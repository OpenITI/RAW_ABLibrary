[
  {"content":"\r\n\r\nتاريخ\r\nپيامبر اسلام ص ( مكة )\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمجلسي ، محمد باقر بن محمد تقي ، 1037 - 1111 ق .\r\nحيوة القلوب / مجلسي ، تحقيق سيد علي اماميان . - قم : سرور . 1384 .\r\nISBN 964 - 91467 - 5 - x\r\nچاپ پنجم : 1384 .\r\nفهرستنويسى بر أساس اطلاعات فيپا .\r\nكتابنامه : همچنين به صورت زير نويس .\r\nمندرجات : ج . 3 . تاريخ پيامبر اسلام صلى الله عليه وآله وسلم ( مكة ) . - - ج . 4 . تاريخ پيامبر اسلام صلى الله عليه وآله وسلم ( مدينه ) .\r\n1 . پيامبران . 2 . امامات . 3 . ولايت .\r\nالف . اماميان ، سيد علي ، محقق ، ب . عنوان .\r\n9 ح 3 م / BP 88 - 156 / 297\r\n1383\r\nكتابخانه ملى إيران 9064 - 76 م\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nحيوة القلوب 3\r\nتاريخ پيامبر اسلام صلى الله عليه وآله\r\n( مكة )\r\nعلامه مجلسي ره\r\nتحقيق\r\nسيد علي اماميان\r\nانتشارات سرور\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nانتشارات سرور\r\nقم ، خيابان حجتيه ، كوچهء 4 ، تلفاكس 7736810 ، صندوق پستى 496 - 37185\r\nتاريخ پيامبر اسلام\r\n( حيوة القلوب / ج 3 )\r\nتأليف : علامه محمد باقر مجلسي قدس سره\r\nتحقيق : سيد علي اماميان\r\nناشر : انتشارات سرور\r\nليتوگرافي : تيزهوش\r\nچاپ : ستاره\r\nصحافي : ياس\r\nنوبت چاپ : پنجم\r\nتاريخ انتشار : 1384 ه‍ ش\r\nتيراژ : 1000 دوره\r\nبهاى دورهء دو جلدي : 8500 تومان\r\n* كليه حقوق براي ناشر محفوظ است *\r\nشابك 964 - 91467 - 5 - x\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد سوم\r\nبِسْمِ اللَّهِ الرَّحْمنِ الرَّحِيمِ\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nفهرست مطالب\r\n[ تصوير نسخه خطى 
  ] مقدمه 11\r\nباب أول در بيان نسب شريف وخلقت با كرامت آن جناب وأحوال والدين وأجداد عالىشأن آن حضرت است 13\r\nفصل أول\r\nدر بيان نسب آن حضرت است 15\r\nفصل دوم\r\nدر بيان ابتداء حدوث نور شريف آن حضرت است 17\r\nفصل سوم\r\nدر بيان أحوال آباء عظام وأجداد كرام حضرت رسول صلّى اللّه عليه وآله وسلّم 51\r\nفصل چهارم\r\nدر بيان قصهء أصحاب فيل است 56\r\nفصل پنجم در بيان حفر زمزم وقرباني كردن عبد اللّه وساير أحوال عبد المطّلب وأولاد آن حضرت است 67\r\nفصل ششم در بيان بعضي از أحوال أهل مكة وساير عرب است پيش از بعثت آن حضرت 98\r\nباب دوم در بيان بشاراتى است كه از أنبياء وأوصياء عليهم السّلام وغير ايشان ، براي بعثت وولادت آن\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nحضرت داده‌اند وأحوال بعضي از مؤمنان كه در زمان فترت بودند 101\r\nباب سوم در بيان تاريخ ولادت شريف حضرت سيد البشر صلّى اللّه عليه وآله وسلّم وبيان غرائب ومعجزاتى است كه در آن وقت به ظهور آمده 125\r\nباب چهارم در بيان أحوال شريف آن حضرت است در أيام رضاع ونشو ونمو تا زمان بعثت ، ومعجزاتى كه از آن حضرت در اين أحوال به ظهور آمده است 167\r\nباب پنجم در بيان فضايل حضرت خديجة ، وكيفيت مزاوجت قرين السعادت حضرت رسالت پناه صلّى اللّه عليه وآله وسلّم با اوست 215\r\nباب ششم در بيان أسامي ساميه ونقش خواتيم كريمه ودواب واسلحه وغير آنهاست از آنچه به آن حضرت منسوب بوده است 257\r\nفصل أول در ذكر نامهاى نامى آن حضرت است 259\r\nفصل دوم در بيان معنى امّى است وبيان آنكه آن حضرت به همهء خط وزبان ولغت عارف بودند 267\r\nفصل سوم در بيان خواتيم واسلحه وأثواب ودواب وساير أسباب آن حضرت است 270\r\nفصل چهارم در بيان معنى يتيم وضال وعايل است 274\r\nباب هفتم در بيان خلقت با بركت وشمايل كثيرة الفضائل آن حضرت است وبيان بعضي از أوصاف ومعجزات بدن شريف آن جناب 277\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nباب هشتم در بيان اخلاق حميده وأطوار پسنديده وسير وسنن آن حضرت است 291\r\nباب نهم در بيان قليلي از مناقب وفضايل وخصايص آن حضرت است 333\r\nباب دهم در بيان وجوب أطاعت ومحبت وولايت ونهى از مخالفت آن حضرت است 367\r\nباب يازدهم در بيان وجوب تعظيم وتوقير وآداب معاشرت آن جناب است 373\r\nباب دوازدهم در بيان عصمت آن حضرت است از گناه وسهو ونسيان 387\r\nباب سيزدهم در بيان وفور علم آن حضرت ورسيدن آثار وكتب وعلوم أنبياء به آن جناب است 391\r\nباب چهاردهم در بيان اعجاز قرآن مجيد است 407\r\nباب پانزدهم در بيان آنكه نظير معجزات جميع پيغمبران از آن حضرت به ظهور آمده است 429\r\nباب شانزدهم در بيان معجزاتى است كه متعلق است به اجرام سماوية وآثار علوية 505\r\nباب هفدهم در بيان معجزه‌اى چند است كه از آن حضرت در جمادات ونباتات ظاهر شد 517\r\nباب هيجدهم در بيان معجزاتى است كه در حيوانات ظاهر شد 547\r\nباب نوزدهم در بيان استجابت دعاى آن حضرت است در زنده كردن مردگان وسخن گفتن با ايشان وشفاى بيماران وغير اينها ، وآنچه از بركات وكرامات اعضاى شريفهء رسول خدا صلّى اللّه عليه وآله وسلّم\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nبه ظهور آمده 575\r\nباب بيستم در بيان معجزاتى است كه از آن حضرت ظاهر شد در كفايت شرّ دشمنان 609\r\nباب بيست ويكم در بيان معجزات آن حضرت است در مستولى شدن بر شياطين وجنّيان ، وايمان آوردن بعضي از ايشان وخبر دادن ايشان به نبوّت آن حضرت 629\r\nباب بيست ودوم در معجزات وخبر دادن از مغيّبات است ، واين نوع معجزه آن حضرت از حدّ واحصاء بيرون است وبسيارى از آن در باب اعجاز قرآن گذشت وقليلي نيز در اينجا مذكور مىشود 647\r\nباب بيست وسوم در بيان مبعوث گرديدن آن حضرت است به رسالت ومشقّتها كه آن جناب كشيد از جفاكاران امّت وكيفيت نزول وحى بر آن حضرت 669\r\nباب بيست وچهارم در بيان كيفيت معراج پيغمبر أكرم صلّى اللّه عليه وآله وسلّم 697\r\nباب بيست وپنجم در بيان هجرت حبشه است 779\r\nباب بيست وششم در بيان دخول شعب أبى طالب است وبيرون آمدن از شعب وبيعت كردن أنصار ، وموت أبو طالب وخديجة عليهما السّلام وساير أحوال آن حضرت تا ارادهء هجرت كردن بسوى مدينه 793\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nبسم اللّه الرحمن الرحيم الحمد للّه والصلاة على عباده الذين اصطفى محمد وآله خير الورى .\r\nامّا بعد ، اين كتاب دوم است از كتابهاى « حيوة القلوب » از مؤلفات أحقر عباد اللّه محمد باقر بن محمد تقي مجلسي ( عفى اللّه عن جرائمهما ) در بيان تاريخ ولادت ووفات ومعجزات وغزوات وساير أحوال شريفهء حضرت خاتم النبيين وشرف المرسلين وسيد المخبتين محمد بن عبد اللّه حبيب اله العالمين ، وبيان أحوال آباء طاهرين وأصحاب متديّنين آن حضرت وآن مشتمل است بر چند باب :\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nباب أول در بيان نسب شريف وخلقت با كرامت آن جناب وأحوال والدين وأجداد عالىشأن آن حضرت است ودر آن چند فصل است\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nفصل أول در بيان نسب آن حضرت است\r\nمشهور در نسب آن حضرت اين است : محمد بن عبد اللّه بن عبد المطّلب بن هاشم بن عبد مناف بن قصي بن كلاب بن مرة بن لوى بن غالب بن فهر بن مالك بن النضر بن كنانة بن خزيمة بن مدركة بن الياس بن مضر بن نزار بن معد بن عدنان بن اد بن ادر بن اليسع بن الهميسع بن سلامان بن النبت بن حمل بن قيدار بن إسماعيل بن إبراهيم خليل عليه السّلام بن تارخ بن ناخور بن شروغ بن ارغو بن فالغ بن غابر بن شالخ بن ارفحشد بن سام بن نوح بن ملك بن متوشلخ بن أخنوخ بن اليارذ بن مهلائيل بن قينان بن انوش بن شيث بن آدم عليه السّلام « 1 » .\r\nوبه روايت أم سلمة : عدنان بن اد بن زيد بن الثرى بن اعراق الثرى ؛ پس أم سلمة گفت كه : زيد « هميسع » است ، وثرى « نبت » است ، واعراق الثرى « إسماعيل عليه السّلام » .\r\nوبه روايت ابن بابويه : عدنان بن اد بن ادر بن زيد بن يقدد بن يقدم بن الهميسع بن نبت بن قيدار بن إسماعيل .\r\nوبه روايت ابن عباس : عدنان بن اد بن ادر بن اليسع بن الهميسع بن يخشم بن منخر بن صابوغ بن الهميسع بن نبت بن قيدار بن إسماعيل بن إبراهيم بن تارخ بن شروغ بن ارغو بن غابر بن ارفحشد بن متوشلخ بن سام بن نوح بن ملك بن أخنوخ بن مهلائيل بن زبارز - وبه روايتي مارد - وبه روايتي اياد بن قينان بن أزد بن انوش بن شيث بن آدم عليه السّلام .\r\n\r\n\r\n","description":"","footnote":"\r\n( 1 ) . رجوع شود به سيرهء ابن حبان 40 - 43 ومناقب ابن شهرآشوب 1 / 202 والعدد القوية 134 .\r\n","page_name":" 15 ","page_number":15},
  {"content":"\r\n\r\nواشهر آن است كه : اسم عبد المطّلب « شيبة الحمد » بود ، واسم هاشم « عمرو » ، واسم عبد مناف « مغيرة » ، واسم قصى « زيد » وأو را « مجمع » نيز مىگفتند ، واسم قريش « نضر » بود ، وهر يك به سببي از أسباب به آن أسامي مسمّى گرديدند .\r\nوگويند كه : « ارغو » اسم هود عليه السّلام بود ، وبعضي گويند كه « غابر » اسم آن حضرت بود و « أخنوخ » اسم إدريس عليه السّلام است .\r\nومادر آن حضرت آمنه دختر وهب پسر عبد مناف پسر زهره پسر كلاب بود « 1 » .\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 202 .\r\n","page_name":" 16 ","page_number":16},
  {"content":"\r\n\r\n\r\nفصل دوم در بيان ابتداء حدوث نور شريف آن حضرت است\r\nابن بابويه به سند خود از امام جعفر صادق عليه السّلام روايت كرده است كه حضرت أمير المؤمنين عليه السّلام فرمود :\r\nحق سبحانه وتعالى نور مقدس حضرت رسالت پناه صلّى اللّه عليه وآله وسلّم را خلق فرمود پيش از آنكه آسمانها وزمين وعرش وكرسي ولوح وقلم وبهشت ودوزخ را بيافريند وپيش از آنكه احدى از پيغمبران را خلق نمايد به چهارصد وبيست وچهار هزار سال ، وبا آن نور دوازده حجاب خلق نمود : حجاب قدرت ، حجاب عظمت ، حجاب منّت ، حجاب رحمت ، حجاب سعادت ، حجاب كرامت ، حجاب منزلت ، حجاب هدايت ، حجاب نبوّت ، حجاب رفعت ، حجاب هيبت وحجاب شفاعت .\r\nپس آن نور مقدس را در حجاب قدرت دوازده هزار سال جا داد وأو مىگفت : « سبحان ربّي الاعلى » ، ودر حجاب عظمت يازده هزار سال ومىگفت : « سبحان عالم السّرّ » ، ودر حجاب منّت ده هزار سال ومىگفت : « سبحان من هو قائم لا يلهو » ، ودر حجاب رحمت نه هزار سال ومىگفت : « سبحان الرّفيع الاعلى » ، ودر حجاب سعادت هشت هزار سال ومىگفت : « سبحان من هو دائم « 1 » لا يسهو » ، ودر حجاب كرامت هفت هزار سال ومىگفت : « سبحان من هو غنيّ لا يفتقر » ، ودر حجاب منزلت شش هزار سال ومىگفت :\r\n\r\n\r\n","description":"","footnote":"\r\n( 1 ) . در مصدر « قائم » است .\r\n","page_name":" 17 ","page_number":17},
  {"content":"\r\n\r\n« سبحان العليم الكريم » « 1 » ، ودر حجاب هدايت پنج هزار سال ومىگفت : « سبحان ذي العرش العظيم » ، ودر حجاب نبوت چهار هزار سال ومىگفت : « سبحان ربّ العزّة عمّا يصفون » ، ودر حجاب رفعت سه هزار سال ومىگفت : « سبحان ذي الملك والملكوت » ، ودر حجاب هيبت دو هزار سال ومىگفت : « سبحان اللّه وبحمده » ، ودر حجاب شفاعت هزار سال ومىگفت : « سبحان ربّي العظيم وبحمده » .\r\nپس نام مقدس آن حضرت را بر لوح ظاهر گردانيد ، پس چهار هزار سال بر لوح مىدرخشيد ، پس اسم أطهر آن جناب را بر عرش ظاهر گردانيد وبر ساق عرش ثبت نمود ، پس هفت هزار سال در آنجا بود ونور مىبخشيد ، وهمچنين در أحوال رفعت وجلال مىگرديد تا آنكه حق تعالى آن نور را در پشت حضرت آدم عليه السّلام جاى داد ، پس از صلب آدم گردانيد تا صلب نوح ، وهمچنين در أصلاب طاهره از صلبي به صلبي منتقل مىگردانيد تا آنكه حق تعالى أو را از صلب عبد اللّه بن عبد المطّلب بيرون آورد وأو را به شش كرامت گرامى داشت : پيراهن خشنودى بر أو پوشانيد ، به رداء هيبت أو را مزيّن گردانيد ، به تاج هدايت سرش را به أوج رفعت رسانيد ، بدن أو را جامهء معرفت پوشانيد ، وكمربند محبت بر ميان أو بست ، نعلين خوف وبيم در پاى أو كرد وعصاي منزلت به دست أو داد .\r\nپس وحى نمود كه : اى محمد ! برو بسوى مردم وامر كن ايشان را كه بگويند « لا اله الا اللّه محمد رسول اللّه » . وأصل آن پيراهن از شش جوهر بود : قامتش از ياقوت ، آستينهايش از مرواريد ، دور دامنش از بلور زرد ، زير بغلهايش از زبرجد ، گريبانش از مرجان سرخ وچاك گريبانش از نور پروردگار عالميان . وحق تعالى توبهء آدم را به آن پيراهن قبول كرد ، [ وانگشتر سليمان را به أو بازگردانيد 
  ] « 2 » ويوسف را به بركت آن پيراهن بسوى يعقوب برگردانيد ، ويونس را به كرامت آن از شكم ما هي نجات داد ، وبه\r\n\r\n\r\n","description":"","footnote":"\r\n( 1 ) . در مصدر « سبحان ربي العليم الكريم » است .\r\n( 2 ) . عبارتى كه داخل كروشه است از متن عربى روايت اضافه شد .\r\n","page_name":" 18 ","page_number":18},
  {"content":"\r\n\r\nبركت آن هر پيغمبر از محنت خود نجات يافت ، ونبود آن پيراهن مگر پيراهن محمد صلّى اللّه عليه وآله وسلّم « 1 » .\r\nوبه سند معتبر منقول است كه از حضرت صادق عليه السّلام پرسيدند : در كجا بوديد شما پيش از آنكه خدا آسمان وزمين وروشنى وتاريكى را بيافريند ؟\r\nفرمود : ما شبحي چند بوديم از نور در دور عرش الهى ، وتنزيه حق تعالى مىنموديم پيش از آنكه خدا آسمان وزمين وروشنى وآدم را خلق نمايد به بيست وپنج هزار سال ، پس چون حق تعالى آدم را خلق كرد ما را در صلب أو قرار داد وپيوسته ما را از پشت طاهرى به رحم پاكيزه‌اى نقل مىنمود تا حق تعالى محمد صلّى اللّه عليه وآله وسلّم را مبعوث گردانيد « 2 » .\r\nوبه طرق متعددة از عبد اللّه بن عباس منقول است كه حضرت رسول صلّى اللّه عليه وآله وسلّم فرمود :\r\nحق تعالى خلق كرد مرا وعلى را نوري در زير عرش پيش از آنكه خلق نمايد آدم را به دوازده هزار سال ، پس چون آدم را خلق كرد آن نور را در صلب آدم انداخت ، پس آن نور از صلبي به صلب ديگر منتقل مىشد تا آنكه جدا شديم ما در صلب عبد اللّه وأبو طالب ، پس خدا مرا از آن نور خلق نمود « 3 » .\r\nوبه سندهاى معتبر از معاذ بن جبل منقول است كه حضرت رسول صلّى اللّه عليه وآله وسلّم فرمود :\r\nبدرستى كه حق تعالى خلق كرد من وعلى وفاطمه وحسن وحسين را پيش از آنكه دنيا را خلق نمايد به هفت هزار سال .\r\nمعاذ عرض كرد : پس در كجا بوديد اى رسول خدا ؟\r\nفرمود : در پيش عرش بوديم تسبيح وتحميد وتقديس وتمجيد خدا مىكرديم .\r\nگفت : به چه مثال ومانند بوديد ؟\r\nفرمود : شبحي چند بوديم از نور ، پس چون حق تعالى خواست صورت ما را خلق نمايد ما را عمودى از نور گردانيد ودر صلب آدم عليه السّلام جا داد ، پس بيرون آورد ما را بسوى\r\n\r\n\r\n","description":"","footnote":"\r\n( 1 ) . خصال 481 - 483 ؛ معاني الأخبار 306 .\r\n( 2 ) . تفسير فرات كوفي 552 ، ودر آن « پانزده هزار سال » است ؛ فرائد السمطين 1 / 42 .\r\n( 3 ) . تفسير فرات كوفي 504 ؛ فرائد السمطين 1 / 41 .\r\n","page_name":" 19 ","page_number":19},
  {"content":"\r\n\r\nصلبهاى پدران ورحمهاى مادران ، وبه ما نرسيد نجاست شرك ونه زناها كه در زمان كفر بود ، پس گروهى چند در هر زماني به سبب ايمان آوردن به ما سعادتمند مىشدند وگروهى چند به ايمان نياوردن به ما شقى مىشدند ؛ پس چون ما را به صلب عبد المطّلب در آورد آن نور را به دو نصف كرد ، پس نصف را در صلب عبد اللّه جا داد ونصف ديگر را در صلب أبو طالب ، پس آن نصف كه از من بود بسوى رحم آمنه منتقل شد ونصف ديگر به رحم فاطمة بنت أسد منتقل شد ، پس من از آمنه بهم رسيدم وعلى از فاطمه بهم رسيد ، پس تمام عمود نور به من برگشت وفاطمه از من بهم رسيد ، پس باز تمام عمود نور به على برگشت وحسن وحسين از هر دو نصف نور بهم رسيدند ، پس نور من در امامان از فرزندان حسين مىگردد تا روز قيامت « 1 » .\r\nوبه چندين سند از حضرت رسول صلّى اللّه عليه وآله وسلّم منقول است كه فرمود : حق تعالى خلق كرد مرا وعلى وفاطمه وحسن وحسين را پيش از آنكه خلق كند آدم را در هنگامى كه نه آسمان بود ونه زمين ونه نور ونه ظلمت ونه آفتاب ونه ماه ونه بهشت ونه دوزخ .\r\nپس عباس گفت كه : چگونه بود ابتداء آفرينش شما يا رسول اللّه ؟\r\nفرمود : اى عم ! چون حق تعالى خواست ما را خلق كند كلامي ايجاد نمود واز آن كلام نوري آفريد ، پس سخن ديگر ايجاد نمود پس از آن سخن روحي آفريد ، پس نور را با روح ممزوج كرد پس مرا وعلى وفاطمه وحسن وحسين را آفريد ، پس خدا را تسبيح مىگفتيم در هنگامى كه تسبيح گوينده‌اى ديگر نبود وبه تقديس وپاكى ياد مىكرديم أو را در هنگامى كه تقديس كننده‌اى نبود به غير از ما .\r\nپس چون خدا خواست كه ساير خلق را بيافريند نور مرا شكافت پس عرش را از آن آفريد ، پس عرش از نور من است ونور من از نور خداست ونور من أفضل است از عرش ؛ پس نور برادرم على را شكافت وملائكة را از آن خلق كرد ، پس ملائكة از نور على بهم رسيدند ونور على از نور خداست وعلى از ملائكة أفضل است ؛ پس بشكافت نور دخترم\r\n\r\n\r\n","description":"","footnote":"\r\n( 1 ) . علل الشرايع 208 .\r\n","page_name":" 20 ","page_number":20},
  {"content":"\r\n\r\nفاطمه را پس بيافريد از آن آسمانها وزمين را پس آسمانها وزمين از نور دخترم فاطمه آفريده شدند ونور فاطمه از نور خداست وفاطمه از آسمانها وزمين أفضل است ؛ پس بشكافت نور حسن فرزندم را وبيافريد از آن آفتاب وماه را پس آفتاب وماه از نور فرزندم حسن بهم رسيده‌اند ونور حسن از نور خداست وحسن از آفتاب وماه أفضل است ؛ پس نور فرزندم حسين را شكافت واز آن نور بهشت وحور العين را آفريد پس بهشت وحور العين از نور فرزندم حسين آفريده شده‌اند ونور فرزندم حسين از نور خداست وفرزندم حسين بهتر است از بهشت وحور العين « 1 » .\r\nوبه سند معتبر از أبو ذر منقول است كه حضرت رسول صلّى اللّه عليه وآله وسلّم فرمود : من وعلي بن أبي طالب از يك نور آفريده شديم وتسبيح خدا مىگفتيم در جانب راست عرش پيش از آنكه خدا آدم عليه السّلام را بيافريند به دو هزار سال ، پس چون خدا آدم را آفريد آن نور را در پشت أو جا داد وچون در بهشت ساكن شد ما در پشت أو بوديم ؛ وچون نوح در كشتى سوار شد ما در پشت أو بوديم ؛ چون إبراهيم را به آتش انداختند ما در پشت أو بوديم ؛ وپيوسته حق تعالى ما را از أصلاب پاكيزه منتقل مىگردانيد به رحمهاى پاك ومطهر تا رسيديم بسوى عبد المطّلب پس آن نور را به دونيم كرد ، مرا در صلب عبد اللّه گذاشت وعلى را در صلب أبو طالب گذاشت وبه من پيغمبرى وبركت داد وبه على فصاحت وشجاعت داد ، واز براي ما دو نام از نامهاى مقدس خود اشتقاق نمود ، پس خداوند صاحب عرش محمود است ومن محمدم ، وخداوند بزرگوار أعلى است وبرادرم على است « 2 » ؛ پس مرا براي رسالت وپيغمبرى مقرر نمود وعلى را براي وصايت وامامت وحكم به حق در ميان مردم « 3 » .\r\nوبه سند معتبر از حضرت امام جعفر صادق عليه السّلام منقول است كه : محمد وعلى دو نور بودند نزد خداوند عالميان دو هزار سال پيش از آنكه حق تعالى خلايق را ايجاد فرمايد ،\r\n\r\n\r\n","description":"","footnote":"\r\n( 1 ) . تأويل الآيات الظاهرة 1 / 137 .\r\n( 2 ) . علل الشرايع 134 ؛ معاني الأخبار 56 .\r\n( 3 ) . امالى شيخ طوسي 183 .\r\n","page_name":" 21 ","page_number":21},
  {"content":"\r\n\r\nپس چون ملائكة آن دو نور را ديدند يكى را أصل يافتند واز آن شعاعى لامع شده بود كه فرع آن بود ، پس گفتند : خداوندا ! اين چه نور است ؟\r\nحق تعالى وحى فرمود بسوى ايشان كه : اين نوري است از نورهاى من كه اصلش پيغمبرى است وفرعش امامت است ، امّا پيغمبرى پس از محمد است بنده ورسول من ، وامّا امامت پس از على است حجت وخليفهء من ، واگر ايشان نمىبودند هيچ يك از خلق را نمىآفريدم « 1 » .\r\nودر حديث معتبر ديگر از آن حضرت منقول است كه حق تعالى خطاب كرد به حضرت رسول صلّى اللّه عليه وآله وسلّم : اى محمد ! بدرستى كه خلق كردم تو وعلى را نوري يعنى روحي بىبدن پيش از آنكه خلق كنم آسمانها وزمين وعرش ودريا را ، پس پيوسته تهليل وتمجيد مىگفتيد ومرا به يگانگى وعظمت ياد مىكرديد ، پس هر دو روح شما را جمع كردم ويكى نمودم وآن روح مرا به پاكى وبزرگوارى ويگانگى ياد مىكرد ، پس آن روح را به دو قسمت كردم وهر قسمت را به دو قسمت كردم تا محمد وعلى وحسن وحسين بهم رسيدند . پس خلق كرد حق تعالى فاطمه را از نوري تنها ، روحي بىبدن پس آن نور در ما أهل بيت سارى وجارى شد « 2 » .\r\nودر حديث معتبر از حضرت امام محمد تقي عليه السّلام منقول است كه : پيوسته حق تعالى متفرّد بود در يگانگى خود وجز أو احدى نبود ، بعد خلق كرد محمد وعلى وفاطمه را ، وبعد از هزار دهر وروزگار جميع چيزها را آفريد پس ايشان را گواه گرفت بر آفريدن آنها وأطاعت ايشان را بر ساير مخلوقات واجب كرد وأمور خلق را به ايشان گذاشت وايشان هيچ كار نمىخواهند واراده نمىنمايند مگر به مشيّت الهى « 3 » .\r\nوبه سند معتبر از حضرت امام حسن عليه السّلام منقول است كه حضرت رسول صلّى اللّه عليه وآله وسلّم فرمود :\r\nدر بهشت فردوس چشمه‌اى هست از شهد شيرين‌تر واز مسكه نرمتر واز برف خنكتر واز\r\n\r\n\r\n","description":"","footnote":"\r\n( 1 ) . معاني الأخبار 351 ؛ علل الشرايع 174 .\r\n( 2 ) . كافى 1 / 440 .\r\n( 3 ) . كافى 1 / 441 .\r\n","page_name":" 22 ","page_number":22},
  {"content":"\r\n\r\nمشك خوشبوتر ، ودر آن چشمه طينتي هست كه خدا ما وشيعيان ما را از آن طينت آفريده است ، وهركه از آن طينت نيست از ما وشيعهء ما نيست « 1 » .\r\nودر حديث ديگر فرمود : شنيدم از جدّم رسول خدا صلّى اللّه عليه وآله وسلّم كه فرمود : من آفريده شدم از نور خدا ، وأهل بيت من آفريده شدند از نور من ، ومحبّان أهل بيت من آفريده شدند از نور ايشان ، وساير مردم در آتش جهنم‌اند « 2 » .\r\nوبه سند معتبر از أبو سعيد خدري منقول است كه : شخصي از حضرت رسول صلّى اللّه عليه وآله وسلّم سؤال كرد از تفسير قول حق تعالى كه به شيطان لعين خطاب نمود در هنگامى كه ابا نمود از سجدهء حضرت آدم عليه السّلام :  أَسْتَكْبَرْتَ أَمْ كُنْتَ مِنَ الْعالِينَ  « 3 » كه ترجمه‌اش اين است كه « آيا تكبر نمودى يا بودى از بلندمرتبه‌گان ؟ » ، پرسيد كه : كيستند آن بلند مرتبه‌ها كه مرتبهء ايشان از ملائكة بلندتر است ؟\r\nحضرت فرمود : من وعلى وفاطمه وحسن وحسين عليهم السّلام در سراپردهء عرش بوديم وتسبيح الهى مىكرديم وملائكة به تسبيح ما تسبيح مىكردند قبل از آنكه حق تعالى آدم را خلق فرمايد به دو هزار سال ، پس چون خدا آدم را خلق كرد امر كرد ملائكة را كه سجده كنند براي آدم وامر نكرد ما را به سجود ، پس همهء ملائكة سجده كردند مگر إبليس كه أو ابا نمود از سجده ، پس خدا به أو خطاب نمود كه : آيا تكبر نمودى از سجود يا آنكه بودى از آنها كه بلندترند از آنكه سجود كنند آدم را ؟ - يعنى اين پنج بزرگوار كه نام شريف ايشان در سراپردهء عرش نوشته شده است « 4 » .\r\nودر حديث معتبر ديگر از امام محمد باقر وامام جعفر صادق عليهما السّلام منقول است كه :\r\nحق تعالى خلق كرد محمد صلّى اللّه عليه وآله وسلّم را از طينتي كه آن گوهرى بود در زير عرش ، واز زيادتى آن طينت علي عليه السّلام را خلق كرد ، واز زيادتى طينت علي عليه السّلام ما أهل بيت را خلق كرد ، واز\r\n\r\n\r\n","description":"","footnote":"\r\n( 1 ) . امالى شيخ طوسي 308 و 656 .\r\n( 2 ) . امالى شيخ طوسي 655 .\r\n( 3 ) . سورهء ص : 75 .\r\n( 4 ) . فضائل شيعه 8 ؛ تأويل الآيات الظاهرة 2 / 509 .\r\n","page_name":" 23 ","page_number":23},
  {"content":"\r\n\r\nزيادتى طينت ما دلهاى شيعيان ما را خلق كرد ، پس دلهاى ايشان به اين سبب مايل ومشتاق است بسوى ما ودلهاى ما مهربان است به ايشان مانند مهربانى پدر نسبت به فرزند ، وما بهتريم براي ايشان وايشان بهترند از براي ما ، ورسول خدا صلّى اللّه عليه وآله وسلّم بهتر است براي ما از همه كس وما بهتريم براي أو از همه كس « 1 » .\r\nوبه سند معتبر از امام زين العابدين عليه السّلام منقول است كه : حق تعالى محمد وعلى ويازده امام از ذرّيّهء ايشان را از نور عظمت خود آفريد ، پس ايشان در پرتو نور خدا أو را تسبيح وتقديس مىگفتند وعبادت مىكردند قبل از آنكه احدى از خلق را بيافريند « 2 » .\r\nودر حديث معتبر از امام جعفر صادق عليه السّلام منقول است كه : حق تعالى چهارده نور آفريد قبل از آنكه ساير خلق را بيافريند به چهارده هزار سال ، پس آنها أرواح ما بودند .\r\nگفتند : يا بن رسول اللّه ! كيستند آن چهارده نفر ؟\r\nفرمود : محمد وعلى وفاطمه وحسن وحسين ونه امام از فرزندان حسين عليه السّلام كه آخر ايشان قائم است كه غائب خواهد شد وبعد از غيبت ظاهر خواهد شد ودجّال را خواهد كشت وزمين را از هر جور وستم پاك خواهد كرد « 3 » .\r\nمؤلف گويد كه : أحاديث در ابتداى خلق أنوار ايشان بسيار است واين كتاب گنجايش ذكر همه را ندارد وبعضي در كتاب امامت مذكور خواهد شد ان شاء اللّه تعالى ، وامّا اختلافى كه در مدت سبق خلق أنوار ايشان بر ساير مخلوقات هست چون معاني خلق متعدد ومراتب هر يك مختلف است ممكن است هر يك بر يكى از آنها محمول باشد چنانكه در كتاب بحار بيان شده است .\r\nودر حديث معتبر از حضرت صادق عليه السّلام منقول است كه : حق تعالى مبعوث گردانيد روح مقدس حضرت رسول صلّى اللّه عليه وآله وسلّم را بر أرواح ساير پيغمبران قبل از آنكه خلق را بيافريند به دو هزار سال وايشان را دعوت كرد بسوى توحيد ويكتاپرستى خدا وأطاعت\r\nو \r\n\r\n","description":"","footnote":"\r\n( 1 ) . بصائر الدرجات 14 .\r\n( 2 ) . كمال الدين وتمام النعمة 318 .\r\n( 3 ) . كمال الدين وتمام النعمة 335 .\r\n","page_name":" 24 ","page_number":24},
  {"content":"\r\n\r\nفرمانبردارى ومتابعت امر أو ، ووعدهء بهشت نمود هركه را متابعت پيغمبران نمايد در آنچه ايشان قبول كردند ووعيد جهنم فرمود هركه را مخالفت آن كند « 1 » .\r\nودر حديث معتبر از حضرت أمير المؤمنين عليه السّلام منقول است كه فرمود : منم بندهء خدا وبرادر رسول خدا وبسيار تصديق‌كننده در روز أول ، بتحقيق كه به أو ايمان آوردم وتصديق أو نمودم در هنگامى كه هنوز روح آدم به بدن أو تعلق نگرفته بود ودر امّت شما نيز أول كسى كه تصديق أو كرد من بودم ، پس مائيم پيشىگيرندگان در أول وآخر « 2 » .\r\nوبه سندهاى معتبر از حضرت صادق عليه السّلام منقول است كه از حضرت رسول صلّى اللّه عليه وآله وسلّم سؤال كردند كه : به چه سبب سبقت گرفتى بر ساير أنبياء واز همه أفضل شدى وحال آنكه بعد از همه مبعوث گرديدى ؟\r\nفرمود : زيرا كه من أول كسى بودم كه اقرار كردم به پروردگار وأول كسى كه جواب گفت در وقتي كه حق تعالى ميثاق پيغمبران را گرفت وگواه گرفت ايشان را بر خود كه گفت  أَ لَسْتُ بِرَبِّكُمْ  « 3 » وهمه گفتند : بلى ، پس من أول پيغمبرى بودم كه « بلى » گفتم پس سبقت گرفتم بر ايشان در اقرار كردن به خدا « 4 » .\r\nودر حديث معتبر ديگر از آن حضرت منقول است كه : چون حق تعالى أرواح را آفريد پهن كرد ايشان را نزد خود ، پس به ايشان خطاب نمود كه : كيست پروردگار شما ؟ پس أول كسى كه سخن گفت رسول خدا وأمير المؤمنين وامامان از فرزندان ايشان عليهم السّلام بودند ، گفتند : توئى پروردگار ما ، پس علم ودين خود را بر ايشان بار كرد ، پس به ملائكة گفت كه : ايشان حاملان دين من وعلم منند وأمينان منند در خلق من وعلوم مرا از ايشان بايد پرسيد ، پس به فرزندان آدم خطاب نمود كه : اقرار نمائيد از براي خدا به پروردگارى واز براي اين گروه به فرمانبردارى وولايت ومحبت ، پس گفتند : بلى اى پروردگار ما اقرار\r\n\r\n\r\n","description":"","footnote":"\r\n( 1 ) . علل الشرايع 162 .\r\n( 2 ) . امالى شيخ مفيد 6 ؛ بشارة المصطفى 4 .\r\n( 3 ) . سورهء أعراف : 172 .\r\n( 4 ) . علل الشرايع 124 ؛ تفسير قمى 1 / 246 .\r\n","page_name":" 25 ","page_number":25},
  {"content":"\r\n\r\nكرديم ، پس حق تعالى به ملائكة فرمود كه : گواه باشيد ، پس ملائكة گفتند : گواه شديم كه نگويند فردا ما از اين غافل بوديم .\r\nپس حضرت صادق عليه السّلام فرمود : واللّه كه ولايت ما را بر پيغمبران تأكيد كردند در ميثاق روز الست « 1 » .\r\nوشيخ أبو الحسن بكرى در كتاب أنوار كه در تاريخ ولادت سيد ابرار تأليف كرده است روايت كرده است به سند خود از عبد اللّه بن عباس وجمعى از صحابه كه : چون حق تعالى خواست محمد صلّى اللّه عليه وآله وسلّم را خلق كند به ملائكة گفت : مىخواهم خلقي بيافرينم وأو را شرافت وفضيلت دهم بر جميع خلايق وأو را بهترين پيشينيان وپسينيان وشفيع روز جزا گردانم ، اگر أو نبود بهشت وجهنم را نمىآفريدم ، پس بشناسيد منزلت أو را وگرامى داريد أو را براي كرامت من وعظيم شماريد أو را براي عظمت من .\r\nپس ملائكة گفتند : اى اله ما وسيد ما ! بندگان را بر آقاى خود اعتراض نمىشايد ، شنيديم وأطاعت كرديم .\r\nپس امر كرد حق تعالى جبرئيل وحاملان عرش را كه تربت نوراني آن حضرت را از موضع ضريح مقدس أو برداشتند وجبرئيل آن تربت را به آسمان برد ودر سلسبيل غوطه داد تا آنكه پاكيزه شد مانند درّ سفيد ، پس هر روز آن را در نهرى از نهرهاى بهشت فرو مىبرد وعرض مىكرد بر ملائكة ، وچون ملائكة نور وضياء آن را مىديدند استقبال مىكردند آن را به تحيت وسلام وتعظيم واكرام وبه هر صفى از صفوف ملائكة كه آن را مىگردانيد ملائكة اعتراف به فضل آن مىكردند ومىگفتند : اگر ما را امر نمائى كه آن را سجده كنيم هرآينه سجده خواهيم كرد .\r\nواز حضرت أمير المؤمنين عليه السّلام روايت كرده است كه : حق تعالى بود وهيچ خلقي با أو نبود ، پس أول چيزى كه خلق كرد نور حبيب خود محمد صلّى اللّه عليه وآله وسلّم بود ، أو را آفريد قبل از آنكه آب وعرش وكرسي وآسمانها وزمين ولوح وقلم وبهشت وجهنم وملائكة وآدم\r\n\r\n\r\n","description":"","footnote":"\r\n( 1 ) . علل الشرايع 118 ؛ توحيد شيخ صدوق 319 .\r\n","page_name":" 26 ","page_number":26},
  {"content":"\r\n\r\nوحوّا را بيافريند به چهارصد وبيست وچهار هزار سال ، پس چون نور پيغمبر ما محمد صلّى اللّه عليه وآله وسلّم را خلق كرد هزار سال نزد پروردگار خود ايستاد وأو را به پاكى ياد مىكرد وحمد وثنا مىگفت وحق تعالى نظر رحمت بسوى أو داشت ومىفرمود : توئى مراد ومقصود من از خلق عالم وتوئى اراده كنندهء خير وسعادت وتوئى برگزيدهء من از خلق من ، بعزّت وجلال خود سوگند مىخورم كه اگر تو نبودى أفلاك را نمىآفريدم ، هركه تو را دوست مىدارد من أو را دوست مىدارم وهركه تو را دشمن مىدارد من أو را دشمن مىدارم ؛ پس نور آن حضرت درخشان شد وشعاع آن بلند شد ، پس حق تعالى از آن نور دوازده حجاب آفريد : حجاب القدرة ، حجاب العظمة ، حجاب العزة ، حجاب الهيبة ، حجاب الجبروت ، حجاب الرحمة ، حجاب النبوة ، حجاب الكبرياء ، حجاب المنزلة ، حجاب الرفعة ، حجاب السعادة ، حجاب الشفاعة .\r\nپس حق تعالى امر نمود نور محمد صلّى اللّه عليه وآله وسلّم را كه : داخل شو در حجابها ، ودر حجاب القدرة دوازده هزار سال مىگفت : « سبحان العليّ الاعلى » ، ودر حجاب العظمة يازده هزار سال مىگفت : « سبحان عالم السّرّ واخفى » ، ودر حجاب العزة ده هزار سال مىگفت :\r\n« سبحان الملك المنّان » ، ودر حجاب الهيبة نه هزار سال مىگفت : « سبحان من هو غنيّ لا يفتقر » ، ودر حجاب الجبروت هشت هزار سال مىگفت : « سبحان الكريم الأكرم » ، ودر حجاب الرحمة هفت هزار سال مىگفت : « سبحان ربّ العرش العظيم » ، ودر حجاب النبوة شش هزار سال مىگفت : « سبحان ربّك ربّ العزّة عمّا يصفون » ، ودر حجاب الكبرياء پنج هزار سال مىگفت : « سبحان العظيم الأعظم » ، ودر حجاب المنزلة چهار هزار سال مىگفت : « سبحان العليم الكريم » ، ودر حجاب الرفعة سه هزار سال مىگفت : « سبحان ذي الملك والملكوت » ، ودر حجاب السعادة دو هزار سال مىگفت : « سبحان من يزيل الأشياء ولا يزول » ، ودر حجاب الشفاعة هزار سال مىگفت : « سبحان اللّه وبحمده سبحان اللّه العظيم » .\r\nپس حضرت أمير عليه السّلام فرمود : پس حق تعالى از نور پاك محمد صلّى اللّه عليه وآله وسلّم بيست دريا از نور آفريد ودر هر دريا علمي چند بود كه به غير از خدا كسى نمىدانست ، پس امر فرمود\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nنور آن حضرت را كه فرو رود در درياى عزت ، درياى صبر ، درياى خشوع ، درياى تواضع ، درياى رضا ، درياى وفا ، درياى حلم ، درياى پرهيزكارى ، درياى خشيت ، درياى انابت ، درياى عمل ، درياى مزيد ، درياى هدايت ، درياى صيانت ودرياى حيا ، تا آنكه در جميع آن بيست دريا غوطه خورد پس چون از آخر درياها بيرون آمد حق تعالى وحى نمود بسوى أو كه : اى حبيب من واى بهترين رسولان من واى أول آفريده‌هاى من واى آخر رسولان من ! توئى شفيع روز جزا ؛ پس آن نور أزهر به سجده افتاد وچون سر برداشت صد وبيست وچهار هزار قطره از أو ريخت وخدا از هر قطره‌اى از نور آن حضرت پيغمبرى از پيغمبران را آفريد ، پس آن نورها بر دور نور محمد صلّى اللّه عليه وآله وسلّم طواف مىكردند ومىگفتند : « سبحان من هو عالم لا يجهل ، سبحان من هو حليم لا يعجل ، سبحان من هو غنيّ لا يفتقر » .\r\nپس حق تعالى همه را ندا كرد كه : آيا مىشناسيد مرا ؟\r\nپس نور محمد صلّى اللّه عليه وآله وسلّم قبل از ساير أنوار ندا كرد : « أنت اللّه الّذي لا اله الّا أنت وحدك لا شريك لك ربّ الأرباب وملك الملوك » .\r\nپس خدا أو را ندا كرد كه : توئى برگزيدهء من ودوست من وبهترين خلق من ، امّت تو بهترين امّتهاست ؛ پس از نور آن حضرت جوهري آفريد وآن را به دونيم كرد ودر يك نيم آن به نظر هيبت نگريست پس آن آب شيرين شد ، ودر نيم ديگر به نظر شفقت نظر كرد وعرش را از آن آفريد وعرش را بر روى آب گذاشت پس كرسي را از نور عرش آفريد واز نور كرسي لوح را آفريد واز نور لوح قلم را آفريد وبسوى قلم وحى نمود كه : بنويس توحيد مرا ، پس قلم هزار سال مدهوش گرديد از شنيدن كلام الهى ، وچون به هوش بازآمد گفت : پروردگارا چه چيز بنويسم ؟\r\nفرمود بنويس : « لا اله الّا اللّه محمّد رسول اللّه » پس چون قلم نام محمد را شنيد به سجده افتاد وگفت : « سبحان الواحد القهّار سبحان العظيم الأعظم » ، پس سر برداشت وشهادتين را نوشت وگفت : پروردگارا ! كيست محمد صلّى اللّه عليه وآله وسلّم كه نام أو را به نام خود وياد أو را به ياد خود مقرون گردانيدى ؟\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nحق تعالى وحى نمود كه : اى قلم ! اگر أو نمىبود تو را خلق نمىكردم ونيافريدم خلق را مگر براي أو ، پس اوست بشارت دهنده وترساننده وچراغ نور بخشنده وشفاعت‌كننده ودوست من .\r\nپس قلم از حلاوت نام آن حضرت گفت : السلام عليك يا رسول اللّه .\r\nآن حضرت در جواب فرمود : وعليكم السلام منّي ورحمة اللّه وبركاته .\r\nپس از آن روز سلام كردن سنّت وجواب دادن واجب شد .\r\nپس حق تعالى قلم را فرمود : بنويس قضا وقدر مرا وآنچه خواهم آفريد تا روز قيامت ؛ پس خدا ملكي چند آفريد كه صلوات فرستند بر محمد وآل محمد واستغفار كنند براي شيعيان ايشان تا روز قيامت ، پس خدا از نور محمد صلّى اللّه عليه وآله وسلّم بهشت را آفريد وبه چهار صفت آن را زينت بخشيد : تعظيم ، جلالت ، سخاوت ، امانت ؛ وبهشت را براي دوستان وأهل طاعت خود مقرر فرمود ، بعد آسمانها را از دودى كه از آب برخاست خلق كرد واز كف آن زمينها را خلق كرد ؛ وچون زمين را خلق كرد مانند كشتى در حركت بود پس كوهها را خلق كرد تا زمين قرار گرفت ، وملكي خلق كرد كه زمين را برداشت وسنگى عظيم آفريد كه پاى ملك بر روى أو قرار گرفت وگاوى عظيم آفريد كه سنگ بر پشت أو مستقر گرديد وما هي عظيم آفريد كه گاو بر پشت أو ايستاد وما هي بر روى آب است وآب بر روى هواست وهوا بر روى ظلمت است وآنچه در زير ظلمت است كسى به غير از خدا نمىداند . پس عرش را به دو نور منوّر گردانيد : نور فضل ونور عدل ؛ واز فضل ، عقل وحلم وعلم وسخاوت را آفريد ؛ واز عقل ، خوف وبيم ؛ واز علم ، رضا وخشنودى ؛ واز حلم ، مودّت ؛ واز سخاوت ، محبت آفريد .\r\nپس جميع اين صفات را در طينت محمد صلّى اللّه عليه وآله وسلّم وأهل بيت آن حضرت تخمير كرد ، پس بعد از آن أرواح مؤمنان از امّت محمد صلّى اللّه عليه وآله وسلّم را آفريد وبعد آفتاب وماه وستاره‌ها وشب وروز وروشنائى وظلمت وساير ملائكة را از نور محمد صلّى اللّه عليه وآله وسلّم آفريد ، پس نور مقدس آن حضرت را در زير عرش هفتاد وسه هزار سال ساكن گردانيد ، پس نور آن حضرت را هفتاد هزار سال در بهشت ساكن گردانيد ، پس هفتاد هزار سال ديگر أو را در\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nسدرة المنتهى ساكن گردانيد ، پس نور آن حضرت را از آسمان به آسمان منتقل نمود تا به آسمان أول رسانيد ، پس در آسمان أول ماند تا حق تعالى اراده نمود كه حضرت آدم را خلق كند ، پس امر فرمود جبرئيل را تا نازل شود بسوى زمين وقبضه‌اى از خاك براي بدن آدم فراگيرد ، شيطان لعين سبقت گرفت بسوى زمين وبه زمين گفت : خدا مىخواهد از تو خلقي بيافريند وأو را به آتش عذاب كند ، وچون ملائكة بيايند بگو پناه مىبرم به خدا از آنكه از من چيزى بگيريد كه آتش را در آن بهره‌اى باشد .\r\nچون جبرئيل بيامد وزمين استعاذه كرد ، جبرئيل برگشت وگفت : پروردگارا ! زمين پناه گرفت به تو از من ، پس آن را رحم كردم ؛ وهمچنين ميكائيل وإسرافيل هر يك آمدند وبرگشتند ، حق تعالى عزرائيل را فرستاد ، چون زمين به خدا پناه برد عزرائيل گفت : من نيز پناه مىبرم به خدا از آنكه فرمان أو نبرم ؛ پس قبضه‌اى از بالا وپائين وتمام روى زمين از سفيد وسياه وسرخ ونرم ودرشت زمين گرفت ، وبه اين سبب اخلاق ورنگهاى فرزندان آدم مختلف شد .\r\nپس حق تعالى وحى نمود كه : چرا تو آن را رحم نكردى چنانكه آنها رحم كردند ؟\r\nگفت : فرمانبردارى تو بهتر بود از رحم كردن بر آن .\r\nپس حق تعالى وحى نمود كه : مىخواهم از اين خاك خلقي بيافرينم كه پيغمبران وشايستگان واشقيا وبدكاران در ميانشان باشند وتو را قبض كنندهء أرواح همه گردانيدم ؛ وامر كرد جبرئيل را كه بياورد آن قبضهء سفيد نوراني را كه طينت مقدس پيغمبر آخر الزمان وأصل همهء مخلوقات بود ، پس جبرئيل با ملائكهء كرّوبيان وملائكهء صافان ومسبّحان بيامدند به نزد موضع ضريح مقدس آن حضرت وآن قبضه را گرفتند وبه آب تسنيم وآب تعظيم وآب تكريم وآب تكوين وآب رحمت وآب خوشنودى وآب عفو خمير كردند ، پس سر آن حضرت را از هدايت وسينه‌اش را از شفقت ودستهايش را از سخاوت ودلش را از صبر ويقين وفرجش را از عفت وپاهايش را از شرف ونفسهايش را از بوى خوش آفريد ، پس مخلوط نمود آن طينت را با طينت آدم ، چون جسد آدم تمام شد به ملائكة وحى فرمود : من بشرى مىآفرينم از گل وچون أو را درست كنم وروح در أو بدمم همه به\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nسجده در آئيد نزد أو ؛ پس ملائكة جسد آدم را برگرفتند وبر در بهشت گذاشتند ومنتظر فرمان حق تعالى بودند كه هرگاه مأمور گردند به سجود ، سجده كنند ، پس حق تعالى امر نمود روح آدم را كه داخل بدن أو شود ؛ روح مكان تنگى ديد واز داخل شدن امتناع نمود ، حق تعالى امر كرد : به كراهت داخل شو وبه كراهت بيرون بيا . چون روح به چشمها رسيد آدم جسد خود را مىديد وصداى تسبيح ملائكة را مىشنيد ؛ چون به دماغش رسيد عطسه‌اى كرد وخدا أو را به سخن آورد وگفت « الحمد للّه » وآن أول كلمه‌اى بود كه آدم به آن تكلم نمود ، حق تعالى به أو وحى فرمود كه : رحمك اللّه اى آدم ! براي رحمت تو را خلق كرده‌ام ورحمت خود را براي تو وفرزندان تو مقرر كرده‌ام هرگاه بگويند مثل آنچه تو گفتى ؛ پس به اين سبب دعا كردن براي عطسه‌كننده سنّت شد ، وهيچ چيز بر شيطان گرانتر نيست از دعا كردن براي عطسه‌كننده .\r\nچون آدم نظر كرد بسوى بالا ديد بر عرش نوشته است « لا اله الا اللّه محمد رسول اللّه » وأسماء أهل بيت آن حضرت را ديد كه بر عرش نوشته است ، چون روح به ساقش رسيد قبل از آنكه به قدمهايش برسد خواست برخيزد ، نتوانست ، وبه اين سبب خدا فرموده است  خُلِقَ الْإِنْسانُ مِنْ عَجَلٍ  « 1 » يعنى : « آفريده شده است انسان از تعجيل كردن در أمور » .\r\nواز حضرت صادق عليه السّلام منقول است كه : روح صد سال در سر آدم بود ، وصد سال در سينه ، صد سال در پشت ، صد سال در رانها ، صد سال در ساقها وصد سال در قدمهاى أو بود ؛ چون آدم درست ايستاد خدا امر كرد ملائكة را به سجود واين بعد از ظهر روز جمعه بود ، پس در سجده بودند تا وقت عصر ، پس آدم از پشت خود صدائى شنيد كه تسبيح وتقديس الهى مانند صداى مرغان مىكرد ، گفت : پروردگارا ! اين چه صدا است ؟\r\nفرمود : اى آدم ! اين تسبيح محمد عربى است كه بهترين اولين وآخرين است ، پس سعادت براي كسى است كه أو را متابعت وأطاعت كند وشقاوت براي كسى است كه\r\n\r\n\r\n","description":"","footnote":"\r\n( 1 ) . سورهء أنبياء : 37 .\r\n","page_name":" 31 ","page_number":31},
  {"content":"\r\n\r\nمخالفت أو كند ، پس بگير اى آدم عهد مرا وأو را مسپار مگر به رحمهاى پاكيزه از زنان عفيفه وطيّبه وصلبهاى پاكيزه از مردان پاك .\r\nآدم گفت : الها ! به سبب اين مولود شرف وبها وحسن ووقار مرا زياد گردانيدى .\r\nپس حق تعالى از طينت يك دندهء آدم حوّا را آفريد وخواب را بر آدم مستولى گردانيد وچون بيدار شد حوّا را نزد بالين خود ديد ، گفت : تو كيستى ؟\r\nگفت : منم حوّا ، خدا مرا براي تو آفريده است .\r\nآدم گفت : چه نيكو است خلقت تو .\r\nحق تعالى وحى فرمود بسوى آدم كه : اين كنيز من است وتو بندهء منى وشما را خلق كرده‌ام براي خانه‌اى كه نام آن بهشت است ، پس مرا به پاكى ياد كنيد وحمد وسپاس من بگوئيد ، اى آدم ! خواستگارى كن حوّا را از من ومهرش را بده .\r\nآدم گفت : مهر أو چيست ؟\r\nفرمود : مهرش آن است كه ده مرتبه صلوات فرستى بر محمد وآل محمد .\r\nپس آدم گفت : پروردگارا ! پاداش تو بر اين نعمت آن است كه تو را سپاس وشكر كنم تا زنده‌ام . پس حوّا را تزويج نمود وقاضى خداوند عالميان بود وعقدكننده جبرئيل بود وگواهان ملائكهء مقرّبين بودند ، پس ملائكة در عقب آدم مىايستادند ، آدم عرض كرد : به چه سبب ملائكة در عقب من مىايستند ؟\r\nحق تعالى فرمود : براي آنكه نظر كنند به نور محمد كه در صلب توست .\r\nعرض كرد : پروردگارا ! آن نور را از صلب در پيش روى من قرار ده تا ملائكة در مقابل روى من بايستند ؛ پس ملائكة در مقابل أو صف كشيده ايستادند ، آدم از حق تعالى سؤال نمود آن نور در جائى ظاهر شود كه آدم نيز تواند ديد .\r\nپس حق تعالى نور محمد صلّى اللّه عليه وآله وسلّم را در انگشت شهادت أو ظاهر گردانيد ونور علي عليه السّلام را در انگشت ميانين ونور فاطمه عليها السّلام را در انگشت بعد از آن ونور حسن عليه السّلام را در انگشت كوچك ونور حسين عليه السّلام را در انگشت مهين ، وپيوسته اين أنوار از حضرت آدم ساطع بود مانند آفتاب ، وآسمانها وزمين وعرش وكرسي وسراپرده‌هاى عظمت وجلال\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nهمگى به آن أنوار منوّر گرديده بودند وهرگاه آدم مىخواست با حوّا نزديكى كند أو را امر مىفرمود وضو بسازد وخود را معطر وخوشبو گرداند ومىگفت : خدا اين نور را روزى تو خواهد كرد وآن امانت وميثاق خداست ؛ پس پيوسته آن نور با آدم بود تا آنكه حوّا به شيث عليه السّلام حامله شد ، پس آن نور منتقل شد به جبين حوّا وملائكة نزد حوّا مىآمدند وأو را تهنيت مىگفتند ، پس چون شيث متولد شد نور محمدي صلّى اللّه عليه وآله وسلّم در جبين أو مشتعل شد ، پس جبرئيل پرده‌اى در ميان حوّا وأو آويخت واز چشمها پنهان شد ، چون به حدّ بلوغ رسيد آدم عليه السّلام أو را طلبيد وگفت : اى فرزند ! نزديك شد كه من از تو مفارقت نمايم ، نزديك من بيا كه من عهد وپيمان از تو بگيرم چنانكه حق تعالى از من گرفت ، پس آدم سر خود را بسوى آسمان بلند كرد وچون خدا مراد أو را مىدانست امر كرد ملائكة را بازايستادند از تسبيح وتقديس وبالهاى خود را در هم پيچيدند ومشرف شدند ساكنان بهشت از غرفه‌هاى خود وساكن شد صداى درهاى بهشت وجارى شدن نهرها وصداى برگهاى درختان وهمگى گردن كشيدند براي شنيدن نداى آدم ، وحق تعالى وحى كرد به أو كه : اى آدم ! بگو آنچه مىخواهى .\r\nعرض كرد : اى خداوند هر نفس وروشنىبخش قمر وشمس ! مرا آفريدى به هر نحو كه خواستى وبه من سپردى آن نور مقدس را كه از آن تشريفها وكرامتها ديدم وآن نور منتقل شد به فرزندم شيث ومىخواهم عهد وپيمان بگيرم چنانكه بر من گرفتى وتو را گواه مىگيرم بر أو .\r\nپس ندا از جانب حق تعالى رسيد : اى آدم ! بگير بر فرزند خود شيث عهد را وگواه بگير بر أو جبرئيل وميكائيل وجميع ملائكة را ؛ پس حق تعالى امر كرد جبرئيل را كه به زمين فرود آمد با هفتاد هزار ملك وهر يك علم تسبيح در دست گرفته وجبرئيل حرير وقلمي در دست داشت كه به قدرت الهى آفريده شده بودند ، پس رو كرد جبرئيل به آدم وگفت : اى آدم ! حق تعالى تو را سلام مىرساند ومىفرمايد : بنويس براي فرزندت نامهء عهد وپيمان خلافت ونبوّت را وگواه بگير بر أو جبرئيل وميكائيل وجميع ملائكة را .\r\nآدم نامه را نوشت وجبرئيل بر أو مهر زد وبه شيث تسليم نمود ودو جامهء سرخ بر أو\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nپوشانيد از نور آفتاب روشنتر واز رنگ آسمان خوش‌آيندتر كه بريده ودوخته نشده بودند بلكه خداوند جليل فرمود : باشيد پس بهم رسيدند .\r\nوپيوسته نور محمدي صلّى اللّه عليه وآله وسلّم در جبين شيث لامع بود تا آنكه محاولهء بيضا را تزويج نمود وجبرئيل آن حوريّه را به عقد شيث در آورد ، وچون با وى نزديكى نمود حامله شد به « انوش » ، پس منادى ندا كرد أو را كه : گوارا ومبارك باد تو را اى بيضا كه حق تعالى نور سيد پيغمبران وبهترين اولين وآخرين را به تو سپرد .\r\nچون انوش متولد شد وبه حدّ كمال رسيد شيث عهد وپيمان از أو گرفت ونور محمدي صلّى اللّه عليه وآله وسلّم از أو منتقل شد به فرزندش قينان ، واز أو به مهلائيل ، واز أو به أدد ، واز أو به أخنوخ كه إدريس عليه السّلام است ، واز إدريس منتقل شد به متوشلخ وعهد از أو گرفت ، پس منتقل شد بسوى لمك ، پس بسوى حضرت نوح عليه السّلام ، واز نوح به سام ، واز أو به ارفخشد ، واز أو به غابر ، واز أو به قالع ، واز أو به ارغو ، واز أو به شارغ ، واز أو به تاخور ، واز أو به تارخ ، واز أو به إبراهيم عليه السّلام ، واز أو به إسماعيل ، واز أو به قيدار ، واز أو به هميسع ، واز أو بسوى نبت ، واز أو به يشحب ، واز أو به أدد ، واز أو به عدنان ، واز أو به معد ، واز أو به نزار ، واز أو به مضر ، واز أو به الياس ، واز أو به مدركه ، واز أو به خزيمة ، واز أو به كنانه ، واز أو به قصى ، واز أو بسوى لوى ، واز أو بسوى غالب ، واز أو بسوى فهر ، واز أو بسوى عبد مناف ، واز أو به هاشم كه أو را « عمرو العلا » مىگفتند ، ونور حضرت رسول صلّى اللّه عليه وآله وسلّم در روى أو ساطع بود به حدّى كه چون داخل مسجد الحرام مىشد كعبه از نور أو روشن مىشد ، وپيوسته از روى انورش روشنائى بسوى آسمان بلند مىشد .\r\nوچون از مادرش « عاتكة » متولد شد دو گيسو داشت مانند گيسوهاى إسماعيل كه نور آنها بسوى آسمان ساطع بود ، پس أهل مكة از مشاهدهء اين حال تعجب كردند وقبايل عرب از هر جانب بسوى مكة آمدند وكاهنان به حركت در آمدند وبتها به فضيلت پيغمبر مختار گويا شدند ؛ وهاشم به هر سنگ وكلوخى كه مىگذشت به قدرت الهى به سخن مىآمدند وأو را ندا مىكردند : بشارت باد تو را اى هاشم كه به اين زودى از ذرّيّهء تو فرزندى ظاهر خواهد شد كه گرامىترين خلق باشد نزد خدا وشريفترين عالميان باشد\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n- يعنى محمد صلّى اللّه عليه وآله وسلّم كه خاتم پيغمبران است - ؛ وچون هاشم در تاريكى مىگذشت ، روشنى أو هر طرف را روشن مىكرد .\r\nپس چون هنگام وفات عبد مناف شد عهد وپيمان از هاشم گرفت كه نور آن حضرت را نسپارد مگر به رحمهاى پاكيزه از زنان مسلمهء صالحهء نجيبه ، هاشم قبول عهد نمود .\r\nوپادشاهان همه آرزو مىكردند كه دختر خود را به أو دهند ومالهاى بسيار براي أو مىفرستادند تا شايد به مواصلت ايشان راضى شود ؛ وهر روز بسوى كعبه مىآمد وهفت شوط طواف مىكرد وبه پرده‌هاى كعبه مىچسبيد وهركه به نزد أو مىآمد أو را گرامى مىداشت ؛ عريان را كسوت مىبخشيد ، گرسنه را طعام مىخورانيد ، حاجتمند را به حاجت مىرسانيد ، قرض صاحبان قرض را ادا مىنمود ، هركه مبتلا به دية مىشد به نيابت أو ادا مىكرد ، هرگز در خانه‌اش به روى صادر ووارد بسته نمىشد ، هرگاه وليمه يا اطعامى مىكرد آن قدر نعمت مىكشيد كه زيادتى آن را براي مرغان ووحشيان مىبردند ، وصيت كرم أو به آفاق جهان رسيد وپادشاهى أهل مكة بر أو مسلّم گرديد وكليدهاى كعبه وآب دادن حاجيان از چاه زمزم وحجابت كعبه ومهماندارى حاجيان وساير أمور مكة به أو رسيد ؛ علم نزار ، كمان إسماعيل ، پيراهن إبراهيم ، نعلين شيث وانگشترى نوح را به ميراث گرفت ، حاجيان را گرامى مىداشت ورفع حوائج ايشان مىنمود .\r\nوچون هلال ذيحجه طالع مىشد امر مىكرد مردم را جمع شوند نزد كعبه پس خطبه مىخواند ومىگفت : اى گروه مردم ! بدرستى كه شما أمان يافتگان خدا وهمسايگان خانهء اوئيد ، ودر اين موسم زيارة كنندگان خانهء خدا مىآيند وايشان ميهمانان خدايند وميهمان سزاوارتر است به گرامى داشتن از ديگران ، وحق تعالى شما را مخصوص گردانيده است به اين كرامت وبزودى حاجيان مىآيند بسوى شما ژوليده مو وگردآلوده از هر درهء عميقى وقصد شما مىنمايند از هر مكان دورى ، پس ايشان را ميهمانى وحمايت كنيد وگرامى داريد تا خدا شما را گرامى دارد .\r\nوبه نصيحت أو أكابر قريش مالهاى عظيم براي اين امر جسيم بيرون مىآوردند ؛ وهاشم حوضهاى پوست نصب مىكرد واز آب زمزم پر مىكرد براي آشاميدن حاجيان ،\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nواز روز هفتم شروع مىكرد به ضيافت ايشان وطعام به جهت ايشان نقل مىنمود بسوى منى وعرفات ، وسالى در مكة قحطى بهم رسيد ونداشتند چيزى كه ضيافت حاجيان بكنند ، هاشم شترى چند داشت به شام فرستاد وفروخت وقيمت آنها را همگى صرف حاجيان كرد وقوت يك شب براي خود نگاه نداشت ، وبه اين سبب صيت كرمش به أطراف جهان دويد وآوازهء همّتش به تمام عالم رسيد ، وچون خبر أو به نجاشي پادشاه حبشه وقيصر پادشاه روم رسيد نامه‌ها نوشتند وهديه‌ها براي أو فرستادند واستدعا نمودند كه دختر از ايشان بگيرد شايد نور محمدي صلّى اللّه عليه وآله وسلّم به ايشان منتقل گردد ، زيرا كه كاهنان ورهبانان وعلماى ايشان خبر داده بودند كه اين نور كه در جبين هاشم است نور آن حضرت است .\r\nهاشم قبول نكرد ودخترى از نجباى قوم خود خواست واز أو فرزندان ذكور وإناث بهم رسانيد ؛ فرزندان ذكور : أسد ، مضر ، عمرو ، صيفي ؛ واما إناث : صعصعه ، رقيه ، خلاده وشعثا بودند ؛ وباز نور حضرت رسول صلّى اللّه عليه وآله وسلّم در جبين أو بود واز اين بسيار متألم بود ، پس شبى از شبها دور خانهء كعبه طواف مىكرد وبه تضرع وابتهال از ايزد متعال سؤال نمود كه أو را بزودى فرزندى كرامت كند كه نور حضرت رسول صلّى اللّه عليه وآله وسلّم در أو بوده باشد ، در اين حال أو را خواب ربود ودر خواب صداى هاتفى را شنيد كه أو را ندا كرد كه : بر تو باد به سلمى دختر عمرو كه أو طاهره ومطهّره وپاكدامان است از گناهان پس مهر گران بده وأو را خواستگارى نما كه مانند أو را از زنان نخواهى يافت واز أو فرزندى تو را روزى خواهد شد كه سيد پيغمبران از أو بهم خواهد رسيد .\r\nپس هاشم ترسان بيدار شد وفرزندان عم وبرادر خود مطّلب را جمع كرد وخواب خود را به ايشان نقل كرد .\r\nبرادرش مطّلب گفت : اى برادر ! اين زن كه نام بردى از قبيلهء بنى نجّار است ودر ميان قوم خود مشهور ومعروف است به نجابت وعفّت وكمال وحسن وطراوت وجمال ، وقبيلهء أو أهل كرم وضيافت وعفتند وليكن تو از ايشان در شرافت ونسب افضلى وجميع پادشاهان آرزوى مواصلت تو دارند ، اگر البتة به اين امر عازمى رخصت فرما تا ما برويم\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nوبراي تو خطبه كنيم .\r\nهاشم گفت : حاجت برآورده نمىشود مگر به سعى صاحبش ، من خود مىخواهم به تجارت شام بروم وآن كريمه را در عرض راه خواستگارى نمايم .\r\nپس تهيهء سفر خود ساز كرد با برادر خود مطّلب وپسران عمّ خود متوجه مدينهء طيبه شدند كه قبيلهء بنى نجّار در آنجا مىبودند ، چون داخل مدينه شدند نور محمدي صلّى اللّه عليه وآله وسلّم كه از جبين هاشم ساطع بود تمام مدينه را روشن كرد ودر جميع خانه‌هاى ايشان پرتو افكند ، أهل مدينه جمله بسوى ايشان آمدند وپرسيدند : شما كيستيد كه هرگز از شما نيكوتر نديده بوديم در حسن وجمال خصوصا صاحب اين نور لامع كه خورشيد جمال أو جهان را روشن كرده است ؟\r\nمطّلب گفت : مائيم أهل خانهء خدا وساكنان حرم حق تعالى ، مائيم فرزندان لوى بن غالب واين برادر من است هاشم بن عبد مناف ، واز براي خواستگارى بسوى شما آمده‌ايم ومىدانيد كه اين برادر مرا تمام پادشاهان أطراف استدعاى مواصلت نمودند وابا كرد وخود رغبت نمود كه سلمى را از شما طلب نمايد .\r\nپدر سلمى در ميان آن گروه بود پس مبادرت نمود به جواب أو وگفت : شمائيد أرباب عزت وفخر وشرف وسخاوت وفتوّت وجود وكرم ، آن كريمه كه شما خطبهء أو مىنمائيد دختر من است وأو مالكهء اختيار خود است وديروز با زنان أكابر قبيله به سوق بنى قينقاع رفته است اگر در اينجا توقف مىنمائيد مشمول عنايت وكرامت ما خواهيد بود واگر به آن سوق تشريف مىبريد مختاريد ، اكنون بگوئيد كدام يك از شما خواستگارى أو مىنمائيد ؟\r\nگفتند : صاحب اين نور ساطع وشعاع لامع ، چراغ بيت اللّه الحرام ومصباح ظلام ، صاحب جود واكرام هاشم بن عبد مناف .\r\nپدر سلمى گفت : به به ، به اين نسبت بلند پايه شديم وسر بر أوج رفعت كشيديم ورغبت ما به أو زيادة است از رغبت أو به ما ، ليكن چون أو مالكهء اختيار خود است با شما مىرويم بسوى أو ، اكنون فرود آئيد اى بهترين زوّار وفخر قبيلهء نزار .\r\nپس ايشان را با نهايت عزّت ومكرمت فرود آورد وبه أنواع ضيافتها وكرامتها ممتاز\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nگردانيد ، شتران نحر كرد وخوانهاى بسيار كشيد ؛ جميع أهل مدينه وقبيلهء أوس وخزرج براي مشاهدهء نور جمال هاشم بيرون آمدند ، وعلماى يهود را چون نظر بر آن نور افتاد جهان در ديدهء ايشان تيره شد چون در تورات خوانده بودند كه اين نور از علامات پيغمبر آخر الزمان است ، از مشاهدهء اين حال ملول وگريان شدند ، وعوام ايشان سبب گريان شدن آنها را جويا شدند ، گفتند : اين علامت كسى است كه بزودى ظاهر شود وخونها بريزد وملائكة در جنگ أو را مدد كنند ، در كتابهاى شما نام أو « ماحى » است واين نور اوست كه ظاهر شده است ، پس ساير يهود از استماع اين خبر گريان شدند وجمله كينهء هاشم را به دل گرفتند وآن روز عزم بر اطفاء نور آن حضرت نمودند .\r\nچون روز ديگر صبح طالع شد هاشم أصحاب خود را امر نمود كه جامه‌هاى فاخر پوشيدند وخودها بر سر گذاشتند وزره‌ها در بر كردند وعلم نزار را بلند كردند وهاشم را در ميان گرفتند مانند ماه در ميان ستارگان ، غلامان در پيش واتباع وحشم در عقب روان گرديدند وبا اين تهيه متوجه بازار بنى قينقاع شدند .\r\nپدر سلمى وأكابر قوم أو با جمعى از يهودان در خدمت ايشان روان شدند ، چون نزديك آن بازار رسيدند مردم أهل شهرها وواديهاى نزديك ودور در آنجا حاضر بودند ، همگى دست از كارهاى خود برداشته حيران نور جمال هاشم شده بودند واز هر طرف بسوى ايشان دويدند ، سلمى نيز در ميان آن گروه ايستاده محو جمال هاشم گرديده بود ناگاه پدرش به نزد أو آمد وگفت : بشارت مىدهم تو را به امرى كه مورث سرور وشادى وفخر وعزّت ابدى است براي تو .\r\nسلمى گفت : آن بشارت چيست ؟\r\nگفت : اى سلمى ! اين آفتاب أوج عزّت وماه برج كرامت ورفعت كه مىبينى به خواستگارى تو آمده است ودر أطراف جهان به كرم وسخاوت وعفّت وكفاف معروف است .\r\nسلمى از غايت حيا رو از پدر گردانيد ، پدرش از فحاوى كلام أو رضا وخشنودى فهميد ، پس هاشم در كنارى خيمهء حرير سرخ برپا كرد وسراپرده‌ها بر دور آن زدند\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nوچون در خيمهء خود قرار گرفت أهل سوق از هر سو به نزد ايشان جمع شدند وتفحّص أحوال ايشان مىكردند ، بعد از اطلاع از حقيقت حال نائرهء حسد در كانون سينهء ايشان مشتعل شد ، زيرا سلمى در حسن وجمال وعفّت وأدب وحسن خلق وكمال نادرهء زمان ويگانهء دوران بود .\r\nپس شيطان به صورت پير مردى متمثل شد ونزد سلمى آمد وگفت : من از أصحاب هاشمم وبراي نصيحت وخيرخواهى تو آمده‌ام ، اين مرد اگر چه در حسن وجمال آن مرتبه دارد كه ديدى وليكن بسيار كم رغبت است به زنان وزنى را كه بسيار دوست دارد بيشتر از دو ماه نگاه نمىدارد ، زنان بسيار خواسته وطلاق گفته است وأو را در جنگها شجاعتى نيست وبسيار ترسان وجبان است .\r\nسلمى گفت : اگر آنچه مىگوئى در حقّ أو راست باشد اگر قلعه‌هاى خيبر را براي من پر از طلا ونقره كند در أو رغبت ننمايم .\r\nپس شيطان لعين اميدوار شد وبه صورت شخصي ديگر از أصحاب هاشم متمثل شد وبه نزد سلمى آمد ومانند آن افسانه‌ها بار ديگر بر أو خواند .\r\nباز به صورت ثالثى مصوّر شد وآن أكاذيب را اعاده نمود ، پس چون پدر سلمى به نزد أو آمد أو را ملول وغمگين يافت ، گفت : اى سلمى ! چرا محزونى ؟ امروز هنگام شادى وسرور توست كه عزّت وكرامت ابدى تو را ميسّر گرديده است .\r\nسلمى گفت : اى پدر ! مىخواهى مرا به شخصي تزويج كنى كه رغبت به زنان ندارد وطلاق بسيار مىگويد وترسان است در جنگها ؟\r\nپدر سلمى چون اين سخن شنيد خنديد وگفت : واللّه كه اين مرد به هيچ يك از اين صفات كه ذكر كردى متّصف نيست ، به جود وكرم أو مثل مىزنند ، از بسيارى طعام كه به مهمانان خورانيده ووفور گوشت واستخوان كه براي ايشان شكسته أو را هاشم ناميده‌اند وهرگز زنى را طلاق نگفته است ودر شجاعت وبسالت مشهور آفاق است ودر خوش‌خوئى وخوش‌زبانى نظير خود ندارد والبتة آن كه اين سخن را به تو گفته است شيطان خواهد بود .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nچون روز ديگر شد سلمى هاشم را ديد واز محبت آن نور كه در جبين مبين أو بود بىتاب گرديد ورسولي نزد أو فرستاد كه : فردا مرا خواستگارى كن ومهر هرچه از تو بطلبند مضايقه مكن كه من تو را مساعدت مىنمايم از مال خود ، پس روز ديگر هاشم با أصحاب كبار خود به خيمهء پدر سلمى آمدند وهاشم ومطّلب وپسران عمّ ايشان در صدر خيمه نشستند وجميع أهل مجلس از حيرت جمال هاشم نظر از وى برنمىداشتند ، پس مطّلب به سخن درآمده گفت : اى أهل شرف وكرامت وفضل ونعمت ! مائيم أهل بيت اللّه الحرام وصاحبان مشاعر عظام وبسوى ما مىشتابند طوايف أنام وخود مىدانيد شرف وبزرگوارى ما را وبر شما ظاهر است نور باهر محمدي صلّى اللّه عليه وآله وسلّم كه حق تعالى أو را مخصوص ما گردانيده است ومائيم فرزندان لوى بن غالب وآن نور از آدم فرود آمده است تا آنكه به پدر ما عبد مناف رسيده است واز أو به برادرم هاشم منتقل گرديده وحق تعالى آن نعمت را بسوى شما فرستاد وآمده‌ايم براي أو فرزند گرامى شما را خواستگارى كنيم .\r\nعمرو ( پدر سلمى ) گفت : براي شما است تحيت واكرام وأجابت واعظام ، ما قبول كرديم خطبهء شما را وأجابت نموديم دعوت شما را وليكن ناچار است عمل كردن به عادت قديم ما كه مهرى گران براي اين امر ذي شأن مقدّم داريد واگر نه اين عادت قديم پيوسته در ميان ما بوده من اظهار اين نمىكردم .\r\nمطّلب گفت : ما صد ناقهء سياه چشم سرخ مو براي شما مىفرستيم .\r\nپس شيطان كه از جملهء حضّار مجلس بود گريست ونزد پدر سلمى آمد وگفت : مهر را زياد كن .\r\nعمرو گفت : اى بزرگواران ! قدر دختر ما نزد شما همين بود ؟\r\nمطّلب گفت : هزار مثقال طلا نيز مىدهم .\r\nباز شيطان اشاره كرد بسوى عمرو كه : طلب كن زيادتى مهر را .\r\nعمرو گفت : اى جوان ! تقصير كردى در حق ما .\r\nمطّلب گفت : يك خروار عنبر وده جامهء سفيد مصرى وده جامهء عراقي نيز اضافه كردم .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nباز شيطان امر به زيادتى كرد ، عمرو گفت : نزديك آمدى واحسان كردى باز كرامت فرما .\r\nمطّلب گفت : پنج كنيز هم براي خدمت ايشان مىدهم .\r\nباز شيطان اشاره كرد : بيشتر بطلب ، عمرو گفت : اى جوان ! آنچه مىدهى باز به شما برمىگردد .\r\nمطّلب گفت : ده اوقيه مشك وپنج قدح كافور نيز اضافه كردم ، آيا راضى شديد ؟\r\nباز شيطان خواست وسوسه كند ، عمرو بانگ بر أو زد وگفت : اى پير بد ضمير ! دور شو كه مرا در اين مجلس خجلت دادى .\r\nپس مطّلب أو را زجر كرد واز خيمه بيرونش كردند ويهودان نيز با اندوه ومذلّت بيرون رفتند ! سر كردهء يهودان به پدر سلمى گفت : اين مرد پير حكيم‌ترين دانايان شام وعراق است چرا از تدبير أو بيرون مىروى ؟ وما راضى نمىشويم كه دختر خود را به غريبى كه از بلاد ما نيست بدهى .\r\nپس چهارصد نفر يهود كه حاضر بودند شمشيرها كشيدند ودر برابر ايستادند وسادات حرم چهل نفر بودند ، ايشان نيز شمشيرها كشيدند ومطّلب بر سر كردهء يهود حمله آورد وهاشم بر شيطان ملعون حمله كرد ، شيطان گريخت وهاشم بر أو رسيد وأو را گرفته بلند كرد وبه زمين زد ، چون نور رسالت بر أو تأبيد نعره‌اى زد ومانند باد تندى از زير دست أو بيرون رفت وهاشم چون به جانب مطّلب نظر كرد ديد سركردهء يهود را به دونيم كرده است وهاشم وأصحاب أو بسيارى از يهود را كشتند ، وچون خبر به مدينه رسيد مردان وزنان به آن طرف دويدند وچون هفتاد نفر از يهود كشته شدند رو به هزيمت نهادند وعداوت يهود نسبت به حضرت رسول صلّى اللّه عليه وآله وسلّم محكمتر شد ، پس هاشم گفت : ظاهر شد تأويل خواب من .\r\nعمرو از آنها التماس نمود كه : دست از ايشان برداريد وشادى را به اندوه مبدّل مسازيد ، پس هاشم به خيمهء خود مراجعت وأسباب وليمه مهيّا نمود وجميع حاضران را اطعام كرد .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nعمرو به نزد دختر آمد وگفت : شجاعت هاشم را مشاهده نمودى ؟ اگر من از أو التماس نمىكردم يكى از يهود را زنده نمىگذاشت .\r\nسلمى گفت : اى پدر ! آنچه خير مرا در آن مىدانى بكن واز ملامت لئيمان پروا مكن .\r\nعمرو به نزد أهل حرم آمده گفت : اى بزرگواران ! غم وكينه را از دلها بيرون كنيد ، دختر من هديهء شماست واز شما هيچ چيز توقع ندارم .\r\nمطّلب گفت : آنچه گفته‌ايم با زيادتى مىدهيم ؛ ورو كرد بسوى هاشم وگفت : اى برادر ! به آنچه گفتم راضى شدى ؟ گفت : بلى .\r\nپس با يكديگر مصافحه كردند ، عمرو زر بسيار ومشك وعنبر وكافور فراوان بر هاشم ومطّلب وساير أصحاب ايشان نثار كرد وهمگى بار كرده به مدينه مراجعت نمودند ودر مدينه زفاف آن غرهء عبد مناف با آن درهء صدف كرامت وعفاف متحقق شد ، وبعد از تحقق التيام ومشاهدهء اخلاق پسنديدهء آن بدر تمام سلمى آنچه از هاشم به علت مهر گرفته بود با اضعاف آن رد كرد ، ودر همان شب درّ شاهوار نطفهء طيّبهء عبد المطّلب در صدف رحم طاهرهء سلمى منعقد شد ونور محمدي صلّى اللّه عليه وآله وسلّم از جبين مكين سلمى ساطع گرديد وأهل يثرب همگى سلمى را براي آن كرامت عظمى تهنيت گفتند واز آن نور حسن وطراوت آن گوهر يگانه مضاعف گرديد وزنان مدينه به مشاهدهء جمال أو آمده از نور وضياى أو حيران مىشدند ؛ به هر درخت وسنگ وكلوخى كه مىگذشت أو را تحيت وسلام وتهنيت واكرام مىگفتند ، پيوسته از جانب راست خود ندائي مىشنيد كه « السّلام عليك يا خير البشر » .\r\nواين غرائب را به هاشم نقل مىكرد واز قوم اخفا مىنمود ، تا آنكه شبى شنيد منادى أو را ندا كرد كه : بشارت باد تو را كه خدا به تو ارزانى داشت فرزندى را كه بهترين أهل شهرها وصحراها است .\r\nچون سلمى اين ندا را شنيد ديگر نگذاشت هاشم به أو نزديكى كند ، هاشم چند روزى بعد از آن در مدينه ماند ووداع كرد سلمى را وگفت : اى سلمى ! به تو سپردم أمانتي را كه حق تعالى به آدم سپرد وآدم به شيث سپرد وپيوسته أكابر دين اين نور مبين را به يكديگر سپرده‌اند تا آنكه به ما رسيد وكرامت ما به سبب آن مضاعف گرديد واكنون آن نور را به امر\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nالهى به تو سپردم واز تو عهد وپيمان مىگيرم كه آن را حراست ومحافظت نمائى ، واگر در غيبت من آن فرزند به ظهور آيد بايد كه نزد تو از ديده گرامىتر واز جان وزندگانى عزيزتر باشد ، واگر توانى چنان كن كه ديده‌اى بر أو نيفتد كه حاسدان ودشمنان أو بسيارند خصوصا يهودان كه عداوت ايشان در أول امر بر تو ظاهر شد واگر از اين سفر برنگردم وخبر وفات من به تو رسد بايد در محافظت وكرامت أو تقصير ننمائى ، چون به سنّ شباب رسد أو را به حرم خدا برگردانى وأو را از عموهايش دور نگردانى كه حرم خدا خانهء عزّت ونصرت ماست .\r\nسلمى گفت : سخنان تو را شنيدم وبه جان قبول كردم ودلم را از ذكر مفارقت خود به درد آوردى واز حق تعالى سؤال مىنمايم كه تو را بزودى به من برگرداند .\r\nپس هاشم با برادر خود وساير أقارب بيرون آمد ، هاشم رو بسوى ايشان كرد وگفت :\r\nاى برادران وخويشان ! مرگ راهى است كه هيچ كسى را از آن چاره نيست ومن از شما غايب مىشوم ونمىدانم كه بسوى شما برمىگردم يا نه وشما را وصيت مىكنم كه با يكديگر متفق باشيد واز هم جدا مشويد كه مورث مذلت وخوارى شما مىگردد نزد پادشاهان وغير ايشان ودشمنان در عزّت ودولت شما طمع مىكنند ؛ برادرم مطّلب را خليفهء خود مىكنم بر شما زيرا كه أو عزيزترين خلق است نزد من ، اگر وصيت مرا بشنويد وأو را پيشواى خود دانيد وكليدهاى كعبه وسقايت زمزم وعلم جدّ ما نزار وآنچه از كرامتهاى پيغمبران به ما رسيده است به أو تسليم نمائيد فيروز وسعادتمند مىگرديد ؛ وديگر وصيت مىكنم شما را در حقّ فرزندى كه در رحم سلمى است كه أو را شأني عظيم ورتبه‌اى بزرگ خواهد بود ، پس در هيچ باب مخالف قول من مكنيد .\r\nگفتند : شنيديم گفتار تو را وأطاعت كرديم فرمودهء تو را وليكن دلهاى ما را به وصيت خود شكستى .\r\nپس هاشم به جانب شام متوجه شد ، چون به مقصد رسيد ومتاع خود را فروخت وامتعهء مناسب خريد وتحفه‌ها وهديه‌ها براي سلمى تحصيل كرد وخواست كه متوجه جانب مدينه سفر كند أو را عارضه‌اى روى داد واز رفيقان بازماند وروز ديگر مرضش\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nسنگين شد پس به رفقا وغلامان وخدمتكاران خود گفت : علامت مرگ در خود مشاهده مىنمايم وگويا مرا از اين درد رهائى نيست ، برگرديد بسوى مكة وچون به مدينه برسيد سلام مرا به سلمى برسانيد وأو را تعزيه بگوئيد ودر باب فرزندم به أو وصيت نمائيد كه من غمى به غير از آن فرزند ارجمند ندارم ؛ پس بعد از دو روز كه آثار موت بر أو ظاهر گرديد وعساكر ارتحال نزد أو متواتر رسيد فرمود : مرا بنشانيد ، ودوات وكاغذى طلبيد ، بعد از ذكر نام مقدس جناب ايزدى نوشت كه :\r\nاين نامه‌اى است كه بندهء ذليلى نوشته است در وقتي كه فرمان مولاي أو به أو رسيده بود كه بار بندد از نشئهء فانى دنيا به سوى نشئهء باقي عقبى . امّا بعد ، اين نامه را در هنگامى نوشتم كه جان در كشاكش مرگ بود وهيچ كس را از مرگ گريزى نيست ، أموال خود را بسوى شما فرستادم كه در ميان خود بالسويّه قسمت كنيد ، وآن كريمه را كه از شما دور است ونور شما با اوست وعزّت شما نزد اوست يعنى سلمى فراموش مكنيد ، وصيت مىكنم شما را به احترام فرزند أو ورعايت حقّ أو ، فرزندان مرا سلام برسانيد ، پيام وسلام مرا به سلمى برسانيد وبگوئيد : آه آه كه من از قرب ووصال أو سير نشدم وبه ديدار فرزند دلبند خود بهره‌مند نشدم ، وسلام ورحمت خدا بر شما باد تا روز قيامت .\r\nپس نامه را پيچيد وبه مهر خود مزيّن كرد وبه ايشان سپرد وگفت : مرا بخوابانيد ، چون خوابيد نظر به سوى آسمان افكند وگفت : مدارا كن اى رسول خداوند من به حقّ نور مصطفى صلّى اللّه عليه وآله وسلّم كه من حامل آن بودم ؛ چون اين را گفت به آسانى به عالم بقا رحلت نمود گويا چراغى بود خاموش شد .\r\nپس آن جناب را تجهيز وتغسيل وتكفين نمودند ودر غرهء شام آن معدن كرم وانعام را دفن كردند وبسوى مكة روان شدند ، چون به مدينه رسيدند صدا به نالهء وا هاشما ! بلند كردند ، از استماع اين صداى وحشت‌افزا زنان ومردان مدينه از خانه‌ها بيرون دويدند .\r\nسلمى وپدر أو وخويشان أو جامه چاك كردند ، سلمى فرياد برآورد : وا هاشما ! كرم وعزّت از موت تو مردند ، كه خواهد بود بعد از تو براي فرزندى كه أو را نديده‌اى وميوهء أو را نچيده‌اى ؟\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nپس سلمى شمشير هاشم را كشيده شتران واسبان أو را پى كرد وقيمت همه را از مال خود تسليم كرد وبه وصىّ هاشم گفت : مطّلب را از من دعا برسان وبگو كه من بر عهد برادر تو هستم ومردان بعد از أو بر من حرامند .\r\nچون غلامان وأموال هاشم به مكة رسيدند زنان مكة موها پريشان كرده گريبانها دريدند ، آسمان وزمين بر ايشان گريستند ؛ چون وصيتنامهء آن جناب را گشودند مصيبت ايشان تازه شد وبه وصيت أو مطّلب را رئيس وپيشواى خود گردانيدند ، وعلم أكرم نزار وكليدهاى كعبه وسقايت زمزم ورفادهء حاجيان حرم وكمان إسماعيل ونعلين شيث وپيراهن إبراهيم وانگشتر نوح وساير مكارم أنبياء كه در دست ايشان بود همه را به مطّلب تسليم نمودند .\r\nچون هنگام وضع حمل سلمى شد المى كه زنان را مىباشد به أو نرسيد ، ناگاه صداى هاتفى را شنيد كه گفت : اى زينت زنان بنى نجّار ! پرده‌ها بر فرزندت بياويز واز ديدهء نظارگيان مستور دار كه أهل جميع أقطار از أو سعادتمند گردند .\r\nچون سلمى صداى منادى را شنيد درها را بست وپرده‌ها را آويخت وكسى را از حال خود مطّلع ننمود ، پس ناگاه ديد كه حجابى از نور بر أو زده شد از زمين تا آسمان تا شياطين نزديك أو نيايند ، پس شيبة الحمد متولد شد ونور محمدي صلّى اللّه عليه وآله وسلّم از أو ساطع گرديد ، در ساعت خنديد وتبسّم نمود ، چون أو را در بر گرفت موى سفيدى در سر أو ديد وبه اين سبب أو را شيبة الحمد نام كردند .\r\nسلمى ولادت خود را پنهان كرد تا يك ماه كسى بر ولادت أو مطّلع نشد ، بعد از يك ماه كه قوابل وزنان أقارب أو مطّلع شدند وبه تهنيت أو آمدند ، از غرائب أحوال آن مولود متعجب شدند ؛ چون دوماهه شد به راه افتاد ! ويهودان كه أو را مىديدند از اندوه وكينهء أو بىتاب مىشدند چون مىدانستند كه آن نوري كه از أو ساطع است نور پيغمبرى است كه ايشان را خواهد كشت ودين ايشان را بر طرف خواهد كرد ؛ چون هفت سال از عمر شريفش گذشت جوانى شد در نهايت قوت وشدت وصولت ، بارهاى گران را برمىداشت وأطفال را به دست بلند كرده به زمين مىزد .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nپس مردى از قبيلهء بنى الحارث براي حاجتي داخل مدينه شد ناگاه نظرش بر طفلى افتاد كه مانند ماه پاره‌اى نور از أو ساطع است وبا جمعى از كودكان بازى مىكند ، نزد ايشان ايستاد ومحو حسن وجمال أو گرديده گفت : زهى سعادتمند كسى كه تو در ديار أو باشى .\r\nأو بازى مىكرد وگفت : منم فرزند زمزم وصفا وپسر هاشم وهمين بس است براي شرف من .\r\nآن مرد نزديك آمده گفت : اى جوان چه نام دارى ؟\r\nگفت : منم شيبه پسر هاشم بن عبد مناف ، پدرم مرد وعموهاى من جفا كردند با من ، با مادر وخالوهاى خود در اين غربت مانده‌ام ، تو از كجا آمده‌اى اى عم ؟\r\nگفت : از مكة آمده‌ام .\r\nشيبه گفت : چون به سلامت به مكة برگردى وفرزندان عبد مناف را ببينى سلام من به ايشان برسان وبگو : رسالتي دارم بسوى شما از طفل يتيمى كه پدرش مرده وعموهايش به أو جفا كردند ، اى فرزندان عبد مناف ! زود فراموش كرديد وصيتهاى هاشم را وضايع كرديد نسل أو را ، هر نسيم كه از سوى مكة مىوزد شميم شما را از أو مىشنوم ودر آرزوى مواصلت شما شبها به روز مىآورم .\r\nآن مرد از استماع اين رسالت گريان شده به سرعت تمام به جانب مكة روان شد ، چون به مجلس أولاد عبد مناف درآمد بعد از تحيت وسلام گفت : اى أكابر واشراف واى فرزندان عبد مناف ! از عزّت خود غافل شده‌ايد وچراغ هدايت خود را در خانهء ديگران افروخته‌ايد ، پس پيام عبد المطّلب ( شيبه ) را به ايشان رسانيده ايشان گفتند : ما ندانستيم كه أو به اين مرتبه رسيده است .\r\nآن رسول گفت : بخدا سوگند مىخورم كه فصحاء در جنب فصاحت أو لالند وعقلاء در مكالمهء أو عاجز ، خورشيد أوج حسن وجمال است ونور ديدهء أهل فضل وكمال .\r\nپس مطّلب در همان مجلس مركب طلبيده سوار شد وتنها عنان عزيمت به صوب مدينه معطوف گردانيد وبه سرعت تمام خود را به مدينه رسانيد .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nچون داخل مدينه شد شيبة الحمد را ديد كه با كودكان بازى مىكند أو را به نور محمدي صلّى اللّه عليه وآله وسلّم شناخت وديد سنگى عظيم برداشته است ومىگويد : منم پسر هاشم كه مشهور است به عظايم .\r\nچون مطّلب اين سخن را شنيد ناقة را خوابانيد وگفت : نزديك من بيا اى يادگار برادر من .\r\nپس شيبه بسوى أو دويد وگفت : كيستى تو كه دلم بسوى تو مايل گرديد ؟ گمان مىبرم از أعمام من باشى .\r\nگفت : منم مطّلب عموى تو ؛ وأو را در بر گرفته مىبوسيد ومىگريست پس گفت : اى پسر برادر من ! مىخواهى تو را ببرم به شهر پدر وعموهايت كه خانهء عزّت توست ؟\r\nگفت : بلى مىخواهم .\r\nپس مطّلب سوار شد وشيبه را با خود سوار كرد وبسوى مكة روان شد .\r\nشيبه گفت : اى عمّ من ! به سرعت برو كه مىترسم خويشان مادرم مطّلع شوند وشجاعان قبيلهء أوس وخزرج با ايشان موافقت كنند ونگذارند مرا بيرون برى .\r\nمطّلب گفت : اى فرزند برادر ! غم مخور حق تعالى كفايت شرّ ايشان مىنمايد .\r\nچون يهودان مطّلع شدند كه شيبه با عمّ خود مطّلب تنها روانهء مكة شده‌اند طمع كردند در قتل ايشان ، يكى از رؤساى يهود كه أو را « دحيه » مىگفتند پسرى داشت « لاطيه » نام ، روزى بيرون آمد با أطفال بازى كند شيبه با استخوان شترى بر سر أو زد وسرش را شكست وگفت : اى پسر يهودية ! أجلت نزديك شده است وبزودى خانه‌هاى شما خراب خواهند شد . چون اين خبر به پدر أو رسيد به غايت خشمناك شد واين كينه علاوهء كينهء قديم ايشان شد .\r\nپس چون اين خبر را شنيد ندا كرد در ميان قوم خود كه : اى گروه يهودان ! آن پسر كه از أو مىترسيديد با عمّ خود تنها رفته است پس أو را دريابيد وهلاك كنيد واز شرّ أو أيمن گرديد ! پس هفتاد نفر از يهود اسلحه بر خود راست كرده از عقب ايشان روان شدند ، پس در شب چون صداى سم ستوران ايشان به گوش مطّلب رسيد گفت : اى پسر برادر ! به ما\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nرسيدند آنها كه از ايشان حذر مىكرديم .\r\nشيبه گفت : اى عم ! راه را بگردان .\r\nمطّلب گفت : نور جبين تو راهنماى آن گمراهان خواهد بود وبه هر سو رويم به ما خواهند رسيد .\r\nشيبه گفت : روى مرا بپوشان شايد كه آن نور مخفى گردد .\r\nپس مطّلب جامه را سه تا كرده بر روى شيبه افكند ، آن نور باز ساطع بود وتفاوتى نكرد ، گفت : اى فرزند ! اين نور جمال تو خدائى است به گل نمىتوان اندود كرد وكسى آن را خاموش نمىتواند نمود ، تو را شأني بزرگ ومنزلتي وقدرى عظيم نزد حق تعالى هست وآن خداوندى كه آن را به تو عطا كرده هر محذور را از تو دفع خواهد كرد .\r\nچون يهودان به ايشان رسيدند شيبه گفت : اى عم ! مرا فرود آور تا قدرت الهى را به تو بنمايم ؛ چون به زمين رسيد بر روى خاك به سجده افتاد ورو بر خاك ماليد وعرض كرد :\r\nاى پروردگار نور وظلمت وگردانندهء هفت فلك با رفعت وقسمت كنندهء روزيهاى هر امّت ! سؤال مىكنم از تو بحقّ شفيع روز جزا ونور بزرگوارى كه سپرده‌اى به ما كه رد نمائى از ما مكر دشمنان ما را .\r\nهنوز دعاى أو تمام نشده بود كه خيل يهود رسيده در برابر ايشان صف كشيدند وبه قدرت الهى مهابتى عظيم از شيبه وعمّ أو بر آنها مستولى شد واز روى تملّق ومدارا گفتند :\r\nاى بزرگواران نيكو كردار ! ما به قصد ضرر شما نيامده‌ايم وليكن مىخواهيم شيبه را بسوى مادرش برگردانيم كه چراغ شهر ما ومايهء بركت ونعمت ماست !\r\nشيبه گفت : از شما به غير كينه ومكر نمىبينم وچون قدرت الهى بر شما ظاهر شده است اين سخن مىگوئيد .\r\nپس يهودان خائف ومخذول برگشتند ، چون قدرى راه رفتند « لاطيه » پسر دحيه به آنها گفت : مگر نمىدانيد كه اين گروه معدن سحرند وما را جادو كردند ، بيائيد تا پياده برگرديم وايشان را دفع كنيم ؛ پس شمشيرها كشيده به جانب آن دو بزرگوار برگرديدند وچون به نزديك ايشان رسيدند مطّلب گفت : اكنون مطلب شما ظاهر شد وجهاد با شما\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nواجب گرديد ، پس كمان خود را گرفت وبه چند تير چند جوان آنها را به جهنم فرستاد كه همگى به يك‌دفعه حمله كردند ؛ مطّلب نام خدا را برده با ايشان جنگ مىكرد وشيبه مىگريست وتضرع به درگاه قادر ذو الجلال مىكرد ، ناگاه از دور غبارى پيدا شد وصيحهء اسبان وقعقعهء سلاح شجاعان به گوش ايشان رسيد ، چون نزديك شدند مطّلب ديد سلمى با پدر خود وچهار صد نفر از شجاعان أوس وخزرج به طلب شيبه آمده‌اند ، چون سلمى يهودان را با مطّلب در جنگ ديد بانگ زد بر آنها كه : واي بر شما اين چه كردار است ؟\r\nلاطيه رو به هزيمت نهاد ، مطّلب گفت : به كجا مىروى اى دشمن خدا ؟ وبا شمشير أو را به دونيم كرد ، شجاعان أوس وخزرج در ميان يهودان افتاده تمام را كشتند پس به مطّلب رو آوردند ومطّلب شمشير برهنه در دست داشت ، سلمى بر فرزند خود ترسيد وقبيلهء خود را از قتال منع كرد وخطاب نمود به مطّلب كه : تو كيستى كه مىخواهى فرزند شير را از مادر خود جدا كنى ؟\r\nمطّلب گفت : من آنم كه مىخواهم شرف أو را بر شرف وعزّت أو را بر عزّت بيفزايم وبر أو مهربانترم از شما واميدوارم كه حق تعالى أو را صاحب حرم وپيشواى أمم گرداند ومنم عموى أو مطّلب .\r\nسلمى گفت : مرحبا خوش آمدى ، چرا از من رخصت نطلبيدى در بردن فرزند من ؟ من شرط كرده‌ام با پدر أو كه چون فرزندى بهم رسد از خود جدا نكنم ؛ پس رو به شيبه كرد وگفت : اى فرزند گرامى ! اختيار با توست ، اگر مىخواهى با عمّ خود برو واگر مىخواهى با من برگرد .\r\nشيبه چون سخن مادر خود را شنيد سر به زير افكند وقطرات أشك فرو ريخت وگفت : اى مادر مهربان ! از مخالفت تو ترسانم ومجاورت خانهء خدا را خواهانم ، اگر رخصت مىفرمائى مىروم وگرنه برمىگردم .\r\nپس سلمى گريست وگفت : خواهش تو را بر خواهش خود اختيار كردم وبه ضرورت درد مفارقت تو را بر خود گذاشتم پس مرا فراموش مكن وخبرهاى خود را از من بازمگير ؛ أو را در بر گرفته وداع نمود ، به مطّلب گفت : اى پسر عبد مناف ! أمانتي كه برادرت به\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nمن سپرده بود بسوى تو تسليم كردم پس أو را محافظت نما ، چون هنگام تزويج أو شود زنى كه مناسب أو باشد در عزّت ونجابت وشرف تحصيل كن .\r\nمطّلب گفت : اى كريمهء بزرگوار ! كرم كردى واحسان نمودى ، تا زنده‌ايم حقّ تو را فراموش نخواهيم كرد .\r\nپس مطّلب شيبه را رديف خود سوار نموده بسوى مكة متوجه شدند ؛ چون آفتاب جمال شيبه از درهاى مكة طالع شد پرتو نورش بر كوههاى مكة وكعبه تأبيد وآن روشنى موجب حيرت أهل مكة گرديد واز خانه‌ها بيرون شتافتند ، چون مطّلب را ديدند پرسيدند : اين كيست كه با خود آورده‌اى ؟\r\nبراي مصلحت گفت : بندهء من است ، پس به اين سبب شيبه را « عبد المطّلب » ناميدند ، أو را به خانه آورد ومدتي امر أو را مخفى داشت ومردم از نور أو تعجب مىنمودند ونمىدانستند كه جدّ حضرت رسول صلّى اللّه عليه وآله وسلّم خواهد بود ، پس امر أو در ميان قريش عظيم شد ودر هر امر از أو بركت مىيافتند ودر هر مصيبت وبليّه به أو پناه مىبردند ودر هر قحط وشدت متوسل به نور حضرت رسول صلّى اللّه عليه وآله وسلّم مىشدند وحق تعالى دفع آن شدائد از آنها مىنمود ومعجزات باهرات از آن نور ظاهر مىگرديد « 1 » .\r\n\r\n\r\n","description":"","footnote":"\r\n( 1 ) الأنوار 4 - 62 ، وروايت در آنجا با تفصيل واختلاف ذكر شده است .\r\n","page_name":" 50 ","page_number":50},
  {"content":"\r\n\r\n\r\nفصل سوم در بيان أحوال آباء عظام وأجداد كرام حضرت رسول صلّى اللّه عليه وآله وسلّم\r\nبدان كه اجماع علماى اماميه منعقد گرديده است بر آنكه پدر ومادر حضرت رسول صلّى اللّه عليه وآله وسلّم وجميع أجداد وجدّات آن حضرت تا آدم عليه السّلام همه مسلمان بوده‌اند ونور آن حضرت در صلب ورحم مشركي قرار نگرفته است وشبهه‌اى در نسب آن حضرت وآباء وامّهات أو نبوده است ، وأحاديث متواتره از طرق خاصه وعامه بر اين مضامين دلالت كرده است « 1 » ، بلكه از أحاديث متواتره ظاهر مىشود كه أجداد آن حضرت همه أنبياء وأوصياء وحاملان دين خدا بوده‌اند ؛ فرزندان إسماعيل كه أجداد آن حضرتند اوصياى حضرت إبراهيم عليه السّلام بوده‌اند وهميشه پادشاهى مكة وحجابت خانهء كعبه وتعميرات آن با ايشان بوده است ومرجع عامهء خلق بوده‌اند وملت إبراهيم در ميان ايشان بوده است وبه شريعت حضرت موسى وحضرت عيسى عليهما السّلام شريعت إبراهيم در ميان فرزندان إسماعيل منسوخ نشد وايشان حافظان آن شريعت بودند وبه يكديگر وصيت مىكردند وآثار أنبياء را به يكديگر مىسپردند تا به عبد المطّلب رسيد وعبد المطّلب أبو طالب را وصىّ خود گردانيد ، وأبو طالب كتب وآثار أنبياء وودايع ايشان را بعد از بعثت تسليم حضرت رسول صلّى اللّه عليه وآله وسلّم نمود .\r\n\r\n\r\n","description":"","footnote":"\r\n( 1 ) مجمع البيان 4 / 207 ؛ تفسير فخر رازي 24 / 174 ؛ البداية والنهاية 1 / 239 ؛ روضة الواعظين 67 ؛ سيرهء ابن كثير 1 / 189 - 196 .\r\n","page_name":" 51 ","page_number":51},
  {"content":"\r\n\r\nدر فضيلت عبد المطّلب عليه السّلام أحاديث بسيار وارد شده است ، چنانكه در حديث صحيح از امام جعفر صادق عليه السّلام منقول است كه : عبد المطّلب محشور خواهد شد در روز قيامت امّت تنها چون در ايمان در ميان قوم خود تنها بود وبر أو خواهد بود سيماى پيغمبران ومهابت پادشاهان « 1 » .\r\nودر حديث صحيح ومعتبر ديگر فرمود : عبد المطّلب أول كسى بود كه قائل شد به بدا ومبعوث خواهد شد در قيامت با حسن پادشاهان وسيماى پيغمبران . پس فرمود : روزى عبد المطّلب حضرت رسول صلّى اللّه عليه وآله وسلّم را پى شتران خود فرستاد ودير برگشت پس مضطرب شد وبه هر درّه‌اى از پى أو فرستاد وچنگ در حلقهء كعبه زد وتضرع نمود به درگاه خدا وفرياد كرد : اى پروردگار من ! آيا آل خود را كه وعده داده‌اى أو را بر دين‌ها غالب گردانى هلاك خواهى كرد ؟ اگر چنين كنى پس امر ديگر تو را در باب أو سانح گرديده است .\r\nوچون آن حضرت را ديد أو را در بر گرفته بوسيد وگفت : اى فرزند ! ديگر تو را دنبال كارى نمىفرستم مىترسم كه دشمنان تو را هلاك كنند « 2 » .\r\nودر حديث معتبر ديگر از آن حضرت منقول است كه حضرت رسول صلّى اللّه عليه وآله وسلّم فرمود : يا علي ! عبد المطّلب در جاهليت پنج سنّت مقرر نمود وحق تعالى آنها را در اسلام جارى گردانيد :\r\nأول - زنان پدران را بر فرزندان حرام كرد پس حق تعالى در قرآن فرستاد  وَلا تَنْكِحُوا ما نَكَحَ آباؤُكُمْ مِنَ النِّساءِ  « 3 » .\r\nدوم - گنجى يافت خمس آن را در راه خدا داد ، وحق تعالى فرستاد كه  وَاعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ  « 4 » .\r\nسوم - چون چاه زمزم را حفر نمود آن را سقايت حاج نمود ، وخدا فرستاد  أَ جَعَلْتُمْ \r\n\r\n\r\n","description":"","footnote":"\r\n( 1 ) كافى 1 / 446 - 447 .\r\n( 2 ) كافى 1 / 447 .\r\n( 3 ) سورهء نساء : 22 .\r\n( 4 ) سورهء انفال : 41 .\r\n","page_name":" 52 ","page_number":52},
  {"content":"\r\n\r\n سِقايَةَ الْحاجِّ  « 1 » .\r\nچهارم - در ديهء كشتن آدمي صد شتر مقرر كرد ، وخدا اين حكم را فرستاد .\r\nپنجم - طواف نزد قريش عددي نداشت ، پس عبد المطّلب هفت شوط مقرر كرد ، وحق تعالى چنين مقرر فرمود .\r\nيا علي ! عبد المطّلب به أزلام « 2 » قمار نمىكرد ، وبت را عبادت نمىكرد ، وحيواني كه به نام بت براي أو مىكشتند نمىخورد ومىگفت : بر دين پدرم إبراهيم باقيم « 3 » .\r\nودر حديث معتبر ديگر از حضرت صادق عليه السّلام منقول است كه : جبرئيل بر حضرت رسول صلّى اللّه عليه وآله وسلّم نازل شده عرض كرد : خدا تو را سلام مىرساند ومىفرمايد : حرام كردم آتش را بر پشتى كه از أو فرود آمده‌اى يعنى عبد اللّه وشكمى كه تو را برداشته است يعنى آمنه وكنارى كه تو را كفالت ومحافظت كرده است يعنى أبو طالب « 4 » .\r\nوبه سند معتبر از أمير المؤمنين عليه السّلام منقول است كه فرمود : واللّه عبادت نكرد پدرم ونه جدّم عبد المطّلب ونه جدّم هاشم ونه عبد مناف [ بتي را هرگز 
  ] « 5 » بلكه همه نماز مىكردند رو به كعبه بر دين إبراهيم ومتمسك به دين آن حضرت بودند « 6 » .\r\nودر روايت ديگر از ابن عباس منقول است كه : براي هيچ‌كس در پيش كعبه مسند نمىانداختند مگر براي عبد المطّلب ، وهيچ‌يك از فرزندانش بر مسند أو نمىنشستند براي اجلال واكرام أو ، وهرگاه كه حضرت رسول صلّى اللّه عليه وآله وسلّم تشريف مىآورد ومىخواست بر آن مسند بنشيند وعموهاى أو اراده مىكردند أو را منع كنند عبد المطّلب مىگفت : بگذاريد فرزند مرا كه أو را شأني بزرگ است وعن‌قريب سيد وبزرگ شما خواهد گرديد ومن نور\r\n\r\n\r\n","description":"","footnote":"\r\n( 1 ) سورهء توبه : 19 .\r\n( 2 ) أزلام جمع زلم يا زلم است ، اين نام بر تيرهاى بىپر كه در جاهليت با آنها قمار مىكردند اطلاق مىشود .\r\n( 3 ) خصال 313 ؛ من لا يحضره الفقيه 4 / 365 .\r\n( 4 ) خصال 293 ؛ معاني الأخبار 136 ؛ امالى شيخ صدوق 485 .\r\n( 5 ) اين عبارت از متن عربى روايت اضافه شد .\r\n( 6 ) كمال الدين وتمام النعمة 1 / 174 .\r\n","page_name":" 53 ","page_number":53},
  {"content":"\r\n\r\nسيادت وبزرگى در جبين أو مشاهده مىنمايم وبزودى پيشواى جميع خلق خواهد گرديد .\r\nپس آن حضرت را گرفته در كنار خود مىنشانيد ودست بر پشتش مىكشيد وأو را مكرر مىبوسيد ومىگفت : هرگز بوسه از اين پاكتر ونيكوتر نديده‌ام وبدني از اين نرمتر وپاكيزه‌تر نيافته‌ام ؛ وچون عبد اللّه وأبو طالب از يك مادر بودند رو بسوى أبو طالب مىكرد ومىگفت : اى أبو طالب ! اين پسر را شأني بزرگ هست پس چنگ زن در دامان أو وأو را محافظت كن كه أو تنها ويگانه است واز پدر ومادر جدا مانده است ، براي أو مانند مادر مهربان باش كه بدى به أو نرسد ؛ پس أو را به گردن خود سوار مىكرد وهفت شوط بر دور كعبه طواف مىنمود .\r\nچون شش سال از عمر شريف آن حضرت گذشت مادر آن حضرت در « أبوا » كه منزلي است در ميان مكة ومدينه به رحمت ايزدى واصل شد در وقتي كه آن حضرت را به مدينه برده بود نزد خالوهايش از بنى عدى ؛ پس چون آن حضرت يتيم ماند از پدر ومادر ، رقّت وشفقت عبد المطّلب نسبت به أو زيادة شد ، چون هنگام وفات جناب عبد المطّلب شد حضرت رسول صلّى اللّه عليه وآله وسلّم را بر سينهء خود نشانيده أو را مىبوسيد ومىگريست ورو بسوى أبو طالب گردانيده گفت : اى أبو طالب ! محافظت كن اين يگانه را كه بوى پدر نشنيده ومزهء شفقت مادر نچشيده ، بايد جگرگوشهء خود دانى أو را ومن از ميان همهء فرزندان خود تو را اختيار كردم براي خدمت أو زيرا كه پدر أو با تو از يك مادر است ، اى أبو طالب ! اگر أيام ظهور وجلالت ورفعت أو را دريابى خواهى دانست كه أو را نيك شناخته بودم ، تا توانى أو را پيروى كن ويارى نما أو را به دست وزبان ومال خود ، واللّه كه أو بزودى سر كردهء شما گردد وپادشاهى ورفعتى أو را نصيب شود كه هيچ يك از پدران مرا ميسّر نشده بود ، اى فرزند ! قبول كن وصيت مرا .\r\nأبو طالب عرض كرد : قبول كردم وخدا را بر خود گواه مىگيرم .\r\nپس عبد المطّلب دست أبو طالب را گرفته پيمان را بر أو محكم كرد وگفت : الحال مرگ بر من آسان شد ؛ وپيوسته آن حضرت را مىبوسيد ومىبوئيد ومىفرمود : گواهى مىدهم\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nكه نبوسيده‌ام احدى از فرزندان خود را كه از تو خوشبوتر وخوش‌روتر باشد ؛ كاش زمان عالىشأن تو را در مىيافتم ؛ پس مرغ روح مقدسش بسوى گلشن قدس پرواز نمود ، ودر آن وقت هشت سال از عمر شريف حضرت رسول صلّى اللّه عليه وآله وسلّم گذشته بود ، پس أبو طالب آن حضرت را به جان خود چسبانيده يك ساعت در شب وروز از أو مفارقت نمىكرد ، وأو را در پهلوى خود مىخوابانيد ، وهيچ‌كس را بر أو امين نمىگردانيد « 1 » .\r\nوبه سند معتبر از حضرت صادق عليه السّلام منقول است كه : براي عبد المطّلب مسندى نزد كعبه مىانداختند وبراي احدى غير أو در آنجا مسند نمىانداختند وفرزندانش نزد سر أو مىايستادند ونمىگذاشتند كسى را نزد آن مسند بيايد ، وحضرت رسول صلّى اللّه عليه وآله وسلّم چون تازه به رفتار آمد روزى آمد ودر دامن عبد المطّلب نشست ، بعضي از فرزندان أو خواستند آن حضرت را دور كنند عبد المطّلب گفت : بگذاريد فرزند مرا كه عن‌قريب پادشاهى به أو مىرسد يا ملك به أو نازل مىشود « 2 » .\r\nودر حديث معتبر منقول است كه داود رقّى به خدمت حضرت صادق عليه السّلام آمد عرض كرد : به مردى مال دادم ومىترسم به دست من نيايد .\r\nفرمود : چون به مكة روى يك طواف با دو ركعت نماز به نيابت عبد المطّلب بكن ويك طواف ديگر با دو ركعت نماز به نيابت أبو طالب بكن [ ويك طواف ديگر با دو ركعت نماز به نيابت عبد اللّه بكن 
  ] « 3 » ، وهمچنين براي آمنه مادر حضرت رسول صلّى اللّه عليه وآله وسلّم وفاطمه مادر أمير المؤمنين عليه السّلام بجا آور ، چون چنين كردم در همان روز مال به دستم آمد « 4 » .\r\n\r\n\r\n","description":"","footnote":"\r\n( 1 ) . كمال الدين وتمام النعمة 171 .\r\n( 2 ) . كافى 1 / 448 .\r\n( 3 ) . عبارتى كه داخل كروشه است از متن عربى روايت اضافه شد .\r\n( 4 ) . كافى 4 / 544 ؛ من لا يحضره الفقيه 2 / 520 .\r\n","page_name":" 55 ","page_number":55},
  {"content":"\r\n\r\n\r\nفصل چهارم در بيان قصهء أصحاب فيل است\r\nبدان كه از جملهء معجزات متواترهء نور حضرت رسول صلّى اللّه عليه وآله وسلّم كه در زمان عبد المطّلب ظاهر شد قصهء أصحاب فيل بود ، چنانكه به سند معتبر از حضرت صادق عليه السّلام منقول است كه : چون أبرهة بن الصباح ( پادشاه حبشه ) قصد كرد خانهء كعبه را خراب كند وبه حوالي مكهء معظمه رسيدند بر أموال أهل مكة غارت آوردند واز آن جمله شتران عبد المطّلب را به غارت بردند ، پس عبد المطّلب به نزد شاه رفت ورخصت طلبيده داخل شد ، أبرهة بر تختى نشسته بود در قبهء ديبائى كه براي أو نصب كرده بودند وسلام كرد بر أو ، أبرهة ردّ سلام كرد وچون نظرش بر عبد المطّلب افتاد از حسن وبها ونور وضيا ومهابت ووقار أو حيران مانده سؤال كرد : آيا در پدران تو نيز اين نور وجمال كه در تو مشاهده مىنمايم بوده است ؟\r\nعبد المطّلب فرمود : بلى اى ملك ، همهء پدران من صاحب نور وحسن وضيا وعفّت وحيا بوده‌اند .\r\nأبرهة گفت : شما فائق گرديده‌ايد بر همهء خلق به سبب فخر وشرف ، وسزاوار است تو را كه سيد وبزرگ قوم خود باشى . پس آن حضرت را بر روى تخت خود نشانيد ، وأو را فيل سفيدى بود بسيار بزرگ كه دو نيش آن را به أنواع جواهر مرصّع كرده بود كه أبرهة به آن فيل بر سلاطين ديگر مباهات مىكرد ، امر كرد آن فيل را حاضر كنند ، پس آن فيل را به أنواع زينتها وحلى آراسته حاضر كردند ، چون برابر عبد المطّلب رسيد آن حضرت را\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nسجده كرد وهرگز پادشاه خود را سجده نكرده بود وبه قدرت الهى واعجاز نور حضرت رسول صلّى اللّه عليه وآله وسلّم به زبان عربى فصيح بر عبد المطّلب سلام كرد وگفت : سلام بر تو باد اى نور بهترين خلايق واى صاحب خانهء كعبه وزمزم واى جدّ بهترين پيغمبران وسلام باد بر نوري كه در پشت تو است ، اى عبد المطّلب ! با توست عزّت وشرف ، هرگز ذليل ومغلوب نمىگردى .\r\nچون أبرهة اين عجائب أحوال را مشاهده نمود بترسيد وگمان كرد جادو است ، امر كرد فيل را برگردانيدند وبا عبد المطّلب گفت : به چه كار آمده‌اى ؟ بدرستى كه من شنيده‌ام آوازهء سخاوت وشرف وفضل تو را وديدم از مهابت وجمال وعظمت تو آنچه بر من لازم گردانيده كه هر حاجت از من طلب نمائى روا كنم ، آنچه خواهى بطلب ؛ وأو را گمان آن بود كه سؤال خواهد كرد كه از قصد خراب كردن كعبه برگردد .\r\nپس عبد المطّلب فرمود : أصحاب تو بر شتران من غارت آوردند ، امر كن كه آنها را به من پس دهند .\r\nأبرهة به خشم آمده گفت : از چشم من افتادى ، من آمده‌ام خراب كنم خانهء شرف ومكرمت تو وقوم تو را كه به آن خانه بر عالم فخر مىكنيد واز همه برتر گرديده‌ايد وآن خانه‌اى است كه مردم از أطراف عالم به حجّ أو مىآيند ، در آن باب سخن نمىگوئى وشتران خود را از من طلب مىكنى ؟ !\r\nعبد المطّلب فرمود : من نيستم صاحب آن خانه كه تو قصد خراب كردن آن را دارى ، من صاحب شترانم كه أصحاب تو گرفته‌اند ، من در مال خود با تو سخن گفتم وآن خانه صاحبي دارد از همه كس قادرتر ومنيعتر است وأو أولى است به حمايت وحراست خانهء خود از ديگران .\r\nأبرهة حكم كرد شتران آن حضرت را رد كردند وبه مكة مراجعت كرد .\r\nأبرهة با فيل بزرگ ولشكر بسيار متوجه حرم شد ، چون به نزد حرم رسيد فيل داخل نشد وخوابيد ، چون أو را مىگذاشتند برمىگشت وچون أو را جبر مىكردند به دخول حرم مىخوابيد .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nعبد المطّلب امر كرد غلامان خود را كه : پسر مرا بطلبيد ، چون عباس را آوردند فرمود :\r\nاين را نمىخواهم پسر مرا بطلبيد ، هر يك را مىآوردند مىگفت : اين را نمىخواهم پسر مرا بطلبيد ، تا آنكه عبد اللّه والد حضرت رسول صلّى اللّه عليه وآله وسلّم حاضر شد ، فرمود : اى فرزند ! برو بر بالاى أبو قبيس « 1 » ونظر كن به ناحيهء دريا وهرچه بيني كه از آن جانب مىآيد مرا خبر ده ؛ چون عبد اللّه بر كوه أبو قبيس بالا رفت ديد كه مرغان از أبابيل مانند سيل وشب تار رو به آن طرف آورده بر أبو قبيس نشستند ، از آنجا بلند شده هفت شوط برگرد كعبه طواف كرده وهفت مرتبه ميان صفا ومروه سعى كردند ، پس عبد اللّه بسوى عبد المطّلب شتافت وآنچه ديده بود معروض داشت ، عبد المطّلب فرمود : اى فرزند ! ببين كه بعد از اين چه مىكنند مرا خبر ده .\r\nپس عبد اللّه خبر داد كه آن مرغان به جانب لشكر حبشه روان شدند ، عبد المطّلب أهل مكة را فرمود : برويد بسوى لشكرگاه ايشان وغنيمتهاى خود را برداريد ؛ چون أهل مكة به لشكرگاه ايشان رسيدند ديدند كه مانند چوبهاى پوسيده افتاده‌اند ، وهر يك از آن مرغان سه سنگ در منقار وچنگالهاى خود دارند وبه هر سنگى يكى از آن گروه را مىكشند ، وچون همه را هلاك كردند برگشتند وپيش از آن كسى مانند آن مرغان نديده بود وبعد از آن نيز نديدند ، وچون همه هلاك شدند عبد المطّلب به نزد خانهء كعبه آمد وچنگ زد در پرده‌هاى كعبه وشعري چند خواند كه مضمون آنها حمد خدا بود بر آن نعمت عظمى ، وبرگشت وشعري چند خواند مشتمل بر ملامت قريش بر ترك خانهء كعبه واظهار تنهائى خود در برابر آن داهيه ونگريختن از آن وتوكّل نمودن بر جناب أقدس الهى « 2 » .\r\nوبه سند صحيح از آن حضرت منقول است كه : چون لشكر پادشاه حبشه كه براي خرابى كعبه آمده بودند شتران عبد المطّلب را به غارت برده بودند عبد المطّلب به نزد أو آمد ورخصت طلبيد ، أبرهة پرسيد : براي چه كار آمده است ؟\r\n\r\n\r\n","description":"","footnote":"\r\n( 1 ) أبو قبيس : كوهى است مشرف بر مكة .\r\n( 2 ) . امالى شيخ مفيد 312 ؛ امالى شيخ طوسي 80 .\r\n","page_name":" 58 ","page_number":58},
  {"content":"\r\n\r\nگفتند : براي شتران أو كه برده‌اند آمده است كه رد نمايند به أو .\r\nپادشاه گفت : اين مرد بزرگ جماعتى است ، من آمده‌ام كه محلّ عبادت آنها را خراب كنم ، أو در آن باب شفاعت نمىكند ودر باب شتران خود شفاعت مىكند ، اگر سؤال مىكرد كه دست از خراب كردن خانه بردارم ، برمىداشتم ، پس امر كرد شتران را رد كردند .\r\nعبد المطّلب همان جواب گفت كه گذشت ؛ پس عبد المطّلب هنگام مراجعت به فيل بزرگ آنها رسيد كه أو را « محمود » مىگفتند فرمود : اى محمود !\r\nفيل سر خود را به جواب حركت داد .\r\nفرمود : مىدانى كه چرا تو را آورده‌اند ؟\r\nفيل سر را به جانب بالا حركت داد كه : نه .\r\nفرمود : تو را آورده‌اند كه خانهء پروردگار خود را خراب كنى ، آيا خواهى كرد ؟\r\nفيل با سر اشاره كرد : نه .\r\nپس عبد المطّلب به خانه آمد ؛ چون صبح روز ديگر شد عزم دخول حرم كردند ، فيل امتناع نمود از دخول حرم ، عبد المطّلب بعضي از موالى خود را گفت : بر كوه بالا رو ونظر كن وآنچه ببينى مرا خبر ده ؛ چون بالا رفت گفت : سياهى از طرف دريا مىبينم ونزديك است كه برسند ؛ چون نزديك شدند گفت : مرغان بسيارند وهر يك در منقار خود سنگريزه دارند به قدر سنگريزه‌ها كه به انگشتان به يكديگر مىاندازند يا كوچكتر .\r\nعبد المطّلب گفت : بحقّ خداى عبد المطّلب كه قصد اين جماعت دارند ، چون بالاى سر آنها رسيدند سنگها را انداختند وهر سنگى بر سر يكى از آن گروه آمد واز دبر أو خارج شد وأو را كشت وهيچ‌يك از آنها بيرون نرفت مگر يك نفر كه براي قوم خود خبر برد ، وچون ايشان را خبر مىداد ديد يكى از آن مرغان بالاى سر اوست گفت : چنين مرغان بودند ، پس سنگى بر سر أو انداخته أو را نيز هلاك كرد « 1 » .\r\n\r\n\r\n","description":"","footnote":"\r\n( 1 ) . كافى 1 / 447 .\r\n","page_name":" 59 ","page_number":59},
  {"content":"\r\n\r\nودر حديث معتبر ديگر از آن حضرت منقول است كه : چون حضرت عبد المطّلب به مجلس أبرهة داخل شد تخت أبرهة براي تعظيم أو منحنى شد وميل كرد « 1 » .\r\nدر حديث صحيح ديگر فرمود : آن مرغان مانند پرستك بودند ؛ وبه روايت ديگر :\r\nسرشان مثل سرهاى درندگان بود ومنقارشان مانند منقار مرغان « 2 » .\r\nودر عدد فيلها خلاف است : بعضي گفته‌اند يك فيل بزرگ بود كه آن را محمود مىگفتند ؛ بعضي گفته‌اند هشت فيل بودند ؛ بعضي گفته‌اند دوازده فيل بودند .\r\nودر سبب اين اراده خلاف است : بعضي گفته‌اند كه در برابر كعبهء معظمه در يمن معبدى ساخته بود ومردم را تكليف مىكرد كه بسوى آن خانه حج كنند وبر دور آن طواف نمايند ، پس شخصي از قريش شب در آن خانه مانده در وديوار آن را به فضلهء خود ملوّث نموده گريخت ، وبه اين سبب آن ملعون در خشم شد وسوگند ياد كرد كعبه را خراب كند « 3 » .\r\nصاحب كتاب أنوار روايت كرده است كه : جمعى از أهل مكة براي تجارت به حبشه رفتند وداخل كنيسه‌اى از كنائس نصارى شدند وآتشى افروختند براي طعام خود وخاموش نكرده بار كردند ، بادي وزيد وآنچه در معبد ايشان بود سوخت ، چون داخل كنيسهء خود شدند پرسيدند : كي اين كار را كرده است ؟ گفتند : جمعى از تجّار مكة در اينجا آتش افروخته‌اند ، به آن سبب كنيسه سوخته است ؛ چون خبر به پادشاه رسيد در غضب شد ووزير خود أبرهة بن الصباح را فرستاد با چهارصد فيل وصد هزار مرد جنگى وگفت :\r\nكعبهء ايشان را خراب كن وسنگهاى أو را در درياى جدّه بينداز ومردان آنها را بكش وأموال آنها را غارت كن واحدى از ايشان را مگذار ، پس أبرهة با تهيهء تمام به جانب مكة روان شد واسود بن مقصود را چرخچى « 4 » لشكر خود كرده با بيست هزار كس پيش\r\n\r\n\r\n","description":"","footnote":"\r\n( 1 ) . امالى شيخ طوسي 682 .\r\n( 2 ) . مجمع البيان 5 / 541 - 542 .\r\n( 3 ) . رجوع شود به سيرهء ابن هشام 1 / 45 ؛ سيرهء ابن كثير 1 / 30 ؛ تفسير بغوى 4 / 525 .\r\n( 4 ) . چرخچيان : صنف توپچى كه پيشرو سپاه بودند . ( فرهنگ عميد 2 / 873 ) .\r\n","page_name":" 60 ","page_number":60},
  {"content":"\r\n\r\nفرستاد وگفت : برو ومردان وزنان ايشان را بگير واحدى از آنها را مكش تا من بيايم كه مىخواهم آنها را به عذابي بكنم كه احدى از عالميان را چنان عذابي نكرده باشند .\r\nچون اين خبر به مكة رسيد أهل مكة أولاد وأموال خود را جمع كرده عزم گريختن نمودند ، عبد المطّلب ايشان را نصيحت كرد كه : اين ننگ است بر شما كه از كعبه دور شويد .\r\nگفتند : ما را تاب مقاومت ايشان نيست اگر بر ما دست يابند همه را مىكشند .\r\nعبد المطّلب فرمود : خداى خانه نمىگذارد ايشان بر خانه ظفر يابند واگر شما نيز پناه به خانه بريد به شما نيز دست نخواهند يافت .\r\nايشان نصيحت آن حضرت را قبول نكرده متفرق شدند ، بعضي به كوهها ودرّه‌ها گريختند وبعضي به دريا نشستند ، عبد المطّلب فرمود : من از خدا شرم مىكنم كه از خانه وحرم أو بگريزم ومن از جاى خود حركت نمىكنم تا حق تعالى ميان ما وايشان حكم كند .\r\nپس اسود ماند تا أبرهة با آن فيلهاى عظيم ولشكر گران به أو ملحق شدند ورو به مكة آوردند وجميع چهار پايان أهل مكة را به غارت بردند واز عبد المطّلب هشتاد ناقهء سرخ مو بردند ، چون خبر به عبد المطّلب رسيد فرمود : الحمد للّه مال خدا بود وبراي ضيافت أهل خانهء أو وحاجيان خانهء أو نگاهداشته بودم ، اگر به من برگرداند أو را شكر خواهم كرد واگر برنگرداند باز شكر خواهم كرد .\r\nپس عبد المطّلب جامه‌هاى خود را پوشيد ورداى لوى بن غالب را بر دوش افكند وكمربند إبراهيم خليل عليه السّلام را بر كمر بست وكمان إسماعيل ذبيح عليه السّلام را بر دوش افكند وبر أسب خود سوار شده بسوى لشكر أبرهة روان شد ، خويشان أو سر راه بر أو گرفتند وگفتند : نمىگذاريم تو را بروى به نزد ظالمي كه حرمت خانهء خدا وحرم أو را نمىداند .\r\nفرمود : اى قوم ! من از قدرت ولطف خدا مىدانم آنچه شما نمىدانيد ، دست از من برداريد ان شاء اللّه بزودى بسوى شما برمىگردم .\r\nپس روانه شد ، چون نظر آن قوم بر أو افتاد از حسن وضياء أو متعجب واز مهابت أو بر\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nخود بلرزيدند وبه نزد أو آمده التماس كردند كه : برگرد ونزد اين جبار مرو كه سوگند خورده است احدى از شما را زنده نگذارد وما را رحم مىآيد بر تو با اين حسن وجمال وكمال به تيغ أو كشته شوى .\r\nعبد المطّلب گفت : شما مرا به مجلس أو بريد ونصيحت را ترك كنيد .\r\nچون خبر عبد المطّلب را به أبرهة رسانيدند وشجاعت وجرأت أو را ذكر كردند امر كرد كه ملازمانش شمشيرها كشيدند وفيل بزرگ را به مجلس طلبيد وتاج خود را بر سر نهاد وامر به احضار عبد المطّلب نمود ، وآن فيل را « مذموم » مىگفتند وبر سرش دو شاخ از آهن تعبيه كرده بودند كه اگر بر كوهى مىزد خراب مىكرد ، وبر خرطومش دو شمشير بسته بودند وجنگ تعليمش داده بودند ؛ وامر كرد چون عبد المطّلب به مجلس در آيد آن فيل را بر أو حمله دهند .\r\nچون عبد المطّلب به مجلس داخل شد جميع حضّار را از أو دهشتي عظيم بهم رسيد ، چون فيل را به أو حمله دادند به نزد آن حضرت آمد وسر بر زمين نهاده ذليل ومنقاد شد ؛ أبرهة از مشاهدهء اين أحوال متحير ماند واز دهشت بر خود لرزيد وبه غايت تعظيم وتكريم آن حضرت را در كنار خود نشانيد وعرض كرد : چه نام دارى كه از تو خوش‌روتر ونيكوتر نديده‌ام وهر حاجت بطلبى روا كنم واگر گوئى برگردم برمىگردم ؟\r\nعبد المطّلب فرمود : مرا با اينها كارى نيست ، أصحاب تو شترى چند از من برده‌اند وآنها را براي حاجيان بيت اللّه مهيّا كرده بودم ، بگو به من بازدهند .\r\nأبرهة حكم كرد آنها را به أو پس دادند وگفت : ديگر حاجتي دارى ؟\r\nگفت : نه .\r\nأبرهة گفت : چرا در باب بلد خود سؤال نمىكنى كه من سوگند ياد كرده‌ام كه كعبهء شما را خراب كنم ومردان شما را بكشم ؟ وليكن قدر تو را بزرگ يافتم واگر در اين باب شفاعت نمائى شفاعت تو را قبول مىكنم .\r\nعبد المطّلب فرمود : مرا با آن كارى نيست ، چون آن خانه صاحبي دارد كه محتاج به شفاعت من نيست ، اگر خواهد دفع ضرر از خانهء خود مىتواند كرد .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nأبرهة گفت : اينك از عقب تو مىآيم با فيل ولشكر ، كعبه ونواحي آن را خراب مىكنم وساكنان آن را به قتل مىرسانم .\r\nعبد المطّلب فرمود : اگر توانى بكن ؛ وبسوى مكة برگشت ، وچون بر فيل بزرگ گذشت ، فيل أو را سجده كرد پس وزراء ومصاحبان أبرهة أو را ملامت كردند كه : چرا أو را گذاشتى برود ؟\r\nگفت : مرا ملامت مكنيد كه چون أو را ديدم هيبتي عظيم از أو در دل من پيدا شد ، مگر نديديد فيل أو را سجده كرد ؟ اكنون بگوئيد در اين امر كه اراده كرده‌ايم چه مصلحت مىدانيد ؟\r\nگفتند : آنچه پادشاه فرموده البتة بايد بعمل آوريم ، پس با لشكر روى بسوى مكة آوردند .\r\nوچون عبد المطّلب به مكة برگشت قوم خود را گفت : بر أبو قبيس بالا رويد ، وخود به كعبه درآويخت وبه نور محمدي صلّى اللّه عليه وآله وسلّم توسل جسته به درگاه حق تعالى تضرع وزارى نمود كه : الها ! خانه خانهء توست وما همه عيال وساكنان حرم توئيم وهر كس حمايت خانه وأهل خانهء خود مىنمايد ، ومانند اين سخنان مىگفت وتضرع مىنمود ، ناگاه صداى هاتفى را شنيد كه گفت : دعاى تو مستجاب شد وبه مطلب خود رسيدى به بركت نوري كه در جبين توست ، پس رو به قوم خود آورد وگفت : بشارت باد كه نور جبين خود را ديدم كه بلند شد واز بركت آن شما نجات خواهيد يافت .\r\nدر اين سخن بودند كه ديدند غبار لشكر مخالف بلند شد ، وچون غبار فرونشست فيلها ديدند كه سرا پاى آنها را آهن پوشانيده بودند ومانند كوه در جلو لشكر خود بازداشته بودند ، چون به حدّ حرم رسيدند فيلها ايستادند وهرچند فيلبانان آنها را زجر كردند قدم در حرم ننهادند ، وچون روى آنها را از حرم برمىگردانيدند مىدويدند .\r\nاسود گفت : جادو كرده‌اند فيلهاى شما را ؛ وخبر به سوى أبرهة فرستاد كه چنين واقعه‌اى رو داده .\r\nأبرهة چون اين خبر بشنيد ترس أو زيادة شد وبه نزد اسود فرستاد كه : مكرر كار خود\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nرا تجربه كرديم واز تجربهء خود گذشتن طريق عقل نيست ، رسولي بسوى اين قوم بفرست واز ايشان طلب طلح بكن وخبر فيل را مخفى دار كه باعث جرأت ايشان نشود وبگو به عدد آنچه از مردان ما تلف شده است از قوم خود به ما بدهند وآنچه از كنيسهء ما فاسد كرده‌اند تاوان بدهند تا ما برگرديم .\r\nچون رسول أبرهة به نزد اسود آمد ورسالت أو را گفت ، وآن رسول مردى بود به شجاعت معروف و « حناطه » نام داشت وبسيار به شجاعت خود مغرور بود وبا لشكرها به تنهائى مقاومت مىكرد وخلقتى مهيب داشت ، اسود به أو گفت : تو رسول من باش بسوى اين گروه شايد به سبب تو ميان ما وايشان صلح شود .\r\nحناطه گفت : مىروم واگر قبول صلح نكنند سرهاى ايشان را به نزد تو مىآورم .\r\nچون حناطه به مكة آمد ونظرش به عبد المطّلب افتاد دهشتي عظيم بر أو غالب شد وبر خود بلرزيد وساكت ماند ؛ عبد المطّلب فرمود : به چه كار آمده‌اى ؟\r\nعرض كرد : اى مولاي من ! بر أبرهة فضل شما ظاهر گرديد وحرم را به شما بخشيد واز شما طلب مىنمايد كه ديهء آنها كه كشته شده‌اند بدهيد يا مردانى چند به عدد آنها از قوم خود بدهيد وقيمت آنچه در كنيسه تلف شده است تسليم نمائيد تا لشكر را برگرداند .\r\nعبد المطّلب فرمود : ما هرگز بىگناه را به عوض مجرم مؤاخذه نمىكنيم ؛ عادت ما امانت وعدالت است ودست خود را پيوسته از ستم بازداشته‌ايم وخلاف فرمودهء خدا نمىكنيم ، وامّا آنچه در باب كعبه گفتى ، من گفتم كه آن صاحبي دارد كه قادر است دفع ضرر از آن بكند ، واللّه كه هيچ پروا نمىكنم از أو واز خيل وحشم أو .\r\nحناطه چون اين سخنان بشنيد در خشم شد وقصد هلاك آن حضرت نمود ، عبد المطّلب گريبان أو را گرفته بلند كرد وبر زمين زد وفرمود : اگر نه تو ايلچى « 1 » بودى الحال تو را هلاك مىكردم .\r\nپس حناطه بسوى اسود برگشت وگفت : به اين گروه سخن گفتن فايده ندارد ومكة\r\n\r\n\r\n","description":"","footnote":"\r\n( 1 ) . ايلچى : سفير ، فرستادهء مخصوص . ( فرهنگ عميد 1 / 326 ) .\r\n","page_name":" 64 ","page_number":64},
  {"content":"\r\n\r\nخالى است مىبايد بر ايشان تاخت .\r\nچون به نزديك حرم رسيدند گروهى چند از مرغان ديدند كه چون ابر بر بالاى سر آنها صف كشيدند وشبيه پرستك بودند وهر يك سه سنگ يكى در منقار ودو تا در چنگال برداشته بودند وسنگها از عدس كوچكتر واز نخود بزرگتر نبود .\r\nچون لشكر را نظر بر آن مرغان افتاد بترسيدند وگفتند : چيست اين مرغان كه هرگز مثل آنها نديده‌ايم ؟\r\nاسود گفت : بر شما باكى نيست ، مرغى چندند كه روزى براي جوجه‌هاى خود مىبرند .\r\nپس كمان خود را طلبيد وتيرى به جانب آنها افكند پس آن مرغان به فرياد آمدند ، منادى ندا كرد از آسمان : اى مرغان اطاعت‌كننده ! أطاعت پروردگار خود كنيد به آنچه مأمور شده‌ايد بدرستى كه غضب خداوند جبار بر اين كفّار شديد شده است .\r\nپس مرغان سنگها را انداختند ، سنگ أول بر سر حناطه آمد وخود أو را شكافت ودر مغز سرش پنهان شد واز دبرش بيرون رفت وبه زمين فرو شد وأو بر خاك افتاد ، پس آن لشكر از جانب چپ وراست متفرق شدند ومرغان از پس آنها مىرفتند وسنگ بر سرشان مىريختند تا همه هلاك شدند واسود نيز هلاك شد وأبرهة گريخت ناگاه در اثناى راه دست راستش افتاد پس دست چپش افتاد پس پاهايش افتاد وچون به منزل خود رسيد وقصه را نقل كرد سرش افتاد .\r\nشخصي از حضرت موت برادر خود را تكليف حضور در آن عسكر نمود وآن برادر ابا نمود وگفت : من هرگز به جنگ خانهء خدا نيايم ، وآن برادر كه رفت چون اين واقعه را ديد گريخت وبه برادر خود ملحق شد وقصه را به أو نقل كرد ، چون سر به جانب بالا كرد يكى از آن مرغان را بر بالاى سر خود ديد پس آن مرغ سنگى انداخته وأو را هلاك كرد .\r\nعبد المطّلب در عرض اين أحوال مشغول تضرع وابتهال بود وبه نور مقدس محمدي صلّى اللّه عليه وآله وسلّم توسل مىجست وعرض مىكرد : پروردگارا ! به بركت نوري كه به ما بخشيده‌اى ما را از اين اندوه وشدت فرجى كرامت فرما وبر دشمنان خود نصرت ده .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nچون فيلها را گريخته ودشمنان را مرده ديدند به شكر الهى قيام وغنائم دشمن را متصرف شدند « 1 » .\r\n\r\n\r\n","description":"","footnote":"\r\n( 1 ) . الأنوار 64 - 77 .\r\n","page_name":" 66 ","page_number":66},
  {"content":"\r\n\r\n\r\nفصل پنجم در بيان حفر زمزم وقرباني كردن عبد اللّه وساير أحوال عبد المطّلب وأولاد آن حضرت است\r\nشيخ كلينى وغير أو روايت كرده‌اند كه : در كعبه دو غزال از طلا بود وپنج شمشير ، چون قبيلهء خزاعة غالب شدند بر قبيلهء جرهم وخواستند كه حرم را از ايشان بگيرند جرهم آن شمشيرها ودو آهوى طلا را در چاه زمزم افكندند وآن چاه را به سنگ وخاك انباشته كردند به نحوى كه اثرش ظاهر نبود كه ايشان آنها را بيرون نياورند ؛ وچون قصى جدّ عبد المطّلب بر خزاعة غالب شد ومكة را از ايشان گرفت موضع زمزم بر ايشان مشتبه ماند وندانستند تا زمان عبد المطّلب كه رياست مكهء معظمه به أو منتهى شد ، ودر پيش كعبه فرشى از براي أو مىگستردند كه براي ديگرى در آنجا فرشى نمىگستردند ، شبى نزد كعبه خوابيده بود در خواب ديد كه شخصي با أو گفت : « حفر نما بره را » چون بيدار شد ندانست كه « بره » چيست ؛ شب ديگر در همان موضع به خواب رفت وهمان شخص را در خواب ديد كه گفت : « حفر نما طيبه را » ؛ پس شب سوم به خواب أو آمد وگفت : « حفر نما مضنونه را » ؛ پس شب چهارم به خواب أو آمد وگفت : « حفر نما زمزم را كه هرگز آبش تمام نشود وبياشامند از آن حاجيان وبكن آن را در جايى كه كلاغ بال سفيدى نشيند نزد سوراخ موران » در برابر چاه زمزم سوراخى بود كه موران از آن بيرون مىآمدند وهر روز كلاغ بال سفيدى مىآمد وآن موران را برمىچيد .\r\nچون عبد المطّلب اين خواب را ديد تعبير خوابهاى خود را فهميد وموضع زمزم را\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nدانست ، پس به نزد قريش آمد وفرمود : من چهار شب خواب ديدم در باب كندن زمزم وآن مايهء فخر وعزّت ماست ، بيائيد تا آن را حفر نمائيم ، ايشان قبول نكردند ، پس خود متوجه كندن آن شد ويك پسر داشت در آن وقت كه أو را حارث مىگفتند وأو را يارى مىكرد بر كندن زمزم ، چون كار بر أو دشوار شد به نزد كعبه آمد ودستها بسوى آسمان بلند كرد وبه درگاه حق تعالى تضرع نمود ونذر كرد كه اگر خدا ده پسر أو را روزى كند يكى از آنها را كه دوست‌تر دارد قرباني كند .\r\nپس چون بسيار كند ورسيد به جايى كه عمارت حضرت إسماعيل در چاه نمايان شد ودانست كه به آب رسيده است « اللّه أكبر » گفت ، پس قريش گفتند : « اللّه أكبر » ، وگفتند :\r\nاى پدر حارث ! اين فخر وكرامت ماست وما را در آن بهره‌اى هست وبر تو آن را مسلّم نخواهيم گذاشت .\r\nعبد المطّلب فرمود : شما مرا در حفر آن يارى نكرديد ، اين مخصوص من وفرزندان من است تا روز قيامت « 1 » .\r\nوبه سند معتبر از حضرت موسى بن جعفر عليه السّلام منقول است كه : چون عبد المطّلب زمزم را حفر نمود وبه قعر چاه رسيد از يك جانب چاه بوى بدى وزيد كه أو را ترسانيد وفرزندش حارث به آن سبب از چاه بيرون آمد وأو تنها ماند ، وثبات قدم نمود وديگر كند تا آنكه به چشمه‌اى رسيد كه از آن بوى مشك ساطع بود ، چون يك ذراع ديگر كند خواب أو را ربود ودر خواب ديد مرد بلند دست خوش‌روى خوش موى نيكو جامهء خوشبوئى به أو گفت : « بكن تا غنيمت يأبى واهتمام نما تا سالم بمانى ، وآنچه بيابى ذخيرة منما تا وارثان تو قسمت كنند بلكه خود صرف كن ، شمشيرها از غير توست وطلا از توست ، قدر تو از همهء عرب بزرگتر است ، پيغمبر عرب از تو بيرون خواهد آمد ، وولىّ اين امّت ووصىّ آن پيغمبر از تو بهم خواهد رسيد ، واز نسل تو خواهد بود أسباط ونجيبان وحكما ودانايان وبينايان وشمشيرها از ايشان خواهد بود ، وپيغمبرى آن پيغمبر در قرن بعد از تو\r\n\r\n\r\n","description":"","footnote":"\r\n( 1 ) كافى 4 / 219 .\r\n","page_name":" 68 ","page_number":68},
  {"content":"\r\n\r\nخواهد بود وخدا به أو زمين را به نور هدايت روشن گرداند وشياطين را از أقطار زمين بيرون كند وذليل گرداند ايشان را بعد از عزّت وهلاك گرداند ايشان را بعد از قوّت ، وبتها را ذليل وعابدان آنها را به قتل رساند هر جا كه باشند ، وبعد از أو باقي ماند ديگرى از نسل تو كه برادر ووزير أو باشد وسنّش از أو كمتر باشد ، أو بتها را در هم شكند ودر همهء أمور مطيع آن پيغمبر باشد ، وآن پيغمبر هيچ امرى را از أو مخفى ندارد وهر داهيه‌اى كه بر أو واقع شود با أو مشورت نمايد » .\r\nچون عبد المطّلب از خواب بيدار شد ودر امر اين خواب متحير ماند ، ناگاه در پهلوى خود سيزده شمشير ديد ، چون آنها را گرفت وخواست بيرون آيد با خود انديشه كرد كه :\r\nچگونه بيرون روم كه هنوز حفر را تمام نكرده‌ام ؟ چون يك شبر ديگر كند شاخها وسر آهوى طلا پيدا شد وقتي كه بيرون آورد ديد بر آن نقش كرده‌اند : « لا اله الا اللّه ، محمد رسول اللّه ، علي وليّ اللّه ، فلان خليفة اللّه » ، ومعنى فقرهء آخر اين است كه حضرت صاحب الامر عليه السّلام خليفهء خداست .\r\nپس چون عبد المطّلب آب را بيرون آورد وآنها را برداشته خواست از چاه بالا رود شيطان را به صورت مار سياهى ديد كه پيش از أو از چاه بالا مىرود ، پس شمشير زد وأكثر دمش را انداخته وناپيدا شد ، حضرت قائم عليه السّلام أو را تمام‌كش خواهد نمود .\r\nپس عبد المطّلب خواست مخالفت از خواب كند وشمشيرها را بر در خانهء كعبه نصب نمايد ، پس چون به خواب رفت همان شخص را مجددا در خواب ديد كه به أو خطاب نمود : اى شيبة الحمد ! شكر كن پروردگار خود را زيرا كه بزودى تو را زبان زمين خواهد كرد ونام نيك تو را در عالم منتشر خواهد كرد وجميع قريش بعضي به خوف وبعضي به طمع پيروى تو خواهند نمود ، شمشيرها را در جاهاى خود قرار ده .\r\nعبد المطّلب چون از خواب بيدار شده با خود گفت : اگر آن كه در خواب مىبينم از جانب پروردگار من است ، امر امر اوست ، واگر شيطان است همان خواهد بود كه دم أو را قطع كردم .\r\nچون شب شد وباز به خواب رفت گروهى بسيار از مردان وأطفال ديد كه به نزد أو\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nآمدند وگفتند : ما اتباع فرزندان توئيم وما در آسمان ششم ساكنيم ، شمشيرها از تو نيست ، دخترى از قبيلهء بنى مخزوم خواستگارى نما وبعد از أو از ساير قبائل عرب دختران بخواه ، اگر مال ندارى حسب بزرگ دارى ومردم دختر به تو خواهند داد واين سيزده شمشير را به فرزندان آن دختر كه از بنى مخزوم است بده وبيش از اين براي تو بيان نمىكنم ، يكى از آن شمشيرها از دست تو ناپيدا مىشود ودر فلان كوه پنهان خواهد شد وظاهر شدن آن علامت ظهور قائم آل محمد عليه السّلام خواهد بود .\r\nپس عبد المطّلب بيدار شد وشمشيرها را در گردن خود انداخت وبسوى ناحيه‌اى از نواحي مكة روان شد ، پس يك شمشير كه از همه نازكتر ولطيفتر بود ناپيدا شد واز همان موضع ظاهر خواهد شد براي حضرت قائم عليه السّلام .\r\nپس احرام بست به عمره وداخل مكة شد وبه آن شمشيرها وآهوها بيست ويك طواف كرد ودر اثناى طواف مىگفت : خداوندا ! وعدهء خود را راست گردان وگفتار مرا ثابت گردان وياد مرا منتشر گردان وبازوى مرا محكم كن .\r\nپس شمشيرها همه را به فرزندان مخزوميّه داد وآن دوازده شمشير به حضرت رسول صلّى اللّه عليه وآله وسلّم ويازده امام تا امام حسن عسكرى عليهم السّلام رسيد براي هر يك از ايشان يك شمشير بود وشمشير امام دوازدهم در زمين مخفى شد وزمين به آن حضرت تسليم خواهد نمود « 1 » .\r\nودر حديث موثق منقول است كه : ابن فضال از حضرت امام رضا عليه السّلام سؤال نمود از معنى قول حضرت رسول صلّى اللّه عليه وآله وسلّم كه : منم فرزند دو ذبيح - يعنى دو كس كه هر يك را براي خدا قرباني مىخواستند بكنند - ، فرمود : يعنى إسماعيل پسر إبراهيم عليه السّلام وعبد اللّه پسر عبد المطّلب ؛ امّا إسماعيل پس آن فرزند حليم است كه حق تعالى بشارت داد به أو إبراهيم عليه السّلام را وچون با أو مشغول اعمال حج شد إبراهيم عليه السّلام به أو فرمود : در خواب ديدم كه تو را ذبح مىكردم پس نظر وفكر كن چه مىبينى وچه صلاح مىدانى ؟ عرض كرد : اى\r\n\r\n\r\n","description":"","footnote":"\r\n( 1 ) . كافى 4 / 220 .\r\n","page_name":" 70 ","page_number":70},
  {"content":"\r\n\r\nپدر ! بكن به آنچه مأمور خواهى گرديد - ونگفت بكن اى پدر آنچه ديدى - بزودى خواهى يافت مرا اگر خدا خواهد از صبر كنندگان .\r\nپس چون إبراهيم عليه السّلام عازم گرديد بر ذبح أو حق تعالى فدا كرد أو را به گوسفندى سياه وسفيد كه در سياهى مىخورد ودر سياهى مىآشاميد ودر سياهى نظر مىكرد ودر سياهى راه مىرفت ودر سياهى بول وپشكل مىانداخت ، وپيش از آن چهل سال در باغهاى بهشت چريده بود واز رحم مادة بيرون نيامده بود بلكه حق تعالى فرموده بود :\r\nباش ، پس هست شده بود براي آنكه فداى إسماعيل عليه السّلام باشد ؛ پس هر گوسفند كه در منى كشته مىشود فداى آن حضرت است تا روز قيامت .\r\nوذبيح ديگر قصه‌اش آن است كه : حضرت عبد المطّلب عليه السّلام به حلقهء در كعبه چسبيده ودعا كرد كه حق تعالى ده پسر أو را كرامت فرمايد ونذر كرد با خدا كه اگر اين نعمت براي أو حاصل گردد يكى از ايشان را قرباني كند ؛ پس حق تعالى ده پسر أو را كرامت كرد ، گفت : خدا براي من وفا كرد من نيز بايد به نذر خود وفا كنم ؛ پس فرزندان خود را داخل خانهء كعبه نمود وسه دفعه ميان ايشان قرعه زد وهر مرتبه به نام عبد اللّه ( پدر حضرت رسول صلّى اللّه عليه وآله وسلّم ) - كه گرامىترين أولاد أو نزد أو بود - بيرون آمد ، پس أو را خوابانيد وبه ذبح أو عازم گرديد ، چون اين خبر به أكابر قريش رسيد جمع شدند وأو را از آن عمل ممانعت كردند ، زنان عبد المطّلب حاضر وصدا به شيون بلند كردند ، پس عاتكة دختر عبد المطّلب گفت : اى پدر ! عذر ميان خود وخدا تمام كن در كشتن فرزند خود .\r\nعبد المطّلب گفت : اى فرزند ! چگونه عذر تمام كنم كه توئى صاحب بركت ؟\r\nعاتكة عرض كرد : اى پدر ! اين شتران كه دارى در حرم مىچرند ميان آنها وفرزند خود قرعه بينداز وزيادة كن آن قدر كه حق تعالى راضى گردد .\r\nپس عبد المطّلب شتران را حاضر گردانيد وده شتر جدا كرد وميان آنها وعبد اللّه قرعه زد ، به نام عبد اللّه بيرون آمد ، پس ده ده زياد مىكرد وبه نام عبد اللّه بيرون مىآمد ، تا آنكه چون به صد شتر رسيد قرعه به نام شتران بيرون آمد ، پس همهء قريش صدا به تكبير بلند كردند به حدّى كه كوههاى مكة از صداى ايشان بلرزيد .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nپس عبد المطّلب فرمود : تا سه نوبت قرعه به نام شتران بيرون نيايد دست از عبد اللّه برنمىدارم ؛ پس دو مرتبهء ديگر ميان عبد اللّه وصد شتر قرعه انداختند ، باز قرعه به نام صد شتر بيرون آمد .\r\nپس زبير وأبو طالب وخواهران ايشان عبد اللّه را از زير دست عبد المطّلب كشيدند وپوست روى نازك نورانيش كنده شده بود از سائيدن به زمين ؛ پس آن يگانه گوهر را دست به دست مىگردانيدند ومىبوسيدند وسجده‌هاى شكر الهى بر سلامتى أو مىكردند وخاك از روى مباركش پاك مىكردند ؛ امر نمود عبد المطّلب كه شتران را در « حزوره » كه در ميان صفا ومروه واقع است نحر كردند واحدى را از گوشت آنها منع نكردند ، واين از جملهء سنّتهاى عبد المطّلب بود كه خدا در اسلام جارى نمود كه ديهء هر مرد مسلمان صد شتر باشد « 1 » .\r\nودر حديث موثق ديگر از امام محمد باقر عليه السّلام منقول است كه حضرت رسول صلّى اللّه عليه وآله وسلّم فرمود : فرزندان عبد المطّلب ده نفر بودند به غير از عباس « 2 » .\r\nوابن بابويه عليه الرحمة گفته است كه : نامهاى ايشان عبد اللّه ، أبو طالب ، زبير ، حمزه ، حارث ، غيداق ، مقوّم ، حجل ، عبد العزى ( أبو لهب ) ، وضرار وعباس بود ؛ وحارث از همه بزرگتر بود ؛ وبعضي گفته‌اند : « مقوّم » و « حجل » يكى بودند .\r\nوعبد المطّلب ده نام داشت كه سلاطين أو را به آن نامها مىشناختند : عامر ، شيبة الحمد ، سيد البطحا ، ساقى الحجيج ، ساقى الغيث ، غيث الورى في العام الجدب ، أبو السادة العشرة ، عبد المطّلب ، حافر زمزم « 3 » .\r\nودر حديث ديگر از آن حضرت منقول است كه : أول كسى كه براي أو قرعه زدند مريم دختر عمران بود ؛ پس قرعه زدند براي حضرت يونس عليه السّلام ؛ پس عبد المطّلب نه پسر براي أو بهم رسيد نذر كرد كه اگر پسر دهم براي أو بهم رسد قرباني كند أو را براي خدا وچون\r\n\r\n\r\n","description":"","footnote":"\r\n( 1 ) . خصال 55 - 57 ؛ عيون أخبار الرضا 1 / 210 .\r\n( 2 ) . خصال 453 .\r\n( 3 ) . خصال 453 ؛ العدد القوية 136 .\r\n","page_name":" 72 ","page_number":72},
  {"content":"\r\n\r\nحضرت عبد اللّه متولد شد ونتوانست أو را ذبح كند براي آنكه حضرت رسول صلّى اللّه عليه وآله وسلّم در پشت أو بود ، پس ده شتر آورد وقرعه زد ، به نام عبد اللّه بيرون آمد ، وده ده زياد كرد تا آنكه به صد شتر رسيد پس به نام شتر درآمد ، عبد المطّلب گفت : انصاف نيست كه چندين مرتبه به نام عبد اللّه بيرون آيد ويك مرتبه به نام شتر ومن به آخر عمل كنم ؛ وچون سه نوبت به اسم شتر بيرون آمد گفت : الحال دانستم كه پروردگار من به فدا راضى شده است ؛ پس صد شتر را نحر كرد « 1 » .\r\nمؤلف گويد كه : از كردار حضرت عبد المطّلب معلوم مىشود كه نذر قرباني كردن فرزند در شريعت إبراهيم عليه السّلام سنّت بوده است ، ومحتمل است كه اين مخصوص عبد المطّلب بوده وبه آن ملهم شده باشد .\r\nوابن أبي الحديد وصاحب كتاب أنوار وغير ايشان روايت كرده‌اند كه : چون حضرت عبد المطّلب آب زمزم را جارى ساخت آتش حسد در سينهء ساير قريش مشتعل گرديده گفتند : اى عبد المطّلب ! اين چاه از جدّ ما إسماعيل است وما را در آن حقّى هست پس ما را در آن شريك گردان .\r\nعبد المطّلب فرمود : اين كرامتي است كه حق تعالى مرا به آن مخصوص گردانيده است وشما را در آن بهره‌اى نيست ؛ بعد از مخاصمهء بسيار راضى شدند به محاكمهء زن كاهنه‌اى كه در قبيلهء بنى سعد ودر أطراف شام مىبود .\r\nپس عبد المطّلب با گروهى از فرزندان عبد مناف روانه شدند واز هر قبيله‌اى از قبائل قريش چند نفر با ايشان رفتند به جانب شام ؛ در اثناى راه در يكى از بيابانها كه آب در آن بيابان نبود آبهاى فرزندان عبد مناف تمام شد وساير قريش آبى كه داشتند از ايشان مضايقه كردند ؛ چون تشنگى بر ايشان غالب شد عبد المطّلب گفت : بيائيد هر يك براي خود قبرى بكنيم كه هر يك كه هلاك شويم ديگران أو را دفن كنند كه اگر يكى از ما دفن نكرده در اين بيابان بماند بهتر است از آنكه همه بمانيم ؛ چون قبرها كندند ومنتظر مرگ\r\n\r\n\r\n","description":"","footnote":"\r\n( 1 ) . خصال 156 ؛ من لا يحضره الفقيه 3 / 89 ؛ وسائل الشيعة 27 / 260 .\r\n","page_name":" 73 ","page_number":73},
  {"content":"\r\n\r\nنشستند عبد المطّلب گفت : چنين نشستن وسعى نكردن تا مردن ونااميد از رحمت الهى گرديدن از عجز يقين است ، برخيزيد كه طلب كنيم شايد خدا آبى كرامت فرمايد .\r\nپس ايشان بار كردند وساير قريش نيز بار كردند ، چون عبد المطّلب بر ناقهء خود سوار گرديد از زير پاى ناقه‌اش چشمهء آبى صاف وشيرين جارى شد ، پس عبد المطّلب گفت :\r\n« اللّه أكبر » ، واصحابش همه تكبير گفتند وآب خوردند ومشكهاى خود را پرآب كردند وقبائل قريش را طلبيده كه : بيائيد وببينيد كه خدا به ما آب داد وآنچه خواهيد بخوريد وبرداريد .\r\nچون قريش آن كرامت عظمى را از عبد المطّلب ديدند گفتند : خدا ميان ما وتو حكم كرد وما را ديگر احتياج به حكم كاهنه نيست وديگر در باب زمزم با تو معارضه نمىكنيم ، آن پروردگارى كه در اين بيابان به تو آب داد أو زمزم را به تو بخشيده است ؛ پس برگشتند وزمزم را به آن حضرت مسلّم داشتند « 1 » .\r\nصاحب كتاب أنوار ذكر كرده است كه : چون عبد المطّلب بسيار به ته برد چاه زمزم را وآهوى طلا وشمشيرهاى بسيار وزرهى چند در آن يافت ، پس باز قريش دعوى نصيب خود از آنها كردند وآن حضرت به قرعه قرار داد ، پس دو تير زرد به نام كعبه ودو تير سياه به اسم خود ودو تير سفيد به اسم قريش وآن شش تير را به شخصي داد كه داخل كعبه كرد ؛ پس دو تير زرد كه به نام كعبه بود براي آهوها بيرون آمد ودو تير سياه براي شمشيرها وزره‌ها بيرون آمد وتيرهاى قريش براي هيچ‌يك از آنها بيرون نيامد ، پس عبد المطّلب شمشيرها وزره‌ها را خود متصرف شد ودو آهوى طلا را صرف زينت در كعبه كرد .\r\nوچون رياست مكة وسقايت حاجيان براي آن حضرت مسلّم بود ، كسى با أو منازعه نمىنمود مگر « عدى بن نوفل » كه أو پيش از عبد المطّلب در مكة مشار اليه بود وحسد بر آن حضرت مىبرد ؛ پس روزى با عبد المطّلب در مقام معارضه گفت : تو طفلى از أطفال قوم خود بودى وتو را فرزندى وياورى نيست واز مدينه تنها به مكة آمدى ، به چه چيز بر\r\n\r\n\r\n","description":"","footnote":"\r\n( 1 ) . شرح ابن أبي الحديد 15 / 228 ؛ الأنوار 78 ؛ سيرهء ابن إسحاق 23 ؛ اخبار مكة 2 / 45 .\r\n","page_name":" 74 ","page_number":74},
  {"content":"\r\n\r\nما تفوّق يا فتى ؟\r\nعبد المطّلب در غضب شده گفت : واي بر تو ! مرا سرزنش مىكنى به كمي فرزند ، با خداى خود عهد كردم كه اگر ده پسر يا زيادة مرا عطا فرمايد يكى از آنها را نحر نمايم براي اكرام واجلال حقّ الهى ، پس گفت : پروردگارا ! پس عيال مرا بسيار كن ودشمنان مرا بر من شاد مگردان بدرستى كه توئى خداى يگانهء صمد .\r\nوبعد از آن شروع كرد به خواستن زنان وشش زن به حبالهء خود در آورد وده پسر از ايشان بوجود آمد وهر يك از آن زنان به حسن وجمال آراسته ودر قوم خود عزيز ومنيع بودند : يكى از آنها منعه دختر حارث كلابيه بود ؛ ديگرى سمرى دختر غيدق ( طليقيه ) ؛ سوم هاجرهء خزاعيه ؛ چهارم سعدا دختر حبيب كلابيه ؛ پنجم هاله دختر وهب ؛ ششم فاطمه دختر عمرو مخزوميه بود « 1 » . واز فاطمهء مخزوميه أبو طالب وعبد اللّه پدر حضرت رسول صلّى اللّه عليه وآله وسلّم بهم رسيدند .\r\nبعضي گفته‌اند : زبير نيز از فاطمه بود وساير أولاد از زنان ديگر أو بودند « 2 » .\r\nعبد المطّلب سعى واهتمام بسيار در خدمت كعبه مىنمود ، پس در بعضي از شبها كه نزديك كعبه خوابيده بود خوابى ديد وهراسان بيدار شد وبرخاست ورداى خود را بر زمين مىكشيد وبر خود مىلرزيد تا به جمعى از كاهنان رسيد واز أو پرسيدند كه : اى أبو الحارث ! چه مىشود تو را ؟\r\nگفت كه : در خواب ديدم زنجير سفيد نوراني از پشت من بيرون آمد كه نزديك بود نور آن زنجير ديده‌ها را بربايد ، وآن زنجير چهار طرف داشت يك طرف آن به مشرق وطرف ديگرش به مغرب ويك طرفش به آسمان ويك طرفش به زمين رسيده بود ، ناگاه دو شخص عظيم خوش‌رو ديدم كه در زير آن زنجير ايستاده‌اند ، از يكى از ايشان پرسيدم : تو كيستى ؟ گفت : منم نوح پيغمبر پروردگار عالميان ؛ از ديگرى پرسيدم : تو كيستى ؟ گفت :\r\n\r\n\r\n","description":"","footnote":"\r\n( 1 ) . در مصدر اين نامها با اختلافاتى ذكر شده است .\r\n( 2 ) . تاريخ يعقوبي 1 / 251 ؛ العدد القوية 136 .\r\n","page_name":" 75 ","page_number":75},
  {"content":"\r\n\r\nمنم إبراهيم خليل الرحمن آمده‌ايم كه در سايهء اين شجرهء طيبه باشيم ، پس خوشا حال كسى كه در سايهء آن باشد وواي بر كسى كه از آن دور باشد .\r\nكاهنان گفتند : اى أبو الحارث ! اين بشارتى است تو را وخيرى است كه به تو مىرسد وديگر برادران را نصيبي نيست ، واگر خواب تو راست باشد از پشت تو كسى بيرون آيد كه أهل مشرق ومغرب را به دين خدا دعوت نمايد ، براي گروهى رحمت باشد وبراي گروهى عذاب .\r\nپس عبد المطّلب شاد شد وگفت : آيا كي اين نور جبين مرا اخذ نمايد ؟\r\nپس روزى تنها به شكار رفت وبسيار تشنه شد ، در آن حال نظرش بر آب صاف شيرينى افتاد كه در ميان سنگ پاكيزه‌اى ايستاده بود ، وچون از آن آب تناول نمود از برف سردتر واز عسل شيرين‌تر بود دانست كه آن آب بهشت است كه براي أو فرود آمده است ، پس برگشت وبا فاطمهء مخزوميه كه نجيب‌تر وصالحه‌تر ونيكوتر از همهء زنان بود مقاربت كرد ونطفهء عبد اللّه پدر حضرت رسول صلّى اللّه عليه وآله وسلّم منعقد شد ؛ پس آن نور كه در جبين أو بود بسوى زوجهء أو « فاطمه » منتقل شد ، وچون عبد اللّه متولد شد آن نور أزهر از جبين أطهر أو ساطع گرديد به حدّى كه أطراف آسمان را روشن نمود ، پس عبد المطّلب از انتقال آن نور بسوى آن مايهء شادى وسرور خوش‌حال شد وكاهنان وعلماى أهل كتاب همگى به حركت آمده محزون گرديدند ودر ميان علماى يهود جبّهء سفيدى بود كه مىگفتند جبّهء حضرت يحيى عليه السّلام است كه در هنگام شهادت پوشيده بوده است وآلوده به خون آن حضرت بود ودر كتب خود خوانده بودند كه هرگاه از آن جبّه قطره‌اى از خون بچكد نزديك خواهد بود بيرون آمدن آن پيغمبر كه شمشير خواهد كشيد ودر راه خدا جهاد خواهد كرد ؛ چون رفتند وبسوى آن جبّه نظر كردند ديدند كه خون از آن مىريزد پس دانستند كه ظهور پيغمبر آخر الزمان صلّى اللّه عليه وآله وسلّم نزديك شده است وبه اين سبب بسيار غمگين گرديدند وگروهى را به مكة فرستادند كه از ولادت آن حضرت خبر بگيرند .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nوعبد اللّه در روزى آن قدر نمو مىنمود كه أطفال ديگر در ما هي « 1 » آن قدر نمو كنند وأفواج تماشائيان به ديدن أو مىآمدند واز حسن وجمال ونور ساطع وجبين لامع أو تعجب مىنمودند ؛ وعبد اللّه در زمان خود از يهودان وحاسدان ديد آنچه يوسف از برادران ديد .\r\nوچون يازده پسر براي عبد المطّلب بهم رسيدند نذر خود را به خاطر آورد ، پس فرزندان خود را نزد خود جمع كرد وطعامي براي ايشان مهيّا نمود پس از تناول طعام گفت : اى فرزندان من ! مىدانيد كه شما همه بر من گرامى وبه مثابهء نور چشم من بوديد وخارى در پاى هيچ يك از شما نمىتوانستم ديد وليكن حقّ خدا بر من واجب‌تر است از حقّ شما ، وبا حق تعالى نذر كرده بودم كه هرگاه ده فرزند يا زيادة به من عطا كند يكى را قرباني كنم ، واكنون حق تعالى به من عطا كرده است شماها را ، چه مىگوئيد شما در باب نذر من ؟\r\nپس همه ساكت شدند وبه يكديگر نگاه مىكردند تا آنكه عبد اللّه كه كوچكتر بود گفت :\r\nاى پدر ! توئى حكم كنندهء بر ما وما فرزندان توئيم وهرچه فرمائى أطاعت مىكنيم وحقّ خدا بر تو واجب‌تر است از حقّ ما وامر أو لازمتر است از امر ما وما مطيع وصابريم بر حكم خدا وحكم تو وراضى شديم به امر خدا وامر تو وپناه مىبريم به خدا از مخالفت تو . ودر آن وقت از سنّ شريف عبد اللّه يازده سال گذشته بود .\r\nچون عبد المطّلب سخنان شايستهء آن فرزند بزرگوار را شنيد بسيار گريست وأو را شكر كرد ورو بسوى سايرين نموده گفت : اى فرزندان من ! شما چه مىگوئيد ؟\r\nگفتند : شنيديم وأطاعت كرديم واگر همهء ما را بكشى راضى هستيم .\r\nپس ايشان را دعا كرد وگفت : برويد به نزد مادران خود وايشان را خبر دهيد از آنچه به شما گفتم وبگوئيد شما را بشويند وسرمه در چشمهاى شما بكشند وجامه‌هاى فاخر بر شما بپوشانند ووداع كنيد مادران خود را وداع كسى كه برنگردد ، پس چون ايشان اين\r\n\r\n\r\n","description":"","footnote":"\r\n( 1 ) . در مصدر « وعبد اللّه در ماه آن قدر نمو مىنمود كه ديگران در سالى » ذكر شده است .\r\n","page_name":" 77 ","page_number":77},
  {"content":"\r\n\r\nخبر وحشت اثر را به مادران خود رسانيدند شيون از خانه‌هاى ايشان بلند شد وتا طلوع صبح در گريه واندوه گذرانيدند ، وچون صبح طالع گرديد حضرت عبد المطّلب رداى آدم را بر دوش افكند ونعلين شيث را در پا كرد وانگشتر نوح را در انگشت كرد وخنجر برّنده در دست گرفت براي فداى فرزند خود ويك يك فرزندان خود را از نزد مادران ندا كرد وطلبيد وهمه خود را به أنواع زينتها آراسته بسوى پدر شتافتند بغير از عبد اللّه - كه مادرش را دل گواهى مىداد كه آن گوهر يكتا لايق درگاه حق تعالى است وقرعه به نام نامى أو بيرون خواهد آمد وأو را مانع مىشد - ، پس چون عبد المطّلب به خانهء فاطمه آمد ودست عبد اللّه را گرفت كه بيرون آورد مادرش فاطمه در أو آويخت وعبد اللّه به دامن پدر چسبيده وپدر أو را مىكشيد ومادر ممانعت مىنمود وتضرع واستغاثه مىكرد وعبد اللّه مىگفت : اى مادر ! دست از من بردار ومرا با پدر خود بگذار كه آنچه خواهد با من بكند ، پس فاطمه دست از جان خود برداشت وگريبان خود را شكافت وگفت : اى أبا الحارث ! اين كار تو كارى است كه كسى به غير از تو نكرده است ، وچگونه راضى مىشوى كه فرزند خود را به دست خود بكشى ، واگر البتة اين كار را خواهى كرد دست از عبد اللّه بردار كه أو از همه خردسالتر است وبر كودكى أو رحمي بدار وحرمت آن نور كه در جبين مكين اوست نگه‌دار ؛ وچون ديد كه عبد المطّلب به اين سخنان دست از أو برنمىدارد فرزند دلبند خود را بر سينهء نالان خود چسبانيد وگفت : خدا نخواهد كرد كه اين شعلهء نور جبين تو خاموش گردد ، چه كنم كه در كار تو چاره‌اى نمىدانم ودر امر تو حيله‌اى نمىبينم ، كاش پيش از آنكه از ديده‌ام پنهان گردى در خاك پنهان گرديده بودم ، بناچار از برم مىروى واميد برگشتنت ندارم .\r\nواز استماع اين خطاب ، عبد المطّلب بىتاب گرديده سيلاب سرشك از ديده‌ها رها كرد ورنگش متغير گرديد وپايش از رفتار ماند ؛ پس آن بندهء مقرّب اله گفت : اى مادر ! بگذار مرا تا با پدر خود بروم ، اگر خدا مرا اختيار نمايد براي قرباني خود زهى سعادت وفيروزى وهزار جان فداى اختيار أو باد ، واگر ديگرى را اختيار نمايد با هزار حرمان بسوى تو برخواهم گرديد .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nپس با پدر روان شد بسوى كعبه وجميع قريش از مردان وزنان در مسجد جمع شدند وصداى ناله وشيون بسوى هفت روزن بلند گرديد ويهودان وكاهنان شاد گرديدند كه شايد آن نور نبوّت خاموش گردد - وندانستند كه نور خدائى را كسى خاموش نمىتواند كرد - پس عبد المطّلب خنجر برهنه كه مرگ از دمش مىريخت در كف گرفت وقرعه به نام أولاد أمجاد خود افكند وگفت : اى خداوند كعبه وحرم وحطيم وزمزم وپروردگار ملائكهء كرام وخالق جملهء أنام ! دور كن به نام خود از ما هر تيرگى وظلمت را بحقّ آنچه جارى گرديده است بر آن قلم تقدير تو ، آنچه تو خواهى كسى مانع آن نمىتواند گرديد ، وضعيفان را پناهى نيست مگر بسوى تو چون صاحب قوّتى ، ورفع احتياج فقيران نمىنمايد مگر چون تو بىنيازى .\r\nپروردگارا ! مىدانى كه با تو چه نذر وعهد كرده بودم واينك فرزندان خود همه را به درگاه تو آورده‌ام كه هر يك را كه خواهى اختيار نمائى .\r\nپروردگارا ! اگر مصلحت مىدانى در بزرگان قرار ده كه ايشان را صبر بر بلا بيشتر است وخردان بيشتر محلّ رحمند .\r\nاى خداوند پروردگار كعبه وپرده‌ها وركن وسنگها وزمين پهناور ورود ودرياها ! واى فرستندهء ابرها وبارانها ! دور گردان از كودكان بلا را .\r\nپس نام هر يك را بر تيرى نوشته وداد كه داخل كعبه كردند وفرزندان خود را داخل كعبه گردانيد ، پس مادران صدا به شيون بلند كردند واز ديده‌هاى حاضران سيلاب أشك در بطحاى مكة روان گرديد ؛ وعبد المطّلب از ضعف بشريّت مىافتاد وبه قوّت ايمان وشدت يقين برمىخاست ومىگفت : پروردگارا ! حكم خود را بزودى ظاهر گردان ؛ ومردم گردنها كشيده بودند وآب از ديده‌ها روان كرده منتظر بودند كه به نام كداميك بيرون آيد كه ناگاه ديدند صاحب قرعه بيرون آمد ورداى عبد اللّه را در گردن آن رشك خورشيد وماه افكنده أو را مانند خورشيد از أفق كعبه بيرون كشيد ورنگ مباركش مانند آفتاب به زردى مايل گرديده ومانند چراغ صبحگاهان قابل قرباني درگاه مىلرزيد ، پس گفت : اى عبد المطّلب ! قرعه به نام اين فرزند ارجمند بيرون آمد ، اگر خواهى بكش واگر\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nخواهى ببخش .\r\nپس عبد المطّلب از استماع اين خبر مدهوش افتاد وبرادران نوحه‌كنان بر برادر خود از كعبه بيرون آمدند وأبو طالب از همه بيشتر مىگريست وموضع نور جبين برادر خود را مىبوسيد ومىگفت : كاش نمىمردم وفرزند ارجمند تو را كه وارث اين نور است وحق تعالى أو را بر همهء خلق زيادتى داده است وزمين را از كثافت كفر وبت‌پرستى پاك خواهد كرد وكهانت كاهنان را زايل خواهد گردانيد ، مىديدم .\r\nوچون عبد المطّلب به هوش آمد صداى گريهء مردان وزنان از هر ناحية به سمع أو رسيد ونظرش بر فاطمه افتاد كه خاك بر سر خود مىريخت وسينهء خود را مىخراشيد ، واز مشاهدهء اين أحوال واستماع آن أقوال در عزم كاملش اختلال بهم نمىرسيد ، وبازوى عبد اللّه را گرفت كه أو را بخواباند .\r\nأكابر قريش وأولاد عبد مناف در أو آويختند پس بانگ زد بر ايشان كه : واي بر شما ! از من بر فرزند من مهربانتر نيستيد شما وتا حكم پروردگار خود را بر أو جارى نكنم دست از أو برنمىدارم .\r\nوأبو طالب به دامان عبد اللّه چسبيده بود ومىگفت : اى پدر ! برادر مرا بگذار ومرا به جاى أو ذبح كن كه من راضيم كه قرباني پروردگار وفداى برادر خود باشم .\r\nوعبد المطّلب مىگفت كه : من مخالفت پروردگار خود نمىكنم وهركه قرعه به نام أو بيرون آمده است أو را قرباني مىكنم .\r\nپس أكابر قريش از أو التماس كردند كه يك بار ديگر قرعه بيندازد شايد نوع ديگر ظاهر شود . وچون بسيار مبالغه كردند راضى شد وبار ديگر قرعه انداخت وباز به اسم عبد اللّه بيرون آمد ، پس عبد المطّلب گفت كه : الحال حكم لازم گرديد وراه شفاعت مسدود شد .\r\nپس عبد اللّه را به قربانگاه آورد وأكابر عرب در عقبش صف كشيدند ، ودست وپاى عبد اللّه را بسته وخوابانيد ، چون مادر ديد كه كار به اينجا كشيد پا برهنه وشيون كنان بسوى خويشان خود دويد وايشان را به شفاعت طلبيد ، وچون ايشان بسوى عبد المطّلب\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nشتافتند در وقتي رسيدند كه عبد اللّه را خوابانيده بود وخنجر را نزديك گلوى لطيف آن سرور گذاشته بود ودر آن وقت ملائكهء آسمانها خروش برآوردند وبالها گستردند وجبرئيل وإسرافيل تضرع واستغاثه در درگاه ملك جليل نمودند . پس حق تعالى وحى نمود كه : اى ملائكة ! من به همه چيز عالم دانايم وبندهء خود را در معرض امتحان درآورده‌ام كه صبر أو را بر عالميان ظاهر گردانم .\r\nدر اين حال ده نفر از خويشان فاطمه ، عريان با سر وپاى برهنه وشمشيرهاى كشيده رسيدند وبر دست عبد المطّلب چسبيدند وگفتند : هرگز نگذاريم كه فرزند خواهر ما را ذبح كنى مگر آنكه همهء ما را به قتل رسانى .\r\nپس عبد المطّلب سر بسوى آسمان بلند كرد وگفت : پروردگارا ! تو مىدانى كه ايشان نمىگذارند كه حكم تو را جارى كنم وبه عهد تو وفا كنم ، پس حكم كن ميان من وايشان به حق وتو بهترين حكم‌كنندگانى .\r\nدر اين حال شخصي از أكابر قوم أو كه أو را عكرمة بن عامر مىگفتند حاضر شد وتدبير نمود كه قرعه بيندازد بر شتران وعبد اللّه ، پس بر اين امر قرار داده برگشتند . وروز ديگر عبد المطّلب فرمود كه همهء شتران أو را حاضر كردند وعبد اللّه را جامه‌هاى فاخر پوشانيد وخوشبو گردانيد وبه أنواع زينتها آراسته أو را به نزد كعبه حاضر گردانيد وكارد وريسمان با خود آورده بود ، پس هفت شوط دور كعبه طواف كرد وده شتر حاضر كرد وچنگ در پرده‌هاى كعبه زد وگفت : پروردگارا ! امر تو نافذ است وحكم تو جارى است ؛ وقرعه افكند ، وقرعه به اسم عبد اللّه بيرون آمد ، پس ده شتر اضافه كرد وقرعه انداخت وگفت :\r\nپروردگارا ! اگر به سبب گناهان ، دعاى من از درگاه تو محجوب گرديده است پس تويى غفّار الذّنوب وكاشف الكروب ؛ كرم نما بر من به فضل واحسان خود ، وباز قرعه به نام عبد اللّه بيرون آمد ؛ پس ده شتر ديگر اضافه كرد وقرعه افكند وگفت : پروردگارا ! تويى كه راز پنهان ومخفىتر از آن را مىدانى وبر أحوال همهء جهان مطّلعى ، بگردان از ما بلا را چنانكه از إبراهيم عليه السّلام گردانيدى ، وباز به نام عبد اللّه ظاهر شد ؛ پس ده شتر ديگر اضافه كرد وگفت : اى پروردگار خانهء كعبه وجميع عباد ! اين فرزند نزد من محبوبتر است از ساير\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nأولاد ومادرش نوحه مىكند از مفارقت آن سرو آزاد ، باز قرعه به نام عبد اللّه بيرون آمد ؛ پس بار ديگر قرعه انداخت وگفت : اى خداوندى كه از توست بخشش ومنع وحكم تو نافذ است بر همهء خلق ! در درگاه تو به ناداني خطا كرده واميدوار رحمت توام پس مرا نااميد مگردان ، پس باز قرعه به اسم عبد اللّه بيرون آمد .\r\nوچون به نود شتر رسيد ونه مرتبه به اسم عبد اللّه بيرون آمد ، عبد المطّلب آن معدن سعادت را براي شهادت بسوى خود كشيد وصداى نوحه وگريهء مردان وزنان از هر طرف بلند شد ، پس عبد اللّه گفت : اى پدر ! از خدا شرم كن وامر أو را رد مكن وديگر در كشتن من توقف مكن وبزودى مرا قرباني كن كه من صبركننده‌ام بر قضاى الهى ؛ اى پدر ! دستها وپاهاى مرا محكم ببند كه مبادا حركت كنم ، وروى مرا بپوشان كه مبادا رحم بر تو غالب آيد وفرمان خدا را بعمل نياورى ، وجامه‌هاى خود را گرد كن كه مبادا به خون من آلوده گردد وهرگاه كه آن را ببينى مصيبت تو تازه شود ؛ اى پدر ! بعد از من از حال مادر من غافل مشو ودر دلدارى أو كوتاهى مفرما كه من مىدانم كه أو بعد از من چندان زندگانى نخواهد كرد ، ودر باب خود تو را وصيّت مىكنم كه به قضاى الهى راضى باشى وبسيار اندوه به خود راه ندهى .\r\nپس از اين سخنان آتش از نهاد عبد المطّلب شعله كشيد وعبد اللّه را خوابانيد وروى نورانيش را بر زمين چسبانيد وكارد را به نزديك گلوى مباركش رسانيد .\r\nبار ديگر أكابر قريش پايش را بوسيدند والتماس نمودند كه يك نوبت ديگر قرعه بيندازد ، وعهد كردند كه اگر در اين مرتبه قرعه به نام عبد اللّه بيرون آيد ديگر شفاعت نكنند ، پس بار ديگر قرعه افكند به نام عبد اللّه با صد شتر ، ودر اين مرتبه قرعه براي شتر بيرون آمد ، پس أكابر عرب از روى شادى وطرب فرياد برآوردند وبسوى عبد المطّلب دويدند وعبد اللّه را از زير دست أو كشيدند وعبد المطّلب را تهنيت ومباركباد گفتند ، وفاطمه دويد وعبد اللّه را در بر كشيد ومىگريست وشكر حق خداى تعالى مىنمود .\r\nپس عبد المطّلب گفت : انصاف نيست كه نه مرتبه به اسم عبد اللّه بيرون آمده است وبه يك مرتبه كه به اسم شتر برآيد دست از أو بردارم ، پس دو مرتبهء ديگر قرعه افكند وهر\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nمرتبه براي شتر بيرون آمد وهاتفى از ميان كعبه صدا زد كه : حق تعالى فداى شما را قبول نمود وبزودى از نسل اين بزرگوار سيّد ابرار ونبىّ مختار بيرون خواهد آمد .\r\nپس قريش گفتند : اى عبد المطّلب ! گوارا باد تو را كرامت الهى كه هاتفان غيب براي تو وفرزند تو ندا كردند .\r\nپس فاطمه فرزند خود را به خانه برگردانيد وقبايل عرب از أطراف به تهنيت آن سيّد اوصياى زمان به مكة آمدند وبه اين سبب سنّت جارى شد كه ديهء هر مرد صد شتر باشد .\r\nپس چون يهودان وكاهنان از اين امر نااميد گرديدند وعبد اللّه را سلامت يافتند حيله‌ها در دفع آن حضرت برانگيختند واز جملهء آنها آن بود كه شخصي از رؤساى ايشان كه أو را « ربيبان » مىگفتند طعامي ساخت وزهر در آن داخل كرد وبه جمعى زنان داد وبه خانهء عبد المطّلب فرستاد وبه نزد فاطمهء مخزوميّه به رسم هديه بردند ، فاطمه پرسيد : شما كيستيد ؟\r\nگفتند : ما خويشان شمائيم از فرزندان عبد مناف وشاد شديم از خلاص شدن فرزند شما ، واين طعام را به جهت آن پخته‌ايم وبراي شما حصّه آورده‌ايم .\r\nپس چون عبد المطّلب به خانه آمد پرسيد كه : اين طعام از كجا آمده است ؟\r\nفاطمه گفت كه : خويشان شما از براي تهنيت سلامتى فرزند ما پخته‌اند وحصّه براي ما آورده‌اند .\r\nوچون نزديك آوردند كه تناول نمايند ، از اعجاز نور مقدس رسالت پناهى صلّى اللّه عليه وآله وسلّم آن طعام به سخن آمد وبه زبان فصيح گفت كه : مخوريد از من كه بر من زهر داخل كرده‌اند .\r\nپس ايشان دانستند كه اين از مكر دشمنان بوده است وطعام را در زمين دفن كردند .\r\nوچون عبد اللّه به سنّ شباب رسيد نور نبوّت در جبين أو ساطع بود ، جميع أكابر واشراف نواحي وأطراف آرزو كردند كه به أو دختر بدهند ونور أو را بربايند ، زيرا كه يگانهء زمان بود در حسن وجمال ، ودر روز بر هركه مىگذشت بوى مشك وعنبر از وى استشمام مىكرد ، واگر در شب مىگذشت جهان از نور رويش روشن مىگرديد ، وأهل مكة أو را مصباح حرم مىگفتند تا آنكه به تقدير الهى عبد اللّه با صدف گوهر رسالت‌پناهى\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nيعنى آمنه دختر وهب جفت گرديد ، وسبب آن مزاوجت با بركت آن بود كه علماى أهل كتاب چون آثار ظهور مفخر أولى الألباب را مشاهده كردند در شام با يكديگر نشستند ودر باب ظهور پيغمبر آخر الزمان سخن گفتند ورفتند نزد عالمي از ايشان كه در أردن مىبود واز همه معمّرتر بود ، پس از ايشان پرسيد كه : به چه جهت مجتمع گرديده‌ايد وچه چيز سبب اضطراب شما شده است ؟\r\nگفتند : ما در كتب خود نظر كرديم وخوانديم صفت آن پيغمبر سفّاك را كه ملائكة يارى أو خواهند كرد وما ودين ما در دست أو هلاك خواهيم شد ، وآمده‌ايم كه در آن باب با تو مشورت كنيم شايد تو را در دفع أو چاره‌اى به خاطر رسد .\r\nآن عالم گفت : هركه خواهد باطل گرداند امرى را كه حق تعالى اراده كرده است أو جاهل ومغرور است وآنچه ديده‌ايد وخوانده‌ايد امرى است شدني ودفع آن ممكن نيست ، وأو را وزيري خواهد بود از خويشان أو كه در هر امرى معين وياور أو خواهد بود .\r\nچون سخنان أو را شنيدند ترسيدند وحيران ماندند ، پس يكى از علماى ايشان كه أو را « هيوبا » مىگفتند وكافر متمرد شجاعى بود برخاست وگفت : اين مرد پير شده است وبه خرافت عقل أو سبك گرديده است ، از أو مشنويد ، از من بشنويد ، درختى را كه از ريشه كنديد ديگر سبز نمىشود ، بايد كه هلاك كنيد اين شخص را كه آن پيغمبر از أو بهم خواهد رسيد واز بيم أو راحت يابيد ، وچاره‌اش آن است كه متاعي خريدارى نمائيد وبوسيلهء تجارت برويد به شهر مكة كه مقصود شما در آنجا حاصل خواهد شد ومن نيز با شما رفيق مىشوم ، بايد كه همه شمشيرهاى خود را به زهر آب دهيد وبزودى تهيهء سفر خود ساز كنيد .\r\nپس آن كافران سخن آن بدبخت را به جان قبول كردند وامتعهء مناسب مكهء معظمه خريدارى نموده به آن صوب متوجه شدند ، وچون نزديك مكة رسيدند صداى هاتفى را شنيدند كه : اى بدترين مردمان ! ارادهء بهترين شهرها كرده‌ايد به قصد ضرر رسانيدن به بهترين خلق ، وهركه خواهد كه غالب گردد بر تقدير خداوند جبار بىشك مصير أو بسوى نار است ودر دنيا وعقبى خائب وزيانكار است .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nاز استماع اين صداى موحش بترسيدند وخواستند برگردند ، باز « هيوبا » با وسوسه‌هاى شيطانى وتسويل زخارف آمال وامانى ايشان را بر آن سفر عازم گردانيد ، ودر راه به هركه مىرسيدند أحوال عبد اللّه را مىپرسيدند وأو وصف حسن وجمال وكمال أو مىكرد وسبب زيادتى حسد ايشان مىگرديد .\r\nچون به مكة داخل شدند متاع خود را بر مشتريان عرض مىكردند وقيمتهاى گران مىگفتند كه مردم نخرند وعذرى باشد براي توقف ايشان ، ودر كمين فرصت بودند تا آنكه شبى از شبها عبد اللّه خوابى مهيب ديد وبه پدر خود گفت كه : در خواب ديدم كه ميمونى چند شمشيرهاى برهنه در دست داشتند وشمشيرها را حركت مىدادند وبر من حمله مىكردند پس بلند شدم بسوى هوا وآتشى از آسمان فرود آمد وهمه را سوخت .\r\nعبد المطّلب گفت : اى فرزند ! خدا تو را از هر بلائي نجات دهد ، تو حاسدان بسيار دارى براي اين نوري كه در روى توست ، امّا اگر تمام أهل زمين اتفاق كنند بر ضرر تو نتوانند ، زيرا كه اين نور وديعهء خاتم پيغمبران است وحق تعالى آن را حفظ مىنمايد .\r\nودر أكثر ايّام عبد المطّلب وعبد اللّه به شكار مىرفتند وآن كافران از بيم عبد المطّلب متعرض نمىتوانستند شد تا آنكه روزى عبد اللّه تنها به شكار رفته بود وهيوبا به نزد ايشان رفت وگفت : چه انتظار مىبريد كه عبد اللّه تنها به شكار رفته است وفرصت غنيمت است .\r\nپس بعضي از ايشان نزد متاعها ماندند وبعضي شمشيرهاى برهنه در زير جامه‌ها پنهان كردند به قصد عبد اللّه متوجه شدند ، پس وقتي رسيدند به عبد اللّه كه در ميان درّه‌ها داخل شده بود وشكارى را بدست آورده وأو را ذبح مىنمود ، پس از همه طرف برآمده راههاى آن درّه را بر آن حضرت بستند ، وچون عبد اللّه ديد كه ايشان قصد هلاك أو را دارند سر بسوى آسمان بلند كرد وبسوى عالم آشكار وپنهان تضرع نمود ، پس رو به ايشان كرد وگفت : از من چه مىخواهيد وبه چه سبب قصد هلاك من داريد ؟ واللّه كه هرگز ضررى به احدى از شما نرسانيده‌ام ومالي از شما نبرده‌ام وكسى از شما را نكشته‌ام .\r\nپس ايشان متعرض جواب أو نشده به يك‌دفعه بر أو حمله كرده وعبد اللّه نام حق تعالى برد وچهار تير بسوى ايشان افكند وبه هر تيرى يكى از آن كافران را بسوى بئس المصير\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nفرستاد ، پس آن كافران از راه حيله شروع به عذر خواهى كردند وگفتند : به چه سبب ما را مىكشى وما را با تو كارى نيست ، غلامي از ما گريخته بود واز عقب أو آمده‌ايم ، چون تو را از دور ديديم گمان أو كرديم .\r\nعبد اللّه بر عذر بىاصل ايشان خنديد وبر أسب خود سوار شد وكمان را در دست گرفت ، وچون خواست كه از ميان ايشان بيرون رود بار ديگر بر أو حمله آوردند ، بعضي به سنگ وبعضي به شمشير متوجه آن بدر منير گرديدند وأو مانند شير بر ايشان حمله مىكرد وبه هر حمله بعضي را بر خاك هلاك مىافكند ، وچون كار بر آن حضرت تنگ شد از أسب فرود آمد وپشت بر كوه داد وآن گروه أو را به سنگ خسته مىكردند واز بيم أو نزديك نمىرفتند .\r\nدر أول حال كه آن كافران عبد اللّه را در ميان گرفتند وهب بن عبد مناف به آن درّه رسيد وآن حال را مشاهده نمود ، از كثرت ايشان بترسيد وبه جانب حرم برگشت ودر ميان بني هاشم ندا كرد كه : دريابيد عبد اللّه را كه دشمنان أو را در فلان درّه در ميان گرفته‌اند ، پس جميع بني هاشم شمشيرها به كف گرفته بر اسبان برهنه سوار شدند وبسوى آن درّه بسرعت روان شده رسيدند ، چون عبد اللّه نظر كرد عبد المطّلب وأبو طالب وحمزه وعباس وساير بني هاشم را ديد كه داخل آن درّه گرديدند ، پس عبد المطّلب گفت : اى فرزند ! اين بود تأويل وتعبير آن خواب كه ديده بودى .\r\nوچون يهودان بني هاشم را ديدند دست از جان خود برداشتند وبعضي از ايشان پناه به درّهء تنگى بردند وبه قدرت حق تعالى سنگى از كوه برگرديد وايشان را هلاك كرد وبعضي را گرفتند وخواستند بكشند التماس كردند كه : ما را آن قدر مهلت دهيد كه محاسبات خود را با أهل مكة مفروغ كنيم وبعد از آن آنچه خواهيد بكنيد ، پس دستهاى ايشان را بستند وبسوى مكة برگردانيدند وأهل مكة سنگ بر ايشان مىزدند ولعنت مىكردند .\r\nپس عبد المطّلب ايشان را به خانهء وهب فرستاد ، وچون وهب بسوى برّه زوجهء خود برگشت گفت : اى برّه ! امروز امرى چند از عبد اللّه پسر عبد المطّلب مشاهده كردم كه از هيچ‌كس از شجاعان عرب نديده بودم وخدا أو را به حسن وبهاء ونور وضيائى\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nمخصوص گردانيده است كه كسى مانند أو نديده ونشنيده است ، وچون يهودان أو را در ميان گرفتند ديدم كه أفواج ملائكة از آسمان بسوى أو فرود آمدند براي نصرت أو ؛ برو به نزد عبد المطّلب واستدعا كن شايد آمنه دختر ما را به عقد عبد اللّه درآورد وما را به اين شرف سرافراز گرداند .\r\nبرّه گفت : اى وهب ! جميع رؤساى مكة وپادشاهان أطراف رغبت كردند كه به أو دختر دهند وأو قبول نكرد ، كي به دختر ما رغبت خواهد كرد ؟\r\nوهب گفت كه : من امروز به ايشان حقّى بزرگ ثابت گردانيدم كه از قضيهء عبد اللّه ايشان را مطّلع ساختم ، وممكن است كه به اين سبب به دختر ما راضى شوند .\r\nوچون برّه به خانهء عبد المطّلب آمد عبد المطّلب گفت : خوش آمدى وامروز از شوهر تو حقّى بر ما لازم گرديده است كه هر حاجت از ما طلب نمايد ، روا نمائيم .\r\nبرّه گفت : اى عبد المطّلب ! أو مرا براي حاجت بزرگى بسوى شما فرستاده است ومىخواست كه شايد نور عبد اللّه بسوى دختر أو آمنه منتقل گردد وما را از شما هيچ طمع نيست وآمنه هديه‌اى است بسوى شما .\r\nپس عبد المطّلب بسوى عبد اللّه نظر كرد وگفت : اى فرزند ! اگر چه دختر پادشاهان را قبول نكردى ، امّا اين دختر از خويشان توست ودر مكة مثل أو دخترى نيست در عقل وطهارت وعفاف وديانت وصلاح وكمال وحسن وجمال .\r\nوچون عبد اللّه ساكت شد واظهار كراهت ننمود ، عبد المطّلب گفت : أجابت نموديم وقبول كرديم .\r\nوچون شب در آمد عبد المطّلب عبد اللّه را با خود به خانهء وهب برد ، وچون با يكديگر نشستند ودر باب مزاوجت سخن آغاز كردند ، يهودان كه در خانهء وهب محبوس بودند خلوت را غنيمت شمرده بندها را گسيختند وبسوى خانه‌اى كه ايشان بودند دويدند ، وچون حربه با خود نداشتند با سنگ بر ايشان حمله كردند وبه اعجاز نور حضرت رسالت پناه صلّى اللّه عليه وآله وسلّم سنگ هر يك بر سر وسينه‌اش برگشت ، وآن شيران بيشهء شجاعت شمشيرها از نيام كشيده وبه نور سيّد أنام توسل نموده آن كافران را بسوى جحيم روانه\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nكردند . پس عبد المطّلب به وهب گفت : فردا بامداد ما وشما قوم خود را حاضر مىكنيم واين نكاح مقرون به فلاح را منعقد مىسازيم .\r\nپس چون صبح روز ديگر طالع شد حضرت عبد المطّلب أولاد أعمام كرام خود را حاضر گردانيد وجامه‌هاى فاخر پوشانيد ؛ ووهب نيز خويشان خود را جمع كرد ، وچون مجلس شريف منعقد شد حضرت عبد المطّلب برخاست وخطبه‌اى در نهايت فصاحت وبلاغت ادا نمود وگفت : حمد مىكنم خدا را حمد شكركنندگان ، حمدى كه أو مستوجب است بر آنچه انعام كرده است بر ما وبخشيده است به ما وگردانيده است ما را همسايگان خانهء خود وساكنان حرم خود وانداخته است محبت ما را در دلهاى بندگان خود وما را شرافت داده است بر جميع امّتها وحفظ نموده است از جميع آفتها وبلاها ، وحمد مىكنم خدا را كه نكاح را بر ما حلال گردانيده وزنا را بر ما حرام گردانيده ؛ وبدانيد كه فرزند ما عبد اللّه دختر شما آمنه را خواستگارى مىنمايد به فلان صداق ، آيا راضى شديد ؟\r\nوهب گفت : راضى شديم وقبول كرديم .\r\nعبد المطّلب گفت : اى قوم ! گواه باشيد . پس عبد المطّلب در مكة چهار روز وليمه كرد وجميع أهل مكة ونواحي مكة را دعوت نمود .\r\nوچون مدتي از مزاوجت ايشان گذشت ونزديك شد طلوع خورشيد نبوّت ، حق تعالى امر نمود جبرئيل را كه ندا كند در جنّة المأوى كه : تمام شد أسباب تقدير ظهور پيغمبر بشير نذير وسراج منير كه امر خواهد كرد به نيكيها ونهى خواهد كرد از بديها ، ومردم را به راه حق خواهد خواند ، واوست صاحب امانت وصيانت ورحمت من است بر عباد ، وظاهر خواهد شد نور أو در بلاد عالم ، هركه أو را دوست دارد بشارت يافته است به شرف وعطا وهركه أو را دشمن دارد براي اوست بدترين عذابها ، واوست كه پيش از خلقت آدم طينت پاكيزهء أو را بر شما عرض كردم ، ونام أو در آسمان احمد است ودر زمين محمّد است ودر بهشت أبو القاسم .\r\nپس ملائكة صدا به تسبيح وتهليل وتقديس وتكبير بلند كردند ودرهاى بهشت را گشودند ودرهاى جهنم را بستند ، وحوريان از غرفه‌هاى بهشت مشرف شدند ، ومرغان\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nبر درختان جنان به أنواع نغمات صدا به تسبيح خالق زمين وآسمان بلند كردند .\r\nوچون جبرئيل از بشارت أهل سماوات فارغ شد با هزار ملك به زمين فرود آمد وبه أطراف جهان نداى بشارت انعقاد نطفهء آن برگزيدهء خداوند رحمان درداد ، وأهل كوه قاف وخازنان سحاب وجبال وجميع مخلوقات زمين را از اين مژده مسرور گردانيد تا آنكه اين مژده را به أهل زمين هفتم رسانيد ، وهركه محبت أو اختيار كرد محلّ رحمت خدا گرديد وهركه عداوت أو گزيد از الطاف خدا محروم گرديد ، وشياطين را در زنجير كشيدند واز استراق سمع در آسمانها منع كردند وبه تيرهاى شهاب ايشان را از هر باب راندند .\r\nوچون پسين روز جمعه - كه عرفه بود - شد ، عبد اللّه با پدر وبرادران در بيابان عرفات مىگرديدند ودر آن وقت در آن بيابان آب نبود ، ناگاه نهرى از آب زلال صافي به نظر ايشان درآمد وايشان بسيار تشنه بودند وايشان بسيار متعجب گرديدند ، پس منادى ندا كرد كه : اى عبد اللّه ! از آب اين نهر بياشام ، چون تناول نمود از برف سردتر واز عسل شيرين‌تر واز مشك خوشبوتر بود ، وچون فارغ شد از آن نهر اثرى نديد ، پس عبد اللّه دانست كه آن نهر آسمانى براي انعقاد نطفهء آن برگزيدهء جناب يزدانى بر زمين ظاهر گرديده است ، پس بزودى به خيمه مراجعت نمود وآمنه را گفت كه : برخيز وغسل كن وجامه‌هاى پاكيزه بپوش وخود را معطّر كن كه نزديك است كه مخزن آن نور ربّانى شوى .\r\nپس در آن وقت به سيّد رسل صلّى اللّه عليه وآله وسلّم حامله گرديد ونور از صلب عبد اللّه به رحم طاهر أو منتقل شد ؛ وآمنه گفت كه : چون عبد اللّه در آن هنگام با من مقاربت نمود نوري از أو ساطع گرديد كه آسمانها وزمين را روشن گردانيد .\r\nپس آن شعاع از جبين آمنه مانند عكس آفتاب در آينه نمايان ولامع گرديد « 1 » .\r\nوابن شهرآشوب روايت كرده است كه : زنى بود كه أو را فاطمة بنت مرّه مىگفتند وكتب أنبياء وعلماى گذشته را بسيار خوانده بود ، روزى حضرت عبد اللّه بر أو گذشت ، آن زن پرسيد : توئى كه پدرت صد شتر فداى تو كرد ؟\r\n\r\n\r\n","description":"","footnote":"\r\n( 1 ) . الأنوار 79 - 127 .\r\n","page_name":" 89 ","page_number":89},
  {"content":"\r\n\r\nگفت : بلى .\r\nفاطمه گفت : چه شود اگر مرا عقد كنى ويك مرتبه با من نزديكى كنى ومن صد شتر به تو بدهم . عبد اللّه ملتفت نشد ورفت .\r\nوبعد از آنكه نطفهء طيّبهء حضرت رسالت پناه در رحم آمنه قرار گرفته بود ، باز روزى بر آن زن گذشت واز أو آن خواهش سابق را نديد ، از سبب آن سؤال نمود ، گفت : براي امرى تو را مىخواستم كه اكنون به تقديرات ربّانى نصيب ديگرى شده است وآن نور سبحانى را ديگرى متصرّف گرديده است « 1 » .\r\nوروايت كرده است كه : چون تزويج آمنه شد دويست زن از حسرت عبد اللّه مردند .\r\nوچون نزديك شد كه آن نور از عبد اللّه منتقل گردد به رحم آمنه به مرتبه‌اى ساطع ومشتعل گرديد كه هيچ‌كس را تاب آن نبود كه درست به روى آن خورشيد أنور نظر كند ، وبه هر سنگ ودرخت كه مىگذشت براي أو سجده مىكردند وبر أو سلام مىكردند « 2 » .\r\nوگفته است كه : چون عبد اللّه بسوى جنان رحلت نمود دو ماه از عمر شريف حضرت رسول صلّى اللّه عليه وآله وسلّم گذشته بود ؛ وبه روايتي هفت ماه ؛ وبه روايتي هنوز آن حضرت متولد نشده بود ؛ ودر مدينه وفات يافت « 3 » .\r\nوحضرت آمنه چون به عالم قدس رحلت نمود از عمر شريف آن حضرت چهار سال گذشته بود ؛ وبه روايتي شش سال ؛ وبه روايتي دو سال وچهار ماه ؛ ووفات أو در « ابواء » واقع شد كه منزلي است ميان مكة ومدينه « 4 » .\r\nوچون حضرت عبد المطّلب وفات يافت عمر شريف آن حضرت به هشت سال ودو ماه وده روز رسيده بود « 5 » .\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 51 ؛ سيرهء ابن إسحاق 42 .\r\n( 2 ) . مناقب ابن شهرآشوب 1 / 52 - 53 .\r\n( 3 ) . مناقب ابن شهرآشوب 1 / 223 ؛ البداية والنهاية 2 / 245 .\r\n( 4 ) . مناقب ابن شهرآشوب 1 / 223 .\r\n( 5 ) . العدد القوية 127 .\r\n","page_name":" 90 ","page_number":90},
  {"content":"\r\n\r\nودر روايات خاصه وعامه وارد شده است كه : شبى حضرت رسول صلّى اللّه عليه وآله وسلّم به نزد قبر عبد اللّه پدر خود آمد ودو ركعت نماز كرد وأو را ندا كرد ، ناگاه قبر شكافته شد وعبد اللّه در قبر نشسته بود ومىگفت : « اشهد ان لا اله الّا اللّه وانّك نبىّ اللّه ورسوله » .\r\nآن حضرت پرسيد كه : ولىّ تو كيست اى پدر ؟\r\nپرسيد كه : ولىّ تو كيست اى فرزند ؟\r\nگفت : اينك على ولىّ توست .\r\nگفت : شهادت مىدهم كه على ولىّ من است .\r\nفرمود كه : برگرد بسوى باغستان خود كه در آن بودى .\r\nپس به نزد قبر مادر خود آمد وباز چنان كرد وقبر شكافته شد وآمنه در قبر نشسته مىگفت : « اشهد ان لا اله الّا اللّه وانّك نبىّ اللّه ورسوله » .\r\nفرمود كه : ولىّ تو كيست اى مادر ؟\r\nپرسيد كه : ولىّ تو كيست اى فرزند ؟\r\nفرمود كه : اينك علىّ بن أبي طالب ولىّ توست .\r\nآمنه گفت كه : شهادت مىدهم كه على ولىّ من است .\r\nفرمود كه : برگرد بسوى باغستان خود كه در آن بودى « 1 » .\r\nمؤلف گويد كه : از اين روايت معلوم مىشود كه ايشان ايمان به شهادتين داشتند ، وبرگردانيدن ايشان براي آن بود كه ايمان ايشان كاملتر گردد به اقرار به امامت علىّ بن أبي طالب عليه السّلام .\r\nوشاذان بن جبرئيل قمى وابن بابويه وشيخ طبرسى وغير ايشان روايت كرده‌اند به اندك اختلافى وأكثر موافق روايت شاذان است كه : در زمان عبد المطّلب پادشاهى بود در يمن كه أو را سيف بن ذي يزن مىگفتند وبر مكهء معظمه مستولى گرديد وپسر خود را در آنجا والى گردانيد ، پس عبد المطّلب أكابر قريش ورؤساى بني هاشم را طلب نمود وبه\r\n\r\n\r\n","description":"","footnote":"\r\n( 1 ) . علل الشرايع 176 ؛ معاني الأخبار 178 .\r\n","page_name":" 91 ","page_number":91},
  {"content":"\r\n\r\nاتفاق ايشان متوجه يمن گرديد كه أو را مشاهده نمايد وأو را ترغيب كند بر عطف ومهربانى نسبت به أهل مكة . پس چون وارد يمن شدند ورخصت طلبيدند كه به نزد أو بروند ، امراى أو گفتند كه : أو به قصر وردى رفته است وعادت أو آن است كه چون فصل گل مىشود داخل قصر غمدان مىشود وزيادة از چهل روز در آنجا با خواصّ خود مشغول عشرت وشادى مىباشند ، ودر اين ايّام كسى را رخصت دخول مجلس أو نيست ، وباغي كه قصر غمدان در آن واقع بود درى بسوى صحرا داشت وبر همهء درها دربانان موكّل كرده بودند .\r\nعبد المطّلب روزى بسوى درگاهى رفت كه به جانب صحرا مفتوح بود واز دربان آن درگاه رخصت دخول طلبيد ، دربان گفت كه : در اين ايّام پادشاه با جواري وزنان خود خلوت كرده است وكسى را رخصت دخول قصر أو ميسّر نيست ، واگر نظرش بر تو افتد مرا با تو به قتل مىرساند .\r\nعبد المطّلب كيسهء زرى به أو داد وگفت : تو مانع من مشو وامر قتل مرا به من بگذار ودر باب تو عذرى به أو خواهم گفت كه آسيبى به تو نرساند . چون دربان ديده‌اش به زر سرخ افتاد خون سياه وروز تباه خود را فراموش كرد ومانع آن مقرّب درگاه اله نگرديد .\r\nوچون عبد المطّلب داخل بستان شد ديد كه قصر غمدان در ميان بستان واقع است وأنواع گلها ورياحين بر أطراف آن قصر دلنشين احاطه كرده است ونهرهاى صافي بر دور آن قصر مىگردد ، وسيف مانند شمشير برّان بر إيوان قصر غمدان رو بسوى خيابان بر قصر خود تكيه داده است .\r\nپس چون نظرش بر عبد المطّلب افتاد در غضب شد وبا غلامان خود گفت كه : كيست اين مرد كه بىرخصت داخل اين بستان شده است ؟ بزودى أو را نزد من آوريد ؛ پس غلامان بسرعت شتافتند وآن حضرت را به مجلس أو آوردند ، وچون عبد المطّلب داخل شد قصرى ديد به طلا ولاجورد وأنواع زينتها آراسته واز جانب راست وچپ قصر أو كنيزان بىشمار با نهايت حسن وجمال صف كشيده‌اند ، ونزديك أو عمودى از عقيق سرخ نصب كرده‌اند وبر سر آن جامى از ياقوت تعبيه كرده‌اند كه مملوّ است از مشك ناب ، ودر\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nجانب چپ أو جامى از طلاى سرخ نهاده‌اند ، وشمشير كين خود را برهنه كرده بر زانو گذاشته است ؛ پس از عبد المطّلب سؤال نمود كه : تو كيستى ؟\r\nگفت : منم عبد المطّلب بن هاشم بن عبد مناف ، ونسب شريف خود را تا حضرت آدم ذكر كرد .\r\nپس سيف گفت : اى عبد المطّلب ! تو خواهرزادهء مايى ؟\r\nگفت : بلى . ( زيرا كه سيف از آل قحطان ، وآل قحطان از برادر وآل إسماعيل از خواهر بودند ) .\r\nپس سيف عبد المطّلب را تعظيم وتكريم فراوان نمود وگفت : خوش آمدى ومشرّف ساختى ؛ وبا آن حضرت مصافحه كرد وأو را در پهلوى خود جا داد وپرسيد كه : براي چه كار آمده‌اى ؟\r\nعبد المطّلب گفت : مائيم همسايگان خانهء خدا وخدمهء آن وآمده‌ايم كه تو را تهنيت بگوئيم بر ملك وپادشاهى ونصرت يافتن بر دشمنان خود ؛ وأو را بسيار دعا كرد ، وسيف از مكالمهء آن حضرت مسرّت بر مسرّت افزود وآن حضرت را با ساير رفقا تكليف دار الضّيافة فرمود وميهماندارى براي ايشان مقرّر نمود ومبالغهء بسيار در اكرام واعظام ايشان كرد ، وهر روز هزار درم خرج ضيافت ايشان مقرّر كرد .\r\nپس شبى عبد المطّلب را به خلوت طلبيد وخدمهء خواصّ خود را بيرون كرد ، وبغير از جناب ايزدى ديگرى بر سخنان ايشان مطّلع نگرديد وگفت : اى عبد المطّلب ! مىخواهم رازي از رازهاى خود را به تو بگويم كه تا حال با ديگرى نگفته‌ام ، وتو را أهل آن مىدانم ومىخواهم آن را پنهان كنى از غير أهل آن تا وقت ظهور آن درآيد .\r\nعبد المطّلب گفت : چنين باشد .\r\nسيف گفت : اى أبا الحارث ! در شهر شما طفلى هست خوش‌رو وخوش بدن ودر حسن وقد وقامت يگانهء أهل زمين است ، در ميان دو كتف أو علامتي هست ودر زمين تهامه مبعوث خواهد شد ، وحق تعالى بر سر أو درخت پيغمبرى رويانيده وبه هر جا كه رود ابر بر أو سايه مىافكند ، واوست صاحب شفاعت كبرى در روز قيامت ، ودر مهر پيغمبرى كه\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nدر ميان دو كتف اوست دو سطر نوشته است : سطر أول « لا اله الّا اللّه » ، سطر دوم « محمّد رسول اللّه » ، وحق تعالى مادر وپدرش هر دو را به رحمت خود برده است وجدّ وعمّ آن حضرت أو را تربيت مىنمايند ، ودر كتابهاى بني إسرائيل وصف أو از ماه شب چهارده روشنتر است ، وحق تعالى گروهى از ما يعنى أهل يمن را ياور أو خواهد گردانيد ، ودوستانش را به أو عزيز ودشمنانش را به أو خوار خواهد كرد ، وبتها را خواهد شكست وآتشكده‌ها را خاموش خواهد كرد ، گفتار أو حكمت است وكردار أو عدالت ، وامر مىكند به نيكى وبعمل مىآورد آن را ، ونهى مىكند از بدى وباطل مىگرداند آن را ، واگر نه آن بود كه مىدانم كه پيش از بعثت أو وفات خواهم يافت هرآينه با لشكر خود بسوى مدينه مىرفتم كه پايتخت أو خواهد بود تا أو را يارى كنم ، واگر نه ترس بر أو داشتم كه دشمنان أو را ضايع كنند هرآينه امر أو را ظاهر مىكردم ودر اين وقت طوايف عرب را بسوى أو دعوت مىنمودم ، وگمان دارم كه تو جدّ أو باشى .\r\nعبد المطّلب گفت : بلى اى پادشاه ، منم جدّ أو .\r\nپادشاه گفت : خوش آمدى وما را شرفها به قدوم خود بخشيده‌اى ، وتو را گواه مىگيرم بر خود كه من ايمان آورده‌ام به أو وبه آنچه أو از جانب پروردگار خود خواهد آورد ؛ وسه مرتبه با نهايت درد آه كشيده وگفت : چه بودى اگر زمان أو را درمىيافتم وجان در يارى أو مىباختم ؟ پس سعى نما در حراست وحمايت أو كه أو را دشمنان بسيار است خصوصا يهود كه عداوت ايشان از همه بيشتر است ، واز قوم خود در حذر باش كه حسد مىبرند بر أو وآزارها از ايشان به أو خواهد رسيد . وعبد المطّلب در ريش سيف موهاى سفيد بسيار مشاهده نمود . پس آن حضرت را مرخّص نمود وگفت : فردا با ياران خود به مجلس عام حاضر گرديد تا شما را به اكرام خود مخصوص گردانم .\r\nپس روز ديگر خود را مزيّن وخوشبو ساخته به مجلس أو داخل شدند وايشان را گرامى داشت وعبد المطّلب را به مزيد اكرام مخصوص گردانيد ونزديك خود نشانيد ، پس عبد المطّلب گفت : اى پادشاه ! ديشب در ريش تو موهاى سفيد ديدم كه امروز نمىبينم .\r\nسيف گفت : من خضاب مىكنم . گويند أو أول كسى بود كه خضاب كرد .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nپس سيف جميع آن گروه را تكليف حمّام كرد وخضاب از براي ايشان فرستاد تا همه ريشهاى خود را به خضاب سياه كردند ، واز براي هر يك از ايشان يك بدره زر سفيد ويك أسب ويك استر ويك غلام ويك كنيز ويك دست خلعت فاخر فرستاد ، وبراي عبد المطّلب مضاعف هرچه به ايشان فرستاده بود ، داد ؛ وبه روايت ديگر : هر يك را ده غلام وده كنيز ودو برد يمنى وصد شتر [ وپنج رطل طلا 
  ] « 1 » وده رطل نقره ومشكى مملوّ از عنبر داد ، وعبد المطّلب را ده برابر ايشان عطا كرد « 2 » .\r\nپس أسب عقاب واستر اشهب وناقهء عضباى خود را طلبيده گفت : اى عبد المطّلب ! اينها امانت است نزد تو كه چون پسرزادهء تو بزرگ شود به أو تسليم نمايى ، وبدان كه بر روى اين است هرگز از پى دشمنى يا شكارى نرفته‌ام كه بر أو ظفر نيابم ، واز پيش هر دشمن كه گريخته‌ام نجات يافته‌ام ، وبر اين استر كوهها وبيابانها طي كرده‌ام ، واز رهوارى آن هرگز نخواسته‌ام كه از پشت آن فرود آيم ، پس اين هديه‌ها را به آن حضرت تسليم نما وسلام فراوان از من به أو برسان .\r\nعبد المطّلب گفت : آنچه گفتى به جان قبول كردم .\r\nپس عبد المطّلب سيف را وداع كرد ومتوجه مكة گرديد ومىفرمود كه : من از اين عطاها چندان شاد نشدم زيرا كه اينها فانى است ، ولكن از امرى شاد شدم كه شرف آن براي من وفرزندان من باقي است وبزودى بر شما ظاهر خواهد شد خبر آن .\r\nوچون خبر قدوم شريف عبد المطّلب به مكة رسيد ، اشراف وأعيان مكة به استقبال شتافتند ، وحضرت سيّد ابرار به استقبال جدّ بزرگوار حركت فرموده با سكينه ووقار قدرى راه رفت ودر كنار راه بر سنگى قرار گرفت ، پس چون أصحاب وأولاد عبد المطّلب أو را ملاقاة كردند پرسيد كه : سيّد وآقاى من محمّد در كجاست ؟\r\nگفتند : بر سر راه نشسته منتظر قدوم شماست .\r\n\r\n\r\n","description":"","footnote":"\r\n( 1 ) . عبارتى كه داخل كروشه است از متن عربى روايت اضافه شد .\r\n( 2 ) . اين روايت موافق آنچه در كمال الدين وإعلام الورى وكنز الفوائد ذكر شده است ، مىباشد .\r\n","page_name":" 95 ","page_number":95},
  {"content":"\r\n\r\nچون عبد المطّلب به نزديك آن حضرت رسيد ، از أسب فرود آمد وآن جناب را در بر گرفت ودر ميان ديده‌هايش را بوسيد وگفت : اى نور ديده ! اين أسب واستر وناقة را سيف بن ذي يزن براي شما به هديه فرستاده است وشما را سلام مىرساند .\r\nپس آن حضرت أو را دعا كرد وبر أسب سوار شد ، وأسب از شادى ونشاط قرار نمىگرفت .\r\nوگويند كه : نسب آن أسب چنين بود : عقاب بن ينزوب بن قابل بن بطّال بن زاد الرّاكب بن الكفاح بن الجنح بن موج بن ميمون بن ريح ، وريح را خدا به قدرت خود بىپدر ومادر آفريده بود .\r\nوچون از عمر شريف حضرت رسالت پناه صلّى اللّه عليه وآله وسلّم هشت سال وهشت ماه وهشت روز گذشت ، عبد المطّلب را مرض صعبى عارض شد ، پس فرمود كه أو را بر روى تختى برداشتند ودر پيش پرده‌هاى كعبهء معظمه گذاشتند ، ونه پسر أو بر دور تخت أو قرار گرفتند وهمه بر أو مىگريستند ، وحضرت رسول آمد ونزديك جدّ بزرگوار خود نشست ، أبو لهب خواست كه آن حضرت را دور كند ، عبد المطّلب بانگ زد بر أو وگفت : اى عبد العزّى ! تو عداوت اين برگزيدهء خدا را از دل بيرون نخواهى كرد ، پس رو بسوى أبو طالب گردانيد وأو را بسيار در باب رسول خدا وصيّت نمود ، وساير أولاد خود را در اعزاز واكرام آن حضرت مبالغهء بىحد فرمود وگفت : عن‌قريب جلالت وعظمت شأن أو بر شما ظاهر خواهد شد .\r\nپس لحظه‌اى بيهوش شد ، وچون بهوش آمد با أكابر قريش خطاب نمود وگفت : آيا مرا بر شما حقّى هست ؟\r\nهمه گفتند : بلى ، حقّ تو بر صغير وكبير ما بسيار لازم گرديده است ، خدا تو را جزاى خير دهد وسكرات مرگ را بر تو آسان گرداند ، چه نيكو أمير وبزرگى بودى براي ما .\r\nعبد المطّلب گفت : وصيّت مىكنم شما را در حقّ فرزندم محمّد كه أو را گرامى داريد وبزرگ شماريد ودر رعايت حقّ أو وتعظيم شأن أو تقصير منمائيد .\r\nهمه گفتند : شنيديم وقبول كرديم .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nپس آثار احتضار بر آن سيّد عالىمقدار ظاهر شد وحضرت سيّد ابرار را در بر گرفت وگفت : اى فرزند سعادتمند ! از پيش من دور مشو كه تا تو نزديك منى من در راحتم .\r\nپس بزودى مرغ روحش بسوى كنگرهء عرش رحمت پرواز كرد « 1 » .\r\nوبه سندهاى معتبر بسيار از حضرت امام جعفر صادق وحضرت امام رضا عليهما السّلام منقول است كه : حق تعالى پيغمبرش را يتيم گردانيد وپدر ومادر آن حضرت را در طفوليّت أو به رحمت خود برد تا آنكه أطاعت احدى بغير از خدا بر أو لازم نباشد وكسى را بغير أو بر آن حضرت حق نباشد « 2 » .\r\n\r\n\r\n","description":"","footnote":"\r\n( 1 ) . فضائل شاذان بن جبرئيل 39 ؛ كمال الدين وتمام النعمة 176 ؛ إعلام الورى 15 ؛ كنز الفوائد 82 .\r\n( 2 ) . من لا يحضره الفقيه 3 / 494 ؛ معاني الأخبار 53 ؛ علل الشرايع 131 ؛ عيون أخبار الرضا 2 / 46 ؛ صحيفة الإمام الرضا عليه السّلام 258 .\r\n","page_name":" 97 ","page_number":97},
  {"content":"\r\n\r\n\r\nفصل ششم در بيان بعضي از أحوال أهل مكة وساير عرب است پيش از بعثت آن حضرت\r\nدر حديث موثق بلكه صحيح از حضرت امام محمد باقر عليه السّلام منقول است كه : پيوسته فرزندان حضرت إسماعيل عليه السّلام واليان خانهء كعبه بودند وبراي مردم امر حج وأمور دين ايشان را برپا مىداشتند وبزرگى از بزرگ ميراث مىبردند تا آنكه زمان عدنان بن أدد شد ، پس دلهاى ايشان سنگين شد وفساد در ميان ايشان بهم رسيد ، بدعتها در دين خود نهادند ، بعضي از ايشان بعضي را از حرم بيرون كردند ، پس بعضي براي طلب معاش وتحصيل مال وبعضي از بيم قتال وجدال متفرق شدند ، وبسيارى از ملت حنيفهء إبراهيم عليه السّلام در بين ايشان مانده بود مانند حرمت مادر ودختر وساير آنچه حق تعالى در قرآن حرام نموده است مگر حليلهء پدر ودختر خواهر وجمع ميان دو خواهركه اينها را حلال مىدانستند واعتقاد به حج وتلبيه وغسل جنابت داشتند وليكن در حج وتلبيه بدعتها احداث كرده بودند وبت‌پرستى وكلمهء شرك را به آنها ضم كرده بودند ؛ وحضرت موسى عليه السّلام در ما بين زمان إسماعيل وعدنان مبعوث گرديد « 1 » .\r\nوروايت كرده‌اند كه : چون معد بن عدنان ترسيد كه حرم مندرس گردد ميلهاى حرم را أو نصب كرد ، وچون قبيلهء جرهم بر مكة غالب شدند ولايت كعبه را از ايشان متصرف\r\n\r\n\r\n","description":"","footnote":"\r\n( 1 ) . كافى 4 / 210 .\r\n","page_name":" 98 ","page_number":98},
  {"content":"\r\n\r\nگرديدند واز يكديگر ميراث مىبردند تا آنكه ايشان نيز شروع كردند به ظلم وفساد وحرمت كعبه را ضايع كردند ومالهاى كعبه را متصرف شدند وظلم مىكردند بر هر كه داخل مكة مىشد وطغيان وفساد بسيار مىكردند ، در آن زمان چنان بود كه هركه ستم وفساد در مكة مىكرد وهتك حرمت كعبه مىنمود بزودى هلاك مىشد وبه اين سبب آن را « بكه » مىگفتند كه گردنهاى ظالمان را مىشكست ، وآن را « بساسه » مىگفتند زيرا كه هركه در آن ستم مىكرد أو را هلاك مىگردانيد ، و « أم رحم » مىگفتند زيرا كه هركه ملازم آن مىبود محل رحمت الهى بود ؛ پس چون جرهم ظلم وفساد كردند حق تعالى مسلط گردانيد بر ايشان رعاف وطاعون را وأكثر ايشان هلاك شدند ، پس قبيلهء خزاعة جمعيت كردند كه باقيماندهء جرهم را از حرم بيرون كنند ، رئيس خزاعة عمرو بن ربيعة بن حارثة بن عمرو بود ورئيس جرهم عمرو بن الحارث بن مصاص جرهمى بود ، پس خزاعة بر جرهم غالب شدند وقليلي كه از جرهم مانده بودند به زمين « جهينه » رفتند وچون قرار گرفتند سيلى آمد وهمه را هلاك كرد ، وبعد از آن خزاعة واليان كعبه بودند ؛ تا آنكه قصى بن كلاب جدّ حضرت رسول صلّى اللّه عليه وآله وسلّم بر خزاعة غالب شد وخزاعة را بيرون كرد وولايت كعبه را متصرف شد ودر ميان أولاد أو ماند تا زمان حضرت رسول صلّى اللّه عليه وآله وسلّم « 1 » .\r\nوبه سند صحيح از امام جعفر صادق عليه السّلام منقول است كه : عرب هميشه قدرى از ملت حنيفهء إبراهيم عليه السّلام در دست داشتند ، صلهء رحم مىكردند ، رعايت مهمان مىكردند ، حجّ خانهء كعبه مىكردند ومىگفتند كه : بپرهيزيد از مال يتيم كه أو مانند عقال ، آدمي را در بند مىافكند وبسيارى از محرّمات را ترك مىكردند از ترس عقوبت زيرا كه هرگاه مرتكب محرّمات مىشدند مهلت نمىيافتند وبزودى به بلائي مبتلا مىشدند ، واز پوست درختان حرم مىگرفتند وبر گردن شتران مىآويختند پس به هر جا كه مىرفت هيچ كس جرأت نمىكرد آنها را بگيرد وكسى هم جرأت نمىكرد كه از غير پوست درخت حرم بر گردن شتر بياويزد واگر مىكرد بزودى عقوبتي به أو مىرسيد ؛ امّا امروز مهلت يافته‌اند\r\n\r\n\r\n","description":"","footnote":"\r\n( 1 ) . كافى 4 / 211 .\r\n","page_name":" 99 ","page_number":99},
  {"content":"\r\n\r\nوحق تعالى ايشان را بزودى نمىگيرد وعقاب ايشان را به آخرت انداخته است ، بدرستى كه أهل شام آمدند ودر أبو قبيس منجنيق بر كعبه بستند پس حق تعالى ابرى فرستاد بر ايشان مانند بال مرغ وبر ايشان صاعقه باريد كه هفتاد نفر در دور منجنيق سوختند « 1 » .\r\nودر حديث معتبر ديگر فرمود : مردى خدمت حضرت رسول صلّى اللّه عليه وآله وسلّم آمد وگفت : مرا دخترى بهم رسيد وأو را تربيت كردم وچون به حدّ بلوغ رسيد جامه‌هاى نيكو وزيورها بر أو پوشانيدم وأو را بر سر چاهى آوردم ودر چاه افكندم وآخر كلمه‌اى كه از أو شنيدم آن بود كه گفت : « يا أبتاه ! » پس بفرما كه كفّارهء اين عمل چيست ؟\r\nحضرت فرمود : آيا مادرى دارى ؟ گفت : نه .\r\nفرمود : خاله دارى ؟ گفت : بلى .\r\nفرمود : با خالهء خود نيكى كن كه أو به منزلهء مادر است ونيكى أو شايد كفّارهء گناه تو شود بعد از توبه .\r\nراوي از حضرت صادق عليه السّلام پرسيد : اين عمل شنيع را در چه زمان مىكردند ؟\r\nفرمود : در جاهليت پيش از بعثت حضرت رسول صلّى اللّه عليه وآله وسلّم چنين مىكردند ودختران خود را مىكشتند از ترس آنكه مبادا دشمنان ايشان را سبى كنند ودر ميان قوم ديگر فرزند بهم رسانند وننگ باشد براي ايشان « 2 » .\r\n\r\n\r\n","description":"","footnote":"\r\n( 1 ) . كافى 4 / 212 .\r\n( 2 ) . كافى 2 / 162 ؛ وسائل الشيعة 21 / 499 - 500 .\r\n","page_name":" 100 ","page_number":100},
  {"content":"\r\n\r\n\r\nباب دوم در بيان بشاراتى است كه از أنبياء وأوصياء عليهم السّلام وغير ايشان ، براي بعثت وولادت آن حضرت داده‌اند وأحوال بعضي از مؤمنان كه در زمان فترت بودند\r\n\r\n","description":"","footnote":"","page_name":" 101 ","page_number":101},
  {"content":"\r\n . \r\n","description":"","footnote":"","page_name":" 102 ","page_number":102},
  {"content":"\r\n\r\nأحاديث معتبره مطابق آيات كريمه وارد شده است كه : حق تعالى پيمان گرفت از پيغمبران گذشته كه خبر دهند امّتهاى خود را به بعثت پيغمبر آخر الزمان صلّى اللّه عليه وآله وسلّم واوصياى كرام آن حضرت وامر كنند ايشان را كه تصديق به حقّيّت پيغمبرى وامامت ايشان نمايند « 1 » .\r\nومنقول است كه : عبد اللّه بن سلام مىگفت : واللّه ما مىشناسيم محمد را زيادة از آنچه فرزندان خود را مىشناسيم زيرا كه نعت آن حضرت را در كتابهاى خود خوانده‌ايم ودر آن شك نداريم وشايد خيانتى در فرزند ما شده باشد « 2 » .\r\nسيد ابن طاووس روايت كرده است از حسان بن ثابت كه مىگفت : مرا به خاطر مىآيد كه طفل هفت‌ساله بودم وشنيدم كه يكى از علماى يهود در بالاى تلّى فرياد مىكرد ويهودان را مىطلبيد ، چون جمع شدند گفت : امشب طالع شده است آن ستاره‌اى كه دلالت مىكند بر ظهور احمد پيغمبر آخر الزمان « 3 » .\r\nودر حديث طولانى از حضرت امام حسن عليه السّلام منقول است كه : گروهى از يهود به خدمت حضرت رسول صلّى اللّه عليه وآله وسلّم آمدند واعلم ايشان مسئله‌اى چند سؤال كرد وهمه را حضرت جواب فرمود وأو بعد از شنيدن جوابها مسلمان شد ونامهء سفيدى بيرون آورد كه جميع آن جوابها كه حضرت فرموده بود در آن مكتوب بود ؛ پس گفت : يا رسول اللّه ! بحقّ آن خداوندى كه تو را به حق فرستاده است ننوشته‌ام اين سؤالها وجوابها را مگر از الواحى\r\n\r\n\r\n","description":"","footnote":"\r\n( 1 ) . تفسير عياشى 1 / 180 و 181 .\r\n( 2 ) . تفسير قمى 1 / 195 ؛ أسباب النزول 47 ؛ تفسير بغوى 1 / 126 .\r\n( 3 ) . فرج المهموم 29 .\r\n","page_name":" 103 ","page_number":103},
  {"content":"\r\n\r\nكه حق تعالى براي حضرت موسى عليه السّلام فرستاده بود ، ودر تورات آن قدر فضل تو را خوانده‌ام كه در تورات شك كردم ، وچهل سال است كه نام تو را از تورات محو مىكنم وهرچند محو كردم باز نوشته ديدم ، ودر تورات خوانده بودم كه اين مسائل را بغير از تو كسى جواب نخواهد گفت ، ودر تورات نوشته است كه در ساعتي كه اين مسائل را جواب خواهى گفت جبرئيل در جانب راست وميكائيل در جانب چپ ووصىّ تو در پيش روى تو خواهد بود .\r\nحضرت فرمود : راست گفتى ، اينك جبرئيل وميكائيل در جانب راست وچپ منند ووصىّ من علي بن أبي طالب در پيش روى من است « 1 » .\r\nوسابقا مذكور شد كه : از جماعتى كه پيش از ولادت آن حضرت به أو ايمان آوردند « تبّع » بود .\r\nدر حديث حسن از حضرت امام جعفر صادق عليه السّلام منقول است كه : تبّع به أوس وخزرج كه دو قبيله بودند از يمن با خود آورده بود گفت : شما در مدينه باشيد تا ظاهر شود وبيرون آيد پيغمبرى كه من وصف أو را شنيده‌ام كه از مكة ظاهر خواهد شد وبسوى مدينه هجرت خواهد نمود واگر من زمان أو را دريابم أو را خدمت خواهم كرد وبا أو خروج خواهم كرد « 2 » .\r\nدر حديث موثق از حضرت صادق عليه السّلام منقول است كه : يهود در كتابهاى خود ديده بودند كه هجرت محمد صلّى اللّه عليه وآله وسلّم در ميان « عير » و « أحد » خواهد بود ، پس به طلب آن موضع بيرون آمدند وبه كوهى رسيدند كه آن را « حداد » مىگفتند ، گفتند حداد وأحد يكى است ، پس در حوالي آن كوه متفرق شدند ، بعضي در فدك فرود آمدند وبعضي در خيبر وبعضي در تيما ، بعد از مدتي مشتاق شدند آنها كه در تيما بودند كه ياران خود را ببينند وكرايه كردند شترى چند از اعرابى از قبيلهء قيس واعرابى به ايشان گفت : شما را از ميان عير\r\n\r\n\r\n","description":"","footnote":"\r\n( 1 ) . خصال 355 ؛ امالى شيخ صدوق 163 .\r\n( 2 ) . كمال الدين وتمام النعمة 170 ؛ مجمع البيان 5 / 66 ؛ مناقب ابن شهرآشوب 1 / 39 .\r\n","page_name":" 104 ","page_number":104},
  {"content":"\r\n\r\nوأحد مىبرم ! ايشان به اعرابى گفتند : هرگاه به آن موضع برسى ما را خبر ده ، چون به ميان مدينه رسيد گفت : اين كوه عير است واين كوه أحد است ، پس از شتران به زير آمده وگفتند : ما به مطلب خود رسيديم واحتياجى به شتر تو نداريم به هر جا كه خواهى برو ، ونوشتند به ياران خود كه در خيبر وفدك بودند كه : ما آن موضع را كه طلب مىكرديم يافتيم بيائيد بسوى ما ، ايشان در جواب نوشتند كه : ما اكنون در اين موضع قرار گرفته‌ايم وخانه‌ها ساخته‌ايم وأموال تحصيل كرده‌ايم وحركت ما دشوار است وما به شما بسيار نزديكيم وچون آن پيغمبر منتظر ظاهر شود بسرعت بسوى أو خواهيم شتافت ؛ پس ايشان در زمين مدينه قرار گرفتند وخانه‌ها ساختند وأموال وحيوانات تحصيل نمودند ، چون خبر رسيد به تبّع كه ايشان أموال بسيار جمع كرده‌اند متوجه ايشان شد كه با ايشان جنگ كند واموالشان را بگيرد ، ايشان به قلعه‌اى متحصّن شدند وتبّع با لشكر گران ايشان را محاصره نمود ، يهود رحم مىكردند بر ضعيفان لشكر تبّع ودر شب خرما وجو براي ايشان به زير مىانداختند ، چون اين خبر به تبّع رسيد بر ايشان رحم كرد وايشان را أمان داد ، پس از قلعه فرود آمدند ، چون ايشان را ديد گفت : خوش آمده است مرا بلاد شما ومىخواهم در ميان شما بمانم .\r\nگفتند : تو را نيست كه در اين بلد بمانى چون اين بلد محلّ هجرت پيغمبر آخر الزمان است وهيچ پادشاهى تا أو ظاهر نشود در اينجا نمىتواند تسلط بهم رساند .\r\nگفت : پس من از خويشان خود جمعى را در ميان شما مىگذارم كه وقتي كه آن حضرت ظاهر شود أو را يارى كنند .\r\nپس در ميان ايشان دو قبيله گذاشت : « أوس » و « خزرج » ، وايشان بسيار شدند وبر يهود غالب شدند وچون أموال آنها را مىگرفتند يهود به ايشان مىگفتند : چون محمد صلّى اللّه عليه وآله وسلّم مبعوث شود شما را از خانه‌ها وأموال خود بيرون خواهيم كرد .\r\nپس چون آن حضرت مبعوث گرديد أنصار به أو ايمان آوردند ويهود به أو كافر شدند وبه اين معنى حق تعالى در اين آية اشاره فرموده است  وَكانُوا مِنْ قَبْلُ يَسْتَفْتِحُونَ عَلَى \r\n\r\n","description":"","footnote":"","page_name":" 105 ","page_number":105},
  {"content":"\r\n\r\n الَّذِينَ كَفَرُوا فَلَمَّا جاءَهُمْ ما عَرَفُوا كَفَرُوا بِهِ فَلَعْنَةُ اللَّهِ عَلَى الْكافِرِينَ  « 1 » . « 2 »\r\nودر حديث موثق ديگر در تفسير اين آية از آن حضرت پرسيدند ، فرمود : گروهى بودند ميان محمد صلّى اللّه عليه وآله وسلّم وعيسى عليه السّلام تهديد مىكردند بت‌پرستان را كه پيغمبرى بيرون خواهد آمد كه بتهاى شما را بشكند وبا شما چنان وچنين كند ؛ پس چون آن حضرت بيرون آمد كافر شدند به أو « 3 » .\r\nقطب راوندى عليه الرحمة روايت كرده است كه : چون تبّع به مدينه آمد سيصد وپنجاه نفر از يهود را گردن زد وخواست كه مدينه را خراب كند ، شخصي از يهود كه دويست وپنجاه سال از عمرش گذشته بود برخاست وگفت : اى پادشاه ! مثل تو كسى نمىبايد كه سخن باطل را قبول كند ومردم را براي غضب به قتل رساند ، تو نمىتوانى اين شهر را خراب كنى .\r\nتبّع گفت : چرا ؟\r\nگفت : زيرا كه پيغمبرى از فرزندان إسماعيل در مكة ظاهر خواهد شد وبسوى اين بلد هجرت خواهد نمود .\r\nتبّع دست از آنها برداشته متوجه مكهء معظمه شد وكعبه را جامه پوشانيد وأهل آن را اطعام نمود وشعري چند گفت كه مضمونش اين است : شهادت مىدهم بر احمد كه أو رسول است از جانب خداوندى كه آفرينندهء خلايق است ؛ اگر عمر من متصل شود به عمر أو هرآينه وزير وپسر عمّ أو خواهم بود ؛ بعضي گفته‌اند : آن تبّع كوچك بود ، وبعضي گفته‌اند : تبّع ميانين بود « 4 » ؛ وابن شهرآشوب رحمه اللّه روايت كرده است كه : تبّع أول اراده كرد كعبه را خراب كند وبه بلائي مبتلا شد كه اطبّا از معالجهء أو عاجز شدند پس يكى از وزراى أو أو را متنبّه ساخت كه : سبب اين بلا آن ارادهء بدى است كه كرده‌اى ، چون آن اراده را از\r\n\r\n\r\n","description":"","footnote":"\r\n( 1 ) . سورهء بقره : 89 .\r\n( 2 ) . تفسير عياشى 1 / 49 ؛ كافى 8 / 308 .\r\n( 3 ) . كافى 8 / 310 .\r\n( 4 ) . خرايج 1 / 81 .\r\n","page_name":" 106 ","page_number":106},
  {"content":"\r\n\r\nخاطر بيرون كرد از آن بلا نجات يافت ، پس كعبه را جامه پوشانيد وتعظيم حرم نمود وبسوى مدينه آمد وايمان به پيغمبر آخر الزمان آورد وچهارصد نفر از أصحاب خود را براي انتظار قدوم ونصرت آن حضرت در آنجا گذاشت ونامه‌اى به آن حضرت نوشت وبه آن وزير خود سپرد ودر آن نامه ذكر ايمان خود كرد واينكه از امّت آن حضرت است واستدعا نمود كه أو را در شفاعت خود داخل نمايد ؛ در عنوان نامه نوشت : « نوشته‌اى است بسوى محمد بن عبد اللّه صلّى اللّه عليه وآله وسلّم خاتم پيغمبران ورسول پروردگار عالميان از تبّع أول » ؛ ميان مرگ أو وولادت پيغمبر صلّى اللّه عليه وآله وسلّم هزار سال بود .\r\nچون آن حضرت مبعوث شد وأكثر أهل مدينه به آن حضرت ايمان آوردند آن نامه را به خدمت آن حضرت فرستادند به دست أبو ليلى ، پس أبو ليلى وقتي رسيد كه آن حضرت در قبيلهء بنى سليم بود ، چون حضرت أو را ديد گفت : توئى أبو ليلى ؟\r\nعرض كرد : بلى .\r\nفرمود : نامهء تبّع را آورده‌اى ؟\r\nأبو ليلى متحير ماند !\r\nپس فرمود : بده نامه را ؛ نامه را گرفت وبه حضرت أمير المؤمنين عليه السّلام داد كه بخواند ؛ چون مضمون نامه را شنيد سه مرتبه فرمود : « مرحبا برادر شايستهء ما را » ؛ وأبو ليلى را بسوى مدينهء طيبه برگردانيد « 1 » .\r\nمؤلف گويد : قصهء تبّع در آخر جلد سابق بيان شد .\r\nواز جملهء آنها كه ايمان به آن حضرت آورده بودند قس بن ساعده أيادي بود چنانكه به سند صحيح از امام محمد باقر عليه السّلام مروى است كه : چون حضرت رسول صلّى اللّه عليه وآله وسلّم فتح مكة نمود روزى نزديك كعبه نشسته بود ناگاه گروهى به خدمت آن حضرت آمدند ، از ايشان پرسيد : از چه قوميد شما ؟\r\nگفتند : ما از قبيلهء بكر بن وائليم .\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 38 ؛ العدد القوية 113 - 115 .\r\n","page_name":" 107 ","page_number":107},
  {"content":"\r\n\r\nفرمود : آيا شما را علمي هست از خبر قس بن ساعدهء أيادي ؟\r\nگفتند : بلى يا رسول اللّه .\r\nفرمود : أو چه شد ؟\r\nگفتند : وفات يافت .\r\nفرمود : سپاس خداوندى را سزاست كه پروردگار مرگ وزندگانى است ، هر نفسي چشندهء مرگ است ، گويا مىبينم كه قس بن ساعده در بازار عكاظ بر شتر سرخى سوار بود وبراي مردم خطبه مىخواند ومىگفت : جمع شويد اى مردم وچون جمع شديد خاموش گرديد وچون خاموش گرديديد گوش دهيد وچون گوش داديد ضبط كنيد وچون ضبط كرديد عمل نمائيد وچون عمل كرديد به راستى به مردم برسانيد ، بدرستى كه هركه زندگانى كرد مىميرد وهركه مرد ديگر به اين جهان برنمىگردد ، بدرستى كه در آسمان خبرها هست ودر زمين عبرتها هست ، حق تعالى براي شما سقفي بلند از آسمان وفرشى مهيّا از زمين ساخته است ، ستارگان را متحرك ساخته وشب وروز را از پى يكديگر جارى گردانيده ، درياها در أطراف زمين آفريده است كه عمقشان معلوم نيست ، سوگند مىخورم كه اينها را به بازى نيافريده‌اند وأمور عجيبه در آخرت از پى اينها هست ، چرا آنها كه از دنيا مىروند برنمىگردند ؟ آيا راضى شدند به ماندن آنجا يا به خواب رفتند وايشان را در خواب گذاشتند ؟ سوگند مىخورم به راستى كه خدا را ديني هست بهتر از ديني كه شما داريد .\r\nپس حضرت رسول صلّى اللّه عليه وآله وسلّم فرمود : خدا رحمت كند قس را ، در روز قيامت تنها مبعوث خواهد گرديد زيرا كه در قبيلهء خود به ايمان منفرد بود ؛ پس حضرت پرسيد : آيا كسى هست كه از شعر أو در خاطر داشته باشد ؟\r\nيكى از ايشان بعضي از اشعار حكمت شعار أو را خواند كه متضمّن ايمان به حشر وقيامت بود ، حكمت أو به مرتبه‌اى رسيده بود كه هركه از قبيلهء أو مىآمد حضرت\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nرسول صلّى اللّه عليه وآله وسلّم از اشعار حكمت شعار أو مىپرسيد وگوش مىداد « 1 » .\r\nودر روايت ديگر منقول است كه : أو ششصد سال زندگانى كرد وأول كسى بود از قوم خود كه ايمان به حشر داشت وحضرت رسول صلّى اللّه عليه وآله وسلّم را به نام ونسب مىشناخت وبشارت مىداد مردم را به خروج وظهور آن حضرت ودر اثناى خطب ومواعظ خود مردم را به أحوال آن حضرت بشارت مىداد « 2 » .\r\nدر كتب خاصه وعامه مسطور است كه : زيد بن عمرو بن نفيل از مكة بيرون رفت براي طلب ملت حنيفهء حضرت إبراهيم عليه السّلام ، در ملت يهوديت ونصرانيت تفحّص كرده بود وبه آنها راضى نشده بود ، پس رفت به جانب موصل وجزيرة العرب تا آنكه به شام منتهى شد ؛ هر جا عالمي وراهبى را مىشنيد قصد أو مىنمود ، تا آنكه شنيد راهبى هست در « بلقا » كه علم نصرانيت به أو منتهى شده است واعلم ايشان است در آن زمان ، چون به أو رسيد از أو سؤال نمود از ملت حنيفة ، راهب گفت : امروز به ظاهر كسى نيست كه دوست داشته باشد ومندرس شده است وليكن در اين زودى پيغمبرى مبعوث خواهد شد در همان شهر كه از آن بيرون آمده‌اى وبر ملت حنيفة خواهد بود ، پس بزودى بسوى بلاد خود مراجعت نما كه هنگام بعثت اوست ومىبايد ظاهر شده باشد . پس بسرعت مراجعت نمود ودر اثناى راه كشته شد وورقة بن نوفل كه صاحب طريقهء أو بود چون خبر كشته شدن أو را شنيد گريست ومرثيه براي أو أنشأ كرد « 3 » .\r\nدر روايت ديگر منقول است كه از حضرت رسول صلّى اللّه عليه وآله وسلّم پرسيدند : آيا استغفار كنيم براي أو ؟\r\nفرمود : بلى ، استغفار كنيد براي أو كه أو در قيامت امّت تنها مبعوث خواهد شد چون ايمان به من آورد ودر طلب دين حق شهيد شد « 4 » .\r\n\r\n\r\n","description":"","footnote":"\r\n( 1 ) . كمال الدين وتمام النعمة 166 .\r\n( 2 ) . كمال الدين وتمام النعمة 168 .\r\n( 3 ) . كمال الدين وتمام النعمة 199 ؛ معارف ابن قتيبة 245 ؛ تاريخ طبري 1 / 529 ؛ سيرهء ابن إسحاق 118 .\r\n( 4 ) . كمال الدين وتمام النعمة 200 ؛ سيرهء ابن إسحاق 119 .\r\n","page_name":" 109 ","page_number":109},
  {"content":"\r\n\r\nدر روايت ديگر از ابن عباس منقول است كه : چون حضرت رسول صلّى اللّه عليه وآله وسلّم كعب بن أسد رئيس بنى قريظة را طلبيد كه گردن بزند به أو فرمود : اى كعب ! آيا نفع بخشيد تو را وصيت « ابن حواش » آن عالمي كه از شام آمده بود ومىگفت : ترك كردم شراب ولذت عيش را ، آمده‌ام بسوى فقر وخرما خوردن براي پيغمبرى كه وقت مبعوث گرديدن أو شده است وخروجش در مكة خواهد بود واين مدينه خانهء هجرت أو خواهد بود واوست بسيار خندان وكشندهء بسيار كافران كه قناعت خواهد نمود به نان خشك وخرما وبر خر برهنه سوار خواهد شد ودر ديده‌هاى أو سرخى خواهد بود ودر ميان دو كتف أو مهر پيغمبرى خواهد بود وشمشير خود را بر دوش خواهد گذاشت وپروا از هيچ دشمن نخواهد كرد ، پادشاهى أو خواهد رسيد به هر جا كه سم ستوران رسد ؟\r\nكعب گفت : چنين بود اى محمد ، اگر نه يهود مىگفتند كه : از كشتن ترسيد ، ايمان به تو مىآوردم وليكن بر دين يهود زندگانى كردم وبر دين ايشان مىميرم .\r\nپس حضرت فرمود تا گردنش را زدند « 1 » .\r\nدر حديث معتبر ديگر از حضرت رسول صلّى اللّه عليه وآله وسلّم منقول است كه : حق تعالى وحى نمود به حضرت عيسى عليه السّلام كه : اى عيسى ! خبر ده بني إسرائيل را كه ايمان بياورند به من وبه رسول من پيغمبر امّى كه نسل أو از زن صاحب بركتي بهم خواهد رسيد كه أو با مادر تو خواهد بود در بهشت ، و « طوبى » براي كسى است كه سخن أو را بشنود وزمان أو را دريابد .\r\nعيسى عرض كرد : پروردگارا ! طوبى چيست ؟\r\nحق تعالى فرمود : طوبى درختى است در بهشت كه در زير آن چشمه‌اى جارى است كه هركه از آن شربتى بياشامد بعد از آن هرگز تشنه نمىشود .\r\nعيسى عرض كرد : پروردگارا ! از آن آب شربتى به من عطا كن .\r\nحق تعالى فرمود : اى عيسى ! آن چشمه حرام است بر پيغمبران پيش از آنكه آن پيغمبر\r\n\r\n\r\n","description":"","footnote":"\r\n( 1 ) . كمال الدين وتمام النعمة 198 ؛ البداية والنهاية 4 / 126 .\r\n","page_name":" 110 ","page_number":110},
  {"content":"\r\n\r\nاز آن بياشامد ، وبر امّتها حرام است پيش از آنكه امّت آن پيغمبر بياشامند « 1 » .\r\nقطب راوندى نقل كرده است : شخصي از أهل مكة قبل از بعثت حضرت رسول صلّى اللّه عليه وآله وسلّم به شام رفت با قافلهء تجّار ، گفت : چون داخل بازار « بصرى » شديم راهبى از صومعهء خود صدا زد : بپرسيد از أهل اين موسم كه كسى از أهل مكة در ميان ايشان هست ؟\r\nگفتند : بلى .\r\nگفت : بپرسيد آيا أحمد بن عبد اللّه بن عبد المطّلب ظاهر شده است زيرا كه اين ما هي است كه مىبايد أو ظاهر شود وأو آخر پيغمبران است واز حرم ظاهر خواهد شد وهجرت خواهد كرد بسوى جائى كه نخل بسيار وسنگستانها وشوره‌زارها داشته باشد .\r\nراوي گفت : چون به مكة برگشتم پرسيدم آيا امر غريبى سانح گرديده است ؟\r\nگفتند : بلى ، محمد بن عبد اللّه امين ظاهر شده است ودعوى نبوّت مىكند « 2 » .\r\nأيضا روايت كرده است از أبو سلام كه : روزى حضرت رسول صلّى اللّه عليه وآله وسلّم پيش از بعثت در « ابطح » مىگرديد ، ناگاه دو شخص آن حضرت را ديدند وجامه‌هاى سفر پوشيده بودند وگفتند : السلام عليك ، آن حضرت جواب سلام ايشان را داد ؛ يكى از ايشان گفت : لا اله الا اللّه تا حال كسى را نديده بودم كه درست ردّ سلام بكند جز تو ؛ ديگرى گفت : تا حال كسى را نديده بودم كه سلام كند .\r\nپس آن مرد أول گفت : آيا كسى هست در اين شهر كه « احمد » نام داشته باشد ؟\r\nفرمود : كسى نيست در مكة به غير از من كه « احمد » يا « محمد » نام داشته باشد .\r\nپرسيد : تو از أهل مكه‌اى ؟\r\nفرمود : بلى أهل مكه‌ام ودر مكة متولد شده‌ام .\r\nپس شتر خود را خوابانيد ونزديك آن حضرت آمده كتف مباركش را گشود وخاتم پيغمبرى را مشاهده نمود ؛ گفت : شهادت مىدهم كه تو رسول خدائى ومبعوث خواهى شد\r\n\r\n\r\n","description":"","footnote":"\r\n( 1 ) . قصص الأنبياء راوندى 282 ؛ كمال الدين وتمام النعمة 159 .\r\n( 2 ) . خرايج 1 / 125 .\r\n","page_name":" 111 ","page_number":111},
  {"content":"\r\n\r\nبه گردن زدن قوم خود ، آيا تواند بود كه توشه‌اى به من بدهى ؟\r\nپس آن حضرت رفتند ونان خرمائى چند براي أو آوردند گرفت ودر ميان جامهء خود بست وبه نزد رفيق خود رفت وگفت : الحمد للّه كه نمردم تا پيغمبرى براي من توشه آورد .\r\nپس آن حضرت فرمود : آيا حاجتي جز اين دارى ؟\r\nگفت : مىخواهم دعا كنى حق تعالى ميان من وتو [ در قيامت 
  ] « 1 » آشنائى بيندازد .\r\nحضرت دعا كرد براي أو وأو برگشت بسوى ديار خود « 2 » .\r\nوأيضا از عبد اللّه بن مسعود روايت كرده است كه : روزى حضرت رسول صلّى اللّه عليه وآله وسلّم داخل معبدى از معابد يهود شد با گروهى از أصحاب خود ، ديد جمعى از يهود تورات مىخوانند ورسيده‌اند به أوصاف آن حضرت كه در تورات مكتوب است ، چون آن حضرت را ديدند ترك كردند خواندن را ، ودر يك جانب كنيسهء ايشان مرد بيمارى خوابيده بود ، حضرت پرسيد : چرا ترك كردند خواندن را ؟\r\nآن مرد بيمار گفت : به وصف تو رسيدند وترك كردند ؛ پس نزديك آمد وتورات از دست ايشان گرفت وتا آخر أوصاف آن حضرت را خواند وگفت : اين وصف توست ووصف امّت تو ومن گواهى مىدهم به وحدانيّت خدا وبه آنكه تو رسول اوئى ؛ ودر همان ساعت به رحمت الهى واصل شد .\r\nحضرت فرمود تا أو را به روش مسلمانان غسل دادند وبر أو نماز كرد وأو را دفن كردند « 3 » .\r\nوأيضا روايت كرده است : چون عبد المطّلب به يمن رفت عالمي از أهل زبور أو را ملاقاة كرد وگفت : رخصت مىدهى بسوى بعضي از بدن تو نظر كنم ؟\r\nفرمود : بلى ، به غير عورت به هر جا خواهى نظر كن .\r\nپس يك سوراخ بيني أو را گشود نظر كرد ، پس در سوراخ ديگر بيني نظر كرد وگفت :\r\n\r\n\r\n","description":"","footnote":"\r\n( 1 ) . عبارتى كه داخل كروشه است از متن عربى روايت اضافه شد .\r\n( 2 ) . خرايج 1 / 126 .\r\n( 3 ) . خرايج 1 / 124 .\r\n","page_name":" 112 ","page_number":112},
  {"content":"\r\n\r\nشهادت مىدهم كه در يك دست تو پادشاهى است ودر دست ديگر تو پيغمبرى است وما چنين مىدانيم كه مىبايد در ميان بنى زهره بهم رسد ، آيا زنى از ايشان خواسته‌اى ؟\r\nفرمود : نه .\r\nگفت : زنى از ايشان نكاح كن .\r\nچون عبد المطّلب برگشت ، هاله دختر وهب بن عبد مناف بن زهره را نكاح كرد « 1 » .\r\nوأيضا روايت كرده است كه جبير بن مطعم گفت : من بيش از همه كس آزار رسول صلّى اللّه عليه وآله وسلّم مىكردم ، چون گمان كردم كه أو را خواهند كشت از مكة بيرون رفتم وبه ديرى رسيدم پس سه روز مرا ضيافت كردند وچون ديدند من بيرون نمىروم گفتند : تو را واقعه‌اى خواهد بود ؟\r\nگفتم : بلى ، من از شهر حضرت ابراهيمم وپسر عمّ ما دعوى پيغمبرى مىكند وقوم ما بسيار آزار كردند أو را وچون ارادهء كشتن أو كردند بيرون آمدم كه حاضر نباشم در وقت كشته شدن أو ؛ پس صورتي بيرون آوردند وگفتند : آيا صورت أو به اين صورت شبيه است ؟\r\nگفتم : هيچ صورت به آن حضرت از اين صورت شبيه‌تر نديده‌ام .\r\nگفتند : هرگاه چنين است أو را نمىتوانند كشت وأو پيغمبر است وخدا أو را بر ايشان غالب خواهد گردانيد . چون به مكة آمدم شنيدم كه آن حضرت به جانب مدينه تشريف برده‌اند .\r\nپس از ايشان پرسيدم : اين صورت را از كجا آورده‌ايد ؟\r\nگفتند : حضرت آدم از پروردگارش سؤال نمود كه صورت پيغمبران را به أو بنمايد ، پس حق تعالى صورتهاى ايشان را فرستاد ودر خزانهء آدم عليه السّلام بود در مغرب ، پس ذو القرنين آن را بيرون آورد وبه دانيال عليه السّلام داد « 2 » .\r\n\r\n\r\n","description":"","footnote":"\r\n( 1 ) . خرايج 1 / 128 .\r\n( 2 ) . خرايج 1 / 130 .\r\n","page_name":" 113 ","page_number":113},
  {"content":"\r\n\r\nوأيضا از جرير بن عبد اللّه بجلى منقول است كه گفت : حضرت رسول نامه‌اى به من داد وبسوى ذو الكلاع حميرى فرستاد ، چون نامه را به أو دادم تعظيم نامهء آن حضرت نمود وتهيه كرده با لشكر عظيمى به خدمت آن حضرت روانه شد ، وچون برگشتيم در اثناى راه به دير راهبى رسيديم وداخل دير شديم ، راهب از ذو الكلاع پرسيد : به كجا مىروى ؟\r\nگفت : به نزد آن پيغمبر مىروم كه در ميان قريش مبعوث شده است واين مرد رسول اوست كه به نزد من فرستاده است .\r\nراهب گفت : مىبايد آن پيغمبر از دنيا رحلت نموده باشد .\r\nمن گفتم : تو از كجا دانستى وفات أو را ؟\r\nگفت : پيش از آنكه داخل دير شويد من كتاب دانيال عليه السّلام را مىخواندم رسيدم به وصف محمد ونعت أو وايّام أو واجل أو ، در آنجا يافتم كه مىبايد در اين ساعت فوت شود .\r\nپس ذو الكلاع برگشت ومن به مدينه آمدم وگفتند : آن حضرت در همان روز به عالم قدس رحلت نموده بود « 1 » .\r\nابن شهرآشوب وغير أو روايت كرده‌اند : كعب بن لوى بن غالب در هر روز جمعه قوم خود را جمع مىكرد ( روز جمعه را قريش « عروبة » مىگفتند وكعب أو را « جمعه » ناميد ) پس خطبه مىخواند ومىگفت : امّا بعد ، بشنويد وياد گيريد وبفهميد وبدانيد شب تار وروز روشن بر شما مىگذرد ، زمين مهد آسايش شماست ، آسمان بناى محكمى است بر سر شما ، كوهها ميخهايند بر روى زمين ، ستارگان نشانه‌هايند براي شما وآيندگان مانند گذشتگان خواهند گذشت ، پس نيكى كنيد با خويشان خود ورعايت كنيد حرمت دامادان خود را وفرزندان خود را تربيت نمائيد ، هرگز ديده‌ايد مرده به دنيا برگردد يا ميتى از قبر بيرون آيد ؟ بلكه خانه‌اى ديگر در پيش داريد ، نه چنان است كه شما گمان مىكنيد كه در آخرت زنده نخواهيد شد ، بر شما باد به زينت كردن وتعظيم نمودن حرم خود بدرستى كه در اين زودى پيغمبر كريمى از حرم شما مبعوث خواهد شد كه نام أو محمد خواهد بود\r\n\r\n\r\n","description":"","footnote":"\r\n( 1 ) . خرايج 2 / 517 .\r\n","page_name":" 114 ","page_number":114},
  {"content":"\r\n\r\nوخبرهاى راست براي شما ذكر خواهد كرد ، واللّه اگر من بمانم تا آن روز در خدمت أو تعبها خواهم كشيد وبسرعت تمام در أوامر أو خواهم شتافت « 1 » .\r\nگويند : كعب أوصاف آن حضرت را در صحف إبراهيم عليه السّلام خوانده بود « 2 » .\r\nوسيد ابن طاووس روايت كرده است از كتاب درة الإكليل كه : ابن الناظور كه عالم بزرگ نصاراى شام ودر شهر إيليا مىبود گفت : هرقل پادشاه روم علم نجوم را بسيار نيك مىدانست وچون به شهر إيليا رسيد روزى بسيار محزون بود ، بعضي از علماى مخصوص أو به أو گفتند : چرا امروز تو را متغير مىيابيم ؟\r\nگفت : امشب در أوضاع نجوم نظر كردم وچنان يافتم كه پادشاهى ظاهر شده است كه ختنه كرده‌اند أو را .\r\nعلما گفتند : گروهى كه ختنه مىكنند يهودانند ، بنويس به پادشاه مداين كه همه را به قتل رساند ، در اين سخن بودند كه ناگاه پيكى رسيد از پادشاه غسّان كه خبر بعثت حضرت رسول صلّى اللّه عليه وآله وسلّم را به أو نوشته بود ورسول نامهء آن حضرت را براي أو فرستاده بود .\r\nهرقل گفت : معلوم كنيد كه آن رسولي كه از جانب حضرت آمده است ختنه كرده شده است يا نه ؟\r\nگفتند : بلى ، ختنه كرده‌اند أو را .\r\nگفت : قوم آن پيغمبر همه ختنه مىكردند ؟\r\nگفت : بلى .\r\nهرقل گفت : آن پادشاه كه من در نجوم ديده‌ام اوست ؛ پس نامه‌اى نوشت به حاكم روميه - كه نظير أو بود در علم نجوم - وخود متوجه شهر حمص شد ، چون داخل شهر حمص شد جواب حاكم روميه به أو رسيد كه : درست ديده‌اى وآن كه ظاهر شده است هم پادشاه است وهم پيغمبر است .\r\n\r\n\r\n","description":"","footnote":"\r\n( 1 ) . رجوع شود به مناقب ابن شهرآشوب 1 / 37 والعدد القوية 112 وتاريخ يعقوبي 1 / 236 .\r\n( 2 ) . بحار الأنوار 15 / 222 به نقل از المنتقى في مولود المصطفى .\r\n","page_name":" 115 ","page_number":115},
  {"content":"\r\n\r\nپس داخل قلعه‌اى از قلعه‌هاى حمص شد ودرهاى قلعه را بست وعظماى روم را در بيرون قلعه طلبيد واز بأم قلعه مشرف شد وگفت : اى گروه روم ! اگر رشد وفلاح ورستگارى مىخواهيد ايمان بياوريد به آن مرد كه در ميان عرب مبعوث شده است .\r\nايشان چون اين سخن شنيدند مانند وحشيان بسوى قلعه دويدند كه أو را هلاك كنند ، چون درها را بسته ديدند برگشتند . وچون هرقل از ايمان ايشان نااميد شد بار ديگر آنها را طلبيد وگفت : مىخواستم امتحان كنم شدت شما را در دين خود واكنون دانستم كه شما راسخيد در دين خود وبرنمىگرديد ! پس أو را سجده كرده واز أو راضى شدند « 1 » .\r\nقطب راوندى وغير أو ذكر كرده‌اند كه : در سفر أول تورات هست كه ملك نازل شد بر إبراهيم عليه السّلام وگفت : متولد خواهد شد در اين عالم از براي تو پسرى كه نام أو إسحاق است .\r\nإبراهيم گفت : كاش إسماعيل زنده مىماند وتو را خدمت مىكرد .\r\nپس حق تعالى گفت إبراهيم را : تو را است اين ، ومستجاب كردم دعاى تو را در إسماعيل وبركت خواهم داد أو را وبزرگ خواهم كرد أو را به سبب مستجاب كردن دعاى تو وبهم خواهد رسيد از أو دوازده شخص عظيم وخواهم گردانيد ايشان را براي امّت بسيارى .\r\nودر جاى ديگر از تورات مذكور است كه : خدا - يعنى كلام أو وحجت أو - رو كرد از جانب طور سينا وتجلّى نمود در ساعير وظاهر شد از كوه فاران ( سينا : كوهى است كه حق تعالى با موسى در آنجا سخن گفت ؛ ساعير : كوهى است در شام كه عيسى در آن بود ؛ كوه فاران در مكة است ) .\r\nودر كتاب حيقوق عليه السّلام مذكور است كه : بزرگى از كوه يمن بيايد تقديس‌كننده در كوه فاران كه آسمان را حسنى ببخشد وزمين را پر كند از نور ومرگ در پيش رويش راه رود .\r\nودر كتاب حزقيل عليه السّلام مسطور است : حق تعالى خطاب نمود با بني إسرائيل كه من تأييد مىنمايم فرزندان قيدار را به ملائكة ومىگردانم دين را در زير پاهاى ايشان ، پس\r\n\r\n\r\n","description":"","footnote":"\r\n( 1 ) . فرج المهموم 30 .\r\n","page_name":" 116 ","page_number":116},
  {"content":"\r\n\r\nشما را به دين خود در آورند وجانهاى شما را بشكنند بسبب حميت وغضب شما وآنچه رضاى من در آن است نسبت به شما به عمل آورند وبدرستى كه محمد را بيرون آورم به سوى ايشان به آنها كه أطاعت أو كنند از فرزندان قيدار ، پس مقاتلان ايشان را بكشد وخدا تأييد نمايد ايشان را به ملائكة در بدر وخندق وحنين .\r\nودر سفر پنجم تورات نوشته است : بدرستى كه من برپا دارم از براي بني إسرائيل پيغمبرى از برادران ايشان مثل تو وسخن خود را در دهان أو قرار دهم وبرادران ايشان فرزندان اسماعيلند .\r\nواز كتاب حيقوق وكتاب دانيال عليهما السّلام « 1 » منقول است كه : بيايد خدا - يعنى دين وكتاب أو - از يمن وتقديس أو از كوههاى فاران ، پس پر شود زمين از ستايش احمد وتقديس أو ومالك زمين گردد به مهابت خود ونور أو زمين را روشن گرداند ولشكر به دريا وصحرا جارى گرداند .\r\nودر كتاب شعيا عليه السّلام در وصف آن حضرت منقول است كه : بندهء من وبرگزيدهء من وپسنديدهء نفس من ، بر أو فايض گردانم روح خود را پس ظاهر گردد به سبب أو در امّتها عدل من ، چشمهاى كور را وگوشهاى كر را بينا وشنوا گرداند ، بسوى لهو ولعب ميل نكند وآن نور خداست كه خاموش نمىگردد تا آنكه ثابت گرداند در زمين حجت مرا وبه أو منقطع گردد عذرها .\r\nودر جاى ديگر فرموده است : اثر پادشاهى أو در كتف أو باشد .\r\nودر جاى ديگر از كتاب شعيا مسطور است : گفتند به من كه برخيز ونظر كن چه مىبينى ؟ پس گفتم : دو سواره مىبينم كه مىآيند يكى بر درازگوش وديگرى بر شتر سوارند ويكى به ديگرى مىگويد كه بابل با بتهاى آن افتاد .\r\nدر زبور داود عليه السّلام مسطور است : خداوندا ! مبعوث گردان برپا دارندهء سنّت را تا اعلام نمايد مردم را كه عيسى بشر است وخدا نيست . ( در بسيار جائى از آن علامت آن حضرت\r\n\r\n\r\n","description":"","footnote":"\r\n( 1 ) . در مصدر بجاى كتاب ، قول ذكر شده است .\r\n","page_name":" 117 ","page_number":117},
  {"content":"\r\n\r\nمذكور است ) .\r\nدر إنجيل مذكور است : مسيح عليه السّلام با حواريان گفت : من مىروم وبزودى به نزد شما خواهد آمد ، فارقليط با روح حق كه از پيش خود سخن نخواهد گفت : وآنچه به أو وحى رسد خواهد كرد وشهادت خواهد داد بر من وشما حاضر خواهيد بود نزد أو وبه هر چيز شما را خبر خواهد داد .\r\nدر حكايت يوحنا از مسيح عليه السّلام مذكور است كه : فارقليط نمىآيد بسوى شما تا من نروم ، پس چون بيايد أو عالم را سرزنش كند بر گناه واز خود سخن نگويد بلكه با شما سخن گويد از آنچه شنود ، وبزودى دين حق را براي شما بياورد وخبر دهد شما را به حوادث وغيبها .\r\nدر حكايت ديگر گفته است : فارقليط آن روح حق كه خدا أو را خواهد فرستاد با نام من ، أو بياموزاند به شما هر چيز را ومن سؤال مىكنم از پروردگار خود كه بفرستد بسوى شما فارقليط ديگر كه با شما باشد تا ابد وهر چيز را تعليم شما نمايد .\r\nدر حكايت ديگر گفته است : بشر « 1 » مىرود از ميان شما وفارقليط بعد از أو مىآيد وزنده مىگرداند براي شما رازها را وتفسير مىنمايد براي شما هر چيز را وأو شهادت مىدهد براي من چنانكه من شهادت دادم براي أو ، من مثلها براي شما آوردم وأو تأويل آنها را براي شما مىآورد .\r\nودر جاى ديگر مذكور است : چون يحيى عليه السّلام را حبس كردند كه شهيد كنند شاگردان خود را بسوى مسيح عليه السّلام فرستاد وگفت : بگوئيد كه ما انتظار تو بكشيم كه بسوى ما خواهى آمد يا انتظار غير تو بكشيم ؟\r\nأو در جواب گفت كه : به حق ويقين مىگويم كه زنان بهتر از يحيى نزائيده‌اند وبدرستى كه در تورات وكتابهاى پيغمبران بعضي از عقب بعضي آمدند تا آنكه يحيى آمد ، اكنون مىگويم اگر خواهيد قبول كنيد بدرستى كه اليا بعد از من خواهد آمد پس هركه دو گوش\r\n\r\n\r\n","description":"","footnote":"\r\n( 1 ) . در مصدر « ابن بشر » ذكر شده است .\r\n","page_name":" 118 ","page_number":118},
  {"content":"\r\n\r\nشنوا دارد بشنود ( گفته‌اند كه احمد به جاى اليا بوده است وتغيير داده‌اند ، واليا علي عليه السّلام است ) ؛ بعضي گفته‌اند : براي آن على را فرمود كه أمور دين حضرت رسول صلّى اللّه عليه وآله وسلّم در حال حيات وبعد از وفات آن حضرت به أو مستقر گرديد « 1 » .\r\nاز جملهء چيزها كه حق تعالى وحى نمود به سوى آدم عليه السّلام اين بود كه : منم خداوند صاحب بكه يعنى مكة ، أهل آن همسايگان منند وزائران آن مهمانان منند ، آبادان خواهم كرد آن را به أهل آسمان وزمين ، فوج فوج بسوى آن خواهند آمد صدا بلند كرده به تكبير وتلبيه ، پس هركه به زيارة آن بيايد خالص از براي من پس مرا زيارة كرده است وبه خانهء من فرود آمده است ولازم است بر من كه أو را به كرامت خود مخصوص گردانم وخواهم گردانيد اين خانه را سبب ذكر وشرف وبزرگوارى ورفعت . پيغمبرى از فرزندان تو كه نام أو إبراهيم است ، بنا خواهم كرد براي أو پىهاى آن وبر دست أو جارى خواهم كرد عمارت آن را وجارى خواهم گردانيد آب آن را وحلّ وحرم آن را وبه أو خواهم شناساند مشاعر آن را ، پس امّتها وقرنها آن را آبادان خواهند كرد تا منتهى گردد به پيغمبرى از فرزندان تو كه نام أو محمد است وأو آخر پيغمبران است پس أو را از ساكنان وواليان اين خانه خواهم گردانيد .\r\nواز معجزات آن حضرت آن است كه : حق تعالى اسم آن حضرت - محمد - را حفظ كرد كه ديگرى به أو مسمّى نشد تا آن حضرت مبعوث گرديد با آنكه در اعصار متماديه بشارت شنيده بودند براي صاحب اين اسم .\r\nچنانكه منقول است از سراقة بن جعشم كه گفت : من با سه نفر ديگر به شام رفتيم ، در كنار غديرى فرود آمديم كه در دور آن درختى چند بود ونزديك آن دير نصراني بود پس از دير خود مشرف شد وگفت : كيستيد شما ؟\r\nگفتيم : از قبيلهء مضر .\r\nگفت : كدام مضر ؟\r\n\r\n\r\n","description":"","footnote":"\r\n( 1 ) . خرايج 1 / 73 - 78 .\r\n","page_name":" 119 ","page_number":119},
  {"content":"\r\n\r\nگفتيم : از خندف .\r\nگفت : بزودى در ميان شما پيغمبرى مبعوث خواهد شد كه نام أو محمد خواهد بود .\r\nپس چون به أهل خود برگشتيم براي هر يك از ما پسرى بهم رسيد ومحمد نام كرديم « 1 » .\r\nبه روايت ديگر منقول است كه : كفّار قريش نضر بن الحرث وعلقمة بن أبي معيط را به مدينه فرستادند كه نبوّت حضرت رسول صلّى اللّه عليه وآله وسلّم را از ايشان معلوم كنند ، چون به مدينه آمدند واز علماى يهود سؤال كردند ايشان گفتند : أوصاف أو را بيان كنيد ؛ تا آنكه پرسيدند : كي متابعت أو كرده است از قوم شما ؟\r\nگفتند : فقيران وضعفاى ما متابعت أو كرده‌اند .\r\nپس عالمي از ايشان فرياد كرد وگفت : اين پيغمبرى است كه نعت أو را در تورات خوانده‌ايم وعداوت قوم أو با أو از همه كس بيشتر خواهد بود « 2 » .\r\nابن شهرآشوب روايت كرده است كه : طلحه در بازار بصرى به راهبى رسيد ، راهب از أو پرسيد : آيا احمد ظاهر شده است ؟ در اين ماه مىبايد ظاهر شود .\r\nغمكلان حميرى به عبد الرحمن بن عوف گفت : مىخواهى تو را بشارتى بدهم كه بهتر است براي تو از تجارت تو ؟ بدرستى كه حق تعالى در ماه گذشته پيغمبرى از قوم تو مبعوث گردانيده است وكتابي بر أو نازل نموده است ، نهى مىكند از پرستيدن بتها ومىخواند بسوى اسلام ، زود برگرد بسوى أو ؛ پس عريضه‌اى به خدمت آن حضرت نوشت مشتمل بر شعري چند كه مضمونشان اين است : شهادت مىدهم به خداوندى كه پروردگار موسى است كه تو مرسل‌شده‌اى در بطاح مكة ، پس شفيع من باش نزد خداوند خود .\r\nچون عبد الرحمن به خدمت آن حضرت رسيد از أو پرسيد : آيا أمانتي ورسالتي براي\r\n\r\n\r\n","description":"","footnote":"\r\n( 1 ) . خرايج 1 / 80 - 81 .\r\n( 2 ) . خرايج 1 / 114 .\r\n","page_name":" 120 ","page_number":120},
  {"content":"\r\n\r\nمن دارى ؟\r\nعبد الرحمن گفت : بلى ؛ ونامه را داد ورسالت را رسانيد .\r\nأوس بن حارثة بن ثعلبه سيصد سال پيش از بعثت خبر داد به بعثت آن حضرت ووصيت نمود أهل خود را به متابعت أو ؛ حضرت رسول صلّى اللّه عليه وآله وسلّم در حقّ أو فرمود : خدا رحمت كند أوس را كه بر دين حنيفة مرد وترغيب كرد بر نصرت من در جاهليت « 1 » .\r\nسليم بن قيس هلالي در كتاب خود روايت كرده است كه : در وقتي كه در خدمت حضرت أمير المؤمنين عليه السّلام از صفين برمىگشتيم نزديك به دير نصراني نزول اجلال فرمود ، ناگاه از آن دير مرد پير خوش‌روى نيكو شمايلى بيرون آمد ونامه‌اى در دست داشت تا آنكه به خدمت آن حضرت آمد وسلام كرد وآن حضرت جواب سلام أو گفت وفرمود : مرحبا اى برادر من شمعون بن حمون ، چه حال دارى خدا رحمت كند تو را ؟\r\nگفت : حال من به خير است اى أمير مؤمنان وسيد مسلمانان ووصىّ رسول پروردگار عالميان ، بدرستى كه من از نسل بهترين حواريان عيسى عليه السّلام شمعون بن يوحنا هستم كه از دوازده نفر حواري نزد أو محبوبتر بود وبسوى أو وصيت نمود عيسى عليه السّلام وكتابها وعلم وحكمت خود را به أو سپرد وپيوسته علم در أهل بيت وأولاد أو بود ومتمسك به دين آن حضرت بودند وكافر نشدند وتبديل وتغيير نكردند وآن كتابها نزد من است ، عيسى عليه السّلام گفته وجدّم نوشته است ، ودر آن كتابها نوشته است أحوال پادشاهان كه بعد از آن حضرت بوده‌اند تا آنكه مبعوث شود مردى از عرب از فرزندان إسماعيل پسر إبراهيم خليل الرحمن عليه السّلام واز زمينى ظاهر شود كه آن را « تهامه » گويند از شهري كه آن را مكة نامند ونام أو احمد باشد ، گشاده چشمان وپيوسته ابروان بوده باشد ، صاحب ناقة وحمار وعصا وتاج خواهد بود وأو دوازده نام دارد ؛ پس ذكر كرد كيفيت ولادت وبعثت وهجرت آن حضرت را وهركه أو را يارى كند وهركه با أو قتال كند ومدت حيات أو وآنچه بر امّت آن حضرت بعد از أو واقع خواهد شد تا وقتي كه عيسى عليه السّلام از آسمان فرود آيد ، ودر آن\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 47 ؛ العدد القوية 112 .\r\n","page_name":" 121 ","page_number":121},
  {"content":"\r\n\r\nكتابها نام سيزده نفر از فرزندان إسماعيل هست كه ايشان بهترين خلقند بسوى خدا وحق تعالى دوست مىدارد دوست ايشان را ودشمن مىدارد دشمن ايشان را ، هر كه أطاعت كند ايشان را هدايت يافته است وهركه مخالفت نمايد ايشان را گمراه است ، أطاعت ايشان أطاعت خدا ومخالفت ايشان مخالفت خداست ، ونوشته شده است نامها ونسبها وصفتهاى ايشان وآنكه هر يك از ايشان چه مقدار زندگانى مىكنند وكداميك ظاهر وكداميك پنهان خواهند بود تا آنكه حضرت عيسى بر ايشان نازل خواهد شد وعيسى در عقب أو نماز خواهد كرد وأو عيسى را تكليف خواهد كرد كه پيش بايستد وعيسى خواهد گفت كه : شمائيد امامان كه سزاوار نيست احدى بر شما پيشى گيرد ، پس پيش خواهد ايستاد وبا مردم نماز خواهد كرد وعيسى در عقب أو نماز خواهد كرد .\r\nأول ايشان از همه نيكوتر وبهتر خواهد بود وبراي أو خواهد بود مثل ثواب ايشان وثواب هركه أطاعت ايشان كند وبه سبب ايشان هدايت يابد ، وأو احمد است رسول خدا واز نامهاى أو « محمد » ، « يس » ، « فتّاح » ، « خاتم » ، « حاشر » ، « عاقب » ، « ماحى » ، « قائد » وأو پيغمبر خداست ، خليل خداست ، حبيب خداست ، برگزيدهء خداست ، امين خداست ، وبا أو سخن خواهد گفت به رحمت خود ، هر جا كه خدا مذكور شود أو مذكور مىشود ، گراميترين ومحبوبترين خلق است نزد خدا ، نيافريده است خدا خلقي را نه ملك مقرّبى ونه پيغمبر مرسلى كه بهتر ومحبوبتر باشد نزد خدا از أو ، خواهد نشانيد أو را در قيامت بر عرش خود وشفاعت أو را قبول خواهد كرد در حقّ هركه شفاعت كند ، به نام أو قلم جارى شد بر لوح .\r\nوبعد از أو در فضيلت وصىّ اوست كه علمدار اوست در قيامت ، وصىّ أو ووزير أو وخليفهء اوست در امّت أو ، محبوبترين خلق است نزد خدا بعد از أو ، نام أو علي بن أبي طالب است ، ولىّ هر مؤمني ؛ بعد از أو پس يازده امام خواهد بود از فرزندان محمد وفرزندان أو ودوتاى ايشان همنام دو پسر هارون خواهند بود « شبّر » و « شبير » ، نه امام ديگر از فرزند كوچكتر ايشان خواهد بود وآخر ايشان آن است كه عيسى عليه السّلام در عقب أو نماز خواهد كرد .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nودر آن كتابها هست نام آنها كه از ايشان پادشاه خواهد بود وآنها كه پنهان خواهند بود ، پس أول كسى كه از ايشان ظاهر خواهد شد پر خواهد كرد جميع بلاد را از عدالت ومالك خواهد شد ما بين مشرق ومغرب را تا آنكه بر همهء دنيا غالب شود .\r\nپس چون پيغمبر شما مبعوث شد پدرم زنده بود وتصديق كرد وايمان آورد به آن حضرت ومرد پيرى بود وقوت حركت در أو نبود ، چون هنگام وفات أو شد مرا وصيت كرد كه وصىّ محمد وخليفهء أو كه نامش وصفتش در اين كتابها هست بعد از آنكه سه خليفه از خلفاى ضلالت بعد از آن پيغمبر پادشاه شوند وبگذرند ، أو در اين مقام بر تو خواهد گذشت - ونام آن امامهاى ضلالت وغاصبان خلافت با لقبهاى ايشان وصفات ايشان مذكور است - چون آن وصىّ بر حق بر اين موضع بگذرد بيرون رو وايمان بياور وبا أو بيعت كن وبا دشمنان أو جهاد كن كه جهاد با أو به منزلهء جهاد با محمد است ، دوست أو دوست آن حضرت ودشمن أو دشمن آن حضرت است - ودر آن كتابها نام دوازده امام ضلالت هست از قريش كه دشمنى با أهل بيت آن حضرت خواهند كرد ودعوى حقّ ايشان نموده ايشان را از حقّ خود محروم خواهند كرد وتبرّى از ايشان كرده ايشان را خواهند ترسانيد ، ونام ونعت ومدت پادشاهى هر يك وآنچه خواهند كرد نسبت به فرزندان تو از كشتن وترسانيدن وذليل نمودن همه مكتوب است - اى أمير المؤمنين ! دست خود را بگشا تا با تو بيعت كنم ؛ پس گفت : شهادت مىدهم به وحدانيت خدا ورسالت محمد مصطفى صلّى اللّه عليه وآله وسلّم وشهادت مىدهم كه تو خليفهء اوئى در امّت أو ووصىّ اوئى وگواهى بر خلق خدا وحجت اوئى در زمين وگواهى مىدهم كه اسلام دين خداست وبيزارم از هر دين كه غير دين اسلام است زيرا كه آن ديني است كه حق تعالى براي خود پسنديده وبراي دوستانش اختيار نموده است وآن دين عيسى بن مريم وساير رسولان گذشته است وپدران من به اين دين رفته‌اند ، من ولايت تو ومحبت دوستان تو را اختيار كردم وبيزارم از دشمنان تو واقرار كردم به امامت امامان از فرزندان تو وبيزارى مىجويم از دشمنان ايشان وهركه مخالفت ايشان مىنمايد ودعوى حقّ ايشان مىكند وستم بر ايشان مىكند از پيشينيان وپسينيان ؛ پس دست آن حضرت را گرفته بيعت كرد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nحضرت أمير عليه السّلام فرمود : بده نامهء خود را كه در دست دارى ؛ پس شخصي از أصحاب خود را فرمود كه : برو با اين راهب ومترجمى به نزد أو ببر تا اين نامه را به عربى ترجمه كند وبنويسد ؛ چون نامهء مترجم را به نزد آن حضرت آورد فرمود با حضرت امام حسن كه : اى فرزند ! بياور آن كتاب را كه پيشتر به تو داده بودم ، چون امام حسن آن نامه را آورد فرمود : بخوان كه اين نامه به خطّ من است كه حضرت رسول صلّى اللّه عليه وآله وسلّم فرموده ومن نوشته‌ام وبه آن مرد فرمود : در نامهء ترجمه شده نظر كن ، چون مقابله كردند يك حرف اختلاف نداشت ، گويا يك شخصي گفته ودو شخص نوشته بودند .\r\nپس حضرت أمير المؤمنين عليه السّلام حمد وثناى الهى نمود وفرمود : شكر مىكنم خداوندى را كه اگر مىخواست ومصلحت مىدانست قادر بود كه چنين كند كه اين امّت مختلف نشوند ، وشكر مىكنم خداوندى را كه ذكر مرا در كتابهاى گذشته ترك نكرده است ونام مرا نزد خود ودوستان خود بلند گردانيده است ؛ پس شيعيانى كه حاضر بودند شاد شدند وموجب مزيد ايمان وشكرگزارى ايشان گرديد « 1 » .\r\nمؤلف گويد : بشارات ولادت وبعثت با سعادت آن جناب زيادة از حدّ احصا است وبسيارى در أبواب آتيهء اين مجلد وساير مجلدات مذكور خواهد شد ان شاء اللّه تعالى .\r\n\r\n\r\n","description":"","footnote":"\r\n( 1 ) . كتاب سليم بن قيس 115 .\r\n","page_name":" 124 ","page_number":124},
  {"content":"\r\n\r\n\r\nباب سوم در بيان تاريخ ولادت شريف حضرت سيد البشر صلّى اللّه عليه وآله وسلّم وبيان غرائب ومعجزاتى است كه در آن وقت به ظهور آمده\r\n\r\n","description":"","footnote":"","page_name":" 125 ","page_number":125},
  {"content":"\r\n . \r\n","description":"","footnote":"","page_name":" 126 ","page_number":126},
  {"content":"\r\n\r\nبدان كه اجماع علماى اماميه منعقد است بر آنكه ولادت با سعادت آن حضرت در هفدهم ماه ربيع الأول شد « 1 » ، وأكثر مخالفان در دوازدهم مىدانند ، ونادرى از مخالفان در هشتم يا دهم ماه مزبور قائل شده‌اند ، وشاذّى از ايشان گفته‌اند كه در ماه رمضان واقع شد « 2 » .\r\nمحمد بن يعقوب كلينى گفته است كه : ولادت آن حضرت در وقتي شد كه دوازده شب از ماه ربيع الأول گذشته بود در سالى كه فيل آوردند براي خراب كردن كعبه وبه حجارهء سجّيل معذّب شدند در روز جمعه وقت زوال ؛ به روايت ديگر : نزد طلوع فجر بود پيش از بعثت به چهل سال ومادرش به آن حضرت حامله شد در أيام تشريق نزد جمرهء وسطى در منزل عبد اللّه بن عبد المطّلب ، وولادت آن حضرت در مكهء معظمه شد در شعب أبى طالب در خانهء محمد بن يوسف در زاويهء برابر از جانب چپ كسى كه داخل خانه شود وخيزران آن حجره را از آن خانه بيرون انداخت وآن را مسجد كرد كه مردم در آن نماز كنند ؛ تمام شد كلام كلينى « 3 » ، وگويا در تعيين روز ولادت تقيه فرموده وموافق مشهور ميان مخالفان بيان كرده است .\r\nصاحب كتاب « عدد قويه » گفته است كه : ولادت آن حضرت نزد طلوع صبح روز جمعه هفدهم ماه ربيع الأول شد بعد از پنجاه وپنج روز از هلاك أصحاب فيل يا چهل وپنج روز بعد از آن يا سى سال بعد از آن وبعضي گفته‌اند در همان روز بود واشهر آن است\r\n\r\n\r\n","description":"","footnote":"\r\n( 1 ) . مصباح المتهجد 732 - 733 ؛ اقبال الاعمال 3 / 121 ؛ مصباح كفعمى 511 .\r\n( 2 ) . سيرهء ابن كثير 1 / 199 - 200 .\r\n( 3 ) . كافى 1 / 439 .\r\n","page_name":" 127 ","page_number":127},
  {"content":"\r\n\r\nكه در همان سال بود « 1 » ؛ وعامه گفته‌اند كه : در روز دوشنبه بود ؛ وگويند كه هفت سال از پادشاهى انوشيروان مانده بود ؛ وبعضي گفته‌اند كه در زمان پادشاهى هرمز فرزند انوشيروان بود ، طبري گفته است كه : چهل ودو سال از ابتداى پادشاهى انوشيروان گذشته بود ، ومؤيد اين قول است آن روايت مشهور كه حضرت رسول صلّى اللّه عليه وآله وسلّم فرمود كه : متولد شدم در زمان پادشاه عادل ؛ وگويند كه موافق بيستم شباط رومى بود « 2 » ؛ وبعضي گويند كه غره يا بيستم يا بيست وهشتم نيسان رومى بود وهفدهم دىماه فرس بود وغفر از منازل قمر طالع بود « 3 » .\r\nأبو معشر گفته است كه : طالع ولادت آن حضرت درجهء بيستم جدى بود ، وزحل ومشترى در عقرب بودند ، ومريخ در خانهء خود بود در حمل ، وآفتاب در شرف بود در حمل ، وزهره در حوت بود در شرف ، وعطارد نيز در حوت بود ، وقمر در أول ميزان بود ، ورأس در جوزا بود ، وذنب در قوس بود ؛ ودر خانهء خود متولد شد پس حضرت آن خانه را به عقيل بن أبي طالب بخشيد وعقيل « 4 » آن را فروخت به محمد بن يوسف برادر حجاج وأو را داخل خانه كرد ، وچون زمان هارون شد خيزران مادر أو آن خانه را بيرون كرد از خانهء محمد بن يوسف ومسجد كرد والحال بر همان حالت باقي است ومردم به زيارة آن خانه مىروند « 5 » .\r\nابن بابويه عليه الرحمة گفته است كه : حامله شدن مادر آن حضرت به أو در شب جمعه هيجدهم ماه جمادى الآخر بود « 6 » .\r\nابن بابويه به سند معتبر روايت كرده است از أبو طالب كه عبد المطلب گفت : شبى در\r\n\r\n\r\n","description":"","footnote":"\r\n( 1 ) . بحار الأنوار 15 / 249 .\r\n( 2 ) . العدد القوية 111 .\r\n( 3 ) . بحار الأنوار 15 / 249 .\r\n( 4 ) . در بحار الأنوار 15 / 250 وتاريخ طبري 1 / 453 بجاى عقيل ، أولاد عقيل آمده است .\r\n( 5 ) . بحار الأنوار 15 / 249 .\r\n( 6 ) . اقبال الاعمال 3 / 162 به نقل از ابن بابويه ، ودر آن جمادى الأولى ذكر شده است .\r\n","page_name":" 128 ","page_number":128},
  {"content":"\r\n\r\nحجر إسماعيل خوابيده بودم ناگاه خواب غريبى ديدم وبرخاستم ودر راه يكى از كاهنان مرا ديد كه مىلرزيدم وموهاى سرم بر دوشم متحرك است ، چون آثار تغيير در من مشاهده كرد گفت : چه مىشود بزرگ عرب را كه رنگش چنين متغير گرديده است ؟ آيا حادثه‌اى از حوادث دهر أو را رو داده است ؟\r\nگفتم : بلى ، امشب در حجر خوابيده بودم در خواب ديدم درختى از پشت من روييد وچندان بلند گرديد كه سرش به آسمان رسيد وشاخه‌هايش مشرق ومغرب را گرفت ونوري از آن درخت ساطع گرديد كه هفتاد برابر نور آفتاب بود وعرب وعجم را ديدم كه سجده مىكردند براي آن درخت وپيوسته عظمت ونور آن در تزايد بود وگروهى از قريش مىخواستند آن درخت را بكنند وچون نزديك مىرفتند جوانى از همه كس نيكوتر وپاكيزه‌جامه‌تر ايشان را مىگرفت وپشتهاى ايشان را مىشكست وديده‌هاى ايشان را مىكند ، پس دست بلند كردم كه شاخه‌اى از شاخه‌هاى آن را بگيرم آن جوان صدا زد مرا وگفت : تو را از آن بهره‌اى نيست ؛ گفتم : درخت از من است ومن از آن بهره ندارم ؟ ! گفت : بهره‌اش از آن گروهى است كه در آن آويخته‌اند ؛ پس هراسان از خواب برآمدم .\r\nچون كاهنه اين خواب را شنيد رنگش متغير گرديد وگفت : اگر راست مىگوئى از صلب تو فرزندى بيرون خواهد آمد كه مالك مشرق ومغرب گردد وپيغمبر شود .\r\nپس عبد المطّلب گفت : اى أبو طالب ! سعى كن كه آن جوان كه يارى أو نمود تو باشى ؛ پس أبو طالب پيوسته بعد از نبوّت آن حضرت اين خواب را ذكر مىكرد ومىگفت : واللّه آن درخت أبو القاسم محمد امين بود « 1 » .\r\nمؤلف گويد كه : ظاهر آن است كه آن جوان تعبيرش أمير مؤمنان باشد .\r\nابن شهرآشوب روايت كرده است كه : چون بر مأمون وفور علم حكيم ايزد خواه در علم نجوم ظاهر شد روزى به أو گفت : تو با اين علم وزيركى چرا ايمان نمىآورى\r\n\r\n\r\n","description":"","footnote":"\r\n( 1 ) . امالى شيخ صدوق 216 ؛ كمال الدين وتمام النعمة 173 ؛ روضة الواعظين 64 .\r\n","page_name":" 129 ","page_number":129},
  {"content":"\r\n\r\nبه پيغمبر ما ؟\r\nگفت : چگونه ايمان بياورم به أو وحال آنكه دروغ أو بر من ظاهر گرديده است ؟ زيرا كه أو گفته است كه : من خاتم پيغمبرانم واين را دروغ مىدانم زيرا كه در طالعى متولد شده است كه هركه در آن طالع متولد شود مىبايد پيغمبر باشد .\r\nپس يكى از حكما كه حاضر بود جواب گفت كه : ما از طالع أو مىدانيم كه أو راستگو است زيرا كه حكما اتفاق كرده‌اند كه طالع أو مشترى وعطارد وزهره ومريخ است وهر فرزندى كه به آن طالع متولد شود مىبايد همان ساعت بميرد واگر بماند البتة پيش از روز هفتم مىميرد ، وآن پيغمبر به آن طالع متولد شد وشصت وسه سال زندگانى كرد واين علاوهء ساير معجزات اوست ؛ پس أو اقرار كرد ومسلمان شد ومأمون أو را ايزد خواه و « ما شاء اللّه » نام كرد .\r\nپس نظر مشترى علامت علم وحكمت وبزرگى وفطنت وكياست ورياست آن حضرت بود ، ونظر عطارد نشانهء لطافت وظرافت وملاحت وفصاحت وحلاوت اوست ، ونظر زهره دليل صباحت وشادى وبشاشت وحسن وطيب وجمال وبها وغنج ودلال اوست ، ونظر مريخ دلالت مىكند بر شجاعت وجلادت وقتال وقهر وغلبه ومحاربهء آن حضرت ؛ پس حق تعالى جمع كرد در آن حضرت جميع مدايح را .\r\nوبعضي از منجمان گفته‌اند كه : طالع ولادت پيغمبران سنبله وميزان است وطالع حضرت رسول صلّى اللّه عليه وآله وسلّم ميزان بود ؛ وبعضي گفته‌اند كه : طالع آن حضرت سماك رامح بود « 1 » .\r\nابن بابويه رحمه اللّه به سند معتبر از عبد اللّه بن عباس روايت كرده است كه عباس پدر أو گفت كه : چون براي پدرم عبد المطلب عبد اللّه متولد شد در روى أو نوري ديدم مانند نور آفتاب ؛ پس گفت پدرم كه : اين پسر را شأني بزرگ خواهد بود ، پس شبى در خواب ديدم كه از بيني عبد اللّه مرغ سفيدى بيرون آمد وپرواز كرد تا به مشرق ومغرب عالم رسيد پس\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 181 .\r\n","page_name":" 130 ","page_number":130},
  {"content":"\r\n\r\nبرگشت بر بأم كعبه نشست پس همهء قريش أو را سجده كردند پس به آن مرغ به حيرت مىنگريستند ناگاه نوري شد ميان آسمان وزمين ومشرق ومغرب را فرو گرفت ، چون بيدار شدم از كاهنه‌اى كه در بنى مخزوم بود پرسيدم ، گفت : اى عباس ! اگر خواب تو راست باشد مىبايد كه از پشت عبد اللّه پسرى بيرون آيد كه أهل مشرق ومغرب تابع أو گردند .\r\nعباس گفت كه : بعد از اين خواب پيوسته در فكر امر عبد اللّه بودم تا وقتي كه آمنه را به عقد خود درآورد وأو جميل‌ترين زنان قريش بود ، وچون عبد اللّه به رحمت اللّه واصل شد وحضرت رسول از آمنه متولد شد ديدم نور از ميان دو ديدهء آن حضرت لامع بود وچون أو را در بر گرفتم بوى مشك از أو شنيدم ومانند نافهء مشك خوشبو گرديدم ، پس آمنه مرا خبر داد كه : چون مرا درد زائيدن گرفت وشديد شد صداهاى بسيار شنيدم از خانه‌اى كه در آن بودم كه به سخن آدميان شباهت نداشت ، وعلمي از سندس بهشت ديدم كه بر قصبى از ياقوت آويخته بودند كه ميان آسمان وزمين را پر كرده بود ، ونوري ديدم از سر آن حضرت ساطع شد كه آسمان را روشن كرد ، وقصرهاى شام را ديدم كه از بسيارى نور مانند شعلهء آتشى شده بودند ، ودر دور خود مرغان بسيار مانند اسفرود مىديدم كه بالها گشوده بودند بر دور من ، وشعيرهء اسديه را ديدم كه مىگذشت ومىگفت : اى آمنه ! چه‌ها خواهند ديد كاهنان وبتها از فرزند تو ؟ ! ، وجوان بلندى را ديدم كه از همه كس بلندتر وسفيدتر ونيكوجامه‌تر بود گمان كردم كه أو عبد المطّلب است پس نزديك من آمد وفرزندم را گرفت وآب دهانش را در دهان أو ريخت وطشتى از طلا داشت كه با زمرّد مرصّع كرده بودند وشانه‌اى از طلا داشت ، پس شكم آن حضرت را شكافت ودلش را بيرون آورد وشكافت ونقطهء سياهى از ميان آن دل منوّر بيرون آورد وانداخت ، پس كيسه‌اى بيرون آورد از حرير سبز آن را گشود ودر ميان آن كيسه گياهى بود مانند زيرهء سفيد پس آن دل مقدس را از آن پر كرد وبه جاى خود گذاشت ودست بر شكم مباركش كشيد وبا آن حضرت سخن گفت وأو جواب گفت ومن سخن ايشان را نفهميدم مگر آنكه گفت : در أمان وحفظ وحمايت خدا باش بتحقيق كه پر كردم دلت را از ايمان وعلم وحلم\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nويقين وعقل وشجاعت ، توئى بهترين بشر خوشا حال كسى كه تو را متابعت نمايد وواي بر كسى كه تو را مخالفت كند ، پس كيسه‌اى ديگر بيرون آورد از حرير سفيد وسرش را گشود وانگشترى بيرون آورد وبر ميان دو كتف مباركش زد كه نقش گرفت پس گفت : امر كرده است مرا پروردگار من كه بدمم در تو از روح القدس ، پس در أو دميد وپيراهنى بر أو پوشانيد وگفت : اين أمان توست از آفتهاى دنيا ؛ اى عباس ! اينها بود كه به ديده‌هاى خود ديدم .\r\nعباس گفت كه : كتفهايش را گشودم ونقش مهر را خواندم وپيوسته اين أحوال را پنهان مىداشتم تا آنكه از خاطرم محو شد وبعد از آنكه به شرف اسلام مشرّف شدم حضرت رسول صلّى اللّه عليه وآله وسلّم به خاطرم آورد « 1 » .\r\nوأيضا به سند معتبر از حضرت صادق عليه السّلام روايت كرده است كه : إبليس به هفت آسمان بالا مىرفت وگوش مىداد واخبار سماويّه را مىشنيد ، پس چون حضرت عيسى عليه السّلام متولد شد أو را از سه آسمان منع كردند وتا چهار آسمان بالا مىرفت ، وچون حضرت رسول صلّى اللّه عليه وآله وسلّم متولد شد أو را از همهء آسمانها منع كردند وشياطين را به تيرهاى شهاب از أبواب سماوات راندند ، پس قريش گفتند : مىبايد وقت گذشتن دنيا وآمدن قيامت باشد كه ما مىشنيديم كه أهل كتاب ذكر مىكردند ، پس عمرو بن اميّه كه داناترين أهل جاهليت بود گفت : نظر كنيد اگر ستاره‌هاى معروف كه مردم به آنها هدايت مىيابند ومىشناسند زمانهاى زمستان وتابستان را اگر يكى از آنها بيفتد بدانيد كه وقت آن است كه جميع خلق هلاك شوند واگر آنها به حال خودند وستاره‌هاى ديگر ظاهر مىشود پس امر غريبى مىبايد حادث شود .\r\nوصبح آن روز كه آن حضرت متولد شد هر بتي كه در هر جاى عالم بود بر رو افتاده بودند ، وإيوان كسرى يعنى پادشاه عجم بلرزيد وچهارده كنگرهء آن افتاد ، ودرياچهء ساوه كه آن را مىپرستيدند فرو رفت وخشك شد وهمان است كه نمك شده است نزديك\r\n\r\n\r\n","description":"","footnote":"\r\n( 1 ) . امالى شيخ صدوق 217 ؛ كمال الدين وتمام النعمة 175 .\r\n","page_name":" 132 ","page_number":132},
  {"content":"\r\n\r\nكاشان ، ووادى سماوه كه سألها بود كه كسى آب در آن نديده بود آب در آن جارى شد ، وآتشكدهء فارس كه هزار سال خاموش نشده بود در آن شب خاموش شد ، وداناترين علماى مجوس در آن شب در خواب ديد كه شتر صعبى چند اسبان عربى را مىكشيدند واز دجله گذشتند وداخل بلاد ايشان شدند ، وطاق كسرى از ميانش شكست ودو حصه شد ، وآب دجله شكافته شد ودر قصر أو جارى شد ، ونوري در آن شب از طرف حجاز ظاهر شد ودر عالم منتشر گرديد وپرواز كرد تا به مشرق رسيد ، وتخت هر پادشاه در آن شب سرنگون شده بود ، وجميع پادشاهان در آن روز لآل بودند وسخن نمىتوانستند گفت ، وعلم كاهنان برطرف شد وسحر ساحران باطل شد ، وهر كاهنى كه همزادى داشت كه خبرها به أو مىگفت ميانشان جدائى افتاد ، وقريش در ميان عرب بزرگ شدند وايشان را آل اللّه مىگفتند زيرا ايشان در خانهء خدا بودند .\r\nوآمنه عليها السّلام گفت : واللّه كه چون پسرم به زمين رسيد دستها را به زمين گذاشت وسر بسوى آسمان بلند كرد وبه أطراف نظر كرد پس از أو نوري ساطع شد كه همه چيز را روشن كرد وبه سبب آن نور قصرهاى شام را ديدم ودر ميان آن روشنى صدائى شنيدم كه قائلى مىگفت كه : زائيدى بهترين مردم را پس أو را محمد نام كن .\r\nوچون آن حضرت را به نزد عبد المطلب آوردند أو را در دامن گذاشت وگفت : حمد مىگويم وشكر مىكنم خداوندى را كه عطا كرد به من اين پسر خوشبو را كه در گهواره بر همهء أطفال سيادت وبزرگى دارد ؛ پس أو را تعويذ نمود به نامهاى أركان كعبه وشعري چند در فضايل آن حضرت فرمود ، ودر آن وقت شيطان در ميان أولاد خود فرياد كرد تا همه نزد أو جمع شدند وگفتند : چه چيز تو را از جا برآورده است اى سيد ما ؟\r\nگفت : واي بر شما ! از أول شب تا حال آسمان وزمين را متغير مىيابم ومىبايد كه حادثهء عظيمى در زمين واقع شده باشد كه تا عيسى عليه السّلام به آسمان رفته است مثل آن واقع نشده است ، پس برويد وبگرديد وتفحّص كنيد كه چه امر غريب حادث شده است .\r\nپس متفرق شدند وگرديدند وبرگشتند وگفتند : چيزى نيافتيم .\r\nآن ملعون گفت كه : استعلام اين امر كار من است ؛ پس فرو رفت در دنيا وجولان كرد\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nدر تمام دنيا تا به حرم رسيد وديد كه ملائكة أطراف حرم را فرو گرفته‌اند ، چون خواست كه داخل شود ملائكة بر أو بأنك زدند وأو برگشت وكوچك شد مانند گنجشكى واز جانب كوه « حرا » داخل شد ، جبرئيل عليه السّلام گفت : برگرد اى ملعون .\r\nگفت : اى جبرئيل ! يك حرف از تو سؤال مىكنم ، بگو امشب چه واقع شده است در زمين ؟\r\nجبرئيل عليه السّلام گفت : محمد صلّى اللّه عليه وآله وسلّم كه بهترين پيغمبران است امشب متولد شده است .\r\nپرسيد كه : آيا مرا در أو بهره‌اى هست ؟ گفت : نه .\r\nپرسيد : آيا در امّت أو بهره‌اى دارم ؟ گفت : بلى .\r\nإبليس گفت : راضى شدم « 1 » .\r\nودر حديث ديگر روايت كرده است كه آمنه گفت : چون حامله شدم به رسول خدا صلّى اللّه عليه وآله وسلّم هيچ اثر حمل در خود نيافتم وآن حالات كه زنان را در حمل عارض مىشود مرا عارض نشد ودر خواب ديدم شخصي نزد من آمد وگفت : حامله شدى به بهترين مردمان ، چون وقت ولادت شد به آسانى متولد شد كه آزارى به من نرسيد ودستهاى خود را پيشتر بر زمين مىگذاشت وفرود آمد ، پس هاتفى مرا ندا كرد كه : گذاشتى بهترين بشر را پس أو را پناه ده به خداوند يگانهء صمد از شرّ هر ظالم وصاحب حسد « 2 » .\r\nبه روايت ديگر گفت كه : چون أو را بر زمين گذارى بگو : « أعيذه بالواحد من شرّ كلّ حاسد وكلّ خلق مارد يأخذ بالمراصد في طرق الموارد من قائم وقاعد » « 3 » ، پس آن حضرت در روزى آن قدر نمو مىكرد كه ديگران در هفته آن قدر نمو مىكردند ، ودر هفته‌اى آن قدر نمو مىكرد كه ديگران در ما هي آن قدر نمو كنند « 4 » .\r\nوأيضا روايت كرده است از ليث بن سعد كه گفت : من نزد معاوية بودم وكعب الأحبار\r\n\r\n\r\n","description":"","footnote":"\r\n( 1 ) . امالى شيخ صدوق 235 ؛ روضة الواعظين 65 .\r\n( 2 ) . كمال الدين وتمام النعمة 196 .\r\n( 3 ) . خرايج 1 / 70 .\r\n( 4 ) . كمال الدين وتمام النعمة 197 .\r\n","page_name":" 134 ","page_number":134},
  {"content":"\r\n\r\nحاضر بود ومن از أو پرسيدم كه : شما چگونه يافته‌ايد صفت ولادت حضرت رسالت پناه را در كتابهاى خود ؟ وآيا فضيلتى براي عترت آن حضرت يافته‌ايد ؟ پس كعب ملتفت شد بسوى معاوية كه ببيند كه أو راضى است به گفتن يا نه ، پس حق تعالى بر زبان معاوية جارى كرد گفت : بگو اى أبو إسحاق آنچه ديده‌اى ومىدانى .\r\nكعب گفت : من هفتاد ودو كتاب خوانده‌ام كه همه از آسمان فرود آمده است وصحف دانيال را خوانده‌ام ودر همهء آنها ذكر كرده بودند ولادت آن حضرت وولادت عترت أو را وبدرستى كه نام أو معروف است در همهء كتابها ودر هنگام ولادت هيچ پيغمبرى ملائكة نازل نشدند به غير عيسى واحمد صلّى اللّه عليه وآله وسلّم وحجابهاى بهشت را نزدند براي زنى به غير از مريم وآمنه وملائكة موكّل نشدند بر زنى در وقت حامله بودن به غير از مادر مسيح ومادر احمد صلّى اللّه عليه وآله وسلّم ، وعلامت حمل آن حضرت آن بود كه شبى كه آمنه به آن حضرت حامله شد منادى ندا كرد در آسمانهاى هفتگانه : بشارت باد شما را كه درّ شاهوار نطفهء خاتم أنبياء در صدف عصمت وجلالت قرار گرفت ؛ ودر جميع زمينها ودرياها اين مژدهء مسرت ثمره را ندا كردند ودر زمين هيچ رونده وپرنده‌اى نماند كه بر ولادت شريف آن حضرت مطّلع نگرديد ، ودر شب ولادت با سعادت آن جناب هفتاد هزار قصر از ياقوت سرخ وهفتاد هزار قصر از مرواريد تر بنا كردند وآنها را « قصور ولادت » ناميدند وجميع بهشتها را زينت كردند وندا كردند كه : شاد شو وبر خود ببال كه پيغمبر دوستان تو متولد گرديد ، پس بهشت خنديد وتا قيامت خندان است ، وشنيده‌ام كه يكى از ماهيان دريا كه أو را « طموسا » مىگويند وسيد وبزرگ ماهيان است وهفتصد هزار دم دارد وبر پشت آن هفتصد هزار گاو راه مىروند هر گاوى از دنيا بزرگتر است وهر يك از آنها هفتاد هزار شاخ دارد از زمرّد سبز وآن ما هي از رفتار آنها خبردار نمىشود ، آن ما هي براي شادى بر ولادت آن حضرت به حركت آمد واگر نه حق تعالى أو را ساكن مىگردانيد هرآينه زمين را برمىگردانيد ، وشنيده‌ام كه در آن روز هيچ كوه نماند كه كوه ديگر را بشارت نداد وهمه صدا به « لا اله الا اللّه » بلند كردند وجميع كوهها خاضع شدند نزد أبو قبيس براي كرامت\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nمحمد صلّى اللّه عليه وآله وسلّم ، وجميع درختها [ چهل روز 
  ] « 1 » تقديس حق تعالى كردند با شاخه‌ها وميوه‌ها به شادى ولادت آن حضرت ، وزدند در آسمان وزمين هفتاد عمود از أنواع نورها كه هيچ يك به ديگرى شبيه نبود وروح حضرت آدم را بشارت ولادت آن حضرت دادند پس هفتاد برابر حسن أو مضاعف شد ودر آن وقت تلخى مرگ از كأم أو بيرون رفت ، وحوض كوثر در بهشت به اضطراب درآمد وهفتاد هزار قصر از درّ وياقوت بيرون افكند براي نثار ولادت آن حضرت ، وشيطان را به زنجيرها بستند وچهل روز أو را در قلعه‌اى محبوس كردند وعرش أو را چهل روز در آب غرق كردند ، وبتها همه سرنگون شدند وفرياد « وا ويلاه » ايشان بلند شد ، وصدائى از كعبه شنيده شد كه : اى آل قريش ! آمد بسوى شما بشارت‌دهنده‌اى به ثوابها وترساننده‌اى از عذابها وبا اوست عزّت ابد وسودمندى بزرگ واوست خاتم پيغمبران ؛ وما در كتابها يافته‌ايم كه عترت أو بهترين مردمند بعد از أو ومردم در امانند از عذاب خدا ما دام كه در دنيا احدى از ايشان بر زمين راه مىروند .\r\nمعاوية گفت : اى أبو إسحاق ! عترت أو كيستند ؟\r\nكعب گفت : فرزندان فاطمه .\r\nپس معاوية رو ترش كرد ولبهاى خود را به دندان گزيد ودست بر ريش خود مىماليد .\r\nپس كعب گفت : ما يافته‌ايم صفت آن دو فرزند پيغمبر را كه شهيد خواهند شد وآنها دو فرزند فاطمه‌اند ، خواهد كشت ايشان را بدترين خلق خدا .\r\nمعاوية گفت : كي خواهد كشت ايشان را ؟\r\nگفت : مردى از قريش .\r\nپس معاوية بىتاب شد وگفت : برخيزيد اگر مىخواهيد ؛ پس ما برخاستيم « 2 » .\r\nوأيضا به سند معتبر از حضرت صادق عليه السّلام روايت كرده است كه : فاطمه مادر\r\n\r\n\r\n","description":"","footnote":"\r\n( 1 ) . اين عبارت از متن عربى روايت اضافه شد .\r\n( 2 ) . امالى شيخ صدوق 481 ؛ روضة الواعظين 67 .\r\n","page_name":" 136 ","page_number":136},
  {"content":"\r\n\r\nأمير المؤمنين عليه السّلام به نزد أبو طالب عليه السّلام آمد وأو را بشارت داد به ولادت حضرت رسول صلّى اللّه عليه وآله وسلّم وغرائب بسيار نقل كرد ؛ أبو طالب گفت : سى سال صبر كن كه فرزندى براي تو بهم خواهد رسيد كه مثل اين فرزند باشد در همهء كمالات به غير از پيغمبرى « 1 » .\r\nوشيخ كلينى به سند معتبر از آن حضرت روايت كرده است كه : در هنگام ولادت حضرت رسول صلّى اللّه عليه وآله وسلّم فاطمة بنت أسد نزد آمنه حاضر بود ، پس يكى از ايشان به ديگرى گفت : آيا مىبينى آنچه من مىبينم ؟\r\nديگرى گفت : چه مىبينى ؟\r\nگفت : اين نور ساطع كه ما بين مشرق ومغرب را فرو گرفته است .\r\nپس در اين سخن بودند كه أبو طالب عليه السّلام درآمد وبه ايشان گفت كه : چه تعجب داريد ؟\r\nفاطمه خبر آن نور را ذكر كرد ؛ أبو طالب گفت : مىخواهى تو را بشارت دهم ؟\r\nگفت : بلى .\r\nأبو طالب گفت : از تو فرزندى بهم خواهد رسيد كه وصىّ اين فرزند خواهد بود « 2 » .\r\nوأيضا روايت كرده است كه : أبو طالب عقيقه كرد در روز هفتم ولادت آن حضرت وآل أبو طالب را طلبيد ، از أو سؤال نمودند كه : اين چه طعام است ؟\r\nگفت : اين عقيقهء احمد است .\r\nگفتند : چرا أو را احمد نام كردى ؟\r\nگفت : زيرا كه أهل آسمان وزمين أو را ستايش خواهند كرد « 3 » .\r\nوأيضا كلينى وشيخ طوسي به سندهاى معتبر روايت كرده‌اند از امام محمد باقر وامام جعفر صادق عليهما السّلام : در شبى كه حضرت رسول صلّى اللّه عليه وآله وسلّم متولد شد يكى از علماى أهل كتاب در روز آن شب آمد بسوى مجلس قريش كه اشراف ايشان حاضر بودند ودر ميان ايشان\r\n\r\n\r\n","description":"","footnote":"\r\n( 1 ) . كافى 1 / 452 ؛ معاني الأخبار 403 .\r\n( 2 ) . كافى 8 / 302 .\r\n( 3 ) . كافى 6 / 34 ؛ مكارم الأخلاق 227 .\r\n","page_name":" 137 ","page_number":137},
  {"content":"\r\n\r\nبودند هشام ووليد پسرهاى مغيره وعاص بن هشام وأبو زجرة « 1 » بن أبي عمرو بن أمية وعتبة بن ربيعه وگفت : آيا امشب در ميان شما فرزندى متولد شده است ؟\r\nگفتند : نه .\r\nگفت : مىبايد فرزندى متولد شده باشد كه نامش احمد باشد ودر أو علامتي مىبايد باشد به رنگ خزى كه به سياهى مايل باشد ، وهلاك أهل كتاب خصوصا يهود بر دست أو خواهد بود ، وشايد شده باشد وشما مطّلع نشده باشيد .\r\nچون متفرق شدند از آن مجلس وسؤال كردند شنيدند كه پسرى براي عبد اللّه بن عبد المطّلب متولد شده است ، پس آن مرد را طلب كردند وگفتند : بلى پسرى در ميان ما متولد شده است .\r\nپرسيد كه : پيش از آنكه من به شما بگويم يا بعد از آن ؟\r\nگفتند : پيشتر .\r\nگفت : پس مرا ببريد به نزد أو تا در أو نظر كنم .\r\nچون به نزد آمنه رفتند گفتند : بيرون آور فرزند خود را تا ما بر أو نظر كنيم گفت : واللّه فرزند من به روش فرزندان ديگر نيامد ، دستها را بر زمين انداخت وسر بسوى آسمان بلند كرد ونوري از أو ساطع شد كه قصرهاى بصرى را از شام ديدم وهاتفى از ميان هوا صدا زد كه : زائيدى سيد امّت را پس بگو « أعيذه بالواحد من شرّ كلّ حاسد » وأو را محمد نام كن .\r\nپس آن مرد گفت كه : أو را بيرون آور تا من ببينم .\r\nچون آمنه آن حضرت را بيرون آورد وآن مرد در أو نظر كرد وپشت دوشش را گشود ومهر نبوّت را ديد بيهوش افتاد ؛ پس آن حضرت را گرفتند وبه آمنه دادند وگفتند : خدا مبارك گرداند فرزند تو را .\r\nوچون آن مرد به هوش بازآمد گفتند : چه شد تو را ؟\r\nگفت : پيغمبرى از بني إسرائيل بر طرف شد تا قيامت ، اين است واللّه آنكه ايشان را\r\n\r\n\r\n","description":"","footnote":"\r\n( 1 ) . در كافى وبحار الأنوار بجاى أبو زجره ، أبو وجزه ذكر شده است .\r\n","page_name":" 138 ","page_number":138},
  {"content":"\r\n\r\nهلاك كند ؛ چون ديد كه قريش از خبر أو شاد شدند گفت : واللّه سطوتى به شما بنمايد كه أهل مشرق ومغرب ياد كنند « 1 » .\r\nوابن شهرآشوب وصاحب كتاب أنوار وغير ايشان روايت كرده‌اند كه آمنه گفت : چون نزديك شد ولادت حضرت رسالت پناه صلّى اللّه عليه وآله وسلّم دهشتي بر من غالب شد پس ديدم مرغ سفيدى را كه بال خود را بر دل من كشيد تا خوف از من زايل شد پس زنان ديدم مانند نخل در بلندى كه داخل شدند واز ايشان بوى مشك وعنبر مىشنيدم وجامه‌هاى ملوّن بهشت در بر كرده بودند وبا من سخن مىگفتند وسخنان مىشنيدم كه به سخن آدميان شبيه نبود ودر دستهاى ايشان كاسه‌ها بود از بلور سفيد وشربتهاى بهشت در آن كاسه‌ها بود ، پس گفتند : بياشام اى آمنه از اين شربتها وبشارت باد تو را به بهترين گذشتگان وآيندگان محمد مصطفى صلّى اللّه عليه وآله وسلّم ؛ پس چون از آن شربتها بياشاميدم نوري كه در رويم بود مشتعل گرديد وسراپاى مرا فرو گرفت وديدم چيزى مانند ديباى سفيد كه ميان آسمان وزمين را پر كرده بود وصداى هاتفى را شنيدم كه مىگفت : بگيريد عزيزترين مردم را ومردانى چند ديدم كه در هوا ايستاده بودند وابريقها در دست داشتند ومشرق ومغرب زمين را ديدم وعلمي ديدم از سندس كه بر ياقوت سرخ بسته بودند وبر بأم كعبه نصب كرده بودند وميان آسمان وزمين را پر كرد وچون آن حضرت بيرون آمد رو به كعبه به سجده افتاد ودستها بسوى آسمان بلند كرد وبا حق تعالى مناجاة مىكرد وابرى سفيد ديدم كه از آسمان فرود آمد تا آنكه آن حضرت را فرو گرفت ، پس هاتفى ندا كرد كه : بگردانيد محمد را به مشرق ومغرب زمين ودرياها تا همهء خلايق أو را به نام وصفت وصورت بشناسند ، پس ابر بر طرف شد ديدم آن حضرت را در جامه‌اى پيچيده از شير سفيدتر ودر زيرش حرير سبزى گسترده‌اند وسه كليد از مرواريدتر در دست داشت وگوينده‌اى مىگفت كه : محمد گرفت كليدهاى نصرت وسودمندى وپيغمبرى را ، پس ابر ديگر فرود آمد وآن حضرت را از ديدهء من پنهان كرد زيادة از مرتبهء أول ونداى ديگر شنيدم كه : بگردانيد محمد را به\r\n\r\n\r\n","description":"","footnote":"\r\n( 1 ) . كافى 8 / 300 ؛ امالى شيخ طوسي 145 - 146 با كمي تفاوت .\r\n","page_name":" 139 ","page_number":139},
  {"content":"\r\n\r\nمشرق ومغرب وعرض كنيد أو را به روحانيان جنّ وانس ومرغان ودرندگان وعطا كنيد به أو صفاى آدم ورقّت نوح وخلّت إبراهيم وزبان إسماعيل وجمال يوسف وبشارت يعقوب وصداى داود وزهد يحيى وكرم عيسى عليهم السّلام را ، چون ابر گشوده شد ديدم حرير سفيدى در دست دارد وبسيار محكم پيچيده‌اند وشنيدم گوينده‌اى مىگفت كه : محمد جميع دنيا را در قبضهء تصرف خود گرفت ، پس هيچ چيز نماند مگر آنكه در تصرف أو داخل شد پس سه نفر ديدم كه از نور وصفا به مرتبه‌اى بودند كه گويا خورشيد از روى ايشان طالع بود ودر دست يكى ابريقى بود از نقره ونافهء مشكى ، ودر دست ديگرى طشتى بود از زمرّد سبز وآن طشت چهار جانب داشت وبه هر جانب مرواريدى منصوب بود وقايلى مىگفت : اين دنيا است بگير اى دوست خدا ، پس ميانش را گرفت پس گوينده‌اى گفت كه : كعبه را اختيار كرد وگرفت ، ودر دست سومى حرير سفيدى بود پيچيده پس آن را گشود وانگشترى از ميان آن بيرون آورد كه شعاع آن ديده‌ها را خيره مىكرد پس آن حضرت را هفت مرتبه شست به آن آبى كه در إبريق بود پس انگشتر را بر ميان دو كتف أو زد كه نقش گرفت وبا أو سخن گفت وحضرت جواب أو گفت ، پس آن حضرت را دعا كرد وهر يك أو را ساعتي در ميان دل خود گرفتند ، وآن كه آنها نسبت به آن حضرت كرد « رضوان » خازن بهشت بود پس روانه شد وبه جانب آن حضرت ملتفت شد وگفت :\r\nبشارت باد تو را اى مايهء عزت دنيا وآخرت « 1 » .\r\nبه سند ديگر روايت كرده است كه : عبد المطّلب در شب ولادت آن جناب نزديك كعبه خوابيده بود ، ناگاه ديد كه خانهء كعبه با همهء اركانش از زمين كنده شد وبه جانب مقام إبراهيم به سجده افتاد پس راست شد وگفت : اللّه أكبر پروردگار محمد مصطفى وپروردگار من الحال مرا پاك گردانيد از أنجاس مشركان وأرجاس كافران ، پس بتها بلرزيدند وبر رو در افتادند وناگاه ديدم كه مرغان همه بسوى كعبه جمع شدند وكوههاى مكة به جانب كعبه مشرف شدند وابرى سفيد ديدم كه در برابر حجرهء آمنه ايستاده است .\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 53 ؛ الأنوار 179 - 186 ؛ روضة الواعظين 68 .\r\n","page_name":" 140 ","page_number":140},
  {"content":"\r\n\r\nپس عبد المطلب گفت : بسوى خانهء آمنه دويدم وگفتم : من آيا خوابم يا بيدار ؟\r\nگفت : بيدارى .\r\nگفتم : نوري كه در پيشانى تو بود چه شد ؟\r\nگفت : با آن فرزند است كه از من جدا شد ومرغى چند أو را از من گرفته‌اند وبه دست من نمىگذارند ، واين ابر براي ولادت أو بر من سايه افكنده است .\r\nگفتم : بياور فرزند مرا تا ببينم .\r\nگفت : تا سه روز تو را نخواهند گذاشت أو را ببينى .\r\nمن شمشير خود را كشيدم وگفتم : فرزند مرا بيرون آور واگر نه تو را مىكشم .\r\nگفت : در حجره است ، تو دانى وأو .\r\nچون رفتم كه داخل حجره شوم مردى بيرون آمد وگفت : برگرد كه احدى از فرزندان آدم أو را نمىبيند تا همهء ملائكة أو را زيارة نكنند ؛ پس بر خود بلرزيدم وبرگشتم « 1 » .\r\nروايت كرده است كه : آن حضرت ختنه كرده وناف بريده متولد شد وعبد المطّلب مىگفت كه : اين فرزند مرا شأن بزرگى هست « 2 » .\r\nاز حضرت أمير المؤمنين عليه السّلام روايت كرده است كه : چون آن حضرت متولد شد بتها كه بر كعبه گذاشته بودند همه به رو افتادند ، وچون شام شد اين ندا از آسمان رسيد :  جاءَ الْحَقُّ وَزَهَقَ الْباطِلُ إِنَّ الْباطِلَ كانَ زَهُوقاً  « 3 » وجميع دنيا در آن شب روشن شد وهر سنگ وكلوخى ودرختى خنديدند وآنچه در آسمانها وزمينها بود تسبيح خدا گفتند وشيطان گريخت ومىگفت : بهترين امّتها وبهترين خلايق وگراميترين بندگان وبزرگترين عالميان محمد است « 4 » .\r\nوشيخ طبرسى در كتاب احتجاج روايت كرده است از حضرت امام موسى عليه السّلام كه :\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 55 .\r\n( 2 ) . مناقب ابن شهرآشوب 1 / 59 ؛ طبقات ابن سعد 1 / 82 ؛ صفة الصفوة 1 / 20 .\r\n( 3 ) . سورهء اسراء : 81 .\r\n( 4 ) . مناقب ابن شهرآشوب 1 / 58 .\r\n","page_name":" 141 ","page_number":141},
  {"content":"\r\n\r\nچون حضرت رسول صلّى اللّه عليه وآله وسلّم از شكم مادر به زمين آمد دست چپ را به زمين گذاشت ودست راست را بسوى آسمان بلند كرد ولبهاى خود را به توحيد بحركت آورد واز دهان مباركش نوري ساطع شد كه أهل مكة وقصرهاى بصرى وأطراف آن را از شام ديدند ، وقصرهاى سرخ يمن ونواحي آن را وقصرهاى سفيد إصطخر فارس وحوالي آن را ديدند ، ودر شب ولادت آن حضرت دنيا روشن شد تا آنكه جنّ وانس وشياطين ترسيدند وگفتند : در زمين امر غريبى حادث شده است ، وملائكة را ديدند كه فرود مىآمدند وبالا مىرفتند فوج فوج وتسبيح وتقديس خدا مىكردند وستاره‌ها به حركت آمدند ودر ميان هوا مىريختند واينها همه علامات ولادت آن حضرت بود وإبليس لعين خواست كه به آسمان رود به سبب آن غرائب كه مشاهده كرد زيرا كه أو را جائى بود در آسمان سوم كه أو وساير شياطين گوش مىدادند به سخن ملائكة چون رفتند كه حقيقت واقعه را معلوم كنند ايشان را به تيرهاى شهاب راندند براي دلالت پيغمبرى آن حضرت « 1 » .\r\nابن بابويه وغير أو روايت كرده‌اند كه : در شب ولادت قرين السعادة حضرت رسالت پناه صلّى اللّه عليه وآله وسلّم بلرزيد إيوان كسرى وچهارده كنگرهء آن ريخت ودرياچهء ساوه فرو رفت وآتشكدهء فارس كه مىپرستيدند خاموش شد واعلم علماى فارس در خواب ديد كه شتر صعبى چند مىكشيدند اسبان عربى را تا آنكه از دجله گذشتند ودر بلاد عجم منتشر شدند ؛ چون كسرى اين أحوال غريبه را مشاهده نمود تاج بر سر گذاشت وبر تخت خود نشست وامرا وأركان دولت خود را جمع كرد وايشان را خبر داد به آنچه ديده بود ، ودر اثناى اين حال نامه‌اى رسيد مشتمل بر خبر خاموش شدن آتشكدهء فارس ، پس غم واندوه كسرى مضاعف شد وعالم ايشان گفت : اى پادشاه ! من نيز خواب غريبى ديده‌ام ، وخواب خود را نقل كرد .\r\nپادشاه گفت : اين خواب تعبيرش چيست ؟\r\nگفت : مىبايد كه حادثه‌اى در ناحيهء مغرب واقع شده باشد .\r\n\r\n\r\n","description":"","footnote":"\r\n( 1 ) . احتجاج 1 / 529 .\r\n","page_name":" 142 ","page_number":142},
  {"content":"\r\n\r\nكسرى نامه‌اى به نعمان بن المنذر پادشاه عرب نوشت كه : عالمي از علماى عرب را بسوى من بفرست كه مىخواهم مسئلهء غامضى از أو سؤال كنم .\r\nچون به نعمان رسيد ، عبد المسيح بن عمرو غسّانى را فرستاد ، چون حاضر شد ووقايع را به أو نقل كرد عبد المسيح گفت : مرا علم اين خواب واسرار اين واقعه نيست وليكن خالوى من سطيح كه در شام مىباشد تعبير اين غرائب را مىداند .\r\nكسرى گفت : برو واز أو سؤال كن وبراي من خبر بياور .\r\nچون عبد المسيح به مجلس سطيح حاضر شد أو مشرف بر موت شده بود ، سلام كرد وجواب نشنيد ، پس شعري چند خواند مشتمل بر آنكه : از راه دور آمده‌ام براي سؤالي از نزد بزرگى وتعب بسيار كشيده‌ام واكنون از جواب نااميدم .\r\nسطيح چون شعر أو را شنيد ديده‌هاى خود را گشود وگفت : عبد المسيح بر شترى سوار شده وطىّ مراحل نموده وبسوى سطيح آمده در هنگامى كه نزديك است كه منتقل گردد به ضريح ، أو را فرستاده است پادشاه بنى ساسان براي لرزيدن إيوان ومنطفى شدن نيران وخواب ديدن اعلم علماى ايشان وخشك شدن درياچهء ساوه ، اى عبد المسيح ! وقتي كه بسيار شود تلاوت قرآن ومبعوث شود پيغمبرى كه عصاي كوچك پيوسته در دست داشته باشد ورودخانهء سماوه پرآب شود وبحيرهء ساوه خشك شود ، ملك شام وعجم از تصرف ملوك ايشان بدر رود وبه عدد كنگره‌هاى قصر كسرى كه ريخته است پادشاهان ايشان پادشاهى خواهند كرد وبعد از آن پادشاهى ايشان زايل خواهد شد ، وهرچه شدني است البتة واقع مىشود ، اين را گفت ودار فانى را وداع كرد .\r\nپس عبد المسيح سوار شده بسرعت تمام خود را به پادشاه عجم رسانيد وسخنان سطيح را نقل كرد ، كسرى گفت : تا چهارده نفر ما پادشاهى كنند زمان بسيارى خواهد گذشت ؛ پس ده كس ايشان در مدت چهار سال منقرض شدند وباقي ايشان تا امارت عثمان پادشاهى كردند ومستأصل شدند . وسطيح در سيل العرم متولد شده بود وتا زمان پادشاهى « ذو نواس » زنده مانده وآن زيادة از سى قرن بود كه هر قرن سى سال است يا\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nزيادة « 1 » .\r\nوقطب راوندى قدس سرّه روايت كرده است كه : از ابن عباس پرسيدند از أحوال سطيح گفت :\r\nحق تعالى أو را خلق كرده بود گوشتى تنها كه أو را بر روى جريده‌هاى درخت خرما مىگذاشتند وهر جا كه مىخواستند نقل مىكردند وهيچ استخوان وعصب در بدن أو نبود به غير از سر وگردن واز پاها تا چنبرهء گردن أو را مىپيچيدند چنانكه جامه را مىپيچند ، وهيچ عضو از أو حركت نمىكرد به غير از زبان أو ، وچون خواستند أو را به مكة آورند چنبرى از جريدهء نخل بافتند وأو را بر روى آن انداختند وبه مكة آوردند پس چهار نفر از قريش به نزد أو آمدند وگفتند : ما به زيارة تو آمده‌ايم به سبب آنچه به ما رسيده است از وفور علم تو پس خبر ده ما را به آنچه در زمان ما وبعد از ما خواهد بود .\r\nسطيح گفت : اى گروه عرب ! نزد شما علم وفهم نيست واز عقب شما گروهى بهم خواهند رسيد كه أنواع علم را طلب خواهند كرد وبتها را خواهند شكست وعجم را خواهند كشت وغنيمتها طلب خواهند كرد .\r\nگفتند : اى سطيح ! چه جماعت خواهند بود ايشان ؟\r\nگفت : بحقّ خانهء صاحب أركان از عقب شما فرزندان بهم خواهند رسيد كه خداوند رحمان را به يگانگى خواهند پرستيد وترك عبادت شيطان وبتان خواهند كرد .\r\nپرسيدند كه : از نسل كي خواهند بود ؟\r\nگفت : از نسل شريفترين اشراف عبد مناف .\r\nگفتند : از كدام بلد بيرون خواهند آمد ؟\r\nگفت : بحقّ خداوندى كه باقي است تا ابد بيرون نخواهند آمد مگر از اين بلد وهدايت خواهند كرد مردم را به راه رشد وصلاح ، وعبادت خواهند كرد خداوند يگانه را به فيروزى وفلاح « 2 » .\r\n\r\n\r\n","description":"","footnote":"\r\n( 1 ) . كمال الدين وتمام النعمة 191 ؛ سيرهء ابن كثير 1 / 215 ؛ لسان العرب 6 / 254 .\r\n( 2 ) . خرايج 1 / 127 .\r\n","page_name":" 144 ","page_number":144},
  {"content":"\r\n\r\nوسيد ابن طاووس رضى اللّه عنه روايت كرده است به سند خود از وهب بن منبه كه : كسرى پادشاه عجم سدّى بر دجله بسته بود ومال بسيارى در آن خرج كرده بود وطاقي در آنجا براي خود ساخته بود كه كسى مانند آن بنا نديده بود وآن مجلس ديوان أو بود كه تاج بر سر مىنهاد وبر تخت مىنشست وسيصد وشصت نفر از ساحران وكاهنان ومنجّمان در مجلس أو حاضر مىشدند ، ودر ميان ايشان مردى بود از منجّمان عرب كه أو را « سايب » مىگفتند و « باذان » حاكم يمن براي أو فرستاده بود ودر احكام خود خطا كم مىكرد ؛ وهر امرى كه پادشاه را پيش مىآمد كاهنان وساحران ومنجّمان خود را مىطلبيد واز مفرّ وچارهء آن امر از أو سؤال مىنمود .\r\nوچون حضرت رسول صلّى اللّه عليه وآله وسلّم متولد شد - وبه روايتي مبعوث شد - صبحي برخاست وديد كه طاق ملكش از ميان شكسته است ودر دجله رخنه شده است وبر قصرش آب جارى گرديده است گفت : پادشاهى من درهم شكست ، وبسيار محزون شد ومنجّمان وكاهنان را طلبيد واقعه را به ايشان نقل كرد وگفت : فكر كنيد وتفحّص نمائيد وسبب اين حادثه را براي من بيان كنيد ، وسايب نيز در ميان ايشان بود .\r\nچون بيرون آمدند از هر راه فكر كردند وتأمل نمودند چيزى بر ايشان ظاهر نشد وراههاى دانش خود را از راه كهانت ونجوم وغير آن بر خود مسدود يافتند وديدند كه سحر ساحران وكهانت كاهنان واحكام منجّمان باطل شده است ، وسايب در آن شب بر روى تلّى نشسته بود ودر آن حال حيران مانده بود ناگاه برقى ديد كه از جهت حجاز لامع گرديد وپرواز كرد تا به مشرق رسيد ، چون صبح شد ونظر كرد به زير پاى خود ناگاه باغ سبزى به نظرش آمد گفت : مقتضاى آنچه مىبينم آن است كه از طرف حجاز پادشاهى ظاهر خواهد شد كه پادشاهى أو به مشرق برسد وزمين به سبب أو آبادان شود زيادة از زمان هر پادشاهى .\r\nچون كاهنان ومنجّمان با يكديگر نشستند گفتند : مىدانيم كه باطل شدن سحرها وكهانتهاى ما ومسدود شدن راههاى علم ما نيست مگر براي حدوث امر آسمانى ومىبايد براي پيغمبرى باشد كه مبعوث شده است يا خواهد شد وپادشاهى اين ملوك به\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nسبب أو برطرف خواهد شد ، واگر اين حكم را به كسرى بگوئيم ما را خواهد كشت ، بايد اين را از أو اخفا نمائيم تا از جهت ديگر شايع شود .\r\nپس آمدند به نزد كسرى وگفتند : نظر كرديم چنان يافتيم ساعتي كه بناى سدّ دجله وقصر تو را در آن گذاشته‌اند ساعت نحسى بوده است وغلط كرده‌اند در حساب وبه آن سبب چنين خراب شد ، بايد ساعت نيكى اختيار كرد ودر آن ساعت بنا كرد تا چنين نشود ؛ پس ساعتي اختيار كردند ودر آن ساعت سدّ دجله را بنا كردند ودر مدت هشت ماه تمام كردند ومالي بىحساب در آن خرج كردند وچون فارغ شدند ساعتي اختيار نمود وبر بأم قصرش نشست وفرشهاى ملوّن گسترد وأنواع رياحين بر دور خود گذاشت ، وچون درست نشست أساس قصرش در هم شكست وبه آب فرو رفت ووقتي أو را از آب بيرون آوردند كه اندك رمقى از أو مانده بود ؛ منجّمان وكاهنان را جمع كرد وقريب به صد نفر ايشان را گردن زد وگفت : من شما را مقرّب خود گردانيدم وأموال فراوان به شما مىدهم وشما با من بازى مىكنيد ومرا فريب مىدهيد ؟ !\r\nايشان گفتند : اى پادشاه ! ما نيز در حساب خطا كرديم چنانكه پيش از ما خطا كرده بودند واكنون حساب ديگر مىكنيم وبر آن حساب بناى قصر را مىگذاريم ، پس هشت ماه ديگر أموال بىحساب خرج كرد وبار ديگر قصر را به اتمام رسانيد وجرأت نكرد كه بر آن قرار گيرد وسواره داخل قصر شد وباز قصر در هم شكست وبه آب نشست وكسرى غرق شد واندك رمقى از أو مانده بود كه أو را بيرون آوردند ، پس ايشان را طلبيد وتهديد بسيار نمود وگفت : همهء شما را مىكشم وأكتاف شما را بيرون مىآورم وشما را در زير پاى فيلان مىاندازم اگر سرّ اين واقعه را به من راست نگوئيد .\r\nگفتند : ايّها الملك ! در اين مرتبه راست مىگوئيم ، چون آن وقايع هايله را ذكر كردى وهر يك از ما نظر در كار خود كرديم أبواب علم خود را مسدود يافتيم ودانستيم كه به سبب حادثهء آسمانى اين أمور غريبه رو داده است ومىبايد پيغمبرى مبعوث شده باشد يا بعد از اين مبعوث شود ، واز خوف كشته شدن به تو اظهار اين امر نمىتوانستيم نمود .\r\nگفت : واي بر شما ! بايست أول بگوئيد تا من چارهء كار خود بكنم ؛ پس دست از ايشان\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nواز بناى قصر برداشت وبرگشت « 1 » .\r\nشاذان بن جبرئيل در كتاب فضايل روايت كرده است كه : چون يك ماه از ابتداى حمل حضرت رسول صلّى اللّه عليه وآله وسلّم گذشت ، كوهها ودرختها وآسمانها وزمينها يكديگر را بشارت دادند براي حمل سيد پيغمبران ، پس عبد المطلب با عبد اللّه روانهء مدينه شدند وپانزده روز گذشت عبد اللّه به رحمت اله واصل شد وسقف خانه شكافته شد وهاتفى آواز داد كه : مرد آنكه در صلب أو بود خاتم پيغمبران وكيست كه نخواهد مرد ؟ !\r\nچون دو ماه از انعقاد نطفهء شريف آن حضرت گذشت حق تعالى امر كرد ملكي را كه ندا كرد در آسمانها وزمين كه : صلوات فرستيد بر محمد وآل أو واستغفار كنيد براي امّت أو .\r\nوچون سه ماه گذشت أبو قحافه از شام برمىگشت ، چون نزديك به مكة رسيد ناقهء أو سرش را بر زمين گذاشت وسجده كرد ، أبو قحافه چوبى بر سر أو زد وچون سر برنداشت گفت : مثل تو ناقه‌اى نديده بودم ، ناگاه هاتفى ندا كرد : اى أبو قحافه ! مزن جانورى را كه أطاعت تو نمىكند ، مگر نمىبينى كه كوهها ودرياها ودرختان وهر مخلوقى به غير از آدميان سجده كرده‌اند براي پروردگار خود به شكر آنكه سه ماه گذشته است بر پيغمبر امّى در شكم مادر وبزودى أو را خواهى ديد ، واي بر بت‌پرستان از شمشير أو وشمشير أصحاب أو .\r\nوچون چهار ماه گذشت زاهدى بود در راه طايف كه أو را حبيب مىگفتند از صومعهء خود روانهء مكة شد كه يكى از دوستان خود را ببيند ، در اثناى راه به طفلى رسيد كه به سجده افتاده بود وهرچند أو را برمىداشتند باز به سجده مىرفت ، پس حبيب أو را برداشت وصداى هاتفى را شنيد كه : دست از أو بردار كه سجدهء شكر پروردگار مىكند كه بر پيغمبر پسنديدهء برگزيده چهار ماه گذشت .\r\nوچون پنج ماه گذشت وحبيب به صومعهء خود برگشت صومعهء خود را ديد كه در حركت است وقرار نمىگيرد وبر محراب أو ومحاريب جميع أرباب صوامع نوشته بود : اى\r\n\r\n\r\n","description":"","footnote":"\r\n( 1 ) . فرج المهموم 32 ؛ تاريخ طبري 1 / 470 .\r\n","page_name":" 147 ","page_number":147},
  {"content":"\r\n\r\nأهل بيع وصوامع ! ايمان آوريد به خدا ورسول أو محمد صلّى اللّه عليه وآله وسلّم كه نزديك شد بيرون آمدن أو ، پس خوشا حال كسى كه به أو ايمان آورد وواي بر كسى كه به أو كافر شود ، پس حبيب گفت : قبول كردم وايمان آوردم وانكار أو نمىكنم .\r\nوچون شش ماه گذشت أهل مدينه وأهل يمن رفتند بسوى عيدگاه خود ورسم ايشان آن بود كه در هر سال چند مرتبه مىرفتند نزد درخت عظيمى كه آن را « ذات أنواط » مىگفتند مىخوردند ومىآشاميدند وشادى مىكردند وآن درخت را مىپرستيدند ، پس چون نزد آن درخت جمع شدند صداى عظيمى از آن درخت شنيدند كه : اى أهل يمن وأهل يمامه وبت‌پرستان  جاءَ الْحَقُّ وَزَهَقَ الْباطِلُ إِنَّ الْباطِلَ كانَ زَهُوقاً  « 1 » اى گروه أهل باطل ! رسيد به شما وقت هلاك وتلف شما ، پس بترسيدند وبسرعت به خانه‌هاى خود برگرديدند .\r\nوچون هفت ماه گذشت سواد بن قارب به خدمت عبد المطّلب آمد وگفت : ديشب ميان خواب وبيدارى ديدم كه درهاى آسمان گشوده شد وملائكة فرود آمدند بسوى زمين وگفتند : زينت كنيد زمين را كه نزديك شد بيرون آمدن محمد پسرزادهء عبد المطّلب رسول خدا بسوى كافهء خلق ، صاحب شمشير قاطع وتير نافذ ، من گفتم : كيست آن ؟ گفتند :\r\nمحمد بن عبد اللّه بن عبد المطّلب بن هاشم بن عبد مناف .\r\nعبد المطّلب گفت : اين خواب را پنهان كن .\r\nپس چون هشت ماه گذشت در درياى أعظم ما هي هست كه أو را « طينوسا » مىگويند ، راست شد وبر دم خود ايستاد ودريا را به موج آورد ، پس ملكي أو را صدا زد كه : قرار گير اى ما هي كه درياها را به شور آوردى .\r\nآن ما هي به سخن آمد وگفت : پروردگار من روزى كه مرا خلق كرد گفت : هرگاه محمد بن عبد اللّه را خلق كنم براي أو وامّت أو دعا كنم واكنون شنيدم كه ملائكة بعضي بعضي را بشارت مىدادند ، پس به اين سبب به حركت آمدم .\r\n\r\n\r\n","description":"","footnote":"\r\n( 1 ) . سورهء اسراء : 81 .\r\n","page_name":" 148 ","page_number":148},
  {"content":"\r\n\r\nپس ملك أو را ندا كرد كه : قرار گير ودعا كن .\r\nوچون نه ماه گذشت حق تعالى به ملائكهء هر آسمان وحى نمود كه : فرو رويد بسوى زمين ، ده هزار ملك نازل شدند وبه دست هر ملك قنديلى از نور بود روشنى مىداد بىروغن وبر هر قنديلى نوشته بود « لا اله الا اللّه محمد رسول اللّه » وبر دور كعبهء معظمه ايستادند ومىگفتند : اين نور محمد صلّى اللّه عليه وآله وسلّم است . ودر همهء اين أحوال عبد المطّلب مطّلع مىشد وامر به كتمان مىنمود ودر تمام آن ماه كواكب آسمان در اضطراب بودند وشهب از آسمان وهوا مىريخت .\r\nوچون نه ماه تمام شد آمنه به مادر خود « بره » گفت : اى مادر ! مىخواهم داخل حجره شوم وبر مصيبت شوهر خود قدرى بگريم وآبى بر آتش جانسوز خود بريزم ، مىخواهم كسى به نزد من نيايد .\r\nبره گفت : اى دختر ! بر چنين شوهرى گريستن روا است ومنع كردن از نوحه در چنين مصيبتى عين جفا است ؛ پس آمنه داخل حجره شد وشمعى افروخت وبه شعله‌هاى آه جانكاه سقف خانه را سوخت ، ناگاه أو را در اين حال درد زائيدن گرفت وبرجست كه در را بگشايد ، هرچند جهد كرد در گشوده نشد پس برگشت ونشست واز تنهائى وحشت عظيم بر أو مستولى گشت ، ناگاه ديد كه سقف خانه شكافته شد وچهار حوريّه فرود آمدند كه حجره از نور روى ايشان روشن شد وبه آمنه گفتند : مترس بر تو باكى نيست ما آمده‌ايم تو را خدمت كنيم واز تنهائى دلگير مباش ؛ وآن حوريان يكى در جانب راست أو نشست ويكى در جانب چپ وسوم در پيش رو وچهارم در پشت سر ، پس آمنه مدهوش شد وچون به هوش آمد ديد حضرت رسول صلّى اللّه عليه وآله وسلّم در زير دامانش به سجده درآمده وپيشانى نوراني بر زمين نهاده وانگشتان شهادت را برداشته « لا اله الّا اللّه » مىگويد ، واين ولادت با سعادت در شب جمعه بود نزديك طلوع صبح در هفدهم ماه ربيع الأول ودر آن وقت هفت هزار ونهصد سال وچهار ماه وهفت روز از وفات آدم عليه السّلام گذشته بود ، وبه روايتي نه هزار ونهصد سال وچهار ماه وهفت روز .\r\nآمنه مشاهده كرد آن حضرت را طاهر ومطهر وسرمه كشيده ونوري از روى مباركش\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nساطع گرديد وسقف را بشكافت ، ودر آن نور آمنه هر منظر رفيع وهر قصر منيع كه در حرم وأطراف جهان بود ديد وبرقى ساطع گرديد وبه آن برق هر خانه كه خدا مىدانست كه أهل أو ايمان خواهند آورد روشن گرديد وهر بت كه در مشرق ومغرب عالم بود بر رو درافتادند .\r\nوچون إبليس اين وقايع غريبه را مشاهده نمود أولاد خود را جمع كرد وخاك بر سر ريخت وگفت : تا مخلوق شده بودم به چنين مصيبتى گرفتار نشده بودم ، در اين شب فرزندى متولد شد كه أو را محمد بن عبد اللّه مىگويند ، باطل خواهد كرد عبادت بتها را ومردم را بسوى يگانه‌پرستى خدا دعوت خواهد نمود ؛ پس اولادش نيز خاك مذلت بر سر ريختند وهمه به درياى چهارم گريختند وچهل روز گريستند .\r\nپس آن حوريان ، حضرت رسول صلّى اللّه عليه وآله وسلّم را در جامه‌هاى بهشت پيچيدند وبسوى بهشت برگشتند وملائكة را بشارت ولادت آن حضرت دادند .\r\nپس جبرئيل وميكائيل عليهما السّلام از آسمان فرود آمدند وبه صورت دو جوان داخل حجرهء آمنه شدند وجبرئيل طشتى از طلا وميكائيل ابريقى از عقيق در دست داشتند وجبرئيل حضرت رسول صلّى اللّه عليه وآله وسلّم را در دست گرفت وميكائيل آب ريخت تا آن حضرت را غسل دادند ، پس جبرئيل گفت : اى آمنه ! ما أو را براي تطهير از نجاست غسل نمىدهيم أو طاهر ومطهر است بلكه براي زيادتى نور وصفا أو را غسل داديم ، پس آن حضرت را به عطرهاى بهشت معطر گردانيدند ، ناگاه صداهاى بسيار وأصوات مختلفه از در حجرهء مقدسه بلند شد وجبرئيل گفت كه : ملائكهء هفت آسمان آمده‌اند كه بر پيغمبر آخر الزمان صلّى اللّه عليه وآله وسلّم سلام كنند ، پس آن حجره به قدرت حق تعالى وسيع شد وفوج فوج ملائكة داخل مىشدند ومىگفتند : السلام عليك يا محمد ، السلام عليك يا محمود ، السلام عليك يا احمد ، السلام عليك يا حامد .\r\nپس چون ثلث شب گذشت حق تعالى جبرئيل را امر فرمود كه چهار علم از بهشت به زمين آورد ، وعلم سبز را بر كوه قاف نصب كرد وبر آن علم به سفيدى دو سطر نوشته بود « لا اله الّا اللّه محمّد رسول اللّه » ؛ وعلم دوم را بر كوه أبو قبيس نصب كرد وآن علم دو شقه\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nداشت وبر يك شقه نوشته بود « لا اله الّا اللّه » وبر شق ديگر نقش كرده بودند « لا دين الّا دين محمّد بن عبد اللّه » ؛ وعلم سوم را بر بأم كعبه زد وبر آن نوشته بودند « طوبى لمن آمن باللّه وبمحمّد والويل لمن كفر به وردّ عليه حرفا ممّا يأتي به من عند ربّه » ؛ وعلم چهارم را بر بيت المقدس زد وبر آن نوشته بودند « لا غالب الّا اللّه والنّصر للّه ولمحمّد » .\r\nوملكي بر كوه أبو قبيس ندا كرد : اى أهل مكة ! ايمان بياوريد به خدا وپيغمبر أو وايمان بياوريد به نوري كه فرستاده‌ايم ؛ وحق تعالى ابرى فرستاد بر بالاى كعبه كه زعفران ومشك وعنبر نثار كرد ، وبتها از كعبه بيرون رفتند به جانب حجر وبر رو درافتادند ، وجبرئيل قنديل سرخى آورد ودر كعبه آويخت كه بىروغن روشنى مىبخشيد ، واز جبين أنور حضرت رسول صلّى اللّه عليه وآله وسلّم برقى ساطع گرديد ودر هوا بلند شد تا به آسمان رسيد وهيچ منظر وخانه‌اى از أهل ايمان نماند مگر آنكه آن نور در آن داخل شد ، ودر آن شب در هر تورات وإنجيل وزبور كه در عالم بود در زير نام شريف آن حضرت كه در آن كتابها بود قطرهء خونى ظاهر شد زيرا آن حضرت پيغمبر شمشير است ودر هر دير وصومعه‌اى كه بود در آن شب بر محرابش نوشته شده بود : بدانيد كه پيغمبر امّى متولد شد .\r\nپس آمنه در را گشود وبيرون آمد وغرايبى كه مشاهده نموده بود براي پدر ومادر خود نقل كرد ، وچون عبد المطلب را بشارت دادند وبه نزد آن حضرت آمد ديد كه به زبان فصيح تقديس وتسبيح حق تعالى مىنمايد ، پس حق تعالى خيمه‌اى از ديباى سفيد بهشت فرستاد كه بر آن نوشته بود : بسم اللّه الرّحمن الرّحيم   يا أَيُّهَا النَّبِيُّ إِنَّا أَرْسَلْناكَ شاهِداً وَمُبَشِّراً وَنَذِيراً . وَداعِياً إِلَى اللَّهِ بِإِذْنِهِ وَسِراجاً مُنِيراً   « 1 » وتا چهل روز ماند پس شخصي دست چرب بر آن ماليد وبه آن سبب بالا رفت واگر چنين نمىكردند تا روز قيامت مىماند .\r\nوچون رؤساى قريش وبني هاشم آن خيمهء ديبا وبيرون آمدن بتها ونثار زعفران ومشك وعنبر وبرق لامع ونور ساطع وأصوات غريبه وساير أمور عجيبه را مشاهده\r\n\r\n\r\n","description":"","footnote":"\r\n( 1 ) . سورهء احزاب : 45 و 46 .\r\n","page_name":" 151 ","page_number":151},
  {"content":"\r\n\r\nواستماع نمودند به نزد حبيب راهب رفتند وشمه‌اى از آن معجزات را ذكر كردند ؛ حبيب گفت : مىدانيد كه دين من دين شما نيست اگر مىخواهيد از من قبول كنيد واگر نمىخواهيد قبول مكنيد ، آنچه حقّ است مىگويم ، نيست اين علامتها مگر علامت پيغمبرى كه در اين زودى مبعوث خواهد شد وما در همهء كتابهاى خدا وصف أو را خوانده‌ايم واوست كه باطل خواهد كرد عبادت بتها را وخواهد خواند مردم را بسوى پرستيدن خداوند يكتا وجميع پادشاهان وجباران دنيا براي أو خاضع خواهند شد ، پس واي بر أهل كفر وطغيان از شمشير ونيزه وتير أو ، پس هركه به أو ايمان آورد نجات يابد وهركه به أو كافر شود هلاك گردد .\r\nودر روز دوم حضرت عبد المطّلب حضرت رسول صلّى اللّه عليه وآله وسلّم را برداشت وبسوى كعبه آورد وچون داخل كعبه شد حضرت رسول صلّى اللّه عليه وآله وسلّم گفت : « بسم اللّه وباللّه » پس كعبه به قدرت الهى به سخن آمد وگفت : « السلام عليك يا محمد ورحمة اللّه وبركاته » وصداى هاتفى آمد كه  جاءَ الْحَقُّ وَزَهَقَ الْباطِلُ إِنَّ الْباطِلَ كانَ زَهُوقاً  .\r\nودر روز سوم عبد المطّلب گهواره‌اى خريد از خيزران سياه كه مشبّك كرده بودند از عاج ومرصّع ساخته بودند از طلاى سرخ وجواهر گرانبها وپرده‌اى از ديباى سفيد مطرّز به طلا بر روى آن افكند وعقدي از مرواريد وألوان جواهر بر گهواره آويخت به عادت مقرر كه أطفال بازى مىكنند ، وهرگاه آن حضرت از خواب بيدار مىشد به آن دانه‌ها تسبيح حق تعالى مىگفت .\r\nودر روز چهارم سواد بن قارب به نزد عبد المطّلب آمد در وقتي كه نزديك كعبهء مشرّفه نشسته بود وأكابر قريش وبني هاشم بر دور أو احاطه كرده بودند وگفت : شنيده‌ام كه پسرى براي عبد اللّه متولد شده است وعجايب بسيار از أو ظاهر گرديده است ، مىخواهم بسوى أو نظري بكنم ؛ وسواد به وفور علم در ميان عرب مشهور بود وبر سخن أو اعتماد عظيم داشتند ، پس با عبد المطّلب به خانهء آمنه آمد واز أحوال آن حضرت سؤال كرد گفتند : در مهد استراحت خوابيده است ، چون داخل شد وپرده را از روى گهواره گشودند برقى از روى مباركش ساطع شد كه سقف را شكافت پس عبد المطّلب وسواد از وفور نور\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nآستينها را بر ديده‌هاى خود گذاشتند ، پس سواد بىتابانه بر پاى آن شفيع روز معاد افتاد وبا عبد المطّلب گفت كه : تو را بر خود گواه مىگيرم كه ايمان آوردم به اين پسر وبه آنچه خواهد آورد از جانب خالق بشر ، پس روى مبارك آن حضرت را بوسيد وبيرون آمد .\r\nپس چون يك ماه از ولادت آن حضرت گذشت هركه آن حضرت را مىديد گمان طفل يك سأله مىكرد واز گهواره‌اش پيوسته صداى تسبيح وتقديس وتحميد وستايش حق تعالى مىشنيدند .\r\nوچون دو ماه گذشت پدر آمنه وفات يافت « 1 » .\r\nمؤلف كتاب أنوار روايت كرده است كه : پيش از ولادت حضرت رسالت پناه صلّى اللّه عليه وآله وسلّم كاهنان وساحران وشياطين ومتمردان طغيان عظيم داشتند وعجايب از ايشان به ظهور مىآمد واخبار به أمور غريبه مىنمودند وشياطين از آسمانها سخنان مىشنيدند وبه كاهنان مىرسانيدند ، ودر زمين يمامه دو كاهن مشهور بودند كه بر همهء عالم زيادتى داشتند : يكى ربيعة بن مازن بود كه أو را سطيح مىگفتند واز همهء كاهنان اعلم بود ، وديگرى وشق بن واهلهء يمنى بود ؛ وسطيح خلقتى غريب داشت وحق تعالى أو را خلق كرده بود گوشتى بىاستخوان ودر غير سرش استخوان نبود وأو را مانند جامه بر هم مىپيچيدند وچون أو را پهن مىكردند بر روى حصيرى يا سلّه مىافكندند ودر شب خواب نمىكرد مگر اندكى وپيوسته به أطراف آسمان نظر مىكرد وچون پادشاهان أو را مىطلبيدند بر روى سلّه أو را گذاشته نقل مىكردند وأو از بواطن واسرار ايشان خبر مىداد وأمور آينده به ايشان مىگفت وچنان بر پشت افتاده بود وبه غير چشم وزبانش چيزى از أو حركت نمىكرد ؛ پس شبى چنين خوابيده بود وبه أطراف آسمان نظر مىكرد ناگاه برقى را ديد كه لامع گرديد وأطراف جهان را احاطه كرد پس كواكب را ديد كه مشتعل گرديده‌اند ودودى از آنها ساطع شد وفرو ريختند وبر يكديگر مىخوردند وبه زمين فرو مىرفتند ، پس أو را از مشاهدهء اين أحوال غريبه دهشتي عظيم عارض شد وچون شب شد\r\n\r\n\r\n","description":"","footnote":"\r\n( 1 ) . فضائل شاذان بن جبرئيل 15 - 25 .\r\n","page_name":" 153 ","page_number":153},
  {"content":"\r\n\r\nامر كرد غلامان خود را كه أو را برداشتند وبر قلهء كوه بلندى گذاشتند وبه أطراف آسمان مىنگريست ناگاه ديد كه نوري عظيم ساطع گرديد وبر همهء أنوار غالب شد وبه أقطار آسمان احاطه كرد وآفاق جهان را پر كرد ، پس به غلامان خود گفت كه : مرا به زير بريد كه عقلم حيران شد به سبب مشاهدهء اين أنوار وچنان مىيابم كه رحلت من نزديك شده است وامر عظيمى بزودى واقع خواهد شد وچنين گمان مىبرم كه خروج پيغمبر هاشمي نزديك باشد ؛ وچون صبح طالع شد خويشان وقوم خود را گرد آورد وگفت : امر عظيمى مىبينم وآثار غريبه مشاهده مىنمايم ومىخواهم استعلام اين اسرار از كاهنان هر ديار بكنم .\r\nپس به هر شهر نامه‌ها نوشت واز آن جمله نامه‌اى به وشق نوشت وأو در جواب نوشت كه : آنچه تو مشاهده كرده‌اى من نيز ديدم وعن‌قريب اثر آن ظاهر خواهد شد ؛ ونامه‌اى نيز به زرقا نوشت كه ملكهء يمن « 1 » واعلم كاهنان آن ديار بود وبه كهانت وسحر بر أهل ديار خود غالب شده بود وديدهء بسيار تندى داشت كه از سه روز راه مىديد چنانكه كسى نزديك خود را ببيند واگر كسى از دشمنانش ارادهء جدال وقتال با أو داشت چند روز پيشتر قوم خود را خبر مىكرد كه فلان دشمن ارادهء شما دارد وايشان تدبير دفع أو مىكردند ، پس سطيح نامه را به صبيح غلام خود داد وبسوى زرقا فرستاد وچون به سه روزهء يمن رسيد زرقا أو را ديد وبه قوم خود گفت كه : سواره‌اى مىآيد كه ميان عمامه‌اش نامه‌اى مىنمايد ، وبعد از سه روز كه صبيح داخل شد ونامه را به زرقا داد أو گفت : خبري قبيح آورده است صبيح از جانب سطيح وسؤال مىنمايد از نور ساطع وروشنى لامع ، بحقّ پروردگار كعبه كه اين علامت نزديك شدن آجال ويتيم شدن أطفال است واز فرزندان عبد مناف محمد پيغمبر بهم خواهد رسيد بىخلاف .\r\nپس در جواب نوشت : آيات وعلامات پيغمبر هاشمي است آنچه نوشته‌اى ، چون نامهء مرا بخوانى از خواب غفلت بيدار شو واز تقصير حذر نما وبزودى سفر كن به جانب مكة\r\n\r\n\r\n","description":"","footnote":"\r\n( 1 ) . در مصدر « يمامه » ذكر شده است .\r\n","page_name":" 154 ","page_number":154},
  {"content":"\r\n\r\nكه من نيز متوجه آن صوب مىشوم شايد يكديگر را آنجا ملاقاة كنيم وحقيقت اين امر را معلوم كنيم ، اگر بوجود آمده باشد شايد چاره‌اى در هلاك أو بكنيم وپيش از آنكه نور أو مشتعل گردد خاموش گردانيم .\r\nچون نامه به سطيح رسيد وبر مضمون آن مطّلع گرديد به آواز بلند گريست ودر ساعت متوجه مكهء معظمه گرديد وبا قوم خود گفت كه : من مىروم بسوى آتش افروخته اگر آن را خاموش توانستم كرد بسوى شما برمىگردم والّا شما را وداع مىكنم وبه شام ملحق مىشوم تا در آنجا بميرم ؛ چون به مكة رسيد أبو جهل وشيبه وعتبه وعاص بن وايل با گروهى از قريش به استقبال أو آمدند وگفتند : اى سطيح ! نيامده‌اى مگر براي امر عظيمى ، اگر حاجتي دارى برآورده خواهد شد .\r\nسطيح گفت : خدا بركت دهد شما را مرا بسوى شما حاجتي نيست ، آمده‌ام خبر دهم شما را به آنچه گذشته است وبعد از اين خواهد شد به الهام حق تعالى ، كجايند آنها كه مقدّم بودند در عهد وپيوسته بودند مستحقّ ستايش وحمد يعنى فرزندان عبد مناف ؟ آمده‌ام كه مژده دهم ايشان را به بشير نذير وماه منير كه نزديك شده است ظهور أنوار أو ، كجاست عبد المطّلب وشيران أولاد أو ؟\r\nوچون گروه قريش اين سخنان را شنيدند ايشان را خوش نيامد وپراكنده شدند ، پس حضرت أبو طالب وساير أولاد عبد المطّلب به نزد أو آمدند در هنگامى كه نزديك كعبه نشسته بود وگفتند : ما أول نسب خود را به أو نمىگوئيم تا علم أو را بيازمائيم ، وأبو طالب شمشير ونيزهء خود را به غلام سطيح داد به هديه وپيش از آنكه غلام سطيح را اعلام نمايد به نزد أو آمد وبر أو تحيت فرستاد وسلام كرد پس سطيح گفت : بر شما باد سلام وگوارا باد شما را انعام ، شما از كدام گروه عربيد ؟\r\nأبو طالب توريه نمود وگفت : مائيم از گروه بنى جمح .\r\nسطيح گفت : اى بزرگ ! نزد من بيا ودست خود را بر روى من بگذار ؛ چون أبو طالب دست بر رويش گذارد گفت : بحقّ خداوند داناى اسرار وپنهان از ابصار وآمرزندهء خطاها وكشف كنندهء بلاها سوگند مىخورم كه توئى صاحب عهود رفيعه واخلاق منيعه وتوئى كه\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nداده‌اى به غلام من به رسم هديه نيزهء خطى وشمشير هندى بدرستى كه شمائيد بهترين برايا وبهم خواهد رسيد از تو وبرادرت شريفترين ذرّيّتها بدرستى كه تو وآنها كه با تواند از نسل هاشميد كه بهترين اخيار بود وتوئى بىشك عمّ پيغمبر مختار كه وصف كرده‌اند أو را در كتب واخبار نسب خود را از من مپوشان كه من نيك مىشناسم تو را ونسب تو را .\r\nپس أبو طالب متعجب شد از سخنان أو وگفت : اى شيخ ! راست گفتى وخصلتها را نيكو بيان كردى ، مىخواهم ما را خبر دهى به آنچه در زمان ما خواهد شد وبر ما جارى خواهد گرديد .\r\nسطيح گفت : سوگند ياد مىكنم بخداوند دائم وابد وبلند كنندهء آسمان بىعمد ويگانهء يكتاى صمد كه از عبد اللّه بزودى فرزندى بهم رسد كه مردم را هدايت كند به رشد وصلاح وخير واحسان وباطل كند بتان را وهلاك گرداند بت‌پرستان را ، ويارى نمايد أو را بر اين أمور ياورى كه پسر عمّ أو باشد وصاحب صولتها وحمله‌ها باشد وبه تيغ آبدار دمار از كافران روزگار برآورد وشك نيست كه تو پدر أو خواهى بود اى أبو طالب .\r\nپس بني هاشم گفتند كه : مىخواهيم اين پيغمبر را براي ما وصف كنى ونعتهاى أو را بيان نمائى .\r\nسطيح گفت : بشنويد از من سخن صحيح ، بزودى ظاهر گردد شخصي نبيل كه رسول باشد از جانب خداوند جليل وزبان سطيح از وصف أو كليل است وأو مردى است نه بسيار كوتاه نه بسيار بلند با قامتى ارجمند وآن سرور سرش مدوّر باشد ودر ميان دو كتفش علامتي باشد وعمامه بر سر گذارد وپيغمبرى أو تا قيامت مستمر باشد وسيد وبزرگ أهل تهامه گردد ودر تاريكيها نور از روى انورش ساطع باشد وچون تبسّم نمايد از نور دندانهايش جهان روشن گردد وكسى به نيكوئى خلق وخلق أو بر زمين راه نرفته است ، شيرين زبان وخوش بيان باشد ودر زهد وتقوى وخشوع وعبادت نظير خود نداشته باشد وتكبر وتجبر ننمايد ، اگر سخن گويد درست گويد واگر از أو سؤال كنند به راستى جواب گويد ، ولادتش پاكيزه واز شبهه وفساد نسب منزّه باشد ورحمت عالميان باشد وبه نور أو جهان روشن گردد وبه مؤمنان رؤوف وبر أصحاب خود مهربان وعطوف\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nونامش در تورات وإنجيل معروف باشد وفرياد رس هر مضطرّ ملهوف وبه كرامتها موصوف باشد ، نامش در آسمان احمد ودر زمين محمد است .\r\nأبو طالب گفت : اى سطيح ! آن شخص را كه ذكر كردى كي معين وياور أو خواهد بود ؟\r\nوصفش را براي ما بيان كن .\r\nگفت : أو سيدي است بزرگوار وشيرى است شير شكار وپيشوائى است نيكو كردار وانتقام كشنده‌اى است از كفّار ، مشركان را كاسهاى زهر مرگ چشاند وحمله‌هاى أو زهرهء شيران را آب گرداند وپيوسته در جنگها به ياد پروردگار خود باشد وبراي محمد صلّى اللّه عليه وآله وسلّم وزير باشد وبعد از أو در امّتش أمير باشد ، نامش در تورات « بريا » ودر إنجيل « اليا » ونزد قومش « على » باشد ؛ پس لحظه‌اى سر در گريبان خاموشى فرو برد ودر بحر تفكر غوطه خورد پس به جانب أبو طالب عليه السّلام ملتفت شد وگفت : اى سيد بزرگوار ! دست مباركت را بار ديگر بر روى من گذار ، چون أبو طالب دست بر رويش گذاشت آهى دردناك كشيد وناله كرد وگفت : اى أبو طالب ! دست برادر خود عبد اللّه را بگير كه سعادت شما هويدا است وبشارت باد شما را به بلندى مكان ومجد ورفعت شأن كه آن دو شاخهء كرامت از درخت شما خواهد روئيد ، محمد از برادر توست وعلى از تو .\r\nپس أبو طالب شاد شد ، واين خبرها در ميان أهل مكة شايع گرديد پس أبو جهل گفت كه : اين أول بليّه‌اى است كه از بني هاشم به ما نازل شد وشنيديد خبرهاى سطيح را در باب فرزند عبد اللّه وأبو طالب كه دينهاى ما را فاسد خواهند كرد .\r\nپس أبو طالب ايستاد وبه آواز بلند گفت : اى گروه قريش ! بگردانيد از دلهاى خود طيش را وانكار منمائيد آنچه را شنيديد از سطيح ، زيرا مائيم معدن كرامت وشرف وهر كرامت در مكة از ما ظاهر گرديده است وآنچه سطيح گفت علاماتش هويدا شده است ، بزودى آنچه گفت به ظهور خواهد رسيد به رغم انف هركه نتواند ديد .\r\nأبو طالب سطيح را به خانه برد وأو را اعزاز واكرام تمام نمود وأبو جهل نايرهء حسد در كانون سينه‌اش مشتعل گرديد وشرر شرارت وفتنه برانگيخت وگروهى از أهل فساد در اثارهء فتنه واظهار عصبيت وانكار با أو يار شدند ، وچون خبر به أبو طالب رسيد به جانب\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nابطح خراميد وبه وعد ووعيد اجتماع أهل فساد را به تفرق مبدل گردانيد وايشان را به نزد كعبه حاضر نمود ، پس منبه « 1 » بن الحجاج برخاست وگفت : اى أبو طالب ! ما را در تقدّم ومزيد رفعت وعزت وشرف شما شكى نيست وصيت جلالت ونجابت وهدايت شما آفاق جهان را پر كرده است وليكن از كياست تو عجب دارم كه بر گفتهء كاهنى اعتماد نمائى ، مگر نمىدانى كه ايشان مظهر أكاذيب شيطان ومصدر كذب وافترا وبهتانند ، بار ديگر أو را حاضر گردان كه أو را بر محكّ امتحان كشيم شايد كه از شواهد وعلامات صدق يا كذب أو امرى ظاهر گردد كه موجب ارتفاع اختلاج شكوك از سينه‌ها گردد ، پس أبو طالب فرمان داد كه بار ديگر سطيح را حاضر ساختند وچون أو را بر زمين گذاشتند به آواز بلند فرياد كرد : اى گروه قريش ! اين چه تشويش واختلاف وتكذيب وارتجاف است كه از شما مىبينم ومىشنوم در باب آنچه من اظهار كردم از ظهور پيغمبر صاحب برهان وشكنندهء أوثان وذليل كنندهء كاهنان ؟ ! واللّه كه ما شاد نيستيم به ظهور أو زيرا كه نزد ولادت أو كهانت باطل خواهد شد ودر آن وقت سطيح را در زندگانى خيرى نخواهد بود وآرزوى مردن خواهد كرد ، اگر خواهيد كه راستى گفتار من بر شما ظاهر گردد مادران وزنان خود را حاضر گردانيد تا من أمور عجيبه را بر شما ظاهر گردانم .\r\nگفتند : مگر تو غيب مىدانى ؟\r\nگفت : نه ؛ وليكن مصاحبى از جن دارم كه از ملائكة سخنان مىشنود ومرا خبر مىدهد ، پس جميع زنان مكة را در مسجد حاضر كردند به غير از آمنه وفاطمهء بنت أسد كه عبد اللّه وأبو طالب ايشان را مانع شدند ، وچون حاضر شدند سطيح گفت : مردان از زنان جدا شوند وزنان نزديك من آيند ، چون زنان نزديك أو رفتند نظر كرد بسوى ايشان خاموش شد .\r\nگفتند : چرا سخن نمىگوئى ؟\r\nسطيح نظر بسوى آسمان كرد وگفت : سوگند مىخورم به حرمت حرمين كه دو تا از\r\n\r\n\r\n","description":"","footnote":"\r\n( 1 ) . در مصدر « منبتة » ذكر شده است .\r\n","page_name":" 158 ","page_number":158},
  {"content":"\r\n\r\nزنان خود را حاضر نكرده‌ايد كه يكى حامله است به فرزندى كه هدايت خواهد كرد مردم را به راه رشاد وخير وسداد ونامش محمد است ، وديگرى حامله خواهد شد به پادشاه مؤمنان وسيد اوصياى پيغمبران ووارث علوم أنبيا ومرسلان .\r\nچون آمنه وفاطمه حاضر شدند سطيح در ميان زنان اشاره كرد بسوى آمنه وبه آواز بلند فرياد كرد وگريست كه : اى صاحبان شرف ! واللّه اين است حامله به پيغمبر برگزيده ورسول پسنديده ، پس آمنه را پيش طلبيد وگفت : آيا تو حامله نيستى ؟\r\nگفت : بلى .\r\nسطيح گفت : اكنون يقينم به گفتهء خود زياد شد ، اين است بهترين زنان عرب وعجم وحامله است به بهترين أمم وهلاك كنندهء هر صنم ، واي بر عرب از أو ، بتحقيق كه ظهورش نزديك شده است ونورش هويدا گرديده است گويا مىبينم مخالفانش را كشته ودر خاك افتاده ، خوشا حال كسى كه تصديق نمايد به پيغمبرى أو وايمان آورد به رسالت أو كه ملك وسلطنت أو طول وعرض زمين را فرو خواهد گرفت .\r\nپس به جانب فاطمه ملتفت شد ونعره‌اى زد وبيهوش شد ، وچون به هوش آمد بسيار گريست وبه آواز بلند گفت : اين است واللّه فاطمه دختر أسد مادر امامي كه بتها را بشكند وأميري كه شجاعان را بر خاك هلاك افكند ودر عقلش هيچ گونه خفّت نباشد ، وهيچ دليرى تاب مقاومت أو نيارد ، اوست فارس يكتا وشير خدا ومسمّى به أمير المؤمنين على پسر عمّ خاتم أنبياء ، آه آه ديده‌ام چه شجاعان ودليران را بر خاك افتاده مىبيند .\r\nچون قريش اين سخنان از سطيح شنيدند شمشيرها از غلاف كشيدند ورو بر أو دويدند ، وبني هاشم به حمايت أو تيغها برهنه كردند ، وأبو جهل ندا كرد : راه دهيد كه من اين كاهن را به قتل رسانم وآتش سينهء خود را به خون أو فرونشانم .\r\nپس أبو طالب شمشيرى به جانب أو انداخت وسرش را مجروح كرد ، خون بر روى نحسش جارى شد ، وأبو جهل ندا كرد كه : اى سركرده‌هاى قبايل ! اين عار را بر خود مپسنديد وسطيح وآمنه وفاطمه را بكشيد تا از شرّ آنچه اين كاهن مىگويد أيمن گرديد .\r\nپس همهء قريش بر سطيح حمله آوردند وبني هاشم تاب مقاومت ايشان نداشتند\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nوغبار فتنه بلند شد وزنان پناه به كعبه بردند وصداها بلند شد ؛ ومروى است از آمنه كه گفت : چون شمشيرها را ديدم بسيار ترسيدم ناگاه فرزندى كه در شكم من بود به حركت آمد وصدائى از أو ظاهر گرديد ومقارن اين حال صيحه‌اى عظيم از هوا ظاهر شد كه عقلها از آشيان بدنها پرواز كرد ، مردان وزنان همه بيهوش شدند وبر رو در افتادند ، پس نظر كردم به جانب آسمان وديدم كه درهاى آسمان گشوده شده است وسواري حربه‌اى از آتش در دست دارد وبه آواز بلند مىگويد كه : شما را راهى نيست به ضرر رسانيدن به رسول خدا ومنم برادر أو جبرئيل ، پس در آن وقت خوف من به ايمنى مبدل گرديد وهمه به خانه‌هاى خود برگشتيم .\r\nوأبو طالب دست عبد اللّه را گرفت ودر پناه كعبهء معظمه نشستند ، پس منبه بن الحجاج به نزد أبو طالب آمد وگفت : بحمد اللّه عزت وشرف وغلبهء شما بر عالميان ظاهر گرديد وليكن از تو التماس دارم كه سطيح را از قريش دور گردانى ونائرهء فتنه را فرونشانى .\r\nأبو طالب التماس أو را قبول نمود وبه نزد سطيح آمد واز أو معذرت طلبيد وحقيقت حال را به أو گفت ، سطيح گفت : اى أبو طالب ! من مىروم والتماس دارم كه چون آن پيغمبر بشير نذير ظاهر شود سلام بسيار از من به أو برسانى وبگوئى كه أو بشارت داد به ظهور تو وقوم تو أو را تكذيب كردند واز جوار تو أو را دور كردند ، ودر اين زودى زنى خواهد آمد بسوى شما كه تصديق بشارت مرا نمايد وزيادة از آنچه من اظهار كردم اظهار نمايد .\r\nپس سطيح را بر شترى بستند وروانه شد وبني هاشم به مشايعت أو از مكة بيرون رفتند ودر اثناى راه راحله‌اى نمايان شد كه زنى بر آن سوار بود وبسرعت مىآمد ، سطيح گفت :\r\nاى سادات مكة ! آمد به سوى شما داهيهء كبرى يعنى زرقاء يمنى .\r\nپس در اين سخن بودند كه زرقا رسيد وبه آواز بلند گفت : اى گروه قريش ! بر شما باد سلام بسيار وبه شما معمور باد هر ديار ، بدرستى كه ترك وطن خود كرده‌ام وبسوى مأمن شما آمده‌ام براي آنكه خبر دهم شما را از امرى چند كه نزديك شده است ظهور آنها وبزودى ظاهر گردد در بلاد شما امرى چند بسيار عجيب ؛ وشعري چند ادا نمود كه دلالت مىكرد بر حقيقت آنچه سطيح ايشان را خبر داده بود ، پس گفت : آمده‌ام شما را بشارت\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nدهم وحذر فرمايم وآنچه شما را به آن مژده دهم براي من وبال است .\r\nعتبه گفت : اين چه سخنان وحشت‌انگيز است كه از تو ظاهر مىشود ، ما را وخود را وعيد مىنمائى به هلاك واستيصال ؟\r\nزرقا گفت : اى أبو الوليد ! بحقّ خداوندى كه بر صراط خلايق را در كمين خواهد بود سوگند مىخورم كه از اين وادى پيغمبرى مبعوث خواهد شد كه مىخواند مردم را بسوى رشاد وسداد ونهى نمايد از فساد ، پيوسته نور دور روى أو گردد ونام أو ( محمد ) باشد وگويا مىبينم كه بعد از ولادت أو فرزندى متولد شود كه مساعد وياور أو باشد ودر حسب ونسب به أو نزديك باشد واقران خود را هلاك گرداند وشجاعان جهان را بر زمين افكند ، دلير باشد در معركه‌ها وشيرى باشد در ميدانها ، أو را ساعدى باشد قوى ودلى باشد جرى ونام اوست أمير المؤمنين على ، آه آه از روزى كه أو را ببينم وزهى مصيبت مرا از وقتي كه با أو در يكسو نشينم ؛ پس شعري چند از روى تحسّر ادا نمود وگفت : هيهات ، جزع كردن چه سود بخشد در امرى كه البتة آمدنى است ، سوگند مىخورم به آفرينندهء شمس وقمر وآنكه بسوى اوست بازگشت جميع بشر كه راست گفته است سطيح در آنچه به شما گفته است از خبر نصيح .\r\nپس نظر تندى بسوى أبو طالب وعبد اللّه افكند ( وعبد اللّه را پيشتر ديده بود ومىشناخت زيرا كه عبد اللّه در سالى به يمن رفته بود پيش از آنكه آمنه را به عقد خود درآورد ونور رسالت از جبين أو مفارقت نمايد ودر قصرى از قصور يمن نزول فرموده بود ، چون زرقا را نظر بر آن صدف گوهر نبوّت افتاد از آرزوى لقاى كريم أو دل از دست داد وكيسهء زرى برگرفته از غرفهء خود فرود آمد وبسوى عبد اللّه شتافت وسلام كرد وپرسيد كه : تو از كدام قبيله از قبايل عربى كه از تو خوش‌روتر هرگز نديده‌ام ؟ گفت : منم عبد اللّه بن عبد المطّلب بن هاشم بن عبد مناف سيد اشراف واطعام كنندهء أضياف ، زرقا گفت : اى سيد من ! آيا تواند بود كه يك جماع با من بكنى واين كيسهء زر را بگيرى وصد شتر با بار خرما وروغن به تو دهم ؟ عبد اللّه گفت : دور شو از من چه بسيار قبيح است نزد من صورت تو مگر نمىدانى كه ما گروهى هستيم كه مرتكب گناه نمىشويم ، وشمشير\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nخود را از غلاف كشيده بر أو حمله كرد ، زرقا گريخت وخايب برگشت ، در آن حال عبد المطّلب داخل شد وچون شمشير برهنه در دست عبد اللّه ديد وحقيقت واقعه را از أو پرسيد ونقل كرد عبد المطلب گفت : اى فرزند ! آن زن كه تو وصف أو مىنمائى زرقاى يمنى است وچون نور نبوّت را در جبين تو ديده شناخته است وخواست كه آن نور را از تو بگيرد ، الحمد للّه كه خدا تو را از شرّ أو حفظ نمود ) وچون در مكة زرقا عبد اللّه را ديد شناخت ودانست كه زن خواسته است وآن نور از أو به ديگرى منتقل شده است گفت كه :\r\nتو آن نيستى كه در يمن ديدم ؟\r\nگفت : بلى .\r\nزرقا گفت : چه شد آن نور كه در جبين تو بود ؟\r\nگفت : در شكم زوجهء طاهرهء من آمنه است .\r\nزرقا گفت : شك نيست كه چنين كسى مىبايد كه محلّ چنان نوري گردد ؛ پس صدا بلند كرد كه : اى صاحبان عزت ومراتب ! وقت ظهور آنچه مىگويم نزديك است وامر شدني را چاره نمىتوان كرد ، امروز به آخر رسيد متفرق شويد وفردا نزد من حاضر شويد تا شما را به حقيقت آثار مطّلع گردانم .\r\nوچون ايشان متفرق شدند ونيمى از شب گذشت زرقا به نزد سطيح رفت وگفت :\r\nعلامات وآثار ظهور آن أنوار را مشاهده كردم ووقت نزديك شده است در اين باب چه مصلحت مىدانى ؟\r\nسطيح گفت : عمر من به آخر رسيده است ومن به جانب شام مىروم ودر آن ديار مىمانم تا مرگ مرا در رسد ، زيرا كه مىدانم كه هركه سعى كند در اطفاى آن نور البتة منكوب ومقهور مىشود ، وتو را نيز نصيحت مىنمايم كه متعرض دفع آمنه نگردى كه پروردگار آسمانها وزمين نگهدار اوست ، واگر از من قبول نصيحت نمىكنى دست از من بردار كه من در اين امر با تو موافقت نمىكنم .\r\nوچون صبح طالع شد زرقا بسوى بني هاشم آمد وسلام كرد بر ايشان وگفت : محفلها همه به شما روشن خواهد شد در هنگامى كه ظاهر شود در ميان شما كسى كه تورات\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nوإنجيل وزبور وفرقان از وصف أو مشحون است ، واي بر كسى كه با أو دشمنى كند وخوشا حال كسى كه أو را متابعت نمايد .\r\nپس بني هاشم شاد شدند وأبو طالب به زرقا گفت : اگر حاجتي به ما دارى بگو كه حاجت تو برآورده است .\r\nگفت : مالي از شما نمىخواهم واعتباري از شما توقع ندارم وليكن مىخواهم كه آمنه را به من بنمائيد كه از أو تحقيق كنم شواهد اخبارى را كه براي شما ذكر كردم ؛ وچون أبو طالب أو را به خانهء آمنه برد ونظر أو بر آمنه افتاد پايش از رفتار ماند وزبانش لآل شد وبه ظاهر اظهار شادى نمود وباز خبرها از آن مولود مبارك داد وبيرون آمد ودر انديشه بود كه حيله‌اى براي هلاك آمنه برانگيزد ، پس با زنى از قبيلهء خزرج كه أو را « تكنا » مىگفتند ومشاطهء آمنه وساير زنان بني هاشم بود طرح آشنائى افكند ودر شب وروز با أو مىبود تا آنكه در شبى از شبها تكنا بيدار شد ديد كه شخصي نزديك سر زرقا نشسته است وبا أو سخن مىگويد واز جملهء سخنان أو اين بود كه : كاهنهء يمامه آمده است بسوى تهامه وبزودى پشيمان خواهد شد از ارادهء خود .\r\nچون زرقا اين سخن را شنيد برجست وگفت : تو يار وفادار من بودى چرا در اين مدت بسوى من نيامدى ؟\r\nگفت : واي بر تو اى زرقا ! امر عظيم بر ما نازل گرديده است ما به آسمانها مىرفتيم وسخن فرشتگان را مىشنيديم ودر اين أيام ما را از آسمانها مىرانند ومنادى شنيديم كه در آسمانها ندا مىكرد كه : حق تعالى اراده كرده است كه ظاهر گرداند شكنندهء بتان وظاهر كنندهء عبادت رحمان را ، پس أفواج ملائكة ما را نشانهء تيرهاى شهاب گردانيده‌اند وراههاى ما را از آسمان مسدود ساخته‌اند وآمده‌ام كه تو را حذر فرمايم .\r\nپس زرقا گفت : برو از پيش روى من كه هر سعى دارم در كشتن اين فرزند خواهم كرد .\r\nآن شخص شعري چند خواند كه مضمون آنها آن بود كه : من آنچه شرط خير خواهى بود به تو گفتم ومىدانم كه سعى تو بىفايده است وبجز وبال دنيا وعقبى براي تو ثمره‌اى نخواهد داشت والبتة حق تعالى يارى پيغمبر خود خواهد كرد واز شرّ هر ساحر وكاهن أو\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nرا محافظت خواهد نمود ؛ وأمثال اين سخنان بسيار گفت وپرواز كرد ورفت ، واين سخنان را تكنا مىشنيد .\r\nوچون صبح شد به نزد زرقا آمد وگفت : چرا تو را غمگين مىيابم ؟\r\nگفت : اى خواهر من ! راز خود را از تو پنهان نمىدارم وغمى كه من در دل دارم مرا آوارهء ديار خود گردانيده است در باب زنى است كه حامله است به فرزندى كه بتها را خواهد شكست وساحران وكاهنان را ذليل خواهد گردانيد وخانه‌ها را خراب خواهد كرد وتو مىدانى كه صبر كردن بر آتش سوزان آسانتر است از صبر كردن بر مذلت وخوارى از دشمنان ، اگر كسى مىيافتم كه مرا يارى كند بر كشتن آمنه هرآينه هرچه آرزوى اوست به أو مىدادم وأو را توانگر مىگردانيدم ، وكيسهء زرى برداشت ودر پيش تكنا گذاشت .\r\nچون تكنا ديده‌اش به زر افتاد دل از دست بداد وگفت : اى زرقا ! كار بزرگى نام بردى وامر عظيمى مذكور ساختى ، وچون مشاطهء زنان بني هاشم شايد چاره‌اى در اين كار توانم كرد .\r\nزرقا گفت : تدبيرش چنان بايد كرد كه چون به نزد آمنه روى وبه مشاطگى أو مشغول گردى اين خنجر زهرآلود را بر أو زن كه چون زهر در بدن أو جارى گردد البتة از حليهء حيات عارى شود وچون دية بر تو لازم گردد من ده دية از جانب تو بدهم به غير آنچه الحال به تو مىدهم وهر سعى كه مرا مقدور است در خلاصي تو مىكنم .\r\nتكنا گفت : قبول كردم امّا مىخواهم تدبيري كنى كه مردان بني هاشم وساير أهل مكة را از من مشغول گردانى تا من مشغول مهمّ تو گردم .\r\nزرقا گفت : چنين باشد .\r\nودر روز ديگر وليمه‌اى برپا كرد وجميع أعيان واشراف مكة را طلب نمود وشراب بسيار در وليمهء خود حاضر گردانيد وشتران بسيار كشت ، وچون ايشان را مشغول اكل وشرب گردانيد تكنا را طلبيد وگفت : اكنون وقت است فرصت را غنيمت بايد شمرد ودر تمشيت مهمّ من سعى خود را مبذول بايد داشت .\r\nتكنا خنجر زهرآلود را گرفته متوجه خانهء آمنه شد ، وچون داخل شد آمنه أو را نوازش\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nنمود وگفت : چرا دير به نزد من آمدى وهرگز عادت تو نبود كه اين قدر از من مفارقت كنى ؟\r\nتكنا گفت : اى خاتون ! من به غم روزگار خود در مانده بودم واگر نعمت شما بر ما نبود به بدترين أحوال مىبودم ، اى دختر گرامى ! نزديك من بيا تا تو را مشاطه كنم .\r\nپس چون آمنه در پيش روى تكنا نشست وتكنا گيسوهاى أو را شانه كرد وخنجر مسموم را بيرون آورد كه آمنه را هلاك كند ، به اعجاز محمدي صلّى اللّه عليه وآله وسلّم چنان يافت كه كسى دلش را گرفت وپرده‌اى در پيش ديدهء بىبصيرتش آويخته شد ودستى بر دستش زدند وخنجر از دستش بر زمين افتاد ونالهء وا حزنا از أو بلند شد ، پس چون اين صدا به گوش آمنه رسيد وبه عقب التفات نمود وخنجر برهنه را مشاهده كرد نعره زد وزنان از هر سو دويدند وتكنا را گرفتند وگفتند : اى ملعونه ! مىخواستى آمنه را به چه تقصير وجرم هلاك كنى ؟\r\nگفت : مىخواستم أو را بكشم وخدا را شكر مىكنم كه بلا را از أو دور گردانيد ؛ پس آمنه سجدهء شكر الهى به تقديم رسانيد ، وچون زنان از سبب اين ارادهء شنيع سؤال كردند قضيهء زرقا را به تمامى ياد كرد وگفت : زرقا را دريابيد پيش از آنكه از دست شما بيرون رود ، اين سخن بگفت وجان به حق تسليم كرد .\r\nوچون اين آوازه بلند شد كبير وصغير بني هاشم حاضر شدند وبعد از اطلاع بر واقعه به تفحّص زرقا بيرون شتافتند ، وأبو طالب در مكة ندا كرد كه : زرقاى ميشومه را دريابيد كه بيرون نرود ، وآن ملعونه از قضية مطلع شده فرار نموده بود وأهل مكة به هر جانب از پى أو دويدند وبه أو نرسيدند . وچون سطيح خبر زرقا را شنيد غلامان خود را امر كرد كه أو را برداشتند ومتوجه بلاد شام گرديدند .\r\nوپيوسته آمنه نداها وبشارتها از ميان ارض وسما مىشنيد وعبد اللّه را بر آنها مطّلع مىگردانيد ، عبد اللّه أو را وصيت به كتمان مىنمود وآمنه مطلقا ثقل حمل بر خود احساس نمىنمود ، وچون ماه هفتم داخل شد عبد المطّلب عبد اللّه را طلب نمود وگفت : اى فرزند ! ولادت آمنه نزديك شده است ودر دست ما نيست آنچه لايق وليمه وعقيقهء أو باشد بايد كه به جانب مدينه روى وبخرى آنچه براي وليمهء أو مناسب وضرور است ، پس عبد اللّه\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nمتوجه مدينه شد وچون به مدينه رسيد به رحمت ايزدى واصل گرديد ، وچون خبر به مكة رسيد جميع أهل مكة در مصيبت أو گريستند « 1 » ؛ وبقيهء معجزات ولادت را مبسوطتر از آنكه سابقا مذكور شد ايراد نموده است ، وهرچند اخبار كتاب أنوار وكتاب شاذان در درجهء اعتبار ساير اخبار نيستند وليكن چون مشتمل بر معجزات ومؤيد به اخبار معتبره بودند ايراد شد وزوايد را از خوف تكرار اسقاط نمود .\r\n\r\n\r\n","description":"","footnote":"\r\n( 1 ) . الأنوار 133 - 177 ، وروايت در آنجا با تفصيل بيشترى ذكر شده است .\r\n","page_name":" 166 ","page_number":166},
  {"content":"\r\n\r\n\r\nباب چهارم در بيان أحوال شريف آن حضرت است در أيام رضاع ونشو ونمو تا زمان بعثت ، ومعجزاتى كه از آن حضرت در اين أحوال به ظهور آمده است\r\n\r\n","description":"","footnote":"","page_name":" 167 ","page_number":167},
  {"content":"\r\n . \r\n","description":"","footnote":"","page_name":" 168 ","page_number":168},
  {"content":"\r\n\r\nدر حديث معتبر از حضرت صادق عليه السّلام منقول است كه : چون حضرت رسول صلّى اللّه عليه وآله وسلّم متولد شد چند روزى گذشت از براي آن حضرت شيرى بهم نرسيد كه تناول نمايد ، پس أبو طالب آن حضرت را بر پستان خود مىانداخت وحق تعالى در آن شيرى فرستاد وچند روز از آن شير تناول نمود تا آنكه أبو طالب حليمهء سعديّه را بهم رسانيد وبه أو تسليم نمود « 1 » .\r\nودر حديث صحيح ديگر فرمود كه : حضرت أمير المؤمنين عليه السّلام دختر حمزه رضى اللّه عنه را عرض كرد بر حضرت رسول كه آن حضرت أو را به عقد خود در آورند ، حضرت فرمود :\r\nمگر نمىدانى كه أو دختر برادر رضاعى من است ؟ وحضرت رسول صلّى اللّه عليه وآله وسلّم وعمّ أو حمزه از يك زن شير خورده بودند « 2 » .\r\nوابن شهرآشوب روايت كرده است كه : أول مرتبه « ثوبيه » آزاد كردهء أبو لهب آن حضرت را شير داد وبعد از أو حليمهء سعديه شير داد وپنج سال نزد حليمة ماند وحليمة پيشتر حمزه را شير داده بود ، وچون نه سال از عمر آن حضرت گذشت با أبو طالب به جانب شام رفت - وبعضي گفته‌اند كه : در آن وقت دوازده سال از عمر آن حضرت گذشته بود - واز براي خديجة به تجارت شام رفت در هنگامى كه بيست وپنج سال از عمر شريفش گذشته بود « 3 » .\r\nودر نهج البلاغة از حضرت أمير المؤمنين عليه السّلام منقول است كه : حق تعالى مقرون\r\n\r\n\r\n","description":"","footnote":"\r\n( 1 ) . كافى 1 / 448 ؛ مناقب ابن شهرآشوب 1 / 59 .\r\n( 2 ) . كافى 5 / 445 ؛ من لا يحضره الفقيه 3 / 411 ؛ وسائل الشيعة 20 / 396 .\r\n( 3 ) . مناقب ابن شهرآشوب 1 / 223 .\r\n","page_name":" 169 ","page_number":169},
  {"content":"\r\n\r\nگردانيد با حضرت رسول صلّى اللّه عليه وآله وسلّم بزرگتر ملكي از ملائكهء خود را كه در شب وروز آن حضرت را بر مكارم آداب ومحاسن اخلاق مىداشت ومن پيوسته با آن حضرت بودم مانند طفلى كه از پى مادر خود رود وهر روز براي من علمي بلند مىكرد از اخلاق خود وامر مىكرد مرا كه پيروى أو نمايم ، وهر سال مدتي در كوه حرا مجاورت مىنمود كه من أو را مىديدم وديگرى أو را نمىديد ، وچون مبعوث شد به غير از من وخديجة در ابتداى حال كسى به أو ايمان نياورد ومىديدم نور وحى ورسالت را ومىبوئيدم شميم نبوّت را « 1 » .\r\nبه سند معتبر منقول است كه : شخصي از حضرت امام محمد باقر عليه السّلام پرسيد از تفسير آيهء  إِلَّا مَنِ ارْتَضى مِنْ رَسُولٍ فَإِنَّهُ يَسْلُكُ مِنْ بَيْنِ يَدَيْهِ وَمِنْ خَلْفِهِ رَصَداً  « 2 » فرمود كه :\r\nحق تعالى موكّل مىگرداند به پيغمبران خود ملكي چند را كه احصا مىكنند اعمال ايشان را وادا مىكنند بسوى ايشان تبليغ رسالت ايشان را ، وموكّل گردانيد به محمد صلّى اللّه عليه وآله وسلّم ملكي عظيم را از روزى كه از شير گرفتند آن حضرت را كه ارشاد مىنمود آن حضرت را بسوى خيرات ومكارم اخلاق وبازمىداشت آن حضرت را از شرور ومساوى اخلاق وندا مىكرد آن حضرت را « السلام عليك يا محمد يا رسول اللّه » در هنگامى كه در سنّ شباب بود وهنوز به درجهء رسالت نرسيده بود ، پس گمان مىكرد كه صدا از سنگ وزمين صادر مىشود وكسى را نمىديد .\r\nودر روايت ديگر از حضرت أمير المؤمنين عليه السّلام منقول است كه حضرت رسول صلّى اللّه عليه وآله وسلّم فرمود : هرگز موافقت نكردم پيش از بعثت با أهل جاهليت در كارهائى كه ايشان مىكردند مگر دو مرتبه كه در شب آمدم كه گوش دهم بازى ايشان را ونظر كنم بسوى لعب ايشان پس حق تعالى خواب را بر من مستولى گردانيد كه نديدم ونشنيدم هيچ از لهو ولعب ايشان را پس دانستم كه خدا را خوش نمىآمد ، ديگر هرگز نظر به اعمال ايشان نكردم .\r\n\r\n\r\n","description":"","footnote":"\r\n( 1 ) . نهج البلاغة 300 ، خطبه 192 .\r\n( 2 ) . سورهء جن : آيهء 27 .\r\n","page_name":" 170 ","page_number":170},
  {"content":"\r\n\r\nودر روايت ديگر فرمود كه : چون در سنّ هفت سالگى بودم خانه‌اى براي شخصي بنا مىكردند ومن أعانت ايشان مىكردم ، چون خاك در دامن خود پر كردم وخواستم بردارم ومظنهء آن بود كه عورت من مكشوف شود ناگاه صدائى از بالاى سر خود شنيدم كه : بياويز ازار خود را ، چون نظر كردم كسى را نديدم ، پس دامان خود را رها كردم وبرگشتم « 1 » .\r\nابن شهرآشوب وقطب راوندى رحمهما اللّه روايت كرده‌اند از حليمة بنت أبى ذويب كه نام أو عبد اللّه بن الحارث بود از قبيلهء مضر ، وحليمة زوجهء حارث بن عبد العزى بود ، حليمة گفت كه : در سال ولادت رسول خدا صلّى اللّه عليه وآله وسلّم خشكسالى وقحطى در بلاد بهم رسيد وبا جمعى از زنان بنى سعد بن بكر بسوى مكة آمديم كه أطفال از أهل مكة بگيريم وشير بدهيم ومن بر مادة الاغى سوار بودم كم‌راه وشتر ماده‌اى همراه داشتيم كه يك قطره شير از پستان آن جارى نمىشد وفرزندى همراه داشتم كه در پستان من آن قدر شير نمىيافت كه قناعت به آن توان كرد وشبها از گرسنگى ديده‌اش آشناى خواب نمىشد ؛ وچون به مكة رسيديم هيچ يك از زنان ، محمد صلّى اللّه عليه وآله وسلّم را نگرفتند براي آنكه آن حضرت يتيم بود واميد احسان از پدران مىباشد ، وچون من فرزند ديگر نيافتم رفتم آن درّ يتيم را از عبد المطّلب گرفتم وچون در دامن گذاشتم ونظر بسوى من افكند نوري از ديده‌هاى أو ساطع شد وآن قرة العين أصحاب يمين به پستان راست من رغبت نمود وساعتي تناول كرد وپستان چپ را قبول نكرد وبراي فرزند من گذاشت ، واز بركت آن حضرت هر دو پستان من پر از شير شد كه هر دو را كافى بود ، وچون به نزد شوهر خود بردم آن حضرت را شير از پستان شتر ما جارى شد آن قدر كه ما را وأطفال ما را كافى بود ، پس شوهرم گفت : ما فرزند مباركى گرفتيم كه از بركت أو نعمت به ما رو آورد .\r\nوچون صبح شد آن حضرت را بر درازگوش خود سوار كرده رو به كعبه آوردم وبه اعجاز آن حضرت سه مرتبه سجده كرده وبه سخن آمده گفت : از بيمارى خود شفا يافتم واز ماندگى بيرون آمدم از بركت آنكه سيد مرسلان وخاتم پيغمبران وبهترين گذشتگان\r\n\r\n\r\n","description":"","footnote":"\r\n( 1 ) . شرح نهج البلاغة ابن أبي الحديد 13 / 207 - 208 .\r\n","page_name":" 171 ","page_number":171},
  {"content":"\r\n\r\nوآيندگان بر من سوار شد ، وبا آن ضعف كه داشت چنان راهوار شد كه هيچ يك از چهارپايان رفيقان ما به آن نمىتوانستند رسيد وجميع رفقا از تغيير اين أحوال ما وچهارپايان ما تعجب مىكردند ، وهر روز فراوانى وبركت در ميان ما زياد مىشد ، گوسفندان وشتران قبيله از چراگاهها گرسنه برمىگشتند وحيوانات ما سير وپرشير مىآمدند ، ودر أثناء راه به غارى رسيديم واز آن غار مردى بيرون آمد كه نور جبينش بسوى آسمان ساطع بود وسلام كرد بر آن حضرت وگفت : حق تعالى مرا موكّل گردانيده است به رعايت أو ، وگلهء آهوئى از برابر ما پيدا شدند وبه زبان فصيح گفتند كه : اى حليمة ! نمىدانى كه را تربيت مىنمائى ! أو پاكترين پاكان وپاكيزه‌ترين پاكيزگان است ، وبه هر كوه ودشت كه گذشتيم بر آن حضرت سلام كردند پس بركت وزيادتى در معيشت وأموال خود يافتيم وتوانگر شديم وحيوانات ما بسيار شدند از بركت آن حضرت ؛ وهرگز در جامه‌هاى خود حدث نكرده ونگذاشت هرگز عورتش گشوده شود وپيوسته جوانى را با أو مىديدم كه جامه‌هاى أو را بر عورتش مىافكند ومحافظت أو مىنمود ، پس پنج سال ودو روز آن حضرت را تربيت كردم پس روزى با من گفت كه : هر روز برادران من به كجا مىروند ؟\r\nگفتم : به چرانيدن گوسفندان مىروند .\r\nگفت : امروز من نيز با ايشان موافقت مىكنم .\r\nچون با ايشان رفت گروهى از ملائكة أو را گرفتند وبر قلهء كوهى بردند وأو را شستند وپاكيزه كردند پس فرزند من بسوى ما دويد وگفت : محمد را دريابيد كه أو را بردند ، چون به نزد أو آمدم ديدم كه نوري از أو بسوى آسمان ساطع مىگردد ، پس أو را در بر گرفتم وبوسيدم وگفتم : چه شد تو را ؟\r\nگفت : اى مادر ! مترس خدا با من است ؛ وبوئى از أو ساطع بود از مشك نيكوتر وكاهنى روزى أو را ديد نعره‌اى زد وگفت : اين است كه پادشاهان را مقهور خواهد گردانيد\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nوعرب را متفرق سازد « 1 » .\r\nوأيضا ابن شهرآشوب از حليمة روايت كرده است كه : چون آن حضرت سه‌ماهه شد بر زمين نشست ، وچون نه‌ماهه شد با أطفال مىگرديد ، چون ده‌ماهه شد با برادران خود رفت به چرانيدن گوسفندان ، وچون پانزده‌ماهه شد با جوانان قبيله تيراندازى مىكرد ، وچون سى ماه از ولادتش گذشت كشتى مىگرفت وجوانان را بر زمين مىافكند ، پس أو را بسوى جدّش برگردانيدم « 2 » .\r\nاز ابن عباس روايت كرده است كه : چون چاشت براي أطفال طعامي مىآوردند آنها از يكديگر مىربودند وآن حضرت دست دراز نمىكرد ، وچون كودكان از خواب بيدار مىشدند ديده‌هاى ايشان آلوده بود وآن حضرت رو شسته وخوشبو از خواب بيدار مىشد « 3 » .\r\nبه سند معتبر ديگر روايت كرده است كه : روزى عبد المطّلب نزديك كعبه نشسته بود ناگاه منادى ندا كرد كه : فرزندى محمد نام از حليمة ناپيدا شده است ، پس عبد المطّلب در غضب شد وندا كرد كه : اى بني هاشم واى بنى غالب ! سوار شويد كه محمد ناپيدا شده است ، وسوگند ياد كرد كه : از أسب به زير نمىآيم تا محمد را بيابم يا هزار اعرابى وصد قريشى را بكشم ، ودر كعبه مىگرديد وشعري چند مىخواند به اين مضمون كه : اى پروردگار من ! برگردان بسوى من شهسوار من محمد را ونعمت خود را بار ديگر بر من تازه گردان ، پروردگارا ! اگر محمد پيدا نشود تمام قريش را پراكنده خواهم كرد .\r\nپس ندائي از هوا شنيد كه : حق تعالى محمد را ضايع نخواهد كرد .\r\nپرسيد كه : در كجاست ؟\r\nندا رسيد كه : در فلان وادى است در زير درخت خار مغيلان .\r\nچون به آن وادى رفتند آن حضرت را ديدند كه به اعجاز خود از درخت خار رطب\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 59 ؛ خرايج 1 / 81 .\r\n( 2 ) . مناقب ابن شهرآشوب 1 / 60 .\r\n( 3 ) . مناقب ابن شهرآشوب 1 / 60 ؛ سيرهء ابن كثير 1 / 242 . ونيز رجوع شود به نهايهء ابن أثير 3 / 5 و 386 .\r\n","page_name":" 173 ","page_number":173},
  {"content":"\r\n\r\nآبدار مىچيند وتناول مىنمايد ودو جوان نزديك أو ايستاده‌اند ، چون نزديك رفتند آن جوانان دور شدند ، وآن دو جوان جبرئيل وميكائيل بودند ، پس از آن حضرت پرسيدند كه : تو كيستى ؟ گفت : منم فرزند عبد اللّه بن عبد المطلب .\r\nپس عبد المطلب آن حضرت را بر گردن خود سوار كرد وبرگردانيد وبر دور كعبه هفت شوط آن حضرت را طواف فرمود وزنان بسيار براي دلدارى آمنه نزد أو جمع شده بودند ، چون آن حضرت را به خانه آورد به نزد آمنه رفت وبسوى زنان ديگر التفات ننمود .\r\nويك مرتبهء ديگر عبد المطلب آن حضرت را براي گردآورى شتران خود فرستاد وچون دير شد مراجعت آن حضرت از هر درّه وراهى گروهى را براي تفحّص آن حضرت فرستاد وبه حلقهء در كعبه چنگ زد ومىگفت : آيا برگزيدهء خود را هلاك خواهى كرد ؟ ! آيا آنچه خبر داده‌اى از پيغمبرى أو تغيير خواهى داد ؟ ! وچون آن حضرت مراجعت نمود أو را در بر گرفت وبوسيد وگفت : پدرم فداى تو باد بار ديگر تو را پى كارى نخواهم فرستاد مىترسم كه دشمنان تو را هلاك كنند « 1 » .\r\nاز عباس روايت كرده است كه : أبو طالب به أو گفت كه : من محمد صلّى اللّه عليه وآله وسلّم را با خود مىداشتم ويك ساعت از شب وروز از أو مفارقت نمىكردم وهيچ كسى را بر أو امين نمىكردم حتى أو را در رختخواب خود مىخوابانيدم ، شبى أو را امر كردم كه جامهء خود را بكند ودر فراش با من بخوابد ، كراهت از آن حضرت يافتم ، وچون مىخواست جامهء خود را بكند مىگفت : اى پدر ! روى خود را از من بگردان كه سزاوار نيست كسى را كه نظر كند بسوى بدن من ؛ وچون داخل لحاف من مىشد ميان خود وأو جامه‌اى مىيافتم كه من ميان لحاف نبرده بودم وآن جامه را هرگز نديده بودم ونرمترين جامه‌ها بود وگويا آن را در ميان مشك غوطه داده بودند ، وچون صبح مىشد آن جامه ناپيدا مىشد ؛ بسيار بود كه شبها أو را در رختخواب نمىيافتم وچون به طلب أو برمىخاستم از ميان لحاف مرا صدا مىزد كه : من در اينجايم اى عمّ من ، به جاى خود برگرد ؛ ودر شبها از أو دعاها وسخنان غريب\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 60 .\r\n","page_name":" 174 ","page_number":174},
  {"content":"\r\n\r\nمىشنيدم ؛ وروزى گرگى را ديدم كه به نزد آن حضرت آمد وأو را بوئيد وبر دور آن حضرت گرديد وتذلّل مىكرد ودم خود را بر زمين مىماليد ؛ وبسيار مىديدم كه مرد بسيار خوش‌روئى مىآمد ودست بر سر أو مىماليد وأو را دعا مىكرد وناپيدا مىشد ؛ ودر خواب ديدم كه همهء دنيا مسخّر أو شد وبلند شد وبه آسمان رفت .\r\nروزى از من غايب شد وبسيار از پى أو گرديدم ناگاه ديدم كه مىآيد ومردى با أو همراه است كه هرگز مانند أو نديده بودم پس گفتم : اى فرزند ! نگفتم كه از من جدا مشو ؟ ! آن مرد گفت : مترس هرگاه كه از تو جدا شود من با اويم وأو را محافظت مىنمايم « 1 » ؛ وپيوسته از آب زمزم مىآشاميد . وبسيار بود كه أبو طالب در وقت چاشت طعام بر آن حضرت عرض مىكرد أو مىگفت : نمىخواهم من سيرم ، وهرگاه أبو طالب مىخواست كه چاشت يا طعام به أولاد خود بخوراند به ايشان مىگفت كه : دست دراز مكنيد تا آن حضرت حاضر شود وتناول نمايد ، وچون آن حضرت ابتدأ مىنمود از بركت أو همه سير مىشدند وطعام به حال خود بود .\r\nوباز از أبو طالب منقول است كه گفت : در شبها از آن حضرت سخنان ودعاها ومناجاتها مىشنيدم كه تعجب مىكردم ، وعادت عرب نبود در هنگام خوردن وآشاميدن بسم اللّه بگويند ودر طفوليت عادت آن حضرت اين بود كه تا بسم اللّه نمىگفت نمىخورد ونمىآشاميد وچون از طعام فارغ مىشد الحمد للّه مىگفت « 2 » .\r\nوبه روايت ديگر : در ابتدأ مىگفت : « بسم اللّه الاحد » ، وبعد از فارغ شدن مىگفت :\r\n« الحمد للّه كثيرا » ، وبسيار بود كه به نزد أو مىرفتم كه تنها نشسته بود ونوري از سر أو تا به آسمان كشيده بود ، وهرگز دروغ وسخن بىفايده از أو نشنيدم وهرگز صداى خندهء أو را نشنيدم ، وبا كودكان هرگز در بازى شريك نشد ونگاه بسوى بازى ايشان نكرد وتنهائى را بهتر مىخواست ، ودر وقتي كه آن حضرت هفت‌ساله بود گروهى از يهودان آمدند\r\n\r\n\r\n","description":"","footnote":"\r\n( 1 ) . العدد القوية 146 - 147 .\r\n( 2 ) . مناقب ابن شهرآشوب 1 / 63 با اندكى تفاوت .\r\n","page_name":" 175 ","page_number":175},
  {"content":"\r\n\r\nوگفتند : ما در كتابهاى خود خوانده‌ايم كه حق تعالى محمد را از حرام وشبهه اجتناب مىفرمايد مىخواهيم أو را تجربه كنيم ، پس مرغ فربهى را بريان كردند ودر مجلسي كه آن حضرت وجمعى از قريش حاضر بودند آوردند ونزد ايشان گذاشتند وهمه خوردند وآن حضرت دست دراز نكرد پرسيدند كه : چرا تناول نمىنمائى ؟\r\nفرمود كه : اين حرام است وخدا مرا از خوردن حرام نگاه مىدارد .\r\nگفتند : حلال است اگر مىفرمائى ما لقمه‌اى از آن در دهان شما گذاريم .\r\nفرمود كه : اگر توانيد بكنيد ؛ چندان كه خواستند لقمه‌اى از آن به نزديك دهان آن حضرت ببرند نتوانستند ودست ايشان به جانب راست وچپ مىرفت وبه جانب دهان مبارك آن حضرت نمىرفت ، پس مرغ ديگر آوردند كه از خانهء همسايهء ايشان كه غايب بود گرفته بودند به قصد آنكه چون أو بيايد قيمتش را به أو بدهند ، چون آن حضرت لقمه‌اى برداشت از دست مباركش افتاد وفرمود كه : اين از مال شبهه است وپروردگار من مرا از آن نگاه مىدارد ، وديگران نيز هرچند خواستند كه لقمه‌اى از آن نزديك دهان آن حضرت ببرند نتوانستند ، پس يهودان اقرار كردند : اين است كه ما وصفش را در كتابهاى خدا خوانده‌ايم « 1 » .\r\nواز فاطمة بنت أسد روايت كرده است كه گفت : در صحن خانهء ما درختى بود كه سألها بود خشك شده بود ، پس روزى آن حضرت به نزد آن درخت آمد ودست مبارك خود را بر آن ماليد ، در ساعت آن درخت سبز شد ورطب از آن بهم رسيد ؛ وگفت : من هر روز براي آن حضرت رطب جمع مىكردم ودر ظرفى نگاه مىداشتم وچون تشريف مىآورد مىدادم وبيرون مىبرد وبر أطفال بني هاشم قسمت مىنمود ، روزى آن حضرت آمد ومن عذر خواستم كه امروز درخت رطب نياورده بود كه من براي شما جمع كنم .\r\nفاطمه گفت : بحقّ نور رويش سوگند مىخورم كه چون اين سخن را از من شنيد برگشت بسوى درختان خرما وبه سخنى چند تكلّم نمود ناگاه ديدم كه يكى از آن درختان\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 63 .\r\n","page_name":" 176 ","page_number":176},
  {"content":"\r\n\r\nخم شد آن قدر كه دست مباركش به سر درخت مىرسيد وآنچه مىخواست از رطب مىچيد وباز درخت بلند مىشد ، پس من در آن روز به درگاه خدا تضرع كردم كه : اى پروردگار آسمان ! مرا فرزندى روزى كن كه برادر وشبيه أو باشد ، پس در آن شب نطفهء أمير المؤمنين عليه السّلام منعقد شد وبه بركت آن حضرت هرگز پيرامون بت نگرديد وغير خدا را نپرستيد « 1 » .\r\nشاذان روايت كرده است كه : چون از عمر شريف حضرت رسول صلّى اللّه عليه وآله وسلّم چهار ماه گذشت آمنه مادر آن حضرت به رحمت الهى واصل شد وآن سرور بىپدر ومادر ماند واز شدت مصيبت مادر سه روز چيزى تناول نفرمود وپيوسته مىگريست ، وعبد المطلب بىتابى واضطراب مىنمود پس دختران خود عاتكة وصفيه را طلبيد وگفت : اين فرزند دلبند مرا ساكن گردانيد ودايه‌اى براي أو تفحّص نمائيد ، پس عاتكة عسل به آن حضرت مىخورانيد وجميع زنان شيرده بني هاشم را طلبيد كه شايد پستان يكى از ايشان را قبول كند پس چهارصد وشصت زن از زنان أكابر قريش در خانهء عبد المطّلب جمع شدند وآن حضرت پستان هيچ يك را قبول نكرد ونمكيد وپيوسته اضطراب مىفرمود ، پس عبد المطّلب غمگين از خانه بيرون آمد وبه نزد كعبه رفت ودر پناه كعبه نشست ناگاه مرد پيرى از قريش كه أو را عقيل بن أبي وقاص مىگفتند حاضر شد وچون آثار حزن در عبد المطّلب مشاهده كرد از سبب آن حال سؤال نمود .\r\nعبد المطّلب گفت : اى بزرگ قريش ! سبب اندوه من آن است كه فرزندزادهء من از روزى كه مادرش به رحمت حق واصل گرديده است تا حال از اضطراب قرار نمىگيرد وشير هيچ زن را قبول نمىكند وبه اين سبب خوردن وآشاميدن بر من گوارا نيست ودر چارهء كار أو حيران مانده‌ام .\r\nعقيل گفت : اى أبو الحارث ! من در ميان صناديد قريش زنى گمان دارم كه از غايت عقل وفصاحت وصباحت ورفعت حسب وشرافت نسب نظير خود ندارد وأو حليمة\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 64 ؛ العدد القوية 128 .\r\n","page_name":" 177 ","page_number":177},
  {"content":"\r\n\r\nدختر عبد اللّه بن الحارث است .\r\nعبد المطّلب چون أوصاف حليمة را شنيد أو را پسنديد وغلامي از غلامان خود را طلبيد كه أو را « شمردل » مىگفتند وأو را بر ناقهء سريعى سوار كرده به تعجيل بسوى قبيلهء بنى سعد بن بكر « 1 » كه در شش فرسخى مكة مىبودند فرستاد وگفت : بزودى عبد اللّه بن الحارث عدوى « 2 » را نزد من حاضر گردان ؛ پس در اندك زماني أو را حاضر گردانيد در هنگامى كه نزد عبد المطّلب أكابر قريش حاضر بودند ، وچون نظر عبد المطّلب بر أو افتاد به استقبال أو برخاست وأو را در بر گرفت ودر پهلوى خود جا داد وگفت : اى عبد اللّه ! تو را براي اين طلبيده‌ام كه محمد فرزندزادهء من چهارماهه است ومادرش وفات يافته است ودر مفارقت مادر گريه واضطراب بسيار مىكند وپستان هيچ زن را قبول نمىكند وشنيده‌ام كه تو را دخترى هست كه شير دارد ، اگر مصلحت دانى براي شير دادن محمد أو را حاضر ساز كه اگر شير أو را قبول كند تو را وعشيرهء تو را توانگر گردانم .\r\nعبد اللّه از استماع اين مژدهء همايون بسى شاد شد وبسوى قبيلهء خود برگشت وحليمة را بشارت داد ، پس حليمة غسل كرد وبه أنواع طيب خود را معطر گردانيد وجامه‌هاى فاخر پوشيده با پدر خود عبد اللّه وشوهر خود بكر بن سعد به خدمت عبد المطّلب شتافتند ، وچون عبد المطّلب حليمة را به خانهء عاتكة آورد وحضرت رسول صلّى اللّه عليه وآله وسلّم را در دامن أو گذاشتند حليمة پستان چپ خود را براي آن حضرت بيرون آورد وآن حضرت أو را قبول ننمود وبسوى پستان راست ميل كرد ، وچون پستان راست أو خشك شده بود وهرگز طفلى از آن شير نخورده بود مضايقه مىكرد ومىترسيد كه مبادا آن حضرت چون در پستان راست شير نيابد به پستان چپ ميل ننمايد ، وأو مبالغه مىنمود در دادن پستان چپ وحضرت اضطراب مىفرمود در گرفتن پستان راست تا آنكه حليمة گفت : اى فرزند ! بمك پستان راست را تا بدانى كه خشك است وشير ندارد ، وچون پستان أيمن را آن\r\n\r\n\r\n","description":"","footnote":"\r\n( 1 ) . در مصدر « بنى سعد بن أبي بكر » ذكر شده است .\r\n( 2 ) . در مصدر « أبو ذويب بن عبد اللّه بن الحارث السعداوى » ذكر شده است .\r\n","page_name":" 178 ","page_number":178},
  {"content":"\r\n\r\nصاحب ميمنت در دهان گرفت ومكيد از بركت دهان مباركش چندان شير جارى شد كه از كنار دهان آن حضرت مىريخت ، پس حليمة متعجب شد وگفت : بسى عجيب است امر تو اى فرزند ، من سوگند مىخورم بحقّ خداوند جهان كه دوازده فرزند را از پستان چپ شير داده ويك قطره شير از پستان راست من نچشيده‌اند واكنون از بركت تو شير از آن مىريزد .\r\nپس عبد المطّلب بسيار شاد شد وفرمود : اى حليمة ! اگر نزد ما مىمانى من قصرى در پهلوى قصر خود براي تو خالى مىكنم وتو را در آنجا ساكن مىگردانم ودر هر ماه هزار درهم سفيد ويك دست جامهء رومى وهر روز ده من نان سفيد وگوشت پاكيزه به تو عطا مىكنم .\r\nچون عبد المطلب يافت كه ايشان از ماندن كراهت دارند گفت : اى حليمة ! فرزند خود را به تو مىسپارم به دو شرط : أول آنكه در تعظيم واكرام أو تقصير ننمائى وپيوسته أو را در پهلوى خود بخوابانى ودست چپ را در زير سر أو گذارى ودست راست را در گردن أو درآورى واز أو غافل نگردى .\r\nحليمة گفت : بحقّ پروردگار جهان سوگند ياد مىكنم كه از وقتي كه نظرم بر أو افتاد محبت أو چندان در دلم جا كرده است كه در اكرام أو محتاج به سفارش نيستم .\r\nعبد المطلب گفت : دوم آنكه در هر جمعه أو را به نزد من بياورى كه من تاب مفارقت أو ندارم .\r\nحليمة گفت : چنين خواهم كرد ان شاء اللّه تعالى .\r\nپس عبد المطلب امر كرد كه سر مبارك آن حضرت را بشستند وجامه‌هاى فاخر بر أو پوشانيدند وآن حضرت را برداشت وبا حليمة گفت كه : بيا با من به نزد كعبه تا أو را به تو تسليم كنم ، وچون به نزد كعبه آمدند آن حضرت را هفت شوط بر دور كعبه طواف فرمود وخدا را بر حليمة گواه گرفت وآن حضرت را تسليم أو نمود وچهار هزار درهم سفيد به أو\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nداد با ده « 1 » جامهء فاخر از جامه‌هاى خود وچهار كنيز رومى به أو بخشيد وحلّه‌هاى يمنى بر أو خلعت پوشانيد وتا بيرون كعبه مشايعت ايشان نمود .\r\nوچون حليمة داخل قبيلهء بنى سعد شد وروى آن حضرت را گشود نوري از روى ازهرش ساطع شد كه زمين وآسمان را روشن كرد ، وچون قبيلهء أو آن أحوال جليله را مشاهده كردند خرد وبزرگ وپير وجوان ايشان همگى بسوى حليمة شتافته أو را به آن كرامت كبرى تهنيت گفتند ومحبت آن حضرت چندان در دلهاى ايشان جا كرد كه آن سرور را از دست يكديگر مىربودند ؛ وحليمة گفت : هرگز بول وغايط آن حضرت را نشستم وبوى بد هرگز از أو نشنيدم واگر فضله‌اى از أو جدا مىشد بوى مشك وكافور از آن مىشنيدم وزمين آن را فرو مىبرد وكسى نمىديد .\r\nوچون ده ماه از عمر شريفش گذشت در روز پنجشنبه حليمة بر در خيمهء مخصوص آن حضرت آمد ومنتظر بود كه چون از خواب بيدار شود آن حضرت را بشويد وزينت كند وبسوى عبد المطلب بياورد ، پس بسيار دير شد بيرون آمدن آن حضرت وجرأت نكرد كه داخل خيمه شود تا چهار ساعت از روز گذشت ، پس آن حضرت از خيمه بيرون خراميد وچون نظر كرد بسوى آن حضرت ديد كه سر مباركش را شسته وموهايش را شانه كرده‌اند وألوان جامه‌ها از سندس وإستبرق بر أو پوشانيده‌اند ، پس از مشاهدهء اين أحوال متعجب شد وگفت : اى فرزند ! اين جامه‌هاى فاخر وزينتهاى متكاثر از كجا براي تو حاصل شد ؟\r\nفرمود : اى مادر ! اين جامه‌ها را از بهشت آوردند وملائكة مرا زينت كردند .\r\nپس چون آن حضرت را به نزد جدّ بزرگوار آورد وآن قصه را به عبد المطّلب نقل كرد ، گفت : اى حليمة ! اين أمور غريبه را كه از أو مشاهده مىنمائى به ديگرى نقل مكن ؛ وهزار درهم وده دست رخت ويك كنيز روميه به حليمة بخشيد .\r\nوچون پانزده ماه از عمر شريفش گذشت هركه أو را مشاهده مىنمود گمان مىكرد كه پنج‌ساله است وچون حليمة آن حضرت را به قبيلهء خود برد بيست ودو گوسفند داشت\r\n\r\n\r\n","description":"","footnote":"\r\n( 1 ) . در مصدر « چهل » ذكر شده است .\r\n","page_name":" 180 ","page_number":180},
  {"content":"\r\n\r\nوچون آن حضرت از قبيلهء أو بيرون آمد أو هزار وسى گوسفند وشتر بهم رسانيده بود از بركت آن حضرت .\r\nوچون نزديك شد كه از عمر شريفش دو سال تمام شود شبى پسرهاى حليمة از چرانيدن گوسفندان محزون برگشتند گفتند : اى مادر ! امروز گرگى آمد ودو گوسفند از گلهء ما برد .\r\nحليمة گفت : خدا عوض بدهد ؛ وچون حضرت رسول صلّى اللّه عليه وآله وسلّم سخنان ايشان را شنيد گفت : آزرده مباشيد كه فردا من گوسفندان شما را از گرگ پس مىگيرم به مشيت الهى ، و « ضمره » پسر بزرگ حليمة گفت : عجب است از تو اى برادر كه روز گذشته گرگ گوسفندها را برده است وتو فردا از براي ما پس مىگيرى ؟ ! حضرت فرمود كه : اينها در جنب قدرت خدا سهل است .\r\nوچون صبح طالع شد ضمره به آن حضرت گفت كه : وفا به وعدهء خود مىفرمائى ؟\r\nگفت : بلى ، مرا ببر به آن موضع كه گرگ در آنجا گوسفندان تو را برده است تا به تو آنها را برگردانم .\r\nپس ضمره آن حضرت را بر دوش خود سوار كرد ، چون به آن موضع رسيد گفت : در اين مكان گرگ گوسفندان مرا برده است ، پس آن حضرت از دوش أو به زير آمد وبه سجده افتاد وگفت : اى اله من وسيد ومولاي من ! مىدانى حقّ حليمة را بر من وگرگى بر گوسفندان أو تعدّى كرده است ، پس سؤال مىكنم از تو كه گرگ را امر فرمائى كه گوسفندان أو را برگرداند ، پس در همان ساعت گرگ هر دو گوسفند را حاضر گردانيد وسببش آن بود كه چون گرگ گوسفندان را برد هاتفى أو را ندا كرد كه : اى گرگ ! بترس از عقوبت الهى واين دو گوسفند را حفظ نما تا بسوى بهترين پيغمبران محمد بن عبد اللّه آنها را برگردانى .\r\nپس گرگ در پاى آن حضرت افتاد وبه امر خدا به سخن آمد وگفت : اى سرور پيغمبران ! مرا معذور دار كه من ندانستم كه اين گوسفندان از توست .\r\nپس ضمره گفت : اى محمد ! چه بسيار عجيب است كارهاى تو .\r\nپس چون دو سال از عمر شريف آن حضرت تمام شد روزى با حليمة گفت كه : اى\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nمادر ! مىخواهم امروز با برادران خود به صحرا روم وايشان را بر گوسفند چرانيدن يارى كنم ودر كوه وصحرا نظر كنم واز مصنوعات الهى عبرتها بگيرم ومنافع واضرار أشياء را بدانم .\r\nحليمة گفت : اى فرزند ! بسيار مىخواهى رفتن را ؟\r\nگفت : بلى .\r\nچون ديد كه آن حضرت بسيار راغب است بسوى رفتن صحرا جامه‌هاى نيكو بر آن حضرت پوشانيد ونعلين در پاى آن حضرت بست واطعمهء نفيس براي آن حضرت همراه كرد وفرزندان خود را در محافظت ورعايت آن جناب وصيت بسيار نمود وآن حضرت را با ايشان فرستاد .\r\nوچون سيد أنبيا قدم در صحرا نهاد كوه ودشت از نور جمال آن خورشيد فلك ورسالت روشن شد وبه هر سنگ وكلوخ كه مىگذشت به آواز بلند أو را ندا مىكردند كه :\r\n« السّلام عليك يا محمّد ، السّلام عليك يا احمد ، السّلام عليك يا حامد ، السّلام عليك يا محمود ، السّلام عليك يا صاحب القول العدل ، لا اله الّا اللّه محمّد رسول اللّه » خوشا حال كسى كه به تو ايمان آورد وعذاب الهى بر كسى است كه به تو كافر گردد يا رد كند بر تو يك حرف از آنچه از نزد پروردگار خود خواهى آورد ، وآن حضرت جواب سلام آنها مىگفت ومىگذشت وهر ساعت فرزندان حليمة امرى چند از غرائب مشاهده مىكردند كه حيرت ايشان زيادة مىشد تا آنكه آفتاب بلند شد وآن حضرت از حرارت آفتاب متأذّى شد ، پس حق تعالى وحى نمود بسوى ملكي كه أو را « استحيائيل » مىگويند كه ابر سفيدى را بر سر آن سرور بگسترد كه سايبان آن سيد پيغمبران باشد ، پس در همان ساعت ابرى بر بالاى سر آن حضرت پيدا شد ومانند مشك آب مىريخت ويك قطره بر آن حضرت نمىريخت ورودخانه‌ها از سيلاب جارى مىشد وبر سر راه آن حضرت هيچ گل نبود واز آن ابر باران زعفران ومشك مىباريد وكوه ودشت را براي آن سرور معطر مىساخت ، ودر آن صحرا درخت خرماى خشكى بود كه سألها بود خشك شده بود وبرگهايش ريخته بود وچون حضرت به آن درخت رسيد پشت مبارك را بر آن درخت گذاشت كه استراحتى\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nبفرمايد ناگاه درخت به اهتزاز آمد وسبز شد وبرگ برآورد وخلال سبز ورطب زرد وسرخ براي ضيافت آن حضرت فرو ريخت ، پس سيد ابرار ساعتي در زير آن درخت قرار گرفت وبا برادران رضاعى خود سخن مىگفت ناگاه نظر مباركش بر چمن سبزى افتاد كه به أنواع گلها ورياحين آراسته بود پس گفت : اى برادران ! مىخواهم به سير اين چمن بروم وصنايع الهى را مشاهده نمايم .\r\nبرادران گفتند : ما در خدمت تو مىآئيم .\r\nحضرت فرمود كه : شما به اعمال خود مشغول باشيد كه من تنها مىروم واگر خدا خواهد بزودى بسوى شما مراجعت مىنمايم .\r\nگفتند : برو كه دلهاى ما متوجه توست .\r\nپس آن نونهال گلشن أنبيا در آن چمن دلگشا سيركنان مىخراميد ودر بدايع صنايع رباني به تأمل وتفكر نظر مىنمود تا آنكه به كوه عظيمى رسيد وراه نداشت كه كسى بر آن تواند برآمد وچون خاطر مباركش متعلق بود كه بالاى كوه را سير نمايد ، استحيائيل بر كوه صدائى زد كه بر خود بلرزيد وگفت : اى كوه ! بهترين پيغمبران با شكوه نبوّت مىخواهد بر تو برآيد ، براي أو خاضع شو ؛ پس آن كوه چندان فرو رفت وفروتنى نزد آن معدن وقار وشكوه نمود كه آن حضرت پاى مبارك بر آن گذاشت وبالا رفت وچون آن طرف كوه را مشاهده نمود نيكوتر از اين طرف ديد وخواست كه به آن طرف خرامد ودر آن طرف كوه مار وعقرب بسيار بودند در غايت عظمت كه كسى از بيم آنها در آن وادى عبور نمىتوانست نمود ، پس استحيائيل نهيبى داد ايشان را كه : اى گروه حيّات وعقارب ! خود را در سوراخها ودر زير سنگها پنهان كنيد كه سيد اولين وآخرين شما را نبيند ، وچون همه پنهان شدند آن حضرت از كوه به زير آمد پس چشمهء آبى ديد در غايت سردى از عسل شيرين‌تر واز مسكه نرم‌تر پس از آن آب تناول فرمود ولحظه‌اى در كنار آن چشمه استراحت نمود پس در آن وقت جبرئيل وميكائيل وإسرافيل ودردائيل فرود آمدند ودر خدمت آن حضرت نشستند پس جبرئيل گفت : « السّلام عليك يا محمّد ، السّلام عليك يا احمد ، السّلام عليك يا حامد ، السّلام عليك يا محمود ، السّلام عليك يا طه ، السّلام عليك\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nيا ايّها المدّثّر ، السّلام عليك يا ايّها المزّمّل ، السّلام عليك يا طاب طاب ، السّلام عليك يا سيّد ، السّلام عليك يا فارقليط ، السّلام عليك يا طس ، السّلام عليك يا طسم ، السّلام عليك يا شمس الدّنيا ، السّلام عليك يا قمر الآخرة ، السّلام عليك يا نور الدّنيا والآخرة ، السّلام عليك يا شمس القيامة ، السّلام عليك يا خاتم النّبيّين ، السّلام عليك يا شفيع المذنبين » ، پس سلام بسيار گفت ومناقب آن جناب را بسيار بيان كرد وگفت : خوشا حال كسى كه به تو ايمان آورد وبدا حال كسى كه به تو كافر گردد ويا قبول نكند از تو يك حرف از آنچه از جانب پروردگار خود خواهى آورد .\r\nپس حضرت رسول جواب سلام ايشان گفت وفرمود : كيستيد شما ؟\r\nگفتند : مائيم بندگان خدا ؛ وبر دور آن حضرت نشستند پس از جبرئيل پرسيد كه : نام تو چيست ؟ گفت : عبد اللّه ؛ واز ميكائيل پرسيد : چه نام دارى ؟ گفت : عبد اللّه ؛ واز إسرافيل پرسيد : نامت چيست ؟ گفت : عبد الجبار « 1 » ؛ واز دردائيل پرسيد گفت :\r\nعبد الرحمن ؛ پس آن حضرت فرمود كه : ما همه بندهء خدائيم .\r\nوبا جبرئيل طشتى بود از ياقوت سرخ وبا ميكائيل ابريقى بود از ياقوت سبز وإبريق مملو بود از آب بهشت ، پس جبرئيل نزديك آمد ودهان خود را بر دهان آن حضرت گذاشت وتا سه ساعت اسرار خالق انس وجان را بر دهان آن معدن علم وايمان مىدميد پس گفت : اى محمد ! بفهم وبياموز آنچه را بيان كردم .\r\nفرمود : بلى ان شاء اللّه تعالى ؛ ومملو گردانيد آن حضرت را از علم وبيان وحكمت وبرهان وحق تعالى نور روى آن خورشيد فلك نبوّت را هفتاد وهفت برابر مضاعف گردانيد وبه مرتبه‌اى رسيد كه هيچ كس را تاب آن نبود كه درست بر روى أنور آن سرور نظر كند .\r\nپس جبرئيل گفت كه : مترس اى محمد .\r\nفرمود كه : اگر از غير پروردگار خود بترسم عظمت وجلال أو را ندانسته خواهم بود .\r\n\r\n\r\n","description":"","footnote":"\r\n( 1 ) . در مصدر نام ميكائيل ، « عبد الجبار » ؛ ونام إسرافيل ، « عبد اللّه » ذكر شده است .\r\n","page_name":" 184 ","page_number":184},
  {"content":"\r\n\r\nپس جبرئيل بسوى ميكائيل نظر كرد وگفت : سزاوار است كه خدا چنين بنده‌اى را حبيب خود خوانده است وأو را بهترين فرزندان آدم گردانيده است ؛ پس آن حضرت را بر پشت خوابانيد وآن جناب فرمود كه : اى جبرئيل ! چه مىكنى ؟\r\nگفت : باكى نيست بر تو ونمىكنم مگر آنچه خير است از براي تو ، پس به بال خود شكم مبارك آن حضرت را شكافت واز ميان دل حقايق منزلش نقطهء سياهى بيرون آورد وآن دل را با آب بهشت شست وميكائيل آب مىريخت .\r\nاز آن حضرت پرسيدند كه : جبرئيل دل تو را از چه چيز شست ؟\r\nفرمود كه : از شك وشبهه‌ها وفتنه‌ها وهرگز كفر بر دل من نبود وپيغمبر بودم در وقتي كه روح آدم هنوز به بدنش تعلق نگرفته بود .\r\nپس إسرافيل مهرى بيرون آورد كه در آن دو سطر نوشته بود : « لا اله الا اللّه محمد رسول اللّه » پس آن مهر را بر ميان دو كتف آن حضرت گذاشت تا نقش گرفت .\r\nوبه روايت ديگر : بر دل أو گذاشت « 1 » تا پر از نور گرديد واز نور أو جهان روشن شد ؛ پس دردائيل سر آن سرور را در دامن خود گرفت وآن حضرت به خواب رفت پس در خواب ديد كه از سرش درختى عظيم روئيد وبسوى آسمان بلند گرديد وشاخهايش تنومند شد واز هر شاخهايش شاخها پديد آمد ودر زير درخت گياه بسيار ديد كه وصف نتوان كرد ، پس منادى ندا كرد آن حضرت را كه : اى محمد ! اين درخت ، توئى ؛ وشاخهاى آن ، أهل بيت تواند ؛ وآن گياهها كه در زير درخت روئيده است ، محبّان ومواليان تو وأهل بيت تواند ، پس بشارت باد تو را اى محمد به پيغمبرى عظيم ورياست بزرگ .\r\nپس دردائيل ترازوئى بيرون آورد كه هر كفهء آن در گشادگى مانند ما بين آسمان وزمين بود ، پس آن حضرت را در يك پلهء ترازو گذاشت وصد نفر از أصحاب آن حضرت را در پلهء ديگر گذاشت ، وآن حضرت زيادتى كرد ، پس هزار نفر از خواصّ صحابه را در آن پله گذاشت وباز حضرت زيادتى كرد ، پس نصف امّت را در آن پله گذاشت وباز آن حضرت\r\n\r\n\r\n","description":"","footnote":"\r\n( 1 ) . شرح نهج البلاغة ابن أبي الحديد 3 / 205 ؛ الأنوار 213 .\r\n","page_name":" 185 ","page_number":185},
  {"content":"\r\n\r\nسنگين‌تر بود ، پس تمام امّت را با جميع پيغمبران وأوصيا وملائكة وكوهها ودرياها وبيابانها ودرختان وساير مخلوقات الهى همگى را در آن پله گذاشت وبه آن حضرت برابر نشدند وزيادة آمد بر همه ، پس دانستند آن حضرت بهترين آفريدگان است ؛ وهمهء اين أحوال را در ميان خواب وبيدارى مشاهده مىنمود پس دردائيل گفت : خوشا حال تو وطوبى از براي تو وامّت تو است وشما راست بازگشت نيكو وواي بر كسى كه به تو كافر گردد . پس ملائكة به آسمان برگشتند .\r\nوچون مدتي گذشت آن حضرت مراجعت نفرمود وأولاد حليمة بسيار گشتند وآن حضرت را نيافتند برگشتند بسوى حليمة وآن قصهء هايله را به أو گفتند ، پس حليمة در ميان قبيلهء خود صدا به شيون بلند كرد وجامه‌ها را بر بدن خود دريد وموهاى خود را پريشان نمود وبا سر وپاى برهنه در بيابانها مىدويد وخون از قدمهايش مىريخت وفرياد مىكرد كه : اى فرزند دلبند من ! واى نور ديدهء من ! واى ميوهء دل من ! كجائى وبه مادر رنجور خود چرا رخ نمىنمائى ؟ زنان قبيله با أو مىدويدند وموهاى خود را مىكندند وروهاى خود را مىخراشيدند وهر بنده وآزاد وپير وجوان كه در قبيلهء أو بودند سراسيمه به طلب آن حضرت به هر سو مىدويدند ، وعبد اللّه بن الحارث با اشراف بنى سعد سوار شدند وسوگند ياد كرد كه : اگر محمد را نيابم شمشير بكشم واحدى از قبيلهء بنى سعد وغطفان را بر روى زمين نگذارم .\r\nوچون حليمة در آن بيابان اثرى از آن حضرت نيافت با آن حال پريشان رو به مكة دويد ووقتي به عبد المطّلب رسيد كه أو با رؤساى قريش وبني هاشم نزديك كعبهء معظمه نشسته بودند وعبد المطّلب چون حليمة را به آن حال مشاهده نمود بر خود بلرزيد واز حقيقت حال سؤال نمود ، چون آن خبر وحشت‌انگيز را شنيد ساعتي بيهوش گرديد وچون به هوش بازآمد گفت : « لا حول ولا قوة الا باللّه العلي العظيم » وغلام خود را بانگ زد كه :\r\nأسب وشمشير وزره مرا حاضر گردان ، وبر كعبه بالا رفت وفرياد كشيد كه : اى آل غالب ! واى آل عدنان ! واى آل فهر ! واى آل نزار ! واى آل كنانه ! واى آل مضر ! واى آل مالك ! جمع شويد پس همهء بطون عرب وجميع بني هاشم نزد أو مجتمع گرديدند وگفتند : چه واقع\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nشده است اى سيد ما ؟\r\nگفت : محمد دو روز است كه پيدا نيست ، سوار شويد واسلحه بپوشيد .\r\nپس ده هزار كس با عبد المطلب سوار شدند وصداى گريه وأنين از آن بلد امين به عرش برين بلند شد وسواران به هر سو متوجه شدند وعبد المطّلب با گروهى از اشراف بسوى قبيلهء بنى سعد روانه شدند وسوگند ياد كرد كه : اگر محمد را نيابم به مكة برنگردم وهر مرد وزن يهودي وهركه را متهم دانم به عداوت آن حضرت به شمشير آبدار روح پليدشان را به أرواح ساير كفّار ملحق گردانم .\r\nوچون أبو مسعود ثقفى وورقة بن نوفل وعقيل بن أبي وقاص از يمن بسوى مكة مىآمدند گذار ايشان به آن وادى افتاد كه حضرت رسول صلّى اللّه عليه وآله وسلّم در آنجا قرار گرفته بود ودر آن وادى نظر ايشان بر درختى افتاد ، ورقه گفت كه : من سه مرتبه از اين وادى عبور كرده‌ام ودر اينجا درختى نديده‌ام .\r\nعقيل گفت : راست مىگوئى بيا نزديك درخت برويم شايد بر سرّ اين امر غريب مطّلع گرديم .\r\nچون به نزديك درخت رسيدند طفلى در پاى درخت مشاهده كردند كه آفتاب از تاب رشك أو سوخته وماه حلقهء بندگى أو در گوش كشيده است ، پس بعضي گفتند : اين از جن خواهد بود ، وبعضي گفتند : اين نور وضيا جن را كي رواست ؟ البتة ملكي خواهد بود كه به صورت بشر مصوّر گرديده است .\r\nپس أبو مسعود گفت : كيستى اى پسر كه ما را حيران حسن وجمال خود گردانيدى ؟\r\nآيا از جنّى يا از انس ؟\r\nفرمود كه : از جن نيستم از فرزندان آدمم .\r\nپرسيد كه : چه نام دارى ؟\r\nفرمود : محمد بن عبد اللّه بن عبد المطّلب بن هاشم بن عبد مناف .\r\nأبو مسعود گفت : تو فرزندزادهء عبد المطّلبى ؟ ! چگونه به اين مكان آمده‌اى ؟ !\r\nفرمود كه : به هدايت الهى به اين صحرا رسيده‌ام .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nپس أبو مسعود فرود آمد وگفت : اى نور ديده ! مىخواهى تو را به خدمت عبد المطّلب برسانم ؟\r\nفرمود : بلى .\r\nأبو مسعود آن حضرت را در پيش خود گرفت وبه جانب مكة روان شد ، وچون به نزديك قبيلهء بنى سعد رسيدند ، عبد المطّلب در همان ساعت به آن قبيله رسيده بود ، پس حضرت فرمود كه : اين عبد المطّلب است كه به طلب من آمده است .\r\nايشان گفتند : ما كسى را نمىبينيم .\r\nفرمود : بعد از زماني خواهيد ديد ؛ چون به نزديك رسيدند وعبد المطّلب نظرش بر آن خورشيد أوج نبوت افتاد خود را از أسب انداخت وآن حضرت را در بر گرفت وگفت : كجا بودى اى نور ديدهء من ؟ واللّه اگر تو را نمىيافتم كافرى را در مكة زنده نمىگذاشتم .\r\nپس آن حضرت آنچه گذشته بود از الطاف يزدانى براي آن محرم اسرار ربّانى نقل فرمود ، وعبد المطّلب شاد شد وآن حضرت را به مكة آورد وأبو مسعود را پنجاه ناقة وورقه وعقيل را شصت ناقة بخشيد ، وحليمة را طلبيد ونوازشها نمود وپدر حليمة را هزار مثقال طلا وده هزار درهم نقره عطا فرمود وبه شوهرش زر بىحساب داد وفرزند حليمة را دويست ناقة بخشيد واز ايشان عذر طلبيد وفرمود : بعد از اين نور ديده‌ام را از نظر خود دور نمىگردانم « 1 » .\r\nمؤلف كتاب أنوار روايت كرده است كه : عادت أهل مكة چنان بود كه هر فرزندى از ايشان متولد مىشد بعد از هفت روز به دايه مىدادند ، وچون آن حضرت متولد شد زنان بسيار آرزو كردند كه دايهء آن حضرت شوند ، وروزى آمنه در پهلوى آن حضرت خوابيده بود ناگاه نداى هاتفى را شنيد كه : اگر از براي فرزند خود مرضعه مىخواهى اختيار كن از قبيلهء بنى سعد زنى را كه أو را حليمة مىنامند ودختر أبى ذويب است ، پس هر زنى را كه مىآوردند آمنه أول نام أو را مىپرسيد وچون آن نام را نمىشنيد نمىپسنديد ، وچون در\r\n\r\n\r\n","description":"","footnote":"\r\n( 1 ) . فضائل شاذان بن جبرئيل 25 - 39 ، وروايت در آنجا با تفصيل بيشترى ذكر شده است .\r\n","page_name":" 188 ","page_number":188},
  {"content":"\r\n\r\nهمهء بلاد قحط عظيم بهم رسيده بود به غير از مكهء معظمه كه از بركت آن مولود مكرّم آبادان بود لهذا زنان قبيلهء بنى سعد براي دايگى أطفال أهل مكة متوجه مكة گرديدند .\r\nوحليمة روايت كرده است كه : چندان بر ما عيش تنگ شده بود كه يك روز دو روز مىگذشت كه براي ما قوتى بهم نمىرسيد ودر علف صحرا با چهارپايان خود شريك مىشديم ، پس شبى در ميان خواب وبيدارى ديدم كه مردى آمد ومرا در نهرى افكند كه آبش از شير سفيدتر واز عسل شيرين‌تر بود وگفت : از اين تناول نما ، وچون سيراب شدم مرا به جاى خود برگردانيد وگفت : برو بسوى مكة كه براي تو در آنجا روزى گشاده‌اى مهيّا شده است به سبب فرزندى كه در آنجا متولد شده است ، پس دست خود را بر سينهء من زد وگفت : خدا شير تو را فراوان وحسن وجمالت را افزون گرداند .\r\nوچون بيدار شدم وبسوى قبيلهء خود رفتم گفتند : اى حليمة ! ما عجب داريم از حال تو وافزونى حسن وجمال تو از كجا آورده‌اى ؟ ومن حال خود را از ايشان مخفى داشتم ، پس بعد از دو روز نداى هاتفى به گوش جميع أهل قبيله رسيد كه : اى زنان بنى سعد ! نازل شد بر شما بركتها وزايل گرديد از شما زحمتها به بركت شير دادن مولودى كه در مكة متولد شده است ، پس خوشا حال كسى كه أو را دريابد وبه شير دادن أو ظفر يابد ؛ چون أهل قبيله نداى آن هاتف را شنيدند همگى بسوى مكة روانه گرديدند وما از همه پريشان‌تر بوديم وحيوانات ما هلاك شده بودند وباربردارى نداشتيم پس ديگران سبقت كردند وهر يك كه به نزد آمنه مىرفتند مىپرسيد : چه نام دارى ؟ وچون آن نام را كه در خواب شنيده بود نمىشنيد ايشان را مجاب مىگردانيد .\r\nوچون حليمة داخل مكة شد حق تعالى أو را هدايت كرد كه در أول حال به نزد عبد المطّلب آمد در هنگامى كه نزديك كعبه بر كرسي خود نشسته بود ، بعد از تحيت گفت كه : من زنى هستم از قبيلهء بنى سعد وبراي شير دادن فرزندان آمده‌ام اگر تو را فرزندى هست مرا براي أو اختيار كن .\r\nعبد المطّلب گفت : من فرزندزاده‌اى دارم از پدر يتيم مانده است ، اگر خواهى أو را به تو مىدهم وكفايت أمور تو مىنمايم .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nحليمة گفت : مرا شوهرى هست با أو مشورت كنم ، اگر راضى شود به خدمت شما بيايم .\r\nچون برگشت وبا شوهر خود مشورت كرد شوهرش گفت : اگر چه از فرزند يتيم نفعي متصوّر نيست وليكن أو را بگير شايد خدا به سبب أو خير بسيار به ما كرامت فرمايد وجدّ أو مشهور است به كرم واحسان .\r\nپس حليمة به نزد عبد المطّلب آمد وعبد المطّلب أو را به نزد آمنه برد وآمنه پرسيد كه :\r\nچه نام دارى ؟\r\nگفت : حليمة بنت ذويب .\r\nآمنه گفت : اين است آن زن كه من مأمور شده‌ام كه فرزند خود را به أو دهم ؛ پس آمنه گفت كه : اى حليمة ! بشارت باد تو را كه اين فرزندى است كه از بركت أو آبادانى وفراوانى در اين بلد بهم رسيده است وهمهء أهل بلاد را به ما احتياج هست .\r\nپس آمنه حليمة را به حجره‌اى برد كه حضرت رسول در آنجا بود ، حليمة گفت : آيا در روز براي فرزند خود چراغ افروخته‌اى ؟\r\nآمنه گفت : نه واللّه از روزى كه متولد شده است تا حال هرگز نزد أو چراغ در شب وروز روشن نكرده‌ام ونور خورشيد جمال أو ما را از چراغ مستغنى گردانيده است .\r\nچون حليمة را نظر بر آن حضرت افتاد آفتابى را ديد كه در جامهء سفيدى پيچيده‌اند واز أو رائحهء مشك وعنبر ساطع است ، پس محبت آن حضرت در دل أو افتاد واز حصول اين نعمت شاد ومسرور شد ، وچون آن خورشيد زمن را در دامن گذاشت ونظر مباركش بر حليمة افتاد شادى كرد وبر روى أو خنديد واز دهان واضح البرهانش نوري ساطع گرديد كه آن خانه روشن شد واز پستان راست تناول فرمود وبسوى پستان چپ ميل ننمود براي رعايت فرزند حليمة ، پس حليمة آن حضرت را برداشته با شادى تمام روانه شد .\r\nعبد المطّلب گفت : اى حليمة ! باش تا تو را توشه‌اى بدهيم ونوازش كنيم .\r\nحليمة گفت : اين فرزند مبارك مرا بس است وبهتر است از خزانه‌هاى عالم .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nپس عبد المطّلب وآمنه آن قدر از مال وپوشش وتوشه به أو دادند كه محسود اقران خود گرديد ، وآمنه آن حضرت را گرفت وبوسيد واز مفارقت أو گريست وبه حليمة تسليم نمود وگفت : اى حليمة ! نيكو محافظت نما نور ديده وسرور سينهء مرا .\r\nحليمة گفت كه : چون آن حضرت را از خانهء آمنه بيرون آوردم به هر سنگ وكلوخ ودرختى كه گذشتم مرا تهنيت گفتند ، وچون به نزد شوهر خود رفتم از نور جبين آن رسول امين متعجب گرديد وگفت : اى حليمة ! خدا ما را به سبب اين فرزند بر همهء أهل قبيله زيادتى داد وشك نيست كه اين از أولاد ملوك است ؛ وچون به جانب قبيلهء خود روانه شديم در اثناى راه گذشتيم بر چهل نفر از رهبانان نصارى كه يكى از ايشان أوصاف پيغمبر آخر الزمان صلّى اللّه عليه وآله وسلّم را بيان مىكرد ومىگفت : يا ظاهر شده است يا در اين زودى ظاهر خواهد شد ، ناگاه إبليس به صورت انساني مصوّر شد وگفت : آن كه وصف مىكنيد همين است كه اين زن الحال از پيش شما گذرانيد ، پس برخاستند وبسوى من دويدند وآن نور ساطع را از جبين آن حضرت مشاهده نمودند ، پس شيطان بانگ زد بر ايشان كه :\r\nبكشيد أو را پيش از آنكه بر شما مسلط شود ، وايشان شمشيرها از غلاف كشيدند ورو به من دويدند ، پس آن حضرت سر به جانب آسمان بلند كرد ناگاه صداى مهيبى شنيدم مانند رعد وآتشى ديدم از آسمان فرود آمد وحايل گرديد ميان آن حضرت وايشان ، وهمهء ايشان سوختند وصدائى شنيدم كه : خايب ونااميد گرديد سعى كاهنان ؛ وچون آن حضرت داخل قبيلهء بنى سعد شد از بركت قدم آن حضرت صحراهاى ايشان سبز شد ودرختان ايشان پرميوه شد وقحط ايشان به فراوانى مبدّل گرديد وبركات آن حضرت در ميان ايشان ظاهر شد وهر بيمارى كه در ميان ايشان بهم مىرسيد تا به نزديك آن حضرت مىآوردند شفا مىيافت وهر روز معجزات بسيار از آن مخزن اسرار بر ايشان ظاهر مىشد ومىگفتند : اى حليمة ! خدا ما را سعادتمند گردانيد به سبب فرزند تو .\r\nحليمة گفت كه : در هنگام خوردن شير پيوسته از آن برگزيدهء عليم وخبير مىشنيدم كه مىگفت : سپاس خداوندى را سزاست كه مرا بيرون آورد از درختى كه پيغمبران خود را از آن بيرون آورده است ، ودر روزى آن قدر نمو مىكرد كه ديگران در ما هي آن قدر نمو كنند\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nودر ما هي آن قدر بزرگ مىشد كه ديگران در سالى بزرگ شوند ، وچون طعام حاضر مىكرديم كه بخوريم دست مباركش را بر روى آن مىگذاشت چنان بركت در آن طعام بهم مىرسيد كه همه سير مىشديم وطعام به حال خود بود .\r\nوچون هفت سال از عمر شريف آن جناب گذشت روزى به حليمة فرمود كه : اى مادر ! انصاف نمىكنى در باب من وبرادران من ، مرا در سايه مىدارى وبرادرانم در آفتاب مىباشند وگوسفند مىچرانند ومن شير آن گوسفندان را مىآشامم ودر تعب با ايشان موافقت نمىنمايم .\r\nحليمة گفت : اى فرزند من ! بر تو مىترسم از حاسدان تو ومىترسم كه تو را حادثه‌اى رو دهد ومن جواب عبد المطّلب نتوانم گفت .\r\nحضرت فرمود كه : اى مادر ! بر من مترس كه حق تعالى حافظ من است .\r\nوچون صبح شد مبالغهء بسيار فرمود وبا برادران روانهء صحرا شد ، وچون شب درآمد مانند بدر از أفق صحرا طالع شد وحليمة به استقبال أو دويد وأو را در بر كشيد وگفت : اى فرزند ! در تمام روز در انديشهء تو بودم .\r\nحليمة گفت كه : يكى از گوسفندان مرا ضمره فرزند من پايش را شكسته بود ، ديدم كه به نزديك آن حضرت آمد وچنان مىنمود كه شكايت از درد خود مىكند پس ديدم كه آن حضرت دست مبارك خود را بر پاى گوسفند ماليد وسخنى چند از زبان معجز بيان خود جارى گردانيد ناگاه پايش درست شد وبه گوسفندان ديگر ملحق گرديد وهمهء آن حيوانات مطيع أو بودند ، چون به ايشان مىگفت : برويد ، مىرفتند وهرگاه مىگفت :\r\nبايستيد ، مىايستادند ، روزى گوسفندان را به صحرائى بردند كه در آن صحرا شيران ودرندگان بسيار بودند ناگاه شيرى قصد يكى از گوسفندان كرد پس آن حضرت پيش رفت وسخنى گفت شير سر به زير افكند وگريخت ، پس برادران آن حضرت ترسيدند وبه جانب أو دويده وگفتند : ما بر تو ترسيديم از شير وتو پروائى نكردى وگويا با أو سخن مىفرمودى ! فرمود : بلى ، گفتم كه : ديگر نزديك اين وادى ميا كه مىخواهم گوسفندان در اينجا بچرند .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nپس شبى حليمة خواب هولناكى ديد وبا شوهر خود گفت : بيا كه محمد را به نزد جدّ أو ببريم كه مىترسم به أو آسيبى برسد ومصيبت ما نزد جدّ أو عظيم گردد ومن در خواب ديدم كه فرزندم محمد به صحرا رفت ناگاه دو مرد عظيم پيدا شدند كه جامه‌هاى إستبرق پوشيده بودند وهر دو قصد أو كردند ويكى از ايشان خنجرى در دست داشت وشكم أو را شكافت ومن ترسان از خواب بيدار شدم .\r\nشوهر حليمة گفت : آنچه مىگوئى محال است كه واقع شود زيرا كه حق تعالى حافظ اوست وأمور عظيمه در باب أو خبر دادند ومىبايد همه به ظهور آيد ومعجزاتى كه از أو مشاهده كرديم همه مصدّق آن اخبار است .\r\nوچون صبح شد هرچند حليمة خواست كه آن حضرت را به حيله نزد خود نگاه دارد كه به صحرا نرود راضى نشد وبا برادران به عادت مقرر متوجه صحرا گرديد ، چون نيمى از روز گذشت أولاد حليمة فرياد كنان وگريان بسوى قبيله دويدند ، وچون حليمة صداى شيون ايشان را شنيد از خيمه بيرون دويد وخاك بر سر مىريخت وموهاى خود را مىكند واز ايشان پرسيد كه : چه مىشود شما را ومحمد را چه كرديد ؟\r\nايشان گفتند : ما امروز چون به صحرا رفتيم در زير درختى قرار گرفتيم ناگاه دو مرد عظيم ديديم كه نزد ما پيدا شدند كه هرگز مانند ايشان نديده بوديم وچون به نزديك ما آمدند محمد را گرفتند وبه قلهء كوه بالا بردند ويكى از ايشان أو را خوابانيد وديگرى كاردى گرفت شكم أو را شكافت ودل وامعاى أو را بيرون آورد ، وما اين قضيهء هايله را مشاهده كرده بسوى تو آمديم .\r\nپس حليمة دستها را بر روى خود زد وگفت : اين بود تعبير خواب من ، ونالهء وا ولداه ووا محمداه برآورد بسوى صحرا دويد وشوهرش با أهل قبيله حربه‌ها برداشته از پى أو روان شدند وچون به آن موضع رسيدند ديدند كه آن حضرت نشسته وگوسفندان برگرد أو برآمده‌اند ، پس حليمة آن حضرت را در بر گرفته بوسيد وشكمش را گشود وهيچ اثرى مشاهده ننمود ودر جامه‌هايش خونى نديد ، پس به فرزندان خود گفت : چرا بر محمد دروغ بستيد ؟\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nحضرت فرمود : اى مادر ! ايشان را ملامت مكن ، آنچه گفتند راست بود وآن دو مرد مرا خوابانيدند ويكى شكم مرا شكافت بىآنكه المى به من برسد ودل مرا شكافت واز آنجا نقطهء سياهى بيرون آورد وانداخت وگفت : ديگر شيطان را از دل تو بهره‌اى نيست پس دل مرا به آب بهشت شستند ودر جاى خود گذاشتند ، وديگرى مهرى بيرون آورد كه نور از آن ساطع بود وپشت مرا مهر زد وگفت : اى محمد ! اگر بدانى كه تو را نزد حق تعالى چه قدر ومنزلت هست هرآينه ديدهء تو هميشه روشن ودلت شاد خواهد بود ، پس مرا با جميع عالم سنجيدند واز همه فزون آمدم وايشان به آسمان رفتند ومن از كوه به زير آمدم « 1 » .\r\nوبه روايت ديگر از آن حضرت منقول است كه : چون حليمة فرياد كنان پيدا شد ملائكة نزد من ايستاده بودند ، پس حليمة گفت : وا ضعيفاه تو را از ميان رفيقانت ضعيف يافتند وكشتند ، پس ملائكة مرا در بر گرفتند وبوسيدند وگفتند : حبّذا چون تو ضعيفى ؛ وچون حليمة گفت : يا وحيداه ، بار ديگر مرا بوسيدند وگفتند : حبّذا چون تو يگانه وتنهائى ، تو تنها نيستى خدا وملائكة ومؤمنان با تواند ؛ وچون حليمة گفت : يا يتيماه ، مرا بوسيدند وگفتند : حبّذا چون تو يتيمى كه از تو گراميترى نزد حق تعالى نيست وخدا خير بسيار براي تو مهيّا ساخته است ؛ وچون حليمة به من رسيد ومرا در دامن گذاشت دستم در دست ايشان بود وحليمة ايشان را نمىديد « 2 » .\r\nمؤلف كتاب أنوار گويد : چون حليمة اين واقعه را شنيد ، از وقوع حوادث ترسيد وآن حضرت را برداشت ومتوجه مكة گرديد ودر عرض راه به قبيله‌اى از قبايل عرب رسيد كه در ميان ايشان كاهنى بود كه از بسيارى پيرى موهاى ابرويش بر ديده‌اش افتاده بود ومردم بر دور أو جمع شده بودند ، چون حليمة از پيش ايشان گذشت آن كاهن مدهوش گرديد وچون به هوش آمد گفت : واي بر شما ! مبادرت نمائيد بسوى آن زنى كه سواره گذشت وبگيريد از أو آن طفل را وبكشيد پيش از آنكه بلاد شما را خراب كند .\r\n\r\n\r\n","description":"","footnote":"\r\n( 1 ) . الأنوار 193 - 213 ، وروايت در آنجا مفصلتر ذكر شده است .\r\n( 2 ) . شرح نهج البلاغة ابن أبي الحديد 13 / 206 .\r\n","page_name":" 194 ","page_number":194},
  {"content":"\r\n\r\nحليمة گفت : ناگاه ديدم كه مردان شمشيرها كشيده رو به من دويدند وچون نزديك من رسيدند باد تندى وزيد وهمه را بر زمين افكند ومن از ايشان گذشتم وپروائى نكردم تا داخل مكة شدم وآن حضرت را گذاشتم نزد جماعتى كه نشسته بودند وپى كارى رفتم ، وچون برگشتم آن حضرت را نديدم ، از آن جماعت پرسيدم ، ايشان گفتند : ما نديديم .\r\nگفتم : واللّه اگر أو را نيابم خود را از اين كوه به زير مىاندازم ، وگريبان خود را چاك كردم وفرياد كنان به هر سو مىدويدم ، ناگاه مرد پيرى ديدم كه عصائى در دست داشت واز اضطراب أحوال من سؤال كرد ، چون قصهء خود را به أو نقل كردم گفت : گريه مكن كه من تو را دلالت مىكنم بر كسى كه تو را نشان دهد كجا رفته است ، پس مرا به نزد بتي برد كه أو را « هبل » مىگفتند وگفت : اى هبل ! محمد به كجا رفته است ؟ چون نام محمد را برد هبل بر رو درافتاد وآن مرد ترسيد وگريخت .\r\nپس به نزد عبد المطّلب رفتم وقصه را نقل كردم ، عبد المطّلب أهل مكة را ندا كرده به تفحّص آن حضرت به هر سو روان كرد وخود به پرده‌هاى كعبه درآويخته گريه وتضرع بسيار به درگاه عالم اسرار كرد ، پس ندائي شنيد كه : اى عبد المطّلب ! مترس بر فرزند خود وأو را طلب كن در فلان وادى نزد درخت موز ، پس عبد المطّلب بسوى آن وادى دويد وآن حضرت را ديد كه در زير درخت موز نشسته است ، أو را در بر گرفته بوسيد وگفت :\r\nاى فرزند ! كي تو را به اين مكان آورد ؟\r\nفرمود كه : مرغ سفيدى مرا ربود ودر ميان بال خود گرفته در اينجا گذاشت ومن گرسنه وتشنه شده بودم از ميوهء اين درخت خوردم واز اين آب آشاميدم وآن مرغ جبرئيل عليه السّلام بود .\r\nپس عبد المطّلب كفالت وخدمت آن حضرت را مىنمود ، بعد از چندگاه رمدى در ديدهء آن حضرت بهم رسيد وآن حضرت را به نزد طبيبى برد كه در جحفه مىبود ، چون نزديك صومعهء آن طبيب رسيد أو را صدا زد كه : بيمارى آورده‌ام ومىخواهم ديدهء أو را علاج كنى .\r\nطبيب سر از صومعة بيرون كرد وگفت : رويش را بگشا . چون روى آن حضرت را\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nگشود صومعة براي تعظيم آن حضرت بلرزيد وخم شد ، راهب چون اين حال را مشاهده كرد شهادت گفته اقرار به پيغمبرى آن حضرت نموده گفت : چشم أو احتياج به معالجهء من ندارد ونابينايان همه از بركت أو بينا خواهند شد ، اى شيخ ! بدان كه اين بزرگ عرب است وسيد پيشينيان وآيندگان است وشفاعت كنندهء روز جزاست وملائكهء مقرّبان أو را يارى خواهند كرد وحق تعالى أو را امر خواهد كرد به قتال كافران وبه نصرت الهى هميشه منصور خواهد بود ودشمن‌ترين مردم براي أو أقوام أو خواهند بود واگر من زمان أو را دريابم البتة أو را يارى نمايم .\r\nچون هنگام وفات عبد المطّلب شد آن حضرت را به أبو طالب وصيت نمود ومبالغهء بسيار در اكرام ومحافظت آن حضرت نمود وبه رحمت الهى واصل گرديد ، وأبو طالب وفاطمة بنت أسد آن حضرت را بر أولاد خود اختيار مىنمودند وآنچه حقّ خدمت وسعى بود براي أو به عمل مىآوردند « 1 » .\r\nمؤلف گويد كه : قصهء شكافتن شكم آن حضرت را بعضي از علماء انكار كرده‌اند واگر چه صريحا در أحاديث معتبرهء شيعه وارد نشده است امّا نفى آن نيز به نظر نرسيده است وبعضي اخبار در جلد أول گذشت كه دلالت بر حقيقت اين قصه مىكرد ، پس جزم به وقوع ونفى نمىتوان كرد ودر مرتبهء احتمال مىبايد گذشت .\r\nودر بعضي از كتب از حليمة روايت كرده‌اند كه گفت : چون آن حضرت را من أول مرتبه در دامن گذاشتم كه شير بدهم چشمهاى خود را گشود كه بسوى من نظر كند نوري از ديده‌هاى انورش ساطع شد كه خانه را روشن كرد ؛ واز غرايب أحوال آن حضرت آن بود كه طفل من رعايت حرمت أو مىكرد وتا آن حضرت شير تناول نمىنمود أو پستان قبول نمىكرد ، ودر شبها كه بيدار مىشدم نوري مىديدم كه از آن حضرت ساطع بود بسوى آسمان ومردى سبزپوش نزد سر آن حضرت نشسته بود وأو را مىبوسيد ونوازش مىنمود ، وچون به شوهرم نقل مىكردم مىگفت كه : غرايب أحوال أو را مخفى دار كه كار\r\n\r\n\r\n","description":"","footnote":"\r\n( 1 ) . الأنوار 213 - 219 .\r\n","page_name":" 196 ","page_number":196},
  {"content":"\r\n\r\nأو عجيب است وتا أو متولد شده است جميع رهبانان وكاهنان در اضطراب وحيرتند وخواب وعيش بر ايشان حرام است ، وچون آن حضرت را از مكة بيرون بردم بر هر چيز كه مىگذشتم مرا بشارت مىدادند وبه هر زمين كه آن حضرت را مىگذاشتم آن زمين سبز وخرم مىشد ودرختان آن زمين پرميوه مىشدند ، وهرگز جامه وبدن أو را نجس نديدم گويا ديگرى أو را پاكيزه مىكرد ، وهر وقت كه مىخواستم بدن مباركش را برهنه كنم فرياد واضطراب مىكرد ونمىگذاشت كه عورتش گشوده شود ، وشبها كه بيدار مىشدم مىشنيدم كه ذكر خدا مىكرد ومىگفت : « لا اله الّا اللّه قدّوسا قدّوسا وقد نامت العيون والرّحمن لا تأخذه سنة ولا نوم » ومن نزد شوهر خود نمىخوابيدم از مهابت آن حضرت وهرگز چيزى به دست چپ نمىگرفت وهر چيز كه برمىداشت بسم اللّه مىگفت وهر كه آن حضرت را مىديد از محبت أو بىتاب مىشد ، وروزى در دامن من نشسته بود وگلهء گوسفندان ما مىگذشت ناگاه گوسفندى از گله جدا شد ونزديك أو آمد وسجده كرد وسر آن حضرت را بوسيد وبه گوسفندان ديگر ملحق شد ، وهر روزى يك مرتبه نوري از آفتاب روشنتر از آسمان فرود مىآمد وأو را فرو مىگرفت وبعد از ساعتي منجلى مىشد ، وچون أطفال بازى مىكردند دست فرزندان مرا مىگرفت واز ميان ايشان بيرون مىآورد ومىگفت : بيائيد ما از براي بازى خلق نشديم ، وچون ملائكة آن حضرت را گرفتند وسينهء حقيقت دفينهء أو را براي أنوار رباني مشروح گردانيدند - چنانكه شرحش گذشت - وما بر آن حال مطّلع گرديديم أهل قبيله گمان كردند كه اين كار از جنّ است گفتند : ببريد أو را به نزد كاهنى كه در حوالي ما مىباشد ، آن حضرت فرمود كه : آنچه شما مىگوئيد در من نيست وبحمد اللّه نفس من سليم وعقل من صحيح است ، وچون مبالغه كردند أو را بسوى آن كاهن بردم وقصهء أو را نقل كردم ، كاهن گفت : بگذار كه من از طفل أحوال أو را بشنوم كه أو از شما داناتر است ، چون حضرت أحوال خود را نقل كرد كاهن برجست وأو را در بر گرفت وبه آواز بلند ندا كرد كه : اى آل عرب ! حذر نمائيد از شرّى كه به شما نزديك رسيده است ، اين طفل را بكشيد ومرا با أو بكشيد كه اگر أو را بگذاريد كه به حدّ بلوغ رسد هرآينه عقلهاى شما را به سفاهت نسبت دهد ودينهاى شما را بدل كند وبخواند شما را\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nبسوى خدائى كه نشناسيد وديني كه ندانيد .\r\nحليمة گفت : چون اين سخنان سفاهت نشان را از رئيس كاهنان شنيدم آن حضرت را از دست أو گرفتم وگفتم كه : معلوم شد كه تو ديوانه بوده‌اى نه أو ، وبزودى أو را به خيمه برگردانيدم ودر آن روز از جميع خيمه‌هاى قبيله بوى مشك ساطع گرديد وهر روز دو مرغ از آسمان نازل مىگرديدند ودر ميان جامه‌هاى أو پنهان مىشدند « 1 » .\r\nودر كتاب عدد روايت كرده است از حليمة كه : در بنى سعد درختى بود كه خشك شده بود وهرگز ميوه‌اى نياورده بود ، روزى در زير آن درخت فرود آمديم وآن حضرت در دامان من بود ودر همان ساعت به اعجاز آن حضرت سبز شد وميوه داد ودر هيچ زمينى آن حضرت را ننشانيدم كه از بركت أو اثرى از گياه وآبادانى در آن زمين ظاهر نشد ؛ وزنى در بنى سعد بود كه أو را امّ مسكين مىگفتند وبسيار بد حال وپريشان بود ، روزى آن حضرت را برداشت وبه خيمهء خود برد بعد از آن حالش نيكو شد وهر روز مىآمد وسر آن سرور را مىبوسيد وشكرگزارى أو مىنمود .\r\nوحليمة گفت كه : هر وقت آن حضرت در خواب بود ومن مشاهدهء جمال آن حضرت مىنمودم ديده‌هايش باز بود ومىخنديد وهرگز سرما وگرما به أو نمىرسيد وتا أو با ما بود هيچ آرزو نكردم كه روز ديگر براي من ميسّر نگردد ، وروزى گرگى از گلهء ما بزغاله‌اى گرفت ومن بسيار محزون شدم ، پس ديدم كه آن حضرت رو بسوى آسمان بلند كرد ، ناگاه ديدم كه گرگ بزغاله را آورد ونزد من گذاشت ورفت ، پيوسته ابر أو را از آفتاب سايه مىانداخت ودر باران تند قطره‌اى به أو نمىرسيد وتا با من بود از سرما وگرما متأثر نشدم ، پيوسته از خيمهء من تا آسمان نوري هويدا بود ، وهرگاه كه مىخواستم سرش را بشويم مىديدم كه ديگرى شسته است وهرگاه كه مىخواستم جامه‌اش را تغيير دهم مىديدم كه تغيير يافته وجامهء نو پوشيده است وهرگاه مىخواستم پستان در دهانش گذارم صداى ذكرى از أو مىشنيدم ، وبعد از شير گشودن هرگاه شروع به خوردن\r\n\r\n\r\n","description":"","footnote":"\r\n( 1 ) . بحار الأنوار 15 / 389 به نقل از المنتقى في مولود المصطفى .\r\n","page_name":" 198 ","page_number":198},
  {"content":"\r\n\r\nوآشاميدن مىكرد مىگفت : بسم اللّه ربّ محمد ، وچون فارغ مىشد مىگفت : الحمد للّه ربّ محمد .\r\nواز حضرت امام محمد باقر عليه السّلام روايت كرده است كه : چون بيست ودو ماه از ولادت آن حضرت گذشت رمدى در ديده‌هاى انورش بهم رسيد ، پس عبد المطّلب به أبو طالب فرمود : ببر پسر برادر خود را بسوى طبيب راهبى كه در جحفه مىباشد ، پس أبو طالب آن حضرت را در سبد هندى گذاشت وبه پاى صومعهء آن راهب آورد وأو را صدا زد ، راهب ديد كه دور صومعه‌اش را نور گرفت وصداى بال ملائكة به گوشش رسيد ، پس سر از صومعة بيرون كرد وگفت : كيستى ؟\r\nفرمود : منم أبو طالب پسر عبد المطّلب ، پسر برادر خود را آورده‌ام كه ديدهء أو را دوا كنى .\r\nراهب گفت : در كجاست ؟\r\nفرمود : در ميان اين سبد است وأو را از آفتاب پوشيده‌ام .\r\nراهب گفت : بگشا تا من أو را ببينم .\r\nچون جامه را از روى سبد برداشت نوري ساطع شد كه راهب بترسيد وگفت : بپوشان أو را ؛ وسر خود را داخل صومعة كرد وگفت : شهادت مىدهم به وحدانيّت خدا وشهادت مىدهم كه توئى پيغمبر خدا حقا حقا وتوئى آنكه خدا بشارت داده در تورات وإنجيل بر زبان موسى وعيسى عليهما السّلام ، پس بار ديگر شهادت گفت وسر از صومعة بيرون كرد وگفت :\r\nاى فرزند عبد المطّلب ! ببر أو را كه بر أو باكى نيست .\r\nپس أبو طالب فرمود : اى راهب ! سخن بزرگى گفتى .\r\nراهب گفت : شأن پسر برادر تو بزرگتر است از آنچه شنيدى وتو يارى أو خواهى كرد ودفع ضرر دشمنان از أو خواهى نمود .\r\nوچون أبو طالب به نزد عبد المطّلب آمد وسخنان راهب را نقل كرد ، عبد المطّلب فرمود : خاموش باش اى فرزند كه كسى اين سخنان را از تو نشنود ، واللّه كه محمد از دنيا\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nنرود تا پادشاه عرب وعجم گردد « 1 » .\r\nوبه سند ديگر روايت كرده است كه : چون أبو طالب امتناع مىنمود از رفتن بسوى بتهاى قريش ايشان با أو منازعه مىكردند در اين باب ، أبو طالب فرمود : من از پسر برادرم جدا نمىتوانم شد ومخالفت أو نمىتوانم نمود وأو رضا نمىشود به ديدن بتها وشنيدن نام آنها .\r\nگفتند : أو را تأديب كن وعادت بفرما به تعظيم بتها .\r\nأبو طالب فرمود : هيهات هرگز نخواهد شد اين زيرا كه در شام از جميع رهبانان شنيدم كه مىگفتند : هلاك بتها در دست اين طفل خواهد بود .\r\nقريش گفتند : آيا خود از أو چيزى مشاهده نمودى كه مصدّق اين گفتار باشد ؟\r\nگفت : بلى ، در راه شام در زير درخت خشكى فرود آمديم به اعجاز أو در ساعت سبز شد وميوه داد ، وچون روانه شديم همهء ميوه‌هاى خود را بر آن حضرت نثار كرده به امر خدا به سخن آمد وگفت : اى شجرهء طاهرهء نبوّت ودوحهء طيّبهء رسالت ! دستهاى مبارك خود را بر من بكش تا آنكه از بركت تو تا قيامت سرسبز وخرم باشم ، پس آن حضرت دست مبارك خود را بر آن درخت كشيد سبزى وخرمى آن زياد گرديده ، چون در وقت مراجعت به آن درخت رسيديم وفرود آمديم ديديم كه هر نوعي از مرغان كه در عالم مىباشد بر شاخهاى آن درخت آشيان گذاشته‌اند وبه عدد هر مرغى شاخه‌اى برآورده است وبه آن عظمت هرگز درختى نديده بودم ، پس همهء مرغان بر سر مباركش بال گستردند وهمه به سخن آمده گفتند : از بركت دست مبارك تو ما به اين درخت مأوى كرده‌ايم « 2 » .\r\nودر بعضي از كتب معتبره مذكور است كه : در طفوليت حضرت رسول صلّى اللّه عليه وآله وسلّم خشكسالى عظيم بهم رسيد وچندين سال بر ايشان باران نباريد ، پس رقيقه دختر صيفي\r\n\r\n\r\n","description":"","footnote":"\r\n( 1 ) . العدد القوية 123 - 124 .\r\n( 2 ) . العدد القوية 131 .\r\n","page_name":" 200 ","page_number":200},
  {"content":"\r\n\r\nدر خواب ديد كه هاتفى صدا زد كه : اى گروه قريش ! پيغمبرى در ميان شما بهم رسيده است ، مبعوث خواهد شد وبه بركت أو رحمت وفراوانى وآبادانى براي شما حاصل است ، عبد المطّلب را بطلبيد تا فرزندزادهء خود را شفيع گرداند ودعا كند تا خدا باران دهد شما را ، پس عبد المطّلب حضرت رسول صلّى اللّه عليه وآله وسلّم را بر دوش گرفته بر كوه أبو قبيس بالا رفت وأكابر قريش برگرد أو جمع شده دعاى باران خواندند ودر همان ساعت از بركات آن حضرت بارانى ريخت كه سيلاب از شعاب مكة روان شد « 1 » .\r\nوابن بابويه رحمه اللّه به سند خود از أبو طالب روايت كرده است كه : در سال هشتم ولادت رسول خدا صلّى اللّه عليه وآله وسلّم ارادهء تجارت نمودم به جانب شام ودر آن وقت هوا در غايت حرارت بود ، چون عازم سفر شدم خويشان من گفتند كه : محمد را چه مىكنى وبه كه مىسپارى ؟ گفتم : أو را با خود مىبرم وبر هيچ‌كس اعتماد نمىكنم كه أو را بسپارم .\r\nگفتند : در اين گرما به سفر بردن آن پروردهء حرم وبطحا مناسب نيست .\r\nگفتم : نه واللّه أو را از خود جدا نمىتوانم كرد ومحملى براي أو ترتيب مىدهم وبا خود مىبرم ، پس آن حضرت را بر شترى نشانيدم وشتر أو را پيوسته در پيش روى خود داشتم كه از نظر من غايب نشود وچون آفتاب گرم مىشد پاره ابر سفيدى مىآمد مانند برف وبر آن حضرت سلام مىكرد وبر بالاى سر مباركش سايه مىافكند وبه هر جا كه مىرفت همراه أو بود وبسيار بود كه آن ابر أنواع ميوه‌ها براي آن حضرت فرو مىريخت ، ودر أثناء راه روزى آب بسيار تنگ شد در ميان قافلهء ما ومشكى را به دو اشرفى مىخريدند وما به بركت آن حضرت آب فراوان داشتيم وآب ما كم نمىشد وبه هر منزل كه فرود مىآمديم از بركت أو حوضها پرآب مىشد وزمينها پرگياه مىشد وپيوسته در فراخى نعمت وفراوانى بوديم وهر شترى كه در راه مىماند چون دست مبارك خود را بر آن مىماليد روان مىشد ، وچون نزديك شهر بصرى رسيديم صومعهء راهبى به نظر آمد ناگاه ديديم كه آن صومعة به استقبال آن حضرت روان شد مانند أسب تندرو وچون نزديك ما رسيد ايستاد ، ودر آن\r\n\r\n\r\n","description":"","footnote":"\r\n( 1 ) . سيرهء ابن هشام 1 / پاورقى ص 281 ؛ أسد الغابة 7 / 112 .\r\n","page_name":" 201 ","page_number":201},
  {"content":"\r\n\r\nصومعة راهبى از نصارى بود كه أو را « بحيرا » مىگفتند وهرگز با متردّدين آشنا نمىشد وبا كسى سخن نمىگفت وقوافلى كه از آن راه عبور مىكردند هرگز أحوال ايشان را نمىپرسيد ، چون حركت صومعة را يافت ونظر بسوى قافله افكند آن حضرت را شناخت وگفت : اگر آن كه خوانده‌ام وشنيده‌ام هست توئى وغير تو نيست .\r\nپس فرود آمديم ودر زير درخت عظيمى كه نزديك صومعهء راهب بود وشاخهاى آن درخت خشكيده بود وبارى نداشت وپيوسته قافله در زير آن درخت فرود مىآمدند ، چون آن حضرت در زير آن درخت قرار گرفت درخت به اهتزاز آمد وشاخهاى بسيار برآورد وشاخهاى خود را بر سر آن حضرت گسترد وسه ميوه در آن درخت بهم رسيد :\r\nدو تا از ميوه‌هاى تابستان ويكى از ميوه‌هاى زمستان ، وأهل قافله از مشاهدهء آن أحوال متعجب شدند وبحيرا از ملاحظهء آن غرايب متحير گرديده طعامي برداشت بقدر آنكه آن حضرت را كافى باشد واز صومعة به زير آمد وبه خدمت آن حضرت شتافت وپرسيد كه :\r\nمتولّى أمور اين طفل كيست ؟\r\nمن گفتم : منم كه به خدمت أو قيام مىنمايم .\r\nپرسيد : به أو چه نسبت دارى ؟\r\nگفتم : عمّ اويم .\r\nگفت : أو عمّ بسيار دارد ، تو كدام عمّ اوئى ؟\r\nگفتم : با پدر أو از يك مادرم .\r\nگفت : شهادت مىدهم كه اوست كه من مىدانم واگر أو نباشد من بحيرا نيستم ؛ پس گفت : رخصت مىدهى كه اين طعام را نزديك أو برم تا تناول نمايد ؟\r\nگفتم : ببر ، وعرض كردم به آن حضرت كه : شخصي آمده است وبراي اكرام شما طعامي آورده است تناول نما .\r\nفرمود كه : از براي من تنها آورده است كه رفيقان نخورند ؟\r\nبحيرا گفت : اى سرور من ! زيادة بر اين نداشتم .\r\nفرمود كه : رخصت مىدهى كه آنها با من بخورند ؟\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nبحيرا گفت : بلى .\r\nپس آن حضرت فرمود : بسم اللّه ، وتناول نمود وما صد وهفتاد نفر بوديم همه خورديم تا سير شديم وطعام به حال خود بود وبحيرا در خدمت ايستاده بود وآن حضرت را باد مىزد واز مشاهدهء آن حال تعجب مىكرد وهر ساعت خم مىشد وسر مباركش را مىبوسيد ومىگفت : اوست بحقّ پروردگار مسيح ، ومردم نمىدانستند كه أو چه مىگويد ، پس شخصي از مردم قافله گفت : اى راهب ! كار تو در اين وقت غريب است ، ما پيشتر از صومعهء تو مىگذشتيم متوجه ما نمىشدى !\r\nبحيرا گفت : بلى ، در اين مرتبه مرا حالي غريب است ، مىبينم آنچه شما نمىبينيد ومن مىدانم امرى چند كه شما نمىدانيد ودر زير اين درخت طفلى نشسته است كه اگر بشناسيد أو را چنانكه من مىشناسم هرآينه أو را به گردنهاى خود سوار كنيد تا به شهرش برگردانيد ، واللّه كه در اين مرتبه شما را گرامى نداشتم مگر از براي أو ، وچون از برابر صومعهء من پيدا شد نوري از پيش روى أو ديدم كه از زمين تا آسمان ساطع بود ومردانى ديدم كه بادزنها از ياقوت وزبرجد در دست داشتند وآن حضرت را باد مىزدند ، وگروه ديگر أنواع ميوه‌ها بر أو نثار مىكردند ، واين ابر با أو حركت مىكرد واز أو جدا نمىشد ، وصومعهء من به استقبال أو دويد به سرعت أسب رهوار ، واين درخت پيوسته خشك وكم شاخ بود وبه اعجاز أو سبز شد وبه حركت آمد وشاخهايش فزون شد وسه ميوه در أو ظاهر گرديد ، واين حوضها از زماني كه بعد از حواريان اختلاف وفساد در ميان بني إسرائيل بهم رسيده بود آبهاى ايشان فرو رفته بود وما در كتاب حضرت شمعون خوانده‌ايم كه أو نفرين كرد بر بني إسرائيل واين آبها فرو رفت وخشك شد ، شمعون گفت :\r\nهرگاه ببينيد كه آب در اين حوضها بهم رسيده است پس بدانيد كه از بركت پيغمبرى است كه در زمين تهامه ظاهر خواهد شد وبسوى مدينه هجرت خواهد نمود ونام أو در ميان قومش امين خواهد بود ودر آسمان احمد خواهد بود وأو از نسل إسماعيل پسر إبراهيم خواهد بود ، بخدا سوگند ياد مىكنم كه اين همان است .\r\nپس بحيرا متوجه آن حضرت شد وگفت : از تو سؤال مىكنم از سه خصلت وقسم\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nمىدهم تو را به « لات » و « عزّى » كه مرا جواب بگوئى ، پس حضرت رسول صلّى اللّه عليه وآله وسلّم چون نام لات وعزّى را شنيد در غضب شد وگفت : به ايشان سؤال مكن واللّه كه هيچ چيز را مانند ايشان دشمن نمىدارم ، اينها دو بت‌اند از سنگ كه قوم من از سفاهت خود آنها را مىپرستند .\r\nپس بحيرا گفت كه : اين يك علامت .\r\nپس گفت : بخدا سوگند مىدهم تو را كه خبر دهى .\r\nفرمود : بپرس از هرچه خواهى زيرا كه مرا قسم دادى به پروردگارى كه خداى من وتوست ومانند ندارد .\r\nبحيرا گفت : سؤال مىكنم از خواب وبيدارى تو ؛ وسؤال نمود از أكثر أحوال آن حضرت وجواب شنيد وهمه را موافق يافت با آنچه در كتابها خوانده بود ؛ پس بحيرا بر پاهاى آن حضرت افتاد ومىبوسيد ومىگفت : اى فرزند ! چه نيكو است بوى تو اى آنكه از همهء پيغمبران اتباع تو بيشتر است واى آنكه نورهاى دنيا همه از نور توست واى آنكه به نام تو همهء مسجدها آبادان خواهد گرديد ، گويا مىبينم كه لشكرها خواهى كشيد واسبان عربى سوار خواهى شد وعرب وعجم تابع تو خواهند شد خواهى نخواهى وگويا مىبينم كه لات وعزّى را خواهى شكستن وخانهء كعبه را مالك خواهى شدن وكليدش را به هركه خواهى تسليم خواهى نمود ، وچه بسيار شجاعان از قريش وعرب را بر خاك هلاك خواهى افكند ، با توست كليدهاى بهشت ودوزخ وبا توست سودمندى بزرگ وتوئى كه بتها را هلاك خواهى كرد وتوئى كه قيامت قائم نخواهد شد تا تمام پادشاهان به مذلت وخوارى در دين تو درآيند .\r\nپس مكرر دستها وپاهاى مبارك آن حضرت را مىبوسيد ومىگفت : اگر زمان تو را دريابم در پيش روى تو شمشير بزنم وبا دشمنان تو جهاد بكنم ، توئى بهترين فرزندان آدم وپيشواى پرهيزكاران وخاتم پيغمبران ، سوگند مىخورم بخدا كه زمين خندان شد در روز ولادت با سعادت تو وخندان خواهد بود تا روز قيامت به شادى وجود تو ، وباز سوگند ياد مىكنم بخدا كه كليساها وبتها وشياطين گريان شدند از ظهور تو وگريان خواهند بود تا\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nروز قيامت ، توئى دعا كردهء حضرت إبراهيم عليه السّلام وبشارت دادهء حضرت عيسى عليه السّلام ، توئى پاكيزه ومطهر از نجاستهاى أهل جاهليت .\r\nپس رو بسوى أبو طالب گردانيده گفت : تو چه نسبت دارى به أو ؟\r\nأبو طالب گفت : فرزند من است .\r\nبحيرا گفت : نمىبايد أو فرزند تو باشد وپدر ومادر أو نمىبايد در اين وقت زنده باشند .\r\nأبو طالب گفت : راست گفتى ، من عمّ اويم وپدر أو در وقتي فوت شد كه أو در رحم مادر بود ، ومادرش چون فوت شد أو شش‌ساله بود .\r\nبحيرا گفت : اكنون راست گفتى وليكن صلاح تو را در آن مىدانم كه أو را به شهر خود برگردانى زيرا كه در روى زمين هيچ يهودي ونصراني وصاحب كتابي نيست كه نداند أو متولد شده است وهر يك كه أو را ببينند به علامتها أو را خواهند شناخت چنانكه من شناختم وحيله‌ها ومكرها در دفع أو خواهند كرد ويهودان از همه در اين باب اهتمام بيشتر خواهند نمود .\r\nأبو طالب گفت : سبب عداوت ايشان با أو چيست ؟\r\nبحيرا گفت : زيرا كه أو پيغمبر است وجبرئيل بر أو نازل خواهد شد ودينهاى ايشان را منسوخ خواهد كرد .\r\nأبو طالب گفت : نه ، ان شاء اللّه خدا نخواهد گذاشت كه آسيبى به أو رسد ؛ پس أبو طالب گفت كه : چون بحيرا خواست كه آن حضرت را وداع كند بسيار گريست وگفت : اى فرزند آمنه ! گويا مىبينم كه تمام عرب با تو دشمنى خواهند كرد وهمگى تيرهاى جدال وقتال را براي تو در كمان كينهء ديرينه خواهند گذاشت وخويشان از تو مواصلت را قطع خواهند كرد واگر قدر تو را بشناسند بايد تو را از فرزندان خود گرامىتر دارند ؛ پس روى بسوى من گردانيد وگفت : اى عم ! تو رعايت كن در باب أو قرابت موصوله را ورعايت نما در حقّ أو وصيت پدر خود را كه بزودى همهء قريش از تو كناره كنند به سبب رعايت كردن أو پس پروا مكن وفرزندى از تو بهم خواهد رسيد كه در همه حال ياور أو باشد وأو را در آسمانها\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nبه شجاعت ودليرى ستايش كنند واز أو بهم خواهند رسيد دو فرزند بزرگوار كه به سعادت شهادت فايز گردند وأو سيد وبزرگ عرب وذو القرنين اين امّت خواهد بود وأو در كتابهاى خدا از أصحاب عيسى معروفتر است .\r\nپس أبو طالب گفت كه : چون نزديك به شام شديم واللّه ديدم كه قصرهاى شام به حركت آمدند ونوري از آنها بلند شد از نور آفتاب بيشتر ، وچون داخل شام شديم از بسيارى هجوم نظارگيان در بازارها عبور ميسّر نبود واز هر سو به تماشاى جمال عديم المثال آن يوسف مصر كمال مىشتافتند ، وآوازهء حسن وجمال وفضل وكمال آن حضرت به أطراف بلاد شام رسيد وهر جا راهبى وعالمي كه بود نزد آن حضرت حاضر گرديدند ، پس اعلم علماى أهل كتاب كه أو را « نسطور » مىگفتند سه روز آمد ودر برابر آن حضرت نشست وهيچ سخن نمىگفت ، چون روز سوم به آخر رسيد بىتابانه به خدمت آن حضرت شتافت وبرگرد أو مىگرديد ، من گفتم : اى راهب ! چه مىخواهى از أو ؟\r\nگفت : مىخواهم بدانم كه أو چه نام دارد ؟\r\nگفتم : نام أو محمد بن عبد اللّه است .\r\nچون اين نام را شنيد رنگش متغير گرديد وگفت : مىخواهم از أو التماس نمائى پشت دوشش را براي من بگشايد ؛ چون آن حضرت كتفش را گشود ونظر راهب بر مهر نبوّت افتاد خود را انداخت وآن مهر را مىبوسيد ومىگريست وگفت : اى مرد ! زود برگردان اين خورشيد نبوّت را به مطلع ولادتش ، كه اگر مىدانستى كه أو در زمين ما چه دشمنان دارد هرآينه أو را با خود نمىآوردى ، پس پيوسته به خدمت آن حضرت مىآمد ومراسم خدمت به تقديم مىرسانيد وطعامهاى لذيذ براي أو حاضر مىگردانيد ، وچون از شام بيرون آمديم پيراهنى از براي آن يوسف مصر نبوّت آورد وگفت : التماس دارم كه آن حضرت اين پيراهن را بپوشد شايد به اين سبب مرا گاهى به خاطر مبارك بگذراند ، وچون آثار كراهت از آن حضرت مشاهده نمودم وردّ آن عالم نتوانستم كرد پيراهن را گرفتم وگفتم : من بر أو خواهم پوشانيد ، وبسرعت واهتمام آن بدر تمام را بسوى بيت اللّه الحرام برگردانيدم وچون خبر قدوم ميمنت لزوم آن حضرت به أهل مكة رسيد صغير\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nوكبير به استقبال آن حضرت شتافتند به غير أبو جهل كه أو مست وبىخبر افتاده بود « 1 » .\r\nوبه سند معتبر ديگر روايت كرده است كه : چون أبو طالب ارادهء سفر شام كرد رسول خدا صلّى اللّه عليه وآله وسلّم به مهار ناقهء أو چسبيد وگفت : اى عم ! مرا به كه مىسپارى ؟ نه پدرى دارم ونه مادرى .\r\nپس أبو طالب گريست وآن حضرت را با خود برد وهرگاه در راه هوا گرم مىشد ابرى پيدا مىشد وبر بالاى سر آن حضرت سايه مىافكند تا آنكه در اثناى راه به صومعهء راهبى رسيدند كه أو را بحيرا مىگفتند ، چون ديد كه ابر با ايشان حركت مىكند از صومعهء خود به زير آمد وطعامي براي ايشان مهيّا كرده ايشان را بسوى طعام خود دعوت نمود ، پس أبو طالب وساير رفقا رفتند به صومعهء راهب وحضرت رسول را نزد متاع خود گذاشتند ، چون بحيرا ديد كه ابر بر بالاى قافله‌گاه ايستاده است پرسيد كه : آيا كسى هست از أهل قافله كه به اينجا نيامده است ؟\r\nگفتند : نه ، مگر يك طفلى كه أو را نزد متاع خود گذاشته‌ايم .\r\nبحيرا گفت : سزاوار نيست كه كسى از طعام من تخلف نمايد ، أو را نيز بطلبيد .\r\nچون به نزد آن حضرت فرستادند وآن حضرت بسوى صومعة روان شد ابر نيز همراه آن حضرت حركت كرد ، پس بحيرا گفت : اين طفل كيست ؟\r\nگفتند : پسر أبو طالب است .\r\nبحيرا به أبو طالب گفت : اين پسر توست ؟\r\nگفت : اين پسر برادر من است .\r\nپرسيد كه : پدرش چه شد ؟\r\nفرمود : أو در رحم مادرش بود كه پدرش فوت شد .\r\nبحيرا گفت كه : اين طفل را بسوى بلاد خود برگردان كه اگر يهودان أو را بشناسند چنانكه من شناختم هرآينه أو را بكشند ، وبدان كه شأن أو بزرگ است وأو پيغمبر اين امّت\r\n\r\n\r\n","description":"","footnote":"\r\n( 1 ) . كمال الدين وتمام النعمة 182 .\r\n","page_name":" 207 ","page_number":207},
  {"content":"\r\n\r\nاست كه به شمشير خروج خواهد كرد « 1 » .\r\nوبه سند معتبر ديگر روايت كرده است از يعلى نسّابه كه : در سالى كه حضرت رسول صلّى اللّه عليه وآله وسلّم به عزم تجارت به شام رفت ، خالد بن أسيد وطليق بن سفيان با آن حضرت رفتند وچون برگشتند غرايب بسيار از رفتار وسواري آن حضرت وأطاعت وحشيان صحرا ومرغان هوا آن حضرت را نقل كردند وگفتند : چون به ميان بازار شهر بصرى رسيديم گروهى از رهبانان را ديديم كه آمدند با روهاى متغير كه گويا زعفران بر روى ايشان ماليده‌اند وبدنهاى ايشان مىلرزيد ، پس به ما گفتند كه : التماس داريم بيائيد به نزد بزرگ ما كه در كليساى أعظم مىباشد ونزديك است به اين مكان .\r\nگفتيم : ما را با شما چه كار است ؟\r\nگفتند : چه ضرر دارد به شما كه بيائيد بسوى معبد ما وما شما را گرامى داريم ؟ ؛ وگمان مىكردند كه محمد در ميان ما است .\r\nچون با ايشان رفتيم داخل كنيسهء بسيار بزرگ رفيعى شديم وديديم كه داناى بزرگ ايشان در ميان نشسته است وشاگردان أو بر دور أو نشسته‌اند وكتابي در دست دارد وگاهى در كتاب نظر مىكند وگاهى در روى ما نظر مىكند ، پس به أصحاب خود گفت كه :\r\nكارى نساختيد وآنكه من مىخواستم نياورده‌ايد ؛ پس از ما سؤال كرد كه : شما كيستيد ؟\r\nگفتيم : ما گروهى از قريشيم .\r\nگفت : از كدام قبيلهء قريش ؟\r\nگفتيم : از فرزندان عبد الشمس .\r\nگفت : ديگرى با شما هست ؟\r\nگفتيم : بلى ، جوانى از بني هاشم با ما همراه است كه أو را يتيم فرزندان عبد المطّلب مىگوئيم .\r\nچون اين سخن را شنيد نعره‌اى زد ونزديك بود كه بيهوش شود واز جا برجست\r\n\r\n\r\n","description":"","footnote":"\r\n( 1 ) . كمال الدين وتمام النعمة 187 ؛ سيرهء ابن إسحاق 73 .\r\n","page_name":" 208 ","page_number":208},
  {"content":"\r\n\r\nوگفت : آه آه ! دين نصرانيت هلاك شد ؛ پس تكيه كرد بر يكى از چليپاهاى خود وساعتي متفكر شد وهشتاد نفر از بطارقه « 1 » وشاگردان أو بر دورش ايستاده بودند پس به ما گفت :\r\nآيا مىتوانيد آن جوان را به من بنمائيد ؟\r\nگفتيم : بلى .\r\nپس با ما همراه آمد تا به بازار بصرى رسيديم ديديم كه آن حضرت در ميان بازار ايستاده ومانند ماه تابان نور از روى انورش ساطع است واز هر سو نظارگيان به تماشاى جمالش ايستاده‌اند ومشتريان مانند مشتريان يوسف عليه السّلام زرها حاضر كرده از شوق مشاهدهء جمال أو با أو سودا مىكنند ومتاعهاى أو را به قيمت اعلا مىخرند ومتاع خود را به قيمت نازل به أو مىفروشند ، پس ما خواستيم كه ديگرى را به أو نشان دهيم براي امتحان ناگاه أو صدا زد كه : شناختم أو را بحقّ پروردگار مسيح ؛ وبىتابانه پيش دويد وسر مباركش را بوسيد وگفت : توئى مقدس ، واز علامات آن حضرت بسيار سؤال نمود وحضرت همه را جواب فرمود پس گفت : اگر زمان تو را دريابم در خدمت تو جهاد كنم چنانكه حقّ جهاد كردن است .\r\nپس به ما گفت كه : با اوست زندگى ومردن ، هركه متابعت أو نمايد زندهء جاويد گردد وهركه از طريقهء أو بگردد بميرد به مردنى كه هرگز زندگى نيابد ، با اوست سود بزرگ ونفع عظيم ؛ اين را گفت وبه كنيسهء خود برگشت « 2 » .\r\nودر حديث ديگر روايت كرده است كه : در سالى كه حضرت رسول صلّى اللّه عليه وآله وسلّم از براي خديجة به جانب شام به تجارت رفت ، عبد منات بن كنانه ونوفل بن معاوية همراه آن حضرت بودند ، وچون به شام رسيدند أبو المويهب راهب ايشان را ديد وپرسيد كه : شما كيستيد ؟\r\nگفتند : ما تاجرى چنديم از أهل حرم از قبيلهء قريش .\r\n\r\n\r\n","description":"","footnote":"\r\n( 1 ) . بطريق : در قديم قائد وپيشوا وفرماندهء ارتش روم را مىگفته‌اند ، فرماندهء عالىرتبه ؛ بطارق وبطاريق وبطارقه ، جمع . ( فرهنگ عميد 1 / 424 ) .\r\n( 2 ) . كمال الدين وتمام النعمة 188 .\r\n","page_name":" 209 ","page_number":209},
  {"content":"\r\n\r\nپرسيد كه : آيا از قريش ديگرى همراه شما هست ؟\r\nگفتند : بلى ، جوانى از فرزندان هاشم هست كه نام أو محمد است .\r\nأبو المويهب گفت : من أو را مىخواهم .\r\nگفتند : در ميان قريش از أو گمنام‌ترى نيست وأو را يتيم قريش مىنامند وأجير شده است نزد زنى از ما كه أو را خديجة مىگويند وبراي أو به تجارت آمده است ، تو با أو چه كار دارى ؟\r\nأبو المويهب سر خود را حركت مىداد ومىگفت : اوست اوست ، مرا بسوى أو دلالت نمائيد .\r\nگفتند : أو را در بازار بصرى گذاشتيم .\r\nدر اين سخن بودند ناگاه آن حضرت پيدا شد ، چون نظرش بر آن حضرت افتاد پيش از آنكه ايشان نشان دهند گفت : اين است ، وبا آن حضرت خلوت كرد وساعت طويلى با آن حضرت راز گفت ، پس ميان ديده‌هاى أو را بوسيد وچيزى از آستين خود بيرون آورد وخواست كه به آن حضرت بدهد قبول نفرمود ، وچون جدا شد به نزد ايشان آمد وگفت :\r\nاز من بشنويد اين وصيت را وچنگ زنيد در دامان أو وأطاعت نمائيد سخن أو را كه اين جوان واللّه پيغمبر آخر الزمان است وبه اين زودى بيرون خواهد آمد ومردم را بسوى شهادت لا اله الا اللّه خواهد خواند ، وچون بيرون آيد البتة متابعت أو بكنيد .\r\nپس از ايشان پرسيد كه : آيا از عمّ أو أبو طالب فرزندى بهم رسيده است كه على نام داشته باشد ؟\r\nگفتند : نه .\r\nگفت : يا متولد شده است يا در اين زودى متولد خواهد شد ، وأول كسى كه به اين پيغمبر ايمان آورد أو خواهد بود ، ووصف أو را به وصى بودن در كتابها خوانده‌ايم چنانكه وصف محمد را به پيغمبرى خوانده‌ايم وأو سيد عرب وعالم رباني اين امّت خواهد بود وذو القرنين آخر الزمان است وحقّ شمشير را در جهاد خواهد داد ونام أو در ملأ اعلا على است وبعد از پيغمبر آخر الزمان در قيامت رتبهء أو از همهء خلق بلندتر خواهد بود وملائكة\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nأو را « بطل أزهر مفلح » مىگويند وبه هر جانب كه متوجه شود البتة ظفر مىيابد وأو در ميان أصحاب پيغمبر شما در آسمان مشهورتر است از آفتاب تابان « 1 » .\r\nوكلينى به سند صحيح از حضرت صادق عليه السّلام روايت كرده است كه : چون قريش در جاهليت كعبه را خراب كردند وخواستند بسازند ، نتوانستند ساخت پس در دل ايشان رعب افتاد كه شخصي از ايشان گفت : هر يك از شما بايد كه پاكيزه‌ترين مال خود را بياوريد ونياوريد مالي كه از قطع رحم يا حرام ديگر بهم رسانيده باشيد ، چون چنين كردند مانع برطرف شد ومتمكّن گرديدند از ساختن آن ، پس شروع كردند در بنا تا آنكه به موضع حجر الأسود رسيدند پس منازعه كردند كه كدام يك حجر را در جاى خود نصب كنند تا آنكه نزديك شد كه در ميان ايشان حرب قائم شود ، پس راضى شدند به حكم هركه أول از در مسجد الحرام درآيد ، پس أول كسى كه داخل مسجد شد حضرت رسول صلّى اللّه عليه وآله وسلّم بود ، چون به نزد ايشان آمد وحقيقت حال خود را به معرض عرض رسانيدند آن حضرت امر كرد كه جامه‌اى را پهن كردند وحجر را خود برداشت ودر ميان جامه گذاشت وفرمود كه رؤساى قبايل طرفهاى جامه را گرفته بلند كردند ، پس حضرت حجر را برداشت ودر جاى خود گذاشت وحق تعالى أو را به اين كرامت مخصوص گردانيد « 2 » .\r\nوبه سندهاى معتبر ديگر روايت كرده است كه : قريش كعبه را خراب كردند به سبب آنكه سيل از اعلاى مكة آمد وكعبه را خراب كرد ودر آن وقت دزديدند از كعبه آهوى طلائى را كه پاهاى آن از جواهر بود به سبب آنكه ديوار كعبه كوتاه بود واين قضية پيش از مبعوث شدن آن حضرت بود به سى سال ، پس اراده كردند قريش كه كعبه را خراب كنند وتازه بنا نمايند وعرضش را زياد كنند پس ترسيدند از آنكه مبادا چون كلنگ بر كعبه زنند عقوبتي بر ايشان نازل گردد ، پس وليد بن مغيره گفت كه : بگذاريد من ابتدأ كنم به\r\n\r\n\r\n","description":"","footnote":"\r\n( 1 ) . كمال الدين وتمام النعمة 190 ؛ العدد القوية 144 .\r\n( 2 ) . كافى 4 / 217 ؛ من لا يحضره الفقيه 2 / 247 . ونيز رجوع شود به اخبار مكة 1 / 159 .\r\n","page_name":" 211 ","page_number":211},
  {"content":"\r\n\r\nكندن اگر خدا راضى است به كندن بلائي به من نمىرسد واگر راضى نيست اثر عقوبتي ظاهر مىشود به حال خود مىگذاريم ، پس بر كعبه بالا رفت ويك سنگ را حركت داد ناگاه ماري بيرون آمد وحمله آورد بر ايشان وآفتاب منكسف شد ، وچون اين حال را مشاهده نمودند گريستند وبه درگاه حق تعالى تضرع كردند وگفتند : خداوندا ! ما نمىخواهيم مگر اصلاح كعبه را وغرض ما فساد نيست ؛ پس مار از ايشان غايب شد وكعبه را خراب كردند تا آنكه پى أصل كعبه كه حضرت إبراهيم عليه السّلام گذاشته بود پيدا شد وچون خواستند پى را بكنند وخانه را بزرگ كنند زلزله‌اى عظيم وظلمتى ظاهر شد ، وبناى إبراهيم عليه السّلام در طول سى ذراع ودر عرض بيست وچهار « 1 » ذراع ودر ارتفاع نه ذراع بود ، پس قريش گفتند : طول وعرض را به حال خود مىگذاريم وارتفاع را زياد مىكنيم ، وچون بنا كردند وبه موضع حجر الأسود رسيدند نزاع كردند قريش در گذاشتن حجر وهر قبيله مىگفتند كه : ما سزاوارتريم به گذاشتن أو .\r\nچون مشاجرهء ايشان در اين باب به طول انجاميد راضى شدند به حكم هركه أول از باب بنى شيبه داخل شود ، پس أول كسى كه از آن داخل شد خورشيد فلك نبوّت بود ، گفتند : امين آمد آنچه أو حكم كند ما همه راضى شويم به فرمودهء أو .\r\nپس آن حضرت رداى مبارك خود را - وبه روايت ديگر عباى خود را - پهن كرد وحجر را در ميان آن گذاشت وفرمود كه : از هر ربع قريش يك مرد بيايد وچهار گوشهء جامه را گرفته بردارند ، پس عتبة بن ربيعه از عبد الشمس واسود بن المطّلب از بنى أسد بن عبد العزى وأبو حذيفة بن المغيرة از بنى مخزوم وقيس بن عدي از بنى سهم أطراف جامه را گرفته بلند كردند ، وحضرت رسول حجر را از ميان جامه برداشت ودر جاى خود گذاشت .\r\nوپادشاه روم كشتى فرستاده بود كه پر كرده بود از چوبها وآلتها وآنچه از براي سقف خانه ضرور مىباشد براي آنكه معبدى براي أو در حبشه بنا كنند ، پس باد كشتى را به جانب مكة به ساحل افكند ودر گل نشست وحركت نتوانستند داد آن را ، وچون اين خبر\r\n\r\n\r\n","description":"","footnote":"\r\n( 1 ) . در كافى « بيست ودو » ذكر شده است .\r\n","page_name":" 212 ","page_number":212},
  {"content":"\r\n\r\nبه قريش رسيد وبه ساحل دريا آمدند ديدند كه آنچه ايشان را براي سقف وزينت كعبه در كار است همه در آن كشتى مهيّا است ، پس آنها را خريدند وبه مكة نقل كردند ؛ وچون ملاحظه كردند ، ذرع چوبهاى سقف با عرض كعبهء معظمه موافق بود ، وچون بناى كعبه را تمام كردند از پرده‌هاى يمنى جامه‌اى بر كعبه پوشانيدند « 1 » .\r\nودر حديث حسن از حضرت صادق عليه السّلام روايت كرده است كه : حضرت رسول صلّى اللّه عليه وآله وسلّم با قريش قرعه زد در بناى كعبه ، پس از در كعبه تا نيمهء ما بين ركن يماني وحجر به آن حضرت افتاد « 2 » ، ودر روايت ديگر وارد شده است كه : از حجر الأسود تا ركن شامي مخصوص بني هاشم شد « 3 » .\r\nوبه سند صحيح از حضرت امام محمد باقر عليه السّلام مروى است كه : حضرت رسول صلّى اللّه عليه وآله وسلّم بيست حج كردند پنهان از قريش وده حج از آنها پيش از بعثت بود - وبه روايتي : هفت حج پيش از بعثت بود - ؛ ودر سن چهار سالگى نماز كرد در هنگامى كه با أبو طالب به شهر بصرى رفته بود « 4 » .\r\nودر كتاب دلايل النبوة از عباس روايت كرده است كه : روزى به آن حضرت عرض كرد : يا رسول اللّه ! باعث داخل شدن من در دين تو آن بود كه تو را مىديدم در هنگامى كه در گهواره بودى با ماه سخن مىگفتى وبه انگشت خود اشاره بسوى آن مىكردى وبه هر طرف كه اشاره مىفرمودى ماه به آن طرف ميل مىكرد .\r\nپس آن حضرت فرمود كه : با ماه سخن مىگفتم وأو با من سخن مىگفت ومرا از گريه مشغول مىكرد ومىشنيدم صداى آن را در هنگامى كه در زير كرسي سجده مىكرد « 5 » .\r\nودر بعضي از كتب مسطور است كه : در سال سوم ولادت يا در سال چهارم شقّ صدر\r\n\r\n\r\n","description":"","footnote":"\r\n( 1 ) . كافى 4 / 217 .\r\n( 2 ) . كافى 4 / 218 ؛ من لا يحضره الفقيه 2 / 247 .\r\n( 3 ) . كافى 4 / 219 ؛ من لا يحضره الفقيه 2 / 248 .\r\n( 4 ) . سرائر 3 / 575 .\r\n( 5 ) . بحار الأنوار 15 / 385 به نقل از دلائل النبوة أصفهاني .\r\n","page_name":" 213 ","page_number":213},
  {"content":"\r\n\r\nأنور آن حضرت شد وپنج سال نزد حليمة ماند « 1 » ؛ ودر سال ششم آمنه به رحمت ايزدى واصل شد « 2 » ؛ ودر سال هفتم كاهنان بسيار خبر نبوّت آن حضرت را به أهل مكة دادند ودر همان سال قصهء راهب جحفه واقع شد ؛ ودر همان سال باران به بركت آن حضرت ودعاى عبد المطّلب نازل شد ودر همان سال عبد المطّلب به تهنيت سيف بن ذي يزن رفت وأو بشارت داد عبد المطّلب را به نبوّت آن حضرت ؛ ودر سال هشتم عبد المطّلب به عالم بقا رحلت نمود وعمر شريفش هشتاد ودو سال بود - وبه روايت ديگر : صد وبيست سال - ووصيت نمود أبو طالب را در باب محافظت آن حضرت وأبو طالب متكفل كفالت وحمايت أو گرديد ؛ وگويند كه : در اين سال حاتم وانوشيروان مردند وهرمز پسر أو پادشاه شد ؛ ودر سال نهم أبو طالب آن حضرت را به سفر شام برد ؛ وبعضي گفته‌اند كه شقّ صدر آن حضرت در سال دهم ولادت بود ؛ وبعضي روايت كرده‌اند كه در سال نهم با أبو طالب به جانب بصرى رفت ؛ ودر سال دوازدهم به جانب شام رفت وقصهء بحيرا در سفر دوم بود ؛ ودر سال هفدهم هرمز را عزل كردند اشراف لشكر وچشمهايش را كور كردند ؛ ودر سال نوزدهم أو را كشتند وپرويز پسر أو را پادشاه كردند ؛ ودر سال بيست وسوم كعبه را خراب كردند واز نو بنا كردند به قول بعضي ؛ ودر سال بيست وپنجم خديجة را به عقد خود درآورد ؛ ودر سال سى وپنجم كعبه را خراب كردند وساختند بر قول أصح ؛ وگويند كه در اين سال حضرت فاطمه عليها السّلام متولد شد ؛ وگفته‌اند كه در سال سى وهشتم آثار نبوت از ديدن روشنيها وشنيدن صداها بيشتر بر آن حضرت ظاهر شد ؛ ودر سال چهلم مبعوث گرديد به رسالت كبرى ؛ وگويند كه در اين سال پرويز پادشاه عجم نعمان بن المنذر پادشاه عرب را كشت « 3 » .\r\nوسفر تجارت آن حضرت به جانب شام در باب آينده مذكور خواهد شد ان شاء اللّه تعالى .\r\n\r\n\r\n","description":"","footnote":"\r\n( 1 ) . بحار الأنوار 15 / 401 .\r\n( 2 ) . مناقب ابن شهرآشوب 1 / 223 ؛ سيرهء ابن هشام 1 / 168 .\r\n( 3 ) . بحار الأنوار 15 / 401 - 413 به نقل از المنتقى في مولود المصطفى .\r\n","page_name":" 214 ","page_number":214},
  {"content":"\r\n\r\n\r\nباب پنجم در بيان فضايل حضرت خديجة ، وكيفيت مزاوجت قرين السعادت حضرت رسالت پناه صلّى اللّه عليه وآله وسلّم با اوست\r\n\r\n","description":"","footnote":"","page_name":" 215 ","page_number":215},
  {"content":"\r\n . \r\n","description":"","footnote":"","page_name":" 216 ","page_number":216},
  {"content":"\r\n\r\nدر أحاديث متواتره از طرق خاصه وعامه منقول است كه : أول كسى كه ايمان آورد به رسول خدا صلّى اللّه عليه وآله وسلّم از مردان ، علي بن أبي طالب عليه السّلام بود ؛ واز زنان ، خديجة بنت خويلد بود « 1 » .\r\nودر اخبار متواترهء ديگر وارد شده است كه حضرت رسول صلّى اللّه عليه وآله وسلّم فرمود كه : بهترين زنان بهشت چهار زنند : خديجة دختر خويلد ، وفاطمه دختر محمد ، ومريم دختر عمران ، وآسيه دختر مزاحم كه زن فرعون بود « 2 » .\r\nودر حديث معتبر از حضرت امام جعفر صادق عليه السّلام منقول است كه : روزى حضرت رسول صلّى اللّه عليه وآله وسلّم داخل شد ديد كه عايشه بر روى حضرت فاطمه عليها السّلام فرياد مىكند ومىگويد :\r\nاى دختر خديجة ! تو را گمان اين است كه مادر تو را بر ما فضيلتى بوده است أو را چه زيادتى بر ما هست ؟ ! نبود مگر مانند يكى از ماها .\r\nپس چون فاطمه آن حضرت را ديد گريست ، حضرت فرمود كه : چه چيز تو را به گريه آورده است اى دختر محمد ؟\r\nفاطمه عليها السّلام گفت كه : عايشه نام مادر مرا برد وأو را به نقص وكمي مرتبه نسبت داد .\r\nپس حضرت رسول صلّى اللّه عليه وآله وسلّم در خشم شد وگفت : بس كن اى حميرا كه خدا بركت مىدهد زنى را كه بسيار شوهر را دوست دارد وبسيار فرزند آورد وخديجة خدا أو را رحمت كند ، از من طاهر مطهر را بهم رسانيد كه أو عبد اللّه بود وقاسم را آورد وفاطمه\r\n\r\n\r\n","description":"","footnote":"\r\n( 1 ) . امالى شيخ طوسي 259 ؛ تاريخ يعقوبي 2 / 23 ؛ شرح الاخبار 1 / 181 ؛ تاريخ طبري 1 / 537 .\r\n( 2 ) . خصال 206 ؛ الاستيعاب 4 / 1895 ؛ كنز العمال 12 / 143 .\r\n","page_name":" 217 ","page_number":217},
  {"content":"\r\n\r\nورقيه وزينب وأم كلثوم از أو بهم رسيده‌اند وخدا رحم تو را عقيم كرده است كه هيچ فرزند از تو بهم نمىرسد « 1 » .\r\nودر حديث موثق ديگر از آن حضرت منقول است كه : چون خديجة از دنيا رفت فاطمه عليها السّلام برگرد پدر بزرگوار خود مىگرديد ومىگفت : اى پدر ! مادر من كجاست ؟ پس جبرئيل نازل شد وگفت : پروردگارت تو را امر مىكند كه فاطمه را سلام برسانى وبگوئى كه مادر تو در خانه‌اى است از نى كه كعب آنها از طلا است وبه جاى پى عمودها از ياقوت سرخ است وخانهء أو در ميان خانهء آسيه ومريم دختر عمران است ؛ چون حضرت رسول صلّى اللّه عليه وآله وسلّم پيغام حق تعالى را به فاطمه عليها السّلام رسانيد فاطمه گفت : خدا است سالم از نقصها واز اوست سلامتيها وبسوى أو برمىگردد تحيّتها « 2 » .\r\nوبه سند معتبر از حضرت امام محمد باقر عليه السّلام منقول است كه حضرت رسول صلّى اللّه عليه وآله وسلّم فرمود كه : چون جبرئيل مرا به معراج برد وبرگردانيد گفتم : اى جبرئيل ! آيا تو را حاجتي هست ؟\r\nگفت : حاجت من آن است كه خديجة را از جانب خدا واز جانب من سلام برسانى .\r\nپس چون حضرت رسول صلّى اللّه عليه وآله وسلّم سلام جبرئيل را رسانيد خديجة گفت : خدا را است سلام واز اوست سلام وبسوى اوست سلام وبر جبرئيل باد سلام « 3 » .\r\nودر روايت ديگر منقول است كه : هرگاه جبرئيل نازل مىشد وخديجة حاضر نبود أو را سلام مىرسانيد .\r\nودر حديث ديگر منقول است كه : روزى جبرئيل بر آن حضرت نازل شد وگفت :\r\nاينك خديجة مىآيد وبراي تو نان وطعام وآشاميدنى مىآورد ، چون بيايد از جانب پروردگار واز جانب من أو را سلام برسان وبشارت ده أو را كه خدا براي أو در بهشت خانه‌اى از قصبهاى جواهر ساخته است كه در آن خانه تعب وآزارها نمىباشد .\r\n\r\n\r\n","description":"","footnote":"\r\n( 1 ) . خصال 405 .\r\n( 2 ) . امالى شيخ طوسي 175 ؛ خرايج 2 / 529 .\r\n( 3 ) . تفسير عياشى 2 / 279 .\r\n","page_name":" 218 ","page_number":218},
  {"content":"\r\n\r\nودر حديث ديگر منقول است كه : روزى حضرت رسول صلّى اللّه عليه وآله وسلّم نزد زنان خود نشسته بود وحضرت خديجة را مذكور ساخت وگريست ، پس عايشه گفت : چه گريه مىكنى بر پيرزالى از زنان بنى أسد ؟\r\nحضرت فرمود كه : أو تصديق كرد مرا در هنگامى كه شما تكذيب كرديد ، وأو ايمان آورد به من در وقتي كه شماها كافر بوديد ، وأو فرزند آورد وشماها عقيم بوديد .\r\nپس عايشه گفت : هرگاه مىخواستم نزد آن حضرت قربى بهم رسانم خديجة را به نيكى ياد مىكردم « 1 » .\r\nودر روايت ديگر وارد شده است كه : خديجة نيكو معين ووزيري بود براي رسالت آن حضرت ، هرگاه كه مردم از أو دورى مىكردند أو مؤنس آن حضرت بود ، وهرگاه أهل مكة آن حضرت را آزار مىكردند أو دلدارى مىنمود وبه حسن معاشرت وملاطفت آن حضرت را از كدورت بيرون مىآورد وبه مال خود آن حضرت را معاونت مىنمود « 2 » .\r\nقطب راوندى وابن شهرآشوب وصاحب عدد روايت كرده‌اند كه : سبب تزويج خديجة آن بود كه روز عيدى زنان قريش در مسجد الحرام جمع شده بودند ناگاه يهودي از پيش ايشان گذشت وگفت : بزودى در ميان شما پيغمبرى مبعوث خواهد شد هر يك توانيد سعى كنيد كه خود را به حبالهء أو درآوريد ، پس زنان سنگريزه بر أو افكندند وآن حرف در خاطر خديجة ماند « 3 » ؛ پس روزى أبو طالب به حضرت رسول صلّى اللّه عليه وآله وسلّم گفت كه : اى محمد ! مىخواهم تو را زنى بدهم ومال ندارم وخديجة با ما قرابت دارد ومال بسيار دارد وهر سال جماعتى را با غلامان خود به تجارت مىفرستد ، آيا مىخواهى كه مايه‌اى از براي تو بگيرم كه به تجارت بروى وحق تعالى تو را منفعتى كرامت فرمايد ؟\r\nحضرت فرمود : بلى .\r\nپس أبو طالب به نزد خديجة رفت وگفت : محمد مىخواهد به مال تو به تجارت رود .\r\n\r\n\r\n","description":"","footnote":"\r\n( 1 ) . كشف الغمة 2 / 130 - 131 .\r\n( 2 ) . كشف الغمة 2 / 133 ؛ سيرهء ابن هشام 1 / 240 .\r\n( 3 ) . مناقب ابن شهرآشوب 1 / 67 ؛ العدد القوية 142 .\r\n","page_name":" 219 ","page_number":219},
  {"content":"\r\n\r\nخديجة گفت : بسيار خوب است ، وشاد شد وبه غلام خود گفت كه : تو با مالي كه در دست توست از محمد است وبايد كه در خدمت أو بروى واز فرمان أو بيرون نروى ؛ پس حضرت با « ميسره » روانهء سفر شام شدند .\r\nوبه روايت ديگر : خزيمة بن حكيم كه با خديجة قرابتي داشت أو نيز در خدمت آن حضرت بود ودر آن سفر محبت عظيمى از آن جناب در دل أو قرار گرفت ، وچون به ميان راه رسيدند دو شتر خديجة خوابيدند وميسره متحير ماند كه بار آنها بر زمين خواهد ماند ، پس به خدمت آن حضرت شتافت وحقيقت حال را عرض كرد ، پس آن حضرت به نزد شتران آمد ودست مبارك را بر پاهاى آنها ماليد پس برجستند وپيش از شتران ديگر روانه شدند ، چون خزيمة اين حال را مشاهده نمود محبت واعتقادش نسبت به آن حضرت مضاعف گرديد وزيادة از سابق در خدمت آن حضرت اهتمام مىنمود ، وچون به نزديك شام رسيدند به نزديك دير راهبى فرود آمدند وآن حضرت در زير درختى نزول اجلال فرمود وساير أهل قافله متفرق شدند وآن درخت سألها بود كه خشك شده وپوسيده بود در همان ساعت سبز شد وشاخ وبرگ برآورد وميوه‌ها از أو ريخته شد ودر أطراف درخت همه گياه روئيد ، وچون راهب آن حال را مشاهده نمود به سرعت از صومعة به زير آمد وبه خدمت آن حضرت شتافت وكتابي در دست داشت وگاهى در كتاب نظر مىكرد وگاهى مشاهدهء جمال آن حضرت مىنمود ومىگفت : اوست اوست بحقّ آن خداوندى كه إنجيل را فرستاده است .\r\nچون خزيمة اين سخن را از راهب شنيد ترسيد كه مبادا ارادهء ضررى نسبت به آن جناب داشته باشد شمشير خود را از غلاف كشيد وفرياد كرد كه : اى آل غالب ! پس أهل قافله از هر جانب دويدند وراهب بسوى صومعهء خود گريخت ودر را بست واز بالاى صومعهء خود مشرف شد وگفت : اى قوم ! به چه سبب همه متفق گرديديد در آزار من ؟ ! سوگند ياد مىكنم بخداوندى كه آسمان را بىستون برپا داشته است كه قافله‌اى در اين مكان فرود نيامده است بسوى من كه محبوبتر از شما باشد ، ودر اين كتاب كه در دست دارم نوشته است كه اين جوان كه در زير درخت نشسته است رسول پروردگار عالميان\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nاست ومبعوث خواهد گرديد با شمشير برهنه وبسيارى از كافران را به خاك هلاك خواهد افكند وأو خاتم پيغمبران است ، هركه أو را أطاعت كند نجات يابد وهركه فرمان أو نبرد گمراه گردد .\r\nپس به خزيمة گفت كه : تو از قوم اوئى ؟\r\nگفت : نه ، وليكن من خدمتكار اويم ؛ وآنچه از معجزات آن حضرت در آن راه مشاهده نموده بود به راهب نقل كرد .\r\nراهب گفت : اى مرد ! أو پيغمبر آخر الزمان است ورازي به تو مىسپارم پنهان دار ، من در اين كتاب خوانده‌ام كه أو غالب خواهد گرديد بر بلاد ونصرت خواهد يافت بر عباد وهيچ علم أو از جنگ‌گاه بر نخواهد گشت وأو را دشمن بسيار است وبيشتر دشمنان أو از يهود خواهند بود ، پس حذر كن از ايشان بر أو .\r\nپس چون به شام رفتند در آن تجارت ربح بسيار بهم رسيد ، وچون برگشتند ونزديك به مكة رسيدند ميسره گفت : اى ستوده خصال ! از تو معجزات بسيار در آن سفر مشاهده كرديم به هر سنگ ودرختى كه گذشتيم بر تو سلام كردند وگفتند : السلام عليك يا رسول اللّه وعقبات در اين راه بود كه در ساير أوقات به چندين روز طي مىكرديم در اين سفر از بركت تو همه را در يك شب طي كرديم وربحى كه در اين سفر كرديم در مدت چهل سال براي ما ميسّر نشده بود ، پس مصلحت چنان مىدانم كه پيشتر تشريف ببرى وخديجة را به سودمندى اين سفر بشارت دهى كه أو شاد گردد .\r\nپس چون حضرت بر أهل قافله سبقت گرفته متوجه منزل خديجة گرديد ، در آن وقت خديجة با بعضي از زنان در غرفهء خانهء خود نشسته بود كه به راه مشرف بود ، ناگاه نظرش بر سواره‌اى افتاد كه از دور مىآيد وابرى بر سر أو سايه كرده با أو بسرعت مىآيد وملكي از جانب راست أو وملك ديگر از جانب چپ أو بر روى هوا مىآيند وهر يك شمشير برهنه در دست دارند واز ابر قنديلى از زبرجد بر بالاى سر أو آويخته وبر دور ابر قبه‌اى از ياقوت بر روى هوا مىآيد ؛ خديجة از مشاهدهء اين أحوال متحير شد وگفت : خداوندا ! چنين كن كه اين مقرّب درگاه تو به كاشانهء محقّر من درآيد .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nچون آن حضرت نزديك رسيد ودانست كه محمد است وبسوى خانهء أو مىآيد پاى برهنه بر سر راه آن حضرت دويد وپاى مباركش را بوسيد وحضرت أو را بشارتها داد .\r\nخديجة گفت : اى بزرگوار ! ميسره چرا در ركاب تو نيست ؟\r\nفرمود كه : از عقب مىآيد .\r\nخديجة گفت : اى سيد حرم وبطحا ! برگرد وبا ميسره بيا ؛ ومقصود خديجة آن بود كه بار ديگر آنچه ديده بود به عين اليقين مشاهده نمايد .\r\nچون آن جناب برگشت سحاب نيز برگشت وباز در مراجعت با حضرت معاودت نمود ويقين خديجة به جلالت آن حضرت زيادة شد ، وچون ميسره داخل شد گفت : اى خاتون ! در اين سفر چندان غرايب أحوال از آن معدن فضل وكمال مشاهده كرده‌ام كه در چندين سال بيان نمىتوانم نمود ، هر طعام اندكى كه نزد أو حاضر كردم ودست مبارك خود را بر آن گذاشت گروه بسيار از آن سير شدند وطعام كم نشد ، وهرگاه هوا گرم شد دو ملك أو را سايه كردند ، وبه هر درخت وسنگى كه گذشت بر أو به رسالت سلام كردند ؛ وقصهء رهبانان وغير آنها را بيان كرد ، پس خديجة براي مزيد اطمينان طبقى از رطب براي آن كريم النسب طلبيد وجمعى از مردان را طلب نمود وبا آن حضرت شريك گردانيد وهمه سير شدند واز رطب چيزى كم نشد ، پس ميسره وفرزندانش را آزاد گردانيد براي آن بشارت وده هزار درهم به أو عطا فرمود وگفت : يا محمد ! برو وعمّت أبو طالب را بگو كه مرا از عمّ من عمرو بن أسد خواستگارى نمايد براي تو ؛ وبه نزد عمّ خود فرستاد كه : مرا به محمد تزويج نما « 1 » - وبعضي گفته‌اند كه از پدرش خويلد بن أسد خواستگارى كردند « 2 » ، واشهر آن است كه در آن وقت خويلد فوت شده بود واز عمش خواستگارى كردند « 3 » - ودر آن وقت از عمر شريف آن حضرت بيست وپنج سال گذشته واز عمر خديجة چهل سال گذشته بود - ومروى است كه در آن وقت عمر خديجة بيست وهشت سال بود -\r\n\r\n\r\n","description":"","footnote":"\r\n( 1 ) . رجوع شود به خرايج 1 / 139 - 140 ومناقب ابن شهرآشوب 1 / 67 والعدد القوية 142 - 143 .\r\n( 2 ) . مناقب ابن شهرآشوب 1 / 68 - 69 ؛ الأنوار 314 ؛ العدد القوية 143 .\r\n( 3 ) . رجوع شود به كشف الغمة 2 / 135 وتاريخ طبري 1 / 522 .\r\n","page_name":" 222 ","page_number":222},
  {"content":"\r\n\r\nومشهور آن است كه چون خديجة به عالم بقا ارتحال نمود شصت وپنج سال از عمر شريفش گذشته بود وأو را در حجون مكة دفن كردند وحضرت رسول صلّى اللّه عليه وآله وسلّم به دست مبارك خود أو را دفن كرد ، ووفات خديجة بعد از بيرون آمدن از شعب أبى طالب بود نزديك به سه سال پيش از هجرت - وگويند كه وفات أو سه روز بعد از وفات أبو طالب بود « 1 » - وفرزندان آن حضرت همه از خديجة بهم رسيدند به غير از إبراهيم كه از ماريه بهم رسيد « 2 » .\r\nودر كشف الغمة روايت كرده است كه : أول مرتبه خديجة را عتيق بن عايذ مخزومى خواست واز أو دخترى بهم رسيد ، وبعد از عتيق أبو هاله هند بن زرارهء تيمي أو را نكاح كرد وهند بن هند از أو متولد شد ، وبعد از أو رسول خدا أو را به حبالهء خود درآورد ودوازده اوقيهء طلا مهر أو گردانيد « 3 » .\r\nكلينى وغير أو به سند معتبر از حضرت صادق عليه السّلام روايت كرده‌اند كه : چون حضرت رسول صلّى اللّه عليه وآله وسلّم خواست كه خديجة دختر خويلد را به عقد خود درآورد ، أبو طالب با أهل بيت خود وجمعى از قريش رفتند به نزد ورقة بن نوفل عمّ خديجة ، پس ابتدأ كرد أبو طالب به سخن وخطبه‌اى ادا نمود كه مضمونش اين است : حمد وسپاس خداوندى را سزاست كه پروردگار خانهء كعبه است وگردانيده است ما را از زرع إبراهيم واز ذرّيّت إسماعيل وجا داده است ما را در حرم امن وأمان وگردانيده است ما را بر ساير مردم حكم كنندگان ومخصوص گردانيده است ما را به خانهء خود كه مردم از أطراف جهان قصد آن مىنمايند وحرمي كه ميوهء هر جا را بسوى آن مىآورند وبركت داده است بر ما در اين شهري كه در آن ساكنيم ، پس بدانيد كه پسر برادرم محمد بن عبد اللّه را به هيچ‌يك از قريش نمىسنجند مگر بر أو زيادتى مىكند وهيچ مردى را با أو قياس نمىتوان كرد مگر أو عظيم‌تر است وأو را در ميان خلق عديل ونظير نيست ، واگر در مال أو كمي هست پس\r\n\r\n\r\n","description":"","footnote":"\r\n( 1 ) . قصص الأنبياء راوندى 317 .\r\n( 2 ) . كشف الغمة 2 / 135 و 136 .\r\n( 3 ) . كشف الغمة 2 / 133 و 135 .\r\n","page_name":" 223 ","page_number":223},
  {"content":"\r\n\r\nمال روزى است متغير ومانند سايه‌اى است كه بزودى بگردد ، وأو را به خديجة رغبت هست وخديجة را نيز به أو رغبت هست ، آمده‌ايم كه أو را از تو خواستگارى نمائيم به رضا وخواهش أو وهر مهر كه خواهيد از مال خود مىدهم آنچه در حال خواهيد وآنچه مؤجل گردانيد ، وبپروردگار خانهء كعبه سوگند مىخورم كه أو را شأني رفيع ومنزلتي منيع وبهره‌اى شامل ورأيي كامل وديني شايع وزبانى شافع هست .\r\nپس أبو طالب عليه السّلام ساكت شد وعمّ خديجة كه از جملهء قسّيسان وعلماى عظيم الشأن بود به سخن درآمد ، وچون از جواب أبو طالب قاصر بود تواترى در نفس واضطرابى در سخن أو ظاهر شد ونتوانست كه نيك جواب بگويد ، چون خديجة آن حال را مشاهده نمود از غايت شوق آن حضرت پردهء حيا را اندكى گشود وبه زبان فصيح فرمود كه : اى عمّ من ! هرچند توئى أولى به سخن گفتن در اين مقام از من امّا اختيار من بيش از من ندارى ، تزويج كردم به تو اى محمد نفس خود را ومهر من در مال من است ، بفرما عمّت را كه ناقه‌اى براي وليمهء زفاف بكشد وهر وقت كه خواهى به نزد زن خود درآى .\r\nپس أبو طالب گفت : اى گروه ! گواه باشيد كه أو خود را به محمد تزويج كرد ومهر را خود ضامن شد .\r\nپس يكى از قريش گفت : چه عجب است كه مهر را زنان براي مردان ضامن شوند ؟ !\r\nپس أبو طالب در غضب شد وبرخاست ( وهرگاه آن حضرت به خشم مىآمد جميع قريش از أو مىترسيدند واز سطوت أو حذر مىنمودند ) پس گفت : اگر شوهران ديگر مثل پسر برادر من باشند زنان به گرانترين قيمتها وبلندترين مهرها ايشان را طلب خواهند كرد ، واگر مانند شما باشند مهر گران از ايشان خواهند طلبيد .\r\nپس أبو طالب شترى نحر كرد در شب زفاف آن درّ صدف أنبياء وصدف گوهر خيرة النساء منعقد گرديد ، پس شخصي از قريش كه أو را عبد اللّه بن غنم مىگفتند شعري چند ادا نمود كه حاصل مضمونش اين است : « گوارا باد تو را اى خديجة كه هماى سعادت نشان تو بسوى كنگرهء عرش عزت وشرف پرواز نمود وجفت بهترين اولين وآخرين گرديدى ، ودر جهان مثل محمد كجا نشان توان يافت ؟ اوست كه بشارت داده‌اند به پيغمبرى أو\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nموسى وعيسى ، بزودى اثر بشارت ايشان ظاهر خواهد گرديد وسألها است كه خوانندگان ونويسندگان كتابهاى آسمانى اقرار كرده‌اند كه اوست رسول بطحا وهدايت كنندهء أهل ارض وسما « 1 » .\r\nودر روايت ديگر وارد شده است كه : چون أبو طالب خطبه را تمام كرد پيش از آنكه عمرو بن أسد عمّ أو جواب بگويد ، ورقة بن نوفل گفت : حمد مىكنم خداوندى را كه ما را چنان گردانيده است كه گفتى وفضيلت داده است بر آنها كه شمردى ، پس مائيم بزرگان وپيشوايان عرب وبر شما مسلّم است آنچه ذكر كرديم از كرامتها وشرافتها وما رغبت داريم كه رشتهء عزّت خود را به حبل شرف ورفعت شما پيوند كنيم ، پس گواه باشيد اى گروه قريش كه من تزويج كردم خديجة دختر خويلد را به محمد بن عبد اللّه بر چهارصد اشرفى مهر .\r\nوچون ورقه ساكت شد أبو طالب گفت : مىخواهم عمّش نيز سخن بگويد ، پس عمرو نيز صيغه را اعاده نمود ، قريش همه گواه شدند وكنيزان خديجة دف زدند وبه شادى به رقص آمدند ودر همان روز أبو طالب شترى كشت ووليمه كرد وزفاف نمود « 2 » .\r\nابن بابويه رحمه اللّه روايت كرده است كه : أول فرزندى كه خديجة از آن حضرت حامله شد عبد اللّه بود « 3 » .\r\nدر حديث معتبر از امام محمد باقر عليه السّلام منقول است كه : چون قاسم فرزند حضرت رسول صلّى اللّه عليه وآله وسلّم به عالم قدس رحلت نمود - وبه روايت ديگر : چون طاهر رحلت نمود « 4 » - روزى آن حضرت به نزد خديجة آمد وأو را گريان ديد فرمود : اى خديجة ! چرا گريه مىكنى ؟\r\nگفت : يا رسول اللّه ! شيرى از پستانم جارى شد وفرزند خود را به خاطر آوردم واز\r\n\r\n\r\n","description":"","footnote":"\r\n( 1 ) . كافى 5 / 374 . ونيز رجوع شود به من لا يحضره الفقيه 3 / 397 ومكارم الأخلاق 205 .\r\n( 2 ) . بحار الأنوار 16 / 19 به نقل از المنتقى في مولود المصطفى .\r\n( 3 ) . إعلام الورى 140 .\r\n( 4 ) . مشكاة الأنوار 30 .\r\n","page_name":" 225 ","page_number":225},
  {"content":"\r\n\r\nمفارقت أو گريستم .\r\nحضرت فرمود كه : اى خديجة ! گريه مكن ، آيا راضى نيستى چون به در بهشت رسى أو در آنجا ايستاده باشد ودست تو را بگيرد ودر نيكوترين منازل جنان تو را ساكن گرداند ؟\r\nخديجة پرسيد كه : آيا اين ثواب براي هر مؤمن كه فرزند أو مرده باشد هست ؟\r\nحضرت فرمود كه : خدا كريمتر است از آنكه از بنده ميوهء دل أو را بگيرد وأو صبر كند از براي خدا وحمد الهى بجا آورد وخدا أو را عذاب كند « 1 » .\r\nوصاحب كتاب أنوار روايت كرده است كه : روزى خديجة رضى اللّه عنها با بعضي از زنان خدمتكار در غرفهء خانهء خود نشسته بودند وعالمي از علماى يهود نزد أو بود ، ناگاه حضرت رسول صلّى اللّه عليه وآله وسلّم از زير غرفهء أو گذشت ، آن عالم گفت : الحال جوانى از پيش خانهء تو گذشت آيا تواند بود كه أو را تكليف نمائى كه به اين غرفه درآيد ؟\r\nپس خديجة يكى از كنيزان خود را فرستاد وآن حضرت را تكليف نمود ، چون تشريف آورد آن عالم گفت : تواند بود كه كتف خود را بگشائى كه من در أو نظر كنم ؟\r\nحضرت أجابت أو نمود ، چون نظرش بر مهر نبوّت افتاد گفت : واللّه كه اين مهر پيغمبرى است .\r\nخديجة گفت : اگر عمّش حاضر بود كي مىگذاشت كه تو بر بدن أو نظر كنى وبدرستى كه عموهاى أو بسيار حذر مىفرمايند أو را از علماى يهودان .\r\nعالم گفت : كي را ياراى آن هست كه آسيبى به أو برساند ، بحقّ كليم سوگند مىخورم كه اوست پيغمبر آخر الزمان .\r\nوچون آن حضرت از غرفه بيرون آمد محبت آن حضرت در سويداى قلب خديجة قرار گرفت وخديجة ملكهء مكة بود وأموال ومواشي بىحساب داشت ، پس خديجة گفت :\r\nاى عالم ! چه دانستى كه محمد پيغمبر است ؟\r\n\r\n\r\n","description":"","footnote":"\r\n( 1 ) . كافى 3 / 218 ؛ وسائل الشيعة 243 - 244 .\r\n","page_name":" 226 ","page_number":226},
  {"content":"\r\n\r\nگفت : صفات أو را در تورات خوانده‌ام كه اوست خاتم پيغمبران وخوانده‌ام كه مادر وپدرش در طفوليت أو خواهند مرد وجدّ أو وعمّ أو أو را كفالت ومحافظت خواهند نمود وزنى از قريش را خواهد خواست كه بزرگ قومش باشد ودر ميان عشيرهء خود أمير وصاحب تدبير باشد - وبه دست خود اشاره كرد بسوى خديجة - وگفت : اين سخن را از من نگاه دار اى خديجة ؛ وشعري چند مشتمل بر جلالت آن حضرت وتحقيق اين مواصلت با سعادت ادا نمود ، پس محبت خديجة نسبت به آن حضرت مضاعف شد واز ياران خود مخفى داشت ، وچون آن عالم از پيش خديجة برخاست گفت : سعى كن كه محمد از دست تو بدر نرود كه مزاوجت أو مورث سعادت دنيا وآخرت است « 1 » .\r\nوخديجة را عمّى بود كه أو را ورقه مىگفتند ودر غايت علم ودانش بود وكتابهاى آسمانى را خوانده بود وصفات پيغمبر آخر الزمان را در كتب ديده بود وخوانده بود كه أو زنى از قريش را تزويج نمايد كه بزرگ قوم خود باشد ومال بسيارى براي آن حضرت خرج كند ودر جميع أمور مساعد ومعاون أو باشد ، وورقه اميد داشت كه آن زن خديجة باشد به سبب وفور مال وشرف أو ، ومكرر مىگفت به خديجة كه : با شخصي وصلت خواهى كرد كه از جميع أهل زمين وآسمان اشرف باشد ؛ وخديجة در هر ناحيه‌اى غلامان وحيوانات بىپايان داشت تا آنكه بعضي گفته‌اند كه زيادة از هشتاد هزار شتر داشت كه أو متفرق بود در هر مكان ، ودر هر ناحيه‌اى ملازمان ووكلاى أو به تجارت مشغول بودند مانند مصر وشام وحبشه وغير آنها .\r\nوأبو طالب پير وضعيف شده بود واز جهت محافظت حضرت رسول صلّى اللّه عليه وآله وسلّم ترك سفر كرده بود ، روزى حضرت رسول به نزد أبو طالب رفت وأو را غمگين يافت فرمود كه : اى عم ! سبب اندوه شما چيست ؟\r\nأبو طالب گفت : اى فرزند برادر ! سببش آن است كه مالي ندارم وزمانه بر ما بسيار تنگ شده است ، پير شده‌ام وتنگدست شده‌ام ووفاتم نزديك شده است وآرزو دارم كه تو را\r\n\r\n\r\n","description":"","footnote":"\r\n( 1 ) . الأنوار 224 - 226 .\r\n","page_name":" 227 ","page_number":227},
  {"content":"\r\n\r\nزنى بوده باشد كه من به آن شاد گردم وضروريات آن مرا ميسّر نيست .\r\nحضرت فرمود كه : اى عم ! شما را در اين باب چه تدبير به خاطر رسيده است ؟\r\nأبو طالب گفت : اى فرزند برادر ! خديجة دختر خويلد مال بسيار دارد وأكثر أهل مكة از مال أو منتفع شده‌اند ، آيا راضى هستى كه از براي تو مالي بگيرم كه به تجارت بروى شايد خدا نفعي كرامت فرمايد كه مطالب وآرزوهاى من به آن ميسّر گردد ؟\r\nحضرت فرمود كه : بسيار خوب است ، برخيز وآنچه صلاح مىدانى چنان كن .\r\nپس أبو طالب با برادران خود به خانهء خديجة رفتند وأو خانه‌اى داشت در نهايت وسعت وبر بامش قبه‌اى از حرير سبز زده بودند منقّش به أنواع صورتها ونقشها وبه طنابهاى ابريشم بر ميخهاى فولاد بسته بودند ، وپيشتر دو شوهر كرده بود : يكى عمرو كندى وديگرى عتيق بن عايذ وبعد از فوت ايشان عقبة بن أبي معيط وصلت بن أبي يهاب أو را خواستگارى كردند وهر يك چهار صد غلام وكنيز داشتند وأبو جهل وأبو سفيان نيز أو را خواستگارى كردند وخديجة همه را مجاب گردانيد ودلش بسوى حضرت رسول مايل بود زيرا كه از رهبانان ودانايان وكاهنان أوصاف آن حضرت را بسيار شنيده بود ومعجزات بسيار كه قريش از آن حضرت ديده بودند بر أو ظاهر گرديده بود ، پس عمّ خود ورقة بن نوفل را طلبيد وگفت : اى عم ! مىخواهم شوهر بكنم ومردم بسيار مرا طلب مىكنند ودل من هيچ‌يك را قبول نمىكند .\r\nورقه گفت : اى خديجة ! مىخواهى حديث غريب وامر عجيبى براي تو روايت كنم ؟ ! نزد من كتابي هست كه در آن طلسمها وعزيمتها هست ، من عزيمتي مىخوانم بر آبى وغسل مىكنى به آن آب ومن دعائي مىنويسم از إنجيل وزبور ودر زير سر بگذار وتكيه كن ، چون به خواب مىروى البتة آن كه شوهر تو خواهد بود أو را در خواب خواهى ديد .\r\nچون خديجة به فرمودهء أو عمل نمود وبه خواب رفت در خواب ديد كه مردى به نزد أو آمد نه بلند نه كوتاه وگشاده چشم ونازك ابرو وسياه چشم ولبهاى أو سرخ وخدهاى أو به رنگ گل ودر نهايت ملاحت ونور وصباحت وابر بر أو سايه افكنده ودر ميان دو كتفش علامتي بود وبر اسبى از نور سوار بود ولجام آن أسب از طلا بود وزينش مرصّع بود به\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nألوان جواهر گرانبها ، وروى آن أسب به روى آدميان شبيه بود وپاهايش مانند پاهاى گاو بود وگامش به قدر مدّ بصر بود وآن سواره از خانهء أبو طالب بيرون آمد ؛ چون خديجة أو را ديد أو را در بر گرفت ودر دامن خود نشانيد .\r\nچون از خواب بيدار شد در باقي شب أو را خواب نبرد وصبح به خانهء عمّ خود رفت وخواب خود را نقل كرد .\r\nورقه گفت : اى خديجة ! اگر خواب تو راست است سعادتمند ورستگار خواهى بود ، آن كه تو در خواب ديده‌اى بر سر اوست تاج كرامت وشفيع گناهكاران است در روز قيامت وبزرگ عرب وعجم است در دنيا وآخرت ، أو محمد بن عبد اللّه بن عبد المطّلب است .\r\nچون خديجة اين سخنان را شنيد آتش محبت آن حضرت در سينه‌اش مشتعل گرديد وبه خانهء خود مراجعت نمود ودر خلوتى نشست واز مفارقت آن حضرت مىگريست واشعار شورانگيز انشاء مىنمود وراز خود را به كسى اظهار نمىتوانست كرد ؛ در اين انديشه بود ناگاه صداى در خانه شنيد واز آن صداى آشنا اميدوار گرديد ، ناگاه جاريهء أو آمد وگفت : اى سيدهء من ! اينك بزرگواران عرب يعنى فرزندان عبد المطّلب به در خانه آمده‌اند .\r\nخديجة از استماع اين نامهاى آشنا از صبر وقرار بيگانه شد وگفت : در را بگشا وميسره را بگو كه فرشهاى زيبا براي ايشان مرتّب گرداند وهر يك را در مرتبهء خود بنشاند وأنواع فواكه وأطعمه براي ايشان حاضر سازد ؛ وخود در پس پردهء حجاب نشست ، وچون ايشان طعام تناول نمودند وبا أو آغاز مكالمه نمودند از پس پرده به كلام لطيف وسخنان ظريف ايشان را جواب گفت كه : اى بزرگواران مكة وحرم ! از أنوار قدوم خود كلبهء مرا رشك گلستان ارم كرده‌ايد ، هر حاجت كه داريد برآورده است .\r\nأبو طالب عليه السّلام گفت : براي حاجتي آمده‌ايم كه نفعش به تو عايد مىگردد وبركتش بر تو مىافزايد ، براي پسر برادر خود محمد آمده‌ايم ؛ چون خديجة آن نام دلگشا را شنيد دل از دست داد وبىتابانه گفت : أو كجا است كه من حاجت أو را از لبهاى غمزداى أو بشنوم وهر\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nحاجت كه داشته باشد به جان قبول نمايم ؟\r\nپس عباس گفت كه : من مىروم وآن جناب را بزودى حاضر مىگردانم .\r\nوعباس به ابطح آمد وآن حضرت را نديد وبه هر سو به طلب آن حضرت مىدويد تا آنكه به كوه حرّا برآمد ديد كه آن برگزيدهء خدا در آنجا خوابيده است در خوابگاه إبراهيم عليه السّلام ورداى مبارك بر خود پيچيده است واژدهاى عظيمى بر بالينش خوابيده وبرگ گلى در دهان گرفته است وآن حضرت را باد مىزند .\r\nعباس گفت كه : چون مار را ديدم بر آن حضرت ترسيدم وشمشير كشيدم وبر آن حمله كردم ، پس مار متوجه من شد ، ومن فرياد كردم كه : اى پسر برادر ! مرا درياب .\r\nپس آن جناب چشم گشود - واژدها ناپيدا شد - وفرمود كه : براي چه چيز شمشير كشيده‌اى ؟\r\nگفتم : اژدهائى نزد تو ديدم وبر تو ترسيدم وشمشير كشيده بر أو حمله كردم وچون بر من غالب آمد به تو استغاثه كردم وچون ديدهء مبارك گشودى ناپيدا شد .\r\nپس حضرت تبسّم نمود وفرمود كه : آن اژدها نيست وليكن ملكي است از ملائكة كه حق تعالى براي حراست من مىفرستد ومكرر أو را ديده‌ام وبا أو سخن گفته‌ام وأو با من گفته است كه : من ملكي از ملائكهء پروردگارم مرا موكّل گردانيده است كه تو را حراست نمايم از كيد دشمنان در شب وروز .\r\nعباس گفت : اى پسر برادر ! كسى نيست كه انكار فضل تو تواند كرد واينها از تو غريب نيست ، اكنون بيا برويم به منزل خديجة كه مىخواهد تو را بر أموال خود امين گرداند كه به هر ناحية كه خواهى به تجارت روى .\r\nفرمود : مىخواهم به جانب شام روم .\r\nعباس گفت : اختيار با توست .\r\nوچون متوجه منزل خديجة گرديدند نور ساطع آن حضرت به خانهء خديجة سبقت گرفت وخيمه را روشن كرد ، خديجة به ميسره اعتراض كرد كه : چرا رخنه‌هاى خيمه را مسدود نكرده‌اى كه آفتاب داخل قبه شده است ؟\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nميسره ملاحظه كرد وگفت : اى خاتون ! رخنه‌اى در قبه نيست ونمىدانم سبب اين روشنى چيست .\r\nچون از خيمه بيرون آمد ديد كه حضرت رسول صلّى اللّه عليه وآله وسلّم با عباس مىآيد ونوري روشنتر از خورشيد از جبين انورش مىتابد ، بسوى خديجة شتافت وأو را بشارت داد كه : اين نور خورشيد رسالت است كه كلبهء ما را روشن ساخته است ؛ وچون داخل شد أعمام كرامش به استقبال أو شتافتند وآن خورشيد أنور را مانند ماه در ميان ستارگان در صدر مجلس جا دادند وخديجة طعام فرستاد وتناول نمودند ، پس خديجة در پس پرده آمد گفت : اى سيد من ! كلبهء تاريك مرا به نور جمال خود منوّر گردانيدى ووحشتها را به مؤانست خود مبدّل ساختى ، آيا مىخواهى كه امين باشى بر أموال من وبه هر سو خواهى حركت فرمائى ؟\r\nفرمود : بلى ، راضى شدم ومىخواهم به جانب شام سفر نمايم .\r\nخديجة گفت : اختيار دارى وآنچه مىكنى در مال من راضيم واز براي تو در اين سفر صد اوقيه طلا وصد اوقيه نقره ودو خروار بار ودو شتر مقرر گردانيدم ، آيا راضى هستى ؟\r\nأبو طالب عليه السّلام گفت : أو راضى شد وما راضى شديم ، واى خديجة ! تو محتاج هستى به چنين أميني كه جميع عرب بر امانت وصيانت وتقوى وديانت أو متّفقند .\r\nخديجة گفت : اى سيد من ! آيا مىتوانى شتر را بار كنى ؟\r\nفرمود : بلى .\r\nخديجة گفت : اى ميسره ! شترى حاضر كن كه من مشاهده نمايم كه اين بزرگوار چگونه بار مىبندد .\r\nپس ميسره بيرون رفت وشترى مست بسيار تنومند چموشى جهت امتحان آورد كه هيچ‌يك از راعيان را تاب مقاومت آن نبود ، وچون نزديك آوردند كفى از دهان خود بيرون آورده بود وديده‌هايش سرخ شده بود وصداى مهيبى از أو ظاهر مىشد .\r\nعباس گفت : اى ميسره ! شترى از اين نرمتر نيافتى كه پسر برادرم را به آن امتحان نمائى ؟ !\r\nحضرت فرمود : اى عمّ بگذار تا أو را نزديك آورد .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nچون آن بعير نزديك آن رسول بشير رسيد زانو بر زمين سائيد وروى خود را بر پاهاى آن سرور ماليد ، وچون حضرت دست مبارك بر پشت آن گذاشت به زبان فصيح گفت :\r\nكيست مثل من كه سيد پيغمبران دست بر پشت من ماليد ؟\r\nپس زنانى كه نزد خديجة حاضر بودند گفتند : نيست اين مگر سحر عظيم كه از اين يتيم صادر شد .\r\nخديجة گفت : اينها جادو نيست بلكه آيات بيّنات ومعجزات واضحات است .\r\nپس خديجة چند دست جامه حاضر گردانيد وگفت : اى سيد من ! جامه‌هاى شما براي سفر مناسب نيست واستدعا مىنمايم كه اين جامه‌ها را بپوشى ، وليكن اين جامه‌هاى زيبا براي قامت رعناى شما دراز است ومن كوتاه مىكنم .\r\nحضرت فرمود كه : هر جامه بر قامت من درست مىآيد ( ويكى از معجزات آن حضرت آن بود كه هر جامه‌اى كه مىپوشيد بر قامت با استقامتش درست مىآمد ، اگر كوتاه بود دراز مىشد واگر دراز بود كوتاه مىشد ) وآن دو جامهء قباطى مصر بود ودو جبهء عدنى يمن ودو برد يمنى ويك عمامهء عراقي ودو موزه از پوست وعصائى از خيزران .\r\nپس جامه‌ها را پوشيد وچون ماه شب چهارده از خانهء خديجة طالع شد ، پس خديجة ناقهء صهباى خود را طلبيد كه در مكة به حسن سير مشهور بود وبراي سواري آن حضرت فرستاد وميسره وناصح دو غلام خود را طلبيد وگفت : بدانيد كه اين مردى را كه من امين أموال خود گردانيده‌ام پادشاه قريش وسيد أهل حرم است ودست كسى بر بالاى دست أو نيست ، هرچه در مال من كند مختار است وشما را نيست كه در هيچ باب با أو معارضه نمائيد ، وبايد كه از روى لطف وأدب با أو سخن بگوئيد وآواز شما بر آواز أو بلندتر نشود .\r\nپس ميسره گفت : واللّه سألها است كه محبت محمد در دل من جا كرده است ودر اين وقت مضاعف گرديد براي آنكه تو أو را دوست داشتى .\r\nپس حضرت رسول صلّى اللّه عليه وآله وسلّم خديجة را وداع نموده متوجه سفر شام شد وميسره وناصح در ركاب همايونش روان شدند وأهل مكة همگى در ابطح جمع شده بودند كه آن حضرت را وداع كنند ، چون به ابطح رسيد ونور خورشيد جمالش بر كوه ودشت تأبيد جميع\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nاشراف ونساء ورجال از حسن وجمال أو متعجب شدند ، دوستان شاد گرديدند ودشمنان در آتش حسد سوختند ، وعباس شعري چند در مدح آن حضرت ادا نمود .\r\nوچون حضرت ديد كه أموال خديجة بر زمين افتاده وهنوز بار نشده است به غلامان خطاب فرمود كه : چرا بارها بر شتران نبسته‌ايد ؟\r\nگفتند : اى سيد عالم ! عدد ما كم است ومال بسيار است .\r\nپس آن معدن فتوّت وكرم بر ايشان رحم نموده پا از راحله گردانيده فرود آمد ودامن بر كمر زده شتران را به زير بار مىكشيد وبه قوّت يد اللهى به يك طرفة العين بار هر شترى را محكم مىبست وهر اشاره كه شتران را مىكرد به امر الهى قبول مىكردند ورو بر پاى مباركش مىماليدند .\r\nچون آفتاب گرم شد وعرق مانند شبنم صبحگاه از چهرهء گلگون آن گلدستهء بوستان قرب اله فرو مىريخت دلهاى حاضران همه از مشاهدهء آن حال در تاب شد وعباس خواست كه سر سايه‌اى براي آن حضرت تعبيه نمايد ، ناگاه ساكنان صوامع ملكوت به خروش آمدند ودرياى غيرت سبحانى به جوش آمد وندا رسيد به حضرت جبرئيل كه :\r\nبرو بسوى رضوان خزينه‌دار بهشت وبگو : بيرون آور آن ابر را كه براي حبيب خود محمد خلق كرده‌ام پيش از آنكه آدم را خلق نمايم به دو هزار سال وببر وبر سر آن سرور بگشا كه گرمى آفتاب به أو ضرر نرساند .\r\nچون نظر حاضران بر آن ابر رحمت يزدان افتاد ديده‌هاى ايشان از حيرت بازماند وعباس گفت كه : اين بنده نزد پروردگار خود از آن گراميتر است كه احتياج به چتر من داشته باشد ، پس روانه شدند وچون به جحفة الوداع رسيدند مطعم بن عدي گفت : اى گروه ! شما به سفري مىرويد كه بيابانها ودرّه‌هاى مخوف دارد بايد كه يكى از اشراف خود را مقدّم گردانيد كه همگى بر رأى أو اعتماد كنيد ونزاعي در ميان شما نباشد ، همه تحسين أو كردند پس بنى مخزوم گفتند : ما أبو جهل را بر خود مقدّم مىداريم ؛ وبنو عدى گفتند : ما مطعم را پيشواى خود مىگردانيم ؛ وبنو النضير گفتند : ما نضر بن حارث را سركردهء خود مىگردانيم ؛ وبنو زهره گفتند : ما أحيحة بن الجلاح را بر خود أمير مىگردانيم ؛ وبنو لؤي\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nگفتند : ما أبو سفيان را پيشرو خود مىگردانيم ؛ وميسره گفت : ما هيچ‌كس را بغير از محمد بن عبد اللّه بر خود مقدّم نمىداريم ؛ وبنو هاشم نيز چنين گفتند .\r\nپس أبو جهل گفت كه : اگر چنين مىكنيد اين شمشير را بر شكم خود مىگذارم كه از پشتم بيرون رود .\r\nپس حمزه شمشير خود را كشيد وگفت : اى خبيث‌ترين رجال وصاحب بدترين افعال ! تو اكنون دعواي رياست مىكنى ! واللّه كه من نمىخواهم مگر آنكه خدا دستها وپاهاى تو را قطع كند وديده‌هاى تو را كور كند ، ما را از كشتن خود مىترسانى ؟ !\r\nپس حضرت رسول صلّى اللّه عليه وآله وسلّم فرمود : اى عم ! شمشير خود را در غلاف كن ومنازعه وخلاف را ترك كن واستفتاح سفر را به فتنه وفساد مكن ، بگذاريد أول روز آنها بروند وآخر روز ما برويم وبه هر حال قريش مقدّمند .\r\nچون چند منزل بر اين نحو رفتند به واديى رسيدند كه آن را « وادى الامواه » مىگفتند زيرا كه آن محلّ اجتماع سيلها بود ، ناگاه ابرى در هوا پيدا شد پس حضرت رسول صلّى اللّه عليه وآله وسلّم فرمود كه : من در اين وادى از سيل مىترسم وبهتر آن مىدانم كه در دامن كوه قرار گيريم .\r\nعباس گفت : اى پسر برادر ! آنچه رأى شريف تو اقتضا مىنمايد ما به آن عمل مىكنيم .\r\nپس حضرت فرمود كه در ميان قافله ندا كردند كه أهل قافله بارهاى خود را به جانب كوه كشند ، وهمگى أطاعت كردند به غير يك كسى از بنى جمح كه أو را مصعب مىگفتند ومال بسيار داشت كه أو از جاى خود حركت نكرد وگفت : اى گروه ! چه بسيار ضعيف است دلهاى شما ! مىگريزيد از چيزى كه اثرى از آن ظاهر نشده است ؟ ! ودر اين سخن بود كه باران از آسمان ريخت وتا أو حركت مىكرد سيلاب أو را با اموالش به آتش عذاب الهى برد ، وساير مردم به بركت آن حضرت سالم ماندند وچهار روز در آن مكان توقف نمودند وهر روز سيل زيادة مىشد .\r\nپس ميسره گفت : اى سيد من ! اين سيلها تا يك ماه قطع نخواهد شد وكسى از اين آب عبور نمىتوان كرد ودر اين مقام بسيار ماندن مصلحت نيست ، اصلح آن است كه بسوى مكة مراجعت كنيم .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nحضرت أو را جوابي نفرمود وبه خواب رفت ، پس در خواب ديد كه ملكي به أو گفت :\r\nاى محمد ! محزون مباش وچون فردا شود امر كن قوم خود را كه بار كنند ودر كنار وادى بايست چون بيني كه مرغ سفيدى پيدا شود وبه بال خود خطى بر روى آب بكشد به دولت واقبال به روى آن آب از پى بىآن نشان بال روان شو وبگو : بسم اللّه وباللّه ، وأصحاب خود را امر كن كه ايشان نيز اين كلمه را بگويند پس هركه بگويد سالم بگذرد وهركه نگويد غرق شود .\r\nپس آن حضرت از خواب برخاست وشاد ومسرور وامر فرمود ميسره را ندا كند كه مردم بار كنند ، وميسره بارهاى خود را بر شتران بست ومردم به ميسره گفتند كه : ما چگونه از اين آب عبور خواهيم كرد واين آبى است كه با كشتى عبور از آن مشكل است ؟ !\r\nميسره گفت : من مخالفت محمد نمىكنم ، شما خود اختيار داريد .\r\nپس آن حضرت بر كنار وادى ايستاد ناگاه مرغ سفيدى پيدا شد واز قلهء كوه پرواز كرد وبه بال همايون فال خود خط سفيدى بر روى آب كشيد كه نشانش بر روى آب پيدا بود ، پس حضرت رسول صلّى اللّه عليه وآله وسلّم گفت : بسم اللّه وباللّه وروان شد وآب به نصف ساقش نرسيد وندا فرمود كه : همه بگوئيد بسم اللّه وباللّه واز عقب من بيائيد وهركه اين كلمه را بگويد نجات يابد وهركه نگويد هلاك شود ، پس همه اين كلمه را گفتند وروان شدند وسالم بيرون آمدند به غير دو كس يكى از بنى جمح وديگرى از بنى عدى پس آن دو تا نيز روان شدند ، يكى بسم اللّه گفت ونجات يافت وديگرى بسم اللات والعزّى گفت وغرق شد .\r\nپس أبو جهل گفت كه : اين سحرى بود عظيم ؛ وديگران گفتند كه : اين سحر نيست وليكن محمد گراميترين خلق است نزد پروردگار خود ؛ پس حسد أبو جهل زياد شد ودر اثناى راه أبو جهل به چاهى رسيد وبه أصحاب خود گفت كه : مشكهاى خود را پرآب كنيد وپنهان كنيد تا آنكه چاه را انباشته كنيم وچون قافلهء بني هاشم به اينجا برسند وآب نباشد از تشنگى هلاك شوند وسينهء من از غم محمد آسايش يابد زيرا كه مىدانم اگر أو از اين سفر سالم به مكة برگردد بر ما تفوّق بسيار خواهد خواست ومرا تاب آن نيست .\r\nپس چون مشكها را پر كردند وچاه را انباشته كردند خود با أصحاب خود روانه شد\r\nو \r\n","description":"","footnote":"","page_name":" 235 ","page_number":235},
  {"content":"\r\n\r\nبه يكى از غلامان خود مشك آبى داد وگفت : در پشت اين كوه پنهان شو وچون محمد واصحابش به اينجا برسند واز تشنگى هلاك شوند براي من بشارت بياور تا تو را آزاد نمايم وآنچه خواهى به تو عطا نمايم .\r\nپس چون أصحاب آن حضرت بر سر چاه رسيدند وچاه را انباشته يافتند از حيات خود نااميد شدند وبه خدمت آن حضرت شتافتند وواقعه را عرض كردند ، حضرت دست بسوى آسمان به دعا برداشت ناگاه از زير قدمهاى مباركش چشمهء آب شيرين صافي جارى شد كه همه آشاميدند وچهارپايان را سيراب كردند ومشكها را پر نمودند وروانه شدند ؛ وغلام مبادرت نمود بسوى أبو جهل وآن ملعون چون غلام را ديد پرسيد : اى فلاح چه خبر دارى ؟\r\nغلام گفت : واللّه رستگارى نمىيابد هركه با محمد دشمنى مىكند ؛ وحقيقت واقعه را نقل كرد .\r\nأبو جهل خشمناك شده آن غلام را دشنام داد ، ورفتند تا به واديى از واديهاى شام رسيدند كه آن را « ذبيان » مىگفتند ودرخت بسيارى در آن وادى بود ناگاه اژدهاى عظيمى از آن جنگل بيرون آمد به بزرگى درخت خرما ودهان را گشود وصداى موحشى از أو ظاهر شد واز چشمهايش آتش مىباريد ، پس شتر أبو جهل رم كرد وآن ملعون را انداخت واستخوانهاى پهلويش شكست ومدهوش شد ، چون به هوش بازآمد به غلامان خود گفت : به كنارى فرود آئيد شايد كه چون قافلهء محمد به اينجا برسد شتر آن حضرت رم كند وأو را هلاك كند .\r\nچون در آنجا فرود آمدند وقافلهء حضرت رسول صلّى اللّه عليه وآله وسلّم به ايشان رسيد حضرت فرمود كه : اى پسر هشام ! چرا فرود آمده‌ايد ؟ اين جاى فرود آمدن نيست !\r\nأبو جهل گفت : اى محمد ! من شرم كردم از مقدّم شدن بر تو وتو سيد عربى ، پس خواستم كه تو مقدّم باشى بفرما تا ما از عقب تو بيائيم ، لعنت خدا بر كسى كه بر تو تقدّم جويد .\r\nپس عباس شاد شد وخواست كه پيش رود ، حضرت فرمود كه : اى عم ! باش كه مقدّم\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nداشتن ايشان نيست ما را مگر براي مكرى كه تدبير كرده‌اند .\r\nپس حضرت در پيش قافله روان شد وچون داخل درّه شدند اژدها پيدا شد وناقهء حضرت خواست كه رم كند حضرت بر أو صدا زد كه : از چه چيز مىترسى ؟ خاتم پيغمبران بر تو سوار است ، پس به اژدها خطاب فرمود كه : برگرد از راهى كه آمده‌اى ومتعرض احدى از قافلهء ما مشو ؛ ناگاه اژدها به قدرت الهى به سخن آمده گفت : السلام عليك يا محمد السلام عليك يا احمد ؛ حضرت فرمود : السلام على من اتّبع الهدى .\r\nپس اژدها گفت : يا محمد ! من از جانوران زمين نيستم بلكه پادشاهى از پادشاهان جنّم ونام من « هام بن الهيم » است وايمان آورده‌ام بر دست پدرت إبراهيم خليل عليه السّلام واز أو سؤال كردم كه مرا شفاعت كند گفت : شفاعت مخصوص يكى از فرزندان من است كه أو را محمد مىگويند ، ومرا خبر داد كه در اين مكان به خدمت تو خواهم رسيد وبسى انتظار تو در اين مكان كشيده‌ام ، وبه خدمت عيسى عليه السّلام رسيدم در شبى كه أو را به آسمان بردند وأو وصيت مىكرد حواريان را كه تو را متابعت نمايند ودر ملت تو داخل شوند ، واكنون به خدمت تو رسيدم مىخواهم مرا فراموش نكنى از شفاعت خود اى سيد پيغمبران .\r\nحضرت فرمود كه : چنين باشد ، اكنون غايب شو ومتعرض احدى از أهل قافله مشو .\r\nپس اژدها غايب شد ودوستان آن حضرت شاد وحاسدان أو در تاب شدند وأعمام كرام آن حضرت هر يك اشعار در مدح آن حضرت خواندند وروانه شدند تا به واديى رسيدند كه گمان آب در آنجا داشتند ، وچون آب نيافتند مضطرب شدند پس حضرت رسول صلّى اللّه عليه وآله وسلّم دستهاى خود را تا مرفق برهنه كرده در ميان ريگ فرو برد ورو به جانب آسمان گردانيد ودعا كرد ناگاه از ميان انگشتان بركت نشانش آب جوشيد ونهرها روان شد به حدّى كه عباس گفت : اى پسر برادر ! بس است مىترسم كه مالهاى ما غرق شود ؛ پس از آن آب تناول نمودند وحيوانات را آب دادند ومشكها را پر كردند ، پس حضرت به ميسره گفت كه : اگر اندكى خرما دارى بياور .\r\nچون طبق خرما را به نزديك آن حضرت گذاشت آن حضرت خرما را تناول مىفرمود وهستهء آنها را در زمين پنهان مىكرد .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nعباس گفت : چرا چنين مىكنى اى فرزند برادر ؟\r\nگفت : اى عم ! مىخواهم در اينجا نخلستانى به بار آورم .\r\nعباس گفت كه : كي ميوه خواهند آورد ؟\r\nفرمود كه : در همين ساعت خواهى ديد آيات بزرگ پروردگار مرا .\r\nپس چون اندك راهى از آن وادى دور شدند حضرت فرمود : اى عم ! برگرد ونخلها را ببين واز براي ما خرما بچين .\r\nچون برگشت ديد كه نخلها سر بسوى آسمان كشيده وخوشه‌هاى رطب وخرما آويخته است ، پس يك شتر از آن خرما بار كرد وبه خدمت آن حضرت آورد تا همهء أهل قافله خوردند وشكر الهى وثناى حضرت رسالت پناهى گفتند وأبو جهل مىگفت : اى قوم ! مخوريد از آنچه اين جادوگر به عمل مىآورد .\r\nپس رفتند تا به گردنگاه ايله رسيدند ودر آنجا ديرى بود كه راهب بسيار در آن دير بودند ودر ميان ايشان راهبى بود كه از همه داناتر بود كه أو را فيلق بن يونان بن عبد الصليب مىگفتند وكنيت أو أبى خبير بود وأو صفات آن حضرت را از جميع كتب خوانده بود وهرگاه كه تلاوت إنجيل مىنمود وبه صفات پيغمبر آخر الزمان مىرسيد مىگريست ومىگفت : اى فرزندان من ! كي باشد كه مرا خبر دهيد به آمدن بشير ونذير كه مبعوث گردد از تهامه ومتوجّ به تاج الكرامة وسايه افكند بر أو غمامه وشفاعت كند عاصيان را يوم القيامة ، پس رهبانان به أو مىگفتند كه : خود را از گريه هلاك كردى مگر نزديك است زمان أو ؟ أو مىگفت : بلى واللّه مىبايد كه ظاهر شده باشد در بيت اللّه الحرام ودين أو نزد خدا اسلام است كه مرا بشارت خواهند داد كه أو از زمين حجاز به اين سرزمين رسيده وابر بر أو سايه افكنده است ؛ ومكرر ياد آن حضرت مىكرد ومىگريست تا آنكه ديده‌اش ضعيف شد .\r\nروزى رهبانان از آن دير بسوى راه نظر مىكردند ناگاه ديدند كه قافله‌اى از دامان صحرا طالع گرديد ودر پيش قافله خورشيدى ديدند كه در زير ابر مىخرامد ونور نبوّت از جبين أو به مرتبه‌اى ساطع است كه ديده را مىربايد پس فرياد برآوردند كه : اى پدر\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nعقلانى ! اينك قافله‌اى از جانب حجاز پيدا شد .\r\nراهب گفت : اى فرزندان روحاني ! بسى قافله از آن سو آمد ومن يوسف خود را در آن نيافته ديدهء خود را در مفارقت أو باختم .\r\nگفتند : اى پدر ! نوري از اين قافله بسوى آسمان ساطع است .\r\nگفت : گويا وقت آن شده است كه شب تيرهء مفارقت به صبح صادق مواصلت مبدّل گردد ، پس رو بسوى آسمان گردانيد وگفت : اى خداوند وسيد ومولاي من ! بجاه ومنزلت آن محبوبى كه فكرم در باب أو پيوسته در تزايد است ديدهء مرا به من باز ده كه خورشيد جمال أو را ببينم ؛ هنوز دعايش به اتمام نرسيده بود كه ديده‌اش روشن شد پس به رهبانان ديگر خطاب كرد كه : دانستيد جاه ومنزلت محبوب مرا نزد علّام الغيوب ؟\r\nپس گفت : اى فرزندان گرامى ! اگر آن پيغمبر مبعوث در ميان اين گروه است در زير اين درخت فرود خواهد آمد ودرخت خشك از بركت أو سبز خواهد شد وميوه خواهد آورد بدرستى كه بسيارى از پيغمبران در زير اين درخت نشسته‌اند واز زمان حضرت عيسى عليه السّلام تا حال خشك شده است واين چاه مدتها است كه آب در آن نديده‌ايم وأو از اين چاه آب خواهد آشاميد .\r\nچون اندك زماني گذشت قافله رسيدند ودر دور چاه فرود آمدند وبارها از شتران فرود آوردند ، وچون حضرت رسول صلّى اللّه عليه وآله وسلّم پيوسته از أهل قافله خلوت اختيار مىكرد ومشغول ذكر خدا مىگرديد به جانب آن درخت ميل فرمود ، وچون در زير درخت قرار گرفت در ساعت درخت سبز شد وميوه آورد ، پس برخاسته بر سر چاه آمد وچون چاه را خشك ديد آب دهان مبارك خود را در آن چاه افكنده در همان ساعت از أطراف چاه چشمه‌ها جوشيد وچاه پر شد از آب شيرين زلال .\r\nچون راهب آن أحوال را مشاهده نمود گفت : اى فرزندان ! مطلوب من همين است ، بشتابيد ونيكوترين طعامها مهيّا كنيد تا مشرّف شويم به خدمت سيد بني هاشم كه اوست سيد أنام واز أو أمان بگيريم از براي جميع رهبانان .\r\nپس ايشان متوجه شدند وطعام نيكوئى مهيّا كردند پس گفت : برويد وسركردهء اين\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nگروه را ببينيد وبگوئيد : پدر ما سلام مىرساند شما را ووليمه‌اى از براي شما مهيّا ساخته والتماس مىنمايد كه به طعام أو حاضر شويد .\r\nچون آن مرد به زير آمد نظرش بر أبو جهل لعين افتاد ورسالت راهب را به أو رساند ، أبو جهل ندا كرد در ميان قافله كه : اين راهب براي من طعامي مهيّا كرده است همه حاضر شويد در دير أو .\r\nگفتند : ما كي را نزد مالهاى خود بگذاريم ؟\r\nأبو جهل گفت : محمد را بگذاريد كه أو راستگو وامين است .\r\nپس أهل قافله به خدمت آن حضرت رفتند والتماس كردند كه نزد متاع ايشان بنشيند ، وأبو جهل پيش افتاد وايشان از عقب أو به جانب صومعهء راهب روان شدند ، چون داخل صومعة شدند ايشان را اكرام نمود وطعام حاضر كردند وچون ايشان مشغول طعام خوردن شدند راهب كلاه را از سر برداشت ودر روهاى ايشان يك يك نظر كرد در هيچ يك صفت پيغمبر آخر الزمان را نديد ، پس كلاه‌خود را انداخت وفرياد برآورد : وا خيبتاه نااميد شدم وبه مطلوب خود نرسيدم ، پس گفت : اى بزرگان قريش ! آيا كسى از شما مانده است كه حاضر نشده باشد ؟\r\nأبو جهل گفت : جوان خردسالى هست كه أجير زنى شده است وبراي أو به تجارت آمده است .\r\nهنوز سخن را تمام نكرده بود كه حمزه برجست وچنان بر دهانش زد كه بر پشت افتاد وگفت : چرا نگفتى كه در ميان قافله مانده است بشير ونذير وسراج منير ؟ وأو را نگذاشته‌ايم نزد متاع خود مگر براي راستى وامانت وجلالت وديانت أو ودر ميان ما از أو بهترى نيست .\r\nپس حمزه متوجه راهب شد وگفت : بنما آن كتاب را كه در دست دارى وخبر ده كه چه چيز در آن كتاب هست تا من عقدهء تو را بگشايم وأو را كه مىطلبى به تو بنمايم .\r\nراهب گفت : اى سيد من ! اين سفري است كه أوصاف پيغمبر آخر الزمان در آن نوشته است وصفت أو چنان است كه بسيار بلند نيست وبسيار كوتاه نيست ومعتدل القامه است\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nودر ميان دو كتفش علامتي هست وابر بر أو سايه مىافكند واز زمين تهامه مبعوث خواهد گرديد وشفيع عاصيان خواهد بود در روز قيامت .\r\nعباس گفت : اى راهب ! اگر أو را ببينى مىشناسى ؟\r\nگفت : بلى .\r\nعباس گفت : با من بيا تا در زير درخت صاحب اين صفات را به تو بنمايم .\r\nپس راهب بسرعت تمام روانه شد وبه خدمت آن حضرت شتافت ، چون نزديك رسيد حضرت أو را تعظيم نمود وراهب بر آن حضرت سلام كرد ، حضرت فرمود كه :\r\nعليك السلام اى عالم رهبانان واى فيلق بن يونان بن عبد الصليب .\r\nراهب گفت : نام مرا چه دانستى وكي تو را خبر داد به اسم پدر وجدّ من ؟ !\r\nفرمود : آن كه تو را خبر داده است كه من در آخر الزمان مبعوث خواهم شد .\r\nپس راهب بر قدم آن حضرت افتاد وبوسيد وروى خود را مىماليد ومىگفت : اى سيد بشر ! اميدوارم كه به وليمه حاضر گردى وكرامت مرا زياد گردانى .\r\nحضرت فرمود كه : اين گروه مال خود را به من سپرده‌اند .\r\nراهب گفت : ضامنم من مال ايشان را كه اگر عقالى از ايشان كم شود شترى به عوض بدهم .\r\nپس آن جناب با أو روانهء دير شدند وآن دير دو درگاه داشت يكى بزرگ وديگرى كوچك ، ودر پيش درگاه كوچك كليسائى ساخته بودند ودر آنجا صورتها نصب كرده بودند ، ودرگاه را براي آن كوچك كرده بودند كه هركه از آن درگاه داخل شود منحنى شود وبه ضرورت تعظيم آن صورتها بكند ؛ راهب آن حضرت را دانسته از آن راه برد كه معجزات أو را مشاهده نمايد ويقين أو زيادة گردد ، وچون راهب منحنى شد واز درگاه داخل شد به قدرت الهى آن درگاه بلند شد وحضرت درست داخل شد ، وچون حضرت داخل مجلس شد همه برخاستند وأو را در صدر مجلس جا دادند وراهب در خدمت أو ايستاد ورهبانان ديگر همه برپا ايستادند وميوه‌هاى لطيف شام را نزد آن حضرت آوردند .\r\nپس راهب رو به آسمان بلند كرد كه : پروردگارا ! خاتم نبوّت را مىخواهم ببينم .\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nپس جبرئيل آمد وجامهء آن حضرت را دور كرد كه مهر نبوّت ظاهر شد از ميان دو كتف آن حضرت ونوري از آن ساطع گرديد كه خانه روشن شد ، پس راهب از دهشت آن نور به سجده افتاد وچون سر برداشت گفت : تو آنى كه من مىطلبيدم .\r\nپس قوم متفرق شدند وآن حضرت با ميسره نزد راهب ماندند ، وأبو جهل خايب وذليل برگشت ، وچون خلوت شد راهب گفت : اى سيد من ! بشارت باد تو را كه حق تعالى گردنهاى سركشان عرب را براي تو ذليل خواهد گردانيد ومالك ساير بلاد خواهى گرديد وبر تو قرآن نازل خواهد شد وتوئى سيد أنام ودين توست اسلام وبتان را خواهى شكست ودينهاى باطل را بر طرف خواهى كرد وآتشخانه‌ها را خاموش خواهى كرد وچليپاها را خواهى شكست ونام تو باقي خواهد ماند تا آخر الزمان ، اى سيد من ! از تو سؤال مىكنم كه تصديق كنى بر ما به أمان جميع رهبانان كه جزيه بگيرى از ايشان در زمان خود .\r\nپس راهب به ميسره گفت : خاتون خود را از من سلام برسان وبشارت ده أو را كه ظفر يافته به سيد أنام وخدا نسل اين پيغمبر را از فرزندان أو خواهد گردانيد ونام خير أو تا آخر الزمان باقي خواهد ماند وهمه كس بر أو حسد خواهند برد وبگو به أو كه داخل بهشت نمىشود مگر كسى كه به أو ايمان آورد وتصديق رسالت أو نمايد وبدرستى كه أو اشرف پيغمبران وأفضل ايشان است ، وحذر نما در شام بر أو از يهود كه اعداى اويند تا برگردد بسوى بيت اللّه الحرام .\r\nپس حضرت راهب را وداع كرد وبسوى قافله مراجعت نموده روانه شدند به جانب شام ، وچون وارد شام گرديدند أهل شام هجوم آورده متاع أهل قافله را به قيمت اعلا خريدند وحضرت رسول صلّى اللّه عليه وآله وسلّم از متاع خود چيزى نفروخت ، پس أبو جهل گفت كه :\r\nخديجة هرگز از اين شومتر تاجرى به سفر نفرستاده بود ، متاعهاى ديگران همه فروخته شد ومتاع أو زمين ماند .\r\nچون روز ديگر شد عربان نواحي شام از آمدن قافله خبر شدند وهجوم آوردند وچون متاعي به غير از متاع خديجة نمانده بود حضرت رسول صلّى اللّه عليه وآله وسلّم آن را به اضعاف آنچه ديگران فروخته بودند فروخت ، وأبو جهل بسيار محزون شد ، واز متاع خديجة نماند مگر\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nيك خروار پوست ، پس مردى از أحبار يهود كه أو را سعيد بن قطمور مىگفتند به نزد آن حضرت آمد وأو را شناخت زيرا كه أوصاف أو را در كتب خوانده بود وگفت : اين است كه دينهاى ما را باطل خواهد كرد وزنان ما را بىشوهر خواهد گردانيد ، پس به نزديك آن حضرت آمد وگفت : اين وقر پوست را به چند مىفروشى اى سيد من ؟\r\nفرمود كه : به پانصد درهم .\r\nگفت : مىخرم بشرط آنكه با من به خانه بيائى واز طعام من بخورى تا بركت در خانهء من بهم رسد .\r\nفرمود : چنين باشد .\r\nپس يهودي متاع را برداشت وحضرت همراه أو روانه شد ، وچون به نزديك خانه رسيدند يهودي پيش رفت وبه زوجهء خود گفت : مردى را به خانه مىآورم كه دينهاى ما را باطل خواهد كرد مىخواهم كه مرا مساعدت كنى در كشتن أو .\r\nزن گفت : چگونه تو را يارى كنم ؟\r\nگفت : سنگ آسيا را بردار وبر بأم بالا رو وبر بالاى در خانه بنشين وچون أو زر متاع خود را از من بگيرد وخواهد بيرون رود سنگ را بگردان وبر سر أو بينداز .\r\nآن زن سنگ را برداشته بر بأم بالا رفت ، وچون حضرت خواست كه از خانه بيرون رود نظر آن زن بر جمال آن حضرت افتاد رعشه بر أو مستولى شده سنگ را نتوانست انداخت تا حضرت بيرون رفت پس سنگ گرديد وبر سر دو پسر يهودي افتاد وهر دو در ساعت مردند ، چون يهودي آن حال را مشاهده كرد از خانه بيرون دويده در ميان قوم خود فرياد كرد كه : اى قوم من ! اين مردى است كه دينهاى شما را باطل خواهد كرد والحال به خانهء من آمد وطعام مرا خورد وفرزندان مرا كشت وبيرون رفت .\r\nچون يهودان آن صدا شنيدند همه شمشيرها برداشته بر اسبان سوار شدند واز پى بىآن حضرت روان شدند ، چون عموهاى آن حضرت را نظر بر آن يهودان افتاد مانند شيران بر اسبان عربى سوار شده متوجه ايشان شدند وحمزه شير خدا شمشير كشيده بر ايشان حمله كرد وبسيارى از ايشان را بسوى جهنم فرستاد ، پس جمعى از ايشان حربه‌ها از دست\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nانداختند ونزديك آمده گفتند : اى گروه عرب ! اين مردى كه شما براي حمايت أو ما را مىكشيد چون ظاهر گردد أول ديار شما را خراب خواهد كرد ومردان شما را خواهد كشت وبتهاى شما را خواهد شكست ، شما ما را به أو بگذاريد كه دفع شرّ أو از شما وخود بكنيم .\r\nچون حمزه اين سخن را شنيد بار ديگر بر ايشان حمله آورد وگفت : اى كافران ! محمد نور ما است وچراغ ماست در تاريكيهاى جهالت وضلالت ، اگر جانهاى ما برود دست از حمايت أو برنداريم .\r\nوچون آن كافران نااميد گرديدند وبرگشتند قريش غنيمت بسيار از ايشان گرفته فرصت را غنيمت شمرده بار كردند وبسوى مكة برگشتند ، پس در اثناى راه ميسره قريش را جمع كرد گفت : اى گروه قريش ! هر يك از شما چند مرتبه در اين سفر آمده‌ايد آيا در هيچ سفري اين قدر منفعت وغنيمت براي شما حاصل شده بود ؟\r\nگفتند : نه .\r\nميسره گفت : مىدانيد كه اينها همه از بركات محمد است ؟ بايد كه هر يك هديه‌اى براي آن حضرت بياوريد زيرا كه أو تصدّق نمىگيرد اما هديه قبول مىفرمايد .\r\nپس هر يك متاعي چند به هديه براي آن حضرت آوردند تا آنكه متاع بسيارى جمع شد ، وچون حضرت رد ننمودند وجوابي هم نفرموده ميسره آنها را براي آن حضرت ضبط كرد ، وچون به نزديك مكة آمدند وهر يك از قافله مبشّرى بسوى أهل خود فرستادند ميسره به خدمت آن حضرت آمد وگفت : اى سيد من ! اگر شما خود پيشتر به نزد خديجة تشريف ببريد وأو را بشارت دهيد باعث مزيد سرور أو مىگردد .\r\nوچون حضرت به جانب مكة روان شد زمين در زير پاى ناقهء آن حضرت پيچيده مىشد تا آنكه بزودى به كوههاى مكة رسيد ودر آن وقت خواب بر آن جناب مستولى گرديد ، پس حق تعالى وحى نمود بسوى جبرئيل كه : برو به سوى جنات عدن وبيرون آور قبه‌اى را كه از براي برگزيدهء خود محمد خلق كرده‌ام پيش از آنكه آدم را بيافرينم به دو هزار سال وآن قبه را بر زمين وبر سر مبارك أو بگشا ، وآن قبه از ياقوت سرخ بود وآويخته به علاقها از مرواريد سفيد واز بيرون آن اندرونش مىنمود واز اندرونش بيرون\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nپيدا بود وچهار ركن وچهار در داشت وأركان آن از طلا ومرواريد وياقوت وزبرجد بهشت بود .\r\nوچون جبرئيل آن قبه را بيرون آورد حوريان بهشت شادى كردند واز قصرهاى خود مشرف شدند وگفتند : تو را است حمد اى خداوند بخشنده وگويا نزديك شده است مبعوث گرديدن صاحب اين قبه ؛ ونسيم رحمت از جانب عرش وزيد ودرهاى بهشت به صدا آمد ، پس جبرئيل قبه را به زمين آورد وبر سر آن حضرت برپا كرد وملائكة أركان آن را گرفتند وصدا به تسبيح وتقديس بلند كردند وجبرئيل سه علم در پيش آن حضرت گشود وكوههاى مكة شادى كردند وبلند شدند ودرختان ومرغان وملائكة همه آواز بلند كردند وگفتند : « لا اله الا اللّه محمد رسول اللّه » گوارا باد تو را اى بنده چه بسيار گرامى هستى نزد پروردگار خود .\r\nودر آن وقت خديجة در غرفهء بلندى از خانهء خود نشسته بود وجمعى از زنان نزد أو نشسته بودند ، ناگاه نظرش بر شعاب مكة افتاد وحق تعالى پرده از ديده‌اش گشود نوري لامع وشعاعى ساطع ديد از طرف معلّى ، وچون نيك نگريست قبه‌اى ديد كه مىآيد وگروهى ديد كه در هوا مىآيند ودور آن قبه را فرو گرفته‌اند واعلام ساطعه‌اى ديد كه در پيش آن قبه مىآيد وشخصي را ديد كه در ميان آن قبه در خواب است ونور از أو به آسمان ساطع است ، از مشاهدهء اين غرايب حيرت عظيم أو را عارض شد وزنان گفتند : اى سيدهء عرب ! اين چه حال است كه در تو مشاهده مىنمائيم ؟\r\nگفت : اى خواتين مكرّمه ! بگوئيد من در خوابم يا بيدارم ؟ !\r\nگفتند : بيدارى ، وخدا نخواهد كه تو را چنين حالي باشد .\r\nگفت : نظر كنيد بسوى معلّى وبگوئيد كه چه مىبينيد .\r\nچون نظر كردند گفتند : نوري مىبينيم كه ساطع است بسوى آسمان .\r\nپرسيد كه : آن قبهء نوراني وآن كه در ميان آن قبه است وآنها كه بر دور قبه‌اند به نظر شما نمىآيند ؟\r\nگفتند : نه .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nگفت : من سواري مىبينم از آفتاب نورانىتر در ميان قبهء سبزى كه هرگز چنان قبه‌اى نديده بودم ، وآن قبه بر روى ناقهء رهوارى است چنان گمان مىكنم كه ناقهء صهباى من است وسوارهء آن محمد است .\r\nگفتند : آنها كه تو وصف مىكنى محمد از كجا آورده است ؟ ! پادشاه عجم وروم را اين ميسّر نيست .\r\nخديجة گفت : شأن محمد از اينها عظيم‌تر است .\r\nوپيوسته خديجة نظر مىكرد بر آن طرف تا آنكه آن حضرت از درگاه معلّى داخل شد وملائكة با قبه به آسمان رفتند وآن حضرت به جانب خانهء خديجة روان شد ، وچون حضرت به در خانه رسيد خديجة را كنيزان به قدوم آن حضرت بشارت دادند وخديجة با پاى برهنه از غرفه به صحن خانه دويد ، وچون در را گشودند حضرت فرمود : السلام عليكم يا أهل البيت .\r\nخديجة گفت : گوارا باد تو را سلامتى اى نور ديدهء من .\r\nحضرت فرمود كه : بشارت باد تو را كه مالهاى تو به سلامت رسيد .\r\nخديجة گفت : سلامتى تو براي بشارت من كافى است اى قرّة العين ، واللّه كه تو نزد من گراميترى از دنيا وآنچه در دنيا است ؛ وشعري چند در بشارت قدوم بهجت لزوم آن حضرت ادا نمود وگفت : اى حبيب من ! قافله را در كجا گذاشتى ؟\r\nفرمود كه : در جحفه گذاشتم .\r\nپرسيد كه : تو كي از ايشان جدا شدى ؟\r\nفرمود كه : يك ساعت بيش نيست .\r\nخديجة گفت به أو كه : ايشان را در جحفه گذاشته وبزودى آمده‌اى ؟ !\r\nفرمود كه : بلى ، حق تعالى زمين را از براي من پيچيده وراه را براي من نزديك گردانيد .\r\nباز تعجب خديجة زياد شد وشادى أو افزون گرديد وگفت : اى نور ديده ! التماس دارم كه برگردى وبا قافله داخل شوى كه موجب مزيد رفعت تو وشادى من گردد ؛\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nومىخواست كه بار ديگر ملاحظه كند كه آن قبه عود خواهد كرد يا نه .\r\nپس توشه‌اى در غايت عطر ولطافت براي آن جناب مهيّا كرده مشكى هم از آب زمزم همراه كرد ، وچون حضرت روانه شد از عقب آن حضرت نظر مىكرد ديد كه باز قبه فرود آمد وملائكة برگشتند وبه همان طريق سابق بر دور راحلهء آن حضرت مىرفتند .\r\nوچون آن حضرت به قافله رسيد ميسره گفت : اى سيد ! مگر از رفتن مكة فسخ عزيمت نموده‌اى ؟\r\nفرمود كه : نه ، رفتم وبرگشتم .\r\nميسره خنديد وگفت : مزاح مىفرمائى ، به پاى كوه رفته وبرگشته‌اى .\r\nفرمود كه : نه ، بلكه رفتم به نزد خانهء كعبه وطواف كردم وخديجة را ملاقاة نمودم وبرگشتم .\r\nميسره گفت : اى سيد ! هرگز از تو دروغ نشنيده‌ام ومتحيرم كه چگونه در دو ساعت به مكة رفتى وبرگشتى واين مسافت چند روز است !\r\nحضرت فرمود كه : اگر شك دارى اينك نان خديجة وطعام اوست كه آورده‌ام واينك آب زمزم است كه أو همراه من كرده است .\r\nميسره فرياد زد در ميان قافله كه : اى گروه قريش ! آيا محمد زيادة از دو ساعت از ما غايب شد ؟ !\r\nگفتند : نه .\r\nگفت : اينك به مكة رفته وبرگشته است وتوشهء خديجة همراه اوست .\r\nپس ايشان تعجب كردند وأبو جهل گفت كه : از ساحر اينها عجب نيست .\r\nپس روز ديگر كه قافله بار كردند كه متوجه مكة شوند أهل مكة به استقبال قافله بيرون آمدند وخديجة خويشان وغلامان خود را به استقبال آن حضرت فرستاد وفرمود كه : در عرض راه مجلسها بيارائيد وقربانيها بكشيد براي شادى قدوم شريف آن حضرت ؛ وخديجة چشم به راه آن حضرت داشت وأهل مكة از بسيارى أموال خديجة ووفور منافعى كه آن حضرت براي أو آورده بود در تعجب وحيرت بودند تا آنكه خورشيد فلك\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nنبوّت از در خانهء خديجة طالع گرديد وأموال خديجة را به عرض أو رسانيد وخديجة در پشت پرده نشسته بود واز وفور حسن وجمال آن حضرت وكثرت غنايم وأموال كه براي أو آورده بود تعجب مىنمود ، پس فرستاد وپدر خود خويلد را طلبيد وبه عرض أو رسانيد كه : اين مبارك رو در اين سفر براي من آن قدر منافع وغنايم آورده است كه در جميع تجارت خود چنين منفعتى نيافته بودم .\r\nپس متوجه ميسره شد وگفت : بگو أحوال سفر خود را كه چگونه بود وچه‌ها مشاهده كردى در اين سفر از أوصاف وكرامات محمد ؟\r\nميسره گفت : مگر مرا طاقت آن هست كه شمّه‌اى از صفات حميده واخلاق پسنديدهء أو را بيان كنم يا قليلي از معجزات وكرامات آن معدن سعادت را احصا نمايم ؛ پس قصهء سيل وچاه واژدها ودرخت را ذكر كرد وآنچه راهب در حقّ آن حضرت گفته بود وپيغامى كه براي أو فرستاده بود نقل كرد .\r\nخديجة گفت : اى ميسره ! بس است ، زياد كردى شوق مرا بسوى محمد ، برو كه از براي خداوند تو را وزوجهء تو وفرزندان تو را آزاد كردم ؛ ودويست درهم با دو شتر به أو بخشيد وخلعت فاخر بر أو پوشانيد . پس حضرت را نوازش بسيار نمود ووعدهء كرامت بسيار كرد وآن حضرت از أو مرخّص گرديده به خانهء أبو طالب آمد وأرباح وفوايد آن سفر را به أبو طالب گذاشت وفرمود : اى عم ! آنچه در اين سفر بهم رسيده است همه به تو تعلق دارد .\r\nأبو طالب أو را در بر گرفت وروى مباركش را بوسيد وگفت : اى نور ديدهء من ! آرزوئى كه دارم آن است كه براي تو زنى بخواهم كه موافق ومناسب شرف وجلال تو باشد .\r\nوچون روز ديگر شد آن حضرت به حمام رفت وجامه‌هاى فاخر پوشيد وخود را خوشبو گردانيد وبه منزل خديجة تشريف برد ، وچون خديجة آن حضرت را ديد شاد گرديد وگفت : اى سيد من ! هر حاجت كه از من دارى بخواه كه حاجت تو همه نزد من روا است وبگو كه أموال خود را كه از من مىگيرى چه اراده دارى ودر چه مصرف صرف خواهى كرد ؟\r\nفرمود كه : عمّ من مىخواهد كه صرف تزويج وبراي من زوجه‌اى خواستگارى نمايد .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nپس خديجة تبسّم نمود وگفت : اى سيد من ! آيا مىخواهى كه من از براي تو زنى پيدا كنم كه دلخواه من باشد ؟\r\nفرمود كه : بلى .\r\nخديجة گفت : زنى براي تو بهم رسانيده‌ام از قوم تو كه در مال وحسن وجمال وعفّت وكمال وسخاوت وطهارت وحسن خصال از جميع زنان أهل مكة بهتر است وياور تو خواهد بود در جميع أمور واز تو به قليلي راضى است ودر نسب به تو نزديك است ، واگر أو را بخواهى جميع عرب بلكه پادشاهان زمين رشك تو را خواهند برد ، امّا دو عيب دارد :\r\nأول آنكه دو شوهر پيش از تو ديده است ، دوم آنكه در سال از تو بزرگتر است .\r\nحضرت فرمود : نام نمىبرى أو را كه كيست ؟\r\nخديجة گفت : كنيزك تو خديجة است .\r\nچون حضرت اين سخن را شنيد از نهايت حيا جبين انورش غرق در عرق شد وساكت گرديد .\r\nپس بار ديگر خديجة اعادهء اين نوع كلمات نمود وگفت : اى سيد من ! چرا جواب نمىفرمائى ؟\r\nحضرت فرمود كه : اى دختر عم ! تو مال بسيار دارى ومن پريشانم ، من زنى مىخواهم كه در مال وحال به من شبيه باشد .\r\nخديجة گفت : واللّه اى محمد من خود را كنيز تو مىدانم وأموال وغلامان وكنيزان من همه از تواند وكسى كه جان خود را از تو دريغ ندارد چگونه در مال با تو مضايقه نمايد ؟ ! تو را سوگند مىدهم بحقّ خداوندى كه محتجب گرديده از ابصار ، وعالم است به خفاياى اسرار وبحقّ كعبه واستار كه دست رد بر جبين من نگذارى ودر همين ساعت برخيزى وعموهاى خود را به نزد پدر من بفرستى كه مرا براي تو از أو خواستگارى نمايند ، واز بسيارى مهر پروا مكن كه من از مال خود مىدهم وگمان نيك بدار به من چنانكه من گمان نيك به تو دارم .\r\nپس حضرت رسول صلّى اللّه عليه وآله وسلّم از خانهء خديجة بيرون آمد به نزد أبو طالب رفت ودر آن\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nوقت ساير أعمام أو نزد أبو طالب بودند وفرمود كه : اى أعمام كرام ! مىخواهم برويد بسوى خويلد وخديجة را از أو براي من خطبه نمائيد .\r\nايشان چون از حقيقت حال مطّلع نبودند متأمّل گرديدند وصفيه دختر عبد المطّلب را براي استعلام أحوال به منزل خديجة فرستادند ، چون صفيه داخل خانهء خديجة شد أو را استقبال نمود واكرام لا كلام فرمود ، وچون صفيه در پرده سخنى شروع كرد خديجة پرده را برداشت وگفت : من دانسته‌ام كه محمد مؤيد است از جانب پروردگار آسمان ومن مزاوجت أو را مورث عزت دنيا وشرف عقبى مىدانم واز أو هيچ توقع ندارم ؛ وخلعت فاخرى براي صفيه حاضر كرد ، وصفيه با غايت سرور وشادى به نزد برادران آمد وگفت :\r\nبرخيزيد ومتوجه شويد كه خديجة منزلت محمد را نزد حق تعالى دانسته است ودر محبت أو بىتاب است .\r\nپس عموها همه شاد شدند مگر أبو لهب كه أو از حسد غمگين شد ، پس عباس برجست وگفت : چه نشسته‌ايد ؟ ! برخيزيد كه در أمور خير تعجيل ضرور است .\r\nوأبو طالب حضرت رسول صلّى اللّه عليه وآله وسلّم را جامه‌هاى فاخر پوشانيد وشمشير هندى بر كمرش بست وبر أسب نجيب عربى سوار كرد وعموها مانند ستارگان بر دور ماه تابان آن حضرت را در ميان گرفتند ، وچون داخل خانهء خويلد گرديدند أو بني هاشم را تكريم نمود ، وچون خطبه كردند گفت : خديجة مالك امر خود است وعقل أو از عقل من بيشتر است وبسى ملوك أطراف وصناديد عرب أو را طلب كردند راضى نشد اختيار با اوست .\r\nايشان را جواب أو خوش نيامد وبيرون آمدند ؛ چون اين خبر به خديجة رسيد بسيار مضطرب شد وعموى خود ورقه را طلبيد وأو از رهبانان وعلما بود وكتب أنبيا بسيار خوانده بود ، چون ورقه به نزد خديجة آمد أو را محزون يافت گفت : سبب حزن تو چيست اى خديجة ؟ هرگز غمگين نباشى .\r\nگفت : اى عم ! چه حال باشد كسى را كه ياورى ومونسى نداشته باشد ؟\r\nورقه گفت : مگر ارادهء شوهر دارى ؟ ! جميع پادشاهان وأكابر عرب تو را خواستند وقبول نكردى !\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nگفت : اى عم ! نمىخواهم از مكة بيرون روم .\r\nورقه گفت : أهل مكة نيز تو را بسيار طلب كردند وجواب گفتى مثل شيبه وعقبه وأبو جهل .\r\nخديجة گفت : اينها از أهل جهالت وضلالتند ، ديگرى گمان دارى كه در أوصاف مباين اينها باشد ؟\r\nورقه گفت : شنيده‌ام كه محمد بن عبد اللّه تو را خواسته است .\r\nخديجة گفت : اى عم ! چه عيب در أو مىبينى ؟\r\nورقه ساعتي سر به زير افكند وگفت : عيب أو اين است كه أصل نجابت وكرامت است ، وشاخ عزت ومكرمت است ، ودر حسن خلقت وخلق نظير خود ندارد ، ودر فضل وكرم وعلم وجود مشهور آفاق است .\r\nگفت : اى عم ! چنانكه كمالش را گفتى عيبش را هم بگو .\r\nورقه گفت : عيبش آن است كه بدر جهان است وآفتاب زمين وآسمان است ، وگفتار أو شيرين‌تر از عسل است ، ودر حسن أطوار در جهان مثل است .\r\nگفت : اى عم ! اگر از أو عيبى دانى بگو .\r\nگفت : عيب أو آن است كه در حسن شامخ ودر نسب باذخ است ، ودر حسن سيرت وصفاى سريرت بر همه فضيلت دارد ، ودر خوش‌روئى وخوش‌خوئى وخوشبوئى وخوش‌گوئى مانند ندارد .\r\nخديجة گفت : هرچند عيب أو را مىپرسم تو فضيلتش را بيان مىكنى !\r\nورقه گفت : من كيستم كه احصاى مدايح أو توانم نمود يا صد هزار يك فضايل أو را توانم شمرد ؟\r\nخديجة گفت : من أو را خواسته‌ام وجلالت أو را دانسته‌ام وأطوار أو را پسنديده‌ام وبه غير أو به ديگرى رغبت نخواهم كرد .\r\nورقه گفت : هرگاه چنين است بشارت باد تو را كه بزودى أو به درجهء رسالت حق تعالى خواهد رسيد وپادشاه مشرق ومغرب عالم خواهد گرديد ، اى خديجة ! چه مىدهى به من\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nكه امشب تو را به وصال أو فايز گردانم .\r\nخديجة گفت : أموال من همه نزد تو حاضر است ، آنچه خواهى بردار .\r\nورقه گفت كه : من مال دنيا نمىخواهم ، مىخواهم كه در قيامت نزد محمد صلّى اللّه عليه وآله وسلّم مرا شفاعت كنى ، وبدان اى خديجة كه ما را حساب وكتابي عظيم در پيش است ونجات نمىيابد در آن روز مگر كسى كه متابعت محمد كرده باشد وتصديق رسالت أو نموده باشد ، پس واي بر كسى كه در آن روز از بهشت دور شود وداخل جهنم شود .\r\nخديجة گفت : من ضامن شفاعت تو شدم .\r\nپس ورقه بيرون آمد وبه خانهء خويلد رفت وگفت : چه مىخواهى با خود بكنى ؟\r\nگفت : چه كرده‌ام ؟\r\nورقه گفت : دلهاى فرزندان عبد المطّلب را از خود رنجانيده‌اى وبر تو مىجوشند ونمىترسى از شمشير حمزه كه ناگاه بر سر تو بيايد وتو را به شمشير خونخوار خود هلاك كند ؟\r\nگفت : چه كرده‌ام به ايشان ؟\r\nورقه گفت : ردّ خطبهء ايشان كرده‌اى وپسر برادر ايشان را حقير شمرده‌اى .\r\nخويلد گفت : من چه مىتوانم گفت نسبت به محمد كه همهء عالم به نيكى أو شهادت مىدهند ؟ وليكن دو چيز مرا مانع است ، يكى آنكه أكابر عرب را جواب گفته‌ام ، اگر به أو بدهم همه از من مىرنجند ؛ ودوم آنكه خديجة راضى نمىشود .\r\nورقه گفت : هيچ كسى نيست كه فضيلت محمد را نداند وآرزو نداشته باشد كه به أو دختر بدهد ، وامّا خديجة چون كرامات بسيار از أو مشاهده نموده به أو راضى است .\r\nپس وعد ووعيد بسيار نموده خويلد را راضى كرده برداشت وبه خانهء أبو طالب آورد وساير أولاد عبد المطّلب در آنجا حاضر بودند ، ورقه معذرت بسيار از جانب برادر خود طلبيد ووعده كردند كه در صباح روز ديگر در مجمع أكابر قريش آن مناكحهء ميمونه را منعقد سازند .\r\nورقه برادر خود را با أولاد كرام عبد المطّلب برداشت وبه نزد كعبه آورد ودر مجمع\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nقريش از جانب خويلد وكيل شد در تزويج خديجة وهمه را دعوت نمود كه : فردا صبح در منزل خديجة حاضر شويد كه من به وكالت برادر خود خديجة را به محمد صلّى اللّه عليه وآله وسلّم عقد خواهم بست ؛ وهمهء قريش را به وكالت خود گواه گرفت وخوش‌حال به خانهء خديجة برگشت وأو را بشارت داد ، وخديجة خلعت فاخرى به أو عطا كرد كه به پانصد اشرفى خريده بود .\r\nورقه گفت : مرا به اين امتعهء دنيا رغبتي نيست ومرا در اين امر كه سعى در آن مىنمايم غرضى به غير از شفاعت محمد صلّى اللّه عليه وآله وسلّم نيست ، وگفت : خانهء خود را مزيّن گردان وأسباب وليمهء فردا را مهيّا كن كه أكابر قريش حاضر خواهند شد .\r\nپس خديجة حكم فرمود غلامان وكنيزان خود را كه فروش ووسايد وآنچه از أسباب زينت داشت بيرون آوردند وخانه را به هر زينتى آراستند وحيوانات بسيار كشتند وأنواع حلواها وميوه‌ها وساير اطعمهء لذيذه ترتيب دادند ، وورقه بيرون آمد وبه منزل أبو طالب رفت ومساعي خود را به خدمت سيد البشر عرض كرد وحضرت أو را نويد شفاعتها وكرامتها داد وأبو طالب مشغول تهيهء زفاف شد .\r\nوروايت كرده‌اند كه : در آن وقت عرش وكرسي به اهتزاز آمدند ، وملائكة به سجدهء شكر الهى قيام نمودند ، وحق تعالى جبرئيل را امر كرد كه علم حمد را بر بأم كعبه نصب كند ، وكوههاى مكة از مفاخرت سر بر فلك رفعت كشيدند وزبان به تسبيح حق تعالى گشودند ، وزمين از فرح بر خود باليد ، ومكة از شرف از عرش أعظم برتر گرديد .\r\nچون صبح شد أكابر عرب وصناديد قريش مانند ستارگان در بيت الشرف خديجة مجتمع گرديدند وخديجة كرسيهاى بسيار براي ايشان مرتّب كرده بود وكرسي بزرگى در صدر مجلس گذاشته بود كه از همهء كرسيها ممتاز بود ، چون أبو جهل لعين داخل شد از غايت جهل وتكبر متوجه آن كرسي شد كه بر آن قرار گيرد ، پس ميسره بانگ زد بر أو كه :\r\nجاى خود را بشناس وپا از اندازهء خود بيرون منه ودر كرسيهاى ديگر قرار گير كه آن مكان تو نيست ؛ ودر اين اثنا صداها بلند شد وأهل مجلس همه برجستند وبه استقبال شتافتند ديدند كه عباس وحمزه وأبو طالب مىخرامند وحمزه شمشير خود را برهنه كرده\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nاست ومىگويد : اى أهل مكة ! دست از شيمهء أدب برمداريد وبه استقبال سيد عجم وعرب بشتابيد كه آمد بسوى شما محمد مختار حبيب خداوند جبار ومتوجّ به تاج أنوار وصاحب مهابت ووقار ، ناگاه ديدند كه سيد بشر مانند خورشيد أنور نمودار شد وعمامهء سياهى بر سر بسته ونور جبين ازهرش ساطع گرديده وپيراهن عبد المطّلب را در بر كرده وبرد الياس نبي را بر دوش افكنده ونعلين عبد المطّلب را بر پا بسته وعصاي إبراهيم خليل را در دست گرفته وانگشترى از عقيق سرخ در انگشت مبارك كرده واز دور وكنارش أفواج تماشاچيان حيران حسن وجمال أو گرديده بودند ، وأعمام كرام وساير عشاير ذوى الاحترام آن فخر كعبه ومقام را در ميان گرفته مىآيند .\r\nپس همهء أكابر واشراف به استقبال آن غرهء ناصيهء عبد مناف دويدند ، وچون داخل مجلس شدند آن زينت‌بخش عرش را بر كرسي أعظم نشانيدند وساير بني هاشم در أطراف أو قرار گرفتند ، وچون حمزه رضى اللّه عنه ديد كه أبو جهل لعين از جاى خود حركت نكرد ، آن شير بيشهء شجاعت بسوى آن معدن حسد وعداوت دويد وكمر أو را به قدرت گرفت وگفت :\r\nبرخيز كه هرگز سالم نباشى از نوائب ونجات نيابى از مصايب ، پس آن لعين دست به قبضهء شمشير كين زد وحمزه مبادرت نمود ودست پليدش را گرفته چنان فشرد كه خون از بن ناخنهايش روان شد ، أكابر قريش از حمزه التماس كردند كه دست از أو برداشت وبه جاى خود برگشت .\r\nپس أبو طالب خطبه‌اى در نهايت بلاغت أنشأ فرمود وبا ورقه خديجة را به آن حضرت عقد نمود ، وبعد از شش ماه زفاف آن شريفهء اشراف وآن درّ صدف عبد مناف منعقد گرديد ، وخديجة جميع أموال وغلامان وكنيزان خود را به آن حضرت بخشيد . وچون به رسالت مبعوث گرديد أول كسى كه از زنان به آن حضرت ايمان آورد خديجة بود ، وتا خديجة در حيات بود آن حضرت به هيچ زن ديگر رغبت نفرمود . ودر حسن صورت وجمال وطراوت وحسن خصال خديجة در مكة نظير خود نداشت « 1 » . وبه اينجا منتهى\r\n\r\n\r\n","description":"","footnote":"\r\n( 1 ) . الأنوار 242 - 338 با اندكى تفاوت .\r\n","page_name":" 254 ","page_number":254},
  {"content":"\r\n\r\nشد آنچه از كتاب أنوار اختصار نموديم .\r\nوصاحب كتاب عدد روايت كرده است كه : پنج سال بعد از بعثت حضرت رسالت پناه صلّى اللّه عليه وآله وسلّم حضرت فاطمه از خديجة متولد شد ، وكيفيت ولادت آن حضرت چنان است كه :\r\nروزى حضرت رسول صلّى اللّه عليه وآله وسلّم در ابطح نشسته بود با أمير المؤمنين عليه السّلام وعمار بن ياسر ومنذر بن ضحضاح وحمزه وعباس وأبو بكر وعمر ناگاه جبرئيل عليه السّلام نازل شد به صورت اصلى خود وبالهاى خود را گشود تا مشرق ومغرب را پر كرد ، وندا كرد آن حضرت را كه :\r\nيا محمد ! خداوند علىّ اعلا تو را سلام مىرساند وامر مىنمايد كه چهل شبانه روز از خديجة دورى اختيار كنى . پس آن حضرت چهل روز به خانهء خديجة نرفت وروزها روزه مىداشت وشبها تا صبح عبادت مىكرد وعمار را بسوى خديجة فرستاد وگفت أو را بگو كه : اى خديجة ! نيامدن من بسوى تو از كراهت وعداوت نيست وليكن پروردگار من چنين امر كرده است كه تقديرات خود را جارى سازد وگمان مبر در حقّ خود مگر نيكى ، وبدرستى كه حق تعالى به تو مباهات مىكند هر روز چند مرتبه با ملائكهء خود ، بايد كه هر شب در خانهء خود را ببندى ودر رختخواب خود بخوابى ومن در خانهء فاطمة بنت أسد مىباشم تا مدت وعدهء الهى منقضى گردد .\r\nوخديجة هر روز چند نوبت از مفارقت آن حضرت مىگريست ، وچون چهل روز تمام شد جبرئيل بر آن حضرت نازل شد وگفت : يا محمد ! خداوند علىّ اعلا تو را سلام مىرساند ومىفرمايد كه : مهيّا شو براي تحفه وكرامت من ، پس ناگاه ميكائيل نازل شد وطبقى آورد كه دستمالى از سندس بهشت بر روى آن پوشيده بودند ودر پيش آن حضرت گذاشت وگفت : پروردگار تو مىفرمايد كه امشب با اين طعام افطار كن « 1 » .\r\nوحضرت أمير المؤمنين عليه السّلام گفت كه : هر شب چون هنگام افطار آن حضرت مىشد مرا امر مىكرد كه در را مىگشودم كه هركه خواهد بيايد وبا آن حضرت افطار نمايد ، در آن شب مرا امر فرمود كه : بر در خانه بنشين ومگذار كسى داخل شود كه اين طعام بر غير من\r\n\r\n\r\n","description":"","footnote":"\r\n( 1 ) . در « عدد » گوينده جبرئيل است .\r\n","page_name":" 255 ","page_number":255},
  {"content":"\r\n\r\nحرام است ؛ پس چون ارادهء افطار نمود طبق را گشود ودر ميان آن طبق از ميوه‌هاى بهشت يك خوشهء انگور ويك خوشهء خرما بود وجامى از آب بهشت ، پس از آن ميوه‌ها آن قدر تناول فرمود كه سير شد واز آن آب آشاميد تا سيراب شد ، وجبرئيل از إبريق بهشت آب بر دست مباركش ريخت وميكائيل دستش را شست وإسرافيل دستش را از دستمال بهشت پاك كرد ، وطعام باقيمانده با ظرفها به آسمان بالا رفت .\r\nوچون حضرت برخاست كه مشغول نماز شود جبرئيل گفت كه : در اين وقت تو را نماز جايز نيست ، بايد كه الحال به منزل خديجة روى وبا أو مقاربت نمائى كه حق تعالى مىخواهد كه در اين شب از نسل تو ذريّهء طيّبه خلق نمايد ، پس آن حضرت متوجه خانهء خديجة شد .\r\nوخديجة گفت كه : من با تنهايى الفت گرفته بودم وچون شب مىشد درها را مىبستم وپرده‌ها را مىآويختم ونماز خود را مىكردم وچراغ را خاموش مىكردم ودر جامهء خواب خود مىخوابيدم ، در آن شب در ميان خواب وبيدارى بودم كه صداى در خانه را شنيدم ، پرسيدم : كيست كه مىكوبد درى را كه به غير از محمد ديگرى را روا نيست كوبيدن ؟\r\nآن حضرت فرمود كه : منم محمد .\r\nچون صداى فرح‌افزاى آن حضرت را شنيدم از جا جستم ودر را گشودم وپيوسته عادت آن حضرت آن بود كه چون ارادهء خوابيدن مىنمود آب مىطلبيد ووضو را تجديد مىكرد ودو ركعت نماز بجا مىآورد وداخل رختخواب مىشد ، ودر آن شب مبارك سحر هيچ از اينها نكرد ، وتا داخل شد دست مرا گرفته به رختخواب برد ، وچون از مواقعه فارغ شد من نور فاطمهء زهرا عليها السلام را در شكم خود يافتم « 1 » .\r\nوامّا كيفيت ولادت آن حضرت ومعجزاتى كه در آن وقت ظاهر شد در أبواب أحوال ومعجزات آن حضرت بيان خواهد شد ، وأحوال ساير أولاد خديجة در باب أحوال أولاد أمجاد حضرت رسول صلّى اللّه عليه وآله وسلّم ذكر خواهد شد ان شاء اللّه تعالى .\r\n\r\n\r\n","description":"","footnote":"\r\n( 1 ) . العدد القوية 220 .\r\n","page_name":" 256 ","page_number":256},
  {"content":"\r\n\r\n\r\nباب ششم در بيان أسامي ساميه ونقش خواتيم كريمه ودواب واسلحه وغير آنهاست از آنچه به آن حضرت منسوب بوده است ودر آن چند فصل است\r\n\r\n","description":"","footnote":"","page_name":" 257 ","page_number":257},
  {"content":"\r\n . \r\n","description":"","footnote":"","page_name":" 258 ","page_number":258},
  {"content":"\r\n\r\n\r\nفصل أول در ذكر نامهاى نامى آن حضرت است\r\nابن بابويه به سند معتبر از جابر انصارى روايت كرده است كه حضرت رسول صلّى اللّه عليه وآله وسلّم فرمود كه : من شبيه‌ترين مردم به حضرت آدم عليه السّلام ، وحضرت إبراهيم عليه السّلام شبيه‌ترين مردم بود به من در خلقت وخلق ، وحق تعالى مرا از بالاى عرش عظمت وجلالت خود به ده نام ناميده وصفت مرا بيان كرده وبه زبان هر پيغمبرى بشارت مرا به قوم ايشان داده است ، ودر تورات وإنجيل نام مرا بسيار ياد كرده است وكلام خود را تعليم من نمود ومرا به آسمان بالا برد ، ونام مرا از نام بزرگوار خود اشتقاق نمود ، يك نام أو محمود است ومرا محمد نام كرده ، ومرا در بهترين قرنها ودر ميان نيكوترين أمتها ظاهر گردانيد ودر تورات مرا « احيد » ناميد زيرا كه به توحيد ويگانه‌پرستى خدا جسدهاى امّت من بر آتش جهنم حرام گرديده است ، ودر إنجيل مرا احمد ناميد زيرا كه من محمودم در آسمان وامّت من حمدكنندگانند ، ودر زبور مرا « ماحى » ناميد زيرا كه به سبب آن من از زمين محو مىنمايد عبادت بتها را ، ودر قرآن مرا محمد ناميد زيرا كه در قيامت همهء امّتها مرا ستايش خواهند كرد به سبب آنكه بغير از من كسى در قيامت شفاعت نخواهد كرد مگر به اذن من ، ومرا در قيامت « حاشر » خواهند ناميد زيرا كه زمان امّت من به حشر متصل است ، ومرا « موقف » ناميد زيرا كه من مردم را نزد خدا به حساب مىدارم ، ومرا « عاقب » ناميد زيرا كه من عقب پيغمبران آمدم وبعد از من پيغمبرى نيست ، ومنم رسول رحمت ورسول توبه ورسول ملاحم يعنى جنگها ومنم « مقفّى » كه از قفاي أنبيا مبعوث شدم ، ومنم « قثم » يعنى كامل جامع كمالات .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nومنّت گذاشت بر من پروردگار من وگفت : اى محمد ! من هر پيغمبرى را به زبان امّت أو فرستادم وبر أهل يك زبان فرستادم وتو را بر هر سرخ وسياهى مبعوث گردانيدم وتو را يارى دادم به ترسى كه از تو در دل دشمنان تو افكندم وهيچ پيغمبر ديگر را چنين نكردم ، وغنيمت كافران را بر تو حلال گردانيدم وبراي احدى پيش از تو حلال نكرده بودم بلكه مىبايست غنيمتها كه از كافران بگيرند بسوزانند ، وعطا كردم به تو وامّت تو گنجى از گنجهاى عرش خود را كه آن سورهء فاتحة الكتاب وآيات آخر سورهء بقره است ، وبراي تو وامّت تو جميع زمين را محلّ سجده ونماز گردانيدم بر خلاف امّتهاى گذشته كه مىبايست نماز را در معبدهاى خود بكنند ، وخاك زمين را براي تو پاك‌كننده گردانيدم ، واللّه أكبر را به تو وامّت تو دادم ، وياد تو را به ياد خود مقرون كردم كه هرگاه امّت تو مرا به وحدانيّت ياد كنند تو را به پيغمبرى ياد كنند ، پس طوبى براي تو باد اى محمد وبراي امّت تو « 1 » .\r\nودر حديث معتبر ديگر روايت كرده است كه : گروهى از يهود به خدمت حضرت رسول صلّى اللّه عليه وآله وسلّم آمدند وسؤال كردند كه : به چه سبب تو را محمد واحمد وأبو القاسم وبشير ونذير وداعى ناميده‌اند ؟\r\nفرمود كه : مرا « محمد » ناميدند زيرا كه ستايش كرده شدم در زمين ؛ و « احمد » ناميدند براي آنكه مرا ستايش مىكنند در آسمان ؛ و « أبو القاسم » ناميدند براي آنكه حق تعالى در قيامت بهشت وجهنم را به سبب من قسمت مىنمايد ، پس هركه كافر شده است وايمان به من نياورده است از گذشتگان وآيندگان به جهنم مىفرستد وهركه ايمان آورد به من واقرار نمايد به پيغمبرى من أو را داخل بهشت مىگرداند ؛ ومرا « داعى » خوانده است براي آنكه مردم را دعوت مىكنم به دين پروردگار خود ؛ ومرا « نذير » خوانده است براي آنكه مىترسانم به آتش هركه را نافرمانى من كند ؛ و « بشير » ناميد است براي آنكه بشارت مىدهم مطيعان خود را به بهشت « 2 » .\r\n\r\n\r\n","description":"","footnote":"\r\n( 1 ) . علل الشرايع 128 ؛ خصال 425 ؛ معاني الأخبار 51 .\r\n( 2 ) . علل الشرايع 127 ؛ امالى شيخ صدوق 158 - 159 ؛ معاني الأخبار 51 .\r\n","page_name":" 260 ","page_number":260},
  {"content":"\r\n\r\nودر حديث موثق روايت كرده است كه حسن بن فضال از حضرت امام رضا عليه السّلام پرسيد كه : به چه سبب حضرت رسالت پناه صلّى اللّه عليه وآله وسلّم را أبو القاسم كنيت كرده‌اند ؟\r\nفرمود كه : زيرا فرزند أو قاسم نام داشت .\r\nحسن گفت : عرض كردم كه : آيا مرا قابل زيادة از اين مىدانى ؟\r\nفرمود كه : بلى ، مگر نمىدانى كه حضرت رسول صلّى اللّه عليه وآله وسلّم فرمود كه : من وعلى پدر اين امّتيم ؟\r\nگفتم : بلى .\r\nفرمود : مگر نمىدانى كه حضرت رسول صلّى اللّه عليه وآله وسلّم پدر جميع امّت است ؟\r\nگفتم : بلى .\r\nفرمود كه : مگر نمىدانى كه على قسمت كنندهء بهشت ودوزخ است ؟\r\nگفتم : بلى .\r\nفرمود : پس پيغمبر پدر قسمت كنندهء بهشت ودوزخ است ، وبه اين سبب حق تعالى أو را به أبو القاسم كنيت داده است .\r\nگفتم : پدر بودن ايشان چه معنى دارد ؟\r\nفرمود كه : يعنى شفقت حضرت رسول صلّى اللّه عليه وآله وسلّم نسبت به جميع امّت خود مانند شفقت پدران است بر فرزندان ، وعلى بهترين امّت آن حضرت است ، وهمچنين شفقت على بعد از آن حضرت براي امّت مانند شفقت آن حضرت بود زيرا كه أو وصى وجانشين وامام وپيشواى امّت بعد از آن حضرت بود ، پس به اين سبب فرمود كه : من وعلى هر دو پدر اين امّتيم وحضرت رسول صلّى اللّه عليه وآله وسلّم روزى بر منبر بر آمده فرمود كه : هركه قرضى وعيالي بگذارد بر من است وهركه مالي بگذارد ووارثى داشته باشد مال أو از وارث اوست ، پس به اين سبب آن حضرت أولى بود نسبت به أمت خود از جانهاى ايشان وهمچنين أمير المؤمنين بعد از آن حضرت أولى بود به أمت از جانهاى ايشان « 1 » .\r\n\r\n\r\n","description":"","footnote":"\r\n( 1 ) . علل الشرايع 127 ؛ معاني الأخبار 52 .\r\n","page_name":" 261 ","page_number":261},
  {"content":"\r\n\r\nودر حديث موثق ديگر روايت كرده است از امام محمد باقر عليه السّلام كه : حضرت پيغمبر صلّى اللّه عليه وآله وسلّم را ده نام بود ، پنج نام در قرآن هست وپنج نام در قرآن نيست ، امّا آنها كه در قرآن است محمد واحمد وعبد اللّه ويس ونون ؛ وامّا آنها كه در قرآن نيست فاتح وخاتم وكافى ومقفّى وحاشر « 1 » .\r\nوعلي بن إبراهيم روايت كرده است كه : حق تعالى آن حضرت را « مزّمّل » ناميده است زيرا كه وقتي وحى بر آن جناب نازل شد خود را به جامه‌اى پيچيده بود « 2 » ؛ وخطاب « مدّثّر » به اعتبار رجعت آن حضرت است پيش از قيامت ، يعنى : اى كسى كه خود را به كفن پيچيده‌اى زنده شو وبرخيز وبار ديگر مردم را از عذاب پروردگار خود بترسان « 3 » .\r\nودر روايات معتبرهء بسيار وارد شده است كه حضرت رسول صلّى اللّه عليه وآله وسلّم فرمود كه :\r\nحق تعالى من وأمير المؤمنين را از يك نور خلق كرد واز براي ما دو نام از نامهاى خود اشتقاق كرد ، پس خداوند صاحب عرش محمود است ومن محمد ، وحق تعالى علىّ اعلا است وأمير المؤمنين على است « 4 » .\r\nوابن بابويه به سند صحيح از امام محمد باقر عليه السّلام روايت كرده است كه : نام حضرت رسول صلّى اللّه عليه وآله وسلّم در صحف إبراهيم « ماحى » است ، ودر تورات « حاد » ، ودر إنجيل « احمد » ، ودر قرآن « محمد » .\r\nپس پرسيدند كه : تأويل ماحى چيست ؟\r\nفرمود : يعنى محو كنندهء بتها وقمارها وصورتها وهر معبود باطلى ؛ وامّا « حاد » يعنى دشمنىكننده با هركه دشمن خدا ودين خدا باشد ، خواه خويش باشد وخواه بيگانه ؛ وامّا « احمد » براي آن گفتند كه حق تعالى ثناى نيكو گفته است براي أو به سبب آنچه پسنديده است از افعال شايستهء أو ؛ وتأويل « محمد » آن است كه خدا وفرشتگان وجميع پيغمبران\r\n\r\n\r\n","description":"","footnote":"\r\n( 1 ) . خصال 426 .\r\n( 2 ) . تفسير قمى 2 / 392 .\r\n( 3 ) . تفسير قمى 2 / 393 .\r\n( 4 ) . معاني الأخبار 56 ؛ علل الشرايع 134 و 135 .\r\n","page_name":" 262 ","page_number":262},
  {"content":"\r\n\r\nورسولان وهمهء امّتهاى ايشان ستايش مىكنند أو را ودرود مىفرستند بر أو ونامش بر عرش نوشته است : محمد رسول اللّه « 1 » .\r\nوصفّار روايت كرده است به سند معتبر از حضرت صادق عليه السّلام كه : حضرت رسول صلّى اللّه عليه وآله وسلّم را ده نام است در قرآن : محمد واحمد وعبد اللّه وطه ويس ونون ومزمل ومدثر ورسول وذكر چنانكه فرموده است كه  وَما مُحَمَّدٌ إِلَّا رَسُولٌ  « 2 » ،  وَمُبَشِّراً بِرَسُولٍ يَأْتِي مِنْ بَعْدِي اسْمُهُ أَحْمَدُ  « 3 » ،  لَمَّا قامَ عَبْدُ اللَّهِ يَدْعُوهُ كادُوا يَكُونُونَ عَلَيْهِ لِبَداً  « 4 » ، و    طه . ما أَنْزَلْنا عَلَيْكَ الْقُرْآنَ لِتَشْقى    « 5 » ، و    يس . وَالْقُرْآنِ الْحَكِيمِ    « 6 » ، و   ن وَالْقَلَمِ وَما يَسْطُرُونَ   « 7 » ، و   يا أَيُّهَا الْمُزَّمِّلُ   « 8 » ، و   يا أَيُّهَا الْمُدَّثِّرُ   « 9 » ، و  « قَدْ أَنْزَلَ اللَّهُ إِلَيْكُمْ ذِكْراً   رَسُولًا » *  .\r\nپس حضرت صادق عليه السّلام فرمود كه : « ذكر » از نامهاى آن حضرت است ومائيم أهل ذكر كه حق تعالى در قرآن امر كرده است كه : « هرچه ندانيد از أهل ذكر سؤال كنيد » « 10 » .\r\nوبعضي از علما از قرآن مجيد چهارصد نام براي آن حضرت بيرون آورده‌اند ، ومشهور آن است كه نام آن حضرت در تورات « مودمود » است ودر إنجيل « طاب طاب » ودر زبور « فارقليط » ، وبعضي گفته‌اند در إنجيل « فارقليط » ؛ وامّا اسما وألقاب كه أكثر علما از قرآن استخراج كرده‌اند بغير از آنچه سابق مذكور شد اينهاست : « شاهد »\r\n\r\n\r\n","description":"","footnote":"\r\n( 1 ) . امالى شيخ صدوق 67 ؛ من لا يحضره الفقيه 4 / 177 .\r\n( 2 ) . سورهء آل عمران : 144 .\r\n( 3 ) . سورهء صف : 6 .\r\n( 4 ) . سورهء جن : 19 .\r\n( 5 ) . سورهء طه : 1 و 2 .\r\n( 6 ) . سورهء يس : 1 و 2 .\r\n( 7 ) . سورهء قلم : 1 .\r\n( 8 ) . سورهء مزمل : 1 .\r\n( 9 ) . سورهء مدثر : 1 .\r\n( 10 ) . بصائر الدرجات 512 ، ودر آن براي دهمين نام آيهء  ما أَنْتَ بِنِعْمَةِ رَبِّكَ بِمَجْنُونٍ  آمده است .\r\n","page_name":" 263 ","page_number":263},
  {"content":"\r\n\r\nو « شهيد » و « مبشّر » و « بشير » و « نذير » و « داعى » و « سراج منير » و « رحمة للعالمين » و « رسول اللّه » و « خاتم النبيّين » و « نبي » و « امّى » و « نور » و « نعمت » و « رؤوف » و « رحيم » و « منذر » و « مذكّر » و « شمس » و « نجم » و « حم » و « سما » و « تين » « 1 » .\r\nودر كتاب سليم بن قيس مسطور است كه : چون حضرت أمير المؤمنين عليه السّلام از جنگ صفّين برمىگشت به دير راهبى رسيد كه از نسل حواريان عيسى عليه السّلام واز علماى نصارى بود ، پس از دير فرود آمد وكتابي چند در دست داشت وگفت : جدّ من بهترين حواريان عيسى بوده است واين كتابها به خطّ اوست كه عيسى گفته وأو نوشته است ، ودر اين كتابها مذكور است كه پيغمبرى از عرب مبعوث خواهد شد از فرزندان إبراهيم خليل عليه السّلام از شهر مكة وأو را چند نام خواهد بود : محمد وعبد اللّه ويس وفتاح وخاتم وحاشر وعاقب وماحى وقائد ونبي اللّه وصفى اللّه وحبيب اللّه ، وهرگاه نام خدا مذكور شود بايد كه نام أو مذكور شود ، وأو محبوبترين خلق است نزد خدا وحق تعالى خلق نكرده است احدى را نه ملك مقرّب ونه پيغمبر مرسل از آدم تا آخر پيغمبران كه بهتر ومحبوبتر باشد نزد خدا از أو ، وحق تعالى در قيامت أو را بر عرش خود خواهد نشانيد وأو را شفيع خواهد گردانيد ، وبراي هركه شفاعت نمايد قبول خواهد كرد ، وبه نام أو جارى شده است قلم بر لوح كه :\r\nمحمد رسول اللّه « 2 » .\r\nودر أحاديث معتبرهء بسيار از امام محمد باقر وامام جعفر صادق عليهما السّلام منقول است كه :\r\nحضرت رسول صلّى اللّه عليه وآله وسلّم چون نماز مىكرد بر انگشتان پاهاى خود مىايستاد تا آنكه پاهاى مباركش ورم مىكرد ، پس حق تعالى فرستاد كه    طه . ما أَنْزَلْنا عَلَيْكَ الْقُرْآنَ لِتَشْقى    « 3 » يعنى : « اى محمد ! ما قرآن را بر تو نفرستاديم كه خود را به تعب افكنى » ، و « طه » به لغت طي به معنى محمد است « 4 » .\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 195 با اندكى تفاوت .\r\n( 2 ) . كتاب سليم بن قيس 115 - 117 با اندكى تفاوت ؛ غيبت نعمانى 71 - 73 .\r\n( 3 ) . سورهء طه : 1 و 2 .\r\n( 4 ) . تفسير قمى 2 / 57 - 58 .\r\n","page_name":" 264 ","page_number":264},
  {"content":"\r\n\r\nودر حديث ديگر از حضرت صادق عليه السّلام منقول است كه : « طه » يعنى اى طلب كنندهء حق وهدايت‌كننده بسوى حق ، و « يس » يعنى اى سامع وشنوندهء وحى من « 1 » . ودر حديث ديگر : يعنى اى سيّد « 2 » .\r\nواخبار بسيار از طريق خاصه وعامه منقول است كه : « يس » نام محمد صلّى اللّه عليه وآله وسلّم است وآل يس أهل بيت آن حضرتند كه حق تعالى در قرآن بر ايشان سلام فرستاده است وفرموده كه :  « سَلامٌ عَلى إِل‌ْياسِينَ »  « 3 » وبر غير پيغمبران در قرآن سلام نفرستاده است مگر بر ايشان « 4 » ، ودر قرائت أهل بيت عليهم السّلام چنين است .\r\nودر روايت ديگر وارد شده است كه : يس را نام مكنيد كه نام آن حضرت است ورخصت نداده‌اند كه ديگرى را نام كنند « 5 » .\r\nودر حديث معتبر از حضرت موسى بن جعفر عليه السّلام منقول است در تفسير    حم . وَالْكِتابِ الْمُبِينِ    « 6 » فرمود كه : « حم » نام محمد صلّى اللّه عليه وآله وسلّم است در كتابي كه خدا بر هود عليه السّلام فرستاده بود ، و « كتاب مبين » أمير المؤمنين عليه السّلام است « 7 » .\r\nودر روايات معتبره وارد شده است در تفسير قول حق تعالى   وَالنَّجْمِ إِذا هَوى   كه حق تعالى قسم ياد فرمود به پيغمبر در هنگامى كه به معراج رفت يا از دنيا رفت ومراد از « نجم » آن حضرت است كه نجم فلك هدايت است « 8 » .\r\nوهمچنين أحاديث وارد شده است در تفسير قول حق تعالى  وَعَلاماتٍ وَبِالنَّجْمِ هُمْ \r\n\r\n\r\n","description":"","footnote":"\r\n( 1 ) . معاني الأخبار 22 .\r\n( 2 ) . شرح الشفا 1 / 490 .\r\n( 3 ) . اشاره به آيهء 130 سورهء صافات .\r\n( 4 ) . عيون أخبار الرضا 1 / 236 - 237 . ونيز رجوع شود به تفسير فرات كوفي 356 وتفسير ابن كثير 4 / 21 وشواهد التنزيل 2 / 165 .\r\n( 5 ) . كافى 6 / 20 .\r\n( 6 ) . سورهء دخان : 1 و 2 .\r\n( 7 ) . كافى 1 / 479 .\r\n( 8 ) . تفسير قمى 2 / 333 ؛ تفسير فرات كوفي 449 .\r\n","page_name":" 265 ","page_number":265},
  {"content":"\r\n\r\n يَهْتَدُونَ *  « 1 » كه « علامات » ، أئمة عليهم السّلام‌اند كه نشانه‌هاى راه هدايتند ؛ و « نجم » ، حضرت رسول صلّى اللّه عليه وآله وسلّم است كه ايشان به أو هدايت يافته‌اند « 2 » .\r\nواخبار بسيار وارد است در تفسير   وَالشَّمْسِ وَضُحاها   « 3 » كه مراد از « شمس » ، خورشيد فلك رسالت است ؛ ومراد به « قمر » ، ماه أوج امامت است يعنى أمير المؤمنين عليه السّلام كه تالي آن حضرت است ؛ ومراد به « نهار » ، ائمهء اطهارند كه جهان به نور هدايت ايشان روشن است « 4 » .\r\nودر تفسير   وَالتِّينِ   وارد شده است كه مراد از « تين » ، سيد المرسلين صلّى اللّه عليه وآله وسلّم است كه بهترين ميوه‌هاى شجرهء نبوت است ؛ و « زيتون » ، أمير المؤمنين عليه السّلام است كه علم أو روشنىبخش هر ظلمت است ؛ و « طور سينين » ، حسن وحسين عليهما السّلام‌اند كه كوه وقار وتمكين‌اند ؛ و « بلد امين » ، ائمهء مؤمنانند كه شهرستان علم يزدانند « 5 » .\r\nواز حضرت امام رضا عليه السّلام منقول است كه به رأس الجالوت گفت : در إنجيل نوشته است كه فارقليط بعد از عيسى خواهد آمد وتكليفهاى گران را بر شما آسان خواهد كرد وشهادت به حقيّت من خواهد داد چنانكه من شهادت بر حقيّت أو دادم وأو تأويل هر علم را براي شما خواهد آورد . رأس الجالوت گفت : بلى چنين است « 6 » .\r\nواز طريق عامه از انس بن مالك روايت كرده‌اند كه : روزى حضرت رسول صلّى اللّه عليه وآله وسلّم فرمود كه : اى گروه مردم ! هركه آفتاب را نيابد دست از ماه برندارد ، وهركه ماه را نيابد زهره را غنيمت شمارد ، وهركه زهره را نيابد در فرقدان چنگ زند . پس فرمود كه : منم شمس ، وعلى است قمر ، وفاطمه زهره است ، وحسن وحسين فرقدانند « 7 » .\r\n\r\n\r\n","description":"","footnote":"\r\n( 1 ) . سورهء نحل : 16 .\r\n( 2 ) . كافى 1 / 206 ؛ مجمع البيان 3 / 354 ؛ شواهد التنزيل 1 / 425 .\r\n( 3 ) . سورهء شمس : 1 .\r\n( 4 ) . تفسير قمى 2 / 424 ؛ تأويل الآيات الظاهرة 2 / 805 ؛ شواهد التنزيل 2 / 432 .\r\n( 5 ) . تفسير قمى 2 / 429 .\r\n( 6 ) . توحيد شيخ صدوق 428 ؛ احتجاج 2 / 416 .\r\n( 7 ) . فرائد السمطين 2 / 17 ؛ شواهد التنزيل 2 / 288 .\r\n","page_name":" 266 ","page_number":266},
  {"content":"\r\n\r\n\r\nفصل دوم در بيان معنى امّى است وبيان آنكه آن حضرت به همهء خط وزبان ولغت عارف بودند\r\nبدان كه خلاف است كه آن حضرت را حق تعالى چرا امّى فرموده است ، بعضي گفته‌اند براي آنكه سواد خط نداشت ؛ وبعضي گفته‌اند منسوب به امّى است يعنى در عدم تعليم ظاهري مثل امّت عرب بود ؛ وبعضي گفته‌اند نسبت به امّ است يعنى به حسب ظاهر بر حالتي بود كه از مادر متولد شده بود كه خط وسواد نياموخته بود از كسى « 1 » .\r\nودر بعضي از أحاديث وارد شده است كه : نسبت به امّ القرى است يعنى مكة « 2 » .\r\nودر اين خلافي نيست كه آن حضرت پيش از بعثت تعلّم خط وسواد از كسى ننموده بود ، چنانكه حق تعالى مىفرمايد  وَما كُنْتَ تَتْلُوا مِنْ قَبْلِهِ مِنْ كِتابٍ وَلا تَخُطُّهُ بِيَمِينِكَ إِذاً لَارْتابَ الْمُبْطِلُونَ  « 3 » يعنى : « تلاوت نمىكردى پيش از بعثت كتابي ونامه‌اى را ونمىنوشتى كتابي را به دست راست خود ، اگر چنين مىبود به شك مىافتادند أهل بطلان » ، وخلاف است كه آيا بعد از بعثت مىتوانست خواند ونوشت يا نه ؟ وحق آن است كه قادر بود بر خواندن ونوشتن چنانكه به وحى الهى همه چيز را مىدانست وبه قدرت الهى بر كارهائى كه ديگران عاجز بودند قادر بود ، امّا براي مصلحت خود\r\n\r\n\r\n","description":"","footnote":"\r\n( 1 ) . مجمع البيان 2 / 487 .\r\n( 2 ) . معاني الأخبار 54 ؛ بصائر الدرجات 226 ؛ اختصاص 263 .\r\n( 3 ) . سورهء عنكبوت : 48 .\r\n","page_name":" 267 ","page_number":267},
  {"content":"\r\n\r\nنمىنوشت وغالب أوقات ديگران را امر به خواندن نامه‌ها مىفرمود وخواندن ونوشتن را از بشرى نياموخته بود ، چنانكه در حديث صحيح از حضرت صادق عليه السّلام منقول است كه :\r\nحضرت رسول صلّى اللّه عليه وآله وسلّم نامه را مىخواند ونمىنوشت « 1 » .\r\nودر حديث معتبر ديگر فرمود : از چيزهائى كه حق تعالى منّت گذاشته بود بر پيغمبر خود آن بود كه امّى بود ونمىنوشت ونامه را مىخواند « 2 » .\r\nودر حديث حسن ديگر فرمود در تفسير آيهء  هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ  « 3 » كه ترجمه‌اش آن است كه : « اوست كه فرستاد در ميان امّيان رسولي از ايشان » ، حضرت فرمود كه : ايشان خط داشتند وليكن چون كتابي از خدا در ميان ايشان نبود وپيغمبرى هنوز در ميان ايشان مبعوث نشده بود ، به اين سبب ايشان را امّى ناميد « 4 » .\r\nوبه سند معتبر منقول است كه شخصي از امام محمد تقي عليه السّلام پرسيد كه : چرا حضرت رسول را امّى ناميدند ؟ حضرت فرمود كه : سنّيان چه مىگويند ؟ گفت : مىگويند كه زيرا نمىتوانست چيزى نوشت .\r\nفرمود : دروغ مىگويند لعنت خدا بر ايشان باد چگونه چنين باشد وحال آنكه حق تعالى مىفرمايد : « اوست كه فرستاد در ميان امّيان رسولي از ايشان كه تلاوت نمايد بر ايشان آيات أو را وتعليم نمايد به ايشان كتاب وحكمت را » ، چگونه تعليم مىنمود چيزى را كه خود نمىدانست ، واللّه كه آن حضرت مىخواند ومىنوشت به هفتاد وسه زبان بلكه خدا أو را امّى ناميد براي آنكه از أهل مكة است ويك نام مكة امّ القرى است ، چنانكه فرموده است كه  وَلِتُنْذِرَ أُمَّ الْقُرى وَمَنْ حَوْلَها  « 5 » . « 6 »\r\n\r\n\r\n","description":"","footnote":"\r\n( 1 ) . علل الشرايع 126 .\r\n( 2 ) . علل الشرايع 126 .\r\n( 3 ) . سورهء جمعه : 2 .\r\n( 4 ) . تفسير قمى 2 / 366 .\r\n( 5 ) . سورهء انعام : 92 .\r\n( 6 ) . علل الشرايع 124 ؛ بصائر الدرجات 225 ؛ اختصاص 263 .\r\n","page_name":" 268 ","page_number":268},
  {"content":"\r\n\r\nودر حديث معتبر از حضرت صادق عليه السّلام منقول است كه : چون أبو سفيان متوجه أحد شد ، عباس نامه‌اى به خدمت آن حضرت نوشت وحقيقت را عرض كرد ، چون نامه را آوردند حضرت در يكى از باغهاى مدينه بود پس نامه را خواند وأصحاب خود را اعلام نكرد وفرمود كه : داخل مدينه شويد ، وچون داخل مدينه شدند مضمون نامه را به ايشان نقل كرد « 1 » .\r\nودر حديث ديگر فرمود كه : آن حضرت مىخواند ومىنوشت وآنچه خود هم ننوشته بود مىخواند « 2 » با آنكه نوشته را مىخواند ومىدانست ، پس چون نوشته را نداند ؟\r\nودر حديث صحيح از آن حضرت منقول است كه : در تأويل قول حق تعالى كه  وَأُوحِيَ إِلَيَّ هذَا الْقُرْآنُ لِأُنْذِرَكُمْ بِهِ وَمَنْ بَلَغَ  « 3 » فرمود كه : يعنى خدا وحى كرده است بسوى من قرآن را براي آنكه بترسانم شما را وهر كسى را كه دعوت من به أو برسد به هر زبانى وهر لغتى « 4 » .\r\nوبه سند معتبر از امام محمد باقر عليه السّلام منقول است كه : حق تعالى هيچ كتاب ووحيى نفرستاد مگر به عربى وليكن به گوش أنبيا به زبان ولغت قوم ايشان مىرسيد وبه گوش پيغمبر ما صلّى اللّه عليه وآله وسلّم به عربى ، وبا هركس سخن مىگفت به عربى سخن مىگفت ، واگر مخاطب عرب نبود به گوش أو به لغت أو مىرسيد ، وهر كس با حضرت رسول صلّى اللّه عليه وآله وسلّم به هر لغت كه سخن مىگفت به لغت عربى به گوش آن حضرت مىرسيد ، اينها همه را جبرئيل براي آن حضرت از جانب أو ترجمه مىنمود براي تشريف وتكريم آن حضرت « 5 » .\r\n\r\n\r\n","description":"","footnote":"\r\n( 1 ) . علل الشرايع 125 .\r\n( 2 ) . بصائر الدرجات 227 .\r\n( 3 ) . سورهء انعام : 19 .\r\n( 4 ) . علل الشرايع 125 ؛ بصائر الدرجات 226 .\r\n( 5 ) . علل الشرايع 126 .\r\n","page_name":" 269 ","page_number":269},
  {"content":"\r\n\r\n\r\nفصل سوم در بيان خواتيم واسلحه وأثواب ودواب وساير أسباب آن حضرت است\r\nشيخ طوسي به سند معتبر از حضرت امام زين العابدين عليه السّلام روايت كرده است كه :\r\nروزى حضرت رسول صلّى اللّه عليه وآله وسلّم انگشترى به حضرت أمير المؤمنين عليه السّلام داد وگفت : يا علي ! اين انگشتر را بده كه « محمد بن عبد اللّه » بر آن نقش كنند ، پس حضرت آن انگشتر را به حكّاك داد وچنانكه حضرت رسول صلّى اللّه عليه وآله وسلّم فرموده بود امر فرمود كه نقش كنند ، چون روز ديگر انگشتر را از حكّاك گرفت ديد كه « محمد رسول اللّه » نقش كرده است ، گفت : من تو را چنين امر نكردم ، گفت : راست مىگوئى يا أمير المؤمنين ، من خطا كردم واز دستم چنين جارى شد .\r\nچون انگشتر را به نزد حضرت رسول صلّى اللّه عليه وآله وسلّم آورد واقعه را عرض نمود ، حضرت انگشتر را گرفت ودر انگشت مبارك كرده فرمود كه : منم محمد بن عبد اللّه ومنم محمد رسول اللّه .\r\nوچون روز ديگر صبح شد ونظر فرمود به نگين ديد كه در زير نگين نقش شده است « عليا ولى اللّه » پس حضرت متعجب گرديد ، ودر آن حال جبرئيل نازل شد وگفت :\r\nحق تعالى مىفرمايد كه : تو آنچه خواستى نقش كردى وما آنچه خواستيم نقش كرديم « 1 » .\r\n\r\n\r\n","description":"","footnote":"\r\n( 1 ) . امالى شيخ طوسي 705 .\r\n","page_name":" 270 ","page_number":270},
  {"content":"\r\n\r\nدر حديث معتبر از امام محمد باقر عليه السّلام منقول است كه : انگشتر حضرت رسول صلّى اللّه عليه وآله وسلّم از نقره بود ، ونقش نگين آن « محمد رسول اللّه » بود « 1 » .\r\nوبه سند معتبر ديگر از حضرت صادق عليه السّلام منقول است كه : آن حضرت دو انگشتر داشت : بر يكى نوشته بود « لا اله الا اللّه محمد رسول اللّه » وبر ديگرى نوشته بود « صدق اللّه » « 2 » .\r\nودر حديث معتبر از حضرت امام محمد باقر عليه السّلام منقول است كه : حضرت رسول صلّى اللّه عليه وآله وسلّم انگشتر را در دست راست مىكردند « 3 » .\r\nودر حديث صحيح فرمود كه : حضرت رسول صلّى اللّه عليه وآله وسلّم سه كلاه داشتند : يكى يمنيّه ، ويكى بيضا كه سفيد بود ، وديگرى مضريّه كه دو گوش داشت كه در جنگها بر سر مىگذاشتند ؛ وعصاي كوچكى داشتند كه بر آن تكيه مىكردند ودر عيدها با خود به صحرا مىبردند ودر وقت خطبه بر آن تكيه مىفرمودند ؛ وچوب دستى داشتند كه آن را « ممشوق » مىگفتند ؛ وخيمه‌اى داشتند كه أو را « الكن » مىگفتند ؛ وكاسه‌اى داشتند كه آن را « منبعه » مىگفتند ، وكاسه‌اى داشتند كه آن را « رى » مىگفتند ؛ ودو أسب داشتند :\r\nيكى « مرتجز » وديگرى « سكب » ؛ ودو استر داشتند : يكى « دلدل » وديگرى « شهباء » ؛ ودو ناقة داشتند : يكى « عضباء » وديگرى « جذعاء » ؛ وچهار شمشير داشتند : « ذو الفقار » و « عون » و « مخذم » و « رسوم » ؛ ودرازگوشى داشتند كه آن را « يعفور » مىگفتند ؛ وعمامه‌اى داشتند كه آن را « سحاب » مىگفتند ؛ وزرهى داشتند كه آن را « ذات الفضول » مىگفتند ، وآن سه حلقه از نقره داشت يكى در پيش ودو تا در عقب ؛ وعلمي داشتند كه آن را « عقاب » مىگفتند ؛ وشتر باردارى داشتند كه آن را « ديباج » مىگفتند ؛ ولوائي داشتند كه آن را « معلوم » مىگفتند ؛ وخودى داشتند كه آن را « أسعد » مىگفتند .\r\nپس همهء اينها را در هنگام وفات به حضرت أمير المؤمنين عليه السّلام عطا فرمودند ، وانگشتر\r\n\r\n\r\n","description":"","footnote":"\r\n( 1 ) . قرب الإسناد 64 .\r\n( 2 ) . خصال 61 .\r\n( 3 ) . علل الشرايع 158 ؛ وسائل الشيعة 5 / 82 .\r\n","page_name":" 271 ","page_number":271},
  {"content":"\r\n\r\nخود را بيرون آورد ودر انگشت آن حضرت كرد ، پس حضرت أمير المؤمنين عليه السّلام فرمود كه : در قائمهء يكى از شمشيرهاى آن حضرت صحيفه‌اى يافتم كه در آن علوم بسيار بود از جملهء آنها اين سه كلمه بود : پيوند كن با هركه از تو قطع كند ، وحق را بگو اگر چه براي تو ضرر كند ، واحسان كن با هركه با تو بدى كند « 1 » .\r\nودر حديث ديگر منقول است كه : چون حضرت رسول صلّى اللّه عليه وآله وسلّم فتح خيبر نمود درازگوش سياهى را به غنيمت گرفت ودرازگوش با آن حضرت به سخن آمد وگفت : از نسل جدّ من شصت درازگوش گوش بهم رسيده كه هيچ‌يك را بغير پيغمبران سوار نشده‌اند ، واز نسل جدّ من بغير از من نمانده است واز پيغمبران بغير از تو نمانده‌اند ، ومن پيوسته انتظار تو مىبردم ، وپيشتر از يهودي بودم ودانسته به سر مىآمدم وأو را مىافكندم وأو بر پشت وشكم من مىزد .\r\nپس حضرت فرمود كه : تو را يعفور نام كردم ؛ پس فرمود كه : آيا زنى مىخواهى ؟\r\nگفت : نه . وهرگاه مىگفتند : رسول خدا تو را مىطلبد ، مىشتافت به خدمت آن حضرت ؛ وچون آن حضرت از دنيا رفت اضطراب بسيار كرد واز شدت جزع خود را در چاهى افكند ومرد وآن چاه ، قبر أو شد « 2 » .\r\nودر حديث معتبر از حضرت صادق عليه السّلام منقول است كه : آن حضرت را ناقه‌اى بود كه آن را « قصوى » مىگفتند وهرگاه حضرت از آن به زير مىآمد مهار آن را بر گردنش مىانداخت وأو مىگرديد ، ومسلمانان به أو چيزى مىدادند وگرامى مىداشتند تا سير مىشد ، روزى سر خود را داخل خيمهء سمرة بن جندب كرد ، أو عصا بر سرش زد وسرش شكست ، ناقة برگشت به خدمت حضرت وشكايت سمره را به آن حضرت كرد « 3 » .\r\nودر حديث ديگر فرمود كه : حلقهء بيني ناقهء آن حضرت از نقره بود « 4 » .\r\n\r\n\r\n","description":"","footnote":"\r\n( 1 ) . امالى شيخ صدوق 67 ؛ من لا يحضره الفقيه 4 / 178 .\r\n( 2 ) . قصص الأنبياء راوندى 312 .\r\n( 3 ) . كافى 8 / 332 .\r\n( 4 ) . كافى 6 / 542 ؛ تهذيب الأحكام 6 / 166 .\r\n","page_name":" 272 ","page_number":272},
  {"content":"\r\n\r\nودر روايت ديگر فرمود كه : در خانهء حضرت رسول صلّى اللّه عليه وآله وسلّم يك جفت كبوتر سرخ بود « 1 » .\r\nودر چند حديث ديگر فرمود كه : انگشتر آن حضرت از نقره بود « 2 » ، ونگين آن مدوّر بود « 3 » .\r\nوبه سند معتبر از علىّ بن مهزيار منقول است كه گفت : رفتم به خدمت حضرت امام موسى عليه السّلام ودر دست آن حضرت انگشتر فيروزه‌اى ديدم كه نقش آن « اللّه الملك » بود ، پس فرمود كه : اين سنگى است كه جبرئيل از براي حضرت رسول صلّى اللّه عليه وآله وسلّم از بهشت به هديه آورد وآن حضرت آن را به أمير المؤمنين عليه السّلام بخشيد « 4 » .\r\nوبه سند معتبر از عبد اللّه بن سنان منقول است كه گفت : حضرت صادق عليه السّلام انگشتر حضرت رسول صلّى اللّه عليه وآله وسلّم را به من نمود ، حلقهء آن از نقره بود ونگينش سياه ودر آن نگين در دو سطر نوشته بود « محمد رسول اللّه » « 5 » .\r\nودر حديث معتبر منقول است از آن حضرت كه فرمود : حليهء سيف حضرت رسول صلّى اللّه عليه وآله وسلّم از نقره بود « 6 » .\r\nوبه سند معتبر از حضرت امام رضا عليه السّلام منقول است كه : ذو الفقار شمشير حضرت رسول صلّى اللّه عليه وآله وسلّم را جبرئيل از آسمان آورده بود ، وحليهء آن از نقره بود « 7 » .\r\nوساير أسباب واسلحه وأثواب آن حضرت را در كتاب « حلية المتقين » وكتاب « بحار الأنوار » ايراد كرده‌ايم ودر اينجا به همين اكتفا نموديم .\r\n\r\n\r\n","description":"","footnote":"\r\n( 1 ) . كافى 6 / 548 .\r\n( 2 ) . قرب الإسناد 64 .\r\n( 3 ) . كافى 6 / 468 .\r\n( 4 ) . مكارم الأخلاق 89 .\r\n( 5 ) . كافى 6 / 474 ؛ وسائل الشيعة 5 / 79 .\r\n( 6 ) . كافى 6 / 475 ؛ وسائل الشيعة 5 / 105 .\r\n( 7 ) . كافى 1 / 234 و 8 / 267 ؛ وسائل الشيعة 3 / 511 .\r\n","page_name":" 273 ","page_number":273},
  {"content":"\r\n\r\n\r\nفصل چهارم در بيان معنى يتيم وضال وعائل است\r\nحق تعالى فرموده است كه    وَالضُّحى . وَاللَّيْلِ إِذا سَجى    « سوگند ياد مىكنم به وقت چاشت وبه شب هرگاه تاريكى أو بسيار ساكن گردد يا أشياء را بپوشاند » ،  ما وَدَّعَكَ رَبُّكَ وَما قَلى  « وداع نكرد از تو پروردگار تو كه ديگر به تو وحى نفرستد وتو را دشمن نداشته چنانكه كافران به سبب دير آمدن وحى به تو نسبت دادند » ،  وَلَلْآخِرَةُ خَيْرٌ لَكَ مِنَ الْأُولى  « والبتة آخرت بهتر است از براي تو از دنيا » ،  وَلَسَوْفَ يُعْطِيكَ رَبُّكَ فَتَرْضى  « والبتة در وقتي عطا خواهد كرد تو را پروردگار تو پس تو راضى خواهى شد » .\r\nاز زيد بن علي روايت كرده‌اند كه : رضاى حضرت رسول صلّى اللّه عليه وآله وسلّم آن است كه حق تعالى أهل بيت آن حضرت وشيعيان ايشان را داخل بهشت گرداند « 1 » .\r\nودر حديث معتبر از حضرت امام جعفر صادق عليه السّلام منقول است : كه روزى حضرت رسول صلّى اللّه عليه وآله وسلّم به خانهء حضرت فاطمه عليها السّلام در آمد ، ديد كه آن حضرت به دست مبارك خود آسيا مىگرداند وعباى درشت پوشيده است از جنسي كه جل شتر مىكنند ، پس چون آن حالت را مشاهده نمود گريست وفرمود كه : اى فاطمه ! تلخى دنيا را اختيار كن براي نعيم\r\n\r\n\r\n","description":"","footnote":"\r\n( 1 ) . تأويل الآيات الظاهرة 2 / 811 ؛ تفسير برهان 4 / 473 .\r\n","page_name":" 274 ","page_number":274},
  {"content":"\r\n\r\nابدى آخرت ؛ پس حق تعالى اين دو آية را بر آن حضرت فرستاد « 1 » .\r\nودر حديث ديگر وارد شده است كه : حق تعالى عرض كرد بر پيغمبر خود آنچه امّت أو فتح خواهند كرد از شهرها وحضرت به آن شاد شد ، پس حق تعالى فرستاد كه : آخرت براي تو بهتر است از دنيا وحق تعالى در قيامت به تو خواهد داد آن قدر كه راضى شوى ، پس حق تعالى هزار قصر در بهشت به آن حضرت داد كه خاك آنها از مشك است ودر هر قصرى از زنان وخدمتكاران آن قدر هست كه سزاوار آن قصر است « 2 » .\r\n   أَ لَمْ يَجِدْكَ يَتِيماً فَآوى . وَوَجَدَكَ ضَالًّا فَهَدى . وَوَجَدَكَ عائِلًا فَأَغْنى    « 3 » بدان كه در تأويل اين آيهء كريمه ميان مفسران خلاف است :\r\nوجه أول - آن است كه : آيا تو را خدا يتيم وبىپدر ومادر نيافت پس پناه ومأوايى داد تو را وعبد المطّلب وأبو طالب را براي تربيت وحراست تو موكّل گردانيد ، وتو را گمشده يافت كه از جدّ خود گم شده بودى در درّه‌هاى مكة يا از حليمة دايهء خود گم شده بودى پس هدايت كرد عبد المطّلب را بسوى تو چنانكه قصه‌اش گذشت « 4 » .\r\nوبعضي گفته‌اند كه : آن حضرت در سفري با أبو طالب همراه بود ، در شبى شيطان آمد ومهار ناقهء آن حضرت را گرفت واز راه گردانيد ، پس جبرئيل آمد وشيطان را دور كرد وناقة را به قافله ملحق گردانيد « 5 » .\r\nوتو را عايل يافت يعنى فقير وبىمال پس غنى گردانيد تو را به مال خديجة وبعد از آن به غنيمتها « 6 » .\r\nودر حديث معتبر منقول است كه از امام زين العابدين عليه السّلام پرسيدند كه : به چه سبب\r\n\r\n\r\n","description":"","footnote":"\r\n( 1 ) . تأويل الآيات الظاهرة 2 / 810 .\r\n( 2 ) . تأويل الآيات الظاهرة 2 / 810 ؛ مناقب ابن شهرآشوب 3 / 390 .\r\n( 3 ) . آياتي كه از ابتداى فصل آورده شدند ، آيات 1 تا 8 سورهء ضحى مىباشند .\r\n( 4 ) . مجمع البيان 5 / 505 .\r\n( 5 ) . مجمع البيان 5 / 506 .\r\n( 6 ) . مجمع البيان 5 / 506 .\r\n","page_name":" 275 ","page_number":275},
  {"content":"\r\n\r\nحق تعالى پيغمبر خود را يتيم گردانيد وپدر ومادر أو را در طفوليّت برد ؟\r\nفرمود : براي آنكه مخلوقى را بر آن حضرت حقّى نبوده باشد « 1 » .\r\nودر حديث معتبر ديگر از حضرت صادق عليه السّلام منقول است كه : براي آنكه طاعت احدى بغير از خدا بر أو لازم نباشد « 2 » .\r\nوجه دوم - از حضرت امام محمد باقر وامام جعفر صادق وامام رضا عليهم السّلام منقول است كه فرمودند كه : تو يتيم بودى يعنى يگانهء دهر خود در كمالات مانند درّ يتيم ، پس مردم را بسوى تو راه نمود وتو را ملجأ ومأواى خود گردانيد ؛ وگم بودى در ميان گروهى كه تو را نمىشناختند وبزرگى تو را نمىدانستند ، پس هدايت كرد ايشان را تا تو را شناختند ؛ وتو را عيالمند يافت از بسيارى مردمى كه به تو محتاج بودند ، پس غنى وبىنياز گردانيد ايشان را به علم تو « 3 » .\r\nوجه سوم - از حضرت امام رضا عليه السّلام منقول است كه : يعنى تو را تنها يافت پس مردم را بسوى تو پناه داد ؛ وقوم تو ، تو را گمراه مىدانستند پس ايشان را به شناختن تو هدايت نمود ؛ وتو را پريشان وبىمال يافت ، يا آنكه قوم تو ، تو را فقير وبىمال مىدانستند پس تو را بىنياز گردانيد به آنكه دعاى تو را قرين استجابت گردانيد كه اگر دعا كنى كه خدا سنگ را براي تو طلا كند دعاى تو را رد نمىكند ، ودر جائى كه طعام نبود به اعجاز تو طعام براي تو حاضر گردانيد ، وجائى كه آب نبود براي تو آب آفريد ، وملائكة را در هر حال معين وياور تو گردانيد « 4 » .\r\n\r\n\r\n","description":"","footnote":"\r\n( 1 ) . عيون أخبار الرضا 2 / 46 .\r\n( 2 ) . علل الشرايع 131 ؛ معاني الأخبار 53 .\r\n( 3 ) . رجوع شود به تفسير قمى 2 / 472 وعيون أخبار الرضا 1 / 199 .\r\n( 4 ) . معاني الأخبار 53 ؛ علل الشرايع 130 .\r\n","page_name":" 276 ","page_number":276},
  {"content":"\r\n\r\n\r\nباب هفتم در بيان خلقت با بركت وشمايل كثيرة الفضائل آن حضرت است وبيان بعضي از أوصاف ومعجزات بدن شريف آن جناب\r\n\r\n","description":"","footnote":"","page_name":" 277 ","page_number":277},
  {"content":"\r\n . \r\n","description":"","footnote":"","page_name":" 278 ","page_number":278},
  {"content":"\r\n\r\nدر حديث معتبر از حضرت امام حسن وامام حسين عليهما السّلام منقول است كه : حضرت رسالت پناه صلّى اللّه عليه وآله وسلّم در ديده‌ها با عظمت مىنمود ودر سينه‌ها مهابت أو بود ، رويش از نور مىدرخشيد مانند ماه شب چهارده ، از ميانهء بالا اندكى بلندتر بود وبسيار بلند نبود ، وسر مباركش بزرگ بود ومويش نه بسيار پيچيده ونه بسيار افتاده بود ، وموى سرش أكثر أوقات از نرمهء گوش نمىگذشت واگر بلندتر مىشد ميانش را مىشكافت وبر دو طرف سر مىافكند ، رويش سفيد نوراني بود وگشاده پيشانى بود ، وابرويش باريك ومقوّس وكشيده بود وپيوسته نبود - وبعضي روايت كرده‌اند كه : پيوسته بود « 1 » - ، ورگى در ميان پيشانيش بود كه در هنگام غضب پر مىشد وبر مىآمد ، وبيني آن حضرت كشيده وباريك بود وميانش اندكى برآمدگى داشت ونوري از آن مىتافت ، ريش مباركش انبوه بود ولپهايش هموار بود وبرآمده نبود ، دهان حلوا بيانش بسيار كوچك نبود ودندانهايش سفيد وبرّاق ونازك وگشاده بود وموى نازكى از ميان سينه تا ناف آن حضرت روئيده بود وگردنش در صفا ونور واستقامت مانند صورتها بود كه از نقره مىسازند وصيقل مىزنند ، اعضاى بدنش همه معتدل وقوىاندام وخوش‌نما بود ، وسينه وشكمش برابر يكديگر بود ، ميان دو كتفش پهن بود ، وسر استخوانهاى بندهاى بدنش قوى بود واينها از علامات شجاعت وقوّت است ودر ميان عرب ممدوح است ، بدنش سفيد ونوراني بود واز ميان سينه تا نافش خط سياه باريكى از مو بود مانند نقره‌اى كه صيقل زده باشند ودر ميانش از زيادتى صفا خط سياهى نمايد ، وپستانها وأطراف سينه وشكم آن حضرت از مو عارى\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 203 ؛ كافى 1 / 443 ؛ طبقات ابن سعد 1 / 316 .\r\n","page_name":" 279 ","page_number":279},
  {"content":"\r\n\r\nبود وذراع ودوشهايش مو داشت ، بندهاى دستهايش دراز بود ، كف مباركش گشاده بود ، دستها وپاهايش قوى بود واين صفت در مردان پسنديده است وعلامات قوّت وشجاعت است ، انگشتانش كشيده وبلند بود ، ساعدها وساقش صاف وكشيده بود ، كف پاهايش هموار نبود بلكه ميانهايش از زمين دور بود ، وپشت پاهايش بسيار صاف ونرم بود به حدّى كه اگر قطرهء آبى بر آنها ريخته مىشد بند نمىشد ، وچون راه مىرفت قدمها را به روش متكبران بر زمين نمىكشيد بلكه از زمين مىكند ومىگذاشت ، وسر را به زير مىافكند به روش كسى كه از بلندى به نشيب آيد ، وگردن را به روش متجبران نمىكشيد ، وگامها را دور مىگذاشت امّا به تأنّى ووقار مىرفت .\r\nوچون به جانب خود ملتفت مىشد كه با كسى سخن گويد ، به روش أرباب دولت به گوشهء چشم نظر نمىكرد بلكه با تمام بدن مىگشت وسخن مىگفت ، ودر أكثر أحوال ديده‌اش به زير بود ، ونظرش بسوى زمين زيادة بود از نظر بسوى آسمان ، ودر نظر كردن چشم نمىگشود وبه گوشهء چشم نظر نمىنمود .\r\nوهركه را مىديد مبادرت به سلام مىنمود ، واندوهش پيوسته بود وفكرتش دائم بود ، وهرگز از فكرى وشغلى خالى نبود ، بدون احتياج سخن نمىفرمود ودهان را به سخن نمىگشود ، وجلى وواضح مىفرمود وكلمات جامعه‌اى مىگفت كه لفظش اندك ومعنيش بسيار بود .\r\nوظاهر كنندهء حق بود ، وزيادتى در كلامش نبود ، واز افادهء مقصود قاصر نبود ، وخويش نرم بود ودرشتى وغلظت در خلق كريمش نبود ، وكسى را حقير نمىشمرد واندك نعمتي را عظيم مىدانست ، وهيچ نعمتي را مذمّت نمىفرمود امّا خوردنى وآشاميدنى را مدح هم نمىنمود ، واز براي فوت أمور دنيا به غضب نمىآمد ، وچون حقّى به أو مىرسيد كه ضايع مىشد چنان در خشم مىآمد از براي خدا كه كسى أو را نمىشناخت ، وهيچ كسى در برابر غضب أو نمىايستاد تا آنكه انتقام از براي حق مىكشيد وحق را جارى مىگردانيد .\r\nوچون اشاره مىنمود ، به دست اشاره مىفرمود نه به چشم وابرو ، ودر مقام تعجب\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nدستهاى مبارك را مىگردانيد وحركت مىداد وگاه دست راست را به دست چپ مىزد ، وچون به خشم مىآمد از براي خدا بسيار مبالغه واهتمام مىنمود ، وچون شاد مىشد ديده بر هم مىگذاشت وبسيار اظهار فرح نمىكرد ، وأكثر خنديدن آن حضرت تبسّم بود وكم بود كه صداى خندهء آن حضرت ظاهر شود ، وگاه دندانهاى نورانيش مانند دانه‌هاى تگرگ ظاهر مىشد در خنديدن .\r\nوچون به خانه مىرفت أوقات شريف خود را سه قسمت مىكرد : جزئي براي عبادت حق تعالى ؛ وجزئي براي زنان وأهل خود ؛ وجزئي براي خود . وجزئي كه براي خود گذاشته بود بر مردم قسمت مىنمود وهيچ از ايشان ذخيرة نمىفرمود وأول صرف خواص مىكرد وبعد از آن مشغول عوام مىگرديد ، وهر كس را به قدر علم وفضيلت در دين زيادتى مىداد ودرخور احتياج متوجه ايشان مىشد ، وآنچه به كار ايشان مىآمد وموجب صلاح امّت بود براي ايشان بيان مىفرمود ، ومكرر مىفرمود كه : حاضران آنچه از من مىشنوند به غايبان برسانند ، ومىفرمود كه : برسانيد به من حاجت كسى را كه حاجت خود را به من نتواند رسانيد بدرستى كه هركه برساند به سلطاني حاجت كسى را كه قادر بر رسانيدن حاجت خود نباشد حق تعالى قدمهاى أو را در قيامت ثابت گرداند .\r\nوبغير از اين نوع سخنان فايده‌مند نزد آن حضرت سخنى مذكور نمىشد ، وكسى را بر لغزش وخطاى سخن مؤاخذه نمىفرمود ، وصحابه داخل مىشدند به مجلس آن حضرت طلب كنندگان علم ومتفرق نمىشدند مگر آنكه از حلاوت علم وحكمت چشيده بودند ، وچون بيرون مىآمد سخن بىفايده نمىفرمود ، ودلدارى مردم مىنمود واز ايشان نفرت نمىفرمود ، وكريم هر قومي را گرامى مىداشت وأو را بر آن قوم والى مىگردانيد ، واز شرّ مردم در حذر بود امّا از ايشان كناره نمىكرد وخوش‌روئى وخوش‌خوئى را از ايشان دريغ نمىداشت ، وجستجوى أصحاب خود مىنمود وأحوال ايشان مىگرفت ، واز مردم مىپرسيد آنچه شايع است در ميان ايشان ونيك را تحسين مىنمود وتقويت مىفرمود وبد را قبيح مىنمود وسعى در قلع آن مىفرمود .\r\nامورش همه معتدل بود وافراط وتفريط واختلاف در كارهايش نبود ، وهرگز از\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nأحوال مردم غافل نمىشد مبادا كه غافل شوند وبسوى باطل ميل كنند ، ودر حق كوتاهى نمىكرد واز آن نمىگذشت ، ونيكان خلق را نزديك خود جا مىداد ، وأفضل خلق نزد أو كسى بود كه خير خواهى أو براي مسلمانان بيشتر باشد ، وبزرگترين مردم نزد أو كسى بود كه مواسات ومعاونت واحسان ويارى به مردم بيشتر كند .\r\nوآداب مجلس آن حضرت چنين بود كه در مجلسي نمىنشست وبرنمىخاست مگر با ياد خدا ، ودر مجلس جاى مخصوص براي خود قرار نمىداد ونهى مىفرمود از اين ، وچون داخل مجلس مىشد در آخر مجلس كه خالى بود مىنشست ومردم را به اين امر مىفرمود ، وبه هر يك از أهل مجلس خود بهره‌اى از اكرام ونظر والتفات مىرسانيد ، وچنان معاشرت مىفرمود كه هر كس را گمان آن بود كه گرامىترين خلق است نزد أو ، وبا هركه مىنشست تا أو ارادهء برخاستن نمىكرد برنمىخاست ، وهركه از أو حاجتي مىطلبيد اگر مقدور بود روا مىكرد والّا به سخن نيكى ووعدهء جميلى أو را راضى مىكرد .\r\nوخلق عميمش همهء خلق را فرا گرفته بود وهمه كس نزد أو در حق مساوى بودند ، مجلس شريفش مجلس بردبارى وحيا وراستى وامانت بود ، صداها در آن بلند نمىشد وبدى كسى در آن گفته نمىشد وبدى از آن مجلس مذكور نمىشد ، واگر از كسى خطائى صادر مىشد نقل نمىكردند وهمه با يكديگر در مقام عدالت وانصاف واحسان بودند ويكديگر را به تقوى وپرهيزكارى وصيّت مىكردند وبا يكديگر در مقام تواضع وشكستگى بودند ، پيران را توقير مىكردند وبر خردسالان رحم مىكردند وصاحب حاجت را بر خود اختيار مىكردند وغريبان را رعايت مىكردند .\r\nوسيرت آن حضرت با أهل مجلس چنان بود كه پيوسته گشاده‌رو ونرم‌خو بود وكسى از همنشينى أو متضرّر نمىشد ، ودرشت‌خو ودرشت‌گو نبود وصدا بلند نمىكرد وفحش نمىگفت وعيب مردم نمىگفت وبسيار مدح مردم نمىكرد ، اگر چيزى واقع مىشد كه مرضىّ طبع مستقيمش نبود تغافل مىفرمود ، وكسى از أو نااميد نبود واميد كسى از أو قطع نمىشد ، وبا كسى مجادله نمىكرد ، وبسيار سخن نمىگفت ، وچيزى كه فايده نداشت متعرض آن نمىشد ، وكسى را مذمّت نمىكرد ، واحدى را سرزنش نمىكرد ، وعيبها\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nولغزشهاى مردم را تفحّص نمىفرمود ، وسخن نمىگفت مگر در امرى كه اميد ثواب در آن داشت ، وچون سخن مىفرمود أهل مجلس أو سرها به زير مىافكندند وساكت وساكن بودند كه گويا مرغ بر سر ايشان نشسته است ، ودر خدمت آن حضرت منازعه در سخن نمىكردند وچون يكى از ايشان سخن مىگفت ديگران خاموش مىشدند وسخن أو را گوش مىدادند تا از سخن خود فارغ مىشد وبر خلاف سخن أو سخن نمىگفتند .\r\nوآن حضرت با أهل مجلس در خنده وتعجب موافقت مىنمود وبر خلاف آداب غريبان وأعرابيان صبر مىفرمود حتى آنكه صحابهء ايشان را با خود به مجلس مىآوردند كه ايشان سؤال كنند وخود مستفيد شوند ، وآن حضرت خود مىفرمود كه : چون صاحب حاجتي را ببينيد بياوريد نزد من ، وثنا آن حضرت را خوش نمىآمد مگر از كسى كه احسانى به أو رسيده باشد ، وقطع نمىفرمود سخن احدى را مگر آنكه سخن باطلى باشد پس نهى مىكرد أو را ويا برمىخاست .\r\nوسكوت آن حضرت بر چهار وجه بود : يا بر وجه حلم بود كه در برابر جاهلي كه ناملايم گويد از روى بردبارى ساكت شود ؛ يا براي حذر از ضرر بود ؛ يا براي اندازهء قدر هر كس بود ؛ يا براي تفكر ؛ امّا اندازه ، پس در اين بود كه با همهء أهل مجلس مساوى نظر كند ومثل يكديگر گوش دهد سخنان ايشان را ، وامّا تفكر آن حضرت در أمور دنياي فانى وآخرت باقي بود .\r\nواز براي آن حضرت جمع شده بود حلم وصبر ، پس هيچ امرى أو را به غضب نمىآورد واز هيچ چيز بجا در نمىآمد ، ودر حذر چهار خصلت براي أو جمع شده بود :\r\nكردن نيكىها تا مردم پيروى أو نمايند ، وترك بديها تا مردم ترك نمايند ، ومبالغه نمودن در رأيي كه موجب صلاح امّت باشد ، وقيام نمودن به امرى كه جمع كند براي امّت خير دنيا وآخرت را « 1 » .\r\n\r\n\r\n","description":"","footnote":"\r\n( 1 ) . مكارم الأخلاق 11 - 15 . وهمين روايت در عيون أخبار الرضا 1 / 316 - 319 ومعاني الأخبار 80 - 83 از امام حسن عليه السّلام نقل شده است . ونيز رجوع شود به دلائل النبوة 1 / 286 وطبقات ابن سعد 1 / 324 وسيرهء ابن حبان 410 .\r\n","page_name":" 283 ","page_number":283},
  {"content":"\r\n\r\nودر حديث معتبر از امام محمد باقر عليه السّلام منقول است كه : حضرت رسول صلّى اللّه عليه وآله وسلّم رنگ چهره‌اش سفيد مخلوط به سرخى بود ، وچشمانش سياه وگشاده بود ، وابروهايش پيوسته ، وانگشتانش ريخته ومحكم بود وبه سرخى مايل بود ونور از آنها ساطع بود ، واستخوانهاى دوش آن حضرت قوى بود ، وبيني أو كشيده بود به مرتبه‌اى كه چون آب تناول مىفرمود نزديك بود كه به آب برسد ؛ وكسى در نيكوئى خلقت وخلق مثل آن حضرت نبوده ونخواهد بود « 1 » .\r\nودر حديث ديگر فرمود كه : در لب پائين رسول خدا خالى بود « 2 » .\r\nواز حضرت امام جعفر صادق عليه السّلام منقول است كه : چون رسول خدا صلّى اللّه عليه وآله وسلّم در خشم مىشد عرق از پيشانى مباركش مانند مرواريد مىريخت « 3 » .\r\nواز عبد اللّه بن سليمان روايت كرده‌اند كه گفت : در إنجيل عيسى عليه السّلام خواندم كه حق تعالى به أو وحى نمود كه : اى عيسى ! اى فرزند طاهرهء بتول ! برسان به أهل سوريا كه منم خداوند دائمي كه زوال ندارم ، تصديق كنيد پيغمبر امّى را كه صاحب شتر ومدرعه وعمامه وعصا است ، وگشاده چشم وپهن‌پيشانى وواضح خدّين وكشيده بيني وگشاده دندان خواهد بود ، وگردنش مانند إبريق نقره باشد واز پائين گردنش نور ساطع باشد گويا كه طلا بر آن جارى است ، وموى باريكى از سينه تا نافش رسته باشد وبر ساير شكم وسينه‌اش مو نباشد ، وگندم‌گون باشد ، وچون با جماعتى آيد بر همه زيادتى داشته باشد ودر ميان ايشان نمايان باشد ، وعرق رويش مانند مرواريد جارى باشد وبوى مشك پيوسته از أو ساطع باشد ، ومانند أو پيش از أو نديده باشند وبعد از أو نبينند ، بسيار خوشبو باشد ، وزنان بسيار نكاح كند ونسلش كم باشد ونسل أو از دختر با بركتي بهم رسد كه أو را در بهشت خانه‌اى باشد كه در آن خانه آزارها ومحنتها نباشد وآن دختر را در آخر الزمان كفالت نمايد چنانكه زكريا مادرت را كفالت نمود ، واز آن زن دو فرزند بهم\r\n\r\n\r\n","description":"","footnote":"\r\n( 1 ) . كافى 1 / 443 .\r\n( 2 ) . تفسير عياشى 1 / 203 .\r\n( 3 ) . كافى 8 / 110 ؛ إعلام الورى 81 .\r\n","page_name":" 284 ","page_number":284},
  {"content":"\r\n\r\nرسد كه شهيد شوند ؛ سخن آن پيغمبر ، قرآن باشد ، ودين أو ، اسلام ، پس طوبى براي كسى است كه زمان أو را دريابد وبه ايّام أو برسد وكلام أو را بشنود .\r\nعيسى گفت : پروردگارا ! طوبى چيست ؟\r\nخدا وحى نمود كه : درختى است در بهشت كه من بدست قدرت خود كشته‌ام وبر همهء بهشتيها سايه افكنده است ، اصلش از رضوان است وآبش از چشمهء تسنيم است ، وآب آن چشمه به سردى كافور وبه طعم زنجبيل است ، هركه از آن چشمه يك شربت بخورد هرگز تشنه نشود .\r\nعيسى گفت : خداوندا ! مرا از آن چشمه آب ده .\r\nخدا فرمود كه : اى عيسى ! آب آن چشمه بر همهء خلايق حرام است تا آن پيغمبر وامّت أو از آن بياشامند ؛ اى عيسى ! تو را به آسمان خواهم برد ، پس در آخر الزمان تو را به زمين خواهم فرستاد تا از امّت آن پيغمبر عجايب مشاهده نمائى ويارى كنى ايشان را بر كشتن دجّال لعين ، وتو را در وقت نماز ايشان خواهم فرستاد كه با ايشان نماز كنى ، بدرستى كه ايشان امّت مرحومه‌اند « 1 » .\r\nودر حديث معتبر از حضرت أمير المؤمنين عليه السّلام منقول است كه فرمود : نديدم كسى را كه ميان دوشهايش گشاده‌تر از رسول خدا صلّى اللّه عليه وآله وسلّم بوده باشد « 2 » .\r\nوبه سند موثق از حضرت امام محمد باقر عليه السّلام منقول است كه حضرت رسول صلّى اللّه عليه وآله وسلّم فرمود : ما گروه پيغمبران ديده‌هاى ما به خواب مىرود ودلهاى ما به خواب نمىرود ، واز پشت سر مىبينيم چنانكه از پيش رو مىبينيم « 3 » .\r\nودر حديث ديگر از حضرت صادق عليه السّلام منقول است كه : روزى أبو ذر طلب كرد حضرت رسول صلّى اللّه عليه وآله وسلّم را ، گفتند كه : در فلان باغ است ، چون داخل باغ شد آن حضرت خوابيده بود پس چوب خشكى را گرفت وشكست كه امتحان كند كه حضرت در خواب\r\n\r\n\r\n","description":"","footnote":"\r\n( 1 ) . امالى شيخ صدوق 224 ؛ كمال الدين وتمام النعمة 159 .\r\n( 2 ) . عيون أخبار الرضا 2 / 62 .\r\n( 3 ) . بصائر الدرجات 420 .\r\n","page_name":" 285 ","page_number":285},
  {"content":"\r\n\r\nاست يا بيدار ، حضرت چشم گشود وفرمود : اى أبو ذر ! مرا امتحان مىكنى ؟ ! مگر نمىدانى كه من در خواب مىبينم شما را چنانكه در بيدارى مىبينم وچشمم به خواب مىرود ودلم به خواب نمىرود « 1 » .\r\nوبه سندهاى صحيح بسيار از امام محمد باقر عليه السّلام منقول است كه حضرت رسول صلّى اللّه عليه وآله وسلّم فرمود : مىبينم شما را از پشت سر چنانكه از پيش رو مىبينم ، پس صفهاى خود را درست كنيد واگر نه حق تعالى مخالفت مىاندازد ميان دلهاى شما « 2 » .\r\nودر حديث معتبر از حضرت امام محمد باقر وامام جعفر صادق عليهما السّلام منقول است كه :\r\nحق تعالى براي پيغمبرش هريسه‌اى از بهشت فرستاد ، وچون تناول فرمود در مجامعت قوّت چهل مرد بهم رسانيد « 3 » .\r\nودر روايت ديگر وارد شده است كه : حضرت رسول صلّى اللّه عليه وآله وسلّم به حق تعالى شكايت نمود وجع پشت را ، پس حق تعالى امر فرمود أو را كه هريسه تناول نمايد « 4 » .\r\nودر حديث معتبر از امام جعفر صادق عليه السّلام منقول است كه : حضرت رسول صلّى اللّه عليه وآله وسلّم را هركه در شب تاريك مىديد نوري از روى انورش مشاهده مىنمود مانند ماه تابان « 5 » .\r\nوعلماى خاصه وعامه از معجزات بدن شريف آن حضرت بسيار نقل كرده‌اند وقليلي از آن را ايراد مىنمائيم :\r\nأول آنكه : پيوسته نور از جبين نورانيش ساطع بود ودر شبها چون ماهتاب بر در وديوار مىتابيد ، ونقل كرده‌اند كه : در شبى عايشه سوزنى گم كرده بود ، چون آن حضرت داخل حجره شد به نور روى آن حضرت سوزن را يافت .\r\nوروايت كرده‌اند كه : در شب تاريكى به راهى مىرفتند دست مبارك را بلند كرد واز\r\n\r\n\r\n","description":"","footnote":"\r\n( 1 ) . بصائر الدرجات 421 .\r\n( 2 ) . بصائر الدرجات 419 و 420 .\r\n( 3 ) . محاسن 2 / 169 و 170 ؛ كافى 6 / 320 .\r\n( 4 ) . كافى 6 / 320 ؛ محاسن 2 / 169 .\r\n( 5 ) . مكارم الأخلاق 23 . ونيز رجوع شود به مناقب ابن شهرآشوب 1 / 165 .\r\n","page_name":" 286 ","page_number":286},
  {"content":"\r\n\r\nانگشتان منوّرش نور مىتابيد ، وبه نور آن به راه مىرفتند .\r\nدوم : بوى خوش آن حضرت كه از هر راه مىگذشت بعد از دو روز هركه مىگذشت از عطر آن حضرت مىدانست كه از آن راه عبور فرموده ، واز عرق آن حضرت جمع مىكردند وهيچ عطرى به آن نمىرسيد وداخل عطرها مىكردند ؛ ودلو آبى نزد آن حضرت آوردند وكف آبى گرفت ومضمضه كرد ودر دلو ريخت ، آن آب از مشك خوشبوتر گرديد .\r\nسوم آنكه : چون در آفتاب مىايستاد آن حضرت را سايه نبود .\r\nچهارم آنكه : با هركه آن حضرت راه مىرفت هرچه أو بلند بود آن حضرت به قدر يك شبر از أو بلندتر مىنمود .\r\nپنجم آنكه : پيوسته در آفتاب ابر بر سرش سايه مىافكند وبا أو حركت مىكرد وهرگز مرغى از بالاى سرش پرواز نمىكرد .\r\nششم آنكه : از عقب مىديد چنانكه از پيش رو مىديد .\r\nهفتم : هرگز بوى بد به مشام مباركش نمىرسيد .\r\nهشتم آنكه : آب دهان به هر چيز مىافكند در آن بركت بهم مىرسيد ، وبه هر صاحب دردى كه مىماليد شفا مىيافت .\r\nنهم آنكه : به هر لغت سخن مىفرمود .\r\nدهم آنكه : در محاسن شريفش هفده موى سفيد بهم رسيده بود كه مانند آفتاب مىدرخشيد .\r\nيازدهم آنكه : در خواب مىشنيد چنانكه در بيدارى مىشنيد ، وسخن ملائكة را مىشنيد وديگران نمىشنيدند ، وهرچه در خاطرها مىگذشت مىدانست .\r\nدوازدهم : مهر نبوت در پشت مباركش نقش گرفته بود ونور آن بر نور آفتاب زيادتى مىكرد .\r\nسيزدهم : آب از ميان انگشتانش جارى مىشد وسنگريزه در دستش تسبيح مىگفت .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nچهاردهم آنكه : ختنه كرده وناف بريده متولد شد وهرگز محتلم نشد .\r\nپانزدهم آنكه : آنچه از آن حضرت جدا مىشد بوى مشك از آن ساطع بود وكسى آن را نمىديد ، وزمين از جانب خدا مأمور بود كه فرو برد آن را .\r\nشانزدهم آنكه : بر هر دابّه‌اى كه آن حضرت سوار مىشد آن دابّه پير نمىشد .\r\nهفدهم آنكه : در قوّت ، كسى با آن حضرت مقاومت نمىتوانست كرد .\r\nهجدهم آنكه : همهء مخلوقات رعايت حرمت آن حضرت مىكردند وبر هر سنگ ودرخت كه مىگذشت كج مىشدند وبر آن حضرت سلام مىكردند ، ودر طفوليت ماه گهوارهء آن حضرت را مىجنبانيد ، ومگس وجانوران ديگر بر آن حضرت نمىنشستند .\r\nنوزدهم آنكه : اگر بر زمين نرم راه مىرفت جاى پايش بر زمين نمىماند وگاه بر سنگ سخت راه مىرفت واثر پايش مىماند .\r\nبيستم آنكه : حق تعالى مهابتى از آن حضرت در دلها افكنده بود كه با آن تواضع وشكستگى وشفقت ومرحمت ، كسى درست بر روى مباركش نظر نمىتوانست كرد ، وهر كافر ومنافقى كه آن حضرت را مىديد از بيم بر خود مىلرزيد ، ودر دو ماه رعب أو در دلهاى كافران اثر مىكرد « 1 » .\r\nمؤلف گويد كه : هر يك از اينها مفصلا در أبواب آتيه بيان خواهد شد .\r\nودر حديث معتبر از حضرت امام رضا عليه السّلام منقول است كه : حضرت امام زين العابدين عليه السّلام چون قرائت قرآن مىنمود بسيار بود كه جمعى كه از آن راه مىگذشتند از خوشى آواز آن حضرت مدهوش مىشدند ، واگر امام خوشى آواز خود را براي مردم ظاهر گرداند هيچ‌كس تاب شنيدن آن نياورد .\r\nراوي عرض كرد : پس چگونه حضرت رسول صلّى اللّه عليه وآله وسلّم با مردم نماز مىكرد وصدا به تلاوت قرآن بلند مىكرد ومردم تاب مىآوردند ؟\r\nفرمود كه : آن حضرت آن قدر از حسن صوت خود ظاهر مىكرد كه مردم تاب\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 165 - 168 با اندكى تفاوت .\r\n","page_name":" 288 ","page_number":288},
  {"content":"\r\n\r\nبياورند « 1 » .\r\nوبه سند معتبر از حضرت امام جعفر صادق عليه السّلام منقول است كه : چون حضرت يوسف پادشاه شد ، زليخا به در خانهء آن حضرت آمد ورخصت طلبيد ، چون داخل شد يوسف از أو پرسيد كه : چرا آنها كردى كه گذشت ؟\r\nگفت : حسن تو مرا بىتاب كرده بود .\r\nگفت كه : اگر پيغمبر آخر الزمان صلّى اللّه عليه وآله وسلّم را مىديدى كه از من خوش‌روتر وخوش‌خلق‌تر وبخشنده‌تر خواهد بود چه مىكردى ؟\r\nزليخا گفت : راست گفتى .\r\nيوسف گفت : چه دانستى كه راست گفتم ؟\r\nگفت : زيرا كه چون نام أو را بردى محبت أو در دل من افتاد .\r\nپس حق تعالى وحى فرستاد بسوى يوسف كه : راست مىگويد ومن به سبب آنكه آن حضرت را دوست داشت أو را دوست داشتم ، پس أو را به عقد خود درآورد « 2 » .\r\nودر روايات معتبره منقول است كه از آن حضرت پرسيدند كه : چرا موى محاسن شما زود سفيد شد ؟\r\nفرمود كه : مرا پير كرد سورهء « هود » و « واقعه » و « مرسلات » و « عمّ يتساءلون » « 3 » كه در آنها أحوال قيامت وعذاب امّتهاى گذشته مذكور است .\r\nدر أحاديث معتبره از حضرت امام جعفر صادق عليه السّلام منقول است كه : حضرت رسول صلّى اللّه عليه وآله وسلّم موى سر را آن قدر نمىگذاشتند كه احتياج به شكافتن بشود ، وبسيار كه بلند مىشد به نرمهء گوش آن حضرت مىرسيد ، ونمىتراشيد مگر در حج وعمره ، وچون در عمرهء حديبيه آن حضرت ممنوع شد از عمره ، موى سر را تا سال آينده گذاشت « 4 » .\r\n\r\n\r\n","description":"","footnote":"\r\n( 1 ) . كافى 2 / 615 .\r\n( 2 ) . علل الشرايع 55 ؛ قصص الأنبياء راوندى 137 .\r\n( 3 ) . امالى شيخ صدوق 194 ؛ خصال 199 .\r\n( 4 ) . رجوع شود به كافى 6 / 485 و 486 .\r\n","page_name":" 289 ","page_number":289},
  {"content":"\r\n\r\nوسبب سر نتراشيدن آن حضرت آن بود كه سر تراشيدن در آن زمان بسيار بدنما بود ونبي وامام كارى نمىكنند كه در نظرها قبيح نمايند ، وچون اسلام شايع شد وقبحش برطرف شد ائمهء ما عليهم السّلام مىتراشيدند .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n\r\nباب هشتم در بيان اخلاق حميده وأطوار پسنديده وسير وسنن آن حضرت است\r\n\r\n","description":"","footnote":"","page_name":" 291 ","page_number":291},
  {"content":"\r\n . \r\n","description":"","footnote":"","page_name":" 292 ","page_number":292},
  {"content":"\r\n\r\nدر حديث حسن از حضرت امام جعفر صادق عليه السّلام منقول است كه : جامهء حضرت رسول صلّى اللّه عليه وآله وسلّم كهنه شده بود ، شخصي به خدمت آن حضرت آمد ودوازده درهم به هديه از براي آن حضرت آورد - كه تقريبا پانزده شاهى اين زمان باشد - پس آن جناب فرمود كه :\r\nيا علي ! اين دراهم را بگير وبراي من جامه‌اى بخر كه بپوشم .\r\nحضرت أمير المؤمنين عليه السّلام فرمود كه : به بازار رفتم ودوازده درهم دادم وپيراهنى براي آن جناب گرفتم ، چون به نزد آن جناب آوردم ودر آن نظر كرد فرمود كه : از اين پست‌تر مرا خوشتر مىآيد ، يا علي ! آيا گمان دارى كه صاحبش قبول كند كه اين را پس گيرد ؟\r\nگفتم : نمىدانم .\r\nفرمود كه : ببين بلكه راضى شود .\r\nپس به نزد صاحبش آمدم وگفتم : رسول خدا اين جامه را نخواست وجامه‌اى از اين پست‌تر مىخواهد ، پس أو به اقالهء بيع راضى شد وزر را پس داد .\r\nچون زر را به خدمت آن جناب آوردم با من همراه آمد به بازار كه پيراهن بگيرد ، ناگاه كنيزكى را ديد كه در ميان راه نشسته است ومىگريد ، حضرت فرمود كه : چرا گريه مىكنى ؟\r\nگفت : يا رسول اللّه ! أهل خانهء من چهار درهم به من داده بودند كه براي ايشان چيزى بخرم وآن را گم كرده‌ام وجرأت نمىكنم كه به خانه برگردم .\r\nپس چهار درهم را به آن كنيز داد وگفت : برگرد به خانهء خود ؛ وبه بازار آمد وپيراهنى به چهار درهم خريد وپوشيد وحمد الهى را ادا فرمود ، وچون از بازار بيرون آمد مرد عريانى را ديد كه مىگفت : هركه مرا بپوشاند خدا أو را از جامه‌هاى بهشت بپوشاند ، پس\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nآن حضرت پيراهنى كه خريده بود كند وبر أو پوشانيد وبه بازار برگشت وبه چهار درهم كه مانده بود پيراهن ديگر خريد وپوشيد وخدا را حمد كرد وبرگشت وهمان كنيز را ديد كه در ميان راه نشسته است به أو فرمود كه : چرا به خانه نرفتى ؟\r\nگفت : يا رسول اللّه ! دير شده است ومىترسم مرا بزنند .\r\nحضرت فرمود كه : پيش برو وما را راهنمائى كن به خانه ؛ پس با آن كنيز رفت تا به در خانهء ايشان ايستاد وفرمود : السلام عليكم اى أهل خانه ، كسى جواب نگفت ، پس بار ديگر سلام كرد ، كسى جواب نگفت ، چون بار سوم سلام كرد گفتند : عليك السلام يا رسول اللّه ورحمة اللّه وبركاته .\r\nپس فرمود كه : چرا در أول ودوم جواب سلام من نگفتيد ؟\r\nگفتند : يا رسول اللّه ! خواستيم سلام شما بر ما بسيار شود كه موجب زيادتى بركت ما گردد .\r\nپس فرمود كه : اين كنيز دير برگشته است ، أو را مؤاخذه منمائيد .\r\nگفتند : يا رسول اللّه ! براي تشريف آوردن تو أو را آزاد كرديم .\r\nحضرت فرمود كه : الحمد للّه ، هرگز دوازده درهم نديده بودم كه بركتش زيادة از اين باشد ، دو عريان با آن پوشيده شد وبنده‌اى با آن آزاد شد « 1 » .\r\nودر أحاديث بسيار از طرق خاصه وعامه منقول است كه حضرت رسول صلّى اللّه عليه وآله وسلّم فرمود كه : پنج خصلت است كه تا مردن ترك نخواهم كرد : بر روى زمين طعام خوردن با غلامان ؛ وسوار شدن درازگوش با جل ؛ ودوشيدن بز به دست خود ؛ وپوشيدن پشم ؛ وسلام كردن بر أطفال تا آنكه اينها سنّت شود بعد از من ومردم به اينها عمل كنند « 2 » .\r\nودر حديث ديگر به جاى دوشيدن بز ، پينه كردن كفش ونعل به دست خود وارد شده است « 3 » .\r\n\r\n\r\n","description":"","footnote":"\r\n( 1 ) . خصال 490 ؛ امالى شيخ صدوق 197 .\r\n( 2 ) . خصال 271 ؛ علل الشرايع 130 ؛ وسائل الشيعة 12 / 62 .\r\n( 3 ) . خصال 272 .\r\n","page_name":" 294 ","page_number":294},
  {"content":"\r\n\r\nودر حديث صحيح منقول است كه از حضرت صادق عليه السّلام پرسيدند كه : روايت مىكنند از پدر شما كه حضرت رسول صلّى اللّه عليه وآله وسلّم هرگز از نان گندم سير نشد .\r\nفرمود كه : نه چنين است ، بلكه نان گندم هرگز نخورد واز نان جو هرگز سير نخورد « 1 » .\r\nوبه سند معتبر از حضرت موسى بن جعفر عليه السّلام منقول است كه : يهودي از حضرت رسول صلّى اللّه عليه وآله وسلّم چند دينار مىطلبيد ، روزى آمد ومطالبهء آن كرد ، حضرت فرمود : اى يهودي ! ندارم كه بدهم .\r\nيهودي گفت : از تو جدا نمىشوم تا بدهى .\r\nفرمود كه : پس مىنشينم در اينجا با تو ؛ وحضرت با آن يهودي در آن موضع نشست تا نماز ظهر وعصر ومغرب وعشا وبامداد را در همان موضع كرد ، أصحاب آن حضرت يهودي را تهديد ووعيد مىنمودند ، پس آن حضرت متوجه ايشان شد وفرمود كه : چه كار داريد به أو ؟\r\nگفتند : يا رسول اللّه ! يهودي تو را حبس كرده است ونمىگذارد كه به جائى روى .\r\nحضرت فرمود كه : حق تعالى مرا مبعوث نگردانيده است كه ستم كنم بر كسى كه در أمان است يا غير أو ، چون روز بلند شد يهودي گفت : « اشهد ان لا اله الا اللّه واشهد انّ محمدا عبده ورسوله » ونصف مال خود را در راه خدا داد وگفت : واللّه نكردم اين را مگر براي آنكه ببينم آن وصفى كه در تورات براي پيغمبر آخر الزمان خوانده‌ام در تو هست يا نه ؟ زيرا كه در تورات خوانده‌ام كه محمد بن عبد اللّه مولد أو مكة است ومحل هجرت أو مدينه است ودرشت‌خو وغليظ نيست وصدا بلند نمىكند وفحش وسخن ركيك نمىگويد ، وشهادت مىدهم به وحدانيّت حق تعالى وبه آنكه تو پيغمبر فرستادهء اوئى ، واين مال من است هر حكم كه موافق فرمودهء خداست در آن بكن . وآن يهودي مال بسيار داشت .\r\nپس حضرت امام موسى عليه السّلام فرمود كه : فراش آن حضرت عبائى بود ، وبالش أو\r\n\r\n\r\n","description":"","footnote":"\r\n( 1 ) . امالى شيخ صدوق 263 ؛ مكارم الأخلاق 28 ؛ وسائل الشيعة 24 / 244 .\r\n","page_name":" 295 ","page_number":295},
  {"content":"\r\n\r\nپوستى بود كه از ليف خرما پر كرده بودند ، شبى فراش آن حضرت را دوته كردند كه استراحت أو بيشتر باشد ، چون صبح شد فرمود كه : به سبب استراحت فراش دير به نماز برخاستم ديگر فراش مرا دوته نكنيد « 1 » .\r\nوبه سند حسن از حضرت امام جعفر صادق عليه السّلام منقول است كه : شبى حضرت رسالت پناه صلّى اللّه عليه وآله وسلّم در خانهء امّ سلمه بود ، پس در ميان شب امّ سلمه آن حضرت را در رختخواب نيافت ، برخاست وآن حضرت را در أطراف خانه طلب مىكرد تا آنكه ديد كه آن حضرت در كنار خانه ايستاده ودست به دعا برداشته است ومىگريد ومىگويد كه : خداوندا ! از من سلب مكن چيزهاى شايسته‌اى كه به من داده‌اى ، ودشمن وحسودى را بر من شاد مگردان ، خداوندا ! مرا بر مگردان هرگز بسوى بدى چند كه مرا از آن نجات داده‌اى ومرا به خود مگذار يك چشم زدن هرگز .\r\nپس امّ سلمه گريان شد وبرگشت ، چون حضرت صداى گريهء أو را شنيد فرمود كه : اى امّ سلمه ! سبب گريهء تو چيست ؟\r\nگفت : يا رسول اللّه ! چون گريه نكنم - پدر ومادرم فداى تو باد - وحال آنكه تو با آن درجه ومنزلتي كه نزد خدا دارى وگناه گذشته وآيندهء تو را آمرزيده است چنين مىگوئى ومىگريى ؟\r\nفرمود : اى امّ سلمه ! چون أيمن شوم كه حق تعالى حضرت يونس را به قدر يك چشم زدن به خود گذاشت واز أو صادر شد آنچه صادر شد « 2 » ؟ !\r\nوبه سند معتبر از حضرت صادق عليه السّلام منقول است كه : سائلى به نزد رسول خدا صلّى اللّه عليه وآله وسلّم آمد وچيزى طلب كرد ، رسول خدا صلّى اللّه عليه وآله وسلّم فرمود : آيا كسى هست كه به ما قرضى بدهد ؟\r\nپس شخصي از أنصار برخاست وگفت : نزد من هست .\r\nرسول خدا صلّى اللّه عليه وآله وسلّم فرمود كه : چهار وسق خرما به اين سائل بده .\r\n\r\n\r\n","description":"","footnote":"\r\n( 1 ) . امالى شيخ صدوق 376 .\r\n( 2 ) . تفسير قمى 2 / 75 .\r\n","page_name":" 296 ","page_number":296},
  {"content":"\r\n\r\nچون خرما را به سائل داد ومدتي گذشت ، به خدمت آن حضرت آمد وطلب قرض خود نمود ، رسول خدا صلّى اللّه عليه وآله وسلّم فرمود كه : ان شاء اللّه بهم رسد بدهيم .\r\nپس بار ديگر آمد وچنين جواب شنيد .\r\nدر مرتبهء سوم گفت كه : بسيار گفتى يا رسول اللّه « ان شاء اللّه بهم رسد بدهيم » .\r\nرسول خدا صلّى اللّه عليه وآله وسلّم در برابر سخن ناملايم أو تبسّم فرمود وگفت : آيا كسى قرض دارد به ما بدهد ؟\r\nپس شخصي برخاست وگفت : من دارم .\r\nفرمود : چه مقدار دارى ؟\r\nگفت : هرچه خواهى .\r\nفرمود كه : هشت وسق خرما به اين مرد بده .\r\nآن انصارى گفت : يا رسول اللّه ! من چهار وسق داده بودم .\r\nفرمود كه : چهار ديگر را ما به تو بخشيديم « 1 » .\r\nودر حديث معتبر ديگر فرمود كه : چون رسول خدا صلّى اللّه عليه وآله وسلّم از دنيا رفت نگذاشت درهم ودينارى ونه غلامي وكنيزى ونه گوسفندى ونه شترى بغير از شتر سواري خود ، وچون به رحمت الهى واصل شد زرهش در گرو بود نزد يهودي از يهودان مدينه براي بيست صاع جو كه براي نفقهء عيال خود از أو به قرض گرفته بود « 2 » .\r\nوفرمود كه : در زمان رسول خدا فقرا در مسجد مىخوابيدند ، شبى با ايشان افطار كرد نزد منبر خود در ديگ سنگى وسى نفر از آن خوردند وسير شدند وبقيهء آن را براي زنان خود بردند كه همه سير شدند « 3 » .\r\nودر حديث موثق از حضرت صادق عليه السّلام منقول است كه : در هنگامى كه رسول خدا صلّى اللّه عليه وآله وسلّم پير وگران شده بود ، ايستاده نماز نافله مىكرد ويك پاى خود را براي زيادتى\r\n\r\n\r\n","description":"","footnote":"\r\n( 1 ) . قرب الإسناد 90 ؛ وسائل الشيعة 9 / 435 .\r\n( 2 ) . قرب الإسناد 91 .\r\n( 3 ) . قرب الإسناد 148 .\r\n","page_name":" 297 ","page_number":297},
  {"content":"\r\n\r\nمشقّت برمىداشت وبر يك پا مىايستاد تا آنكه حق تعالى فرستاد كه    طه . ما أَنْزَلْنا عَلَيْكَ الْقُرْآنَ لِتَشْقى    « 1 » « اى طاهر طيب هدايت كنندهء خلق ! ما نفرستاديم بر تو قرآن را كه خود را به تعب بدارى » پس بعد از آن هر دو پا را بر زمين مىگذاشت « 2 » .\r\nوبه سند معتبر از حضرت امام رضا عليه السّلام منقول است كه : ملكي به نزد رسول خدا صلّى اللّه عليه وآله وسلّم آمد وگفت : پروردگارت سلام مىرساند ومىگويد كه : اگر مىخواهى همهء صحراى مكة را از براي تو طلا مىكنم ؛ پس حضرت سر بسوى آسمان بلند كرد وگفت : پروردگارا ! مىخواهم يك روز سير باشم وتو را حمد كنم ويك روز گرسنه باشم واز تو سؤال كنم « 3 » .\r\nوفرمود كه : رسول خدا صلّى اللّه عليه وآله وسلّم سه روز از نان گندم سير نشد تا به رحمت الهى واصل شد « 4 » ؛ وانگشتر را در دست راست مىكرد ودو گوسفند سياه سفيد شاخ‌دار قرباني مىكرد « 5 » .\r\nودر حديث ديگر منقول است كه از آن حضرت پرسيدند كه : آيا رسول خدا صلّى اللّه عليه وآله وسلّم تقيه از مردم مىكرد ؟\r\nفرمود كه : بعد از آنكه آيهء  وَاللَّهُ يَعْصِمُكَ مِنَ النَّاسِ  « 6 » نازل شد وحق تعالى ضامن شد كه آن حضرت را از شرّ مردم حفظ نمايد ، ديگر تقيه نكرد ، وپيش از آن گاهى تقيه مىكرد « 7 » .\r\nواز ابن عباس منقول است كه : حضرت رسول صلّى اللّه عليه وآله وسلّم بر روى خاك مىنشست وبر روى خاك طعام تناول مىنمود ، وگوسفند را به دست خود مىبست ، واگر غلامي آن\r\n\r\n\r\n","description":"","footnote":"\r\n( 1 ) . سورهء طه : 1 و 2 .\r\n( 2 ) . قرب الإسناد 171 ؛ وسائل الشيعة 5 / 491 .\r\n( 3 ) . عيون أخبار الرضا 2 / 30 ؛ امالى شيخ مفيد 124 . ونيز رجوع شود به كتاب الزهد 52 ومكارم الأخلاق 24 .\r\n( 4 ) . عيون أخبار الرضا 2 / 64 . ونيز رجوع شود به دلائل النبوة 1 / 339 .\r\n( 5 ) . عيون أخبار الرضا 2 / 63 در ضمن دو روايت .\r\n( 6 ) . سورهء مائده : 67 .\r\n( 7 ) . عيون أخبار الرضا 2 / 130 .\r\n","page_name":" 298 ","page_number":298},
  {"content":"\r\n\r\nحضرت را براي نان جوى مىطلبيد به خانهء خود أجابت أو مىنمود « 1 » .\r\nودر حديث معتبر از حضرت موسى بن جعفر عليه السّلام منقول است كه : حضرت أمير المؤمنين عليه السّلام مىفرمود كه : كسى شكر نعمت رسول خدا صلّى اللّه عليه وآله وسلّم نكرد با آنكه حقّ نعمت بر قرشي وغير قرشي وبر عرب وعجم داشت ، وكي حقّ نعمتش بر خلق زيادة از آن حضرت بود وما أهل بيت رسول خدا نيز چنانيم كه كسى شكر نعمت ما نمىكند ونيكان مؤمنان نيز هرچند احسان كنند كسى شكر نعمت ايشان نمىكند « 2 » .\r\nودر حديث معتبر از حضرت امام رضا عليه السّلام منقول است كه : جبرئيل بر رسول خدا صلّى اللّه عليه وآله وسلّم نازل گرديد وگفت : يا محمد ! پروردگارت سلام مىرساند ومىگويد كه :\r\nدختران باكره به منزلهء ميوه‌اند بر درخت ، چون ميوه پخته شد آن را به غير چيدن چاره‌اى نيست واگر نه آفتاب آن را فاسد مىكند وباد آن را متغير مىگرداند ، ودختران باكره چون بالغ شدند دواى ايشان شوهر دادن است واگر نه أيمن نمىتوان بود از فتنهء ايشان .\r\nپس رسول خدا صلّى اللّه عليه وآله وسلّم بر منبر رفت ومردم را جمع كرد ووحى خدا را به ايشان رسانيد .\r\nپس مردم گفتند كه : به كي تزويج كنيم ايشان را ؟\r\nفرمود كه : به كفو ايشان ؛ پس فرمود كه : مؤمنان همه كفو يكديگرند .\r\nپس از منبر فرود نيامد تا ضباعه دختر زبير عموى خود را به مقداد بن اسود نكاح كرد وفرمود كه : اى گروه مردم ! من دختر عم خود را به مقداد دادم تا نكاح پست شود « 3 » ، بدانيد كه در دختر دادن رعايت حسب ونسب نمىبايد كرد .\r\nودر حديث معتبر از حضرت صادق عليه السّلام منقول است كه : چون رسول خدا صلّى اللّه عليه وآله وسلّم در حضور مردم به قضاى حاجت نمىنشست ، روزى در مكاني بود كه عمارتى وگودالى نبود وارادهء قضاى حاجت نمود وشخصي از صحابه همراه رسول خدا صلّى اللّه عليه وآله وسلّم بود ودر آن مكان\r\n\r\n\r\n","description":"","footnote":"\r\n( 1 ) . امالى شيخ طوسي 393 ؛ مكارم الأخلاق 16 ، ودر آنجا ذيل آن ذكر نشده است .\r\n( 2 ) . علل الشرايع 560 ؛ وسائل الشيعة 16 / 308 .\r\n( 3 ) . علل الشرايع 578 ؛ عيون أخبار الرضا 1 / 289 ؛ وسائل الشيعة 20 / 62 .\r\n","page_name":" 299 ","page_number":299},
  {"content":"\r\n\r\nدو درخت خرما بود ، پس اشاره فرمود به آن دو درخت خرما كه به نزديك يكديگر آمدند وبه يكديگر چسبيدند ودر عقب آن دو درخت پنهان شد وقضاى حاجت نمود ، وچون حضرت برخاست وبيرون آمد آن مرد به عقب درخت رفت وچيزى نديد « 1 » .\r\nواز جابر بن عبد اللّه انصارى منقول است كه : رسول خدا صلّى اللّه عليه وآله وسلّم پيش از بعثت در « مرّ الظهران » « 2 » گوسفند مىچرانيد ومىفرمود : گوسفند سياه بهم رسانيد كه نيكوتر است « 3 » .\r\nواز آن حضرت پرسيدند كه : خوب است گوسفند چرانيدن ؟\r\nفرمود كه : مگر پيغمبرى مبعوث شده است كه گوسفند نچرانيده باشد « 4 » .\r\nواز عمار بن ياسر منقول است كه گفت : من گوسفند مىچرانيدم پيش از بعثت رسول خدا صلّى اللّه عليه وآله وسلّم وآن حضرت نيز مىچرانيد ، پس به آن حضرت عرض كردم كه : در « فخ » چراگاه نيكوئى هست خوب است در آنجا بچرانيم .\r\nفرمود كه : خوب است .\r\nچون روز ديگر به آن موضع رفتم ديدم كه آن جناب پيش از من رفته است ومنع مىكند گوسفندان خود را از داخل شدن آن صحرا .\r\nچون رفتم فرمود كه : با تو وعده كرده بودم نخواستم كه گوسفندان من پيش از گوسفندان تو بچرند « 5 » .\r\nمؤلف گويد كه : چون پيغمبران براي هدايت عوام كالأنعام مبعوث مىگردند ، حق تعالى أول ايشان را به چرانيدن حيوانات امر مىفرمايد كه معاشرت عوام وسوء أدب ايشان بر آن ذوات مقدسه بسيار گران نيايد وصبر كردن بر مشقّتهاى ايشان دشوار ننمايد .\r\n\r\n\r\n","description":"","footnote":"\r\n( 1 ) . بصائر الدرجات 256 .\r\n( 2 ) . ظهران : درّه‌اى است نزديك مكة ، ودر آنجا دهى است كه آن را « مرّ » گويند . ( معجم البلدان 4 / 63 ) .\r\n( 3 ) . قصص الأنبياء راوندى 284 .\r\n( 4 ) . قصص الأنبياء راوندى 284 .\r\n( 5 ) . قصص الأنبياء راوندى 285 .\r\n","page_name":" 300 ","page_number":300},
  {"content":"\r\n\r\nودر حديث معتبر از امام جعفر صادق عليه السّلام منقول است كه : حق تعالى چون عقل را آفريد گفت : بيا ، پس آمد ؛ گفت : برو ، پس رفت ؛ پس گفت : خلقي نيافريدم كه از تو محبوبتر باشد بسوى من . پس نود ونه جزو عقل را به محمد صلّى اللّه عليه وآله وسلّم عطا كرد ويك جزو را در ميان ساير خلق قسمت كرد « 1 » .\r\nوبه سند معتبر از حضرت علي بن موسى الرضا عليه السّلام منقول است كه رسول خدا صلّى اللّه عليه وآله وسلّم فرمود كه : مرا ضعفي از نماز وجماع بهم رسيده بود ، پس طعامي از آسمان براي من نازل شد وچون از آن تناول كردم در شجاعت وحركت وجماع قوّت چهل مرد بهم رسانيدم « 2 » .\r\nواز مولى أمير المؤمنين عليه السّلام منقول است كه گفت : با حضرت رسول صلّى اللّه عليه وآله وسلّم بودم در كندن خندق ، ناگاه حضرت فاطمه آمد وپارهء نانى براي آن جناب آورد ، حضرت فرمود كه : اين چيست ؟\r\nفاطمه گفت : قرص نانى براي حسن وحسين پخته بودم واين پاره را براي شما آوردم .\r\nرسول خدا صلّى اللّه عليه وآله وسلّم فرمود كه : سه روز است پدر تو طعامي نخورده است واين أول طعامي است كه مىخورم « 3 » .\r\nودر أحاديث معتبر از حضرت صادق عليه السّلام منقول است كه : رسول خدا صلّى اللّه عليه وآله وسلّم به روش بندگان طعام مىخورد بىخوان ، وبه روش بندگان مىنشست يعنى دو زانو ، وبر زمين مىخوابيد بىفراش ، ومىدانست كه أو بنده است « 4 » .\r\nودر حديث معتبر ديگر فرمود كه : زن بدويّه‌اى بر آن حضرت گذشت ، ديد كه بر روى زمين طعام تناول مىفرمايد ، گفت : اى محمد ! تو به روش بندگان طعام مىخورى وبه\r\n\r\n\r\n","description":"","footnote":"\r\n( 1 ) . محاسن 1 / 307 .\r\n( 2 ) . صحيفة الإمام الرضا عليه السّلام 109 ؛ عيون أخبار الرضا 2 / 36 .\r\n( 3 ) . صحيفة الإمام الرضا عليه السّلام 238 ؛ عيون أخبار الرضا 2 / 40 .\r\n( 4 ) . محاسن 2 / 244 ؛ كافى 6 / 271 . واين مطالب در اين دو مصدر ضمن دو روايت از امام محمد باقر وامام صادق عليهما السّلام ذكر شده است .\r\n","page_name":" 301 ","page_number":301},
  {"content":"\r\n\r\nروش بندگان مىنشينى ؟ !\r\nحضرت رسول صلّى اللّه عليه وآله وسلّم فرمود كه : كدام بنده از من بنده‌تر است نزد حق تعالى ؟\r\nپس آن زن گفت كه : لقمه‌اى از طعام خود به من بده .\r\nچون داد ؛ گفت : نه ، همان لقمه را مىخواهم كه در دهان گذاشته‌اى .\r\nحضرت ، لقمه را از دهان مبارك بيرون آورد وبه أو داد ، وأو خورد .\r\nپس حضرت صادق عليه السّلام فرمود كه : به بركت آن لقمه آن زن را دردى وبيمارى نرسيد تا از دنيا مفارقت كرد « 1 » .\r\nوبه روايت ديگر : آن زن بد زبان وبىشرم بود ، به بركت آن لقمه صاحب حيا وآزرم شد « 2 » .\r\nوبه سند معتبر از امام محمد باقر عليه السّلام منقول است كه : واللّه ديده‌اى نديده حضرت رسول صلّى اللّه عليه وآله وسلّم را كه تكيه كرده چيزى تناول كرده باشد ، از روزى كه مبعوث شد به رسالت تا روزى كه از دنيا مفارقت كرد ، واز نان گندم سه روز متوالى سير نخورد تا از دنيا مفارقت نمود ؛ من نمىگويم كه نمىيافت ، گاه مىشد كه يك كس را شتر مىبخشيد ، اگر مىخواست ، مىتوانست خورد ؛ وجبرئيل سه مرتبه كليدهاى خزينه‌هاى زمين را براي آن حضرت آورد گفت : اگر خواهى اختيار پادشاهى روى زمين بكن كه هرچه بر روى زمين باشد از تو باشد بىآنكه از ثواب آخرت تو چيزى كم شود ، وآن حضرت قبول نكرد واختيار تواضع وشكستگى كرد وفرمود كه : رفيق أعلى را بهتر مىخواهم از دنيا ؛ وهرگز كسى از آن حضرت حاجتي سؤال نكرد كه بگويد : نه ، اگر بود مىداد واگر نبود مىگفت :\r\nبهم رسد بدهيم ، وهرچه از جانب خدا ضامن مىشد البتة حق تعالى عطا مىكرد حتى آنكه بهشت را به كسى مىداد وحق تعالى براي أو تسليم مىكرد « 3 » .\r\nودر حديث ديگر منقول است كه : پيوسته جمعى از أصحاب ، حراست آن حضرت\r\n\r\n\r\n","description":"","footnote":"\r\n( 1 ) . محاسن 2 / 245 ؛ كافى 6 / 271 ؛ كتاب الزهد 11 .\r\n( 2 ) . مكارم الأخلاق 16 .\r\n( 3 ) . كافى 8 / 130 .\r\n","page_name":" 302 ","page_number":302},
  {"content":"\r\n\r\nمىنمودند ، چون اين آية نازل شد كه  وَاللَّهُ يَعْصِمُكَ مِنَ النَّاسِ  « 1 » يعنى : « خدا نگاه مىدارد تو را از شرّ مردم » فرمود كه : ديگر كسى مرا حراست نكند كه خدا مرا نگاه مىدارد « 2 » .\r\nودر روايت معتبر از امام جعفر صادق عليه السّلام منقول است كه : حضرت رسول صلّى اللّه عليه وآله وسلّم هر روز سيصد وشصت مرتبه به عدد رگهاى بدن مىگفت : « الحمد للّه ربّ العالمين كثيرا على كلّ حال » « 3 » ، واز مجلسي برنمىخاست هرچند كه مىنشست تا بيست وپنج مرتبه استغفار نمىكرد « 4 » ، وروزى هفتاد مرتبه « استغفر اللّه » وهفتاد مرتبه « أتوب إلى اللّه » مىگفت « 5 » .\r\nودر حديث موثق از امام محمد باقر عليه السّلام منقول است كه حضرت رسول صلّى اللّه عليه وآله وسلّم مىفرمود : عجب دارم كه هرگاه قرآن مىخوانم چرا پير نمىشوم « 6 » ؟\r\nودر حديث حسن از آن حضرت منقول است كه : روزى عايشه نزد رسول خدا صلّى اللّه عليه وآله وسلّم نشسته بود ، يهودي آمد وگفت : « السام عليكم » يعنى : مرگ بر شما باد .\r\nحضرت فرمود كه : بر تو باد .\r\nپس دو يهودي ديگر آمدند وهر يك چنين گفتند ، وحضرت چنين جواب فرمود .\r\nعايشه در غضب شد وگفت : بر شما باد مرگ وغضب ولعنت خدا اى برادران ميمون وخوك .\r\nپس حضرت گفت : اى عايشه ! اگر دشنام وفحش متمثّل شود هرآينه بد صورتي خواهد داشت ، ورفق ونرمى را بر هرچه بگذارند البتة آن را زينت مىدهد واز هر چه\r\n\r\n\r\n","description":"","footnote":"\r\n( 1 ) . سورهء مائده : 67 .\r\n( 2 ) . تفسير فرات كوفي 131 .\r\n( 3 ) . كافى 2 / 503 ؛ وسائل الشيعة 7 / 171 .\r\n( 4 ) . كافى 2 / 504 ؛ وسائل الشيعة 7 / 179 .\r\n( 5 ) . كافى 2 / 505 ؛ وسائل الشيعة 7 / 179 .\r\n( 6 ) . كافى 2 / 632 ؛ وسائل الشيعة 6 / 172 .\r\n","page_name":" 303 ","page_number":303},
  {"content":"\r\n\r\nبرمىدارند البتة آن را قبيح مىگرداند .\r\nعايشه گفت : يا رسول اللّه ! مگر نشنيدى كه اينها چه گفتند ؟\r\nفرمود : بلى شنيدم ، امّا من هم آنچه گفتند بر ايشان برگردانيدم ، اگر مسلمانى بر شما سلام كند بگوئيد : السلام عليكم ، واگر كافرى سلام كند بگوئيد : عليك « 1 » .\r\nودر حديث ديگر منقول است كه : حضرت رسول صلّى اللّه عليه وآله وسلّم گاهى زانوها را از زمين برمىداشتند ودستها را بر زانوها حلقه مىكردند ، وگاه دو زانو مىنشستند ، وگاه يك پا را دوته مىكردند وپاى ديگر را بر روى آن مىگذاشتند ، وچهار زانو هرگز نمىنشستند « 2 » .\r\nوبه سند صحيح از حضرت امام رضا عليه السّلام منقول است كه : اعرابىاى بود وهديه براي حضرت رسول صلّى اللّه عليه وآله وسلّم مىآورد ومىگفت : يا رسول اللّه ! ثمن هديهء مرا بده ، وحضرت تبسّم مىفرمود ؛ وچون آن جناب را غمى عارض مىشد مىفرمود كه : كاش اعرابى مىآمد وما را مىخندانيد « 3 » .\r\nودر حديث صحيح از حضرت صادق عليه السّلام منقول است كه : حضرت رسول صلّى اللّه عليه وآله وسلّم نظر كردن خود را ميان أصحاب خود مساوى قسمت مىكرد كه به يكى زيادة از ديگرى نظر نمىكرد ، وهرگز پاى خود را در حضور أصحاب خود دراز نمىكرد ، وچون كسى با آن حضرت مصافحه مىكرد دست نمىكشيد تا آن شخص دست خود را بكشد ، وچون مردم اين را يافتند هركه مصافحه مىكرد زود دست خود را مىكشيد « 4 » .\r\nوبه سند صحيح ديگر منقول است كه حضرت رسول صلّى اللّه عليه وآله وسلّم فرمود : جبرئيل پيوسته وصيّت مىكرد مرا به مسواك كردن تا آنكه ترسيدم كه دندانهاى من سائيده شود يا بريزد « 5 » .\r\n\r\n\r\n","description":"","footnote":"\r\n( 1 ) . كافى 2 / 648 ؛ وسائل الشيعة 12 / 78 .\r\n( 2 ) . كافى 2 / 661 ؛ مكارم الأخلاق 26 ؛ وسائل الشيعة 12 / 106 .\r\n( 3 ) . كافى 2 / 663 ؛ وسائل الشيعة 12 / 112 .\r\n( 4 ) . كافى 2 / 671 ؛ وسائل الشيعة 12 / 143 .\r\n( 5 ) . محاسن 2 / 380 ؛ كافى 6 / 495 ؛ وسائل الشيعة 2 / 5 .\r\n","page_name":" 304 ","page_number":304},
  {"content":"\r\n\r\nوبه سند حسن از آن حضرت منقول است كه : چون كسى از بني هاشم فوت مىشد وآب بر قبرش مىريختند حضرت رسول صلّى اللّه عليه وآله وسلّم كف مبارك خود را بر قبر مىگذاشت تا آنكه اثر انگشتان آن حضرت در قبر مىماند ، واين را نسبت به غير بني هاشم نمىكرد « 1 » .\r\nودر أحاديث معتبرهء بسيار وارد شده است كه : حضرت رسول صلّى اللّه عليه وآله وسلّم هرگز تكيه بر جانب راست يا جانب چپ كرده چيزى تناول نمىفرمود از براي تواضع وشكستگى ونمىخواست كه شبيه به پادشاهان باشد « 2 » .\r\nودر روايتي منقول است كه : آن حضرت در بعضي از سفرها مشغول نماز بودند وجمعى از سواران آمدند واز صحابه أحوال آن حضرت را پرسيدند وثنا كردند وگفتند :\r\nاگر نه استعجال داشتيم ، انتظار آن حضرت مىبرديم پس سلام ما را به آن حضرت برسانيد ، ورفتند ؛ چون آن جناب از نماز فارغ شد غضبناك شده فرمود كه : جماعتى مىآيند به نزد شما وأحوال من مىگيرند وسلام مىفرستند وشما تكليف فرود آمدن وچاشت خوردن نمىكنيد ايشان را ، بر من دشوار است كه گروهى كه در ميان ايشان جعفر بن أبي طالب باشد وجمعى از أو بگذرند وچاشت نخورند نزد أو « 3 » .\r\nودر أحاديث معتبره از حضرت صادق عليه السّلام منقول است كه : حضرت رسول صلّى اللّه عليه وآله وسلّم عصاي كوچكى داشتند كه چون - در صحرائى - نماز مىكردند آن را در پيش روى خود نصب مىكردند « 4 » .\r\nودر حديث ديگر فرمود كه : رحل آن جناب بلنديش به قدر يك ذراع بود ، وهرگاه نماز مىكردند أو را پيش روى خود مىگذاشتند تا آنكه ستر باشد ميان آن حضرت وهر كه از پيش نماز گذرد « 5 » .\r\n\r\n\r\n","description":"","footnote":"\r\n( 1 ) . كافى 3 / 200 ؛ تهذيب الأحكام 1 / 460 ؛ وسائل الشيعة 3 / 198 .\r\n( 2 ) . كافى 6 / 272 ؛ مكارم الأخلاق 27 ؛ وسائل الشيعة 12 / 143 و 24 / 249 .\r\n( 3 ) . محاسن 2 / 189 ؛ كافى 6 / 275 ؛ وسائل الشيعة 24 / 272 .\r\n( 4 ) . كافى 3 / 296 .\r\n( 5 ) . كافى 3 / 296 - 297 ؛ تهذيب الأحكام 2 / 322 ؛ استبصار 1 / 406 ؛ وسائل الشيعة 5 / 136 .\r\n","page_name":" 305 ","page_number":305},
  {"content":"\r\n\r\nودر حديث موثق از حضرت امام محمد باقر عليه السّلام منقول است كه : حضرت رسول صلّى اللّه عليه وآله وسلّم شبى نزد عايشه بود وعبادت بسيار مىكرد ، عايشه گفت : چرا اين قدر خود را تعب مىفرمائى وحال آنكه حق تعالى گناه گذشته وآيندهء تو را بخشيده است ؟\r\nفرمود كه : اى عايشه ! آيا بندهء شكر كنندهء خدا نباشم .\r\nپس امام محمد باقر عليه السّلام فرمود كه : آن جناب بر سر انگشتان پاها مىايستاد ونماز مىكرد ، پس حق تعالى فرستاد كه    طه . ما أَنْزَلْنا عَلَيْكَ الْقُرْآنَ لِتَشْقى    « 1 » . « 2 »\r\nودر حديث موثق ديگر از امام جعفر صادق عليه السّلام منقول است كه : حضرت رسول صلّى اللّه عليه وآله وسلّم در سفري بر ناقه‌اى سوار بود ، ناگاه به زير آمد وپنج سجده بجا آورد ، چون سوار شد صحابه گفتند : يا رسول اللّه ! كارى كردى كه پيشتر نمىكردى !\r\nفرمود : بلى ، جبرئيل مرا استقبال كرد وپنج بشارت داد ، من براي هر بشارتى سجدهء شكري ادا كردم « 3 » .\r\nودر حديث معتبر ديگر از آن حضرت منقول است كه فرمود : خلق نيكو خوشايند است ، روزى حضرت رسالت پناه صلّى اللّه عليه وآله وسلّم در مسجد نشسته بود ناگاه كنيز شخصي از أنصار آمد وكنار جامهء آن حضرت را گرفت ، حضرت گمان كرد كه با أو كارى دارد ، برخاست پس أو حرفى نگفت وحضرت نشست ، پس بار ديگر دست به كنار جامهء آن حضرت دراز كرد وآن جناب برخاست وباز أو ساكت شد وحضرت نشست ، چون سه مرتبه چنين كرد ومرتبهء چهارم كه آن جناب برخاست ، تارى از كنار رداى مبارك آن حضرت جدا كرد ، صحابه آن كنيز را عتاب كردند كه : چه‌كار داشتى آن قدر آن جناب را تعب دادى كه چهار مرتبه از براي تو از جا برخاست ؟\r\nگفت : ما بيمارى در خانهء خود داشتيم وأهل خانهء ما مرا فرستادند كه تارى از جامهء آن بزرگوار بگيرم براي شفا ، وهر مرتبه كه خواستم بگيرم آن بزرگوار برمىخاست من شرم\r\n\r\n\r\n","description":"","footnote":"\r\n( 1 ) . سورهء طه : 1 و 2 .\r\n( 2 ) . كافى 2 / 95 .\r\n( 3 ) . كافى 2 / 98 ؛ مكارم الأخلاق 265 ؛ وسائل الشيعة 7 / 18 .\r\n","page_name":" 306 ","page_number":306},
  {"content":"\r\n\r\nمىكردم كه از أو سؤال كنم ، تا آنكه در آخر خود جدا كردم « 1 » .\r\nودر حديث موثق از امام محمد باقر عليه السّلام منقول است كه : چون زن يهودية گوسفند را براي آن جناب به زهر آلوده كرده به نزد آن حضرت آورد كه تناول نمايد وگوسفند به سخن آمد وگفت : يا رسول اللّه ! مخور كه مرا مسموم كرده‌اند ؛ حضرت آن زن را طلبيد وفرمود كه : چرا چنين كردى ؟\r\nگفت : گفتم كه اگر پيغمبر است زهر به أو ضرر نمىرساند واگر پيغمبر نيست مردم را از أو به راحت مىافكنم . حضرت أو را عفو كرد وآسيبى به أو نرسانيد « 2 » .\r\nودر روايت معتبر از امام جعفر صادق عليه السّلام منقول است كه : حضرت رسول صلّى اللّه عليه وآله وسلّم روزى به نزد عايشه آمد ديد كه پارهء نان خشكى بر زمين افتاده است ونزديك بود كه پا بر آن گذارد ، پس برداشت وتناول نمود وفرمود كه : اى حميرا ! گرامىدار نعمتهاى خدا را بر خود ، كه چون نعمت از كسى گريخت ديگر برنمىگردد « 3 » .\r\nودر حديث حسن از آن حضرت منقول است كه : شب جمعه رسول خدا صلّى اللّه عليه وآله وسلّم در مسجد قبا ارادهء افطار نمود وفرمود كه : آيا آشاميدنى هست كه به آن افطار نمايم ؟\r\nأوس بن خولى انصارى كاسهء شيرى آورد كه عسل در آن ريخته بود ، چون بر دهان گذاشت وطعم آن را يافت ، از دهان برداشت وفرمود كه : اين دو آشاميدنى است كه از يكى به ديگرى اكتفا مىتوان نمود ، من نمىخورم هر دو را وحرام نمىكنم بر مردم خوردن آن را ، وليكن فروتنى مىكنم براي خدا ، وهركه فروتنى كند براي حق تعالى خدا أو را بلند مىگرداند ، وهركه تكبر كند خدا أو را پست مىگرداند ، وهركه در معيشت خود ميانه‌رو باشد خدا أو را روزى مىدهد ، وهركه اسراف نمايد خدا أو را محروم مىگرداند ، وهر كه مرگ را بسيار ياد كند خدا أو را دوست مىدارد « 4 » .\r\n\r\n\r\n","description":"","footnote":"\r\n( 1 ) . كافى 2 / 102 .\r\n( 2 ) . كافى 2 / 108 ؛ وسائل الشيعة 12 / 170 .\r\n( 3 ) . محاسن 2 / 230 ؛ كافى 6 / 300 ؛ وسائل الشيعة 24 / 382 .\r\n( 4 ) . كتاب الزهد 55 ؛ كافى 2 / 122 ؛ وسائل الشيعة 15 / 277 ؛ مستدرك الوسائل 11 / 303 .\r\n","page_name":" 307 ","page_number":307},
  {"content":"\r\n\r\nودر حديث صحيح از امام محمد باقر عليه السّلام منقول است كه : روزى ملكي به نزد حضرت سيّد المرسلين صلّى اللّه عليه وآله وسلّم آمد وگفت : خدا تو را مخيّر گردانيده است ميان آنكه بنده ورسول تواضع‌كننده باشى يا پادشاه ورسول باشى ، واز مرتبهء تو نزد حق تعالى چيزى كم نشود ؛ وكليدهاى خزينه‌هاى زمين را براي آن حضرت آورده بود كه : اينها كليدهاى خزانه‌هاى دنيا است پروردگار تو مىفرمايد كه : اگر خواهى بگير وهر يك را كه خواهى بگشا .\r\nحضرت فرمود كه : مىخواهم بنده ورسول تواضع‌كننده وشكسته باشم وپادشاهى نمىخواهم « 1 » .\r\nودر روايت ديگر چنان است كه فرمود كه : دنيا خانهء كسى است كه خانهء آخرت نداشته باشد ، واز براي دنيا كسى جمع مىكند كه عقل نداشته باشد .\r\nپس آن ملك گفت كه : بحقّ آن خداوندى كه تو را به راستى فرستاده است سوگند مىخورم چون كليدها را به من دادند كه براي تو بياورم همين سخن را كه فرمودى از ملكي شنيدم كه در آسمان چهارم مىگفت « 2 » .\r\nودر حديث معتبر از حضرت صادق عليه السّلام منقول است كه : هيچ چيز از دنيا آن حضرت را خوش نمىآمد مگر آنكه در دنيا گرسنه وترسان باشد « 3 » .\r\nودر حديث ديگر فرمود كه : بهترين نان خورشها نزد آن حضرت سركه وزيت بود « 4 » .\r\nودر حديث معتبر ديگر فرمود كه : روزى حضرت رسول صلّى اللّه عليه وآله وسلّم به نزد امّ سلمه آمد ، امّ سلمه پارهء نانى به نزد آن حضرت آورد ، فرمود كه : مگر نان خورش ندارى ؟\r\nگفت : بغير از سركه چيزى ندارم .\r\nفرمود كه : نيكو نان خورشى است سركه ، خانه‌اى كه سركه در آن هست از نان خورش\r\n\r\n\r\n","description":"","footnote":"\r\n( 1 ) . كافى 2 / 122 ؛ وسائل الشيعة 15 / 273 .\r\n( 2 ) . كافى 2 / 129 .\r\n( 3 ) . محاسن 2 / 278 ؛ كافى 2 / 129 و 8 / 129 و 163 ؛ وسائل الشيعة 24 / 243 .\r\n( 4 ) . كافى 6 / 328 ؛ وسائل الشيعة 25 / 86 .\r\n","page_name":" 308 ","page_number":308},
  {"content":"\r\n\r\nخالى نيست « 1 » .\r\nوفرمود كه : از براي آن جناب طعام گرمى حاضر كردند ، فرمود كه : خدا آتش را طعام ما نگردانيده است ، بگذاريد تا سرد شود كه طعام گرم بركت ندارد وشيطان در آن شريك مىشود « 2 » .\r\nوفرمود كه : آن جناب گاهى خربزه را با رطب وگاهى با شكر تناول مىكرد « 3 » ؛ واز سبزيها بادروج را دوست مىداشت « 4 » ؛ وچون آب مىآشاميد مىگفت : « الحمد للّه الّذي سقانا عذبا زلالا ولم يسقنا ملحا أجاجا ولم يؤاخذنا بذنوبنا » ، ودر قدح شامي آب مىآشاميد « 5 » .\r\nوفرمود كه : چون آن حضرت از روزه افطار مىنمود ، ابتدأ به حلوا مىنمود واگر نبود به شكر افطار مىنمود يا به خرما ، واگر اينها نبود به آب نيم‌گرم افطار مىنمود « 6 » .\r\nودر حديث ديگر فرمود كه : در زمان رطب به رطب ، ودر زمان خرما به خرما افطار مىنمود « 7 » .\r\nودر حديث معتبر از حضرت امام محمد باقر عليه السّلام منقول است كه : روزى رسول خدا صلّى اللّه عليه وآله وسلّم أسب به گرو دوانيد ، وبر سه درخت خرما گرو بسته بودند « 8 » .\r\nوبه سند معتبر از امام جعفر صادق عليه السّلام منقول است كه : مالي از براي رسول خدا صلّى اللّه عليه وآله وسلّم آوردند وقسمت فرمود وبه همهء أهل صفّه « 9 » نرسيد ، به بعضي از ايشان داد وبه بعضي\r\n\r\n\r\n","description":"","footnote":"\r\n( 1 ) . كافى 6 / 329 .\r\n( 2 ) . كافى 6 / 322 ؛ وسائل الشيعة 24 / 399 .\r\n( 3 ) . محاسن 2 / 375 ؛ كافى 6 / 362 . وروايت در هر دو مصدر از امام كاظم عليه السّلام مىباشد .\r\n( 4 ) . كافى 6 / 364 . و « بادروج » نوعي از ريحان است ( فرهنگ عميد 1 / 339 ) .\r\n( 5 ) . محاسن 2 / 405 و 406 ؛ كافى 6 / 384 و 385 .\r\n( 6 ) . كافى 4 / 153 ؛ وسائل الشيعة 10 / 158 .\r\n( 7 ) . محاسن 2 / 341 ؛ كافى 4 / 153 ؛ وسائل الشيعة 10 / 157 .\r\n( 8 ) . كافى 5 / 48 ؛ وسائل الشيعة 19 / 254 - 255 .\r\n( 9 ) . أهل صفّه : عده‌اى از مهاجران كه نه مسكنى داشتند ونه مال ، وحضرت رسول صلّى اللّه عليه وآله وسلّم آنها را در مسجد خود در مدينهء منوره در جائى كه مسقّف بود سكنى داد .\r\n","page_name":" 309 ","page_number":309},
  {"content":"\r\n\r\nنداد ، پس ترسيد كه مبادا آنها كه نگرفته‌اند دلهاى ايشان رنجيده باشد ، پس بيرون آمد وگفت : اى أهل صفّه ! عذر مىخواهم بسوى خدا وبسوى شما ، بدرستى كه مالي از براي ما آوردند وخواستيم كه بر شما قسمت كنيم ، گنجايش نداشت ، پس مخصوص كرديم به آن جمعى را كه از جزع ايشان ترسيديم از بسيارى پريشانى « 1 » .\r\nودر حديث صحيح از آن حضرت منقول است كه : رسول خدا صلّى اللّه عليه وآله وسلّم در أول بعثت مدتي آن قدر روزهء پياپى گرفت كه گفتند ديگر ترك نخواهد كرد ، پس مدتي ترك روزه كرد كه گفتند نخواهد گرفت ، پس مدتي يك روز روزه مىگرفت ويك روز افطار مىنمود به طريق حضرت داود عليه السّلام پس آن را ترك كرد ، ودر هر ماه سيزدهم وچهاردهم وپانزدهم را روزه مىداشت پس آن را ترك فرمود ، وسنّتش بر آن قرار گرفت كه در هر ماه پنجشنبهء أول ماه وپنجشنبهء آخر ماه وچهارشنبهء أول از دههء ميان ماه را روزه مىداشت وبر اين طريقه بود تا به جوار رحمت ايزدى پيوست ، وماه شعبان را تمام روزه مىداشت « 2 » .\r\nودر حديث معتبر ديگر فرمود كه : هرچه از رسول خدا صلّى اللّه عليه وآله وسلّم سؤال مىكردند ، عطا مىفرمود تا آنكه زنى پسرش را به خدمت آن جناب فرستاد وگفت : از آن حضرت سؤال كن ، اگر گويد نيست بگو پيراهن خود را به من ده .\r\nآن پسر چنان كرد وآن جناب پيراهن خود را كند وبه أو داد ، وچون هنگام نماز شد برهنه بود وبه نماز نتوانست بيرون آمد ، پس حق تعالى آن جناب را امر به ميانه‌روى فرمود واين آية را فرستاد  وَلا تَجْعَلْ يَدَكَ مَغْلُولَةً إِلى عُنُقِكَ وَلا تَبْسُطْها كُلَّ الْبَسْطِ فَتَقْعُدَ مَلُوماً مَحْسُوراً  « 3 » يعنى : « مگردان دست خود را بسته در گردن خود كه چيزى به كسى نبخشى ، ومگشا دست خود را گشودنى تمام كه آنچه دارى بدهى پس بنشينى ملامت كرده شده وممنوع از نماز يا عريان » « 4 » .\r\n\r\n\r\n","description":"","footnote":"\r\n( 1 ) . كافى 3 / 550 .\r\n( 2 ) . كافى 4 / 90 - 91 ، كه اين معنى در ضمن چند روايت ذكر شده است .\r\n( 3 ) . سورهء اسراء : 29 .\r\n( 4 ) . تفسير عياشى 2 / 289 ؛ كافى 4 / 55 - 56 ؛ مجمع البيان 3 / 411 - 412 .\r\n","page_name":" 310 ","page_number":310},
  {"content":"\r\n\r\nودر حديث معتبر ديگر فرمود كه : چون جناب رسول صلّى اللّه عليه وآله وسلّم به رختخواب مىرفت سرمهء سنگ در ديده‌هاى خود مىكشيد طاق طاق « 1 » .\r\nودر حديث صحيح منقول است كه : چهار ميل در چشم راست وسه ميل در چشم چپ مىكشيد « 2 » .\r\nوبه سند حسن منقول است كه : آن جناب در بعضي از راههاى مدينه مىگذشت وكنيز سياهى سرگين برمىچيد ، گفتند : دور شو از سر راه رسول خدا صلّى اللّه عليه وآله وسلّم .\r\nآن كنيز گفت كه : راه فراخ است .\r\nصحابه خواستند كه أو را آزار كنند فرمود كه : بگذاريدش كه أو جبّاره است ، يعنى تكبر دارد « 3 » .\r\nودر روايت معتبر ديگر مذكور است كه : آن جناب در تابستان كه براي خوابيدن از خانه بيرون مىآمد در روز پنجشنبه بيرون مىآمد ، ودر زمستان كه داخل خانه مىشد در روز جمعه داخل مىشد . ودر روايت ديگر وارد شده است كه : داخل شدن وبيرون آمدن هر دو در شب جمعه بود « 4 » .\r\nودر حديث معتبر ديگر منقول است كه : آن جناب بدست مبارك خود بزهاى أهل خود را مىدوشيد « 5 » .\r\nوبه سند موثق از حضرت صادق عليه السّلام منقول است كه : چون دههء آخر ماه رمضان داخل مىشد جناب رسول صلّى اللّه عليه وآله وسلّم كمر براي عبادت محكم مىبست واز زنان دورى مىكرد ، وشبها را به عبادت أحيا مىكرد وبه كار ديگر بغير عبادت متوجه نمىشد « 6 » .\r\n\r\n\r\n","description":"","footnote":"\r\n( 1 ) . كافى 6 / 493 ؛ وسائل الشيعة 2 / 100 .\r\n( 2 ) . كافى 6 / 495 ؛ وسائل الشيعة 2 / 101 .\r\n( 3 ) . كتاب الزهد 56 ؛ كافى 2 / 309 ؛ وسائل الشيعة 15 / 380 ؛ مستدرك الوسائل 12 / 32 .\r\n( 4 ) . كافى 6 / 532 ؛ وسائل الشيعة 5 / 326 . ودر هر دو مصدر عبارت « براي خوابيدن » ذكر نشده است .\r\n( 5 ) . كافى 5 / 86 ؛ وسائل الشيعة 17 / 62 .\r\n( 6 ) . كافى 4 / 155 ؛ من لا يحضره الفقيه 2 / 156 ؛ وسائل الشيعة 10 / 311 و 352 .\r\n","page_name":" 311 ","page_number":311},
  {"content":"\r\n\r\nودر حديث حسن ديگر فرمود كه : چون دههء آخر رمضان مىشد خيمه‌اى از مو براي آن جناب در مسجد مىزدند ومشغول عبادت مىشد ، وشبها خواب نمىكرد ونزد زنان نمىخوابيد « 1 » ؛ وچون جنگ بدر در ماه رمضان شد واعتكاف دههء آخر آن جناب را ميسّر نشد ، در سال ديگر بيست روز اعتكاف نمود : ده روز براي آن سال وده روز قضاى سال گذشته « 2 » .\r\nوفرمود كه : آن جناب در شب وروز ده طواف مىكرد « 3 » ؛ ودر عيد أضحى دو گوسفند قرباني مىكرد يكى براي خود ويكى براي هركه قرباني نداشته باشد از امّت آن جناب « 4 » ؛ ونهى فرمود از آنكه باغهاى مدينه را ديوار بگذارند براي آنكه راهگذاران ميوه‌اى توانند خورد ، وچون وقت رسيدن ميوه‌ها مىشد مىفرمود كه ديوارهاى باغها را سوراخ كنند براي غربا وراهگذاران « 5 » ؛ وآن جناب كدو را دوست مىداشتند واز روى صحن برمىچيدند آن را وتناول مىفرمودند « 6 » .\r\nودر حديث ديگر منقول است كه : أبو سعيد خدري به عيادت آن جناب آمد ودست بر روى لحاف آن جناب گذاشته واز شدت تب احساس حرارت كرد پس گفت : چه بسيار شديد است تب شما ؟\r\nفرمود كه : ما أهل بيت چنين مىباشيم ، بلاى ما شديد است وثواب ما مضاعف است « 7 » .\r\nودر حديث ديگر فرمود كه : رسول خدا هديه را مىخورد وتصدّق را نمىخورد ،\r\n\r\n\r\n","description":"","footnote":"\r\n( 1 ) . كافى 4 / 175 ؛ تهذيب الأحكام 4 / 287 ؛ وسائل الشيعة 10 / 545 .\r\n( 2 ) . كافى 4 / 175 ؛ من لا يحضره الفقيه 2 / 184 ؛ مستدرك الوسائل 7 / 560 .\r\n( 3 ) . كافى 4 / 428 ؛ من لا يحضره الفقيه 2 / 411 ؛ وسائل الشيعة 13 / 307 .\r\n( 4 ) . كافى 4 / 495 ؛ وسائل الشيعة 14 / 100 .\r\n( 5 ) . كافى 3 / 569 ؛ وسائل الشيعة 9 / 203 و 18 / 230 .\r\n( 6 ) . محاسن 2 / 329 ؛ كافى 6 / 370 ؛ امالى شيخ طوسي 362 ؛ مكارم الأخلاق 30 .\r\n( 7 ) . التمحيص 34 ؛ مستدرك الوسائل 2 / 435 .\r\n","page_name":" 312 ","page_number":312},
  {"content":"\r\n\r\nومىفرمود كه : اگر پاچهء گوسفندى براي من به هديه بياورند قبول مىكنم « 1 » .\r\nودر حديث صحيح ديگر فرمود كه : چون آن جناب از دنيا رفت قرض داشت « 2 » ودر حديث صحيح ديگر فرمود كه : آداب نماز آن جناب آن بود كه آب وضو را نزديك سر خود مىگذاشت وسرش را مىپوشانيد ومسواك را زير فراش خود مىگذاشت وقدرى مىخوابيد ، وچون بيدار مىشد نظر به أطراف آسمان مىكرد وآيات آخر سورهء آل عمران را مىخواند ، پس مسواك مىكرد ووضو مىساخت وچهار ركعت نماز مىگزارد وركوع وسجود را به قدر قرائت طول مىداد ، وركوع را آن قدر طول مىداد كه مىگفتند سر از ركوع بر نخواهد داشت امشب ، وهمچنين سجود را طول مىداد ، پس به رختخواب برمىگشت وقدرى مىخوابيد ، پس بيدار مىشد وباز نظر به آسمان مىكرد وآيات را مىخواند ومسواك مىكرد ووضو مىساخت وبه همان طريقه چهار ركعت نماز مىكرد ، وباز به رختخواب برمىگشت وقدرى مىخوابيد ، وباز برمىخاست وبه همان آداب عمل مىكرد ونماز وتر ونافلهء صبح را مىگذاشت ، پس به مسجد مىرفت براي نماز صبح « 3 » .\r\nودر حديث معتبر ديگر فرمود كه : اگر ترسى كه شوق دنيا بر تو غالب گردد ، به يادآور زندگانى رسول خدا صلّى اللّه عليه وآله وسلّم را كه قوت آن جناب نان جو بود وحلواى أو خرما بود وآتش افروزش سعف خرما بود اگر به دستش مىآمد « 4 » .\r\nدر حديث ديگر فرمود كه : حضرت رسول صلّى اللّه عليه وآله وسلّم هرگز به كنه عقل خود با مردم سخن نگفت ، مىفرمود : ما گروه پيغمبران مأمور شده‌ايم كه سخن گوئيم با مردم به اندازهء عقلهاى ايشان « 5 » .\r\n\r\n\r\n","description":"","footnote":"\r\n( 1 ) . كافى 5 / 143 ، كه اين معنى در ضمن دو روايت ذكر شده است .\r\n( 2 ) . كافى 5 / 93 ؛ وسائل الشيعة 18 / 319 .\r\n( 3 ) . تهذيب الأحكام 2 / 334 ؛ وسائل الشيعة 4 / 270 .\r\n( 4 ) . كتاب الزهد 12 ؛ كافى 8 / 168 ؛ وسائل الشيعة 16 / 14 .\r\n( 5 ) . كافى 1 / 23 و 8 / 268 ؛ امالى شيخ صدوق 341 .\r\n","page_name":" 313 ","page_number":313},
  {"content":"\r\n\r\nودر حديث ديگر منقول است كه : قوت آن حضرت نان جو بود بىنان خورش « 1 » .\r\nودر حديث معتبر از حضرت امام صادق عليه السّلام منقول است كه : خواهر رضاعى جناب رسول صلّى اللّه عليه وآله وسلّم به نزد آن جناب آمد ، چون نظر بر أو افكند شاد شد ورداى خود را براي أو افكند وأو را بر روى رداى خود نشانيد وبا أو سخن گفت وبر روى أو مىخنديد ، پس أو برخاست ورفت وبرادر أو آمد ، ونسبت به برادرش نكرد آنچه نسبت به أو كرد ، صحابه گفتند : يا رسول اللّه ! نسبت به خواهر - كه زن بود - اكرام وبشاشت بيشتر به عمل آورديد از برادر .\r\nفرمود : زيرا كه أو نسبت به پدرش نيكوكارتر بود « 2 » .\r\nودر حديث معتبر ديگر از آن حضرت منقول است كه : روزى حضرت رسول صلّى اللّه عليه وآله وسلّم به مردى رسيد از قبيلهء بنى فهد وأو غلام خود را مىزد وغلام مىگفت كه : پناه مىبرم به خدا ، وأو باز مىزد ، چون غلام نظرش بر آن حضرت افتاد گفت : پناه مىبرم به محمد ، پس دست از أو برداشت ، حضرت فرمود : أو پناه به خدا برد أو را پناه ندادى وچون به من پناه آورد دست از أو برداشتى ! خدا احقّ است به آنكه كسى كه به أو پناه برد أمان يابد .\r\nآن مرد گفت كه : أو را آزاد كردم از براي خدا .\r\nحضرت فرمود كه : بحقّ خدائى كه مرا به پيغمبرى فرستاده است كه اگر أو را آزاد نمىكردى هرآينه گرمى آتش بر روى تو مىرسيد « 3 » .\r\nودر حديث ديگر فرمود كه : روزى حضرت رسول صلّى اللّه عليه وآله وسلّم با جمعى از صحابه به راهى مىرفت ، ناگاه به بزغاله‌اى هر دو گوش بريده رسيدند كه در مزبله‌اى افتاده بود ، پس حضرت فرمود كه : كداميك از شما مىخواهيد كه اين را به يك درهم بگيريد ؟\r\nگفتند : ما اين را به هيچ نمىگيريم وبه مفت هم نمىخواهيم .\r\n\r\n\r\n","description":"","footnote":"\r\n( 1 ) . كتاب الزهد 29 ؛ مستدرك الوسائل 16 / 335 .\r\n( 2 ) . كتاب الزهد 34 ؛ كافى 2 / 161 ؛ وسائل الشيعة 21 / 488 . ودر دو مصدر أخير بجاى « به پدرش » ، « به پدر مادرش » ذكر شده است .\r\n( 3 ) . كتاب الزهد 44 ؛ وسائل الشيعة 22 / 401 .\r\n","page_name":" 314 ","page_number":314},
  {"content":"\r\n\r\nپس حضرت فرمود : واللّه كه دنيا نزد من « 1 » بىقدرتر است از اين بزغاله نزد شما « 2 » .\r\nوبه سند صحيح منقول است كه : شخصي به خدمت حضرت رسول صلّى اللّه عليه وآله وسلّم آمد ديد كه آن حضرت بر حصيرى خوابيده كه نقش حصير در پهلوى آن حضرت جا كرده است وبالشئ از ليف خرما در زير سر گذاشته كه نقش آن در خدّ مباركش نشسته ، پس گفت كه :\r\nپادشاه عجم وپادشاه روم بر حرير وديبا مىخوابند وتو بر چنين حصير وبالشئ مىخوابى ؟\r\nحضرت فرمود كه : واللّه من از ايشان بهتر ونزد حق تعالى گراميترم ، مرا با دنيا چه‌كار است ؟ نيست مثل دنيا مگر مثل سواره‌اى كه بر درختى بگذرد ودر سايهء آن درخت قرار گيرد وچون سايه بگردد بار كند ودرخت را بگذارد « 3 » .\r\nودر حديث معتبر ديگر منقول است كه : اعرابى با حضرت رسول صلّى اللّه عليه وآله وسلّم شتر به گرو دوانيد كه اگر ببرد ناقهء آن حضرت را بگيرد ، وچون دوانيدند شتر اعرابى سبقت كرد ، حضرت فرمود به صحابه كه : شما شتر مرا بلند كرديد وگفتيد البتة سبقت خواهد گرفت پس خدا آن را پست كرد ، چنانكه كوهها براي كشتى نوح گردنكشى كردند وجودي تواضع كرد پس حق تعالى كشتى را بر جودي قرار داد « 4 » .\r\nوبه سند صحيح منقول است كه : حضرت رسول صلّى اللّه عليه وآله وسلّم روزى هفتاد مرتبه توبه مىكرد بىگناهى ومىگفت : « أتوب إلى اللّه » « 5 » .\r\nودر حديث معتبر ديگر فرمود كه : شخصي از أنصار براي آن حضرت يك صاع رطب به هديه آورد ، حضرت به خادم گفت كه : داخل خانه شو واگر كاسه يا طبقى بيابى بياور .\r\nخادم رفت وبرگشت وگفت : نيافتم .\r\n\r\n\r\n","description":"","footnote":"\r\n( 1 ) . در مصدر « دنيا نزد خدا » آمده است .\r\n( 2 ) . كتاب الزهد 49 ؛ كافى 2 / 129 .\r\n( 3 ) . كتاب الزهد 50 .\r\n( 4 ) . كتاب الزهد 61 ؛ مستدرك الوسائل 8 / 273 و 11 / 296 و 14 / 80 .\r\n( 5 ) . كتاب الزهد 73 ؛ مستدرك الوسائل 5 / 320 و 12 / 85 و 143 .\r\n","page_name":" 315 ","page_number":315},
  {"content":"\r\n\r\nپس آن جناب به جامهء خود زمين را جاروب كرد وفرمود كه : اينجا بريز ؛ وفرمود كه :\r\nبحقّ خداوندى كه جانم بدست قدرت اوست سوگند مىخورم كه اگر دنيا نزد حق تعالى به قدر پر پشه‌اى اعتبار مىداشت به هيچ كافر ومنافق يك شربت آب نمىداد « 1 » .\r\nودر نهج البلاغة از حضرت أمير المؤمنين عليه السّلام منقول است كه فرمود : براي ترك دنيا تو را تأسّى به حضرت رسول خدا صلّى اللّه عليه وآله وسلّم وملاحظهء أحوال آن جناب كافى است ، واز براي مذمّت وعيب دنيا همين بس است كه از براي آن جناب ميسّر نشد وبراي ديگران مهيّا گرديد ، ولب به شير دنيا آلوده نكرد وپهلو از آن خالى مىكرد ، دنيا را درهم شكست شكستنى ونظر خواهش بسوى آن نكرد ، هرگز پهلويش از دنيا از همه كس خالىتر بود وشكمش از طعام هرگز سير نبود ، حق تعالى دنيا را بر أو عرض كرد وأو قبول نكرد زيرا كه دانست خدا دنيا را دشمن مىدارد پس آن را دشمن داشت ودانست كه خدا آن را حقير شمرده پس آن را حقير شمرد ، وبدرستى كه آن جناب بر روى زمين طعام تناول مىنمود وبه روش بندگان دو زانو مىنشست ، ونعلين وجامهء خود را به دست خود پنبه مىزد وبر درازگوش برهنه سوار مىشد وديگرى را رديف خود مىكرد ، وپرده‌اى در خانهء خود ديد كه در آن صورتها بود به يكى از زنان خود گفت كه : اين را پنهان كن از من كه هرگاه نظر بسوى اين مىافكنم دنيا وزينتهاى آن به يادم مىآيد ، پس آن حضرت روى دل خود را بالكلّيّه از دنيا گردانيده بود وياد آن را در دل خود ميرانده بود ، ومىخواست كه زينت دنيا از نظر أو پنهان باشد وجامه‌هاى زيباى آن را نگيرد وآن را خانهء قرار نداند واميد ماندن در آن نداشته باشد ، پس دنيا را از دل به در كرده بود واز خاطر محو نموده بود واز ديده پنهان كرده بود ، وكسى كه چيزى را دشمن دارد نمىخواهد كه بسوى آن نظر كند ودشمن مىدارد كه نزد أو مذكور شود ، بدرستى كه در أحوال آن حضرت هست آنچه تو را دلالت نمايد بر بديها وعيبهاى دنيا زيرا كه بسيار بود با أهل بيت مخصوص خود گرسنه مىماند وامتعه وزينتهاى آن را حق تعالى به أو نداده بود با آن قرب ومنزلت كه أو را نزد حق تعالى\r\n\r\n\r\n","description":"","footnote":"\r\n( 1 ) . التمحيص 48 ؛ مستدرك الوسائل 16 / 226 .\r\n","page_name":" 316 ","page_number":316},
  {"content":"\r\n\r\nبود ، بدرستى كه از دنيا گرسنه بيرون رفت وسالم از تصرف در دنيا وارد عقبى شد ، واز براي خود سنگى بر روى سنگى نگذاشت تا از دار فنا به دار بقا رحلت نمود « 1 » .\r\nودر أحاديث معتبره از حضرت صادق عليه السّلام منقول است كه : حضرت رسالت پناه صلّى اللّه عليه وآله وسلّم دست وكتف گوسفند را دوست مىداشت زيرا كه به چراگاه نزديكتر واز بول وسرگين دورتر است ؛ واز ران كراهت داشت براي آنكه به محلّ بول وسرگين نزديكتر است « 2 » .\r\nودر حديث معتبر ديگر منقول است كه از آن حضرت پرسيدند : به چه سبب رسول خدا صلّى اللّه عليه وآله وسلّم دست گوسفند را زيادة از ساير اعضاى آن دوست مىداشت ؟\r\nفرمود : زيرا كه حضرت آدم عليه السّلام گوسفندى از براي پيغمبران از فرزندان خود قرباني كرد واز براي هر پيغمبرى عضوى از آن را نام برد واز براي آن حضرت دست را نام برد ، پس به اين سبب آن جناب آن را دوست مىداشت وبر ساير اعضا تفضيل مىداد « 3 » .\r\nوبه سند معتبر از حضرت امام حسين عليه السّلام منقول است كه : چون حضرت رسول صلّى اللّه عليه وآله وسلّم دست به دعا برمىداشت تضرع وابتهال مىنمود وانگشتان را حركت مىداد مانند سائلى كه طعام از كسى طلبد « 4 » .\r\nودر حديث معتبر از حضرت أمير المؤمنين عليه السّلام منقول است كه حضرت رسول صلّى اللّه عليه وآله وسلّم فرمود كه : من مبعوث شدم با اخلاق نيكوى پسنديده « 5 » .\r\nودر حديث معتبر از حضرت امام زين العابدين عليه السّلام منقول است كه فرمود : پدر ومادرم فداى جدّم رسول خدا صلّى اللّه عليه وآله وسلّم باد كه با آن منزلت كه أو را نزد حق تعالى بهم رسيد وآن وعده‌هاى كرامت كه به أو داد ، اهتمام وسعى در بندگى خدا را ترك نكرد تا آنكه ساق پاى مباركش باد كرد وقدم محترمش ورم كرد ، پس گفتند به آن حضرت كه : چرا اين قدر به\r\n\r\n\r\n","description":"","footnote":"\r\n( 1 ) . نهج البلاغة 226 - 229 ، خطبه 160 .\r\n( 2 ) . رجوع شود به بصائر الدرجات 503 وعلل الشرايع 134 ووسائل الشيعة 25 / 57 .\r\n( 3 ) . محاسن 2 / 262 - 263 ؛ كافى 6 / 315 ؛ علل الشرايع 134 .\r\n( 4 ) . مكارم الأخلاق 268 .\r\n( 5 ) . امالى شيخ طوسي 596 .\r\n","page_name":" 317 ","page_number":317},
  {"content":"\r\n\r\nخود تعب مىفرمائى وحال آنكه خدا گناه گذشته وآيندهء تو را آمرزيده است ؟ فرمود كه :\r\nآيا بندهء شكر كنندهء خدا نباشم « 1 » ؟\r\nوبه سند معتبر از امام جعفر صادق عليه السّلام منقول است كه : حضرت رسول خدا صلّى اللّه عليه وآله وسلّم خود را به مشك خوشبو مىكرد كه برق مشك از سر آن حضرت مىنمود « 2 » ومشك دانى داشت آن حضرت كه هرگاه وضو مىساخت آن را به دست مىگرفت وبر خود مىماليد « 3 » ؛ وچون سر آن حضرت درد مىكرد روغن كنجد به دماغ مىريخت « 4 » ؛ وچون قسم ياد مىكرد مىگفت : « لا » و « استغفر اللّه » ، وسوگند نمىخورد « 5 » .\r\nودر حديث معتبر ديگر فرمود كه : روزى آن حضرت را عقرب گزيد پس فرمود كه :\r\nخدا تو را لعنت كند كه پروا نمىكنى از آزار كردن مؤمن وكافر ونيكوكار وبدكردار ؛ پس نمك طلبيد وبر آن موضع ماليد تا ساكن شد وفرمود كه : اگر مردم بدانند در نمك چه فايده‌ها است هرآينه محتاج نشوند به ترياك فاروق « 6 » .\r\nودر روايت معتبر از حضرت امام محمد باقر عليه السّلام منقول است كه : روزى حضرت رسول صلّى اللّه عليه وآله وسلّم نشسته بود وجبرئيل نزد آن حضرت بود ، ناگاه جبرئيل نظر كرد بسوى آسمان ورنگش متغير شد مانند زعفران وپناه به حضرت رسول آورد ، پس نظر كرد بسوى آسمان وديد كه جسمي عظيم از آسمان به زير مىآيد كه ما بين مشرق ومغرب را پر كرده است تا آنكه نزديك شد به آن حضرت وگفت : مرا حق تعالى بسوى تو فرستاده است كه مخيّر گردانم تو را ميان آنكه پادشاه وپيغمبر باشى يا بنده وپيغمبر باشى ؛ پس آن حضرت نظر كرد بسوى جبرئيل وديد رنگش به حال خود برگشته است ، پس جبرئيل\r\n\r\n\r\n","description":"","footnote":"\r\n( 1 ) . امالى شيخ طوسي 637 .\r\n( 2 ) . قرب الإسناد 151 ؛ كافى 6 / 515 ؛ مكارم الأخلاق 33 .\r\n( 3 ) . كافى 6 / 515 ؛ مكارم الأخلاق 42 ؛ وسائل الشيعة 3 / 500 و 4 / 434 .\r\n( 4 ) . كافى 6 / 524 .\r\n( 5 ) . محاسن 2 / 421 ؛ كافى 7 / 463 .\r\n( 6 ) . كافى 6 / 327 .\r\n","page_name":" 318 ","page_number":318},
  {"content":"\r\n\r\nگفت كه : اختيار كن كه بنده ورسول باشى .\r\nحضرت فرمود كه : بلكه مىخواهم بنده ورسول باشم .\r\nپس آن ملك پاى راست خود را برداشت ودر ميان آسمان أول گذاشت وپاى ديگر را در آسمان دوم گذاشت ، وهمچنين هر قدمي را در آسمان مىگذاشت وهرچند بلند مىشد كوچك مىشد تا آنكه به قدر گنجشكى شد ، پس حضرت رسول صلّى اللّه عليه وآله وسلّم به جبرئيل گفت كه : من تو را متغير ديدم وبسيار ترسيدم ، سبب تغيّر تو چه بود ؟\r\nجبرئيل گفت : يا نبيّ اللّه ! مرا ملامت مكن به ترسيدن ، آيا مىدانى كه اين ملك كيست ؟\r\nفرمود : نه .\r\nجبرئيل گفت : اين إسرافيل است كه حاجب پروردگار است واز روزى كه حق تعالى آسمان وزمين را خلق كرده به زمين نيامده است ، چون ديدم كه أو به زمين مىآيد گمان كردم كه قيامت برپا شده است ، وتغيير من به سبب اين بود ، وچون ديدم كه براي كرامت وبزرگوارى تو آمده است رنگم به حال خود برگشت ، آيا نديدى كه چگونه كوچك مىشد هرچند بلند مىشد ؟ هر چيز كه به درگاه جلال حق تعالى ومحلّ مناجاة وقرب أو نزديك مىشود نزد عظمت أو حقير مىشود ، اين ملك حاجب پروردگار است ونزديكترين خلق است در درگاه أو ولوح در ميان دو ديدهء اوست از ياقوت سرخ ، چون حق تعالى وحى مىفرستد لوح بر پيشانى أو مىخورد پس نظر مىكند در لوح وآنچه در آنجا مىيابد به ما القا مىكند وما به آسمان وزمين مىرسانيم وبا آنكه أو نزديكترين خلق است به محلّ صدور وحى ، ميان أو ومحلّ صدور وحى وظهور وعظمت وجلال الهى نود حجاب است از نور كه ديده‌هاى آنها مانده مىشود وبه شمار ووصف درنمىآيند ، ومن نزديكترين خلقم به إسرافيل وميان من وأو هزارساله راه است « 1 » .\r\nوابن شهرآشوب گفته است : بعضي از آداب شريفه واخلاق كريمهء حضرت رسالت پناه صلّى اللّه عليه وآله وسلّم كه از اخبار متفرقة ظاهر مىشود آن است كه آن حضرت از همهء مردم حكيم‌تر\r\n\r\n\r\n","description":"","footnote":"\r\n( 1 ) . تفسير قمى 2 / 27 - 28 ودر آن بجاى نود حجاب ، هفتاد حجاب آمده است .\r\n","page_name":" 319 ","page_number":319},
  {"content":"\r\n\r\nوداناتر وبردبارتر وشجاع‌تر وعادلتر ومهربانتر بود ، وهرگز دستش به دست زنى نرسيد كه بر أو حلال نباشد ، وسخىترين مردم بود ، هرگز دينار ودرهمى نزد أو نماند واگر از عطايش چيزى زياد مىآمد وشب مىرسيد قرار نمىگرفت تا آن را به مصرفش مىرسانيد ، وزيادة از قوت سال خود هرگز نگاه نمىداشت وباقي را در راه خدا مىداد ، وپست‌ترين طعامها را نگاه مىداشت مانند جو وخرما ، وهرچه مىطلبيدند عطا مىفرمود ، واز قوت سال خود ايثار مىفرمود ، وبر زمين مىنشست وبر زمين طعام مىخورد وبر زمين مىخوابيد ، ونعلين وجامهء خود را پينه مىكرد ، ودر خانه را خود مىگشود وگوسفند را خود مىدوشيد وپاى شتر را خود مىبست ، وچون خادم از گردانيدن آسيا مانده مىشد مدد أو مىكرد ، وآب وضو را به دست خود حاضر مىكرد در شب ، وپيوسته سرش در زير بود ، ودر حضور مردم تكيه نمىنمود ، وخدمتهاى أهل خود را مىكرد ، وبعد از طعام انگشتان خود را مىليسيد ، وهرگز آروغ نزد ، وآزاد وبنده كه آن حضرت را به ضيافت مىطلبيدند أجابت مىنمود اگر چه از براي پاچهء گوسفندى بود ، وهديه را قبول مىنمود اگر چه يك جرعهء شير بود ، وتصدّق را نمىخورد ، ونظر بر روى مردم بسيار نمىكرد ، وهرگز از براي دنيا به خشم نمىآمد واز براي خدا غضب مىكرد ، واز گرسنگى گاهى سنگ بر شكم مىبست ، وهرچه حاضر مىكردند تناول مىنمود وهيچ چيز را رد نمىفرمود ، برد يمنى مىپوشيد وجبّهء پشم مىپوشيد ، وجامه‌هاى آكنده از پنبه وكتان مىپوشيد ، وأكثر جامه‌هاى رسول خدا سفيد بود ، وعمامه بر سر مىبست وابتداى پوشيدن جامه از جانب راست مىنمود ، وجامهء فاخرى داشت كه مخصوص روز جمعه بود ، وچون جامهء نو مىپوشيد كهنه را به مسكينى مىبخشيد ، وعبائى داشت كه به هر جا مىرفت دوته مىكرد وبه زير خود مىافكند ، وانگشتر نقره در انگشت كوچك دست راست مىكرد ، وخربزه را دوست مىداشت ، واز بوهاى بد كراهت داشت ، ووقت هر وضو ساختن مسواك مىكرد ، وگاه بندهء خود را وگاه ديگرى را در عقب خود رديف مىكرد ، وبر هرچه ميسّر مىشد سوار مىشد گاه أسب وگاه استر وگاه درازگوش بىپالان وزين سوار مىشد ، وپياده وپاى برهنه بىردا وعمامه گاه‌گاهى راه مىرفت ، وبه اقصاى\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nمدينه مىرفت براي تشييع جنازة وعيادت بيماران ، وبا فقرا ومساكين مىنشست وبا ايشان طعام مىخورد ، وصاحبان علم وصلاح واخلاق حسنه را گرامى مىداشت ، وشريف هر قوم را تأليف قلب مىنمود ، وخويشان خود را احسان مىكرد بىآنكه ايشان را بر ديگران اختيار كند مگر به چيزى چند كه خدا به آن امر كرده است ، وأدب هر كس را رعايت مىكرد ، وهركه عذر مىطلبيد قبول عذر أو مىنمود ، وتبسّم بسيار مىكرد در غير وقت نزول قرآن وموعظه ، وهرگز صداى خنده‌اش بلند نمىشد ، ودر خورش وپوشش بر بندگان خود زيادتى نمىكرد ، وهرگز كسى را دشنام نداد ، وهرگز زنان وخدمتكاران خود را نفرين نكرد ودشنام نداد ، وهر آزاد وغلام وكنيز كه براي حاجتي مىآمد برمىخاست وبا أو مىرفت ، ودرشت‌خو نبود ودر خصومت صدا بلند نمىكرد ، وبد را به نيكى جزا مىداد ، وبه هركه مىرسيد ابتدأ به سلام مىكرد وابتدأ به مصافحه مىنمود ، ودر هر مجلسي كه مىنشست ياد خدا مىكرد ، وأكثر نشستن آن حضرت رو به قبله بود ، وهركه نزد أو مىآمد أو را گرامى مىداشت وگاهى رداى مبارك خود را براي أو پهن مىكرد وأو را ايثار مىنمود به بالش خود ، ورضا وغضب أو را مانع از گفتن حق نمىشد .\r\nخيار را گاه با رطب وگاه با نمك تناول مىفرمود ، واز ميوه‌هاى تر خربزه وانگور را دوست‌تر مىداشت ، وأكثر خوراك آن حضرت آب وخرما يا شير وخرما بود ، وگوشت وتريد كدو را بسيار دوست مىداشت ، وشكار نمىكرد امّا گوشت شكار را مىخورد ، ونان وروغن مىخورد ، واز گوسفند دست وكتف را واز شوربا كدو را واز نان خورش سركه را واز خرما عجوه را واز سبزيها كاسنى وبادروج را دوست مىداشت « 1 » .\r\nوشيخ طبرسى گفته است كه : تواضع وفروتنى آن حضرت به مرتبه‌اى بود كه در جنگ خيبر وبنى قريظة وبنى النضير بر درازگوشى سوار شده بود كه لجامش وجلش از ليف خرما بود ، وبر أطفال وزنان سلام مىكرد ، روزى شخصي با آن حضرت سخن مىگفت\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 190 - 192 .\r\n","page_name":" 321 ","page_number":321},
  {"content":"\r\n\r\nومىلرزيد ، فرمود كه : چرا از من مىترسى ؟ من پادشاه نيستم « 1 » .\r\nواز انس منقول است كه گفت : من نه سال خدمت آن حضرت كردم ، يك بار به من نگفت كه چرا چنين كردى ، وهرگز كارى را بر من عيب نكرد ، وهرگز بوى خوشى خوشتر از بوى آن حضرت نشنيدم ، وبا كسى كه مىنشست زانويش بر زانوى أو پيشى نمىگرفت ، روزى اعرابى آمد ورداى مباركش را به عنف كشيد به حدّى كه در گردن مباركش جاى كنار ردا ماند پس گفت : از مال خدا به من بده ، آن حضرت از روى لطف بسوى أو التفات فرمود وخنديد وفرمود كه به أو عطائي دادند - پس حق تعالى فرستاد كه  إِنَّكَ لَعَلى خُلُقٍ عَظِيمٍ  « 2 » « بدرستى كه تو بر خلق عظيمى هستى » - وحياى آن حضرت به مرتبه‌اى بود كه چيزى كه مكروه آن حضرت بود اظهار نمىفرمود وما از رنگ مباركش مىيافتيم « 3 » ، وجودش مرتبهء كمال بود چنانكه حضرت أمير المؤمنين عليه السّلام فرمود كه : آن حضرت از همهء خلق بخشنده‌تر بود ومصاحبتش از همه كس نيكوتر بود ولهجه‌اش از همه كس راست‌تر بود وجرئتش از همه كس بيشتر بود وخويش از همه كس نرمتر بود ، وبه أمان وپيمان از همه كس بيشتر وفا مىكرد ، ودر أول مرتبه هركه آن حضرت را ملاقاة مىكرد مهابتى عظيم از أو در دل خود مىيافت وچون با أو معاشرت مىكرد أو را دوست مىداشت ، من پيش از أو وبعد از أو مانند أو نديدم « 4 » .\r\nواز ابن عباس منقول است كه حضرت رسول صلّى اللّه عليه وآله وسلّم فرمود كه : من تأديب كردهء خدايم ، وعلى تأديب كردهء من است ، حق تعالى مرا امر كرد به سخاوت ونيكى ونهى كرد مرا از بخل وجفا وهيچ صفت نزد حق تعالى بدتر از بخل وبدى خلق نيست « 5 » .\r\nوشجاعت آن حضرت به مرتبه‌اى بود كه حضرت أسد اللّه الغالب مىگفت كه : هرگاه\r\n\r\n\r\n","description":"","footnote":"\r\n( 1 ) . مكارم الأخلاق 15 و 16 .\r\n( 2 ) . سورهء قلم : 4 .\r\n( 3 ) . مكارم الأخلاق 16 و 17 .\r\n( 4 ) . مكارم الأخلاق 18 .\r\n( 5 ) . مكارم الأخلاق 17 .\r\n","page_name":" 322 ","page_number":322},
  {"content":"\r\n\r\nجنگ گرم مىشد ما پناه به آن حضرت مىبرديم وهيچ‌كس به دشمن از آن حضرت نزديكتر نبود « 1 » .\r\nودر روايات بسيار نقل كرده‌اند كه : خشنودى وغضب آن جناب را در چهره‌اش مىيافتند ، چون شاد مىشد رويش درخشان مىشد بسانى كه عكس ديوارها را در روى انورش مىتوانست ديد ، وچون غضبناك مىشد سرخ وبرافروخته مىشد ، وشفقت آن حضرت نسبت به امّت چنان بود كه هركه را سه روز نمىديد البتة أحوال أو را مىپرسيد ، اگر مىگفتند به سفر رفته است از براي أو دعا مىكرد ، واگر حاضر بود به ديدن أو مىرفت ، واگر بيمار بود عيادت مىكرد أو را « 2 » .\r\nواز جابر انصارى مروى است كه گفت : جناب رسول خدا صلّى اللّه عليه وآله وسلّم در بيست ويك جنگ خود همراه بود ودر نوزده جنگ از آنها من همراه بودم ، در بعضي از جنگها شتر من مانده شد وخوابيد وآن حضرت در عقب مردم بود وضعيفان را به قافله مىرساند ورديف مىكرد ودعا مىكرد براي ايشان ، پس به من رسيد گفت : كيستى ؟\r\nگفتم : منم جابر ، پدر ومادرم فداى تو باد .\r\nفرمود كه : چه مىشود تو را ؟\r\nگفتم : شترم مانده است .\r\nفرمود كه : عصا دارى ؟\r\nگفتم : بلى . پس عصاي مرا گرفت وبر شتر زد وآن را برخيزاند ، پس خوابانيد وپاى مبارك را بر دستش گذاشت وفرمود كه : سوار شو ، چون سوار شدم به اعجاز آن حضرت شتر من بر شتر آن جناب پيشى گرفت ، پس در آن شب بيست وپنج نوبت براي من استغفار كرد پس پرسيد كه : عبد اللّه پدر تو چند فرزند گذاشته است ؟\r\nگفتم : هفت دختر .\r\n\r\n\r\n","description":"","footnote":"\r\n( 1 ) . مكارم الأخلاق 18 .\r\n( 2 ) . مكارم الأخلاق 19 .\r\n","page_name":" 323 ","page_number":323},
  {"content":"\r\n\r\nفرمود : قرض گذاشته است ؟\r\nگفتم : بلى .\r\nفرمود كه : چون به مدينه رسى با قرض خواهان مقاطعه كن كه هر چندگاه قدرى بگيرند تا تمام شود ، واگر راضى نشوند چون هنگام چيدن خرما شود مرا خبر كن .\r\nپس پرسيد كه : زن خواسته‌اى ؟\r\nگفتم : بلى ، زن ثيبه‌اى « 1 » را گرفته‌ام .\r\nفرمود كه : چرا دختر جوانى نگرفته‌اى كه تو با أو بازى كنى وأو با تو بازى كند ؟\r\nگفتم : يا رسول اللّه ! از بيم آنكه مبادا با خواهران من سازگارى نكند .\r\nفرمود : درست كرده‌اى .\r\nپس فرمود : شتر خود را به چند خريده‌اى ؟\r\nگفتم : به پنج اوقيه طلا .\r\nفرمود كه : ما از تو گرفتيم .\r\nچون به مدينه رسيديم شتر را به خدمت آن حضرت بردم ، گفت : اى بلال ! پنج اوقيه طلا قيمت شتر را بده كه به قرض پدر خود بدهد وسه اوقيهء ديگر به أو بده وشتر را نيز به أو پس ده ؛ پرسيد كه : با قرض خواهان عبد اللّه مقاطعه نمودى ؟\r\nگفتم : نه يا رسول اللّه .\r\nفرمود : آن قدر مال گذاشته است كه وفا به قرض أو بكند ؟\r\nگفتم : نه .\r\nفرمود كه : بر تو باكى نيست ، چون وقت چيدن خرما شود مرا خبر كن .\r\nپس در آن وقت آن حضرت را خبر كردم آمد ودعا كرد براي ما ، وبه بركت دعاى آن حضرت خرما چيديم كه قرض قرض خواهان را همه داديم وزيادة از آنچه هر سال برمىداشتيم براي ما ماند ، پس فرمود كه : برداريد خرماها را وكيل مكنيد ، چنان كرديم\r\n\r\n\r\n","description":"","footnote":"\r\n( 1 ) . ثيبه : به معنى بيوه است .\r\n","page_name":" 324 ","page_number":324},
  {"content":"\r\n\r\nومدتها از آن معاش كرديم « 1 » .\r\nواز ابن عباس منقول است كه : چون سؤالي از آن حضرت مىكردند مكرر مىفرمود تا بر سائل مشتبه نشود « 2 » .\r\nواز أبى الحميسا منقول است كه گفت : پيش از بعثت با آن حضرت سودائى كردم ومرا در مكاني وعده فرموده ومن فراموش كردم وبه وعده‌گاه نرفتم آن روز وروز ديگر ، وروز سوم كه رفتم حضرت براي وعده در آنجا مانده بود در آن سه روز « 3 » .\r\nواز جرير بن عبد اللّه منقول است كه : روزى به خدمت آن حضرت رفت وخانه پر بود وجاى أو نبود ، أو در بيرون نشست ، حضرت جامهء خود را به نزد أو انداخت وفرمود كه : بر روى اين بنشين ، أو جامه را گرفت وبر روى خود ماليد وبوسيد « 4 » .\r\nوسلمان گفت : روزى در خدمت آن حضرت رفتم بر بالشئ تكيه داده بود ، آن بالش را براي من انداخت وفرمود : هر مسلمانى كه داخل شود بر برادر مسلمان خود وأو بالشئ براي أو اندازد براي اكرام أو ، خدا أو را بيامرزد « 5 » .\r\nومنقول است كه : چون إبراهيم فرزند آن حضرت محتضر شد ، آب از ديدهء آن حضرت روان شد وفرمود كه : چشمم آب مىريزد وبه دل اندوه مىرسد ونمىگويم مگر چيزى كه خدا بپسندد وما به سبب مصيبت تو اندوهناكيم اى إبراهيم « 6 » .\r\nومنقول است كه : آن حضرت بر زيد بن حارثه گريست وفرمود كه : اين شوق دوست است بسوى دوست « 7 » .\r\nواز جابر منقول است كه : چون آن حضرت راه مىرفت ، صحابه در پيش أو راه\r\n\r\n\r\n","description":"","footnote":"\r\n( 1 ) . مكارم الأخلاق 20 .\r\n( 2 ) . مكارم الأخلاق 20 .\r\n( 3 ) . مكارم الأخلاق 21 .\r\n( 4 ) . مكارم الأخلاق 21 .\r\n( 5 ) . مكارم الأخلاق 21 .\r\n( 6 ) . مكارم الأخلاق 22 ؛ صحيح مسلم 4 / 1808 ؛ صحيح بخارى مجلد 1 جزء 2 / 85 .\r\n( 7 ) . مكارم الأخلاق 22 .\r\n","page_name":" 325 ","page_number":325},
  {"content":"\r\n\r\nمىرفتند وپشت سر را براي ملائكة مىگذاشتند « 1 » .\r\nودر روايت ديگر منقول است كه : چون آن حضرت سواره مىرفت نمىگذاشت كسى با أو پياده راه برود تا آنكه أو را رديف خود مىكرد ، واگر قبول نمىكرد مىفرمود كه : برو پيش ودر فلان مكان مرا درياب « 2 » .\r\nواز حضرت أمير المؤمنين عليه السّلام منقول است كه : حضرت رسول صلّى اللّه عليه وآله وسلّم را چون دو عبادت پيش مىآمد هر يك كه دشوارتر بود اختيار مىنمود ، ونمازش از همه كس سبكتر وتمامتر بود ، وخطبه‌اش از همه كس كوتاهتر وپرفايده‌تر بود ، وچون به جانبي متوجه مىشد از بوى خوش أو مىدانستند كه به آن سو مىآيد ، وچون با جماعتى طعام مىخورد پيش از همه دست دراز مىكرد وبعد از همه دست برمىداشت ، واز نزديك خود تناول مىكرد ودست بسوى ديگرى دراز نمىكرد ، واگر رطب وخرما بود دست به همه مىگردانيد ، وآب را به سه نفس تناول مىنمود وآب را مىمكيد ودهان پر نمىكرد ، وهمهء كارها را به دست راست مىكرد مگر آنچه متعلق به أسافل بدن بود ، ودر همه چيز ابتدأ به جانب راست مىكرد در جامه پوشيدن وكفش پوشيدن وكفش كندن ، وچون رخصت مىطلبيد كه داخل خانه شود سه مرتبه رخصت مىطلبيد ، وسخنش جدا كنندهء حق وباطل وظاهر كنندهء مقصود بود ، وچون به سخن مىآمد نور از ميان دندانهاى نورانيش ساطع مىشد كه بيننده گمان مىكرد كه گشاده است ميان دندانها وگشاده نبود ، در نظر كردن ديده را تمام نمىگشود ، وبا كسى سخن نمىگفت كه أو را خوش نيايد « 3 » .\r\nواز حضرت صادق عليه السّلام منقول است كه : حضرت رسول صلّى اللّه عليه وآله وسلّم شخصي را بر سر سنگى وعده كرد وفرمود كه : من أو را اينجا وعده كرده‌ام ، اگر نيايد همينجا مىمانم تا بميرم واز اينجا محشور شوم « 4 » .\r\n\r\n\r\n","description":"","footnote":"\r\n( 1 ) . مكارم الأخلاق 22 .\r\n( 2 ) . مكارم الأخلاق 22 .\r\n( 3 ) . مكارم الأخلاق 23 .\r\n( 4 ) . مكارم الأخلاق 24 با اندكى تفاوت .\r\n","page_name":" 326 ","page_number":326},
  {"content":"\r\n\r\nودر روايت ديگر منقول است كه : گاهى كودكى را مىآوردند نزد آن حضرت كه دعا كند براي أو به بركت يا أو را نام بگذارد ، حضرت أو را مىگرفت ودر دامن مىگذاشت براي گرامى داشتن أهل أو ، پس بسيار مىشد كه آن طفل بول مىكرد در دامن آن حضرت ومردم فرياد مىكردند ، پس مىگفت : قطع مكنيد بول طفل را ، ومىگذاشت تا بول را تمام مىكرد پس دعا مىكرد يا نام مىگذاشت براي آنكه أهل آن طفل شاد شوند وندانند كه آن حضرت از بول طفل ايشان متأذى شده است ، وچون مىرفتند جامهء خود را مىشست « 1 » ؛ ومىفرمود كه : مايستيد نزد من چنانكه عجمان نزد بزرگان خود مىايستند « 2 » .\r\nواز حضرت صادق عليه السّلام منقول است كه : چون حضرت رسول صلّى اللّه عليه وآله وسلّم نزد جماعتى طعام مىخورد مىگفت : « افطر عندكم الصّائمون واكل طعامكم الأبرار » يعنى : « افطار كردند نزد شما روزه‌داران وخوردند طعام شما را نيكوكاران » « 3 » .\r\nودر روايت ديگر منقول است كه : آن حضرت به سه انگشت وزيادة طعام مىخورد وهرگز به دو انگشت نمىخورد « 4 » .\r\nواز حضرت صادق عليه السّلام منقول است كه : پيوسته طعام آن حضرت نان جو بود تا از دنيا مفارقت نمود « 5 » .\r\nمؤلف گويد كه : أحاديث در باب نان گندم خوردن آن حضرت مختلف وارد شده است ، وممكن است كه أحاديث نخوردن را حمل كنيم بر غالب يا بر آنكه از مال خود نخوردند ، يا بر پيش از بعثت ، يا بر پيش از هجرت ، يا بر بعد .\r\nودر روايتي وارد شده است كه : روزى حضرت رسول صلّى اللّه عليه وآله وسلّم رطب مىخورد به دست راست وهستهء آن را در دست چپ جمع مىكرد وبه زمين نمىانداخت ، پس گوسفندى\r\n\r\n\r\n","description":"","footnote":"\r\n( 1 ) . مكارم الأخلاق 25 .\r\n( 2 ) . مكارم الأخلاق 26 .\r\n( 3 ) . مكارم الأخلاق 27 .\r\n( 4 ) . مكارم الأخلاق 28 .\r\n( 5 ) . مكارم الأخلاق 29 .\r\n","page_name":" 327 ","page_number":327},
  {"content":"\r\n\r\nگذشت به آن گوسفند اشاره كرد تا نزديك آمد ودست چپ را پيش أو داشت كه دانه‌ها را مىخورد از دست حضرت ، وهرچه تناول مىنمود هسته را پيش آن مىانداخت وچون حضرت فارغ شد گوسفند رفت « 1 » .\r\nودر روايت ديگر وارد شده است كه : آن حضرت سير وپياز وتره وعسل بدبو تناول نمىنمود ، وهرگز طعامي را مذمّت نمىفرمود ، اگر خوشش مىآمد مىخورد والّا ترك مىكرد ، وكاسه را مىليسيد وانگشتان را يك يك مىليسيد ، وبعد از طعام دست مىشست ودست بر رو مىكشيد وتا ممكن بود تنها چيزى نمىخورد ، ودر آب آشاميدن أول « بسم اللّه » مىگفت واندكى مىآشاميد واز لب بر مىداشت و « الحمد للّه » مىگفت تا سه مرتبه ، گاهى به يك نفس مىآشاميد ، وگاهى در ظرف چوب وگاه در ظرف پوست وگاه در خزف تناول مىنمود ، وچون اينها نبود دستها را پر از آب مىكرد ومىآشاميد ، وگاه از دهان مشك مىآشاميد « 2 » .\r\nوسر وريش خود را به سدر مىشست وروغن ماليدن را دوست مىداشت وژوليده مو بودن را كراهت داشت ، وأنواع روغنها را بر خود مىماليد وأول روغن بر سر وريش مىماليد ، وسر را مقدّم مىداشت ، وروغن بنفشه مىماليد وموى سر وريش خود را شانه مىكرد ، وآنچه از مو جدا مىشد مردم « 3 » براي بركت بر مىداشتند ؛ وگويند : اين موها كه در دست مردم هست از اين است ، وآنچه در حج وعمره مىتراشيد جبرئيل به آسمان مىبرد ؛ وروزى دو مرتبه ريش را شانه مىكرد وهر مرتبه چهل نوبت از زير ريش وهفت نوبت از بالا شانه مىكرد ، وخود را به مشك وعنبر وغاليه خوشبو مىكرد وبه عود بخور مىكرد « 4 » .\r\nواز حضرت صادق عليه السّلام منقول است كه : آن حضرت خرج خوشبوئى زيادة از طعام\r\n\r\n\r\n","description":"","footnote":"\r\n( 1 ) . مكارم الأخلاق 29 .\r\n( 2 ) . مكارم الأخلاق 30 - 31 .\r\n( 3 ) . در مصدر بجاى مردم ، زنان حضرت ذكر شده است .\r\n( 4 ) . مكارم الأخلاق 32 - 34 .\r\n","page_name":" 328 ","page_number":328},
  {"content":"\r\n\r\nمىكرد « 1 » .\r\nواز امام محمد باقر عليه السّلام منقول است كه : در حضرت رسول صلّى اللّه عليه وآله وسلّم سه خصلت بود كه در احدى غير أو نبود : أو را سايه نبود ، وبه راهى نمىگذشت مگر آنكه بعد از سه روز مىدانستند كه از آن راه گذشته است براي بوى خوش أو ، وبه هيچ سنگ ودرختى نمىگذشت مگر آنكه سجده مىكردند براي أو .\r\nومىفرمود كه : لذت من در زنان وبوى خوش است ، وروشنى چشم من در نماز است « 2 » .\r\nودر چشم راست سه ميل ودر چشم چپ دو ميل سرمه مىكشيد ، ونظر در آينه مىكرد وشانه مىكرد وخود را براي أصحاب زينت مىكرد ، ودر سفرها شيشهء روغن همراه برمىداشت وسرمه‌دان ومقراض وآينه ومسواك وشانه وسوزن وريسمان ودرفش ومسواك را به عرض مىكرد ، وگاهى كلاه در زير عمامه مىگذاشت وگاه عمامهء بىكلاه وگاه كلاه بىعمامه بر سر مىگذاشت ، ودر سفرها عمامهء خز سياه بر سر مىبست ، وگاهى جبّه وعمامهء پشم مىپوشيد ، وچون جامهء نو مىپوشيد حمد حق تعالى مىكرد ، وچون مىخوابيد بر جانب راست مىخوابيد ودست راست را در زير رو مىگذاشت وآية الكرسي مىخواند « 3 » .\r\nوحضرت امام محمد باقر عليه السّلام فرمود كه : آن حضرت هرگاه از خواب بيدار مىشد سجدهء شكر مىكرد ، وپيش از خواب سه مرتبه مسواك مىكرد ، وچون از خواب براي نماز برمىخاست يك مرتبه مسواك مىكرد ، وچون به نماز صبح بيرون مىآمد يك مرتبه مسواك مىكرد ، ومسواك را با چوب أراك مىكرد « 4 » .\r\nوآن حضرت مزاح مىكرد امّا حرف باطل نمىگفت ، ونقل كرده‌اند كه : روزى آن\r\n\r\n\r\n","description":"","footnote":"\r\n( 1 ) . مكارم الأخلاق 34 .\r\n( 2 ) . در مصدر « نماز وروزه » ذكر شده است .\r\n( 3 ) . مكارم الأخلاق 34 - 38 .\r\n( 4 ) . مكارم الأخلاق 39 .\r\n","page_name":" 329 ","page_number":329},
  {"content":"\r\n\r\nحضرت دست كسى را گرفت وفرمود كه : كي مىخرد اين بنده را ؟ يعنى بندهء خدا « 1 » ؛ وروزى زنى أحوال شوهر خود را نقل مىكرد ، حضرت فرمود : آن است كه در چشمش سفيدى هست ؟ آن زن گفت : نه ، چون به شوهرش نقل كرد گفت : حضرت مزاح كرده وراست فرموده سفيدى چشم همه كس بيش از سياهى است « 2 » ؛ وپيرزالى از أنصار به حضرت رسول عرض نمود كه : استدعا بفرما براي من از خدا بهشت را ، فرمود كه : زنان پير داخل بهشت نمىشوند ، پس آن زن گريست ، حضرت خنديد وفرمود كه : جوان وباكره مىشوند وداخل بهشت مىشوند « 3 » .\r\nودر روايات ديگر وارد شده است كه روزى آن حضرت با زن پيرى گفت كه : پير زنان داخل بهشت نمىشوند . آن زن بيرون رفت ومىگريست ، بلال أو را ديد وسبب گريهء أو را پرسيد ، أو سخن حضرت را نقل كرد ، بلال به خدمت حضرت آمد با آن زن وگفت : اين زن از شما چنين نقل كرد .\r\nرسول خدا صلّى اللّه عليه وآله وسلّم فرمود كه : سياه هم داخل بهشت نمىشود .\r\nپس بلال هم گريان شد چون سياه بود ، پس عباس رسيد واز حقيقت حال پرسيد ، رسول خدا صلّى اللّه عليه وآله وسلّم فرمود : پير هم داخل بهشت نمىشود .\r\nپس فرمود كه : حق تعالى ايشان را جوان وبا بهترين صورتها خلق مىكند وداخل بهشت مىگرداند « 4 » .\r\nونقل كرده‌اند كه : زنى به خدمت رسول خدا صلّى اللّه عليه وآله وسلّم آمد واز مردى شكايت كرد كه : مرا بوسيد .\r\nآن حضرت أو را طلبيد وگفت : چرا چنين كرده‌اى ؟\r\nأو گفت : اگر بد كرده‌ام ، أو هم به تلافى اين بد را نسبت به من بكند .\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 192 ؛ مستدرك الوسائل 8 / 409 و 410 .\r\n( 2 ) . مناقب ابن شهرآشوب 1 / 193 ؛ مستدرك الوسائل 8 / 410 .\r\n( 3 ) . مناقب ابن شهرآشوب 1 / 193 ؛ مستدرك الوسائل 8 / 410 .\r\n( 4 ) . مناقب ابن شهرآشوب 1 / 193 ؛ مستدرك الوسائل 8 / 410 - 411 .\r\n","page_name":" 330 ","page_number":330},
  {"content":"\r\n\r\nآن جناب تبسّم نمود وگفت : ديگر چنين كارى مكن .\r\nگفت : نخواهم كرد « 1 » .\r\nواز مزاح صحابه نقل كرده‌اند كه : سويبط مهاجرى در سفري به نزد نعيمان بدري آمد واز أو طعام طلبيد ، نعيمان گفت : رفقا حاضر نيستند .\r\nسويبط ديد كه جمعى مسافران مىآيند ، به نزد ايشان رفت وگفت : غلامي دارم بسيار زبان‌آور ومىخواهم أو را بفروشم ، اگر گويد كه آزادم از أو قبول مكنيد كه غلام مرا ضايع مىكنيد ؛ پس نعيمان را به ده شتر به ايشان فروخت .\r\nمشترىها آمدند وريسمان در گردن نعيمان كردند وكشيدند ، نعيمان گفت : اين استهزا كرده است كه مرا به شما فروخته است ومن آزادم .\r\nمشترىها گفتند : ما شنيده‌ايم خبر تو را واز تو قبول نمىكنيم ؛ وأو را بردند تا آنكه رفقا رفتند وأو را پس گرفتند .\r\nچون به حضرت رسول عرض كردند بسيار خنديد .\r\nونعيمان نيز مزاح بسيار مىكرد ، روزى شنيد كه محرمة بن نوفل كه نابينا بود مىگفت :\r\nكيست مرا ببرد كه بول كنم ؟\r\nنعيمان دستش را گرفت وآورد أو را در كنار مسجد بازداشت وگفت : بول كن ؛ وخود گريخت ، مردم محرمه را فرياد زدند ودشنام دادند كه : چرا در مسجد بول مىكنى ؟\r\nپرسيد : كي بود آن كه مرا به اينجا آورد ؟\r\nگفتند : نعيمان بود .\r\nگفت : با خدا عهد كردم كه چون به أو برسم اين عصا را بر أو بزنم .\r\nچون اين خبر به نعيمان رسيد روزى به نزد محرمه آمد وگفت : مىخواهى نعيمان را به تو بنمايم كه عصا بر أو بزنى ؟\r\nگفت : بلى .\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 194 ؛ مستدرك الوسائل 8 / 411 .\r\n","page_name":" 331 ","page_number":331},
  {"content":"\r\n\r\nپس أو را آورد به نزديك عثمان در وقتي كه عثمان نماز مىكرد وگفت : اين است نعيمان ؛ وگريخت ، محرمه عصا را بلند كرد وبه قوّت تمام بر عثمان نواخت ، مردم بر أو شوريدند كه : چرا خليفه را زدى ؟\r\nگفت : كي بود مرا به اينجا آورد ؟\r\nگفتند : نعيمان بود .\r\nگفت : عهد كردم كه ديگر با نعيمان كارى نداشته باشم « 1 » .\r\nمؤلف گويد كه : آداب حسنه واخلاق حميدهء آن حضرت زيادة از آن است كه احصا توان نمود ، وچون در كتاب حلية المتقين وعين الحياة أكثر آنها را بيان كرده‌ام ، در اين كتاب به همين اكتفا نمودم .\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 194 ودر آن بجاى محرمه ، مخرمة ذكر شده است .\r\n","page_name":" 332 ","page_number":332},
  {"content":"\r\n\r\n\r\nباب نهم در بيان قليلي از مناقب وفضايل وخصايص آن حضرت است\r\n\r\n","description":"","footnote":"","page_name":" 333 ","page_number":333},
  {"content":"\r\n . \r\n","description":"","footnote":"","page_name":" 334 ","page_number":334},
  {"content":"\r\n\r\nدر أحاديث صحيحه وغير صحيحه از طرق خاصه وعامه منقول است كه حضرت رسول صلّى اللّه عليه وآله وسلّم فرمود كه : حق تعالى پنج خصلت به من عطا نموده است كه به احدى از پيغمبران پيش از من نداده بود : زمين را براي من محلّ سجود ونماز گردانيده است ، ودر هر جاى زمين كه خواهم نماز بجا آورم ، وزمين را براي من پاك‌كننده گردانيده است كه تيمّم بدل از وضو وغسل مىشود وته كفش وعصا را پاك مىكند ؛ وغنيمت كافران را از براي من حلال گردانيده است ؛ وبه ترسى كه از من در دل دشمنان افكنده مرا يارى داده است ؛ وكلمات جامعه كه لفظشان اندك ومعانىشان بسيار است به من عطا نموده است ؛ وشفاعت قيامت را به من داده است « 1 » .\r\nوبه سندهاى بسيار از حضرت صادق عليه السّلام وجابر انصارى وغير أو منقول است كه : از حضرت رسول خدا صلّى اللّه عليه وآله وسلّم پرسيدند : كجا بودى در هنگامى كه آدم عليه السّلام در بهشت بود ؟\r\nفرمود : در پشت أو بودم ، وسوار كشتى شدم در صلب پدرم نوح عليه السّلام ، ومرا به آتش انداختند در پشت پدرم إبراهيم عليه السّلام ، وهيچ‌يك از پدران ومادران من به زنا به يكديگر نرسيده‌اند ، وپيوسته حق تعالى مرا از پشتهاى پاكيزه بسوى رحمهاى پاكيزه منتقل مىساخت تا آنكه خدا عهد مرا به پيغمبرى از پيغمبران گرفت ، وپيمان مرا به اسلام از امّتهاى ايشان گرفت وجميع أوصاف مرا براي ايشان ظاهر گردانيد ، وذكر مرا در تورات وإنجيل ثبت كرد ، ومرا به آسمان خود بالا برد ، واز براي من نامى از نامهاى خود اشتقاق\r\n\r\n\r\n","description":"","footnote":"\r\n( 1 ) . امالى شيخ صدوق 180 . ونيز رجوع شود به صحيح بخارى مجلد أول جزء 1 / 86 وجامع الأصول 9 / 293 وكنز العمال 11 / 438 .\r\n","page_name":" 335 ","page_number":335},
  {"content":"\r\n\r\nكرد پس امّت من حمدكنندگانند وخداوند صاحب عرش محمود است ومن محمدم « 1 » .\r\nوبه سند معتبر از ابن عباس منقول است كه حضرت رسالت پناه صلّى اللّه عليه وآله وسلّم فرمود كه :\r\nحق تعالى جميع خلق را دو قسمت كرد - يعنى أصحاب يمين وأصحاب شمال - ومرا در قسمت نيكوتر كه أصحاب يمينند گذاشت ؛ پس ايشان را سه قسمت كرد : أصحاب ميمنه وأصحاب مشئمه وسابقان ومرا در قسمت نيكوتر كه سابقانند قرار داد ، پس من از سابقانم وبهترين سابقانم ؛ پس اين سه قسمت را قبيله‌ها گردانيد ومرا در بهترين قبيله‌ها جا داد چنانكه فرموده است كه : « گردانيديم شما را شعبها وقبيله‌ها تا يكديگر را بشناسيد بدرستى كه گرامىترين شما نزد خدا پرهيزكارترين شماست » « 2 » ، ومن پرهيزكارترين فرزندان آدم وگراميترين همه‌ام نزد خدا وفخر نمىكنم بلكه نعمت خدا را ياد مىكنم ؛ پس قبيله‌ها را خانه آباد گردانيد ومرا در بهترين خانه آبادها جا داد چنانكه فرموده :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً  « 3 » يعنى : « نمىخواهد واراده نمىنمايد خدا مگر آنكه از شما ببرد ودور گرداند شك وشبهه را اى أهل خانهء پيغمبرى وپاك گرداند شما را از گناهان وبديها پاك گردانيدنى » « 4 » .\r\nوبه سند معتبر از امام محمد باقر عليه السّلام منقول است كه : روزى أبو ذر وسلمان حضرت رسول صلّى اللّه عليه وآله وسلّم را طلب كردند ، گفتند : به جانب مسجد قبا رفته است ، چون به آن جانب رفتند ديدند كه آن حضرت در زير درختى به سجده رفته است ، پس نشستند وبسيار انتظار كشيدند تا آنكه گمان كردند كه آن حضرت به خواب رفته است ، خواستند كه آن حضرت را بيدار كنند ناگاه سر از سجده برداشت وفرمود كه : دانستم آمدن شما را وشنيدم صداى شما را ودر خواب نبودم بدرستى كه حق تعالى پيش از من هر پيغمبرى را كه فرستاد به لغت قوم خود فرستاد ومرا بر هر سياه وسرخى به زبان عربى مبعوث گردانيد\r\n\r\n\r\n","description":"","footnote":"\r\n( 1 ) . امالى شيخ صدوق 498 ؛ معاني الأخبار 55 ؛ روضة الواعظين 67 ؛ كنز العمال 12 / 427 .\r\n( 2 ) . ترجمهء آيهء 13 سورهء حجرات .\r\n( 3 ) . سورهء احزاب : 33 .\r\n( 4 ) . امالى شيخ صدوق 503 ؛ دلائل النبوة 1 / 170 ؛ البداية والنهاية 2 / 239 .\r\n","page_name":" 336 ","page_number":336},
  {"content":"\r\n\r\nومرا در امّت من پنج چيز عطا كرد كه به پيغمبران پيش از من نداده بود : مرا يارى كرد به رعب وترس كه آوازهء مرا مىشنوند ويك‌ماهه راه ميان من وايشان هست ، واز ترس ايمان به من مىآورند ؛ وغنيمت را از براي من حلال گردانيد ؛ وزمين را براي من سجده‌گاه وپاك‌كننده گردانيد كه هرجا باشم از خاكش تيمم كنم وبر رويش نماز كنم ؛ وهر پيغمبرى را يك سؤال ايشان را در باب امّت ايشان مستجاب گردانيد ، وچون مرا تكليف سؤال نمود سؤال خود را تأخير كردم براي شفاعت مؤمنان امّت خود در قيامت ، پس به من داد ؛ وعطا كرد مرا علمهاى جامع وكليدهاى سخن . وآنچه به من داده است به هيچ پيغمبرى از پيغمبران پيش از من نداده بود ، پس سؤال من كامل است تا روز قيامت در دعا وشفاعت براي كسى است كه شرك به خدا نياورد وايمان به پيغمبرى من بياورد واعتقاد به خلافت وصىّ من علي بن أبي طالب داشته باشد وأهل بيت مرا دوست دارد « 1 » .\r\nودر حديث ديگر فرمود : ابتداى ظهور امر من دعاى إبراهيم عليه السّلام بود كه مرا از خدا طلبيد ، وعيسى عليه السّلام بشارت داد به من ، ودر هنگام ولادت من مادرم نوري ديد كه در آن نور قصرهاى شام را ديد « 2 » .\r\nودر حديث معتبر ديگر فرمود كه : حق تعالى عرب را از ساير مردم اختيار كرد ، وقريش را از عرب اختيار كرد ، وبني هاشم را از قريش اختيار نمود ، وفرزندان عبد المطّلب را از بني هاشم اختيار نمود ، ومرا از فرزندان عبد المطّلب اختيار نمود « 3 » .\r\nوبه سند معتبر از ابن عباس منقول است كه حضرت رسول صلّى اللّه عليه وآله وسلّم فرمود : حق تعالى مرا پنج فضيلت وعلى را پنج فضيلت كرامت فرمود : مرا جوامع كلم داد يعنى قرآن ، وعلى را جوامع علم داد ؛ ومرا پيغمبر گردانيد ، وأو را وصى گردانيد ؛ وبه من كوثر داد ، وبه أو سلسبيل داد ؛ وبه من وحى داد ، وبه أو الهام داد ؛ ومرا به آسمان برد ، ودرهاى آسمان را\r\n\r\n\r\n","description":"","footnote":"\r\n( 1 ) . امالى شيخ طوسي 56 ؛ بشارة المصطفى 85 .\r\n( 2 ) . خصال 177 ؛ دلائل النبوة 1 / 80 و 84 ؛ البداية والنهاية 2 / 256 .\r\n( 3 ) . خصال 36 .\r\n","page_name":" 337 ","page_number":337},
  {"content":"\r\n\r\nبراي أو گشود كه هرچه من ديدم أو ديد وبه هرچه من نظر كردم أو نظر كرد « 1 » .\r\nوبه سند معتبر از حضرت موسى بن جعفر عليه السّلام منقول است كه : حق تعالى چهار پيغمبر را با شمشير فرستاد كه جهاد كنند : إبراهيم وموسى وداود ومحمد صلّى اللّه عليه وآله وسلّم « 2 » .\r\nودر حديث ديگر از حضرت رسالت پناه صلّى اللّه عليه وآله وسلّم منقول است كه : در روز قيامت بيايم به در بهشت وگويم كه : در را بگشا .\r\nخازن بهشت گويد : كيستى ؟\r\nگويم : منم محمد .\r\nگويد : مرا چنين امر كرده‌اند كه براي كسى پيش از تو در را نگشايم « 3 » .\r\nودر أحاديث متواتره منقول است كه آن جناب فرمود : من سيد وبهتر فرزندان آدمم وفخر نمىكنم ، وأول كسى كه در قيامت محشور شود من خواهم بود ، وأول كسى كه شفاعت كند وشفاعتش را قبول نمايند من خواهم بود « 4 » .\r\nودر حديث معتبر ديگر فرمود كه : حق تعالى اسلام را بر دست من ظاهر گردانيد ، وقرآن را بر من فرستاد ، وكعبه را بر دست من فتح نمود ، ومرا بر جميع خلق خود فضيلت داد ، ودر دنيا مرا سيد فرزندان آدم گردانيد ، ودر آخرت مرا زينت قيامت گردانيد ، وحرام گردانيد بر پيغمبران داخل شدن بهشت را پيش از آنكه من داخل شوم ، وبر امّتهاى ايشان پيش از آنكه امّت من داخل شوند ، وخلافت زمين را در أهل بيت من قرار داد بعد از من تا دميدن صور ، پس هركه كافر شود به آنچه من مىگويم كافر است به خداوند عظيم « 5 » .\r\nوبه سند معتبر از ابن عباس منقول است كه : چهل مرد از يهودان مدينه بيرون آمدند وگفتند : مىرويم به نزد اين دروغگو كه مىگويد من بهترين پيغمبرانم ، تا دروغ أو را ظاهر\r\n\r\n\r\n","description":"","footnote":"\r\n( 1 ) . امالى شيخ طوسي 188 ؛ خصال 293 .\r\n( 2 ) . خصال 225 .\r\n( 3 ) . امالى شيخ طوسي 395 .\r\n( 4 ) . امالى شيخ طوسي 271 . ونيز رجوع شود به صحيح مسلم 4 / 1782 والسنن الكبرى 9 / 8 .\r\n( 5 ) . خصال 413 .\r\n","page_name":" 338 ","page_number":338},
  {"content":"\r\n\r\nگردانيم .\r\nچون به خدمت آن جناب آمدند حضرت فرمود كه : من تورات را ميان خود وشما حكم مىكنم ، گفتند : ما راضييم به تورات .\r\nيهودان گفتند : آدم از تو بهتر است براي آنكه حق تعالى أو را بدست قدرت خود آفريد واز روح خود در أو دميد .\r\nحضرت فرمود : آدم پيغمبر پدر من است وحق تعالى به من داده است بهتر از آنچه به أو داده است .\r\nيهودان گفتند : آن چيست ؟\r\nفرمود كه : منادى روزى پنج مرتبه ندا مىكند كه : « اشهد ان لا اله الّا اللّه واشهد انّ محمّدا رسول اللّه » ونمىگويد آدم رسول اللّه ، وعلم حمد در دست من است در روز قيامت ودر دست آدم نيست .\r\nيهودان گفتند : راست گفتى اى محمد ، در تورات چنين نوشته است .\r\nفرمود كه : اين يكى .\r\nيهودان گفتند : موسى از تو بهتر است زيرا كه حق تعالى چهار هزار كلمه با أو سخن گفت وبا تو هيچ سخن نگفت .\r\nرسول خدا صلّى اللّه عليه وآله وسلّم فرمود : به من بهتر از اين داده است ؛ فرمود كه : مرا بر بال جبرئيل نشانيد وبه آسمان هفتم رسانيد ، پس از سدرة المنتهى كه نزد آن است جنّة المأوى گذشتم تا به ساق عرش در آويختم ، پس ندا رسيد به من از ساق عرش كه : منم خداوندى كه بجز من خداوندى نيست ومنم سالم از عيب ونقص وأمان دهندهء خلايق از عذاب وشاهد بر ايشان وعزيز جبار متكبر رؤوف رحيم ؛ وخدا را به دل ديدم نه به ديده ، پس اين أفضل است از آنچه به موسى داده است .\r\nيهودان گفتند : راست گفتى اى محمد ، در تورات چنين نوشته است .\r\nپس حضرت فرمود : اين دو فضيلت .\r\nپس يهودان گفتند كه : نوح عليه السّلام از تو بهتر است زيرا كه حق تعالى أو را به كشتى سوار\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nكرد وكشتى أو را بر جودي قرار داد .\r\nرسول خدا صلّى اللّه عليه وآله وسلّم فرمود كه : خدا به من از اين بهتر داده است ، نهرى در آسمان به من داده است كه از زير عرش جارى مىشود وبر كنار آن هزار هزار قصر هست كه خشتى از آنها از طلا است وخشتى از نقره وگياه آنها زعفران است وسنگريزهء آنها مرواريد وياقوت است وزمين آنها از مشك سفيد است ، وآن نهر كوثر است كه حق تعالى به من وامّت من عطا كرده است چنانكه گفته است   إِنَّا أَعْطَيْناكَ الْكَوْثَرَ   « 1 » .\r\nگفتند : راست گفتى اى محمد ، چنين در تورات نوشته است ، واين بهتر است از آن .\r\nرسول خدا صلّى اللّه عليه وآله وسلّم فرمود : اين سه فضيلت .\r\nپس يهودان گفتند كه : إبراهيم از تو بهتر است زيرا كه حق تعالى أو را خليل خود گردانيد .\r\nآن جناب فرمود كه : اگر إبراهيم را خليل خود گردانيد مرا حبيب خود گردانيد ومرا محمد نام كرد .\r\nپرسيدند كه : چرا تو را محمد نام كرد ؟\r\nفرمود : از براي من نامى از نامهاى خود اشتقاق كرد ، خدا محمود است ومن محمدم وامّت من حامدانند .\r\nيهودان گفتند : راست گفتى يا محمد ، اين از آن بهتر است .\r\nآن جناب فرمود : اين چهار فضيلت .\r\nپس يهودان گفتند : عيسى بهتر است از تو زيرا عيسى روزى در گردنگاه بيت المقدس بود شياطين رفتند أو را ضرر برسانند پس حق تعالى امر كرد جبرئيل را كه بال راست خود را بر روى شياطين زد وايشان را در آتش انداخت .\r\nرسول خدا صلّى اللّه عليه وآله وسلّم فرمود كه : مرا از اين بهتر داده است ، چون از بدر برگشتم از قتال مشركان وبسيار گرسنه بودم وداخل مدينه شدم زن يهوديه‌اى مرا استقبال نمود وكاسهء\r\n\r\n\r\n","description":"","footnote":"\r\n( 1 ) . سورهء كوثر : 1 .\r\n","page_name":" 340 ","page_number":340},
  {"content":"\r\n\r\nبزرگى در سرش بود وبزغالهء بريانى در آن كاسه بود ، ودر آستين خود شكري داشت پس گفت : الحمد للّه كه حق تعالى تو را به سلامت برگردانيد وبر دشمنان ظفر بخشيد ومن نذر كرده بودم از براي خدا كه اگر به سلامت وغنيمت برگردى از جنگ بدر من اين بزغاله را بكشم واز براي تو بريان نمايم وبسوى تو بياورم كه تناول نمائى .\r\nحضرت فرمود كه : من فرود آمدم از استر شهبا ودست دراز نمودم بسوى بزغاله كه بخورم ناگاه آن بزغالهء بريان به قدرت خداوند منّان برجست وبر چهار پا ايستاد وبه سخن آمد وگفت : اى محمد ! مخور از من كه مرا به زهر آلوده‌اند .\r\nگفتند : راست گفتى اى محمد ، اين از آن بهتر است .\r\nحضرت فرمود كه : اين پنج فضيلت .\r\nپس يهودان گفتند : يكى مانده است ، اين را مىگوئيم وبرمىخيزيم ، سليمان عليه السّلام از تو بهتر است زيرا كه حق تعالى انس وجن وشياطين ومرغان وبادها ودرندگان را مسخّر أو گردانيده بود .\r\nحضرت فرمود كه : خدا براق را از براي من مسخّر گردانيد كه از دنيا وآنچه در دنيا است بهتر است وآن چهارپائى است از چهارپايان بهشت ؛ رويش مانند روى انسان است وسمش مانند سمهاى اسبان است ودمش مانند دم گاو است واز درازگوش بزرگتر واز استر كوچكتر است ، زينتش از ياقوت وركابش از مرواريد سفيد است وهفتاد هزار مهار دارد از طلا ، ودو بال دارد مكلّل به مرواريد وياقوت وزبرجد ، ودر ميان دو ديده‌اش نوشته است : « لا اله الا اللّه وحده لا شريك له ومحمد رسول اللّه » .\r\nيهودان گفتند : راست گفتى ، در تورات چنين نوشته است ، واين از ملك سليمان بهتر است ، اى محمّد ! ما شهادت مىدهيم به وحدانيّت خدا وبه اينكه تو پيغمبر اوئى .\r\nپس حضرت فرمود كه : نوح عليه السّلام هزار كم پنجاه سال قوم خود را دعوت كرد وحق تعالى فرموده است كه : « ايمان نياوردند به أو مگر اندكى » « 1 » ودر سنّ قليل وعمر\r\n\r\n\r\n","description":"","footnote":"\r\n( 1 ) . ترجمهء آيهء 40 سورهء هود .\r\n","page_name":" 341 ","page_number":341},
  {"content":"\r\n\r\nاندك من تابع من شده‌اند آن قدر كه مثل آن تابع نوح نشده بودند با آن عمر دراز وزندگانى بسيار أو ، وبدرستى كه در بهشت صد وبيست هزار صف خواهند بود : امّت من هشتاد هزار صف خواهند بود وهمهء امّتهاى ديگر چهل هزار صف « 1 » ، وحق تعالى كتاب مرا گواه بر حقّيت كتابهاى ديگر ونسخ كنندهء آنها گردانيد ، ومبعوث شده‌ام به حلال گردانيدن چيزها كه پيغمبران ديگر حرام كرده بودند وحرام گردانيدن بعضي از آنها كه ايشان حلال گردانيده بودند ، از جملهء آنهاست كه در شرع موسى عليه السّلام شكار ما هي در روز شنبه حرام بود حتى آنكه حق تعالى به سبب تعدّى از آن جمعى را به صورت ميمون مسخ كرد ودر شريعت من حلال شده است چنانكه فرموده است كه  أُحِلَّ لَكُمْ صَيْدُ الْبَحْرِ وَطَعامُهُ مَتاعاً لَكُمْ وَلِلسَّيَّارَةِ  « 2 » ، ودر امّت من پيه وچربيها حلال است وشما نمىخوريد ، پس بدرستى كه خداوند عالم بر من صلوات فرستاد در قرآن وفرمود كه  إِنَّ اللَّهَ وَمَلائِكَتَهُ يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْهِ وَسَلِّمُوا تَسْلِيماً  « 3 » يعنى : « بدرستى كه خدا وفرشتگان أو درود مىفرستند بر پيغمبر ، اى گروهى كه ايمان آورده‌ايد ! صلوات فرستيد بر آن حضرت وتسليم كنيد فرموده‌هاى أو را تسليم‌كردنى - يا سلام كنيد بر أو سلام‌كردنى نيكو - » ، پس مرا وصف نمود خدا به رأفت ورحمت ودر قرآن گفت  لَقَدْ جاءَكُمْ رَسُولٌ مِنْ أَنْفُسِكُمْ عَزِيزٌ عَلَيْهِ ما عَنِتُّمْ حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ  « 4 » « بتحقيق كه آمده است بسوى شما رسولي از جنس وقبيلهء شما ، دشوار است بر أو مشقّت وضرر شما ، بسيار حرص واهتمام دارد بر ايمان آوردن شما ومهربان ورحيم است بر مؤمنان » .\r\nپس حضرت فرمود : حق تعالى فرستاد كه با من سخن نگويند تا تصدّقى بكنند واين را براي هيچ پيغمبر مقرر نكرده بود ، پس برطرف كرد اين حكم را بعد از واجب گردانيدن به\r\n\r\n\r\n","description":"","footnote":"\r\n( 1 ) . در مصدر : صد وبيست وهشتاد آمده است بدون ذكر « هزار » .\r\n( 2 ) . سورهء مائده : 96 .\r\n( 3 ) . سورهء احزاب : 56 .\r\n( 4 ) . سورهء توبه : 128 .\r\n","page_name":" 342 ","page_number":342},
  {"content":"\r\n\r\nرحمت خود « 1 » .\r\nودر حديث معتبر از امام جعفر صادق عليه السّلام منقول است كه : حق تعالى عطا كرد به محمد صلّى اللّه عليه وآله وسلّم شرايع نوح وإبراهيم وموسى وعيسى را كه آن يگانه‌پرستى خدا واخلاص در عبادت وترك شرك است وسنن حنيفهء إبراهيم ، ودر ملّت آن حضرت رهبانيّت يعنى ترك زنان ولذتها قرار نداد وسياحت يعنى جهانگردى قرار نداد ، وچيزهاى پاكيزه را بر أو حلال گردانيد وچيزهاى خبيث وبد را در شرع أو حرام گردانيد ، واز امّت أو برداشت بارهاى گران وتكليفهاى دشوارى را كه بر امّتهاى گذشته لازم كرده بود وبه اين سبب فضيلت آن حضرت را ظاهر گردانيد ، ودر شريعت أو واجب گردانيد نماز وزكات وروزه وحج وامر به نيكيها ونهى از بديها ، ومقرر كرد حلال وحرام واحكام ميراث وحدها وجهاد در راه خدا را ، وزيادة كرد در شرع آن حضرت وضو را ، وزيادتى داد أو را بر پيغمبران ديگر به سورهء فاتحة الكتاب وآيات آخر سورهء بقره وسوره‌هاى مفصل - كه از سورهء محمد است تا آخر قرآن - وحلال گردانيد از براي أو غنيمت وأموال مشركان را ، ويارى كرد أو را به رعب ، وزمين را براي أو مسجد وپاك‌كننده گردانيد ، وأو را به كافّهء خلق مبعوث گردانيد از سفيد وسياه وجن وانس ، وحكم جزيه گرفتن از أهل كتاب وأسير كردن مشركان وفدا گرفتن از ايشان را براي أو مقرر گردانيد ، پس تكليفي كرد أو را كه احدى از پيغمبران را چنان تكليفي نكرده بود ، از براي أو شمشير برهنه از آسمان فرستاد وبر أو فرستاد كه  فَقاتِلْ فِي سَبِيلِ اللَّهِ لا تُكَلَّفُ إِلَّا نَفْسَكَ  « 2 » يعنى : « قتال كن در راه خدا ، تكليف كرده نشده‌اى مگر نفس خود را » پس مىبايست كه آن حضرت جهاد كند هرچند هيچ‌كس با أو موافقت نكند ويارى أو ننمايد « 3 » .\r\nودر حديث ديگر فرمود كه : چون اين آية نازل شد چنان رو به دشمن مىرفت كه\r\n\r\n\r\n","description":"","footnote":"\r\n( 1 ) . احتجاج 1 / 108 - 113 .\r\n( 2 ) . سورهء نساء : 84 .\r\n( 3 ) . محاسن 1 / 447 - 448 ؛ كافى 2 / 17 .\r\n","page_name":" 343 ","page_number":343},
  {"content":"\r\n\r\nشجاعترين مردم كسى بود كه به آن حضرت در جنگ جنگ‌گاه ملحق تواند شد « 1 » .\r\nودر حديث معتبر از حضرت موسى بن جعفر عليه السّلام منقول است كه : حضرت امام حسين عليه السّلام فرمود : بعد از وفات حضرت رسول صلّى اللّه عليه وآله وسلّم روزى أصحاب آن حضرت در مسجد نشسته بودند وفضايل آن حضرت را ذكر مىكردند ، ناگاه عالمي از علماى يهود شام آمد كه تورات وإنجيل وزبور وصحف إبراهيم وكتابهاى پيغمبران را خوانده بود ودلايل ومعجزات ايشان را دانسته بود ، پس سلام كرد بر ما ونشست ، وبعد از زماني گفت : اى امّت محمد ! از براي هيچ پيغمبرى ورسولي درجه‌اى وفضيلتى نگذاشته‌ايد مگر آنكه از براي پيغمبر خود ثابت مىكنيد ، اگر سؤالي چند بكنم آيا جواب مىتوانيد گفت ؟\r\nحضرت أمير المؤمنين عليه السّلام گفت : سؤال كن اى يهودي از آنچه خواهى كه من جواب مىگويم بعون اللّه تعالى ، پس بدانيد كه حق تعالى عطا نكرده است هيچ پيغمبرى ورسولي را درجه وفضيلتى مگر آنكه به حضرت رسول صلّى اللّه عليه وآله وسلّم عطا كرده است واضعاف مضاعفه زيادة از آنها به آن حضرت داده است ، وحضرت رسول صلّى اللّه عليه وآله وسلّم چون از براي خود فضيلتى ذكر مىكرد مىگفت كه : فخر نمىكنم ، ومن امروز ذكر مىكنم از فضيلت آن حضرت - بىآنكه تحقير شأن احدى از پيغمبران كنم - آن قدر كه خدا ديده‌هاى مؤمنان را به آن روشن گرداند براي شكر آنكه حق تعالى به محمد صلّى اللّه عليه وآله وسلّم عطا كرده است ، پس بدان اى يهودي كه از جملهء فضيلتها وشرفهاى أو نزد خدا آن بود كه واجب گردانيد آمرزش وعفو را براي كسى كه صدا را نزد آن حضرت پست گرداند پس فرمود كه  إِنَّ الَّذِينَ يَغُضُّونَ أَصْواتَهُمْ عِنْدَ رَسُولِ اللَّهِ أُولئِكَ الَّذِينَ امْتَحَنَ اللَّهُ قُلُوبَهُمْ لِلتَّقْوى لَهُمْ مَغْفِرَةٌ وَأَجْرٌ عَظِيمٌ  « 2 » « آنها كه پست مىگردانند صداهاى خود را نزد رسول خدا ايشان گروهىاند كه امتحان كرده است خدا دلهاى ايشان را براي پرهيزكارى ، براي ايشان است آمرزشى عظيم واجرى بزرگ » پس مقرون گردانيد خدا طاعت آن حضرت را به طاعت خود وگفت\r\n\r\n\r\n","description":"","footnote":"\r\n( 1 ) . رجوع شود به تفسير عياشى 1 / 261 وكافى 8 / 274 .\r\n( 2 ) . سورهء حجرات : 3 .\r\n","page_name":" 344 ","page_number":344},
  {"content":"\r\n\r\n مَنْ يُطِعِ الرَّسُولَ فَقَدْ أَطاعَ اللَّهَ  « 1 » « هركه أطاعت كند رسول را پس بتحقيق كه أطاعت كرده است خدا را » پس آن حضرت را نزديك گردانيد به دلهاى مؤمنان ومحبوب گردانيد أو را بسوى ايشان .\r\nوآن حضرت فرمود كه : دوستى من مخلوط شده است با خونهاى امّت من ، پس ايشان اختيار مىكنند مرا بر پدران ومادران وبر خانه‌هاى خود .\r\nوآن حضرت نيز نزديكترين مردم بود بسوى ايشان ومهربانترين مردم بود نسبت به ايشان چنانكه حق تعالى فرموده است كه  لَقَدْ جاءَكُمْ رَسُولٌ مِنْ أَنْفُسِكُمْ  « 2 » تا آخر آية كه گذشت ، ودر جاى ديگر فرموده است كه  النَّبِيُّ أَوْلى بِالْمُؤْمِنِينَ مِنْ أَنْفُسِهِمْ وَأَزْواجُهُ أُمَّهاتُهُمْ  « 3 » يعنى : « پيغمبر أولى است به مؤمنان از جانهاى ايشان ، وزنهاى أو مادران ايشانند » .\r\nواللّه كه فضيلت آن حضرت در دنيا وآخرت به مرتبه‌اى رسيده است كه وصفها از آن قاصر است ، وليكن خبر مىدهم تو را به آنچه دل تو تاب تحمل آن داشته باشد وعقل تو انكار آن ننمايد ، بتحقيق كه فضيلت أو به درجه‌اى رسيده است كه أهل جهنم فرياد وناله مىكنند از روى ندامت وپشيمانى آنكه چرا أجابت آن حضرت ننموده‌اند در دنيا ، چنانكه حق تعالى از أحوال ايشان خبر داده است  يَوْمَ تُقَلَّبُ وُجُوهُهُمْ فِي النَّارِ يَقُولُونَ يا لَيْتَنا أَطَعْنَا اللَّهَ وَأَطَعْنَا الرَّسُولَا  « 4 » يعنى : « روزى كه گردانند روهاى ايشان را در آتش جهنم در حالتي كه گويند : اى كاش ما أطاعت مىكرديم خدا را وأطاعت مىكرديم رسول را » .\r\nوحق تعالى أو را در قرآن مجيد با پيغمبران ديگر ياد كرد وأو را مقدّم داشت بر آنها با آنكه بعد از همه مبعوث شده است ، چنانكه فرموده است  وَإِذْ أَخَذْنا مِنَ النَّبِيِّينَ مِيثاقَهُمْ \r\n\r\n\r\n","description":"","footnote":"\r\n( 1 ) . سورهء نساء : 80 .\r\n( 2 ) . سورهء توبه : 128 .\r\n( 3 ) . سورهء احزاب : 6 .\r\n( 4 ) . سورهء احزاب : 66 .\r\n","page_name":" 345 ","page_number":345},
  {"content":"\r\n\r\n وَمِنْكَ وَمِنْ نُوحٍ  « 1 » حق تعالى أو را تفضيل داد بر پيغمبران وامّت أو را بر امّتهاى ايشان چنانكه فرمود كه  كُنْتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ وَتَنْهَوْنَ عَنِ الْمُنْكَرِ  « 2 » « بوديد شما بهترين امّتها كه بيرون آورده شديد از براي مردم ، امر مىكنيد به نيكى ونهى مىكنيد از بدى » .\r\nپس يهودي گفت : خدا ملائكة را امر كرد به سجدهء آدم ، آيا محمد را چنين فضيلتى هست ؟\r\nحضرت فرمود كه : خدا ملائكة را امر فرمود كه سجده كنند آدم را براي آنكه نور محمد صلّى اللّه عليه وآله وسلّم واوصياى أو عليهم السّلام را در پشت أو سپرده بود وسجدهء ايشان مر أو را پرستيدن أو نبود ، بلكه أطاعت امر خدا واكرام وتهنيتى بود براي أو مانند سلامي كه بر كسى كنند ، واعترافي بود براي آدم عليه السّلام به آنكه أو أفضل است از ايشان ؛ واگر به آدم اين عطا كرد ، به محمد صلّى اللّه عليه وآله وسلّم از اين بهتر عطا كرد كه خود بر أو صلوات فرستاد وامر كرد ملائكة را كه بر أو صلوات فرستند وبر جميع خلق لازم كرد كه صلوات بر أو فرستند تا روز قيامت چنانكه فرموده است كه  إِنَّ اللَّهَ وَمَلائِكَتَهُ يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْهِ وَسَلِّمُوا تَسْلِيماً  « 3 » پس صلوات نمىفرستد بر آن حضرت احدى در حال حيات وبعد از وفات أو مگر آنكه صلوات مىفرستد بر أو حق تعالى ده مرتبه وبه عدد هر صلواتي ده حسنه به أو عطا مىكند ، وهركه بر آن حضرت بعد از وفات أو صلوات فرستد البتة أو مىداند وردّ سلام مىكند بر آن كه صلوات فرستاده است ، زيرا كه حق تعالى موقوف گردانيده است أجابت دعاى هر دعاكننده را بر صلوات بر آن حضرت ، واين فضيلت بزرگتر وعظيمتر است از آنچه به آدم عطا كرده بود ، بتحقيق كه حق تعالى سنگهاى سخت ودرختان را به سخن آورد كه سلام كردند بر أو وتحيّت گفتند أو را ، وما با أو راه مىرفتيم پس به هيچ درّه ودرختى نمىرسيد مگر آنكه صدا از آنها برمىخاست كه : « السلام عليك\r\n\r\n\r\n","description":"","footnote":"\r\n( 1 ) . سورهء احزاب : 7 .\r\n( 2 ) . سورهء آل عمران : 110 .\r\n( 3 ) . سورهء احزاب : 56 .\r\n","page_name":" 346 ","page_number":346},
  {"content":"\r\n\r\nيا رسول اللّه » از براي تحيّت أو واقرار به پيغمبرى أو ، وكرامت أو را زيادة گردانيد به آنكه پيمان أو را پيش از پيغمبران ديگر گرفت وپيمان از پيغمبران گرفت كه تسليم وانقياد كنند أو را وراضى شوند به فضل أو وتصديق پيغمبرى أو بكنند چنانكه فرموده است كه  وَإِذْ أَخَذْنا مِنَ النَّبِيِّينَ مِيثاقَهُمْ وَمِنْكَ وَمِنْ نُوحٍ وَإِبْراهِيمَ  وفرموده است  وَإِذْ أَخَذَ اللَّهُ مِيثاقَ النَّبِيِّينَ لَما آتَيْتُكُمْ مِنْ كِتابٍ وَحِكْمَةٍ ثُمَّ جاءَكُمْ رَسُولٌ مُصَدِّقٌ لِما مَعَكُمْ لَتُؤْمِنُنَّ بِهِ وَلَتَنْصُرُنَّهُ قالَ أَ أَقْرَرْتُمْ وَأَخَذْتُمْ عَلى ذلِكُمْ إِصْرِي قالُوا أَقْرَرْنا قالَ فَاشْهَدُوا وَأَنَا مَعَكُمْ مِنَ الشَّاهِدِينَ  « 1 » « ويادآور وقتي را كه گرفت خدا پيمان پيغمبران را كه هرگاه بدهم به شما از كتاب وحكمت پس بيايد بسوى شما پيغمبرى تصديق نمايندهء هر آن چيزى را كه با شماست هرآينه البتة ايمان بياوريد به أو والبتة يارى نمائيد أو را ، گفت : آيا اقرار كرديد وگرفتيد بر اين عهد مرا ؟ گفتند : اقرار كرديم ، گفت : گواه باشيد ومن با شما از گواهانم » ، وخدا فرموده است كه : پيغمبر أولى است به مؤمنان از جانهاى ايشان ، وفرموده است كه  وَرَفَعْنا لَكَ ذِكْرَكَ  « 2 » « وبلند كرديم از براي تو ذكر تو را » پس كسى بلند نمىكند صدا به كلمهء اخلاص وشهادت لا اله الا اللّه مگر آنكه بلند مىكند به آن صدا به شهادت محمد رسول اللّه در اذان واقامه ونماز وعيدها وجمعه‌ها وأوقات حج ودر هر خطبه‌اى حتى در خطبهء نكاح .\r\nپس يهودي مناقب بسيار از پيغمبران ذكر كرد وآن حضرت براي حضرت رسول صلّى اللّه عليه وآله وسلّم أفضل از آن را اثبات نمود ، تا آنكه يهودي گفت كه : حق تعالى مناجاة كرد با موسى در كوه طور به سيصد وسيزده كلمه ودر همهء آنها مىگفت  يا مُوسى إِنَّهُ أَنَا اللَّهُ  « 3 » آيا نسبت به محمد چنين كرد ؟\r\nحضرت فرمود كه : خدا آن حضرت را به هفت آسمان بالا برد وبر بالاى هفت آسمان با أو مناجاة كرد در دو موطن : يكى نزد سدرة المنتهى وأو را در آن مكان مقام محمودى\r\n\r\n\r\n","description":"","footnote":"\r\n( 1 ) . سورهء آل عمران : 81 .\r\n( 2 ) . سورهء شرح : 4 .\r\n( 3 ) . سورهء نمل : 9 .\r\n","page_name":" 347 ","page_number":347},
  {"content":"\r\n\r\nبود ، پس بالا برد أو را تا رسانيد به ساق عرش وآويخت براي أو رفرف سبزى كه نور عظيم أو را فرا گرفته بود ، وبه آن رفرف چنان نزديك شد يك كمان يا نزديكتر ، وبا أو مناجاة كرد به آنچه در قرآن فرمود كه : « مر خدا راست آنچه در آسمانها ودر زمين است واگر ظاهر گردانيد آنچه در نفسهاى شماست يا پنهان كنيد خدا حساب مىكند شما را به آن ، پس مىآمرزد براي هركه مىخواهد وعذاب مىكند هركه را مىخواهد » « 1 » ، واين آية را بر ساير أمتها از زمان آدم تا آن حضرت عرض كرد واز گرانى آن هيچ‌يك قبول نكردند ومحمد صلّى اللّه عليه وآله وسلّم قبول كرد ، پس چون حق تعالى ديد كه أو وامّت أو قبول كردند ، تخفيف داد از أو گرانى آن را وفرمود كه  آمَنَ الرَّسُولُ بِما أُنْزِلَ إِلَيْهِ مِنْ رَبِّهِ  « 2 » يعنى : « ايمان آورد رسول به آنچه فرستاده شده است بسوى أو از پروردگار أو » ، پس خدا تفضّل كرد بر محمد وترسيد بر امّت آن حضرت از گرانى آيه‌اى كه قبول كرد ، پس جواب گفت از جانب آن حضرت وامّت أو كه  وَالْمُؤْمِنُونَ كُلٌّ آمَنَ بِاللَّهِ وَمَلائِكَتِهِ وَكُتُبِهِ وَرُسُلِهِ لا نُفَرِّقُ بَيْنَ أَحَدٍ مِنْ رُسُلِهِ  « 3 » يعنى : « ومؤمنان هركه از ايشان ايمان آورد به خدا وملائكهء أو وكتابهاى أو ورسولان أو مىگويند : ما جدائى نمىاندازيم ميان احدى از رسولان أو » .\r\nپس حق تعالى فرمود كه : از براي ايشان است آمرزش وبهشت اگر چنين ايمان بياورند .\r\nپس حضرت فرمود كه  سَمِعْنا وَأَطَعْنا غُفْرانَكَ رَبَّنا وَإِلَيْكَ الْمَصِيرُ  « 4 » يعنى :\r\n« شنيديم وأطاعت كرديم وسؤال مىنمائيم آمرزش تو را ، وبسوى توست بازگشت ما در آخرت » ، پس خدا جواب داد كه : عطا كردم اين را به توبه‌كاران امّت تو وواجب گردانيدم از براي ايشان آمرزيدن گناهان را .\r\nپس حق تعالى فرمود كه : چون تو وامّت تو قبول كرديد چيزى را كه عرض شده بود بر\r\n\r\n\r\n","description":"","footnote":"\r\n( 1 ) . ترجمهء آيهء 284 سورهء بقره .\r\n( 2 ) . سورهء بقره : 285 .\r\n( 3 ) . سورهء بقره : 285 .\r\n( 4 ) . سورهء بقره : 285 .\r\n","page_name":" 348 ","page_number":348},
  {"content":"\r\n\r\nپيغمبران وامّتهاى ايشان وقبول نكردند ، لازم است بر من كه رفع نمايم آن را از امّت تو ، پس خدا گفت  لا يُكَلِّفُ اللَّهُ نَفْساً إِلَّا وُسْعَها لَها ما كَسَبَتْ وَعَلَيْها مَا اكْتَسَبَتْ  « 1 » يعنى :\r\n« خدا تكليف نمىنمايد نفسي را مگر آنچه طاقت داشته باشد وبر أو آسان باشد ، از براي اوست هرچه كسب كرده است از نيكى وبر اوست ضرر آنچه اكتساب نموده است از بدى » .\r\nپس حق تعالى الهام نمود پيغمبر خود را كه گفت :  رَبَّنا لا تُؤاخِذْنا إِنْ نَسِينا أَوْ أَخْطَأْنا  « اى پروردگار ما ! مؤاخذه مكن ما را اگر فراموش كنيم يا خطا كنيم » .\r\nحق تعالى گفت : عطا كردم اين را به تو براي كرامت تو اى محمد ، بدرستى كه امّتهاى گذشته اگر فراموش مىكردند امرى را كه به ياد ايشان آورده بودند بر ايشان مىگشودم درهاى عذاب خود را ، ورفع كردم اين را از امّت تو .\r\nپس آن حضرت گفت :  رَبَّنا وَلا تَحْمِلْ عَلَيْنا إِصْراً كَما حَمَلْتَهُ عَلَى الَّذِينَ مِنْ قَبْلِنا  « 2 » « اى پروردگار ما ! بار مكن بر ما تكليف گرانى چنانكه بار كردى بر آنها كه پيش از ما بودند » .\r\nپس حق تعالى فرمود : برداشتم از امّت تو تكليفهاى دشوارى را كه بر امّتهاى گذشته لازم گردانيده بودم زيرا كه بر امّتهاى گذشته مقرر كرده بودم كه قبول نكنم از ايشان عبادتي را مگر در بقعه‌هاى زمين كه براي ايشان اختيار كرده بودم هرچند دور باشند از أو ، وبتحقيق كه گردانيدم زمين را براي تو وامّت تو پاك‌كننده ونمازگاه ، واين از آن تكليفهاى دشوار بود كه از امّت تو برداشتم ؛ وامّتهاى گذشته قربانيهاى خود را بر گردن مىگرفتند وبسوى بيت المقدّس مىبردند وقرباني هركه را قبول مىكردم آتشى را مىفرستادم كه آن را مىخورد واگر قبول نمىكردم از أو نااميد ومحروم برمىگشت ، وقرباني امّت تو را در شكم فقرا ومساكين قرار داده‌ام ، پس از هركه قبول مىشود ثوابش\r\n\r\n\r\n","description":"","footnote":"\r\n( 1 ) . سورهء بقره : 286 .\r\n( 2 ) . سورهء بقره : 286 .\r\n","page_name":" 349 ","page_number":349},
  {"content":"\r\n\r\nرا مضاعف مىگردانم به اضعاف بسيار واگر قبول نمىكنم برمىدارم از أو عقوبتهاى دنيا را ، وبرداشتم اين را از امّت تو واين هم از تكليفهاى دشوار است كه از امّت تو برداشتم ؛ ونمازهاى امّتهاى گذشته بر ايشان واجب بود در ميان شب وميان روز واين بر ايشان دشوار بود ، واز امّت تو برداشتم وبر ايشان واجب گردانيدم نمازها را در طرفهاى شب وروز كه وقت فراغ ايشان است از خوابها وشغلها ؛ وامّتهاى گذشته بر ايشان پنجاه نماز واجب بود در پنجاه وقت ، واز امّت تو برداشتم ؛ وامّتهاى پيش ثواب ايشان يكى نوشته مىشد وگناه ايشان يكى ، وثواب امّت تو را ده برابر گردانيده‌ام وگناه ايشان را يكى ؛ وامّتهاى گذشته اگر نيّت عمل نيكى مىكردند براي ايشان نوشته نمىشد واگر نيت عمل بدى مىكردند براي ايشان نوشته مىشد هرچند نمىكردند ، واين را از امّت تو برداشتم ، اگر قصد گناهى كنند تا نكنند بر ايشان نمىنويسم واگر قصد حسنه بكنند ونكنند يك ثواب براي ايشان مىنويسم ؛ وامّتهاى گذشته اگر گناهى مىكردند گناه ايشان بر در خانهء ايشان نوشته مىشد وتوبهء ايشان به آن مقبول مىشد كه حرام گردانم بعد از آن بر ايشان محبوبترين طعامها را بسوى ايشان ، وامّتهاى گذشته صد سال ودويست سال از يك گناه توبه مىكردند وقبول نمىكردم از ايشان بدون آنكه ايشان را در دنيا به عقوبتي مبتلا گردانم ، واينها را از امّت تو برداشتم واگر يكى از امّت تو صد سال گناه كند وتوبه كند وبه قدر يك چشم بهم زدن پشيمان شود جميع گناهان أو را مىآمرزم وتوبهء أو را قبول مىكنم ؛ وأمم سابقه چون به بدن ايشان بعضي نجاستها مىرسيد مىبايست آن موضع نجس را مقراض كنند ، وآب را براي امّت تو پاك‌كننده گردانيده‌ام از جميع نجاستها وخاك را در بعضي أوقات پاك‌كننده كرده‌ام ؛ اينهاست آن بارهاى گران كه از امّت تو برداشته‌ام .\r\nحضرت گفت : خداوندا ! چون اين نعمتها به من وامّت من عطا كردى احسان خود را زيادة گردان .\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nپس خدا أو را الهام كرد كه گفت :  رَبَّنا وَلا تُحَمِّلْنا ما لا طاقَةَ لَنا بِهِ  « 1 » « اى پروردگار ما ! بار مكن ما را آنچه طاقت نداشته باشيم به آن » .\r\nحق تعالى گفت : چنين كردم به امّت تو واين حكم من است در جميع امّتها .\r\nحضرت گفت :  وَاعْفُ عَنَّا وَاغْفِرْ لَنا وَارْحَمْنا أَنْتَ مَوْلانا  « 2 » « وعفو كن از ما وبيامرز ما را ورحم كن ما را ، توئى مولاي ما » .\r\nحق تعالى فرمود كه : كردم اين را براي توبه‌كنندگان امّت تو .\r\nحضرت فرمود :  فَانْصُرْنا عَلَى الْقَوْمِ الْكافِرِينَ  « 3 » « پس يارى ده ما را بر قوم كافران » .\r\nحق تعالى فرمود كه : كردم اين را وگردانيدم امّت تو را در ميان كافران - اى محمد - مانند خال سفيد در گاو سياه وحال آنكه ايشانند قادران بر دشمنان وايشانند قهر كنندگان ايشان ، خدمت مىفرمايند آنها را وآنها ايشان را خدمت نمىفرمايند براي كرامت تو ، ولازم است بر من كه غالب گردانم دين تو را بر دينها تا آنكه در مشرق ومغرب زمين نماند ديني مگر دين تو وجزيه دهنده بسوى أهل دين تو به مذلّت وخوارى ، وبتحقيق كه چون برگشت بار ديگر جبرئيل را ديد نزد سدرة المنتهى كه نزد آن است بهشتى كه جايگاه نيكان است در هنگامى كه فرا گرفته بود سدره را آنچه را فرا گرفته بود از ملائكة وأرواح مؤمنان وأنوار خداوند عالميان ديده‌اش را ميل نكرد ونگذشت يعنى هر چيز را چنانكه بود ديد ، بتحقيق كه ديد از آيات بزرگ پروردگار خود .\r\nپس اينها أعظم است اى يهودي از مناجاة موسى عليه السّلام بر طور سينا واز براي محمد صلّى اللّه عليه وآله وسلّم زيادة كرد اين را كه متمثّل گردانيد پيغمبران را كه به أو اقتدا كردند به نماز وبهشت ودوزخ را در آن شب به أو نمودند وبه هر آسمان كه بالا رفت ملائكهء آسمان بر آن سلام كردند .\r\n\r\n\r\n","description":"","footnote":"\r\n( 1 ) . سورهء بقره : 286 .\r\n( 2 ) . سورهء بقره : 286 .\r\n( 3 ) . سورهء بقره : 286 .\r\n","page_name":" 351 ","page_number":351},
  {"content":"\r\n\r\nيهودي گفت كه : خدا بر موسى انداخت محبّتى از خود .\r\nحضرت أمير المؤمنين عليه السّلام فرمود كه : چنين بود ، ومحمد را محبّتى از خود بر أو انداخت وأو را حبيب خود ناميد زيرا كه حق تعالى نمود به إبراهيم عليه السّلام صورت محمد را وامّت أو را .\r\nإبراهيم گفت : پروردگارا ! نديدم از امّتهاى پيغمبران نورانىتر وروشن‌تر از اين امّت ، اين كيست ؟\r\nپس ندا رسيد به أو كه : اين محمد است حبيب من وحبيبي ندارم از خلق خود بغير أو ، جارى گردانيدم ياد أو را پيش از آنكه آسمان وزمين را خلق نمايم وأو را پيغمبر ناميدم در وقتي كه پدر تو آدم از گل بود وروح أو را در أو جارى نكرده بودم ، ودر هنگامى كه فرزندان آدم را از پشت أو در آوردم وپهن كردم تو را با أو همراه انداختم .\r\nوحق تعالى در قرآن به حيات آن حضرت سوگند خورده است چنانكه فرموده است  لَعَمْرُكَ إِنَّهُمْ لَفِي سَكْرَتِهِمْ يَعْمَهُونَ  « 1 » يعنى به حيات تو سوگند مىخورم ، چنانكه دوستى به دوستى ويارى به يارى گويد : به جان تو قسم ، وهمين بس است براي شرف ورفعت آن حضرت .\r\nيهودي گفت : پس مرا خبر ده از آنچه حق تعالى تفضيل داده است به آن امّت آن حضرت را بر ساير امّتها .\r\nحضرت أمير المؤمنين عليه السّلام فرمود كه : حق تعالى امّت آن حضرت را بر امّتهاى ديگر به چيزهاى بسيار زيادتى داده است ، من از آنها ياد مىكنم اندكى از بسيار را :\r\nأول آنكه : حق تعالى فرموده است كه  كُنْتُمْ خَيْرَ أُمَّةٍ أُخْرِجَتْ لِلنَّاسِ  « 2 » « بوديد شما نيكوتر امّتى كه بيرون آورده شديد براي مردم » .\r\nدوم آنكه : چون روز قيامت شود وخدا همهء خلق را در يك حال جمع كند ، از پيغمبران\r\n\r\n\r\n","description":"","footnote":"\r\n( 1 ) . سورهء حجر : 72 .\r\n( 2 ) . سورهء آل عمران : 110 .\r\n","page_name":" 352 ","page_number":352},
  {"content":"\r\n\r\nسؤال كند كه : آيا رسانيديد رسالتهاى مرا ؟ پس بگويند : بلى ، پس سؤال نمايد از امّتها ، پس بگويند : نيامد بسوى ما بشارت‌دهنده‌اى وترساننده‌اى ، پس خدا گويد به پيغمبران - وحال آنكه خود بهتر داند - كه : كيستند گواهان شما امروز ؟ گويند : محمد صلّى اللّه عليه وآله وسلّم وامّت آن حضرت ، پس شهادت دهند براي ايشان امّت محمد صلّى اللّه عليه وآله وسلّم كه تبليغ رسالت كردند ومحمد صلّى اللّه عليه وآله وسلّم تصديق شهادت ايشان نمايد ، واين است معنى آنكه حق تعالى فرموده است كه : شما را امّت وسط گردانيده‌ايم تا بوده باشيد گواهان بر مردم وبوده باشد رسول بر شما گواه .\r\nسوم آنكه : اين امّت را پيش از همهء امّتها در قيامت حساب كنند وزودتر از همه داخل بهشت شوند .\r\nچهارم آنكه : خدا بر ايشان در شب وروز پنج نماز در پنج وقت واجب كرده است : دو نماز در شب وسه نماز در روز ، واين پنج نماز را در ثواب برابر پنجاه نماز گردانيده است وكفّارهء گناهان ايشان ساخته است چنانكه فرموده  إِنَّ الْحَسَناتِ يُذْهِبْنَ السَّيِّئاتِ  « 1 » يعنى : « نمازهاى پنج‌گانه كفّارهء گناهان است » اگر اجتناب كنند از گناهان كبيره .\r\nپنجم آنكه : حسنه‌اى را كه قصد كنند ونكنند يكى براي ايشان نوشته مىشود ، واگر بكنند ده برابر وزيادة نوشته مىشود تا هفتصد برابر وزيادة .\r\nششم آنكه : حق تعالى از اين امّت هفتاد هزار كس را بىحساب داخل بهشت خواهد كرد كه روهاى ايشان مانند ماه شب چهارده باشد ، وجمعى ديگر مانند ستاره روشن باشند ، وهمچنين به حسب اختلاف مرتبه‌هاى ايشان ميان ايشان اختلاف ودشمنى نخواهد بود .\r\nهفتم آنكه : اگر يكى از ايشان ديگرى را بكشد ، اولياى مقتول اگر خواهند عفو مىكنند واگر خواهند دية مىگيرند واگر خواهند مىكشند ، وبر أهل دين تو لازم شده است در تورات كه البتة أو را بكشند ودية نگيرند وعفو نكنند ، چنانكه خدا فرموده است كه : « اين\r\n\r\n\r\n","description":"","footnote":"\r\n( 1 ) . سورهء هود : 114 .\r\n","page_name":" 353 ","page_number":353},
  {"content":"\r\n\r\nتخفيفى است از جانب پروردگار شما ورحمتي است از أو » « 1 » .\r\nهشتم آنكه : حق تعالى سورهء فاتحه را نصفى را براي خود قرار داده است ونصفى را براي بندهء خود ، وفرموده است كه : قسمت كردم اين سوره را ميان خود وميان بندهء خود ، چون مىگويد  الْحَمْدُ لِلَّهِ  مرا حمد كرده است ، وچون مىگويد  رَبِّ الْعالَمِينَ  مرا شناخته است كه پروردگار عالميانم ، وچون مىگويد  الرَّحْمنِ الرَّحِيمِ  مرا مدح كرده است كه صاحب رحمت ومهربانم ، وچون مىگويد  مالِكِ يَوْمِ الدِّينِ  پس ثنا كرده است مرا ، وچون مىگويد  إِيَّاكَ نَعْبُدُ وَإِيَّاكَ نَسْتَعِينُ  حق تعالى مىگويد : راست گفت بندهء من در عبادت من واستعانت از من طلبيد ؛ وباقي سوره از بنده است .\r\nنهم آنكه : حق تعالى جبرئيل را بسوى پيغمبر فرستاد كه : بشارت ده امّت خود را به زينت وروشنى ورفعت وكرامت ونصرت .\r\nدهم آنكه : خدا مباح گردانيد از براي ايشان تصدّقهاى ايشان را كه بخورند وبگذارند در شكمهاى فقراى ايشان ، وتصدّقهاى پيشينيان چنين بود كه مىبايست بردارند وبه مكان دورى ببرند تا به آتش سوخته شود .\r\nيازدهم آنكه : خداوند عالميان شفاعت را براي ايشان قرار داد وبس ، وبه امّتهاى گذشته نداد ، وحق تعالى مىگذرد از گناهان بزرگ ايشان به شفاعت پيغمبر ايشان .\r\nدوازدهم آن است كه : در روز قيامت خواهند گفت كه : پيش آيند حمد كنندگان ، پس امّت محمد صلّى اللّه عليه وآله وسلّم پيش از امّتهاى ديگر بيايند ، ودر كتابهاى گذشته نوشته است كه امّت محمد حامدانند ، حمد مىكنند خدا را بر هر منزلتي وتكبير مىگويند براي أو در هر بلندى ، منادى ايشان به اذان در شب ندا مىكند وصداى ايشان در آسمان پيچيده است مانند صداى مگس عسل .\r\nسيزدهم آن است كه : خدا ايشان را به گرسنگى نمىكشد وايشان را بر گمراهى جمع نمىكند ومسلط نمىگرداند بر ايشان دشمنى از غير ايشان را وهمه را به عذاب معذّب\r\n\r\n\r\n","description":"","footnote":"\r\n( 1 ) . ترجمهء آيهء 178 سورهء بقره .\r\n","page_name":" 354 ","page_number":354},
  {"content":"\r\n\r\nنمىگرداند وطاعون را شهادت ايشان گردانيده است .\r\nچهاردهم آن است كه : مقرر گردانيده است براي كسى كه صلوات بر محمد وآل أو بفرستد كه ده حسنه أو را بدهد وده گناه از أو محو كند وبر أو برگرداند مانند صلواتي كه بر آن حضرت فرستاده است .\r\nپانزدهم آن است كه : حق تعالى ايشان را سه صنف گردانيده است : ظلم‌كنندهء بر خود ، وميانه‌رو ، وسبقت نمايندهء به خيرات ؛ پس آن كه سبقت‌كنندهء به خيرات است داخل بهشت مىشود ، وميانه‌رو را حساب مىكنند حساب آسان ، وظلم كنندهء بر خود را اگر خدا خواهد مىآمرزد .\r\nشانزدهم آن است كه : حق تعالى توبهء ايشان را پشيمانى واستغفار وترك اصرار بر گناه گردانيده است ، وبني إسرائيل يك توبهء ايشان آن بود كه يكديگر را بكشند .\r\nهفدهم آن است كه : خدا به پيغمبرش وحى نمود كه : امّت تو محلّ رحمتند ، عذاب ايشان در دنيا زلزله وپريشانى است .\r\nهجدهم آن است كه : خداوند عالميان براي بيمار وپير از اين امّت مىنويسد از حسنات مثل آنچه در جوانى وصحت مىكرده است از اعمال خير ، وخدا وحى مىكند بسوى فرشتگان كه : بنويسيد براي بندهء من مثل حسنات أو كه پيشتر مىكرده است .\r\nنوزدهم آن است كه : خدا كلمهء تقوى را كه توحيد باشد با ولايت لازم امّت محمد صلّى اللّه عليه وآله وسلّم گردانيده است در دنيا ، وظهور شفاعت را براي ايشان در آخرت قرار داده است .\r\nبيستم آن است كه : حضرت رسول صلّى اللّه عليه وآله وسلّم در شب معراج ملكي چند ديد كه پيوسته در قيامند يا در ركوعند از روزى كه مخلوق شده‌اند ، پس با جبرئيل گفت : عبادت اين است كه اينها مىكنند ، جبرئيل گفت : يا محمد ! سؤال كن از پروردگار خود كه عطا كند امّت تو را قنوت وركوع وسجود در نماز ايشان ، وحضرت سؤال كرد وخدا به ايشان عطا كرد ، پس امّت محمد صلّى اللّه عليه وآله وسلّم اقتدا مىكنند به ملائكة كه در آسمانند .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nوحضرت رسول صلّى اللّه عليه وآله وسلّم فرمود كه : يهودان حسد مىبرند بر نماز وركوع وسجود شما « 1 » .\r\nودر حديث معتبر از حضرت صادق عليه السّلام منقول است كه : حق تعالى صد وچهل هزار پيغمبر فرستاده است ومثل ايشان أوصياء به راستگوئى وامانت را ادا كردن وزهد در دنيا ، وهيچ پيغمبر بهتر از محمد صلّى اللّه عليه وآله وسلّم وهيچ وصى بهتر از وصىّ أو علي بن أبي طالب عليه السّلام نفرستاده است « 2 » .\r\nودر روايات معتبره از آن حضرت منقول است كه : از حضرت رسول صلّى اللّه عليه وآله وسلّم پرسيدند كه : به چه سبب سبقت گرفتى بر پيغمبران واز همه بهتر شدى وحال آنكه بعد از همه مبعوث گرديده‌اى ؟\r\nفرمود : زيرا كه من أول كسى بودم كه ايمان آوردم به پروردگار خود وأول كسى كه جواب گفت در وقتي كه خدا پيمان از پيغمبران گرفت وگواه گرفت ايشان را بر خود وگفت : آيا نيستم پروردگار شما ؟ همه گفتند : بلى ، من بودم « 3 » .\r\nودر حديث موثق فرمود كه : پيغمبران أولو العزم كه شريعت هر يك نسخ‌كنندهء شريعتهاى گذشته بود پنج كس بودند : نوح وإبراهيم وموسى وعيسى ومحمد صلّى اللّه عليه وآله وسلّم ، وشريعت محمد صلّى اللّه عليه وآله وسلّم نسخ كنندهء همهء شريعتها است وحلال أو حلال است تا روز قيامت وحرام أو حرام است تا روز قيامت « 4 » .\r\nوبه سند معتبر از حضرت امام رضا عليه السّلام منقول است كه رسول خدا صلّى اللّه عليه وآله وسلّم فرمود كه :\r\nحضرت موسى عليه السّلام گفت : پروردگارا ! مرا بگردان از امّت محمد ، پس خدا به أو وحى فرستاد كه : تو به اين نخواهى رسيد « 5 » .\r\nودر حديث معتبر مروى است كه حضرت رسول صلّى اللّه عليه وآله وسلّم فرمود : يا علي ! بدرستى كه\r\n\r\n\r\n","description":"","footnote":"\r\n( 1 ) . ارشاد القلوب 406 - 414 .\r\n( 2 ) . اختصاص 263 ، ودر آن صد وچهل وچهار هزار آمده است .\r\n( 3 ) . بصائر الدرجات 83 ؛ كافى 1 / 441 و 2 / 10 ؛ تفسير عياشى 2 / 39 ؛ علل الشرايع 124 .\r\n( 4 ) . محاسن 1 / 420 ؛ كافى 2 / 17 .\r\n( 5 ) . عيون أخبار الرضا 2 / 31 ؛ صحيفة الإمام الرضا عليه السّلام 152 .\r\n","page_name":" 356 ","page_number":356},
  {"content":"\r\n\r\nحق تعالى مشرف شد بر دنيا پس مرا اختيار كرد بر مردان عالميان ، پس تو را اختيار كرد بر مردان عالم بعد از من ، پس امامان فرزندان تو را اختيار كرد بر مردان عالميان بعد از تو ، پس فاطمه را اختيار كرد بر زنان عالميان « 1 » .\r\nودر أحاديث بسيار از حضرت امام محمد باقر وامام جعفر صادق عليهما السّلام منقول است كه : جارى شد فضيلت از براي أمير المؤمنين وامامان بعد از أو عليهم السّلام مثل آنچه جارى شد از براي رسول خدا صلّى اللّه عليه وآله وسلّم ، ومحمد صلّى اللّه عليه وآله وسلّم را فضيلت هست بر هركه خدا خلق كرده است واوست درگاه خدا كه به خدا نمىتوان رسيد مگر از أو ، وراه خدا كه هركه سلوك طريق متابعت أو نمايد به قرب ورضاى خدا مىرسد « 2 » .\r\nودر أحاديث بسيار از أئمة عليهم السّلام منقول است كه : ما در وجوب أطاعت ودر علم وفهم وحلال وحرام به يك منزله‌ايم امّا رسول خدا صلّى اللّه عليه وآله وسلّم وأمير المؤمنين عليه السّلام فضيلت خود را دارند « 3 » .\r\nودر حديث معتبر از حضرت امام جعفر صادق عليه السّلام منقول است كه حضرت رسول صلّى اللّه عليه وآله وسلّم فرمود كه : چون مرا به آسمان بردند خداوند عزيز جبار به من وحى كرد كه :\r\nاى محمد ! من مطّلع شدم بسوى زمين مطّلع شدني پس برگزيدم تو را واشتقاق كردم براي تو نامى از نامهاى خود را ودر هيچ جا مذكور نمىشوم من مگر آنكه تو با من مذكور مىشوى پس منم محمود وتوئى محمد ، پس ديگر مطّلع شدم بر زمين واختيار كردم از آن على را واشتقاق كردم از براي أو نامى از نامهاى خود را پس منم اعلا واوست على ؛ يا محمد ! خلق كردم تو را وعلى وفاطمه وحسن وحسين را شبح نوري چند از نور خود وعرض كردم ولايت شما را بر آسمانها وزمين وهركه در آنهاست ، پس هركه قبول كرد ولايت شما را ، نزد من از ظفريافتگان است ، وهركه انكار كرد ، نزد من از كافران است ؛ اى محمد ! اگر بنده مرا عبادت كند تا پاره پاره شود يا بگردد مانند مشك پوسيده پس بيايد به\r\n\r\n\r\n","description":"","footnote":"\r\n( 1 ) . خصال 206 ؛ مكارم الأخلاق 444 .\r\n( 2 ) . رجوع شود به بصائر الدرجات 199 - 201 وكافى 1 / 197 و 198 وامالى شيخ طوسي 206 .\r\n( 3 ) . رجوع شود به بصائر الدرجات 480 وكافى 1 / 275 .\r\n","page_name":" 357 ","page_number":357},
  {"content":"\r\n\r\nنزد من انكار كنندهء ولايت شما ، هرآينه نيامرزم أو را « 1 » .\r\nودر حديث ديگر فرمود كه : كامل نمىكند بنده ايمان را تا بداند كه جارى است از براي آخر أئمة عليهم السّلام آنچه جارى است از براي أول ايشان در حجت وأطاعت وحلال وحرام ، واز براي محمد صلّى اللّه عليه وآله وسلّم وعلي عليه السّلام فضيلت ايشان هست « 2 » .\r\nودر حديث معتبر از حضرت موسى بن جعفر عليه السّلام منقول است كه : حضرت رسالت پناه صلّى اللّه عليه وآله وسلّم فرمود كه : منم بهترين مخلوقات خدا ، ومنم بهتر از جبرئيل وإسرافيل وحاملان عرش وجميع ملائكهء مقرّبان وأنبياء مرسلان ، ومنم صاحب شفاعت وحوض شريف ، ومن وعلى دو پدر اين امّتيم هركه ما را بشناسد خدا را شناخته است وهركه ما را انكار كند خدا را انكار كرده است ، واز على بهم خواهند رسيد دو سبط اين امّت ودو سيد جوانان بهشت حسن وحسين ، واز فرزندان حسين نه امام بهم مىرسند كه أطاعت ايشان أطاعت من است ومعصيت ايشان معصيت من است ، نهم ايشان قائم ومهدى ايشان خواهد بود « 3 » .\r\nوبه سند معتبر از حضرت صادق عليه السّلام منقول است كه : چون حق تعالى عرش را آفريد دو ملك آفريد بر دور عرش وگفت : شهادت بدهيد كه خداوندى بجز من نيست ، وشهادت دادند ؛ پس فرمود كه : شهادت بدهيد كه محمد رسول خداست ، پس شهادت دادند ؛ پس فرمود كه : شهادت بدهيد كه على أمير المؤمنين است ، پس شهادت دادند « 4 » .\r\nودر حديث ديگر از أبو ذر غفارى منقول است كه گفت : شنيدم از رسول خدا صلّى اللّه عليه وآله وسلّم كه :\r\nافتخار كرد إسرافيل بر جبرئيل كه من از تو بهترم زيرا كه منم سركردهء هشت ملك كه\r\n\r\n\r\n","description":"","footnote":"\r\n( 1 ) . تفسير فرات كوفي 73 و 74 ؛ پيرامون ائمهء اثنى عشر ( ترجمه مقتضب الأثر في النص على الأئمة الاثني عشر ) 117 ، وروايت در هر دو مصدر از امام باقر عليه السّلام مىباشد . همچنين رجوع شود به اثبات الهداة 1 / 548 وفرائد السمطين 2 / 319 .\r\n( 2 ) . قرب الإسناد 351 ؛ اختصاص 22 ، وروايت در هر دو مصدر از امام باقر عليه السّلام نقل شده است .\r\n( 3 ) . كمال الدين وتمام النعمة 261 .\r\n( 4 ) . اليقين 232 .\r\n","page_name":" 358 ","page_number":358},
  {"content":"\r\n\r\nحاملان عرشند ومنم كه در صور خواهم دميد ومن نزديكترين ملائكه‌ام به محلّ صدور وحى الهى .\r\nجبرئيل گفت : من بهترم زيرا كه من امين خدايم بر وحى أو ورسول اويم بسوى پيغمبران ومرسلان ، ومنم صاحب خسفها وقذفها « 1 » وخدا هيچ امّت را عذاب نكرده است مگر بر دست من .\r\nومخاصمهء خود را به خدمت جناب مقدس ايزد تعالى جلّ شأنه عرض كردند ، پس وحى نمود بسوى ايشان كه : ساكت شويد ، بعزت وجلال خود سوگند مىخورم كه خلق كرده‌ام خلقي را كه بهتر است از شما .\r\nگفتند : آيا از ما خلقي بهتر شده است وحال آنكه ما را از نور خود خلق نموده‌اى ؟\r\nفرمود : بلى ؛ پس حكم فرمود حجابهاى قدرت گشوده شدند ناگاه ديدند كه در ساق راست عرش نوشته است : لا اله الا اللّه محمد وعلى وفاطمه وحسن وحسين بهترين خلق خدايند .\r\nپس جبرئيل گفت : پروردگارا ! سؤال مىكنم از تو بحقّ ايشان بر تو كه مرا خدمتكار ايشان گردانى .\r\nحق تعالى فرمود : قبول نمودم .\r\nپس حضرت فرمود : جبرئيل از ما أهل بيت است وخادم ماست « 2 » .\r\nوبه سند معتبر از حضرت صادق عليه السّلام منقول است كه : يهودي به نزد حضرت رسول صلّى اللّه عليه وآله وسلّم آمد وايستاد وتند در آن حضرت نظر مىكرد ، حضرت فرمود : اى يهودي ! چه حاجت دارى ؟\r\nگفت : تو بهترى يا موسى بن عمران پيغمبر كه خدا با أو سخن فرمود وتورات وعصا براي أو فرستاد ودريا را براي أو شكافت وابر بر سر أو سايه افكند ؟\r\n\r\n\r\n","description":"","footnote":"\r\n( 1 ) . در مصدر « خسوف وكسوف » آمده است .\r\n( 2 ) . ارشاد القلوب 403 ؛ تأويل الآيات الظاهرة 2 / 834 .\r\n","page_name":" 359 ","page_number":359},
  {"content":"\r\n\r\nحضرت فرمود : مكروه است كه بنده مدح خود كند وليكن مرا لازم است ومىگويم :\r\nچون آدم عليه السّلام خطا نمود توبه‌اش آن بود كه گفت : خداوندا ! سؤال مىكنم از تو بحقّ محمد وآل محمد كه گناه مرا بيامرزى ، پس خدا أو را آمرزيد ؛ ونوح عليه السّلام چون به كشتى سوار شد واز غرق شدن ترسيد گفت : خداوندا ! سؤال مىكنم از تو بحقّ محمد وآل محمد كه مرا از غرق نجات دهى ، پس خدا أو را نجات داد ؛ وإبراهيم عليه السّلام را چون به آتش انداختند چنين گفت ، وخدا آتش را بر أو سرد وسلامت گردانيد ؛ وموسى عليه السّلام چون عصا را انداخت وترسيد گفت : خداوندا ! سؤال مىكنم از تو بحقّ محمد وآل محمد كه مرا أيمن گردانى ، پس خدا به أو وحى نمود كه : مترس كه توئى اعلا ؛ اى يهودي ! اگر موسى مرا درمىيافت وايمان به من وپيغمبرى من نمىآورد ايمان وپيغمبرى أو نفعي نمىبخشيد أو را ؛ اى يهودي ! از ذرّيّت من است مهدى كه چون بيرون آيد فرود آيد عيسى بن مريم براي يارى كردن أو وپيش خواهد داشت أو را وپشت سر أو نماز خواهد كرد « 1 » .\r\nودر حديث ديگر از حضرت رسول صلّى اللّه عليه وآله وسلّم منقول است كه : چون حضرت آدم عليه السّلام از آن درخت خورد سر بسوى آسمان بلند كرد وگفت : سؤال مىكنم از تو بحقّ محمد كه مرا رحم كنى .\r\nپس حق تعالى وحى كرد بسوى أو كه : محمد كيست ؟\r\nآدم گفت : خداوندا ! چون مرا آفريدى نظر نمودم بسوى عرش تو وديدم كه در آن نوشته بود : لا اله الا اللّه محمد رسول اللّه ، پس دانستم كه احدى قدرش عظيمتر نيست از آن كه نام أو را با نام خود قرار داده‌اى .\r\nپس خدا وحى نمود به أو كه : اى آدم ! أو آخر پيغمبران است از ذرّيّت تو ، اگر أو نمىبود تو را خلق نمىكردم « 2 » .\r\nودر حديث معتبر از حضرت أمير المؤمنين عليه السّلام منقول است كه : كلماتي كه آدم عليه السّلام از\r\n\r\n\r\n","description":"","footnote":"\r\n( 1 ) . امالى شيخ صدوق 181 ؛ احتجاج 1 / 106 .\r\n( 2 ) . قصص الأنبياء راوندى 51 .\r\n","page_name":" 360 ","page_number":360},
  {"content":"\r\n\r\nخدا گرفته بود وسبب توبهء أو گرديد اين بود كه گفت : سؤال مىكنم بحقّ محمد كه توبهء مرا قبول كنى .\r\nحق تعالى فرمود : چه مىدانى محمد كيست ؟\r\nعرض نمود : نام أو را ديدم در سرا پردهء أعظم تو نوشته بود وقتي كه من در بهشت بودم « 1 » .\r\nوبه سند معتبر از حضرت صادق عليه السّلام منقول است كه فرمود : خدا را تعظيم كنيد وپيغمبر أو را تعظيم نمائيد ، وبر رسول خدا صلّى اللّه عليه وآله وسلّم احدى را تفضيل مدهيد كه خدا أو را بر همه تفضيل داده است « 2 » .\r\nوبه سند معتبر ديگر منقول است كه از آن حضرت پرسيدند : آيا محمد صلّى اللّه عليه وآله وسلّم بهترين فرزندان آدم بود ؟\r\nفرمود : واللّه بهترين مخلوقات الهى بود وهيچ خلقي از أو بهتر نيافريده است « 3 » .\r\nودر حديث صحيح از حضرت أمير المؤمنين عليه السّلام منقول است كه : حق تعالى هيچ بنده‌اى بهتر از محمد صلّى اللّه عليه وآله وسلّم نيافريده است « 4 » .\r\nوبه سند معتبر از حضرت صادق عليه السّلام منقول است كه : ما أول أهل بيتي بوديم كه حق تعالى نامهاى ما را مشهور وبلند گردانيد ، زيرا چون آسمانها وزمين را آفريد امر كرد منادى را ندا كرد سه مرتبه : اشهد ان لا اله الا اللّه ، وسه مرتبه : اشهد ان محمدا رسول اللّه وسه مرتبه : اشهد ان أمير المؤمنين حقا « 5 » .\r\nودر أحاديث معتبره از آن حضرت منقول است كه : حق تعالى حضرت رسول خدا صلّى اللّه عليه وآله وسلّم را در عالم أرواح مبعوث گردانيد بر پيغمبران كه همهء ايشان را دعوت نمود\r\n\r\n\r\n","description":"","footnote":"\r\n( 1 ) . تفسير عياشى 1 / 41 .\r\n( 2 ) . قرب الإسناد 129 .\r\n( 3 ) . كافى 1 / 440 .\r\n( 4 ) . كافى 1 / 440 .\r\n( 5 ) . كافى 1 / 441 ؛ امالى شيخ صدوق 483 .\r\n","page_name":" 361 ","page_number":361},
  {"content":"\r\n\r\nبسوى اقرار به خدا « 1 » .\r\nوبه سند معتبر از حضرت امام رضا عليه السّلام منقول است كه حضرت رسول خدا صلّى اللّه عليه وآله وسلّم فرمود : ما أهل بيت بر ما حلال نيست تصدّق ، وامر كرده شده‌ايم وضو را كامل بسازيم ، ودرازگوش را بر أسب عربى نجهانيم ، ومسح بر موزه نكشيم « 2 » .\r\nودر أحاديث معتبره از حضرت امام محمد باقر وامام جعفر صادق عليهما السّلام منقول است در تفسير اين آيهء كريمه كه حق تعالى مىفرمايد    وَتَوَكَّلْ عَلَى الْعَزِيزِ الرَّحِيمِ . الَّذِي يَراكَ حِينَ تَقُومُ . وَتَقَلُّبَكَ فِي السَّاجِدِينَ    « 3 » يعنى : « توكّل كن بر خداوند غالب مهربان كه مىبيند تو را چون برمىخيزى وگرديدن تو را در سجده‌كنندگان » ، فرمودند : يعنى منتقل شدن از صلبهاى پيغمبران از پشت پيغمبرى به پشت پيغمبر ديگر « 4 » .\r\nمؤلف گويد : علماى خاصه وعامه از خصايص آن حضرت بسيار ايراد كرده‌اند ، بعضي از آنها كه مشهور است بيان مىشود :\r\nأول - واجب بودن مسواك بر آن حضرت ، ودر اين خلاف است .\r\nدوم - واجب بودن نماز شب ونماز وتر بر آن حضرت ، وبر اين معنا أحاديث بسيار وارد شده است « 5 » .\r\nسوم - واجب بودن قرباني بر آن حضرت .\r\nچهارم - واجب بودن اداى دين كسى كه بميرد وپريشان باشد .\r\nپنجم - مشورت كردن با صحابه ، ودر اين خلاف است .\r\nششم - انكار منكر واظهار بد بودن هر بدى كه از مردم مشاهده نمايد .\r\nهفتم - مخيّر گردانيدن زنان ميان آنكه اختيار آن حضرت نمايند يا اختيار مفارقت أو\r\n\r\n\r\n","description":"","footnote":"\r\n( 1 ) . رجوع شود به علل الشرايع 162 .\r\n( 2 ) . صحيفة الإمام الرضا عليه السّلام 93 ؛ وسائل الشيعة 9 / 270 .\r\n( 3 ) . سورهء شعراء : 217 - 219 .\r\n( 4 ) . مجمع البيان 4 / 207 ؛ تأويل الآيات الظاهرة 1 / 396 .\r\n( 5 ) . رجوع شود به تهذيب الأحكام 2 / 242 ومجمع البيان 3 / 434 وتفسير طبري 8 / 130 .\r\n","page_name":" 362 ","page_number":362},
  {"content":"\r\n\r\nوبعضي از احكام آن كه در كتب فقه مذكور است .\r\nهشتم - حرام بودن زكات واجب بر آن حضرت وأهل بيت وذريت آن حضرت ، ودر حرمت زكات سنّت وتصدّقات سنّت بر آن حضرت خلاف است .\r\nنهم - آنكه سير وپياز نمىخورد ، وبعضي گفته‌اند كه بر آن حضرت حرام بود ، وثابت نيست .\r\nدهم - آنكه تكيه كرده طعام تناول نمىكرد ، وبعضي گفته‌اند كه بر أو حرام بود ، وثابت نيست .\r\nيازدهم - آنكه گفته‌اند كه خط نوشتن وشعر گفتن بر آن حضرت حرام بود ، ودر اين نيز سخن هست .\r\nدوازدهم - آنكه چون آن جناب اسلحهء جنگ مىپوشيد حرام بود بر آن حضرت كندن آن بىآنكه جنگ كند يا به برابر دشمن برود ، وبعضي گفته‌اند مكروه بود .\r\nسيزدهم - آنكه چون ابتدأ به فعل سنّتى مىكرد حرام بود بر آن حضرت ترك كردن آن پيش از تمام كردن آن ، واين نيز محلّ خلاف است .\r\nچهاردهم - آنكه بر آن حضرت حرام بود اشاره به چشم وابرو از براي زدن وكشتن ، ودر اين نيز خلاف است .\r\nپانزدهم - بعضي گفته‌اند كه بر آن جناب حرام بود نماز كردن بر كسى كه قرض داشته باشد ، وثابت نيست .\r\nشانزدهم - بعضي گفته‌اند كه حرام بود بر آن جناب عطا كردن چيزى به كسى به قصد آنكه زيادة بگيرد ، ودر اين نيز سخن هست .\r\nهفدهم - گفته‌اند كه حرام بود بر آن جناب نگاه داشتن زنى كه آن حضرت را نخواهد ، واين نيز محلّ خلاف است .\r\nهجدهم - أكثر گفته‌اند نكاح كنيز بر رسول خدا صلّى اللّه عليه وآله وسلّم حرام بود وهمچنين نكاح كتابيّه .\r\nنوزدهم - وصال در روزه كه دو روز روزه بدارد كه در ميان افطار نكند ، يا افطار را تا سحر تأخير نمايد ، يا قصد آن ، بر آن حضرت جايز بود وبر ديگران حرام است ؛ واز آن\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nجناب منقول است كه فرمود : من مانند شما نيستم شب نزد پروردگار خود به سر مىآورم ومرا طعام وآب مىدهد « 1 » .\r\nبيستم - اختيار آنچه خواهد از نفايس غنيمت بر آن جناب حلال بود .\r\nبيست ويكم - حلال شدن بر رسول خدا صلّى اللّه عليه وآله وسلّم داخل شدن مكة با سلاح به غير احرام وبر ديگران حرام است .\r\nبيست ودوم - بر آن جناب جايز بود قرق كردن زمين براي چراگاه حيوانات وديگران را جايز نيست ، وبعضي گفته‌اند كه امام را نيز جايز است .\r\nبيست وسوم - آن جناب را جايز است برداشتن طعامي كه صاحبش به آن محتاج باشد در هنگام ضرورت ، وبعضي گفته‌اند كه حكم امام نيز چنين است .\r\nبيست وچهارم - بر آن جناب زيادة از چهار زن به عقد دائم جايز بود وبر غير آن حضرت حرام بود .\r\nبيست وپنجم - عقد به لفظ بخشيدن بر رسول خدا صلّى اللّه عليه وآله وسلّم مباح بود كه زنى خود را به آن جناب ببخشد ، وبر ديگران مباح نيست .\r\nبيست وششم - گفته‌اند هر زنى كه آن جناب رغبت به نكاح أو مىنمود ، اگر بىشوهر بود أجابت آن حضرت بر أو واجب بود ، واگر شوهردار بود بر شوهرش واجب مىشد كه طلاق أو بگويد ، ودر اين سخنى هست .\r\nبيست وهفتم - خلاف است كه آيا قسمت ميان زنان بر آن جناب واجب بود يا نه ، وبر تقدير عدم وجوب از خصايص آن جناب است .\r\nبيست وهشتم - آنكه نكاح زنان آن جناب خواه دخول كرده باشد وخواه نكرده باشد در حال حيات وبعد از وفات آن جناب بر ديگران حرام بود .\r\nبيست ونهم - حرام بود مردم را كه صدا را در سخن گفتن بلندتر از صداى آن جناب\r\n\r\n\r\n","description":"","footnote":"\r\n( 1 ) . من لا يحضره الفقيه 2 / 172 ؛ عوالي اللئالي 2 / 233 ؛ وسائل الشيعة 10 / 520 - 521 ؛ صحيح مسلم 2 / 774 .\r\n","page_name":" 364 ","page_number":364},
  {"content":"\r\n\r\nكنند .\r\nسىام - حرام بود كه از پشت حجره‌ها آن جناب را ندا كنند .\r\nسى ويكم - حرام بود كه آن جناب را به نام ندا كنند : « يا محمد » و « يا احمد » ، وحق تعالى نيز در قرآن در هيچ موضع آن جناب را به نام ندا نكرده است بلكه « يا أيها النبي » و « يا أيها الرسول » و « يا أيها المزمل » و « يا أيها المدثر » فرموده .\r\nسى ودوم - استخفاف به آن جناب كفر بود ، وامام نيز چنين است .\r\nسى وسوم - بعضي گفته‌اند كه : اگر آن جناب كسى را ندا مىكرد وأو در نماز بود واجب بود كه جواب بگويد ونمازش باطل نمىشد به جواب گفتن ، ودر اين باب نصّى به نظر نرسيده است .\r\nسى وچهارم - گفته‌اند كه فرزندان دختر آن حضرت فرزندان آن حضرت بودند ، بر خلاف ديگران .\r\nسى وپنجم - بعضي گفته‌اند جمع ميان اسم وكنيت آن جناب ديگران را جايز نيست ، وبعضي منع كرده‌اند از كنيت آن جناب مطلقا ، وهيچ‌يك در نصوص معتبره وارد نشده است « 1 » .\r\nمؤلف گويد كه : فضايل آن حضرت از حدّ واحصا افزون است ، ودر أبواب فضايل أهل بيت عليهم السّلام بسيارى ايراد خواهد شد ان شاء اللّه تعالى ، وبسيارى در أبواب أحوال أنبياء عليهم السّلام گذشت ، وچون فضل آن سرور از خورشيد أنور روشن‌تر است به همين قليل اكتفا نموديم . وامّا خصايص آن جناب چون بعضي ثابت نبود ترك كرديم وآنچه مذكور شد نيز بعضي ثابت نيست چنانكه اشاره نموديم ، امّا به متابعت مشهور ايراد كرديم وتحقيق اينها چندان ضرور نيست وتفصيلش در كتاب بحار الأنوار « 2 » مذكور است .\r\n\r\n\r\n","description":"","footnote":"\r\n( 1 ) . رجوع شود به بحار الأنوار 16 / 382 - 401 .\r\n( 2 ) . مصدر سابق .\r\n","page_name":" 365 ","page_number":365},
  {"content":"\r\n . \r\n","description":"","footnote":"","page_name":" 366 ","page_number":366},
  {"content":"\r\n\r\n\r\nباب دهم در بيان وجوب أطاعت ومحبت وولايت ونهى از مخالفت آن حضرت است\r\n\r\n","description":"","footnote":"","page_name":" 367 ","page_number":367},
  {"content":"\r\n . \r\n","description":"","footnote":"","page_name":" 368 ","page_number":368},
  {"content":"\r\n\r\nبدان كه آيات كريمه در وجوب أطاعت ومحبت آن حضرت وتكفير وتهديد مخالفان أو بسيار است وتفسير آنها موجب تطويل است ، اكتفا به ترجمهء أحاديث مىنمائيم .\r\nدر حديث صحيح از حضرت صادق عليه السّلام منقول است كه : حق تعالى تأديب نمود پيغمبرش را به نحوى كه مىخواست ، پس فرمود كه  وَإِنَّكَ لَعَلى خُلُقٍ عَظِيمٍ  « 1 » ، پس أمور امّت وملّت را به أو گذاشت وفرمود كه  وَما آتاكُمُ الرَّسُولُ فَخُذُوهُ وَما نَهاكُمْ عَنْهُ فَانْتَهُوا  « 2 » يعنى : « آنچه عطا كند شما را رسول پس بگيريد وعمل نمائيد وآنچه نهى كند شما را از آن پس منتهى شويد وترك نمائيد » ، وفرمود كه  مَنْ يُطِعِ الرَّسُولَ فَقَدْ أَطاعَ اللَّهَ  « 3 » « هركه أطاعت كند رسول را پس بتحقيق كه أطاعت كرده است خدا را » .\r\nپس حضرت فرمود : بدرستى كه پيغمبر خدا صلّى اللّه عليه وآله وسلّم تفويض نموده امر امّت ودين را به على وأو را امين گردانيد بر همه ، پس شما شيعيان تسليم كرديد وديگران انكار كردند ، پس واللّه كه دوست مىداريم براي شما كه بگوئيد هرچه ما بگوئيم وخاموش باشيد هرگاه ما خاموش باشيم ، مائيم واسطهء ميان شما وخدا ، حق تعالى خيرى در مخالفت امر ما قرار نداده است « 4 » .\r\nوأحاديث صحيحه ومعتبره بر اين مضمون بسيار است وچون مضامين مشترك است ذكر آنها موجب تكرار است .\r\n\r\n\r\n","description":"","footnote":"\r\n( 1 ) . سورهء قلم : 4 .\r\n( 2 ) . سورهء حشر : 7 .\r\n( 3 ) . سورهء نساء : 80 .\r\n( 4 ) . كافى 1 / 265 .\r\n","page_name":" 369 ","page_number":369},
  {"content":"\r\n\r\nودر حديث معتبر منقول است كه حضرت رسول صلّى اللّه عليه وآله وسلّم فرمود كه : ايمان نياورده است بنده مگر آنكه بوده باشم من نزد أو محبوبتر از جان أو ، وبوده باشند عترت وذرّيّت من نزد أو محبوبتر از فرزندان وخويشان أو ، وبوده باشند أهل من نزد أو محبوبتر از أهل أو ، وبوده باشد هر چيز من نزد أو محبوبتر از هر چيز أو « 1 » .\r\nوبه سند معتبر از امام محمد باقر عليه السّلام منقول است كه حضرت رسول صلّى اللّه عليه وآله وسلّم فرمود در هنگامى كه مردم نزد آن حضرت مجتمع بودند كه : دوست داريد خدا را براي نعمتها كه به شما كرامت مىفرمايد ، ودوست داريد مرا از براي خدا ، ودوست داريد خويشان مرا از براي من « 2 » .\r\nودر حديث معتبر ديگر از حضرت أمير المؤمنين عليه السّلام منقول است كه : شخصي از أنصار به نزد رسول خدا صلّى اللّه عليه وآله وسلّم آمد وگفت : يا رسول اللّه ! من تاب مفارقت تو ندارم وچون داخل خانهء خود مىشوم تو را به ياد مىآورم پس كارهاى خود را ترك مىكنم ومىآيم كه نظر كنم بسوى تو براي محبتي كه دارم به تو ، پس به خاطرم آمد كه چون روز قيامت شود وتو داخل بهشت شوى وبه اعلا علّيّين بروى ديگر تو را كجا بيابم كه جمال با جلال تو را ببينم ؟ پس در آن وقت اين آية نازل شد  وَمَنْ يُطِعِ اللَّهَ وَالرَّسُولَ فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَالصِّدِّيقِينَ وَالشُّهَداءِ وَالصَّالِحِينَ وَحَسُنَ أُولئِكَ رَفِيقاً  « 3 » پس حضرت آن شخص را طلبيد وآية را بر أو خواند وأو را بشارت داد وترجمه‌اش اين است كه : « هركه أطاعت نمايد خدا ورسول را پس ايشان با آن جماعتند كه انعام كرده است خدا بر ايشان از پيغمبران وصدّيقان وشهيدان وصالحان ونيكو رفيقند ايشان » « 4 » .\r\nودر حديث ديگر منقول است كه : مردى از أهل باديه به خدمت حضرت رسول صلّى اللّه عليه وآله وسلّم آمد وگفت : قيامت كي قائم مىشود ؟\r\n\r\n\r\n","description":"","footnote":"\r\n( 1 ) . علل الشرايع 140 ؛ بشارة المصطفى 52 . ونيز رجوع شود به إحقاق الحق 9 / 392 .\r\n( 2 ) . علل الشرايع 600 . ونيز رجوع شود به مناقب ابن المغازلي 151 وتاريخ بغداد 4 / 160 .\r\n( 3 ) . سورهء نساء : 69 .\r\n( 4 ) . امالى شيخ طوسي 621 .\r\n","page_name":" 370 ","page_number":370},
  {"content":"\r\n\r\nحضرت فرمود كه : چه چيز مهيّا كرده‌اى از براي قيامت كه خبر آن را مىپرسى ؟\r\nگفت : واللّه كه عمل بسيارى از نماز وروزه براي آن مهيّا نكرده‌ام مگر آنكه خدا ورسول را دوست مىدارم .\r\nحضرت فرمود كه : آدمي با آن كسى خواهد بود كه أو را دوست مىدارد « 1 » .\r\n\r\n\r\n","description":"","footnote":"\r\n( 1 ) . علل الشرايع 139 .\r\n","page_name":" 371 ","page_number":371},
  {"content":"\r\n . \r\n","description":"","footnote":"","page_name":" 372 ","page_number":372},
  {"content":"\r\n\r\n\r\nباب يازدهم در بيان وجوب تعظيم وتوقير وآداب معاشرت آن جناب است\r\n\r\n","description":"","footnote":"","page_name":" 373 ","page_number":373},
  {"content":"\r\n . \r\n","description":"","footnote":"","page_name":" 374 ","page_number":374},
  {"content":"\r\n\r\nبدان كه حق تعالى فرموده است  إِنَّمَا الْمُؤْمِنُونَ الَّذِينَ آمَنُوا بِاللَّهِ وَرَسُولِهِ  « 1 » يعنى :\r\n« نيستند مؤمنان مگر آنان كه ايمان بياورند به خدا ورسول أو » از صميم قلب ،  وَإِذا كانُوا مَعَهُ عَلى أَمْرٍ جامِعٍ لَمْ يَذْهَبُوا حَتَّى يَسْتَأْذِنُوهُ  « 2 » « وهرگاه بوده باشند با رسول بر امرى كه سبب اجتماع مردم است - مانند جمعه وعيد وجنگها وشورها - نمىروند تا رخصت بطلبند از آن حضرت » ،  إِنَّ الَّذِينَ يَسْتَأْذِنُونَكَ أُولئِكَ الَّذِينَ يُؤْمِنُونَ بِاللَّهِ وَرَسُولِهِ  « 3 » « بدرستى كه آنها كه رخصت مىطلبند از تو ، ايشان آن گروهند كه ايمان مىآورند به خدا ورسول » . علي بن إبراهيم روايت كرده است كه : اين آية در شأن جماعتى نازل شد كه چون حضرت رسول صلّى اللّه عليه وآله وسلّم ايشان را براي امرى از أمور جمع مىكرد مانند جنگى يا غير آن بىرخصت آن حضرت متفرق مىشدند ، خدا نهى كرد ايشان را از آن « 4 » .\r\n فَإِذَا اسْتَأْذَنُوكَ لِبَعْضِ شَأْنِهِمْ فَأْذَنْ لِمَنْ شِئْتَ مِنْهُمْ  « 5 » « پس هرگاه رخصت طلبند از تو از براي بعضي از كارهاى خود پس رخصت بده از براي هركه خواهى از ايشان » .\r\nعلي بن إبراهيم روايت كرده است كه : اين آية در باب رخصت طلبيدن حنظلة بن أبي عامر نازل شد « 6 » چنانكه در قصهء أحد أحوال أو بيان خواهد شد ان شاء اللّه تعالى .\r\n\r\n\r\n","description":"","footnote":"\r\n( 1 ) . سورهء نور : 62 .\r\n( 2 ) . سورهء نور : 62 .\r\n( 3 ) . سورهء نور : 62 .\r\n( 4 ) . تفسير قمى 2 / 109 - 110 .\r\n( 5 ) . سورهء نور : 62 .\r\n( 6 ) . تفسير قمى 2 / 110 ، ودر آن « حنظلة بن أبي عياش » ذكر شده است .\r\n","page_name":" 375 ","page_number":375},
  {"content":"\r\n\r\n وَاسْتَغْفِرْ لَهُمُ اللَّهَ إِنَّ اللَّهَ غَفُورٌ رَحِيمٌ  « 1 » « وطلب آمرزش كن از براي ايشان از خدا بدرستى كه خدا آمرزنده ومهربان است » ،  لا تَجْعَلُوا دُعاءَ الرَّسُولِ بَيْنَكُمْ كَدُعاءِ بَعْضِكُمْ بَعْضاً  « 2 » « مگردانيد خواندن حضرت رسول صلّى اللّه عليه وآله وسلّم را مثل خواندن بعضي از شما بعضي را » كه جايز دانيد أجابت نكردن آن حضرت را ، يا « مگردانيد ندا كردن آن حضرت را مانند ندا كردن بعضي از شما بعضي را » كه به نام آن حضرت بطلبيد وبگوئيد : « يا محمد » ، « يا أبا القاسم » ، واز پشت حجره‌ها صدا نزنيد بلكه بايد از روى تعظيم وتفخيم « يا نبىّ اللّه » و « يا رسول اللّه » ومثل اينها بگوئيد ؛ واين وجه أخير از امام محمد باقر عليه السّلام مروى است « 3 » .\r\n قَدْ يَعْلَمُ اللَّهُ الَّذِينَ يَتَسَلَّلُونَ مِنْكُمْ لِواذاً  « 4 » « بتحقيق كه خدا مىداند آنها را كه دزديده از مجلس تو بيرون مىروند ، پناه‌برندگان به ديگران »  فَلْيَحْذَرِ الَّذِينَ يُخالِفُونَ عَنْ أَمْرِهِ أَنْ تُصِيبَهُمْ فِتْنَةٌ أَوْ يُصِيبَهُمْ عَذابٌ أَلِيمٌ  « 5 » « پس حذر نمايند آنان كه مخالفت مىنمايند از امر آن حضرت از آنكه برسد به ايشان محنتى در دنيا يا برسد عذابي دردآورنده در آخرت » ، ودر جاى ديگر فرموده است  يا أَيُّهَا الَّذِينَ آمَنُوا لا تَدْخُلُوا بُيُوتَ النَّبِيِّ إِلَّا أَنْ يُؤْذَنَ لَكُمْ إِلى طَعامٍ غَيْرَ ناظِرِينَ إِناهُ  « 6 » « اى گروه مؤمنان ! داخل مشويد خانه‌هاى پيغمبر را مگر آنكه رخصت دهند شما را بسوى طعامي در حالتي كه انتظاربرنده باشيد پختن آن را »  وَلكِنْ إِذا دُعِيتُمْ فَادْخُلُوا فَإِذا طَعِمْتُمْ فَانْتَشِرُوا وَلا مُسْتَأْنِسِينَ لِحَدِيثٍ  « 7 » « وليكن هرگاه بخوانند شما را ، داخل شويد ، وهرگاه طعام بخوريد پراكنده شويد بىآنكه با يكديگر انس گيريد براي سخن گفتن »  إِنَّ ذلِكُمْ كانَ \r\n\r\n\r\n","description":"","footnote":"\r\n( 1 ) . سورهء نور : 62 .\r\n( 2 ) . سورهء نور : 63 .\r\n( 3 ) . تفسير قمى 2 / 110 .\r\n( 4 ) . سورهء نور : 63 .\r\n( 5 ) . سورهء نور : 63 .\r\n( 6 ) . سورهء احزاب : 53 .\r\n( 7 ) . سورهء احزاب : 53 .\r\n","page_name":" 376 ","page_number":376},
  {"content":"\r\n\r\n يُؤْذِي النَّبِيَّ فَيَسْتَحْيِي مِنْكُمْ وَاللَّهُ لا يَسْتَحْيِي مِنَ الْحَقِّ  « 1 » « بدرستى كه اين مكث كردن شما سبب ايذاى پيغمبر مىشود ، پس أو حيا مىكند از شما كه بگويد بيرون رويد ، وخدا شرم نمىكند از گفتن حق » .\r\nعلي بن إبراهيم روايت كرده است : چون حضرت رسول صلّى اللّه عليه وآله وسلّم زينت را تزويج كرد وأو را بسيار دوست مىداشت وليمه كرد وأصحاب خود را طلبيد ، وأصحاب آن حضرت چون طعام خوردند مىخواستند بنشينند وسخن بگويند نزد آن حضرت ، ومىخواست آن حضرت با زينب خلوت كند ؛ وگاهى بىرخصت رسول خدا داخل مىشدند وبه سخن گفتن مشغول مىشدند وانتظار رسيدن طعام آن حضرت مىكشيدند ، واين موجب تضييع أوقات شريف رسول خدا صلّى اللّه عليه وآله وسلّم بود ، پس حق تعالى اين آيات را براي تأديب ايشان فرستاد « 2 » .\r\n وَإِذا سَأَلْتُمُوهُنَّ مَتاعاً فَسْئَلُوهُنَّ مِنْ وَراءِ حِجابٍ  « 3 » « وهرگاه سؤال كنيد از زنان آن حضرت متاعي از امتعهء خانهء ايشان را ، پس طلب كنيد ايشان را از پس پرده » ،  ذلِكُمْ أَطْهَرُ لِقُلُوبِكُمْ وَقُلُوبِهِنَّ  « 4 » « اين سؤال كردن از پس پرده پاكيزه‌تر است مر دلهاى شما ودلهاى ايشان را » از وساوس شيطانى وخواطر نفساني .\r\n وَما كانَ لَكُمْ أَنْ تُؤْذُوا رَسُولَ اللَّهِ وَلا أَنْ تَنْكِحُوا أَزْواجَهُ مِنْ بَعْدِهِ أَبَداً إِنَّ ذلِكُمْ كانَ عِنْدَ اللَّهِ عَظِيماً  « 5 » « ونشايد شما را كه آزار كنيد وبرنجانيد رسول خدا را ونه آنكه نكاح كنيد زنان أو را بعد از أو هرگز ، بدرستى كه ايذاى آن حضرت ونكاح كردن زنان أو نزد خدا گناه بزرگ است » . علي بن إبراهيم روايت كرده است كه : سبب نزول اين آيات آن بود كه چون آية نازل شد كه زنان حضرت رسول صلّى اللّه عليه وآله وسلّم به منزلهء مادران مؤمنانند وبر ايشان\r\n\r\n\r\n","description":"","footnote":"\r\n( 1 ) . سورهء احزاب : 53 .\r\n( 2 ) . تفسير قمى 2 / 195 .\r\n( 3 ) . سورهء احزاب : 53 .\r\n( 4 ) . سورهء احزاب : 53 .\r\n( 5 ) . سورهء احزاب : 53 .\r\n","page_name":" 377 ","page_number":377},
  {"content":"\r\n\r\nحرامند ، طلحه در غضب شد وگفت : پيغمبر مىخواهد زنهاى ما را بخواهد وما زنان أو را نخواهيم ؟ ! بعد از آن حضرت زنان أو را نكاح خواهيم كرد چنانكه زنان ما را نكاح كرد ، پس اين آيات نازل شد « 1 » .\r\nودر جاى ديگر فرموده است  إِنَّ اللَّهَ وَمَلائِكَتَهُ يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْهِ وَسَلِّمُوا تَسْلِيماً  « 2 » « بدرستى كه خدا وملائكهء أو درود مىفرستند بر پيغمبر ، اى كساني كه ايمان آورده‌ايد ! صلوات فرستيد بر آن حضرت وسلام گوئيد بر آن حضرت - يا تسليم وانقياد كنيد آن حضرت را در ولايت أهل بيت آن جناب انقيادكردنى - » « 3 » .\r\nودر كتب عامه به طرق متعددة روايت كرده‌اند كه : چون اين آية نازل شد از آن حضرت پرسيدند : يا رسول اللّه ! سلام بر تو را دانستيم ، چگونه صلوات فرستيم بر تو ؟\r\nفرمود كه : بگوئيد « اللّهم صلّ على محمّد وآل محمّد كما صلّيت على إبراهيم وآل إبراهيم انّك حميد مجيد وبارك على محمّد وآل محمّد كما باركت على إبراهيم وآل إبراهيم انّك حميد مجيد » « 4 » .\r\nوبه سند معتبر منقول است كه از حضرت صادق عليه السّلام پرسيدند : صلوات خدا بر رسول چه معنى دارد ؟\r\nفرمود : خدا أو را ستايش ومدح مىنمايد در آسمانهاى بلند .\r\nپرسيدند : تسليم چه معنى دارد ؟\r\nفرمود : يعنى انقياد كردن آن حضرت را در هر امرى كه بفرمايد « 5 » .\r\n إِنَّ الَّذِينَ يُؤْذُونَ اللَّهَ وَرَسُولَهُ لَعَنَهُمُ اللَّهُ فِي الدُّنْيا وَالْآخِرَةِ وَأَعَدَّ لَهُمْ عَذاباً مُهِيناً  « 6 »\r\n\r\n\r\n","description":"","footnote":"\r\n( 1 ) . تفسير قمى 2 / 195 .\r\n( 2 ) . سورهء احزاب : 56 .\r\n( 3 ) . تفسير قمى 2 / 196 .\r\n( 4 ) . رجوع شود به صحيح بخارى مجلد 3 جزء 6 / 27 وتفسير طبري 10 / 329 وتفسير الدر المنثور 5 / 216 .\r\n( 5 ) . مجمع البيان 4 / 369 .\r\n( 6 ) . سورهء احزاب : 57 .\r\n","page_name":" 378 ","page_number":378},
  {"content":"\r\n\r\n« آنان كه اذيت مىرسانند ومىرنجانند خدا ورسول أو را ، لعنت كرده است خدا بر ايشان ودور گردانيده است ايشان را از رحمت خود در دنيا وآخرت ومهيّا گردانيده است براي ايشان عذابي خواركننده » .\r\nعلي بن إبراهيم روايت كرده است كه : اين آية در شأن آنها نازل شد كه غصب كردند حقّ أمير المؤمنين وفاطمه عليهما السّلام را وآزار ايشان كردند ، چنانكه حضرت رسول صلّى اللّه عليه وآله وسلّم در مواطن متعددة فرمود كه : آزار فاطمه آزار من است « 1 » .\r\nودر جاى ديگر فرموده است  يا أَيُّهَا الَّذِينَ آمَنُوا لا تَكُونُوا كَالَّذِينَ آذَوْا مُوسى فَبَرَّأَهُ اللَّهُ مِمَّا قالُوا وَكانَ عِنْدَ اللَّهِ وَجِيهاً  « 2 » « اى گروه مؤمنان ! مباشيد مانند آنان كه آزار كردند موسى را پس خدا ظاهر گردانيد برائت أو را از آنچه گفتند وبود نزد خدا مقرّب وروشناس » ، ودر جاى ديگر فرموده است :   يا أَيُّهَا الَّذِينَ آمَنُوا لا تُقَدِّمُوا بَيْنَ يَدَيِ اللَّهِ وَرَسُولِهِ وَاتَّقُوا اللَّهَ إِنَّ اللَّهَ سَمِيعٌ عَلِيمٌ   « 3 » « اى آن كساني كه ايمان به خدا ورسول أو آورده‌ايد ! پيش مبريد أقوال خود را پيش از قول خدا ورسول أو - يعنى سخن مگوئيد پيش از آنكه پيغمبر سخن گويد ، يا آنكه تعجيل مكنيد در امر ونهى پيش از آن حضرت ، يا آنكه مگذاريد كه در راه رفتن كسى پيش از آن حضرت برود بلكه از عقب أو برويد - وبترسيد از خدا بدرستى كه خدا شنوا وداناست » .\r\n يا أَيُّهَا الَّذِينَ آمَنُوا لا تَرْفَعُوا أَصْواتَكُمْ فَوْقَ صَوْتِ النَّبِيِّ وَلا تَجْهَرُوا لَهُ بِالْقَوْلِ كَجَهْرِ بَعْضِكُمْ لِبَعْضٍ أَنْ تَحْبَطَ أَعْمالُكُمْ وَأَنْتُمْ لا تَشْعُرُونَ  « 4 » « اى گروه گرويدگان ! بلند مكنيد آوازهاى خود را بالاى آواز پيغمبر - يعنى چون سخن گوئيد آواز خود را بلندتر از آواز آن حضرت مگردانيد ، وبه آواز بلند با أو سخن مگوئيد - چنانكه يكديگر را بلند ندا مىكنيد ، وسخن مگوئيد تا باطل نشود عملهاى شما به سبب اين ترك أدب از روى ناداني » .\r\n\r\n\r\n","description":"","footnote":"\r\n( 1 ) . تفسير قمى 2 / 196 .\r\n( 2 ) . سورهء احزاب : 69 .\r\n( 3 ) . سورهء حجرات : 1 .\r\n( 4 ) . سورهء حجرات : 2 .\r\n","page_name":" 379 ","page_number":379},
  {"content":"\r\n\r\n إِنَّ الَّذِينَ يَغُضُّونَ أَصْواتَهُمْ عِنْدَ رَسُولِ اللَّهِ أُولئِكَ الَّذِينَ امْتَحَنَ اللَّهُ قُلُوبَهُمْ لِلتَّقْوى لَهُمْ مَغْفِرَةٌ وَأَجْرٌ عَظِيمٌ  « 1 » « بدرستى كه آنان كه آواز خود را پست مىگردانند نزد رسول خدا وبه أدب وآزرم سخن مىگويند ، آن گروه آنانند كه امتحان كرده است خدا دلهاى ايشان را براي قبول پرهيزكارى ، مر ايشان راست آمرزش گناهان ومزدى بزرگ » .\r\n إِنَّ الَّذِينَ يُنادُونَكَ مِنْ وَراءِ الْحُجُراتِ أَكْثَرُهُمْ لا يَعْقِلُونَ  « 2 » « بدرستى كه آنان كه ندا مىكنند تو را از عقب حجره‌ها بيشتر ايشان صاحب عقل ودانش نيستند » ،  وَلَوْ أَنَّهُمْ صَبَرُوا حَتَّى تَخْرُجَ إِلَيْهِمْ لَكانَ خَيْراً لَهُمْ وَاللَّهُ غَفُورٌ رَحِيمٌ  « 3 » « واگر ايشان صبر كردندى تا بيرون آئى به سوى ايشان هرآينه بهتر بود از براي ايشان وخدا آمرزنده است اگر توبه كنند ومهربان است نسبت به بندگان » .\r\nعلي بن إبراهيم روايت كرده است كه : اين آيات در شأن گروه بنى تميم نازل شد چون به نزد آن حضرت مىآمدند بر در حجره مىايستادند وفرياد مىكردند : يا محمد ! بيرون آي بسوى ما ، چون آن حضرت بيرون مىآمد در راه رفتن پيش از أو مىرفتند وچون سخن مىگفتند صداها را از صداى آن حضرت بلندتر مىكردند ومىگفتند : « يا محمد » چنانكه با يكديگر سخن مىگفتند ، پس اين آيات براي تأديب ايشان نازل شد « 4 » .\r\nودر جاى ديگر فرموده است كه  أَ لَمْ تَرَ إِلَى الَّذِينَ نُهُوا عَنِ النَّجْوى ثُمَّ يَعُودُونَ لِما نُهُوا عَنْهُ وَيَتَناجَوْنَ بِالْإِثْمِ وَالْعُدْوانِ وَمَعْصِيَةِ الرَّسُولِ  « 5 » « آيا نمىبينى بسوى آنان كه نهى كرده شده‌اند از راز گفتن با يكديگر پس باز عود مىنمايند بسوى آنچه نهى كرده شده‌اند از آن وراز مىگويند به آنچه ايشان را مستحقّ گناه مىگرداند به عدوان وظلم وبه نافرمانى رسول صلّى اللّه عليه وآله وسلّم » .\r\n\r\n\r\n","description":"","footnote":"\r\n( 1 ) . سورهء حجرات : 3 .\r\n( 2 ) . سورهء حجرات : 4 .\r\n( 3 ) . سورهء حجرات : 5 .\r\n( 4 ) . تفسير قمى 2 / 318 .\r\n( 5 ) . سورهء مجادله : 8 .\r\n","page_name":" 380 ","page_number":380},
  {"content":"\r\n\r\nمنقول است كه : اين آيات در شأن منافقان ويهودان نازل شد كه با يكديگر راز مىگفتند وبه مسلمانان چشمك مىزدند واين باعث اندوه ايشان مىشد ، وحضرت ايشان را نهى از اين فرمود وترك نكردند « 1 » ، پس اين آيات نازل شد ، ودر بعضي روايات وارد شده است كه : اين در شأن أبو بكر وعمر وأمثال اينها نازل شد « 2 » چنانكه بعد از اين ان شاء اللّه مذكور خواهد شد .\r\n وَإِذا جاؤُكَ حَيَّوْكَ بِما لَمْ يُحَيِّكَ بِهِ اللَّهُ وَيَقُولُونَ فِي أَنْفُسِهِمْ لَوْ لا يُعَذِّبُنَا اللَّهُ بِما نَقُولُ حَسْبُهُمْ جَهَنَّمُ يَصْلَوْنَها فَبِئْسَ الْمَصِيرُ  « 3 » « وچون بيايند بسوى تو تحيّت گويند تو را به آنچه تحيّت نگفته است تو را به آن خدا ، ومىگويند در خاطر خود با يكديگر كه : چرا عذاب نمىكند خدا ما را به آنچه مىگوئيم ؟ بس است ايشان را عذاب جهنم وبد جايگاهى است جهنم » .\r\nمنقول است كه : يهودان به نزد آن جناب مىآمدند ومىگفتند : « السام عليك » يعنى :\r\n« مرگ بر تو باد » پس اين آية نازل شد « 4 » .\r\nوبه روايت ديگر : جمعى مىآمدند ومىگفتند : « أنعم صباحا » يا « أنعم مساء » به روش أهل جاهليت ، پس خدا فرستاد : چرا سلام نمىكنيد كه تحيت أهل بهشت است « 5 » .\r\n يا أَيُّهَا الَّذِينَ آمَنُوا إِذا تَناجَيْتُمْ فَلا تَتَناجَوْا بِالْإِثْمِ وَالْعُدْوانِ وَمَعْصِيَةِ الرَّسُولِ وَتَناجَوْا بِالْبِرِّ وَالتَّقْوى وَاتَّقُوا اللَّهَ الَّذِي إِلَيْهِ تُحْشَرُونَ  « 6 » « اى گروه مؤمنان ! چون راز گوئيد با يكديگر پس راز مگوئيد به گناه وتعدّى وظلم ونافرمانى رسول ، وراز گوئيد به نيكوكردارى وپرهيزكارى ، وبترسيد از خداوندى كه بسوى أو محشور خواهيد شد »\r\n\r\n\r\n","description":"","footnote":"\r\n( 1 ) . مجمع البيان 5 / 249 .\r\n( 2 ) . تفسير قمى 2 / 254 .\r\n( 3 ) . سورهء مجادله : 8 .\r\n( 4 ) . مجمع البيان 5 / 250 .\r\n( 5 ) . تفسير قمى 2 / 355 ؛ مستدرك الوسائل 8 / 367 .\r\n( 6 ) . سورهء مجادله : 9 .\r\n","page_name":" 381 ","page_number":381},
  {"content":"\r\n\r\n إِنَّمَا النَّجْوى مِنَ الشَّيْطانِ لِيَحْزُنَ الَّذِينَ آمَنُوا وَلَيْسَ بِضارِّهِمْ شَيْئاً إِلَّا بِإِذْنِ اللَّهِ وَعَلَى اللَّهِ فَلْيَتَوَكَّلِ الْمُؤْمِنُونَ  « 1 » « نيست راز گفتن منافقان وكافران مگر از شيطان تا اندوهگين گرداند مؤمنان را ، ونيست ضرر رسانندهء ايشان را مگر به اذن وتقدير خدا ، وبر خدا پس بايد كه توكل كنند مؤمنان » .\r\n يا أَيُّهَا الَّذِينَ آمَنُوا إِذا قِيلَ لَكُمْ تَفَسَّحُوا فِي الْمَجالِسِ فَافْسَحُوا يَفْسَحِ اللَّهُ لَكُمْ وَإِذا قِيلَ انْشُزُوا فَانْشُزُوا يَرْفَعِ اللَّهُ الَّذِينَ آمَنُوا مِنْكُمْ وَالَّذِينَ أُوتُوا الْعِلْمَ دَرَجاتٍ وَاللَّهُ بِما تَعْمَلُونَ خَبِيرٌ  « 2 » « اى كساني كه ايمان آورده‌ايد ! هرگاه گويند به شما : جاى فراخ كنيد در مجالس وعظ وتلاوت ونماز ، پس جاى بگشائيد از براي مردم تا گشادگى دهد خدا براي شما - در قبر ودر بهشت - ، وهرگاه گويند : برخيزيد وبرتر رويد تا ديگران بنشينند ، برخيزيد تا بلند گرداند خدا آنان را كه ايمان آورده‌اند وآنان را كه علم به ايشان داده شده است در بهشت درجه‌هاى بسيار ، وخدا به كرده‌هاى شما آگاه است » .\r\nطبرسى روايت كرده است كه : صحابه تنافس مىكردند در مجلس حضرت رسول صلّى اللّه عليه وآله وسلّم وكسى كه مىآمد ضنّت « 3 » مىكردند وجا به أو نمىدادند ، پس خدا امر كرد ايشان را كه جا بدهند « 4 » .\r\n  يا أَيُّهَا الَّذِينَ آمَنُوا إِذا ناجَيْتُمُ الرَّسُولَ فَقَدِّمُوا بَيْنَ يَدَيْ نَجْواكُمْ صَدَقَةً ذلِكَ خَيْرٌ لَكُمْ وَأَطْهَرُ فَإِنْ لَمْ تَجِدُوا فَإِنَّ اللَّهَ غَفُورٌ رَحِيمٌ . أَ أَشْفَقْتُمْ أَنْ تُقَدِّمُوا بَيْنَ يَدَيْ نَجْواكُمْ صَدَقاتٍ فَإِذْ لَمْ تَفْعَلُوا وَتابَ اللَّهُ عَلَيْكُمْ فَأَقِيمُوا الصَّلاةَ وَآتُوا الزَّكاةَ وَأَطِيعُوا اللَّهَ وَرَسُولَهُ وَاللَّهُ خَبِيرٌ بِما تَعْمَلُونَ   « 5 » « اى گروه مؤمنان ! چون خواهيد راز گوئيد با رسول پس مقدّم داريد پيش از راز گفتن خود صدقه‌اى كه به مستحقّان بدهيد ، اين بهتر است از براي شما\r\nو \r\n\r\n","description":"","footnote":"\r\n( 1 ) . سورهء مجادله : 10 .\r\n( 2 ) . سورهء مجادله : 11 .\r\n( 3 ) . ضنّت كردن : بخل ورزيدن .\r\n( 4 ) . مجمع البيان 5 / 252 .\r\n( 5 ) . سورهء مجادله : 12 و 13 .\r\n","page_name":" 382 ","page_number":382},
  {"content":"\r\n\r\nپاك‌كننده‌تر شما را از گناهان ، پس اگر نيابيد چيزى را كه تصدّق كنيد پس خدا آمرزنده ومهربان است ، آيا ترسيديد از آنكه پيش از راز گفتن تصدّقى چند بدهيد ؟ پس چون نكرديد اين كار را وخدا توبهء شما را قبول كرد پس برپا داريد نماز را وبدهيد زكات را وأطاعت كنيد خدا ورسول أو را وخدا آگاه است به آنچه شما مىكنيد » .\r\nبدان كه حق تعالى به اين آيات صحابه را امتحان نمود ، واز جملهء حكمتهاى اين تكليف آن بود كه كمتر تصديع آن حضرت دهند ، وبه سبب بسيارى تصدّق ثوابها بيابند وموجب تعظيم آن حضرت باشد ؛ وبه اتفاق مفسّران ومحدّثان سنّى وشيعه ، صحابه به سبب اين تكليف امتناع نمودند از راز گفتن با آن حضرت وكسى به اين حكم عمل نكرد بغير از حضرت أمير المؤمنين عليه السّلام كه آن حضرت يك دينار داشت وآن را به ده درهم معاوضه نمود وده نوبت با آن حضرت راز گفت وهر مرتبه يك درهم داد ، وبعد از آن اين حكم به آيهء بعد از آن منسوخ شد « 1 » .\r\nوخاصه وعامه به طرق متواتره از حضرت أمير المؤمنين عليه السّلام نقل كرده‌اند كه فرمود : در قرآن آيه‌اى هست كه هيچ‌كس بغير من به آن آية عمل نكرده است واين آيهء تصدّق نزد راز گفتن است « 2 » . وان شاء اللّه بعد از اين در بيان فضايل آن حضرت مذكور خواهد شد .\r\nودر حديث معتبر از حضرت صادق عليه السّلام منقول است كه : چون نام حضرت رسول صلّى اللّه عليه وآله وسلّم نزد شما مذكور شود ، بسيار صلوات فرستيد بر آن جناب ، هركه يك صلوات بر آن حضرت بفرستد حق تعالى هزار صلوات بر أو بفرستد در هزار صف ملائكة ونماند چيزى از آفريده‌هاى خدا مگر آنكه صلوات فرستند بر آن بنده به سبب صلوات فرستادن خدا وملائكة بر أو ، پس كسى كه در چنين ثوابي وفضلى رغبت ننمايد أو جاهل ومغرور است وخدا ورسول وأهل بيت عليهم السّلام از أو بيزارند « 3 » .\r\n\r\n\r\n","description":"","footnote":"\r\n( 1 ) . تفسير جوامع الجامع 2 / 667 - 668 ؛ تأويل الآيات الظاهرة 2 / 673 ؛ تفسير حبرى 320 و 368 ؛ تفسير طبري 12 / 20 .\r\n( 2 ) . مجمع البيان 5 / 252 ؛ تفسير قمى 2 / 357 ؛ شواهد التنزيل 2 / 312 ؛ تفسير الدر المنثور 6 / 185 .\r\n( 3 ) . كافى 2 / 492 ؛ وسائل الشيعة 7 / 193 .\r\n","page_name":" 383 ","page_number":383},
  {"content":"\r\n\r\nودر حديث معتبر ديگر فرمود كه : حضرت رسول صلّى اللّه عليه وآله وسلّم فرمود : هركه من نزد أو مذكور شوم وفراموش كند صلوات فرستادن بر من را ، خدا أو را از راه بهشت گردانيده است « 1 » .\r\nودر حديث معتبر از حضرت امام رضا عليه السّلام منقول است كه جابر انصارى گفت كه :\r\nروزى حضرت رسول صلّى اللّه عليه وآله وسلّم در خيمه‌اى بود از پوست وما در بيرون خيمه بوديم ، ديديم كه بلال حبشي از خيمه بيرون آمد وآب دست‌شوى آن حضرت را بيرون آورد ، پس صحابه مبادرت كردند وهركه را دست به آن آب رسيد براي بركت بر روى خود كشيد ، وهركه را دست به آن ظرف نرسيد به دست ديگران دست ماليد وبر روى خود كشيد ، وبا آب وضو ودست‌شوى أمير المؤمنين عليه السّلام نيز چنين مىكردند « 2 » .\r\nوبه سند معتبر از امام جعفر صادق عليه السّلام مروى است كه : رسول خدا صلّى اللّه عليه وآله وسلّم هر آزارى كه مىرسانيد حجامت مىكردند ، أبو طيبه گفت : من روزى آن حضرت را حجامت كردم يك اشرفى به من داد واز من پرسيد : خون را چه كردى ؟ ! گفتم : خوردم براي بركت ؛ فرمود :\r\nديگر چنين مكن واين خوردن تو را أمان داد از دردها وبلاها وپريشانى وآتش جهنم تو را مس نخواهد كرد « 3 » .\r\nاز اسامة بن شريك منقول است كه گفت : به خدمت آن حضرت رفتم صحابه را بر دورش چنان ساكن وساكت يافتم كه گويا مرغ بر سر ايشان نشسته « 4 » .\r\nعروة بن مسعود چون در غزوهء حديبيه از جانب قريش به خدمت حضرت رسول صلّى اللّه عليه وآله وسلّم آمد ديد هرگاه آن حضرت وضو مىساخت يا دست مىشست مبادرت مىكردند أصحاب در گرفتن آن آب به مرتبه‌اى كه نزديك بود مردم يكديگر را بكشند ، وهر مرتبه كه آب دهان يا آب بيني مىانداخت به دستهاى خود آن را مىربودند وجهت\r\n\r\n\r\n","description":"","footnote":"\r\n( 1 ) . كافى 2 / 495 ؛ ثواب الأعمال وعقاب الأعمال 246 ؛ وسائل الشيعة 7 / 201 .\r\n( 2 ) . عيون أخبار الرضا 2 / 69 .\r\n( 3 ) . طب الأئمة 56 .\r\n( 4 ) . شرح الشفا 2 / 67 .\r\n","page_name":" 384 ","page_number":384},
  {"content":"\r\n\r\nبركت به رو وبدن خود مىماليدند ، وهر مو كه از رسول خدا صلّى اللّه عليه وآله وسلّم جدا مىشد مسارعت مىكردند وآن را مىربودند ، چون امرى مىفرمود به يكديگر سبقت مىگرفتند در امتثال آن ، چون سخن مىفرمود صداهاى خود را پست مىكردند ، وتند بر روى مباركش نظر نمىكردند وسرها در پيش مىافكندند .\r\nچون عروه به نزد قريش برگشت گفت : اى گروه قريش ! من به نزد پادشاه عجم وروم وحبشه رفته‌ام ونديدم هيچ قومي پادشاه خود را تعظيم وأطاعت كنند مثل آنكه أصحاب آن حضرت تعظيم وأطاعت أو مىنمايند « 1 » .\r\nانس گفت : ديدم كه سرتراش سر آن سرور را مىتراشيد وأصحاب برگرد آن حضرت جمع شده بودند وچنان آن موها را مىربودند كه هر موئى به دست كسى مىافتاد « 2 » .\r\nورسولان ملوك كه به نزد آن حضرت مىآمدند چون نظرشان بر آن جناب مىافتاد اعضاى آنها مىلرزيد « 3 » .\r\nمغيره گفت : أصحاب آن حضرت چون مىخواستند در خانهء آن حضرت را بكوبند ، ناخن بر آن مىزدند وبه سنگ نمىكوبيدند وحركت نمىدادند « 4 » .\r\nبراء بن عازب گفت : بسيار بود كه مىخواستم سؤالي از آن جناب بكنم واز مهابت آن حضرت به تأخير مىانداختم تا دو سال « 5 » .\r\nمؤلف گويد : تعظيم وتكريم آن حضرت وأهل بيت طاهرين آن حضرت چنانكه در حيات ايشان واجب بود ، بعد از وفات ايشان نيز لازم است ، زيرا كه دلائل تعظيم عام است ، وأحاديث بسيار وارد شده است كه حرمت ايشان بعد از فوت مثل حرمت ايشان در حال حيات است ، وحىّ وميّت ايشان مساويند ، وايشان را بعد از وفات اطلاع بر أحوال\r\n\r\n\r\n","description":"","footnote":"\r\n( 1 ) . شرح الشفا 2 / 67 - 68 .\r\n( 2 ) . شرح الشفا 2 / 68 .\r\n( 3 ) . شرح الشفا 2 / 69 .\r\n( 4 ) . شرح الشفا 2 / 69 - 70 .\r\n( 5 ) . شرح الشفا 2 / 70 .\r\n","page_name":" 385 ","page_number":385},
  {"content":"\r\n\r\nمردم هست ، پس بايد در روضات مقدسه وضرايح منورهء ايشان به أدب داخل شوند وبا رعايت أدب بيرون آيند وپشت به ضريح نكنند ، وپا دراز نكنند ، وصدا بلند نكنند ، ودر هنگام زيارة به أدب بايستند ، وآهسته بخوانند ، وآنچه به حسب شرع وعرف متضمن تعظيم وتفخيم است به عمل بياورند مگر آنچه نهى از آن به خصوص وارد شده باشد مانند سجده كردن وپيشانى بر قبر گذاشتن ، ونام شريف ايشان را در گفتن ونوشتن تعظيم بكنند ، وهرگاه گويند وشنوند صلوات بفرستند ، وأحاديث ايشان را احترام بكنند وذرّيّت طيّبهء ايشان را وراويان أحاديث ايشان وحافظان شريعت ايشان را براي تعظيم ايشان تعظيم كنند .\r\nمجملا هرچه به ايشان منسوب است تعظيم أو متضمن تعظيم ايشان است وتعظيم ايشان تعظيم خداوند عالميان است .\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n\r\nباب دوازدهم در بيان عصمت آن حضرت است از گناه وسهو ونسيان\r\n\r\n","description":"","footnote":"","page_name":" 387 ","page_number":387},
  {"content":"\r\n . \r\n","description":"","footnote":"","page_name":" 388 ","page_number":388},
  {"content":"\r\n\r\nبدان كه اشاره به دلائل عصمت جميع پيغمبران عليهم السّلام در جلد أول گذشت ، وتفصيل دلائل در كتاب بحار الأنوار مذكور است ، وبايد دانست كه اجماعى علماى اماميه است كه آن حضرت از وقت ولادت تا وفات ، معصوم بود از گناهان كبيره وصغيره عمدا وسهوا وخطاء .\r\nوابن بابويه وبعضي از محدثين اگر چه تجويز كرده‌اند كه حق تعالى براي مصلحت ، آن حضرت را سهوى بفرمايد در نماز يا غير آن بغير آنچه متعلق به تبليغ رسالت باشد كه در آن به هيچ‌وجه جائز نيست ، ولكن معظم علماى اماميه رضوان اللّه عليهم قائل نشده وبه هيچ جهت سهو ونسيان را بر آن جناب روا نداشته‌اند ، واحاديثى كه دلالت به وقوع آن مىكند حمل بر تقيه كرده‌اند ، چون اين كتاب براي انتفاع عامهء خلق نوشته مىشود وأكثر ايشان را فهم دلائل وشبهات وجوابها چنانكه بايد ، ميسّر نيست ، وگاه باشد باعث لغزش ايشان شود ، لهذا استيفاى دلائل عصمت وتأويل آيات واحاديثى كه موهم خلاف آن است حواله به كتاب بحار الأنوار نموديم « 1 » .\r\nوأحاديث معتبرهء بسيار از حضرت صادق عليه السّلام منقول است كه : حق تعالى در پيغمبر صلّى اللّه عليه وآله وسلّم پنج روح قرار داده بود : روح حيات كه به آن حركت مىكرد وراه مىرفت ؛ روح قوّت كه به آن جهاد مىكرد وعبادات ثقيله را متحمل مىشد ؛ روح شهوت كه به آن مىخورد ومىآشاميد وبا زنان به حلال مقاربت مىكرد ؛ روح ايمان كه به آن امر مىكرد وحكم به عدالت مىنمود ؛ وروح القدس كه به آن متحمل پيغمبرى مىشد . چون\r\n\r\n\r\n","description":"","footnote":"\r\n( 1 ) . رجوع شود به بحار الأنوار 11 / 72 و 89 و 198 .\r\n","page_name":" 389 ","page_number":389},
  {"content":"\r\n\r\nپيغمبر صلّى اللّه عليه وآله وسلّم از دنيا رفت روح القدس به امام تعلق گرفت وروح القدس را خواب وغفلت ولهو وفراموشى نمىباشد ، وبه روح القدس مىبيند ومىداند آنچه در مشرق ومغرب وصحرا ودريا است « 1 » .\r\nودر روايات خاصه وعامه مذكور است كه : حضرت رسول صلّى اللّه عليه وآله وسلّم شبى در « معرّس » كه نزديك مدينهء طيّبه واقع است فرود آمد وبلال را فرمود : بيدار باش ، پس بلال نيز به خواب رفت وحق تعالى خواب را بر همه مستولى نمود تا آفتاب طالع شد ، چون بيدار شدند بلال گفت : يا رسول اللّه ! آن كسى كه تو را به خواب برد مرا نيز به خواب برد ؛ پس نماز را قضا كردند « 2 » وحق تعالى براي رحمت بر امّت ، آن حضرت را به خواب برد كه اگر يكى از امّت بيدار نشود تا آفتاب برآيد وأو را تشنيع كنند بگويد : پيغمبر نيز به خواب رفت .\r\nدر اين حديث نيز سخن بسيار است واعتراضات وجوابها در كتاب بحار الأنوار مذكور است « 3 » .\r\n\r\n\r\n","description":"","footnote":"\r\n( 1 ) . بصائر الدرجات 454 ؛ كافى 1 / 272 ؛ مختصر بصائر الدرجات 2 .\r\n( 2 ) . وسائل الشيعة 4 / 285 ؛ الموطأ 1 / 30 ؛ سنن نسائي 1 / 324 ؛ صحيح بخارى مجلد 1 جزء 1 / 147 ؛ صحيح مسلم 1 / 471 .\r\n( 3 ) . بحار الأنوار 17 / 120 .\r\n","page_name":" 390 ","page_number":390},
  {"content":"\r\n\r\n\r\nباب سيزدهم در بيان وفور علم آن حضرت ورسيدن آثار وكتب وعلوم أنبياء به آن جناب است\r\n\r\n","description":"","footnote":"","page_name":" 391 ","page_number":391},
  {"content":"\r\n . \r\n","description":"","footnote":"","page_name":" 392 ","page_number":392},
  {"content":"\r\n\r\nدر حديث معتبر از امام محمد باقر عليه السّلام منقول است كه حق تعالى مىفرمايد : « نمىداند تأويل متشابهات قرآن را مگر خدا وراسخان در علم » « 1 » ، پس رسول خدا صلّى اللّه عليه وآله وسلّم بهترين راسخان در علم بود وحق تعالى أو را تعليم كرده بود جميع آنچه بر أو فرستاده بود از تنزيل وتأويل قرآن ، ونبود آنكه خدا چيزى را بر أو نازل گرداند وتأويل آن را به أو تعليم ننمايد ، واوصياى آن جناب بعد از أو همهء علم أو را مىدانند « 2 » .\r\nودر حديث معتبر ديگر فرمود كه : حضرت أمير المؤمنين عليه السّلام مىفرمود كه : حق تعالى مىفرمايد  إِنَّ فِي ذلِكَ لَآياتٍ لِلْمُتَوَسِّمِينَ  « 3 » « بدرستى كه در قصهء هلاك كردن قوم لوط يا غير آن در قرآن آيتها ونشانها هست براي صاحبان فراست وزيركى » ، حضرت فرمود : رسول خدا صلّى اللّه عليه وآله وسلّم متوسّم بود كه به علامتها علوم بسيار وأحوال اخيار وأشرار بر أو ظاهر مىشد ومن بعد از أو وامامان از فرزندان من همچنين‌اند « 4 » .\r\nودر أحاديث بسيار منقول است كه : هر روز بر حضرت رسول صلّى اللّه عليه وآله وسلّم اعمال نيكوكاران وبدكاران اين امّت عرض مىشود ، پس حذر نمائيد از اعمال ناشايست « 5 » .\r\nودر حديث موثق منقول است كه حضرت صادق عليه السّلام به شخصي از أصحاب خود\r\n\r\n\r\n","description":"","footnote":"\r\n( 1 ) . ترجمهء آيهء 7 سورهء آل عمران .\r\n( 2 ) . بصائر الدرجات 203 ؛ تفسير قمى 1 / 96 .\r\n( 3 ) . سورهء حجر : 75 .\r\n( 4 ) . كافى 1 / 218 - 219 .\r\n( 5 ) . رجوع شود به بصائر الدرجات 424 وتفسير عياشى 2 / 109 وتفسير قمى 1 / 304 وكافى 1 / 219 ومعاني الأخبار 392 .\r\n","page_name":" 393 ","page_number":393},
  {"content":"\r\n\r\nفرمود : چرا مىرنجانيد وآزرده مىكنيد رسول خدا صلّى اللّه عليه وآله وسلّم را ؟\r\nعرض كرد : چگونه آن حضرت را آزرده مىكنيم ؟\r\nفرمود : مگر نمىدانيد كه اعمال شما بر آن حضرت عرض مىشود واگر در آن اعمال معصيتي مىبيند آزرده مىشود ؟ پس آن حضرت را با اعمال زشت خود آزرده مكنيد بلكه به اعمال نيك خود شاد گردانيد « 1 » .\r\nدر أحاديث بسيار از ائمهء أطهار عليهم السّلام منقول است كه : حق تعالى علوم جميع پيغمبران را براي حضرت رسول صلّى اللّه عليه وآله وسلّم جمع كرد وآن حضرت همه را به اوصياى خود به ميراث داد ، وبه آن حضرت رسيد تورات وإنجيل وزبور وصحف آدم وشيث وإدريس وإبراهيم وكتابهاى جميع پيغمبران عليهم السّلام ، وحق تعالى هيچ علمي وكرامتي ومعجزه‌اى به پيغمبرى نداده است مگر آنكه به آن حضرت داده است ، وبه أو داده است آنچه به آنها نداده است « 2 » .\r\nدر حديث معتبر از حضرت موسى بن جعفر عليه السّلام منقول است كه فرمود : حضرت رسول صلّى اللّه عليه وآله وسلّم وارث علوم پيغمبران بود واعلم از همهء ايشان بود .\r\nراوي عرض كرد : عيسى مرده را زنده مىكرد به اذن خدا .\r\nفرمود : راست گفتى وسليمان نيز زبان مرغان را مىفهميد ، ورسول خدا صلّى اللّه عليه وآله وسلّم همهء اينها را داشت ، بدرستى كه سليمان عليه السّلام چون هدهد را تفحّص كرد ونيافت ودر غضب شد از براي آن بود كه أو را بر آب دلالت مىكرد ، پس به آن مرغ علمي داده بودند كه به سليمان نداده بودند وباد ومور ومرغ وجن وانس وديوان همه در فرمان أو بودند وآب را در زير هوا نمىدانست وآن مرغ مىدانست ، حق تعالى مىفرمايد : « اگر قرآني هست كه به آن كوهها را به راه توان انداخت يا زمين را به آن پاره پاره توان كرد - يا به طىّ الأرض قطع توان كرد - يا با مردگان به آن سخن توان گفت ، اين قرآن است » « 3 » وآن قرآن به ما رسيده\r\n\r\n\r\n","description":"","footnote":"\r\n( 1 ) . كافى 1 / 219 .\r\n( 2 ) . رجوع شود به بصائر الدرجات 135 - 141 وكافى 1 / 222 - 226 .\r\n( 3 ) . ترجمهء آيهء 31 سورهء رعد .\r\n","page_name":" 394 ","page_number":394},
  {"content":"\r\n\r\nاست به ميراث كه مىتوانيم به علم قرآن كوهها را به حركت درآوريم وشهرها را طي كنيم ومردگان را زنده كنيم وما آب را در زير هوا مىدانيم ، ودر كتاب خدا آيه‌اى چند هست كه به سبب آن آيات هر امرى را كه اراده كنيم ، مىشود « 1 » .\r\nودر چند حديث معتبر از حضرت صادق عليه السّلام منقول است كه : حق تعالى به عيسى عليه السّلام دو اسم أعظم داده بود ، كه به آنها مرده را زنده مىكرد وآن معجزه‌ها از أو ظاهر مىشد ، وبه موسى عليه السّلام چهار اسم أعظم داده بود ، وبه إبراهيم عليه السّلام هشت اسم داده بود ، وبه نوح عليه السّلام پانزده اسم ، وبه آدم عليه السّلام بيست وپنج اسم داده بود ، واين همه را به حضرت رسول صلّى اللّه عليه وآله وسلّم داده بود با زيادة ، بدرستى كه اسماى عظام الهى هفتاد وسه اسم است : يك نام مخصوص ذات مقدس اوست كه به هيچ كسى تعليم نكرده است وهفتاد ودو نام را به حضرت رسول صلّى اللّه عليه وآله وسلّم تعليم كرده است « 2 » .\r\nبه سند معتبر از امام محمد باقر عليه السّلام منقول است كه : حق تعالى در شب معراج به حضرت رسول صلّى اللّه عليه وآله وسلّم علم گذشته وآينده را عطا كرد « 3 » .\r\nدر أحاديث معتبره از امام جعفر صادق عليه السّلام منقول است كه فرمود : ما را در شبهاى جمعه شاديى هست ؛ راوي عرض كرد : آن شادى چيست ؟ فرمود : چون شب جمعه مىشود روح حضرت رسول صلّى اللّه عليه وآله وسلّم با أرواح أنبياء عليهم السّلام به نزد عرش الهى حاضر مىشوند وروح ما نيز حاضر مىشود ؛ پس هفت شوط طواف مىكنند در دور عرش الهى ونزد هر پايه‌اى از پايه‌هاى عرش دو ركعت نماز مىكنند وبرنمىگردد روح ما بسوى بدنها مگر به علم تازه‌اى واگر اين نباشد علم ما تمام مىشود « 4 » .\r\nدر أحاديث ديگر وارد شده است كه : هر علم تازه‌اى كه خدا خواهد بر ما افاضه كند أول بر روح حضرت رسول صلّى اللّه عليه وآله وسلّم عرض مىكند وبعد از آن بر روح أمير المؤمنين عليه السّلام\r\n\r\n\r\n","description":"","footnote":"\r\n( 1 ) . بصائر الدرجات 114 - 115 ؛ كافى 1 / 226 .\r\n( 2 ) . كافى 1 / 230 ؛ بصائر الدرجات 208 .\r\n( 3 ) . كافى 1 / 251 - 252 .\r\n( 4 ) . رجوع شود به بصائر الدرجات 130 و 131 وكافى 1 / 253 و 254 .\r\n","page_name":" 395 ","page_number":395},
  {"content":"\r\n\r\nوهمچنين به ترتيب بر أرواح أئمة عليهم السّلام تا به آخر بر امام زمان عليه السّلام افاضه مىنمايد « 1 » .\r\nدر أحاديث صحيحه ومعتبره از امام محمد باقر وامام جعفر صادق عليهما السّلام منقول است كه : جبرئيل براي پيغمبر صلّى اللّه عليه وآله وسلّم دو أنار آورد از بهشت وبه آن حضرت داد ، يكى را تناول نمود وديگرى را به دونيم كرد : نصف را به أمير المؤمنين عليه السّلام داد ونصف را خود تناول نمود وفرمود : يا علي ! أنار أول كه همه را خود خوردم به سبب پيغمبرى بود وتو را در آن نصيبي نبود ، وأنار دوم علم بود وتو شريك منى در علم « 2 » .\r\nدر چند حديث معتبر منقول است كه : شخصي از أهل يمن به خدمت امام محمد باقر عليه السّلام آمد ، حضرت فرمود : آيا فلان درّه را مىدانى ؟\r\nعرض كرد : بلى .\r\nفرمود : فلان درخت كه در آن درّه واقع است مىدانى ؟\r\nعرض كرد : بلى .\r\nفرمود : فلان سنگ كه در زير آن درخت است مىدانى ؟\r\nعرض كرد : بلى .\r\nفرمود : نديده‌ام كسى كه اطلاع بر أحوال شهرها بهتر از تو داشته باشد ؛ پس فرمود : آن سنگى است كه ألواح موسى عليه السّلام را ضبط كرد تا به حضرت رسول صلّى اللّه عليه وآله وسلّم تسليم كرد واكنون ألواح نزد ماست « 3 » .\r\nدر حديث معتبر از حضرت صادق عليه السّلام منقول است كه : ألواح موسى عليه السّلام از زبرجد سبز بود كه از بهشت آورده بودند ودر آن ألواح علوم گذشته وآينده تا روز قيامت نوشته بود ، چون أيام موسى منقضى شد حق تعالى وحى نمود بسوى أو كه : ألواح را به كوه بسپار ، پس موسى به نزد كوه آمد وكوه به امر الهى شكافته شد وموسى ألواح را در جامه‌اى پيچيد ودر شكاف كوه گذاشت پس شكاف بهم آمد وألواح ناپديد شد وپيوسته در آن كوه بود تا\r\n\r\n\r\n","description":"","footnote":"\r\n( 1 ) . كافى 1 / 255 .\r\n( 2 ) . كافى 1 / 263 ؛ بصائر الدرجات 292 ؛ اختصاص 279 .\r\n( 3 ) . بصائر الدرجات 137 و 141 .\r\n","page_name":" 396 ","page_number":396},
  {"content":"\r\n\r\nحق تعالى محمد صلّى اللّه عليه وآله وسلّم را مبعوث گردانيد ؛ پس قافله‌اى از يمن به خدمت آن حضرت مىآمدند ، چون به آن كوه رسيدند به امر خدا شكافته شد وآن ألواح چنانكه موسى پيچيده بود پيدا شد وأهل قافله آن را برداشتند وحق تعالى در دل ايشان انداخت كه آن را نگشايند وبه خدمت رسول خدا صلّى اللّه عليه وآله وسلّم بياورند ، وجبرئيل بر آن حضرت نازل شد وخبر ايشان را رسانيد ؛ چون به خدمت پيغمبر صلّى اللّه عليه وآله وسلّم آمدند خبر آنچه يافته بودند به ايشان نقل كرد وآن را از ايشان طلبيد .\r\nگفتند : چه دانستى كه ما اين را يافته‌ايم ؟\r\nفرمود : پروردگار من خبر داد وآنچه يافته‌ايد ألواح موسى عليه السّلام است .\r\nگفتند : شهادت مىدهيم كه تو رسول خدائى ؛ وألواح را بيرون آورده تسليم كردند .\r\nحضرت در آن نظر كرد وخواند وآن به زبان عبرى نوشته شده بود ، پس حضرت أمير المؤمنين عليه السّلام را طلبيد وفرمود : بگير اين را كه علم اولين وآخرين در آن نوشته ، واين ألواح موسى است وخدا مرا امر كرده است كه اين را به تو تسليم نمايم .\r\nعرض كرد : يا رسول اللّه ! من نمىتوانم اين را خواند .\r\nفرمود : جبرئيل امر كرده است كه تو را امر كنم امشب اين را در زير سر خود بگذارى وبخوابى ، چون صبح مىشود همه را مىتوانى خواند .\r\nچون أمير المؤمنين عليه السّلام آن را در زير سر خود گذاشت وصبح برخاست ، آنچه در آن ألواح بود خدا تعليم أو كرده بود ؛ پس پيغمبر صلّى اللّه عليه وآله وسلّم آن حضرت را امر كرد كه آنها را بنويسد ، پس در پوست گوسفندى نوشت ، واين است « جفر » ودر آن علم اولين وآخرين هست وآن نزد ماست ، وألواح وعصاي موسى نزد ماست ، وهمه از حضرت رسول صلّى اللّه عليه وآله وسلّم به ميراث رسيده است « 1 » .\r\nوبه سند معتبر از حضرت أمير المؤمنين عليه السّلام منقول است كه : يوشع وصىّ موسى عليه السّلام بود ، وألواح موسى از زمرّد سبز بود ، وچون موسى از گوساله پرستيدن بني إسرائيل در\r\n\r\n\r\n","description":"","footnote":"\r\n( 1 ) . بصائر الدرجات 140 .\r\n","page_name":" 397 ","page_number":397},
  {"content":"\r\n\r\nخشم شد ألواح را از دست انداخت وپاره پاره شد ، پاره‌اى ماند وپاره‌اى به آسمان بالا رفت ، وچون غضب از موسى عليه السّلام زايل شد يوشع از آن حضرت سؤال كرد : آيا علم ألواح نزد تو هست ؟ فرمود : بلى ؛ پس ألواح را اوصياى موسى عليه السّلام دست به دست مىدادند تا آنكه به دست چهار نفر از أهل يمن افتاد ، وچون خبر بعثت حضرت رسول صلّى اللّه عليه وآله وسلّم به ايشان رسيد پرسيدند : چه مىگويد اين پيغمبر ؟\r\nگفتند : نهى مىكند از شراب وزنا وامر مىكند به اخلاق نيكو وگرامى داشتن همسايگان .\r\nگفتند : پس أو أولى است به آنچه در دست ماست از ما ؛ واتفاق كردند كه در وقت مخصوصى به خدمت آن حضرت حاضر شوند ؛ پس جبرئيل خبر داد رسول خدا را كه فلان وفلان وفلان وفلان ألواح موسى به ايشان رسيده ودر فلان شب از فلان ماه به نزد تو خواهند آمد ؛ پس رسول خدا انتظار آمدن ايشان مىكشيد در آن شب تا آمده در را كوبيدند ، حضرت هر يك را به نام خود ونام پدر ندا كرد وفرمود : كجا است الواحى كه از يوشع به شما به ميراث رسيده است ؟\r\nچون اين معجزه را مشاهده كردند گفتند : شهادت مىدهيم به وحدانيّت خدا وبه رسالت تو ، واللّه كه تا اين لوحها به دست ما آمده است هيچ‌كس بر اين مطّلع نشده بود ؛ چون ألواح را آن حضرت گرفت ديد به خط عبرى خفى نوشته‌اند ، پس به من داد ودر زير سر گذاشتم وچون صبح برخاستم ونظر كردم به خط عربى نوشته شده بود ودر آن علم هر چيز وهر واقعه بود از روزى كه خدا دنيا را آفريده است تا روز قيامت وهمه را من دانستم « 1 » .\r\nودر حديث معتبر ديگر منقول است كه از امام موسى كاظم عليه السّلام پرسيدند : آيا أبى حجت خدا بود بر حضرت رسول صلّى اللّه عليه وآله وسلّم ؟ فرمود : نه وليكن امانت‌دار وصيّتها وكتابها بود كه به أو سپرده بودند كه به پيغمبر صلّى اللّه عليه وآله وسلّم تسليم كند ، پس تسليم كرد به آن جناب واز دنيا\r\n\r\n\r\n","description":"","footnote":"\r\n( 1 ) . بصائر الدرجات 141 .\r\n","page_name":" 398 ","page_number":398},
  {"content":"\r\n\r\nرفت « 1 » .\r\nاز حضرت صادق عليه السّلام به سند موثق منقول است كه : أبى آخر اوصياى عيسى عليه السّلام بود « 2 » .\r\nودر حديث صحيح از آن حضرت منقول است كه : آخر اوصياى عيسى عليه السّلام مردى بود « بالطعى » نام « 3 » .\r\nودر روايت معتبر ديگر فرمود : سلمان فارسي بسيارى از علما را دريافت واز ايشان اخذ علم نمود تا آنكه به نزد أبى آمد وزمان بسيارى در خدمت أو بود ، چون پيغمبر صلّى اللّه عليه وآله وسلّم ظاهر شد أبى گفت : اى سلمان ! آن كه تو أو را مىطلبى در مكة ظاهر شده است برو به خدمت أو ، پس سلمان متوجه خدمت آن حضرت شد ودر مدينه آن جناب را ملازمت كرد « 4 » .\r\nودر حديث معتبر ديگر منقول است كه : أبو طالب عليه السّلام امانت‌دار وصايا وكتابها بود وايمان به پيغمبر صلّى اللّه عليه وآله وسلّم آورد وأمانتها را به آن جناب تسليم كرد ودر همان روز از دنيا مفارقت نمود وبه رحمت ايزدى واصل گرديد « 5 » .\r\nوبه سند معتبر از حضرت صادق عليه السّلام منقول است كه : موسى عليه السّلام وصيّت كرد بسوى يوشع ، ويوشع وصيت نمود بسوى فرزندان هارون - نه به فرزندان خود ونه به فرزندان موسى - زيرا كه اختيار وصيّت وخلافت كبرى با جناب أقدس الهى است ، وبشارت دادند موسى ويوشع كه مسيح عليه السّلام بعد از اين مبعوث خواهد شد ، پس چون مسيح مبعوث شد به بني إسرائيل گفت كه : بعد از من پيغمبرى خواهد آمد كه نام أو احمد است واز فرزندان إسماعيل است وأو تصديق من وتصديق شما خواهد كرد ؛ وبعد از آن جناب آنها كه\r\n\r\n\r\n","description":"","footnote":"\r\n( 1 ) . كافى 1 / 445 ؛ كمال الدين وتمام النعمة 665 .\r\n( 2 ) . محاسن 1 / 367 ؛ كمال الدين وتمام النعمة 664 .\r\n( 3 ) . كمال الدين وتمام النعمة 664 .\r\n( 4 ) . كمال الدين وتمام النعمة 665 .\r\n( 5 ) . كافى 1 / 445 .\r\n","page_name":" 399 ","page_number":399},
  {"content":"\r\n\r\nحافظان علم وشريعت آن جناب بودند علوم أو را دست به دست مىدادند ويكديگر را وصى مىكردند وبشارت مىدادند مردم را به مبعوث شدن پيغمبر آخر الزمان صلّى اللّه عليه وآله وسلّم چنانكه حق تعالى در قرآن مجيد فرموده است  إِنَّا أَنْزَلْنَا التَّوْراةَ فِيها هُدىً وَنُورٌ يَحْكُمُ بِهَا النَّبِيُّونَ الَّذِينَ أَسْلَمُوا لِلَّذِينَ هادُوا وَالرَّبَّانِيُّونَ وَالْأَحْبارُ بِمَا اسْتُحْفِظُوا مِنْ كِتابِ اللَّهِ وَكانُوا عَلَيْهِ شُهَداءَ  « 1 » « بدرستى كه ما فرستاديم تورات را كه در آن هدايت ونور بود ، حكم مىكردند به آن پيغمبران كه منقاد حكم خدا بودند براي يهود وحكم مىكردند علماى رباني وعبّاد وزاهدان به سبب آنچه به ايشان سپرده شده بود وطلب حفظ آن از ايشان كرده بودند از كتاب خدا وبودند بر آن كتاب از گواهان » .\r\nحضرت فرمود : براي اين ايشان را مستحفظان ناميد كه به ايشان سپرده بودند نام بزرگتر را يعنى كتابي را كه به آن مىتوانست دانست علم هر چيزى را كه با پيغمبران بوده است كه از جملهء آنها بود تورات وإنجيل وزبور وكتاب نوح وكتاب صالح وكتاب شعيب وصحف إبراهيم عليه السّلام ، پس پيوسته اين وصيّتها وأمانتها را عالمي به عالم ديگر مىسپرد تا آنكه به حضرت رسول صلّى اللّه عليه وآله وسلّم تسليم كردند ، پس چون آن جناب مبعوث شد فرزندان آنها كه مستحفظان وصايا بودند ايمان به آن حضرت آوردند وجماعت ديگر از بني إسرائيل كافر شدند « 2 » .\r\nودر حديث معتبر ديگر از آن حضرت منقول است كه حضرت رسول صلّى اللّه عليه وآله وسلّم فرمود : من سيد پيغمبرانم ووصىّ من سيد أوصياء است واوصياى من بهترين اوصياى پيغمبرانند ، آدم عليه السّلام از خدا سؤال كرد كه براي أو وصىّ شايسته‌اى قرار دهد ، حق تعالى به أو وحى فرستاد : من گرامى داشته‌ام پيغمبران را به پيغمبرى پس اختيار وامتحان كردم خلق خود را وبهترين ايشان را أوصيا گردانيدم ؛ پس خدا وحى نمود بسوى أو كه : وصيّت كن بسوى شيث كه أو هبة اللّه است ، وشيث وصيّت كرد بسوى پسر خود شبان وأو فرزند آن حوريه\r\n\r\n\r\n","description":"","footnote":"\r\n( 1 ) . سورهء مائده : 44 .\r\n( 2 ) . بصائر الدرجات 469 ؛ كافى 1 / 293 .\r\n","page_name":" 400 ","page_number":400},
  {"content":"\r\n\r\nبود كه خدا براي آدم به زمين فرستاد از بهشت وآدم أو را به شيث تزويج نمود ، وشبان وصيّت نمود به محلث ، ومحلث وصيّت نمود بسوى محوق ، ومحوق بسوى عميشا ، وأو بسوى أخنوخ كه إدريس عليه السّلام است ، وإدريس بسوى ناحور ، وناحور وصيّتها را تسليم كرد به نوح عليه السّلام ، ونوح سام را وصى نمود ، وسام عثامر را ، وأو برعيثاشا را ، وأو يافث را ، وأو بره را ، وأو جفيسه را ، وأو عمران را ، وعمران وصيّتها را تسليم حضرت إبراهيم خليل عليه السّلام كرد ، وإبراهيم إسماعيل را وصى كرد ، وإسماعيل إسحاق را ، وإسحاق يعقوب ويعقوب يوسف را ، ويوسف بثريا را ، وأو شعيب را ، وشعيب وصايا را تسليم حضرت موسى عليه السّلام كرد ، وموسى يوشع را وصى كرد ، وأو داود عليه السّلام را ، وداود سليمان عليه السّلام را ، وسليمان آصف بن برخيا را ، وآصف زكريا عليه السّلام را ، وزكريا وصيّتها را تسليم حضرت عيسى عليه السّلام كرد ، وعيسى شمعون را وصى كرد ، وشمعون يحيى بن زكريا عليه السّلام را ، ويحيى منذر را ، ومنذر سليمه را ، وسليمه برده را ، وبرده وصيّتها وكتابها به من تسليم نمود ، ومن به تو تسليم مىكنم يا علي ، وتو به وصىّ خود تسليم كن تا أو به اوصياى تو از فرزندان تو تسليم كند كه هر يك به ديگرى بدهند تا برسد به امام دوازدهم كه بهترين أهل زمين است بعد از تو ، وبدرستى كه امّت من كافر خواهند شد به تو وبر تو اختلاف خواهند كرد اختلاف بسيار ، هركه بر خلافت تو ثابت بماند با من است وهركه از تو مفارقت كند در آتش است ، وآتش جهنم جايگاه كافران است « 1 » .\r\nمؤلف گويد : از أحاديث مختلفه چنان ظاهر مىشود كه وصايا وكتابها وآثار ومعجزات پيغمبران از چندين جهت به پيغمبر آخر الزمان صلّى اللّه عليه وآله وسلّم رسيده است : ألواح از آن جهتي كه در حديث گذشت ، وآثار موسى وعيسى وساير أنبياء عليهم السّلام پاره‌اى از جهت برده وبعضي از جهت أبى بىواسطهء سلمان يا بواسطهء أو يا هر دو على اختلاف الروايات ، ووصاياي إبراهيم خليل عليه السّلام وإسماعيل از جهت فرزندان إسماعيل واوصياى أو كه منتهى به جناب عبد المطّلب شد وبعد از أو به أبو طالب از جهت أبو طالب ، زيرا چنانكه از بعضي [ تصوير نسخه خطى 
  ]\r\n\r\n\r\n","description":"","footnote":"\r\n( 1 ) . امالى شيخ صدوق 328 با اندكى اختلاف در نامها .\r\n","page_name":" 401 ","page_number":401},
  {"content":"\r\n\r\nأحاديث مستفاد مىشود اوصياى إبراهيم عليه السّلام دو شعبه داشتند : يكى فرزندان إسحاق كه پيغمبران بني إسرائيل در آنها داخلند ، ويكى فرزندان إسماعيل كه أجداد كرام رسول خدا صلّى اللّه عليه وآله وسلّم در ميان ايشان بودند وايشان بر ملت إبراهيم عليه السّلام بودند وحفظ شريعت أو مىنمودند وپيغمبران بني إسرائيل بر ايشان مبعوث نبودند ، ودر جلد أول گذشت وبعد از اين خواهد آمد أحاديث بسيار كه پيراهن يوسف - كه حق تعالى براي إبراهيم فرستاد وقتي كه أو را به آتش انداختند - وعصا وسنگ موسى وانگشتر سليمان وطشت قربان وتابوت سكينه وغير اينها از آثار پيغمبران به آن حضرت رسيد واز آن جناب به ائمهء طاهرين عليهم السّلام منتقل شد « 1 » ، وذكر اينها در اين مقام موجب تكرار است .\r\nودر حديث معتبر منقول است كه عمّار بن ياسر به رسول خدا صلّى اللّه عليه وآله وسلّم عرض كرد :\r\nمىخواستم كه تو در ميان ما به قدر عمر نوح زندگانى كنى .\r\nحضرت فرمود : اى عمّار ! حيات من براي شما خير است ووفات من نيز بد نيست براي شما ؛ امّا حيات من ، زيرا كه هر گناه كه مىكنيد براي شما طلب آمرزش مىكنم ، وامّا بعد از وفات من پس از خدا بترسيد ونيكو صلوات بفرستيد بر من وبر أهل بيت من وبدرستى كه عملهاى شما بر من عرض مىشود به نام شما وبه نام پدران شما ونسبها وقبيله‌هاى شما ، اگر عمل خير است خدا را حمد مىكنم واگر عمل شرّ است استغفار مىكنم براي شما چنانكه حق تعالى فرموده است  وَقُلِ اعْمَلُوا فَسَيَرَى اللَّهُ عَمَلَكُمْ وَرَسُولُهُ وَالْمُؤْمِنُونَ  « 2 » « بگو - اى محمد - بكنيد آنچه خواهيد ، پس مىبيند خدا عمل شما را ورسول أو ومؤمنان » ، فرمود : مؤمنان آل محمد صلّى اللّه عليه وآله وسلّم‌اند « 3 » .\r\nدر روايت ديگر وارد است كه فرمود : در هر روز پنجشنبه اعمال شما بر من عرض مىشود .\r\nدر روايت ديگر فرمود : در هر روز دوشنبه وپنجشنبه .\r\n\r\n\r\n","description":"","footnote":"\r\n( 1 ) . رجوع شود به بصائر الدرجات 175 وكافى 1 / 231 وروضة الواعظين 210 .\r\n( 2 ) . سورهء توبه : 105 .\r\n( 3 ) . سعد السعود 98 .\r\n","page_name":" 402 ","page_number":402},
  {"content":"\r\n\r\nودر روايات بسيار ديگر : در هر صباح يا هر صبح وشام يا هر روز « 1 » .\r\nودر كتاب امامت أحاديث بسيار در اين باب خواهد آمد ان شاء اللّه .\r\nودر حديث معتبر منقول است كه حضرت صادق عليه السّلام فرمود : بپروردگار كعبه سوگند مىخورم كه اگر من در ميان موسى وخضر عليهما السّلام مىبودم هرآينه خبر مىدادم ايشان را كه من از هر دو داناترم وخبر مىدادم ايشان را به آنچه در دست ايشان نبود ، زيرا كه به موسى وخضر عليهما السّلام علم گذشته را داده بودند وعلم آينده را نداشتند ، وحق تعالى به حضرت رسول صلّى اللّه عليه وآله وسلّم علم گذشته وآينده را تا روز قيامت داد وآن علم به ما رسيده است « 2 » .\r\nودر أحاديث معتبر ديگر فرمود : خدا پيغمبران أولو العزم را زيادتى داد بر جميع خلق به علم ، وعلم ايشان را به ما ميراث داد وما را بر ايشان در علم زيادتى داد ، ورسول خدا صلّى اللّه عليه وآله وسلّم دانست آنچه ايشان ندانستند وما علم آن حضرت را دانستيم « 3 » .\r\nودر أحاديث معتبرهء بسيار منقول است كه : در تفسير قول حق تعالى  وَكَذلِكَ نُرِي إِبْراهِيمَ مَلَكُوتَ السَّماواتِ وَالْأَرْضِ وَلِيَكُونَ مِنَ الْمُوقِنِينَ  « 4 » فرمودند : گشود خداوند عالميان حجابها را تا نظر كرد إبراهيم بسوى زمين وآنچه در زمين بود وبسوى آسمانها وآنچه در آسمانها بود وبسوى عرش وآنچه در عرش بود وملائكه‌اى كه حامل اينها بودند همه را ديد ، وبراي حضرت رسول صلّى اللّه عليه وآله وسلّم واوصياى كرامش نيز چنين كرد « 5 » .\r\nودر أحاديث بسيار از امام محمد باقر وامام جعفر صادق عليهما السّلام منقول است كه :\r\nحق تعالى در شب معراج به حضرت رسول صلّى اللّه عليه وآله وسلّم داد نامهء أصحاب اليمين ونامهء أصحاب الشمال را ، پس نامهء أصحاب اليمين را در دست راست گرفت وگشود ونظر كرد در آن ديد\r\n\r\n\r\n","description":"","footnote":"\r\n( 1 ) . رجوع شود به بصائر الدرجات 424 - 444 وتفسير عياشى 2 / 55 و 109 وتفسير قمى 1 / 277 و 304 وكافى 1 / 219 ومن لا يحضره الفقيه 1 / 191 .\r\n( 2 ) . بصائر الدرجات 129 ؛ كافى 1 / 260 - 261 .\r\n( 3 ) . بصائر الدرجات 228 .\r\n( 4 ) . سورهء انعام : 75 .\r\n( 5 ) . رجوع شود به بصائر الدرجات 107 ؛ تفسير عياشى 1 / 363 ؛ تفسير قمى 1 / 205 .\r\n","page_name":" 403 ","page_number":403},
  {"content":"\r\n\r\nدر آن نوشته است نامهاى أهل بهشت ونامهاى پدران وقبيله‌هاى ايشان را ، پس گشود نامهء أصحاب شمال را وديد كه در آن نوشته است نامهاى أهل جهنم ونامهاى پدران وقبيله‌هاى ايشان را ، پس فرود آمد وصحيفه‌ها در دست آن جناب بود پس بر منبر رفت وخطبه خواند وفرمود : أيها الناس ! مىدانيد كه چه چيز در دست من است ؟\r\nصحابه گفتند : خدا ورسول أو بهتر مىدانند .\r\nپس دست راست را بلند كرد وفرمود : اين نامهاى أهل بهشت است ونامهاى پدران وقبيله‌هاى ايشان تا روز قيامت ، ودست چپ را بلند كرد وفرمود : اين نامهاى أهل جهنم است ونامهاى پدران وقبيله‌هاى ايشان تا روز قيامت ، نه يكى زياد مىشود ونه يكى كم ، خدا حكم كرده است وبه عدالت حكم كرده است وهمه به كرده‌هاى خود مستحق بهشت ودوزخ شده‌اند ، گروهى در بهشتند وگروهى در جهنم .\r\nپس آن نامه‌ها را به أمير المؤمنين عليه السّلام داد « 1 » .\r\nودر روايات معتبرهء بسيار ديگر فرمود كه : حضرت رسول صلّى اللّه عليه وآله وسلّم فرمود : خدا امّت مرا تا روز قيامت براي من ممثّل گردانيد در طينتهاى ايشان كه شناختم ايشان را به نام خود وپدر ومادر وقبيله وحليه وشمايل واخلاق واعمال ايشان ، پس صاحب علمها كه در قيامت خواهند آمد فوج فوج بر من گذشتند وهمه را ديدم وهمه را مىشناسم چنانكه شما آشنايان خود را مىشناسيد ، پس در ميان آنها استغفار كردم براي تو وشيعيان تو يا علي ، وبدان كه خدا وعده داده است مرا در حقّ شيعيان تو كه بيامرزد از ايشان هركه ايمان آورد وپرهيزكار باشد وبديهاى ايشان را به نيكى بدل كند « 2 » .\r\nودر روايات ديگر چنان است كه : خدا امّت مرا در روز الست بر من عرض كرد پس\r\n\r\n\r\n","description":"","footnote":"\r\n( 1 ) . بصائر الدرجات 192 در ضمن دو روايت . ونيز رجوع شود به كافى 1 / 444 ومناقب ابن شهرآشوب 1 / 183 - 184 .\r\n( 2 ) . رجوع شود به بصائر الدرجات 84 - 86 وكافى 1 / 443 وتفسير فرات كوفي 393 وامالى شيخ مفيد 126 وامالى شيخ طوسي 649 .\r\n","page_name":" 404 ","page_number":404},
  {"content":"\r\n\r\nأول كسى كه به من ايمان آورد وتصديق من نمود علي عليه السّلام بود « 1 » .\r\nمؤلف گويد : أحاديث علم آن حضرت بسيار است ودر أبواب آينده مذكور مىشود ان شاء اللّه ، بايد دانست كه علوم آن جناب همه از جانب خداوند عالميان است وبه ظن وگمان واجتهاد ورأى هرگز سخن نمىفرمود ، چنانكه حق تعالى در وصف آن حضرت فرموده است كه   وَما يَنْطِقُ عَنِ الْهَوى . إِنْ هُوَ إِلَّا وَحْيٌ يُوحى   « 2 » « سخن نمىگويد أو از روى هوا وخواهش بلكه نيست سخن أو مگر وحى كه به أو فرستاده است » ، بايد دانست كه اعمال وأقوال آن جناب همه موافق فرمودهء خدا بود وهمچنين ائمهء معصومين عليهم السّلام كه اوصياى كرام آن حضرتند علم ايشان همه مقتبس از آن حضرت بود واز غير وحى والهام سخن نمىفرمودند واجتهاد بر ايشان جايز نبود وبه ظن وگمان سخن نمىگفتند چنانكه خواهد آمد ان شاء اللّه .\r\n\r\n\r\n","description":"","footnote":"\r\n( 1 ) . بصائر الدرجات 84 .\r\n( 2 ) . سورهء نجم : 3 و 4 .\r\n","page_name":" 405 ","page_number":405},
  {"content":"\r\n . \r\n","description":"","footnote":"","page_name":" 406 ","page_number":406},
  {"content":"\r\n\r\n\r\nباب چهاردهم در بيان اعجاز قرآن مجيد است\r\n\r\n","description":"","footnote":"","page_name":" 407 ","page_number":407},
  {"content":"\r\n . \r\n","description":"","footnote":"","page_name":" 408 ","page_number":408},
  {"content":"\r\n\r\nبدان كه چون حضرت رسول صلّى اللّه عليه وآله وسلّم در ميان قومي مبعوث گرديد كه پيشهء ايشان فصاحت وبلاغت در سخن بود وهر كس را به قدر فصاحت در ميزان اعتبار مىسنجيدند وشعراى حلو اللسان وخطباى فصيح البيان را از همهء خلق برتر مىديدند ، لهذا حق تعالى معجزهء كبراى آن حضرت را از جنس سخن گردانيد وقرآن مجيد را آورد وأول تحدّى نمود با ايشان كه : « مثل اين قرآن را بياوريد اگر راست مىگوئيد » « 1 » كه من پيغمبر نيستم واين قرآن را خود أنشأ مىكنم ؛ وبا وجود آنكه فصحا وبلغا در ميان ايشان زيادة از عدّ واحصا وبيشتر از ريگ صحرا بود وهمه به آن حضرت در مقام معارضه ومعانده بودند ودر ابطال امر آن حضرت به هر حيله مىكوشيدند زيرا كه آن حضرت در مقام ابطال دين ايشان كه بر آن نشو ونما كرده بودند درآمده بود وبتهاى ايشان را كه خدايان خود مىدانستند ومىپرستيدند به بدى ياد مىكرد وآباء واجدادشان را نسبت به كفر وفساد مىداد ورؤساى ايشان را كه باد نخوت در سر وسراب رياست در نظر داشتند بسوى خاكسارى وانقياد دعوت مىنمود بر مخالفت ورسالت خود وولايت أهل بيت خود عليهم السّلام وعيد آتش مىفرمود ؛ با اين مراتب اتيان به مثل قرآن ننمودند ، وبسى ظاهر است كه اگر قادر بودند در آن تكاهل نمىورزيدند ؛ پس باز بر ايشان توسعه نمود وفرمود : « ده سوره مثل سوره‌هاى كوچك قرآن بياوريد » « 2 » ، ونياوردند ؛ وباز آسانتر كرد وفرمود : « همه با يكديگر معين وياور شويد ويك سوره مثل سوره‌هاى اين قرآن بياوريد » « 3 » ، ومثل سورهء\r\n\r\n\r\n","description":"","footnote":"\r\n( 1 ) . اشاره به آيهء 23 سورهء بقره .\r\n( 2 ) . اشاره به آيهء 13 سورهء هود .\r\n( 3 ) . اشاره به آيهء 38 سورهء يونس .\r\n","page_name":" 409 ","page_number":409},
  {"content":"\r\n\r\nكوچكى از قرآن نياوردند واگر قادر مىبودند مىآوردند وخود را از مهالك جنگ وجدال ومعارك قتل نفوس ونهب أموال خلاص مىكردند ، واگر آورده بودند البتة با وفور ادّعاى آن حضرت منتشر مىگرديد ودر مواطن متعددة بر آن جناب الزام مىنمودند وخبر آن به ما مىرسيد .\r\nبدان كه علماء خلاف كرده‌اند در آنكه آيا اعجاز قرآن از غايت فصاحت وبلاغت است يا آنكه هرگاه ارادهء معارضه مىكردند حق تعالى صرف قلوب وسدّ أذهان ايشان مىنمود كه اتيان به آن نمىتوانستند نمود ؟ اگر چه اعجاز به هر دو وجه حاصل مىشود ولكن حق آن است كه اعجاز از چندين وجه بود :\r\nأول - از جهت فصاحت وبلاغت وحلاوت كه هر أعجمي كه قرآن را مىشنود امتياز آن را از سخنان ديگر مىفهمد وهر فقره‌اى از آن كه در ميان هر كلام فصيحى واقع شود مانند ياقوت رمّانى ولعل بدخشانى مىدرخشد ، وجميع فصحاى متقدمين ومتأخرين اذعان به فصاحت وبلاغت آن نموده‌اند .\r\nودر حديث معتبر منقول است كه : در زمان حضرت امام جعفر صادق عليه السّلام ابن ابن العوجاء وسه تن از ملاحده كه در نهايت فصاحت بودند اتفاق كردند كه كتابي در برابر قرآن بياورند وهر يك ربعي از آن را تمام كنند ، واين عهد را با يكديگر در مكة پنهان كردند وبا يكديگر وعده كردند در سال ديگر جمع شوند در مكة وترتيب دهند . چون سال ديگر شد در مقام إبراهيم جمع شدند ، پس يكى از ايشان گفت : من چون ديدم قول خدا را كه  يا أَرْضُ ابْلَعِي ماءَكِ وَيا سَماءُ أَقْلِعِي وَغِيضَ الْماءُ وَقُضِيَ الْأَمْرُ  « 1 » دانستم كه معارضهء قرآن نمىتوان كرد ودست از معارضه برداشتم ؛ ديگرى گفت : چون اين آية را ديدم  فَلَمَّا اسْتَيْأَسُوا مِنْهُ خَلَصُوا نَجِيًّا  « 2 » نااميد شدم از معارضهء قرآن .\r\nپس در اين حال حضرت صادق عليه السّلام از پيش ايشان گذشت وبه اعجاز اين آية را بر\r\n\r\n\r\n","description":"","footnote":"\r\n( 1 ) . سورهء هود : 44 .\r\n( 2 ) . سورهء يوسف : 80 .\r\n","page_name":" 410 ","page_number":410},
  {"content":"\r\n\r\nايشان خواند  قُلْ لَئِنِ اجْتَمَعَتِ الْإِنْسُ وَالْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِهِ وَلَوْ كانَ بَعْضُهُمْ لِبَعْضٍ ظَهِيراً  « 1 » يعنى : « اگر جمع شوند آدميان وجنّيان بر آنكه بياورند مثل اين قرآن را هرآينه نتوانند آورد وهرچند بعضي ياور بعضي باشند » .\r\nچون اين معجزه را از آن حضرت ديدند متحير مانده وخائب وخاسر برگشتند « 2 » .\r\nودر روايت ديگر وارد است : هركه سخن فصيحى مىگفت بر كعبه مىآويخت براي مفاخرت ، چون آيهء  يا أَرْضُ ابْلَعِي  نازل شد ، در شب همه آمدند وسخنان خود را از بيم رسوائى برداشتند .\r\nدوم - از جهت غرابت أسلوب كه هرچند كسى تتبّع كلام فصحا واشعار وخطب ايشان نمايد قريب به اين نظم عجيب وشبيه به اين أسلوب غريب نمىيابد ، چنانكه منقول است كه : چون قريش از قرآن وغرابت أسلوب آن متعجب شدند به نزد وليد بن مغيره آمدند كه از حكماء عرب بود وأو را در فصاحت وبلاغت ورأى وتدبير مسلّم داشتند وبه أو گفتند :\r\nبرو وكلام محمد را بشنو وچاره بكن براي ما كه سخن أو را به چه چيز نسبت توانيم داد ؟\r\nپس أو به نزد حضرت آمد وگفت : اى محمد ! شعر خود را براي من بخوان .\r\nفرمود : شعر نيست وليكن كلام خداوندى است كه پيغمبران را فرستاده است ، پس حضرت رسول صلّى اللّه عليه وآله وسلّم سورهء « حم سجده » را بر أو خواند ، وچون به اين آية رسيد  فَإِنْ أَعْرَضُوا فَقُلْ أَنْذَرْتُكُمْ صاعِقَةً مِثْلَ صاعِقَةِ عادٍ وَثَمُودَ  « 3 » بدنش بلرزيد وموهايش راست شد وبرخاست وبه خانهء خود برگشت ، پس قريش بسيار ترسيدند كه مبادا أو مسلمان شده باشد وأو عمّ أبو جهل بود ، پس أبو جهل به نزد أو آمد وگفت : اى عم ! ما را سرشكسته ورسوا كردى وبه دين محمد ميل كردى .\r\nگفت : نه ، من بر دين شمايم وليكن سخن صعبى از أو شنيدم كه بدنها از آن مىلرزد ! أبو جهل گفت : آيا شعر است ؟\r\n\r\n\r\n","description":"","footnote":"\r\n( 1 ) . سورهء اسراء : 88 .\r\n( 2 ) . خرايج 2 / 710 . ونيز رجوع شود به احتجاج 2 / 306 .\r\n( 3 ) . سورهء فصّلت : 13 .\r\n","page_name":" 411 ","page_number":411},
  {"content":"\r\n\r\nگفت : شعر نيست .\r\nگفت : خطبه است ؟\r\nگفت : نه ، زيرا كه خطبه كلام متّصلى است واين كلام پراكنده است وبعضي به بعضي نمىماند ، وآن را حسن وحلاوتى هست كه وصف نتوان كرد .\r\nگفت : پس كهانت است ؟\r\nگفت : نه .\r\nگفت : پس چه بگوئيم ؟\r\nگفت : بگذار تا فكرى بكنم ؛ پس روز ديگر گفت : بگوئيد جادو است زيرا كه دلهاى مردم را مىربايد « 1 » .\r\nودر روايت ديگر منقول است كه : وليد آمد به نزد آن حضرت وگفت : بخوان بر من ، پس حضرت اين آية را خواند  إِنَّ اللَّهَ يَأْمُرُ بِالْعَدْلِ وَالْإِحْسانِ  « 2 » . . . الخ ، گفت : بار ديگر بخوان ، چون خواند گفت : بخدا سوگند حلاوت وحسن وطراوت دارد وشاخهايش ميوه دهنده است وساقش بارآورنده است « 3 » .\r\nسوم - عدم اختلاف ، چنانكه حق تعالى فرموده است  وَلَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً  « 4 » « اگر از نزد غير خدا مىبود هرآينه مىيافتند در آن اختلاف بسيار » زيرا كه از غير بشر كلامي با اين طول كه صادر شود نمىشود كه مشتمل بر تناقض واختلاف نباشد ، وأيضا كلام هر يك از بلغا را كه ملاحظه كنند البتة اختلاف در فصاحت دارد واگر يك فقره فصيح است فقرهء ديگر فصيح نيست ، واگر يك بيت عالي است ديگرى واهى است ، وكلامي كه از أول وآخر در يك مرتبه از فصاحت باشد صادر نمىشود مگر از كسى كه هيچ‌گونه اختلاف در ذات وصفاتش نيست .\r\n\r\n\r\n","description":"","footnote":"\r\n( 1 ) . تفسير قمى 2 / 393 ؛ قصص الأنبياء راوندى 319 ؛ إعلام الورى 41 .\r\n( 2 ) . سورهء نحل : 90 .\r\n( 3 ) . قصص الأنبياء راوندى 320 ؛ إعلام الورى 42 .\r\n( 4 ) . سورهء نساء : 82 .\r\n","page_name":" 412 ","page_number":412},
  {"content":"\r\n\r\nچهارم - از جهت اشتمال بر معارف رباني ، زيرا كه در آن وقت در ميان عرب خصوصا أهل مكة علم بر طرف شده بود وآن حضرت پيش از بعثت با هيچ‌يك از علماى أهل كتاب وغير ايشان معاشرت نمىفرمود ومسافرت به بلاد ديگر بسيار ننمود كه طلب علم كند ، وآنچه حكما در چندين هزار سال در معارف الهى فكر كرده‌اند در هر سوره وآية به أحسن وجوه بيان فرموده ، وامرى كه مخالف عقول سليمه وافهام مستقيمه باشد در آن نيست ، واين أعظم معجزات قرآن است وبه بركت آن حضرت عرب كه به عدم علم وأدب مشهور آفاق بودند از وفور علم وآداب واخلاق محسود ساكنان سبع طباق گرديدند وعلماى جهان در اكتساب كمال به ايشان محتاج شدند .\r\nپنجم - از جهت اشتمال بر آداب كريمه وشرايع قويمه ، زيرا كه در مكارم اخلاق آنچه حكما وعلما سألها فكر كرده بودند در هر سوره اضعاف آن بيان شده ، وقانوني براي صلاح عباد ورفع نزاع وفساد مقرر گردانيده كه در هر باب هرچند عقلاى جهان تفكر نمايند خدشه در آن نمىتوانند يافت ، ودر هيچ امر قاعده‌اى بهتر از آنچه در كلام معجز نظام وشريعت سيد أنام مقرر گردانيده نمىتوانند ساخت ، واگر كسى عقل خود را حكم سازد مىداند كه معجزه‌اى از آن عظيمتر نمىباشد .\r\nششم - از جهت اشتمال بر قصص أنبياء سالفه وقرون خاليه كه در آن زمان مخصوص أهل كتاب بوده وديگران را خصوصا أهل مكة بر آنها اطلاع نبوده ، وبه نحوى بيان فرموده كه با وجود معاندان بىحساب از أهل كتاب نتوانستند كه تكذيب آن حضرت نمايند در هيچ جزوى از اجزاى آن قصه‌ها ، وآنچه مخالف مشهور ميان ايشان بود حقيقت آن را بر ايشان ظاهر گردانيد ، وآنچه مخفى مىداشتند ودر كتب ايشان بود بر ايشان ثابت گردانيد ، چنانكه در قصهء رجم وغير آن ظاهر شد ، ودر حلال بودن گوشت شتر يهود گفتند كه : بر پيغمبران حرام بوده است وحق تعالى تكذيب ايشان نمود وفرمود كه  قُلْ فَأْتُوا بِالتَّوْراةِ فَاتْلُوها إِنْ كُنْتُمْ صادِقِينَ  « 1 » يعنى : « بگو - يا محمد - پس بياوريد تورات را پس بخوانيد\r\n\r\n\r\n","description":"","footnote":"\r\n( 1 ) . سورهء آل عمران : 93 .\r\n","page_name":" 413 ","page_number":413},
  {"content":"\r\n\r\nآن را اگر راست گويندگان هستيد » پس خبر داد از روى يقين از آنچه در تورات بود با آنكه تورات را نديده ونخوانده بود ، وباز فرموده است  يا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ كَثِيراً مِمَّا كُنْتُمْ تُخْفُونَ مِنَ الْكِتابِ وَيَعْفُوا عَنْ كَثِيرٍ  « 1 » « اى أهل كتاب ! بتحقيق كه آمده است بسوى شما رسول ما در حالتي كه بيان مىكند براي شما بسيارى از آنها كه شما مخفى مىكنيد از تورات - از صفت محمد صلّى اللّه عليه وآله وسلّم واز حكم سنگسار وغير آن - وعفو مىكند از بسيارى كه اظهار نمىكند براي مصلحت » .\r\nهفتم - از جهت خواص وآثار سور وآيات كريمهء آن كه شفاى جميع دردهاى جسماني وروحاني ورفع مضارّ نفساني ووساوس شيطانى وامن از مخاوف ظاهري وباطني ودشمنان اندرونى وبيرونى ، همه در آيات وسور قرآني هست وبه تجارب صادقانه معلوم گرديده وتأثيرات قرآن در جلاى قلوب وشفاى صدور وربط به جناب مقدس رباني ونجات از شبهات شيطانى زيادة از آن است كه صاحب‌دلى انكار آن نمايد يا عاقلى را در آن مجال تأملى باشد ، دلهاى سنگين دلان را بسان كوه به حركت در مىآورد واز آنها چشمه‌ها بسوى جويبار ديده‌ها روان مىگرداند وزمين سينه‌هاى غافلان را منقطع مىسازد وتخم محبت يزدانى در آن مىپاشد ومردگان سراى غرور ايشان نفخهء صور زنده مىگرداند وبه سخن مىآورد .\r\nهشتم - از جهت اشتمال قرآن است بر اخبار مغيّبه كه غير حق تعالى را بر آنها اطلاعى نيست وآن در قرآن كريم زيادة از آن است كه احصا توان نمود ، وآن بر دو قسم است :\r\nقسم أول : آن است كه در بسيارى از آيات كريمه حق تعالى خبر داده است به آنچه كافران ومنافقان در خانه‌هاى خود مىگفتند با يكديگر به راز وپنهان مذكور مىساختند ، يا در خاطرهاى خود مىگذرانيدند وبعد از خبر دادن تكذيب آن حضرت نمىكردند واظهار ندامت وتوبه مىكردند ، وچون سخنى مىگفتند مىترسيدند ومىگفتند : همين ساعت جبرئيل براي آن حضرت خبر خواهد آورد كه ما چنين گفتيم .\r\n\r\n\r\n","description":"","footnote":"\r\n( 1 ) . سورهء مائده : 15 .\r\n","page_name":" 414 ","page_number":414},
  {"content":"\r\n\r\nواز اين آيات در قرآن بسيار است مثل آنكه فرموده است  وَإِذا خَلا بَعْضُهُمْ إِلى بَعْضٍ قالُوا أَ تُحَدِّثُونَهُمْ بِما فَتَحَ اللَّهُ عَلَيْكُمْ  « 1 » در باب جمعى از منافقان يهود فرمودند كه :\r\nمىآمدند به خدمت آن حضرت ومىگفتند : ما ايمان آورده‌ايم ووصف تو را در تورات خوانده‌ايم ، چون به خلوت مىرفتند بعضي با بعضي مىگفتند كه : چرا آنچه خدا بر شما علم آن را گشاده است در تورات از وصف آن حضرت نزد مسلمانان اظهار مىكنيد ؟ پس حق تعالى امر پنهان ايشان را آشكار نمود .\r\nودر جاى ديگر فرموده است  عَلِمَ اللَّهُ أَنَّكُمْ كُنْتُمْ تَخْتانُونَ أَنْفُسَكُمْ  « 2 » در أول حرام كرده بود بر مردم جماع كردن را در شبهاى ماه رمضان وايشان شبها پنهان اين كار را مىكردند ، فرستاد كه خدا دانا است آنكه شما خيانت مىكنيد با نفسهاى خود .\r\nودر جاى ديگر فرموده است  وَقالَتْ طائِفَةٌ مِنْ أَهْلِ الْكِتابِ آمِنُوا بِالَّذِي أُنْزِلَ عَلَى الَّذِينَ آمَنُوا وَجْهَ النَّهارِ وَاكْفُرُوا آخِرَهُ لَعَلَّهُمْ يَرْجِعُونَ  « 3 » مروى است كه : يازده نفر از يهودان خيبر با يكديگر توطئه كردند كه : مىرويم به نزد محمد ودر أول روز به أو ايمان مىآوريم ودر آخر روز كافر مىشويم ومىگوئيم كه : ما أوصاف أو را موافق نيافتيم با آنچه در تورات خوانده بوديم شايد باعث اين شود كه مسلمانان از أو برگردند ، پس حق تعالى از توطئهء پنهان ايشان پيغمبر خود را مطّلع گردانيد « 4 » .\r\nودر جاى ديگر خبر از أحوال ايشان داده است  وَإِذا خَلَوْا عَضُّوا عَلَيْكُمُ الْأَنامِلَ مِنَ الْغَيْظِ  « 5 » « وچون خلوت مىكنند مىگزند بر شما انگشتان خود را از خشم » .\r\nوباز فرموده است  وَيَقُولُونَ طاعَةٌ فَإِذا بَرَزُوا مِنْ عِنْدِكَ بَيَّتَ طائِفَةٌ مِنْهُمْ غَيْرَ الَّذِي تَقُولُ وَاللَّهُ يَكْتُبُ ما يُبَيِّتُونَ  « 6 » « ومىگويند منافقان در حضور تو كه : از ماست\r\n\r\n\r\n","description":"","footnote":"\r\n( 1 ) . سورهء بقره : 76 .\r\n( 2 ) . سورهء بقره : 187 .\r\n( 3 ) . سورهء آل عمران : 72 .\r\n( 4 ) . مجمع البيان 1 / 460 ؛ أسباب النزول 112 . ودر هر دو مصدر « دوازده نفر » ذكر شده است .\r\n( 5 ) . سورهء آل عمران : 119 .\r\n( 6 ) . سورهء نساء : 81 .\r\n","page_name":" 415 ","page_number":415},
  {"content":"\r\n\r\nفرمانبردارى در هرچه فرمائى ، پس چون بيرون مىروند از نزديك تو به شب با يكديگر مىگويند گروهى از ايشان غير از آنچه تو به ايشان مىگوئى يا غير آنچه در حضور تو مىگويند وخدا مىنويسد آنچه ايشان مىگويند » .\r\nوباز فرموده است در قصهء طعمة بن أبيرق ومكر منافقان يهود كه تدبير كرده بودند وديگرى را بر آن مطّلع نساخته بودند :  يَسْتَخْفُونَ مِنَ النَّاسِ وَلا يَسْتَخْفُونَ مِنَ اللَّهِ وَهُوَ مَعَهُمْ إِذْ يُبَيِّتُونَ ما لا يَرْضى مِنَ الْقَوْلِ  « 1 » « شرم مىدارند از مردمان وپنهان مىدارند خيانت را وشرم نمىدارند از خدا وحال آنكه خدا با ايشان است واسرار وضماير ايشان از أو پنهان نيست در هنگامى به شب تدبير مىكنند آنچه را خدا نمىپسندد از گفتار » ، وشرح اين قصه بعد از اين ان شاء اللّه مذكور خواهد شد .\r\nوباز فرموده است  وَإِذا جاؤُكُمْ قالُوا آمَنَّا وَقَدْ دَخَلُوا بِالْكُفْرِ وَهُمْ قَدْ خَرَجُوا بِهِ وَاللَّهُ أَعْلَمُ بِما كانُوا يَكْتُمُونَ  « 2 » « وچون مىآيند منافقان به نزد تو مىگويند : ايمان آورديم وحال آنكه با كفر داخل مىشوند وبا كفر بيرون مىروند وخدا داناتر است به آنچه ايشان پنهان مىدارند » .\r\nودر جاى ديگر فرموده است  يَحْلِفُونَ بِاللَّهِ ما قالُوا وَلَقَدْ قالُوا كَلِمَةَ الْكُفْرِ وَكَفَرُوا بَعْدَ إِسْلامِهِمْ وَهَمُّوا بِما لَمْ يَنالُوا  « 3 » « سوگند ياد مىكنند به خدا كه نگفته‌اند وبتحقيق گفتند كلمهء كفر را وكافر شدند بعد از اسلام ايشان وقصد كردند امرى را كه به آن نمىرسند » ، واين آية در شأن أبو بكر وعمر وجمعى ديگر از منافقان نازل شد كه در باب خلافت أمير المؤمنين عليه السّلام سخنان كفر گفتند وقصد كردند كه چون حضرت رسول صلّى اللّه عليه وآله وسلّم به عقبه برسد أو را هلاك كنند ودبه‌ها انداختند كه شتر آن حضرت رم كند وحق تعالى پيش از كردن ايشان آن حضرت را مطّلع گردانيد ، آمدند وسوگند دروغ ياد كردند كه : ما نگفته‌ايم ،\r\n\r\n\r\n","description":"","footnote":"\r\n( 1 ) . سورهء نساء : 108 .\r\n( 2 ) . سورهء مائده : 61 .\r\n( 3 ) . سورهء توبه : 74 .\r\n","page_name":" 416 ","page_number":416},
  {"content":"\r\n\r\nوخدا دروغ ايشان را ظاهر گردانيد « 1 » ؛ وأقوال ديگر در تفسير آية هست وبر هر تقدير خدا خبر از ضمير وپنهان ايشان داده است واين معجزه است .\r\nودر موضع ديگر فرموده است  قُلْ لا تَعْتَذِرُوا لَنْ نُؤْمِنَ لَكُمْ قَدْ نَبَّأَنَا اللَّهُ مِنْ أَخْبارِكُمْ وَسَيَرَى اللَّهُ عَمَلَكُمْ وَرَسُولُهُ  « 2 » « بگو - يا محمد - كه عذر مطلبيد ما عذر شما را قبول نمىكنيم بتحقيق كه خبر داده است ما را خدا از خبرهاى شما » .\r\nوباز فرموده است  وَلَيَحْلِفُنَّ إِنْ أَرَدْنا إِلَّا الْحُسْنى وَاللَّهُ يَشْهَدُ إِنَّهُمْ لَكاذِبُونَ  « 3 » « وسوگند ياد مىكنند كه ما اراده نكرده‌ايم مگر نيكى وخدا شهادت مىدهد كه البتة ايشان دروغگويانند » .\r\nودر موضع ديگر فرموده است  وَلَقَدْ عَلِمْنَا الْمُسْتَقْدِمِينَ مِنْكُمْ وَلَقَدْ عَلِمْنَا الْمُسْتَأْخِرِينَ  « 4 » « بتحقيق كه دانستيم آنها را كه پيش آمدند از شما وبتحقيق كه دانستيم آنها را كه پس رفتند » ، منقول است كه : زن خوش‌روئى به نماز مىآمد بعضي از نيكان صحابه پيش مىرفتند كه در نماز نظر ايشان بر أو نيافتد وجمعى از اشقيا پس مىايستادند كه أو را ببينند ، حق تعالى از اسرار ايشان خبر داد « 5 » .\r\nوفرموده است  يَقُولُونَ بِأَلْسِنَتِهِمْ ما لَيْسَ فِي قُلُوبِهِمْ  « 6 » « مىگويند به زبانهاى خود آنچه نيست در دلهاى ايشان » . واز اين باب در قرآن مجيد بسيار است .\r\nوقسم دوم : آن است كه در بسيارى از آيات كريمهء قرآني حق تعالى خبر داده است به أمور آينده كه غير خدا را بر آنها اطلاع ميسّر نيست بدون وحى والهام پيش از وقوع آنها وبعد از آن مطابق آنچه واقع شده است ، وآن نيز بسيار است وبر چند نوع است :\r\n\r\n\r\n","description":"","footnote":"\r\n( 1 ) . تفسير قمى 1 / 301 .\r\n( 2 ) . سورهء توبه : 94 .\r\n( 3 ) . سورهء توبه : 107 .\r\n( 4 ) . سورهء حجر : 24 .\r\n( 5 ) . المعجم الكبير 12 / 133 ؛ تفسير كشاف 2 / 576 ؛ أسباب النزول 282 .\r\n( 6 ) . سورهء فتح : 11 .\r\n","page_name":" 417 ","page_number":417},
  {"content":"\r\n\r\n« أول » مثل خبر دادن از ايمان نياوردن أبو لهب وغير أو از كافران وبراي اظهار كذب آن حضرت نيز اظهار ايمان نكردند چنانكه در سورهء تبّت از عدم ايمان أبو لهب خبر داده است .\r\nودر جاى ديگر فرموده است  سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ  « 1 » « يكسان است بر ايشان آنكه بترسانى ايشان را يا نترسانى ايمان نمىآورند » ، واز اين مقولة در قرآن مجيد بسيار است .\r\n« دوم » مانند خبر دادن در آيات بسيار كه مانند اين قرآن وسوره‌اى از اين قرآن نمىتوانند آورد ، وموافق آن واقع شد ، چنانكه فرموده است  فَإِنْ لَمْ تَفْعَلُوا وَلَنْ تَفْعَلُوا  « 2 » « پس اگر نياوريد مثل اين قرآن را وحال آنكه هرگز نخواهيد آوردن » ، واگر آن حضرت صاحب يقين نبود در حقّيّت خود چگونه بر سبيل قطع وتأكيد وتهديد در برابر آن كافران عنيد مىفرمود كه : نخواهيد آوردن .\r\n« سوم » خبر دادن از مذلّت يهودان تا آخر الزمان بعد از اذيتها كه رسانيدند به خاتم پيغمبران ولعنت كردن آن حضرت بر ايشان آنكه تا حال در ميان ايشان پادشاهى بهم نرسيده است ودر هر ملكي كه هستند از همهء خلق ذليل‌ترند چنانكه در آيات بسيار فرموده است ، واز آن جمله اين آيات است   لَنْ يَضُرُّوكُمْ إِلَّا أَذىً وَإِنْ يُقاتِلُوكُمْ يُوَلُّوكُمُ الْأَدْبارَ ثُمَّ لا يُنْصَرُونَ . ضُرِبَتْ عَلَيْهِمُ الذِّلَّةُ أَيْنَ ما ثُقِفُوا إِلَّا بِحَبْلٍ مِنَ اللَّهِ وَحَبْلٍ مِنَ النَّاسِ وَباؤُ بِغَضَبٍ مِنَ اللَّهِ وَضُرِبَتْ عَلَيْهِمُ الْمَسْكَنَةُ   « 3 » « هرگز يهودان ضرر نمىتوانند رسانيد به شما مگر اندك آزارى - كه به زبان شوم خود رسانند - واگر با شما كارزار كنند پشتها بر شما گردانند وبگريزند وپس از گريختن يارى كرده نشوند ، زده شد بر ايشان مذلت وخوارى هرجا كه يافته شوند مگر به عهدي از خدا وعهدي از مؤمنان - كه قبول جزيه كنند واز كشتن وغارت خلاص شوند - وبازگشتند يهود به غضبى از خدا وزده شد بر ايشان مسكنت\r\n\r\n\r\n","description":"","footnote":"\r\n( 1 ) . سورهء يس : 10 .\r\n( 2 ) . سورهء بقره : 24 .\r\n( 3 ) . سورهء آل عمران : 111 - 112 .\r\n","page_name":" 418 ","page_number":418},
  {"content":"\r\n\r\nودرويشى واحتياج كه اگر مالدار باشند هم اظهار پريشانى مىكنند از ترس جزيه » ، واينها همه واقع شد كه با آنكه ايشان بدترين دشمنان آن حضرت بودند ودشمنان خانگى بودند ودور مدينه را فرا گرفته بودند ومظنهء غلبهء ايشان زيادة از ديگران بود حق تعالى همه را ذليل ومستأصل گردانيد وگريختند وضررى به مسلمانان نتوانستند رسانيد وتا حال به مذلت گرفتارند كه به خوارى ايشان مثل مىزنند .\r\nودر بسيار جاى از قرآن به مانند اين از أحوال ايشان خبر داده است چنانكه فرموده است  وَأَلْقَيْنا بَيْنَهُمُ الْعَداوَةَ وَالْبَغْضاءَ إِلى يَوْمِ الْقِيامَةِ كُلَّما أَوْقَدُوا ناراً لِلْحَرْبِ أَطْفَأَهَا اللَّهُ  « 1 » « انداختيم ميان يهود ونصارى دشمنى وكينه تا روز قيامت ، هرگاه افروزند آتشى براي جناب محمد صلّى اللّه عليه وآله وسلّم خاموش گرداند آن را خدا » .\r\nوباز فرموده است كه : « خبر داد پروردگار تو كه البتة بر انگيزد بر يهودان تا روز قيامت كسى را كه بدترين بلاها وعذابها وارد سازد بر ايشان » « 2 » .\r\n« چهارم » خبر دادن از مغلوبيّت ساير مشركان وغلبهء دين آن حضرت بر ساير أديان با آنكه ابتداى حال آن حضرت حالي نبود كه كسى به عقل از آن استنباط غلبه تواند نمود بلكه غلبهء آن حضرت با وفور أعادي قويّه وعدم ناصر از جملهء خوارق عادات بود چنانكه فرموده است  قُلْ لِلَّذِينَ كَفَرُوا سَتُغْلَبُونَ وَتُحْشَرُونَ إِلى جَهَنَّمَ وَبِئْسَ الْمِهادُ  « 3 » « بگو - اى محمد - مر آن كسان را كه كافر شدند - از يهوديان يا از كافران قريش - : زود باشد كه مغلوب شويد در دنيا به نصرت مؤمنان بر شما ومحشور شويد در عقبى بسوى جهنم وبد آرامگاهى است جهنم » .\r\nودر موضع ديگر فرموده است   قُلْ إِنْ كانَتْ لَكُمُ الدَّارُ الْآخِرَةُ عِنْدَ اللَّهِ خالِصَةً مِنْ دُونِ النَّاسِ فَتَمَنَّوُا الْمَوْتَ إِنْ كُنْتُمْ صادِقِينَ . وَلَنْ يَتَمَنَّوْهُ أَبَداً بِما قَدَّمَتْ أَيْدِيهِمْ وَاللَّهُ عَلِيمٌ  \r\n\r\n\r\n","description":"","footnote":"\r\n( 1 ) . سورهء مائده : 64 .\r\n( 2 ) . ترجمهء آيهء 167 سورهء أعراف .\r\n( 3 ) . سورهء آل عمران : 12 .\r\n","page_name":" 419 ","page_number":419},
  {"content":"\r\n\r\n بِالظَّالِمِينَ  « 1 » چون يهودان مىگفتند كه : بغير ما كسى داخل بهشت نمىشود وما همه داخل بهشت مىشويم ، حق تعالى فرمود : « بگو - اى محمد يهودان را - كه : اگر راست مىگوئيد خانهء آخرت نزد خدا از براي شماست وبس وديگران در آن بهره‌اى ندارند پس آرزوى مرگ كنيد اگر هستيد راستگويان - زيرا هركه يقين داند از أهل بهشت است مىبايد كه مشتاق آخرت باشد ؛ پس فرمود كه : - آرزو نخواهند كرد مرگ را هرگز به سبب آنچه پيش فرستاده است دستهاى ايشان از گناهان وخدا دانا است به أحوال ستمكاران » ، واين نيز از خبرهاى غيب است كه خدا خبر داد كه ايشان آرزو نمىكنند ، ونكردند ، وحضرت رسول صلّى اللّه عليه وآله وسلّم فرمود كه : اگر آرزو مىكردند هر يك در جاى خود مىمردند ويك يهودي بر روى زمين نمىماند « 2 » ، واين معامله با يهود شبيه است به مباهلهء نصارى كه بعد از اين خواهد آمد ودليل عظيمى است بر يقين آن حضرت بر حقيّت خود وبطلان مخالفان أو .\r\nودر جاى ديگر فرموده است  قُلِ اللَّهُمَّ مالِكَ الْمُلْكِ تُؤْتِي الْمُلْكَ مَنْ تَشاءُ وَتَنْزِعُ الْمُلْكَ مِمَّنْ تَشاءُ وَتُعِزُّ مَنْ تَشاءُ وَتُذِلُّ مَنْ تَشاءُ بِيَدِكَ الْخَيْرُ إِنَّكَ عَلى كُلِّ شَيْءٍ قَدِيرٌ  « 3 » « بگو - يا محمد - : خداوندا ! اى مالك الملك ، پادشاهى مىدهى هركه را مىخواهى ومىگيرى پادشاهى را از هركه مىخواهى ، وعزيز مىگردانى هركه را مىخواهى وذليل مىگردانى هركه را مىخواهى ، به دست توست نيكيها ، بدرستى كه تو بر همه چيز توانائى » . موافق روايات معتبره اين آية وقتي نازل شد كه در فتح مكة يا در جنگ خندق حضرت رسول صلّى اللّه عليه وآله وسلّم خبر داد كه : خدا به من وامّت من داد ملك پادشاهان عجم وروم ويمن را ، ومنافقان گفتند كه : محمد اكتفاء به مكة ومدينه نمىكند وطمع در ملك پادشاهان مىكند ، پس خدا اين آية را فرستاد « 4 » ؛ واين نيز خبري است كه به عمل آمد ، وتفصيل اين قصه بعد از اين مذكور خواهد شد ان شاء اللّه .\r\n\r\n\r\n","description":"","footnote":"\r\n( 1 ) . سورهء بقره : 94 و 95 .\r\n( 2 ) . تفسير بيضاوى 1 / 124 ؛ تفسير كشاف 1 / 167 ؛ تفسير بغوى 1 / 95 .\r\n( 3 ) . سورهء آل عمران : 26 .\r\n( 4 ) . مجمع البيان 1 / 427 ؛ أسباب النزول 102 ؛ تفسير قرطبى 4 / 52 ، ودر اين مصادر « يمن » ذكر نشده است .\r\n","page_name":" 420 ","page_number":420},
  {"content":"\r\n\r\nوباز فرموده است  فَعَسَى اللَّهُ أَنْ يَأْتِيَ بِالْفَتْحِ  « 1 » « شايد كه خدا بياورد فتح را » ؛ و « شايد » در كلام حق تعالى به معنى تحقيق است ، ومروى است كه مراد فتح مكة بود ، وبعضي گفته‌اند : فتح بلاد مشركان « 2 » ، وهمه واقع شد .\r\nوباز فرمود  فَسَوْفَ يَأْتِي اللَّهُ بِقَوْمٍ يُحِبُّهُمْ وَيُحِبُّونَهُ أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ يُجاهِدُونَ فِي سَبِيلِ اللَّهِ وَلا يَخافُونَ لَوْمَةَ لائِمٍ  « 3 » در شأن أمير المؤمنين عليه السّلام وأصحاب آن حضرت نازل شد وحضرت رسول صلّى اللّه عليه وآله وسلّم بعد از نزول اين آية فرمود كه :\r\nيا علي ! زود باشد كه جنگ كنى با آنها كه با تو بيعت كنند وبيعت تو را بشكنند - يعنى عايشه وطلحه وزبير - وآنها كه ظلم وطغيان كنند - يعنى معاوية واتباع أو - وآنها كه از دين به در روند مانند تير كه از نشانه بيرون رود - يعنى خارجيان نهروان « 4 » - . ومضمون آية آن است كه : « زود باشد كه خدا بياورد گروهى را كه خدا ايشان را دوست دارد وايشان أو را دوست دارند وتذلّل وفروتنى نمايند نزد مؤمنان وعزيز وغالب باشند بر كافران وجهاد كنند در راه خدا ونترسند از ملامت ملامت كنندگان » .\r\nوباز فرموده است  وَإِذْ يَعِدُكُمُ اللَّهُ إِحْدَى الطَّائِفَتَيْنِ أَنَّها لَكُمْ  « 5 » « وياد آوريد آن وقتي را كه خدا وعده داد شما را كه يا قافلهء قريش به شما خواهد رسيد يا أموال ايشان يا ظفر خواهيد يافت بر لشكر ايشان » ودر جنگ بدر بر لشكر ايشان ظفر عجيبى يافتند چنانكه بعد از اين مذكور خواهد شد ان شاء اللّه تعالى .\r\nوباز فرموده است  فَسَيُنْفِقُونَها ثُمَّ تَكُونُ عَلَيْهِمْ حَسْرَةً ثُمَّ يُغْلَبُونَ  « 6 » « پس بزودى زرها خرج خواهند كرد براي جنگ كردن با تو - در بدر يا أحد - پس خواهد بود بر ايشان\r\n\r\n\r\n","description":"","footnote":"\r\n( 1 ) . سورهء مائده : 52 .\r\n( 2 ) . تفسير تبيان 3 / 552 ؛ مجمع البيان 2 / 207 ؛ تفسير قرطبى 6 / 218 .\r\n( 3 ) . سورهء مائده : 54 .\r\n( 4 ) . رجوع شود به مجمع البيان 2 / 208 .\r\n( 5 ) . سورهء انفال : 7 .\r\n( 6 ) . سورهء انفال : 36 .\r\n","page_name":" 421 ","page_number":421},
  {"content":"\r\n\r\nحسرت وپريشانى پس مغلوب ومنكوب خواهند گرديد » ، وچنان شد .\r\nودر موضع ديگر فرموده است   يُرِيدُونَ أَنْ يُطْفِؤُا نُورَ اللَّهِ بِأَفْواهِهِمْ وَيَأْبَى اللَّهُ إِلَّا أَنْ يُتِمَّ نُورَهُ وَلَوْ كَرِهَ الْكافِرُونَ . هُوَ الَّذِي أَرْسَلَ رَسُولَهُ بِالْهُدى وَدِينِ الْحَقِّ لِيُظْهِرَهُ عَلَى الدِّينِ كُلِّهِ وَلَوْ كَرِهَ الْمُشْرِكُونَ   « 1 » يعنى : « مىخواهند - يهودان وترسايان وساير كافران - كه فرونشانند وخاموش گردانند نور خدا را - كه پيغمبرى حضرت رسول صلّى اللّه عليه وآله وسلّم وآيات حقيّت أو از قرآن وغير آن است - به دهنهاى خود وابا مىنمايد خدا مگر آنكه تمام گرداند نور خود را ودين روشن خود را اگر چه كاره باشند آن را كافران ، اوست آن خداوندى كه فرستاد رسول خود را با هدايت ودين حق تا غالب گرداند دين خود را بر همهء دينها واگر چه كراهت دارند مشركان » ، واثر اين وعدهء الهى ظاهر گرديده ، دين حقّ آن حضرت عالم را گرفت وتمام آن وعده در زمان قائم عليه السّلام به عمل خواهد آمد ان شاء اللّه تعالى .\r\nوباز فرمود كه  وَاللَّهُ يَعْصِمُكَ مِنَ النَّاسِ  « 2 » « وخدا نگاه مىدارد تو را از شرّ مردم » وحقيّت اين وعده نيز ظاهر شد وهرچند سعى در هلاك واضرار آن حضرت كردند نتوانستند . ومنقول است كه : پيش از نزول اين آية جمعى از صحابه - مانند سعد وحذيفة - در شبها پاسبانى آن حضرت مىكردند ، چون اين آية نازل شد حضرت ايشان را مجاب گردانيد وگفت : احتياج به پاسبانى شما ندارم ، خدا ضامن محافظت من شده است « 3 » ، واين نيز دليل وثوق آن حضرت است بر حقيّت خود .\r\nوباز فرموده است كه  فَقُلْ لَنْ تَخْرُجُوا مَعِيَ أَبَداً وَلَنْ تُقاتِلُوا مَعِيَ عَدُوًّا  « 4 » « بگو - يا محمد - به منافقان : بعد از اين بيرون نخواهيد آمد با من به سفري هرگز وجنگ نخواهيد كرد همراه من با دشمنى » ، واين بعد از مراجعت از جنگ تبوك بود « 5 » ، وچنان\r\n\r\n\r\n","description":"","footnote":"\r\n( 1 ) . سورهء توبه : 32 و 33 .\r\n( 2 ) . سورهء مائده : 67 .\r\n( 3 ) . مجمع البيان 2 / 224 ؛ أسباب النزول 204 - 205 ؛ تفسير طبري 4 / 647 .\r\n( 4 ) . سورهء توبه : 83 .\r\n( 5 ) . مجمع البيان 3 / 56 ؛ تفسير كشاف 2 / 297 ؛ تفسير بغوى 2 / 316 .\r\n","page_name":" 422 ","page_number":422},
  {"content":"\r\n\r\nشد كه خبر داد .\r\nوباز فرمود كه  إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ  « 1 » « بدرستى كه آن كه واجب گردانيد بر تو قرآن را البتة برگرداننده است تو را به محلّ بازگشت تو » يعنى مكهء معظمه ، موافق مشهور « 2 » ، ودر آن زودى حق تعالى فتح مكة را براي آن حضرت ميسّر گردانيد .\r\nوباز فرمود كه        ألم . غُلِبَتِ الرُّومُ . فِي أَدْنَى الْأَرْضِ وَهُمْ مِنْ بَعْدِ غَلَبِهِمْ سَيَغْلِبُونَ . فِي بِضْعِ سِنِينَ لِلَّهِ الْأَمْرُ مِنْ قَبْلُ وَمِنْ بَعْدُ وَيَوْمَئِذٍ يَفْرَحُ الْمُؤْمِنُونَ . بِنَصْرِ اللَّهِ يَنْصُرُ مَنْ يَشاءُ وَهُوَ الْعَزِيزُ الرَّحِيمُ . وَعْدَ اللَّهِ لا يُخْلِفُ اللَّهُ وَعْدَهُ وَلكِنَّ أَكْثَرَ النَّاسِ لا يَعْلَمُونَ        « 3 » « مغلوب گرديدند روميان - كه ترسايان بودند از لشكر پادشاه عجم كه گبران بودند - در نزديكترين زمينهاى ايشان به زمين عرب ، و - روميان - بعد از مغلوب شدن - از فارسيان - بزودى غالب خواهند شد بر ايشان در سالى چند اندك از ميان سه تا نه ، خدا راست امر وتقدير پيش از غالب شدن ايشان وبعد از آن ، ودر روزى كه غالب شوند - روميان بر گبران - شاد شوند مؤمنان به يارى خدا ، هركه را خواهد خدا يارى مىنمايد واوست غالب وقادر بر هرچه اراده نمايد ومهربان نسبت به مؤمنان ، وعده كردن خدا است وخدا خلاف نمىكند وعدهء خود را - والبتة روميان را بر أهل فارس غالب خواهد گردانيد - وليكن أكثر مردم نمىدانند - صحت وعدهء الهى را وباور نمىكنند خبرهاى پيغمبر را - » ، مشهور در سبب نزول اين آيات كريمه آن است كه : چون حضرت رسول صلّى اللّه عليه وآله وسلّم در مكة بود ميان مسلمانان ومشركان مجادله ومنازعه مىشد تا آنكه خبر رسيد كه خسرو پادشاه عجم لشكرى فرستاد وبا روميان كه نصارى بودند جنگ كردند وبر ايشان غالب شدند ونصارى گريختند وبسيارى از مملكتشان را گرفتند ، كافران از شنيدن اين خبر شاد شدند واز روى شماتت به مسلمين گفتند : شما ونصارى أهل كتابيد وما گبران كتاب نداريم ، چنانكه\r\n\r\n\r\n","description":"","footnote":"\r\n( 1 ) . سورهء قصص : 85 .\r\n( 2 ) . مجمع البيان 4 / 268 ؛ تفسير ابن كثير 3 / 345 ؛ تفسير بغوى 3 / 458 .\r\n( 3 ) . سورهء روم : 1 - 6 .\r\n","page_name":" 423 ","page_number":423},
  {"content":"\r\n\r\nگبران بر نصارى غالب شدند ما نيز بر شما غالب خواهيم شد ، پس حق تعالى اين آيات را فرستاد وخبر داد كه بعد از چند سال روميان بر أهل فارس غالب خواهند شد ، ودر آن وقت مسلمانان نيز شاد خواهند شد به ياريى كه خدا ايشان را خواهد كرد ، پس در روز جنگ بدر كه مسلمين فتح كردند وبر مشركين غالب شدند خبر رسيد كه روميان بر فارسيان غالب شدند وملكهاى خود را از ايشان پس گرفتند « 1 » .\r\nودر حديث حسن از امام محمد باقر عليه السّلام در تأويل اين آيات منقول است كه فرمود :\r\nاين آية را تأويلى هست كه نمىداند آن را مگر خدا وآنها كه راسخ وثابت در علمند يعنى ائمهء معصومين عليهم السّلام ، بدرستى كه چون حضرت رسول صلّى اللّه عليه وآله وسلّم بسوى مدينه هجرت كرد واسلام ظاهر شد نامه‌اى به پادشاه روم نوشت ورسولي بسوى أو فرستاد وأو را به دين اسلام دعوت كرد ، وهمچنين نامه ورسولي بسوى پادشاه عجم فرستاد وأو را به اسلام دعوت كرد ؛ پادشاه روم تعظيم نامهء آن حضرت نمود ورسول أو را گرامى داشت ولى پادشاه عجم نامهء آن حضرت را پاره كرد ورسول أو را سبك شمرد ، ودر آن وقت ميان پادشاه روم وپادشاه عجم كارزار بود وخاطر مسلمانان مايل بود به غالب شدن پادشاه روم زيرا كه از أو اميدوارتر بودند واز پادشاه عجم هراسان بودند ، چون پادشاه عجم بر پادشاه روم غالب شد مسلمانان غمگين شدند پس خدا اين آيات را فرستاد ووعده فرمود كه لشكر اسلام بر پادشاه عجم غالب خواهند شد وشاد خواهند شد ، پس مسلمانان بعد از آن حضرت با پادشاه عجم جنگ كردند وأو را گريزاندند وملك أو را متصرف شدند « 2 » .\r\nوبر هر تقدير اين از معجزات قرآن وصاحب قرآن است كه خبر از امرى داده است كه غير خدا را بر آن اطلاع نيست وموافق آن واقع شد ، ودر اين وقت حضرت رسول صلّى اللّه عليه وآله وسلّم فرمود كه : پادشاهان فارس يك شاخ يا دو شاخ بيش نخواهند زد ، يعنى غلبهء قليلي ايشان را بهم خواهد رسيد وبر طرف خواهد شد وديگر پادشاهى به ايشان نخواهد رسيد ؛ امّا\r\n\r\n\r\n","description":"","footnote":"\r\n( 1 ) . رجوع شود به مجمع البيان 4 / 295 وأسباب النزول 354 - 355 وتفسير بغوى 3 / 475 .\r\n( 2 ) . تفسير قمى 2 / 152 .\r\n","page_name":" 424 ","page_number":424},
  {"content":"\r\n\r\nروم پس صاحب قرنها خواهند بود وپادشاهى ايشان تا زمان آخر خواهد بود « 1 » .\r\nوموافق فرمودهء آن حضرت پادشاه عجم با وجود وفور قوّت وشوكت ايشان بر طرف شدند وپادشاهان فرنگ هستند وخواهند بود تا حضرت صاحب الامر عليه السّلام ايشان را بر طرف كند .\r\nوحق تعالى در چند آيهء ديگر خبر داده است از فتح بلاد فارس وروم وفتحها ونصرتهاى ديگر كه ذكر آنها مناسب اين كتاب نيست ودر بحار الأنوار ذكر شده است « 2 » .\r\nوباز فرموده است  سَيُهْزَمُ الْجَمْعُ وَيُوَلُّونَ الدُّبُرَ  « 3 » « زود باشد كه بگريزند اين جمع وپشت بگردانند » ، وبزودى در جنگ بدر گريختند « 4 » .\r\nوباز فرمود كه  لَقَدْ صَدَقَ اللَّهُ رَسُولَهُ الرُّؤْيا بِالْحَقِّ لَتَدْخُلُنَّ الْمَسْجِدَ الْحَرامَ إِنْ شاءَ اللَّهُ آمِنِينَ مُحَلِّقِينَ رُؤُسَكُمْ وَمُقَصِّرِينَ لا تَخافُونَ  « 5 » « بتحقيق كه راست گفت خدا پيغمبرش را در خواب : به راستى كه البتة داخل خواهيد شد مسجد الحرام را اگر خدا خواهد در حالتي كه أيمن باشيد وسرها را تراشيده باشيد وموها وناخنها را كوتاه كرده باشيد واز كسى نترسيد » ، وواقع شد چنانكه بعد از اين مذكور خواهد شد .\r\nوسورهء   إِنَّا أَعْطَيْناكَ الْكَوْثَرَ   كه كوچكترين سوره‌هاى قرآن است مشتمل است بر چندين معجزهء ظاهره به غير از فصاحت باهره ، چنانكه به طرق بسيار منقول است كه :\r\nعاص بن وائل وأشباه أو از كافران وعمرو بن العاص در وقتي كه عبد اللّه فرزند پيغمبر صلّى اللّه عليه وآله وسلّم فوت شد گفتند : محمد ابتر است يعنى فرزند ندارد وعقبى ونسلي نخواهد داشت ، حق تعالى فرستاد كه   إِنَّا أَعْطَيْناكَ الْكَوْثَرَ   « 6 » « بدرستى كه ما عطا كرديم به تو\r\n\r\n\r\n","description":"","footnote":"\r\n( 1 ) . مجمع البيان 4 / 296 ؛ مناقب ابن شهرآشوب 1 / 146 .\r\n( 2 ) . رجوع شود به بحار الأنوار 17 / 198 - 199 .\r\n( 3 ) . سورهء قمر : 45 .\r\n( 4 ) . تفسير قمى 2 / 342 ؛ مجمع البيان 5 / 194 ؛ تفسير بغوى 5 / 264 .\r\n( 5 ) . سورهء فتح : 27 .\r\n( 6 ) . سورهء كوثر : 1 .\r\n","page_name":" 425 ","page_number":425},
  {"content":"\r\n\r\nكوثر را » يعنى بسيارى در هر چيز « 1 » ، پس علم وكمال آن حضرت را از همهء خلق فزون گردانيد ، واتباع وامّت أو را دو برابر امّت جميع پيغمبران گردانيد ، وفرزندان آن حضرت را با آنكه در هر عصر معاندان بسيارى از ايشان را شهيد مىكردند به مرتبه‌اى بسيار گردانيد كه نزديك است برابر جميع مردمان شوند ، وشفاعت آن حضرت را زيادة از جميع أنبياء گردانيد ، ونهر كوثر را به آن حضرت داد كه همهء خلق در قيامت به آن محتاج باشند ، ودرجات أو وأوصياء وامّت أو را از تمام خلق بيشتر وبلندتر گردانيد ؛ مجملا هر كمالى وقربى ودرجه‌اى كه بشر قابل آن بود به آن حضرت بيش از همهء خلق عطا كرد ، پس فرمود  إِنَّ شانِئَكَ هُوَ الْأَبْتَرُ  « 2 » « بدرستى كه دشمن تو ابتر وبىفرزند خواهد بود » ، وچنان شد كه آنها كه آن حضرت را ابتر مىگفتند با كثرت اولادشان بر افتادند وبنى اميّه با آن كثرت وشوكتى كه داشتند ودر مقام دفع بني هاشم بودند ودر هر زمان أكثر ايشان را به قتل رسانيدند اكنون نام ايشان مذكور نمىشود ونشانى از آنها نيست وذرّيّهء طيّبهء آن حضرت عالم را منوّر كرده‌اند . وهمين سورهء كريمه براي اعجاز قرآن عظيم ورسول كريم كافى است براي كسى كه طالب يقين باشد .\r\nاى عزيز ! هرچند براي عدم كلال وملال قاصرهمتان عديم الكمال از وجوه اعجاز كلام رباني از هزار يكى واز بسيار اندكى بيان نكردم ، امّا اگر نيكو تأملى نمائى به فضل سبحانى در ضمن اين هشت فايده ، هشت در از درهاى بهشت روحاني ونعيم جاودانى بر تو گشوده‌ام كه از هر در كه به قدم ايمان ويقين درآيى موايد فوايد بيكران وشقايق حقايق بىپايان براي تو مهيّا است .\r\nودر كتاب « عين الحياة » نيز عيون حكم ومعارف در اين جنّات جارى كرده‌ام .\r\nوبدان كه يك امتياز قرآن از معجزات ساير پيغمبران آن است كه معجزات ايشان مخصوص به زمان حيات ايشان بود ، واين معجزه تا روز قيامت باقي است ؛ وامتياز ديگر\r\n\r\n\r\n","description":"","footnote":"\r\n( 1 ) . رجوع شود به تفسير قمى 2 / 445 وسيرهء ابن إسحاق 245 و 272 وأسباب النزول 494 - 495 وتفسير الدر المنثور 6 / 404 .\r\n( 2 ) . سورهء كوثر : 3 .\r\n","page_name":" 426 ","page_number":426},
  {"content":"\r\n\r\nآنكه فوائد آن معجزات به غير اظهار حقيّت نبود واگر فائده‌اى ديگر داشت فايده‌اش عام نبود ، واين خوان نعمت رباني را تا روز قيامت براي اقاصى وادانى گسترده است ودر هر ساعت صد هزار مرده دل از آن حيات ابدى مىيابند ودر هر لحظه چندين هزار كر وكور روحاني بينا وشنوا مىشوند ودر هر زمان گروهى از مستمندان شفا از دردهاى نهان مىيابند ودر هر ساعت فوجهاى تشنه‌لبان عرفان بر لب درياهاى علم آن مىنشينند ، هر الفش كار عصاي موسى مىكند وهر حرفش تأثير نفس مسيحائى مىنمايد ، از چشم ميمش چشمه‌هاى كليم روان است ودر درياى هر نونش ذو النون حيران است ، از صادش صفاى آدم ظاهر واز حايش حلم نوح باهر ؛ از چشمهاى هايش علم هود هويدا وكشش مدهايش چون عمامهء بني إسرائيل مملو از منّ وسلوى ، خضر از چشمهء عينش سيراب است وذو القرنين از قاف قدرتش در حجاب است ، دال ودّش را داود ورد زبان گردانيده تا از ترك اولاى خود ملامت نيافته ، وسينش را إبراهيم لامهء خود گردانيده تا از آتش نمرود سلامت يافت ، وشين شفايش را شعيب بر عين نهاده تا بينا گرديده وفأي شرفش را يوسف به كف گرفته تا خود را در عرش عزت وعلا ديده ؛ فاتحهء هر سوره‌اش نفّاع‌تر از خاتم سليمان گرديده ، وهركه ورقى از آن در بر كشيده چون مسندنشينان بساط سليمان خود را در أوج فضاى عرفان ديده ، الحان قاريانش از مزامير داود خوشايندتر است وصرير كاتبانش از نغمهء عندليبان جنان رباينده‌تر ؛ آية الكرسي كنايهء تعويذ عرش رحماني است ، وهفت آسمان سنگريزه‌اى چند از بحار سبع سبع المثاني است .\r\nودر حديث معتبر از حضرت رضا عليه السّلام منقول است كه : از حضرت صادق عليه السّلام پرسيدند : چه سبب دارد كه هرچند قرآن را بيشتر مىخوانند تازه‌تر مىشود وكهنه نمىشود وبه بسيارى خواندن مكرر نمىگردد ؟\r\nفرمود : زيرا كه خدا آن را براي زمان مخصوصى نفرستاده است واز براي گروه معينى مقرر نساخته ، بلكه براي همهء خلق فرستاده است تا روز قيامت ، لهذا آن را چنين گردانيده\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nكه به تكرار تلاوت مكرر نگردد وطراوتش پيوسته در تزايد باشد « 1 » .\r\nودر حديث ديگر فرمود كه : قرآن ريسمان محكم خدا است وعروة الوثقاى متمسّكان است وطريق مستقيم است كه سالكان خود را مىكشاند بسوى بهشت ونجات مىبخشد از عذاب جهنم ، وبه مرور زمانها كهنه نمىشود وبه بسيارى وارد شدن بر زبانها بىقدر نمىشود زيرا كه آن را براي زماني دون زماني نفرستاده‌اند ، بلكه دليل است وبرهان وحجت است بر هر انسان در هر زمان ، وباطل بسوى أو نمىآيد نه از پيش رو ونه از پشت سر ، فرستاده شده است از جانب حكيم حميد « 2 » .\r\n\r\n\r\n","description":"","footnote":"\r\n( 1 ) . عيون أخبار الرضا 2 / 87 .\r\n( 2 ) . عيون أخبار الرضا 2 / 130 .\r\n","page_name":" 428 ","page_number":428},
  {"content":"\r\n\r\n\r\nباب پانزدهم در بيان آنكه نظير معجزات جميع پيغمبران از آن حضرت به ظهور آمده است\r\n\r\n","description":"","footnote":"","page_name":" 429 ","page_number":429},
  {"content":"\r\n . \r\n","description":"","footnote":"","page_name":" 430 ","page_number":430},
  {"content":"\r\n\r\nدر تفسير حضرت امام حسن عسكرى عليه السّلام مسطور است كه به حضرت أمير المؤمنين عليه السّلام گفتند : آيا محمد صلّى اللّه عليه وآله وسلّم را معجزه‌اى بود مانند معجزهء موسى عليه السّلام در بلند كردن كوه بر سر آنها كه قبول تورات نكردند ؟\r\nحضرت فرمود : بلى ، بحقّ آن خداوندى كه أو را به راستى مبعوث گردانيده است كه هيچ معجزه‌اى خدا به پيغمبرى نداده است از آدم تا آخر پيغمبران مگر آنكه به آن حضرت داده است مثل آن را يا بهتر از آن را ، وبدرستى كه نظير اين معجزه كه پرسيدى خدا به أو داده است با معجزات بىشمار ديگر ، وآن چنان بود : چون حضرت رسول صلّى اللّه عليه وآله وسلّم در مكة اظهار دين حق نمود تمام عرب براي آن حضرت تيرهاى عداوت خود را به كمان گمان پيوستند وبه هر حيله‌اى در دفع آن حضرت تدبير كردند ، ومن أول كسى بودم به آن حضرت ايمان آوردم ، أو در روز دوشنبه مبعوث شد ومن در روز سه شنبه با أو نماز كردم ، وهفت سال من تنها با أو نماز مىكردم تا آنكه نفرى چند در اسلام داخل شدند وحق تعالى دين خود را بعد از آن تقويت نمود ، پس روزى به نزد آن حضرت رفتم پيش از آنكه ديگران ايمان بياورند ناگاه گروهى از مشركان به نزد آن حضرت آمدند وگفتند : اى محمد ! تو دعوى مىكنى كه رسول پروردگار عالميانى وبه اين هم راضى نشده‌اى بلكه ادّعا مىنمائى كه سيد وأفضل پيغمبرانى ، اگر راست مىگوئى معجزه‌اى مانند معجزهء پيغمبران گذشته كه از تو سؤال مىكنيم بياور .\r\nپس ايشان چهار فرقه شدند : فرقهء أول گفتند كه : ما مانند معجزهء نوح از تو مىخواهيم كه قوم خود را غرق كرد وخود با مؤمنان در كشتى نجات يافت ؛ فرقهء دوم گفتند : براي ما ظاهر گردان آيتي مانند آيت موسى كه كوه را بر سر أصحاب خود بلند كرد تا انقياد أو\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nنمودند ؛ فرقهء سوم گفتند : معجزه‌اى مانند معجزهء إبراهيم به ما بنما كه أو را در آتش انداختند وآتش براي أو سرد شد ؛ وفرقهء چهارم گفتند كه : معجزه‌اى مثل معجزهء عيسى عليه السّلام بنما كه مردم را خبر مىداد به آنچه خورده بودند يا در خانه‌ها ذخيرة كرده بودند .\r\nحضرت رسول فرمود كه : من از براي شما پيغمبر ترسانندهء معجز نماينده‌ام ، ومعجزهء ظاهره مانند قرآن براي شما آورده‌ام كه شما وجميع عرب وساير امّتها عاجز شديد از معارضهء آن ، پس آن حجت خدا ورسول اوست بر شما ومرا نيست كه جرأت نمايم بر جناب أقدس الهى وآيتها اختراع نمايم واز أو سؤال كنم وبر من نيست مگر تبليغ رسالتهاى أو وبعد از تمام شدن حجت وظهور حقيّت من ، بسا باشد كه آيتي اختراع كنم وبطلبم وشما ايمان نياوريد وباعث نزول عذاب گردد بر شما .\r\nپس در اين وقت جبرئيل نازل شد وگفت : اى محمد ! خداوند علىّ أعلى تو را سلام مىرساند ومىگويد كه : من بزودى ظاهر مىگردانم از براي ايشان اين آيات ومعجزات را كه طلب كردند وبدرستى كه ايشان بعد از ديدن آنها بر كفر خود خواهند ماند مگر آن كه را من نگاه دارم ، وليكن مىنمايم به ايشان آنچه از تو طلبيده‌اند براي زيادتى اتمام حجت بر ايشان ؛ پس بگو به آنها كه معجزهء نوح را طلب كرده‌اند : برويد بسوى كوه أبو قبيس وچون به دامان كوه برسيد آيت نوح را مشاهده خواهيد كرد ، وچون مشرف بر هلاك شويد توسل جوئيد به علي عليه السّلام ودو فرزند أو كه بعد از اين بهم خواهند رسيد تا نجات يابيد ؛ وبگو به آنها كه معجزهء إبراهيم را طلبيدند كه : برويد به هر جا كه خواهيد از صحراى مكة كه آتش إبراهيم را مشاهده خواهيد كرد ، وچون آتش شما را فروگيرد ، در هوا صورت زنى را خواهيد ديد كه دو طرف مقنعه‌اش را آويخته است پس به أو متوسل شويد تا نجات يابيد وآتش را از شما دور گرداند ؛ وبگو به آنها كه معجزهء موسى را خواستند : برويد به نزديك كعبه تا آيت موسى را ببينيد وعموى تو حمزه ايشان را نجات خواهد داد ؛ وبگو به گروه چهارم كه رئيس ايشان أبو جهل است كه : باشيد نزد من تا خبر معجزهء آنها را بشنويد وبعد از آن آنچه طلبيده‌ايد در حضور خود به شما بنمايم .\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nچون حضرت ، رسالت الهى را به ايشان رسانيد أبو جهل لعين به آن سه گروه گفت كه :\r\nپراكنده شويد بسوى آن مواضع كه محمد گفته است تا بطلان گفتهء أو ظاهر گردد .\r\nپس فرقهء أول به دامنهء كوه أبو قبيس رفتند ، ناگاه از زير پاى ايشان چشمه‌ها جوشيد واز بالاى سر ايشان بىابر باران فرو ريخت وبه اندك زماني آب به نزديك دهانهاى ايشان رسيد ، وبسوى كوه گريختند وهرچند به كوه بالا مىرفتند آب بلند مىشد تا به قلهء كوه رسيدند آب به نزديك دهانشان رسيد ودانستند كه غرق مىشوند ، ناگاه علي عليه السّلام را ديدند كه بر روى آب ايستاده وصورت دو طفل را ديدند كه در جانب راست وچپ أو ايستاده‌اند ، پس علي عليه السّلام ندا كرد : بگيريد دست مرا يا دست يكى از اين دو طفل را تا نجات يابيد ، پس بعضي از آنها دست على را گرفته وبعضي دست يكى از دو طفل را وبعضي دست ديگرى را ، پس از كوه به زير مىآمدند وآب كم مىشد ، پاره‌اى به زمين وپاره‌اى به آسمان مىرفت ، وچون به پاى كوه رسيدند هيچ آب نماند ؛ پس حضرت أمير عليه السّلام با ايشان به نزد حضرت رسول آمدند وايشان مىگريستند ومىگفتند كه : شهادت مىدهيم كه توئى سيد پيغمبران وبهترين جميع خلايق ، ما ديديم مانند طوفان نوح را وما را خلاصي دادند على ودو طفل كه با أو بودند كه الحال ايشان را نمىبينيم .\r\nحضرت فرمود كه : ايشان بعد از اين بهم خواهند رسيد از برادر من على ونام ايشان حسن وحسين است وبهترين جوانان بهشتند وپدر ايشان بهتر است از ايشان ، بدانيد كه دنيا دريائى است عميق وخلق بسيارى در آن غرق شده‌اند وكشتى نجات دنيا آل محمدند ، يعنى على ودو فرزند أو كه صورت ايشان را ديديد وساير أفاضل أهل بيت من كه اوصياى منند ، پس هركه در اين كشتى سوار شود نجات مىيابد وهركه تخلف نمايد غرق مىشود ؛ وهمچنين در آخرت ، آتش جهنم وحميم آن مانند دريا است واينها كشتيهاى امّت منند كه محبّان وشيعيان خود را از جهنم مىگذرانند وبه بهشت مىرسانند .\r\nپس رسول خدا صلّى اللّه عليه وآله وسلّم فرمود كه : اى أبو جهل ! آيا شنيدى آنچه گفتند ؟\r\nگفت : بلى ، تا ببينم كه فرقه‌هاى ديگر چه مىگويند .\r\nپس فرقهء دوم گريان آمدند وگفتند : شهادت مىدهيم كه توئى رسول پروردگار\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nعالميان وبهتر از جميع خلق ، ما رفتيم به صحراى هموارى وخبري كه دادى ياد مىكرديم ناگاه ديديم كه آسمان شكافته شد وپاره‌هاى آتش فرو ريخت وزمين شكافته شد وزبانه‌هاى آتش از آن بلند شد وچنان زياد مىشد تا تمام زمين را فرو گرفت وآتش در ما افتاد وبدنهاى ما از شدت حرارت به جوش آمد ويقين كرديم كه بريان خواهيم شد وخواهيم سوخت ، ناگاه در هوا صورت زنى را ديديم كه أطراف مقنعه‌اش آويخته بود بسوى ما كه دستهاى ما به ريشه‌هاى آن مىرسيد ومنادى از آسمان ندا كرد كه : اگر نجات مىخواهيد پس چنگ زنيد به ريشه‌اى از ريشه‌هاى اين مقنعه ، پس هر يك از ما به ريشه‌اى از ريشه‌هاى آن چسبيديم وما را در هوا بلند كرد وما مىديديم اخگرها وزبانه‌هاى آتش را وضرر گرمى وشرر آن به ما نمىرسيد وآن ريشه‌هاى باريك گسسته نمىشد از سنگينى ما ، پس ما را از آن آتش نجات بخشيد وهر يك را در صحن خانهء خود افكند به سلامت وعافيت ، پس از خانه‌ها بيرون آمده به خدمت تو شتافتيم ودانستيم كه ما را چاره‌اى نيست از اختيار كردن دين تو وتو بهترين كسى كه به أو ملتجى شوند وبعد از خدا بر أو اعتماد كنند وراستگوئى در گفتار خود وحكيمى در كردار خود .\r\nپس حضرت رسول صلّى اللّه عليه وآله وسلّم به أبو جهل گفت : اين فرقهء دوم را حق تعالى معجزهء إبراهيم نمود .\r\nأبو جهل گفت : تا ببينم فرقهء سوم را وسخن ايشان را بشنوم .\r\nپس حضرت به فرقهء دوم فرمود كه : اى بندگان خدا ! حق تعالى شما را به آن زن نجات داد وآن دختر من است فاطمه وبهترين زنان است ، وچون حق تعالى خلايق اولين وآخرين را مبعوث گرداند منادى از زير عرش ندا كند كه : اى گروه خلايق ! بپوشانيد ديده‌هاى خود را تا بگذرد فاطمه دختر محمد سيدهء زنان عالميان بر صراط ، پس همهء خلايق ديده‌هاى خود را مىپوشانند مگر محمد وعلى وحسن وحسين وامامان از فرزندان ايشان كه ايشان محرم اويند ، پس از صراط بگذرد ودامان چادرش بر صراط كشيده ويك طرف در بهشت به دست فاطمه باشد وطرف ديگرش در صحراى قيامت باشد ، پس ندا كند منادى پروردگار ما كه : اى دوستان فاطمه ! بچسبيد به ريشه‌هاى چادر\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nفاطمه بهترين زنان عالميان ، پس هركه دوست آن حضرت باشد به ريشه‌اى از ريشه‌ها وتارى از تارهاى آن چنگ زند تا آنكه بچسبند به آن زيادة از هزار فئام كه هر فئامى هزار هزار كس باشد ، وبه بركت چادر عصمت آن حضرت از آتش جهنم نجات يابند .\r\nپس فرقهء سوم آمدند گريه كنان ومىگفتند : شهادت مىدهيم اى محمد كه توئى رسول پروردگار عالميان وبهترين آدميان وعلى بهتر است از جميع اوصياى پيغمبران وآل تو افضلند از آل جميع ايشان وصحابهء تو بهترند از صحابهء ايشان وامّت تو بهترند از امّتهاى ايشان ، ديديم از آيات ومعجزات تو آن مقدار كه چاره‌اى بجز اذعان واقرار نداريم .\r\nحضرت فرمود : بگوئيد آنچه ديديد .\r\nگفتند : در پناه كعبه نشسته بوديم واستهزا به گفته‌هاى تو مىكرديم ودعوى معجزه‌هاى تو را دروغ مىپنداشتيم ، ناگاه ديديم كه كعبه از جاى خود كنده شد وبلند گرديد وبر بالاى سر ما ايستاد وما در جاهاى خود خشك شديم وياراى حركت نداشتيم ، پس عمّ تو حمزه آمد ونيزهء خود را در زير كعبه استوار كرد وكعبه را به آن عظمت به نيزهء خود نگه داشت وگفت : بيرون رويد ودور شويد ، چون ما بيرون آمديم ودور شديم كعبه برگشت وبه جاى خود قرار گرفت ، پس مسلمان شديم وبسوى تو آمديم .\r\nحضرت به أبو جهل خطاب كرد كه : اينك فرقهء سوم آمدند وتو را خبر دادند به آنچه ديده بودند .\r\nأبو جهل گفت : نمىدانم راست مىگويند يا دروغ مىگويند ، ونمىدانم كه درست تحقيق كرده‌اند يا خيالي در نظر ايشان آمده است ، اگر به من آنچه طلبيده‌ام بنمائى لازم است كه ايمان بياورم واگر نه لازم نيست مرا تصديق اين جماعت كردن .\r\nحضرت فرمود : هرگاه اين جماعت را با اين وفور وكثرت واعتقادي كه به عقل وديانت ايشان دارى تصديق نمىنمائى ، پس چگونه تصديق مىنمائى به مآثر ومفاخر آباء وأجداد خود وبديهاى پدران دشمنان خود كه پيوسته ياد مىكنى ؟ وچگونه تصديق مىنمائى كه ولايت عراق وشام هست وحال آنكه هيچ‌يك را نديده‌اى وبه خبرهاى مردم باور كرده‌اى ، بدرستى كه حجت خدا بر ايشان تمام شد به آنچه ديدند وبر تو تمام شد به\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nآنچه شنيدى از ايشان .\r\nپس حضرت رو گردانيد بسوى فرقهء سوم وفرمود : آن حمزه كه كعبه را از بالاى سر شما گردانيد ، عمّ رسول خداست ، حق تعالى أو را به منازل رفيعه ودرجات عاليه رسانيده است وأو را به فضايل بسيار گرامى داشته است به سبب محبت محمد وعلى ، بدرستى كه حمزه عمّ محمد جهنم را در روز قيامت از محبّانش دور مىكند چنانكه امروز كعبه را نگذاشت بر سر شما فرود آيد ، بدرستى كه أو خواهد ديد در پهلوى صراط گروه بسيار از مردم را كه عدد ايشان را غير از خدا كسى نمىداند وايشان از دوستان حمزه باشند وگناه بسيار كرده باشند وبه اين سبب ديوارها حايل شده باشد ميان ايشان وگذشتن بر صراط به سبب گناههاى ايشان ، چون حمزه را مىبينند مىگويند : اى حمزه ! مىبينى كه ما در چه حال مانده‌ايم ؟ حمزه به رسول خدا صلّى اللّه عليه وآله وسلّم وأمير المؤمنين عليه السّلام مىگويد : مىبينيد كه دوستان من استغاثه مىنمايند به من ؛ پس رسول خدا به ولىّ خدا مىگويد : يا علي ! أعانت كن عمّ خود را بر فريادرسى دوستان أو وخلاص كردن ايشان را از آتش جهنم . پس أمير المؤمنين عليه السّلام نيزهء حمزه را كه در دنيا به آن جهاد مىكرده است در راه خدا مىآورد وبه دست حمزه مىدهد ومىگويد : اى عمّ رسول خدا واى عمّ برادر رسول ! دفع كن جهنم را از دوستان خود به اين نيزه چنانكه در دنيا به اين نيزه دشمنان خدا را از دوستان خدا دفع مىكردى ، پس حمزه نيزه را بگيرد وسنان آن را بگذارد بر آن ديوارهاى آتش كه حائل شده‌اند ميان دوستان أو وصراط وبه قوّت الهى چنان دفع كند كه پانصد سال راه دور شوند ، پس دوستان خود را گويد : بگذريد ، وايشان أيمن وسالم از صراط بگذرند وداخل بهشت شوند .\r\nپس حضرت رسول صلّى اللّه عليه وآله وسلّم به أبو جهل خطاب نمود كه : اى أبو جهل ! اين فرقهء سوم نيز آيات ومعجزات خدا را ديدند ، اكنون تو چه معجزه‌اى مىخواهى كه به تو بنمايم ؟\r\nگفت : آن معجزه را مىخواهم كه تو مىگويى كه عيسى داشته است وخبر مىداده است مردم را به آنچه در خانه‌هاى خود خورده بودند وذخيرة كرده بودند ، پس مرا خبر ده كه امروز چه خورده‌ام وبعد از خوردن چه كرده‌ام ؟\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nحضرت فرمود : خبر مىدهم تو را به آنچه خورده وذخيرة كرده‌اى وبه آنچه در اثناى خوردن كرده‌اى تا باعث فضيحت ورسوائى تو گردد به سبب لجاجتى كه با رسول خدا در طلبيدن معجزه مىنمائى ، واگر ايمان بياورى آن رسوائى تو را ضرر نرساند واگر ايمان نياورى رسوائى دنيا وخوارى وعذاب ابدى آخرت بيابى وهرگز از عذاب نجات نخواهى داشت ؛ اى أبو جهل ! در خانه نشستى كه بخورى از مرغى كه براي تو بريان كرده بودند ، وچون لقمه‌اى برداشتى أبو البختري برادر تو به در خانه آمد ورخصت طلبيد كه داخل شود ، تو ترسيدى كه مبادا در آن مرغ شريك تو شود وبخل كردى وآن را در زير دامن خود پنهان كردى وأو را رخصت دادى .\r\nأبو جهل گفت : دروغ گفتى ، اينها هيچ نبود ومن امروز مرغ نخوردم وچيزى از آن را ذخيرة نكردم ، اكنون خبر خود را تمام كن ، ديگر چه كردم ؟\r\nحضرت فرمود : سيصد اشرفى از خود داشتى وده هزار درهم امانت مردم نزد تو بود ، از يكى صد اشرفى واز ديگرى دويست واز ديگرى پانصد واز ديگرى هفتصد واز ديگرى هزار ، ومال هر يك در كيسه‌اى بود وتو عزم كرده بودى كه خيانت نمائى در أموال ايشان وپس ندهى ، وچون برادرت بيرون رفت سينهء مرغ را خوردى وباقيش را ذخيرة كردى وأموال مردم را دفن كردى كه پس ندهى به ايشان ، وتدبير خدا در اين باب خلاف تدبير توست .\r\nأبو جهل ملعون گفت : اين را نيز دروغ گفتى ومن چيزى را دفن نكرده‌ام وآن ده هزار اشرفى امانت مردم را دزد برد .\r\nحضرت فرمود : من اين را از خود نمىگويم كه مرا به دروغ نسبت مىدهى بلكه جبرئيل حاضر است واز جانب حق تعالى چنين خبر مىدهد ؛ پس فرمود : اى جبرئيل ! بياور باقيماندهء آن مرغ را كه از آن خورده است ، ناگاه مرغ نزد آن حضرت حاضر شد ، فرمود : اى أبو جهل ! مىشناسى اين مرغ را ؟\r\nگفت : نمىشناسم ومن از اين نخورده‌ام ، ومرغ نيمخورده در عالم بسيار است .\r\nفرمود : اى مرغ ! أبو جهل به من نسبت مىدهد كه بر جبرئيل دروغ مىبندم وبه جبرئيل\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nنسبت مىدهد كه به پروردگار عالميان دروغ مىبندد ، پس گواهى بده به تصديق من وتكذيب أبو جهل .\r\nناگاه به امر خدا آن مرغ به سخن آمد وگفت : گواهى مىدهم اى محمد كه توئى رسول خدا وبهترين خلايق ، وشهادت مىدهم كه أبو جهل دشمن خداست ودانسته با حق معانده مىكند ، از من خورده است وباقي مرا ذخيرة كرده است ، پس بر أو باد لعنت خدا ولعنت جميع لعنت كنندگان ، واين ملعون با وجود كفر ، بخيل است ، برادرش رخصت طلبيد كه به نزد أو برود ومرا زير دامن خود پنهان كرد از بيم آنكه مبادا برادرش از من بخورد ، پس تو يا رسول اللّه راستگوتر از جميع راستگويانى وأبو جهل دروغگو وافتراكننده وملعون است .\r\nحضرت فرمود : اى أبو جهل ! آيا بس نيست تو را آنچه ديدى از معجزات ؟ پس ايمان بياور تا أيمن گردى از عذاب خدا ؟\r\nأبو جهل گفت : من گمان مىكنم كه اينها چيزى چند است كه به خيال مردم مىافكنى وبه وهم مردم مىاندازى واصلى ندارد .\r\nحضرت فرمود : آيا هيچ فرقى مىيابى ميان ديدن تو اين مرغ را وشنيدن سخن أو ، وميان ديدن تو خود را وساير قريش را وشنيدن تو سخنان ايشان را ؟\r\nأبو جهل گفت : نه .\r\nفرمود : پس احتمال مىدهى كه هرچه به حواس خود ادراك مىنمايى همه محض خيال باشد ؟\r\nأبو جهل گفت : نه ، آنها را مىدانم كه خيال نيست .\r\nحضرت فرمود : هرگاه فرقى ميان اين وآنها نمىيابى پس بدان كه اين هم محض خيال نيست ؛ پس آن حضرت دست مبارك خود را كشيد بر موضعي كه آن ملعون خورده بود وگوشتش به حال خود برگشت واعضاى مرغ درست شد وفرمود : اين معجزه را ديدى ؟\r\nگفت : توهّم چيزى مىكنم ويقين نمىدانم .\r\nحضرت فرمود : اى جبرئيل ! بياور به نزد من آن مالها را كه اين معاند حق در خانهء خود\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nدفن كرده است شايد ايمان بياورد ؛ ناگاه كيسه‌هاى زر نزد آن سرور حاضر شد وكيسه‌ها همه موافق بود با آنكه حضرت پيشتر فرموده بود ، پس حضرت يك كيسه را گرفت وفرمود : بطلبيد فلان مرد را كه أو صاحب اين كيسه است ، چون حاضر شد كيسه را به أو داد وفرمود : اين مال توست كه أبو جهل خيانت كرده بود ، وهمچنين يك يك از صاحبان مال را مىطلبيد ومالشان را مىداد تا تمام شد .\r\nأبو جهل متحير ورسوا شد وسيصد اشرفى أبو جهل ماند .\r\nپس حضرت فرمود : ايمان بياور تا سيصد اشرفى خود را بگيرى وخدا بركت دهد براي تو در اين مال تا مالدارتر از همهء قريش شوى وبر ايشان أمير گردى .\r\nگفت : ايمان نمىآورم وليكن مال خود را مىگيرم .\r\nچون دست دراز كرد كه كيسه را بردارد حضرت صدا زد به آن مرغ بريان كه : بگير أبو جهل را ومگذار دست به كيسه برساند .\r\nمرغ به قدرت خدا برجست وأبو جهل را به چنگال خود گرفت ودر هوا بلند كرد وأو را برد وبر بأم خانه‌اش گذاشت ، حضرت آن زر را به فقراى مؤمنين قسمت كرد وفرمود : اى گروه أصحاب محمد ! اين معجزه‌اى بود كه پروردگار ما براي أبو جهل ظاهر گردانيد وأو معانده كرد ، واين مرغ كه زنده شد از مرغهاى بهشت خواهد بود كه براي شما در بهشت پرواز خواهد كرد ، بدرستى كه در بهشت أنواع مرغها هستند هر يك به قدر شترى ودر فضاى بهشت پرواز خواهند كرد ، پس هرگاه مؤمن دوست محمد وآل محمد عليهم السّلام آرزوى خوردن يكى از آنها بكند فرو مىآيد در پيش روى أو وبالها وپرهايش ريخته مىشود وپخته مىشود براي أو بىآتش ويك طرف آن كباب وطرف ديگر بريان مىشود وچون آنچه مقتضاى خواهش اوست تناول نمايد وگويد : « الحمد للّه رب العالمين » باز زنده مىشود ودر هوا پرواز مىكند وفخر مىكند بر ساير مرغان بهشت ومىگويد : كيست مثل من كه دوست خدا به امر الهى از من خورده است « 1 » ؟\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 429 - 441 .\r\n","page_name":" 439 ","page_number":439},
  {"content":"\r\n\r\nودر حديث معتبر از حضرت موسى بن جعفر عليه السّلام منقول است كه : أصحاب حضرت رسول صلّى اللّه عليه وآله وسلّم نشسته بودند وحضرت أمير المؤمنين عليه السّلام در ميان ايشان نشسته بود ناگاه مردى از يهودان آمد وگفت : اى امّت محمد ! شما هيچ درجهء پيغمبرى نگذاشتيد مگر آنكه از براي پيغمبر خود آن را دعوى مىكنيد .\r\nپس حضرت أمير المؤمنين عليه السّلام فرمود : چنين است ، اگر خدا با موسى عليه السّلام در طور سينا سخن گفت با پيغمبر ما در آسمان هفتم سخن گفت ، اگر عيسى عليه السّلام كور را بينا ومرده را زنده گردانيد بدرستى كه قريش از محمد صلّى اللّه عليه وآله وسلّم سؤال كردند كه مرده را براي ايشان زنده كند پس مرا طلبيد وبا ايشان فرستاد بسوى قبرستان وچون دعا كردم مردگان از قبرها به قدرت حق تعالى بيرون آمدند وخاك از سرهايشان مىريخت ، وبدرستى كه در جنگ أحد نيزه‌اى بر ديدهء أبو قتادهء انصارى خورد وحدقه‌اش بيرون آمد پس حدقه را به دست گرفت وبه نزد رسول خدا صلّى اللّه عليه وآله وسلّم آمد وگفت : يا رسول اللّه ! بعد از زوجهء من مرا دوست نخواهد داشت ، حضرت حدقه را از دستش گرفت وبه جاى خود گذاشت وچنان به اصلاح آمد كه فرق نمىكرد ميان اين ديده وديدهء ديگر مگر اينكه اين نيكوتر وروشن‌تر از آن ديگر بود ، ودر همان جنگ يك دست عبد اللّه بن عتيك جدا شد ودر شب به خدمت پيغمبر صلّى اللّه عليه وآله وسلّم آورد ورسول خدا دست أو را به جاى خود گذاشت ودرست شد به طورى كه اثر بريدن پيدا نبود « 1 » .\r\nودر تفسير حضرت امام حسن عسكرى عليه السّلام مذكور است كه روزى آن حضرت فرمود :\r\nحق تعالى براي هيچ پيغمبرى آيتي ومعجزه‌اى ظاهر ننمود مگر اينكه براي محمد صلّى اللّه عليه وآله وسلّم وعلي عليه السّلام مثل آن را ظاهر گردانيد واز آن عظيمتر براي آن حضرت مقرر گردانيد .\r\nگفتم : يا بن رسول اللّه ! مانند معجزات عيسى عليه السّلام چگونه براي آن حضرت ظاهر شد از مرده زنده كردن وكور وپيس را شفا دادن وخبر دادن به آنچه در خانه‌ها خورده وذخيرة كرده بودند ؟\r\n\r\n\r\n","description":"","footnote":"\r\n( 1 ) . قصص الأنبياء راوندى 309 و 310 .\r\n","page_name":" 440 ","page_number":440},
  {"content":"\r\n\r\nفرمود : روزى محمد صلّى اللّه عليه وآله وسلّم وعلي عليه السّلام در كوچه‌هاى مكة راه مىرفتند وأبو لهب از عقب ايشان مىرفت وسنگ بر رسول خدا صلّى اللّه عليه وآله وسلّم مىانداخت وپاهاى مبارك آن جناب را مجروح كرده بود وخون از قدم محترمش جارى شده بود ، وأبو لهب فرياد مىكرد كه : اى گروه قريش ! اين ساحر ودروغگو است پس سنگ بر أو بيندازيد واز أو دورى كنيد واز جادوى أو بپرهيزيد ، وأوباش قريش را تحريص بر ايذاى آن حضرت مىكرد واز پى بىآن جناب مىآمدند وسنگ مىانداختند وهر سنگ كه بر آن حضرت مىانداختند بر حضرت أمير المؤمنين عليه السّلام نيز مىخورد ، پس يكى از آن كافران گفت : يا علي ! تو پيوسته تعصّب محمد را اظهار مىكنى واز جانب أو جهاد مىكنى وبا آنكه هرگز جنگى نديده‌اى در شجاعت نظير خود ندارى ، چرا در اين وقت يارى أو نمىكنى ؟\r\nحضرت ندا كرد ايشان را كه : اى أوباش قريش ! من بىرخصت واذن آن حضرت كارى نمىكنم ، اگر امر كند خواهيد ديد كه چه خواهم كرد ؛ وپيوسته از عقب ايشان مىرفتند واذيت مىرسانيدند تا از مكة بيرون رفتند ، پس ناگاه ديدند كه سنگها از كوه غلطيدند به جانب آن حضرت ، كافران شاد شدند ودور رفتند وگفتند : الحال اين سنگها محمد وعلى را هلاك خواهند كرد وما از شرّ ايشان خلاص خواهيم شد !\r\nچون سنگها به نزديك آن دو بزرگوار رسيدند هر يك به قدرت حق تعالى به سخن آمده گفتند : « السّلام عليك يا محمّد بن عبد اللّه بن عبد المطّلب بن هاشم بن عبد مناف ، السّلام عليك يا عليّ بن أبي طالب بن عبد المطّلب بن هاشم بن عبد مناف ، السّلام عليك يا رسول ربّ العالمين وخير الخلق أجمعين ، السّلام عليك يا سيّد الوصيّين ويا خليفة رسول ربّ العالمين » ، چون كافران اين حالت عجيب را ديدند متحير ماندند پس ده نفر از آنها كه كفر وعنادشان زيادة بود گفتند : اين سخنان از اين سنگها نبود وليكن محمد جماعتى را در گودالها پنهان كرده است كه ما را فريب دهد واين سخنان از آنها صادر گرديده است !\r\nچون اين را گفتند به قدرت ربّ الأرباب واعجاز آن جناب ده سنگ از آن سنگها بلند شدند وهر يك محاذى سر يكى از آن كافران آمد وبر سر أو مىخورد وبلند مىشد وباز برمىگرديد وبر سر أو مىخورد تا آنكه سرهاى آنها را نرم كردند ومغز سرشان از بينيهاى\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nايشان فرو ريخت وجميع آن ده نفر هلاك وبه جهنم واصل شدند ، خويشان آنها زارى كنان آمدند وفرياد مىكردند كه : بدتر از مصيبت مردن آنها آن است كه محمد شادى خواهد كرد كه به اعجاز أو مرده‌اند ، وچون ايشان به سر جنازه‌ها رفتند جنازه‌هاى ايشان به صدا آمد كه : راست گفت محمد ودروغ نگفت وشما دروغ مىگوئيد ، پس جنازه‌ها بلرزيدند ومرده‌ها را بر زمين افكنده گفتند : ما برنمىداريم اين دشمنان خدا را كه بسوى عذاب خدا ببريم .\r\nپس أبو جهل لعين گفت : سخن اين جنازه‌ها وآن سنگها همه از جادوى محمد است ، اگر راست مىگويد كه اينها از اعجاز اوست بگوئيد تا دعا كند خدا آنها را زنده گرداند .\r\nچون كافران اين سخن را به آن حضرت گفتند ، به أمير المؤمنين عليه السّلام فرمود : يا علي ! شنيدى سخن ايشان را ، بگو كه چند جراحت از سنگشان به تو رسيده ؟\r\nعلي عليه السّلام گفت : يا رسول اللّه ! چهار جراحت به من رسيده است .\r\nحضرت رسول صلّى اللّه عليه وآله وسلّم فرمود : به من هم شش جراحت رسيده است وآن كافران ده نفرند ، من براي شش نفر دعا مىكنم وتو براي چهار نفر دعا كن تا خدا ايشان را زنده كند ، چون دعا كردند همه زنده شدند وبرخاستند وگفتند : اى گروه مسلمانان ! محمد وعلى را شأن عظيم ومرتبهء بلندى هست ، در آن مملكتها كه ما در آنجا بوديم براي محمد مثالي ديديم كه بر كرسي نشسته بود نزد عرش ومثال على را ديديم كه بر تختى نشسته بود نزد كرسي وجميع ملائكهء آسمانها وعرش وكرسي وملائكهء حجابها برگرد ايشان برآمده بودند وتعظيم ايشان مىنمودند وصلوات بر ايشان مىفرستادند وهرچه مىفرمودند أطاعت مىكردند وهر حاجت از خدا طلب مىنمودند ايشان را شفيع مىكردند . پس هفت نفرشان ايمان آوردند وباقي بر كفر وشقاوت خود ماندند .\r\nپس امام حسن عسكرى عليه السّلام فرمود : اگر خدا عيسى عليه السّلام را به روح القدس مؤيّد گردانيد بدرستى كه جبرئيل نازل شد در روزى كه رسول خدا صلّى اللّه عليه وآله وسلّم عبا بر دوش گرفت وعلى وفاطمه وحسن وحسين عليهم السّلام را در عبا داخل كرد وگفت : خداوندا ! اينها أهل منند ، من جنگم با هركه با ايشان در جنگ است وصلحم با هركه با ايشان در صلح است ،\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nودوست باش با هركه با ايشان دوست است ودشمن باش با هركه با ايشان دشمن است ، پس خدا وحى فرستاد كه : اى محمد ! دعاى تو را مستجاب كردم .\r\nپس امّ سلمه جانب عبا را برداشت كه داخل شود ، حضرت رسول صلّى اللّه عليه وآله وسلّم فرمود : تو داخل اين جماعت نيستى هرچند حال تو نيك است .\r\nپس جبرئيل گفت : يا رسول اللّه ! مرا از خود بگردانيد .\r\nفرمود : تو از مائي .\r\nعرض كرد : رخصت مىدهى داخل عبا شوم ؟\r\nفرمود : بلى .\r\nپس جبرئيل داخل عبا شد ، وچون به ملكوت أعلى بالا رفت وحسن وبها ونور وضياى أو مضاعف شده بود ملائكة گفتند : اى جبرئيل ! برگشتى به خلاف آنچه از پيش ما رفته بودى .\r\nگفت : چگونه چنين نباشم وحال آنكه داخل أهل بيت محمد صلّى اللّه عليه وآله وسلّم شده‌ام .\r\nپس ملائكهء آسمانها وحجابها وعرش وكرسي گفتند : سزاوار است تو را به اين شرف كه يافته‌اى چنين باشى .\r\nوحضرت أمير المؤمنين عليه السّلام چون جهاد مىكرد جبرئيل در جانب راست أو وميكائيل در جانب چپ أو وإسرافيل در عقب أو وملك الموت در پيش روى أو مىرفتند .\r\nوامّا شفا دادن كور وپيس وخبر دادن به امرهاى پنهان ، پس چون حضرت رسول صلّى اللّه عليه وآله وسلّم در مكة بود روزى كافران قريش به آن حضرت گفتند : اى محمد ! پروردگار ما « هبل » كه بت بزرگ ما است شفا مىدهد بيماران ما را وما را از مهالك نجات مىبخشد .\r\nفرمود : دروغ مىگوئيد ، هبل قادر بر هيچ كارى نيست وپروردگار عالم مدبّر أمور است .\r\nگفتند : اى محمد ! مىترسيم كه هبل تو را به دردهاى عظيم مبتلا گرداند مانند فالج ولقوه وكورى وغير اينها به سبب آنكه مردم را از پرستيدن آن منع مىكنى .\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nفرمود : بر اينها كه گفتيد كسى جز خدا قادر نيست .\r\nگفتند : اى محمد ! اگر راست مىگوئى كه بر اينها بغير از خداى تو كسى قادر نيست پس بگو ما را به اين بلاها مبتلا كند تا ما از هبل سؤال كنيم ما را شفا دهد وبدانى كه هبل شريك پروردگار توست .\r\nپس جبرئيل فرود آمد وگفت : اى محمد ! تو بر بعضي نفرين كن وعلى بر بعضي تا من ايشان را مبتلا كنم ؛ پيغمبر صلّى اللّه عليه وآله وسلّم بيست نفر را نفرين كرد وحضرت أمير عليه السّلام ده نفر را ودر همان ساعت مبتلا شدند به خوره وپيسى وكورى وفالج ولقوه ودستها وپاهايشان جدا شد ودر بدنشان هيچ عضو صحيح نماند مگر زبان وگوشهاى ايشان ، پس ايشان را به نزد هبل بردند ودعا كردند كه ايشان را شفا دهد وگفتند : محمد وعلى بر اين جماعت نفرين كردند وچنين شدند ، پس تو ايشان را شفا ده ، پس به قدرت خدا هبل ايشان را صدا كرد كه : اى دشمنان خدا ! من قدرت بر هيچ امر ندارم وسوگند مىخورم بآن خداوندى كه محمد را بسوى جميع خلق فرستاده است وأو را بهتر از همهء پيغمبران گردانيده است كه اگر نفرين كند بر من كه جميع أعضاء واجزاى من از هم بريزد واجزاى مرا باد به أطراف جهان پراكنده كند كه اثرى از من نماند وبزرگترين اجزاى من به قدر صد يك خردلى شود هرآينه خدا چنين خواهد كرد .\r\nچون اين سخن را از هبل شنيدند واز أو نااميد گرديدند بسوى آن حضرت دويدند واستغاثه كردند وگفتند : اى محمد ! اميد ما از غير تو بريده شد ، به فرياد ما برس وخداى خود را بخوان كه أصحاب ما را از اين بلاها نجات بخشد وعهد مىكنيم كه ديگر ايشان ايذاى تو نكنند .\r\nپس بيست نفر را كه رسول خدا صلّى اللّه عليه وآله وسلّم بر ايشان نفرين كرده بود آوردند ونزد آن حضرت بازداشتند وآن ده نفر ديگر را به نزد أمير المؤمنين عليه السّلام بازداشتند ، پس محمد صلّى اللّه عليه وآله وسلّم وعلي عليه السّلام گفتند به آنها كه : چشمهاى خود را بپوشيد وبگوئيد : خداوندا ! به جاه محمد وعلى وآل طيّبين ايشان سوگند مىدهيم تو را كه ما را عافيت بخشي .\r\nچون اين بگفتند همه صحيح ونيكوتر از آنچه بودند شدند وآن سى نفر با بعضي از\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nخويشان ايشان ايمان آوردند وباقي قريش بر شقاوت خود ماندند ، وچون از مرضهاى خود شفا يافتند ، حضرت به ايشان فرمود : ايمان بياوريد ، گفتند : ايمان آورديم پس حضرت رسول صلّى اللّه عليه وآله وسلّم به ايشان فرمود : مىخواهيد بينائى شما را زيادة گردانم وخبر دهم شما را به آنچه خورده‌ايد ودوا كرده‌ايد وذخيرة نموده‌ايد ؟\r\nگفتند : بلى ؛ پس خبر داد هر يك را به آنچه در آن روز خورده بودند ومداوا كرده بودند ودر خانه‌هاى خود ذخيرة نموده بودند ، پس فرمود : اى ملائكهء پروردگار من ! حاضر كنيد نزد من باقيماندهء طعامهاى ايشان را در همان سفره‌ها كه در آنها خورده‌اند ، پس ديدند از هوا جميع سفره‌ها وخوانهاى آنها فرود آمد وحضرت نشان داد كه هر سفره وطعام از كيست وهر دوا از كيست ، وفرمود : اى طعام ! خبر ده به امر خدا كه چه مقدار از تو خورده است وچه مقدار مانده است ؟ پس طعام به سخن آمد وگفت : از من فلان مقدار أو خورد وفلان مقدار خادم أو ومن باقيماندهء آنها هستم .\r\nپس حضرت فرمود : اى طعامها ! بگوئيد كه من كيستم ؟ گفتند : توئى رسول خدا .\r\nپس اشاره به علي عليه السّلام كرد وفرمود : بگوئيد اين كيست ؟ گفتند : اين برادر توست كه بعد از تو بهترين گذشتگان وآيندگان است ووزير توست وخليفهء توست وبهترين خليفه‌ها است « 1 » .\r\nپس راوي خدمت امام حسن عسكرى عليه السّلام عرض كرد : آيا حضرت رسول صلّى اللّه عليه وآله وسلّم وأمير المؤمنين عليه السّلام را معجزه‌ها بود كه شبيه باشند به معجزات حضرت موسى عليه السّلام ؟\r\nفرمود : على بمنزلهء جان حضرت رسول است ومعجزات رسول معجزات على است ومعجزات على معجزات رسول است وهر معجزهء هر پيغمبرى را خدا به پيغمبر آخر الزمان صلّى اللّه عليه وآله وسلّم داده است وزيادة از آنها .\r\nامّا عصاي موسى عليه السّلام كه چون انداخت اژدها شد وريسمانها وعصاهاى ساحران را بلعيد ، پس محمد صلّى اللّه عليه وآله وسلّم را معجزه‌اى از آن بزرگتر بود زيرا كه گروهى از يهودان به خدمت\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 373 - 379 .\r\n","page_name":" 445 ","page_number":445},
  {"content":"\r\n\r\nآن حضرت آمده سؤالها كردند وجوابهاى شافى شنيدند ، پس گفتند : اى محمد ! اگر پيغمبرى بياور از براي ما مانند معجزهء عصاي موسى ؟\r\nحضرت فرمود : آنچه من براي شما آوردم از عصاي موسى بهتر است زيرا كه معجزهء من قرآن است كه تا روز قيامت باقي است ودر هر عصري بيان شافى حجت الهى را بر مخالفان حق تمام مىكند وهيچ‌كس قادر نيست بر آنكه در برابر سوره‌اى از آن معارضه تواند نمود ، وعصاي موسى مخصوص زمان أو بود وبر طرف شد ، وبا وجود آن معجزه باز براي شما معجزه‌اى مىآورم كه عظيم‌تر وغريب‌تر باشد از آن زيرا عصاي موسى در دست أو بود ومىانداخت وقبطيان مىگفتند : در عصاي خود حيله كرده كه چنين مىشود وحق تعالى براي اظهار حقيّت من چوبى چند را اژدها خواهد كرد كه دست من به آنها نرسيده باشد ومن در آنجا حاضر نباشم ، چون به خانه‌هاى خود برمىگرديد وامشب در مجلس خود جمعيت مىكنيد حق تعالى چوبهاى سقف آن خانه را همه أفعى خواهد كرد وآن زيادة از صد چوب است ، وچون آنها أفعى خواهند شد زهرهء چهار نفر از شما خواهد تركيد وباقي مدهوش خواهيد شد ، وچون بامداد روز ديگر شد يهودان ديگر نزد شما جمع خواهند شد وقصهء شب را به ايشان نقل خواهيد كرد ، باور نخواهند كرد ، پس باز آن چوبها نزد ايشان اژدها خواهد شد .\r\nچون اين سخنان را از آن حضرت شنيدند خنديدند وبه يكديگر گفتند كه : ببينيد چه دعواها مىكند وچگونه از اندازهء خود بيرون مىرود !\r\nحضرت فرمود : الحال مىخنديد وچون آن معجزه را ببينيد خواهيد گريست واز حيرت مدهوش خواهيد گرديد ، اگر در آن وقت بگوئيد : خداوندا ! بجاه محمد كه أو را برگزيده‌اى وبجاه على كه أو را پسنديده‌اى وبحقّ اولياى ايشان كه هركه تسليم نمايد امر ايشان را أو را فضيلت داده‌اى ، ما را قوّت ده بر آنچه مىبينيم ؛ واگر اين دعا را بخوانيد بر آنها كه در آن مجلس مرده‌اند زنده خواهند شد .\r\nوچون يهودان به خانه‌هاى خود برگشتند ودر مجمع خود جمع شدند استهزاء به آن حضرت مىكردند وفرموده‌هاى آن حضرت را نقل مىكردند ومىخنديدند ناگاه سقف\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nخانه به حركت آمد وچوبهاى آن سقف همه افعىها شدند وسرها از ديوار بيرون آوردند وقصد ايشان كردند وابتدأ كردند به آنچه در آن خانه بود از خمها وسبوها وكوزه‌ها وكرسيها ونردبانها ودرها وپنجره‌ها وغير آنها آنچه در آن خانه بود همه را فرو بردند ، پس آنچه حضرت خبر داده بود به عمل آمد وچهار نفر از آنها مردند وبعضي مدهوش شدند وبعضي متوسل به حضرت رسول صلّى اللّه عليه وآله وسلّم وأهل بيت آن حضرت شدند چنانكه تعليم ايشان كرده بود وقوّت يافتند وضررى به ايشان نرسيد ، پس اين دعا را بر آن مردگان خواندند وآنها نيز زنده شدند ، وچون اين أحوال را مشاهده كردند گفتند : دانستيم كه اين دعا مستجاب است ومحمد در هرچه مىگويد صادق است وليكن بر ما دشوار است ايمان آوردن به آن حضرت ، پس بايد كه باز اين دعا را بخوانيم وايشان را در درگاه خدا شفيع گردانيم تا خدا ايمان را بر ما آسان گرداند ؛ چون دعا كردند خدا ايمان را محبوب ايشان گردانيد وگوارا كرد اسلام را بر ايشان وعداوت كفر را در دل ايشان افكند ، پس ايمان آوردند به خدا ورسول .\r\nچون صبح شد يهودان ديگر آمدند وآنچه حضرت فرموده بود مشاهده كردند وحيران شدند ، بعضي مردند وبعضي بر شقاوت وكفر خود ماندند .\r\nامّا يد بيضا ، پس در برابر دست نوراني حضرت موسى آن حضرت را معجزه‌اى بود از آن روشنتر وبلندتر زيرا بسيارى بود در شبهاى تار مىخواست حضرت امام حسن وامام حسين عليهما السّلام را طلب نمايد پس ندا مىكرد : اى أبو محمد ! واى أبو عبد اللّه ! بيائيد به نزد من ، ودر هر جا بودند حق تعالى صداى غمزداى آن حضرت را به ايشان مىرسانيد پس انگشت شهادت خود را از روزنهء در بيرون مىكرد واز آن يد بيضا نوري هويدا مىشد چندين مرتبه از آفتاب وماه روشنتر ، وآن دو اختر برج امامت از پى بىآن نور مىآمدند وچون داخل خانه مىشدند حضرت دست خود را مىكشيد وآن نور بر طرف مىشد ، وچون مىخواستند به خانهء خود بر گردند باز انگشت خود را بيرون مىكرد وايشان در آن نور ساطع مانند خورشيد مىرفتند تا به خانهء خود مىرسيدند .\r\nوامّا طوفان كه خدا بر قبطيان فرستاد ، مانند آن را بر گروه مشركان فرستاد براي اعجاز\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nآن حضرت وآن چنان بود كه مردى از أصحاب آن حضرت كه أو را ثابت بن أفلح مىگفتند در بعضي از جنگها مردى از مشركان را كشته بود وزن آن مشرك نذر كرده بود در كاسهء سر آن مسلمان كه شوهر أو را كشته شراب بخورد ، پس چون در روز أحد مسلمانان گريختند ثابت بر موضع مرتفعى كشته شد ومژدهء كشته شدن أو را غلام آن زن براي أو آورد ، پس آن غلام را به اين بشارت آزاد كرد وكنيز خود را به أو بخشيد ، وچون مشركان برگشتند وحضرت رسول صلّى اللّه عليه وآله وسلّم مشغول دفن كردن أصحاب خود گرديد آن زن به نزد أبو سفيان آمد وسؤال كرد كه : مردى را با غلام من همراه كن بروند وسر كشندهء شوهر مرا جدا كنند وبياورند تا من به نذر خود وفا كنم ، پس أبو سفيان در ميان شب دويست نفر از أصحاب خود را فرستاد كه بروند وسر آن مسلمان را جدا كنند وبياورند ، چون به نزديك آن موضع رسيدند حق تعالى باران عظيمى فرستاد كه آن دويست نفر را غرق كرد واثرى از آن كشته وآن دويست نفر نيافتند ، واين معجزه عظيم‌تر از طوفان موسى بود .\r\nوامّا ملخ كه خدا بر بني إسرائيل فرستاد ، عجيبتر از آن را بر دشمنان آن حضرت فرستاد زيرا ملخ موسى مردان قبطيان را نخورد بلكه زراعتهاى ايشان را خورد وملخ آن حضرت آن دشمنان را خورد ، وآن چنان بود كه وقتي كه رسول خدا صلّى اللّه عليه وآله وسلّم به سفر شام رفت واز شام مراجعت نموده متوجه مكة گرديد ، دويست نفر از يهودان به قصد هلاك آن جناب از شام بيرون آمدند ودر عقب آن حضرت مىآمدند ومنتظر فرصت بودند ، وعادت آن جناب چنان بود كه چون به قضاى حاجت مىرفت بسيار از مردم دور مىشد ويا در پشت درختان پنهان مىشد يا آن قدر دور مىرفت كه كسى آن جناب را نبيند ، پس روزى آن حضرت براي قضاى حاجت بيرون رفت وبسيار از قافله دور شد آن يهودان فرصت را غنيمت شمردند واز عقب آن جناب رفتند ، وچون به آن جناب رسيدند از همه طرف احاطه كردند آن جناب را وشمشيرها به قصد هلاك أو كشيدند پس حق تعالى از زير پاى آن حضرت ملخ بسيارى بر انگيخت كه ايشان را فرو گرفتند ومشغول خوردن بدنهاى ايشان شدند وايشان به جان خود گرفتار شدند واز آن حضرت پرداختند تا از حاجت خود فارغ شد ، وچون بسوى قافله معاودت نمود أهل قافله پرسيدند كه : جمعى\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nاز عقب شما آمدند آنها چه شدند ؟ فرمود كه : آنها به قصد هلاك من آمدند وحق تعالى ملخ را بر ايشان مسلط گردانيد واكنون به بلاى خود گرفتارند ؛ چون أهل قافله به نزديك ايشان آمدند ديدند كه ملخ بىپايان در بدنهاى آن كافران افتاده وبدنهاى ايشان را مىخورند ، بعضي مرده‌اند وبعضي در كار مردنند آن قدر ايستادند تا همه هلاك شدند وبرگشتند .\r\nوامّا قمّل كه حق تعالى بر دشمنان موسى مسلط گردانيد ، مثل آن را نيز بر اعداى حضرت رسالت پناه صلّى اللّه عليه وآله وسلّم مسلط گردانيد وقصه‌اش چنان بود كه : چون امر آن حضرت در مدينه ظاهر شد ودين أو رواج بهم رسانيد روزى با أصحاب خود نشسته بود وسخن از امتحانهاى خدا نسبت به پيغمبران وصبر كردن ايشان بر مصيبتها جارى ساخته بود ، در اثناى اين سخنان فرمود كه : در ميان ركن ومقام قبر هفتاد پيغمبر است كه امّت آنها نمرده‌اند مگر به آزار گرسنگى وشپش ، پس بعضي از منافقان يهود وقريش با يكديگر گفتند : بيائيد با يكديگر اتفاق كنيم واين دروغگو را بكشيم كه چنين دروغها نگويد ، پس دويست نفر از اين دو گروه با يكديگر هم‌سوگند شدند ومنتظر فرصت بودند تا آنكه روزى آن حضرت از مدينه تنها بيرون رفت ، ايشان فرصت را غنيمت دانسته از عقب آن حضرت بيرون رفتند پس يكى از ايشان در جامهء خود نظر كرد شپش بسيارى ديد وچون گريبان خود را گشود شپش بسيارى در بدن خود ديد وبدنش به خاريدن آمد واز اين حال منفعل شد ونخواست كه اصحابش بر حال أو مطّلع گردند وبه اين سبب از ايشان گريخت ، وهمچنين هر يك چنين حالي در خود مشاهده مىكردند ومىگريختند تا آنكه همه برگشتند به خانه‌هاى خود وهرچند علاج كردند فايده نبخشيد وهر روز شپش ايشان زيادة مىشد تا آنكه حلقهاى ايشان را سوراخ كرد وآب وطعام در گلوى ايشان نمىرفت وهمه در عرض دو ماه به جهنم واصل شدند ، بعضي در پنج روز مردند وبعضي بيشتر وبعضي كمتر ، وزيادة از دو ماه هيچ‌يك زنده نماندند تا آنكه همه به درد شپش وگرسنگى وتشنگى بمردند .\r\nوامّا ضفادع كه خدا بر دشمنان موسى عليه السّلام مسلط گردانيد مثل آن را بر دشمنان حضرت\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nرسول صلّى اللّه عليه وآله وسلّم مسلط گردانيد وقصه‌اش آن است كه : در مكة در موسم حج دويست نفر از كافران عرب ويهودان وساير مشركان اتفاق كردند بر كشتن آن حضرت وبه اين عزيمت به جانب مدينه روانه شدند ، ودر بعضي از منازل به بركه‌اى رسيدند كه آبش در نهايت عذوبت وصفا بود پس آب مشگهاى خود را ريختند واز آن آب پر كردند وروانه شدند ، چون به منزل فرود آمدند حق تعالى بر مشگهاى ايشان موش ووزغ را مسلط گردانيد كه مشگهاى ايشان را سوراخ كردند وآبها در آن بيابان ريخته شد ، وچون تشنه شدند وبر سر مشگها آمدند وآن حال را مشاهده كردند بسرعت بسوى آن بركه برگرديدند كه آب بردارند ، ناگاه ديدند كه موشها ووزغها پيش از ايشان رفته‌اند وآن بركه را سوراخ كرده‌اند وجميع آن بركه در آن سنگستان متفرق شده وفرو رفته وهيچ آب در بركه نمانده است ، پس همه از زندگانى نااميد گشتند ودر آن بيابان افتادند وتن به مردن دادند واز تشنگى هلاك شدند مگر يكى از ايشان كه متنبّه شد كه سبب ورود آن بلا ، عداوت سيد أنبياء است ، وكينهء آن حضرت را از سينهء خود دور كرد وبر لوح دل خود محبت آن سلطان سرير نبوّت را نقش كرد ونام شريف أو را ورد زبان خود گردانيد وبر زبان وشكم خود نام محمد را نقش مىكرد ومىگفت : اى پروردگار محمد وآل محمد ! من توبه كردم از آزار محمد پس فرج ده مرا بجاه محمد وآل محمد ، پس حق تعالى به بركت دلالت آن حضرت أو را سالم داشت وتشنگى را از أو دفع كرد تا آنكه قافله به أو رسيدند وأو را آب دادند ، وچون شتران ايشان بر تشنگى صبر داشتند زنده بودند پس بارهاى رفيقان خود را بر شتران بار كرد وبا آن قافله به خدمت آن حضرت آمد وأحوال خود وأصحاب خود را عرض كرد وايمان آورد ، حضرت اسلام أو را قبول كرد ومالهاى آن گروه را به أو بخشيد .\r\nوامّا خون كه خدا بر قبطيان مسلط گردانيد ، پس روزى حضرت رسول صلّى اللّه عليه وآله وسلّم حجامت كرد وخون حجامت را به أبو سعيد خدري داد كه : ببر وپنهان كن اين خون را ، پس أبو سعيد رفت وآن خون بركت مشحون را تناول كرد ، وچون برگشت حضرت پرسيد كه : خون را چه كردى ؟\r\nگفت : خوردم يا رسول اللّه .\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nفرمود : نگفتم پنهان كن ؟\r\nگفت : پنهان كردم در ظرف نگاهدارنده يعنى در بدن خود .\r\nفرمود : زنهار كه ديگر چنين كارى مكن وبدان كه چون گوشت وخون تو به خون من مخلوط شد خدا بدن تو را بر آتش جهنم حرام گردانيد .\r\nپس چهل نفر از منافقان استهزاء كردند به آن حضرت واز روى سخريه گفتند كه :\r\nأبو سعيد خدري از جهنم نجات يافت كه خونش با خون أو آميخته شد ، نيست أو مگر كذّاب وافتراكننده واگر ما باشيم هرگز نتوانيم خوردن خون أو را .\r\nپس آن حضرت چون به وحى الهى بر سخنان بىادبانهء ايشان مطّلع شد فرمود : خدا ايشان را به خون هلاك خواهد كرد وهرچند دشمنان موسى از خون هلاك نشدند . پس در آن زودى خون از بيني وبن دندانهاى آن منافقان جارى شد وچهل روز به اين عذاب در دنيا معذّب بودند تا به عذاب عقبى رسيدند .\r\nوامّا قحط وكمي ميوه‌ها كه خدا منكران موسى عليه السّلام را به آن معذّب گردانيد ، دشمنان آن حضرت را نيز به آن معذّب گردانيد زيرا كه آن حضرت نفرين كرد بر قبيلهء مضر وگفت :\r\nخداوندا ! سخت گردان عذاب خود را بر مضر وبر ايشان وارد ساز قحطى مانند قحطى زمان يوسف عليه السّلام ، پس حق تعالى ايشان را مبتلا گردانيد به قحط وگرسنگى واز هر ناحية تجّار از براي ايشان طعام مىآوردند ، وچون مىخريدند هنوز به خانه‌هاى خود داخل نكرده بودند كه كرم آنها را فاسد مىكرد ومىگنديد ومالشان تلف مىشد واز طعام بهره نمىبردند تا آنكه قحط وگرسنگى ايشان به مرتبه‌اى رسيد كه گوشت سگهاى مرده را خوردند واستخوانهاى مردگان را سوزاندند وخوردند وقبرهاى مرده‌ها را نبش مىكردند وگوشت واستخوان آنها را مىخوردند وبسيار بود كه زن طفل خود را مىكشت ومىخورد تا آنكه گروهى از رؤساى قريش به خدمت آن حضرت آمدند وگفتند : يا رسول اللّه ! اگر ما بد كرده‌ايم بر زنان وأطفال وچهارپايان ما رحم كن .\r\nحضرت فرمود : اين قحط براي شما عقوبت است ، أطفال وحيوانات را خدا در دنيا وآخرت عوض مىدهد واز براي ايشان رحمت است ؛ پس عفو كرد آن حضرت از مضر\r\nو \r\n","description":"","footnote":"","page_name":" 451 ","page_number":451},
  {"content":"\r\n\r\nگفت : خداوندا ! بلا را از ايشان دور گردان . پس فراوانى ونعمت ورفاهيت بسوى ايشان عود كرد چنانكه حق تعالى فرموده است كه   فَلْيَعْبُدُوا رَبَّ هذَا الْبَيْتِ . الَّذِي أَطْعَمَهُمْ مِنْ جُوعٍ وَآمَنَهُمْ مِنْ خَوْفٍ   « 1 » « پس بايد عبادت كنند پروردگار اين خانهء كعبه را كه طعام داد ايشان را از گرسنگى وأمان بخشيد ايشان را از بيم » .\r\nوامّا طمس أموال قوم فرعون كه أموال ايشان همه سنگ شد ، مثل اين معجزه براي حضرت محمد صلّى اللّه عليه وآله وسلّم وعلي عليه السّلام شد وآن چنان بود كه مرد پيرى با پسرش به خدمت حضرت رسول صلّى اللّه عليه وآله وسلّم آمدند وآن مرد پير مىگريست ومىگفت : يا رسول اللّه ! اين فرزند من است ومن اين را در طفوليت تربيت كرده‌ام وعزيز داشتم ومالهاى خود را صرف أو كردم ، الحال كه قوى شده ومال بهم رسانيده وقوّت ومال من برطرف شده است به قدر قوت ضروري به من نمىدهد .\r\nحضرت به آن پسر گفت : چه مىگوئى ؟\r\nگفت : يا رسول اللّه ! من زيادة از قوت خود وعيال خود ندارم كه به أو بدهم .\r\nحضرت به پدر گفت كه : چه مىگوئى ؟\r\nگفت : يا رسول اللّه ! انبارها از گندم وجو وخرما ومويز دارد وبدره‌ها وكيسه‌ها از طلا ونقره دارد ومال بسيار دارد .\r\nپسر گفت : يا رسول اللّه ! اينها كه مىگويد من ندارم .\r\nحضرت فرمود كه : ما در اين ماه قوت أو را مىدهيم ، تو در ماههاى ديگر بده .\r\nپس حضرت اسامة را گفت كه : صد درهم به اين مرد پير بده كه در اين ماه صرف نفقهء خود وعيال خود كند .\r\nچون سر ماه ديگر شد باز آن مرد پير پسر خود را به خدمت آن حضرت آورد وشكايت كرد وباز پسر گفت : من هيچ ندارم .\r\nحضرت فرمود كه : دروغ مىگوئى ومال بسيار دارى ، امّا امروز كه به شب مىرسد از\r\n\r\n\r\n","description":"","footnote":"\r\n( 1 ) . سورهء قريش : 3 و 4 .\r\n","page_name":" 452 ","page_number":452},
  {"content":"\r\n\r\nپدرت پريشانتر خواهى شد وهيچ نخواهى داشت .\r\nچون آن جوان برگشت همسايگان انبارهاى أو آمدند وگفتند : بيا انبارهاى خود را از همسايگى ما ببر كه ما از گند آنها هلاك مىشويم ؛ چون بر سر انبارهاى خود رفت ديد كه جو وگندم وخرما ومويز همه فاسد ومتغير ومتعفن شده‌اند ، همسايگان أو را جبر كردند تا أجير بسيارى گرفت واجرت بسيارى قرار داد كه اينها را ببرند ودور از شهر مدينه بريزند ، چون حمّالان آنها را نقل كردند وبر سر كيسه‌هاى زر آمد كه اجرت آنها را بيرون آورد ديد كه زرهاى نقره وطلاى أو همه سنگ شده است وحمّالان تشدّد مىكردند ، هر جامه وفرش ومتاع كه داشت با خانهء خود فروخت وبه اجرت حمّالان داد وقوت يك شب در دستش نماند ، واز اين غم رنجور وعليل شد .\r\nپس حضرت رسول صلّى اللّه عليه وآله وسلّم فرمود : اى گروهى كه عاقّ پدران ومادرانيد ! عبرت بگيريد وبدانيد كه چنانكه در دنيا مال أو متغير شد همچنين در آخرت بدل آنچه در بهشت براي أو از درجات مقرر كرده بودند در جهنم از براي أو دركات مقرر كردند ؛ پس حضرت فرمود كه : حق تعالى يهود را مذمّت كرده است بر اينكه بعد از ديدن اين معجزات گوساله پرستيدند پس زنهار كه شبيه آنها مباشيد .\r\nگفتند : چگونه شبيه آنها مىشويم يا رسول اللّه ؟\r\nفرمود كه : به اينكه أطاعت كنيد مخلوقى را در معصيت خدا وتوكل كنيد بر مخلوقى بغير از خدا كه اگر چنين كنيد شبيه يهود خواهيد بود در گوساله‌پرستى « 1 » .\r\nودر حديث معتبر از حضرت موسى بن جعفر عليه السّلام منقول است كه : يهودي از يهودان شام كه تورات وإنجيل وزبور وساير كتب پيغمبران را خوانده بود ومعجزات ايشان را دانسته بود بسوى مدينه آمد در وقتي كه أصحاب حضرت رسول صلّى اللّه عليه وآله وسلّم در مسجد آن حضرت نشسته بودند وحضرت أمير المؤمنين عليه السّلام وابن عباس [ وابن مسعود 
  ] « 2 »\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 410 - 423 .\r\n( 2 ) . از متن عربى روايت اضافه شد .\r\n","page_name":" 453 ","page_number":453},
  {"content":"\r\n\r\nوأبو معبد جهنى در ميان ايشان بودند ، پس گفت : اى امّت محمد ! براي هيچ پيغمبر درجه‌اى وفضيلتى نبوده است مگر آنكه شما براي پيغمبر خود دعوى مىكنيد ، آيا جواب مىگوئيد مرا از آنچه سؤال كنم ؟\r\nپس صحابه همه ساكت شدند ، حضرت أمير المؤمنين عليه السّلام فرمود كه : آرى اى يهودي ، خدا به هر پيغمبرى درجه‌اى يا فضيلتى كه داده است همه را براي پيغمبر ما جمع كرده است وپيغمبر ما را اضعاف مضاعفه بر آنها زيادتى داده است .\r\nيهودي گفت : سؤال مىكنم مهيّاى جواب من باش .\r\nحضرت فرمود : بگو .\r\nيهودي گفت : خدا ملائكة را امر كرد حضرت آدم عليه السّلام را سجده كنند ، آيا نسبت به محمد چنين كارى كرده است ؟\r\nحضرت فرمود كه : سجدهء ملائكة براي آدم ، پرستيدن أو نبود بلكه اعتراف به فضيلت أو بود ، وحق تعالى محمد را بهتر از اين داد وخدا وملائكة بر أو صلوات فرستادند در ملكوت أعلى وزيادة بر آن بر مؤمنان واجب گردانيد كه صلوات بر أو بفرستند تا روز قيامت .\r\nيهودي گفت : خدا توبهء آدم را قبول نمود .\r\nحضرت فرمود : خدا براي محمد بزرگتر از اين فرستاد بىآنكه گناهى از أو صادر شود ، گفت  لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَما تَأَخَّرَ  « 1 » « تا بيامرزد براي تو خدا آنچه گذشته است از گناه تو وآنچه مىآيد » ، چون محمد صلّى اللّه عليه وآله وسلّم به قيامت درآيد هيچ وزر وگناه وخطائى نباشد أو را .\r\nيهودي گفت كه : إدريس را خدا به مكان بلند بالا برد واز ميوه‌هاى بهشت بعد از مردن أو را روزى كرد .\r\nفرمود كه : خدا محمد صلّى اللّه عليه وآله وسلّم را بهتر از اين عطا كرده است زيرا كه به أو خطاب نمود كه\r\n\r\n\r\n","description":"","footnote":"\r\n( 1 ) . سورهء فتح : 2 .\r\n","page_name":" 454 ","page_number":454},
  {"content":"\r\n\r\n وَرَفَعْنا لَكَ ذِكْرَكَ  « 1 » يعنى : « بلند كرديم از براي تو ذكر تو را » وهمين بس است براي رفعت شأن آن حضرت ؛ واگر إدريس را از تحفه‌هاى بهشت بعد از وفات أو طعام داد ، محمد صلّى اللّه عليه وآله وسلّم را كه يتيم از پدر ومادر مانده بود در دنيا طعام داد ، وروزى جبرئيل جامى از بهشت از براي آن حضرت آورد كه در آن تحفه‌ها بود وچون به دست آن حضرت داد جام وتحفه در دست آن حضرت سبحان اللّه والحمد للّه واللّه أكبر ولا إله إلّا اللّه گفتند وبه دست من وفاطمه وحسن وحسين داد وبه دست هر يك كه داد آن جام وتحفه به سخن آمدند وتهليل وتسبيح وتحميد وتكبير گفتند ، پس يكى از صحابه خواست كه بگيرد ، جبرئيل جام را گرفت وبه دست حضرت داد وگفت : بخور تو وأهل بيت تو كه اين تحفه‌اى است كه خدا براي تو وايشان فرستاده است وطعام بهشت در دنيا سزاوار نيست مگر براي پيغمبر يا وصىّ پيغمبر ، پس آن حضرت تناول كرد وما أهل بيت تناول كرديم ومن الحال لذت آن طعام را در كأم خود مىيابم .\r\nيهودي گفت كه : نوح عليه السّلام صبر كرد بر مشقّتها كه از امّت كشيد وهرچند أو را تكذيب كردند تبليغ رسالت نمود .\r\nحضرت أمير المؤمنين عليه السّلام فرمود كه : آرى چنين بود ، وحضرت محمد صلّى اللّه عليه وآله وسلّم نيز صبر كرد در مكة از آزارهاى قريش وهرچند أو را تكذيب كردند تبليغ رسالت بيشتر نمود تا آنكه أو را به سنگريزه خسته كردند وأبو لهب بچه دان ناقة را با كثافتهاى آن بر سر آن حضرت انداخت ، پس حق تعالى وحى كرد بسوى جائيل كه ملكي است موكّل به كوهها كه : كوهها را بشكاف وهر حكم كه محمد در باب قوم خود مىفرمايد أطاعت كن ؛ پس آن ملك به خدمت آن حضرت آمد وگفت : خدا مرا فرستاده است كه هر حكم بفرمائى أطاعت كنم ، اگر مىفرمائى كوهها را مىكنم وبر سر ايشان مىافكنم تا هلاك شوند ، حضرت فرمود : من براي رحمت مبعوث شده‌ام ، پروردگارا ! هدايت نما قوم مرا كه ايشان نادانند . اى يهودي ! چون نوح قوم خود را ديد كه غرق شدند رقّت نمود بر فرزند خود\r\n\r\n\r\n","description":"","footnote":"\r\n( 1 ) . سورهء شرح : 4 .\r\n","page_name":" 455 ","page_number":455},
  {"content":"\r\n\r\nواظهار شفقت بر أو نمود وگفت : خداوندا ! پسر من از أهل من است ، پس خدا براي تسلّى أو فرمود : أو از أهل تو نيست بدرستى كه أو صاحب عمل ناشايست است ، ومحمد صلّى اللّه عليه وآله وسلّم چون دانست كه قوم أو دشمن حقّند شمشير انتقام بر ايشان كشيد ورقّت خويشاوندى در نيافت أو را ونظر شفقت بسوى ايشان نكرد چون ايشان را دشمن خدا دانست .\r\nيهودي گفت كه : نوح نفرين كرد بر قوم خود وبراي نفرين أو آب بىاندازه از آسمان فرو ريخت وقوم أو غرق شدند .\r\nحضرت فرمود : چنين بود وليكن دعاى نوح دعاى غضب بود ومحمد صلّى اللّه عليه وآله وسلّم براي رحمت بر قوم خود دعا كرد وآب بىاندازه از آسمان به رحمت امّت نازل شد ، وآن قصه چنان بود كه چون رسول خدا بسوى مدينه هجرت نمود وأهل مدينه در روز جمعه به خدمت آن حضرت آمده گفتند : يا رسول اللّه ! باران آسمان از ما حبس شده است ودرختها زرد وبرگها ريخته است ، پس دست مبارك بسوى آسمان بلند كرد چنانكه سفيدى زير بغل أو نمودار شد ودر آن وقت هيچ ابر در آسمان نبود ، هنوز از جاى خود حركت نكرده بود كه باران روان شد به حدّى كه مردم خود را به سختى به خانه‌ها رسانيدند وهفت روز متّصل باريد ؛ پس در جمعهء دوم آمدند وگفتند : يا رسول اللّه ! خانه‌هاى ما خراب شد وراه قافله‌ها مسدود شد ، حضرت تبسّم نمود وفرمود : فرزند آدم چنين زود از نعمت ملال مىيابد ، پس گفت : خداوندا ! بر حوالي ما بباران وبر ما مباران ، خداوندا ! بباران در محلّ روئيدن گياهها وچراگاه حيوانات ؛ پس در همان ساعت باران از مدينه قطع شد وبر أطراف مدينه مىباريد ودر مدينه يك قطره نمىباريد براي كرامت آن حضرت نزد خدا .\r\nيهودي گفت : خدا براي هود عليه السّلام به باد انتقام از دشمنان أو كشيد .\r\nحضرت فرمود : چنين بود وليكن براي محمد صلّى اللّه عليه وآله وسلّم از اين بهتر عطا كرد ، در روز خندق بادي فرستاد كه سنگريزه‌ها با آن بود ولشكرها از ملائكة فرستاد كه آنها را نمىديدند ، پس معجزهء محمد صلّى اللّه عليه وآله وسلّم دو زيادتى بر معجزهء هود عليه السّلام داشت : أول آنكه هشت هزار ملك با آن حضرت همراه بودند ، دوم آنكه باد هود غضب بود بر قوم عاد وباد محمد صلّى اللّه عليه وآله وسلّم باد رحمت بود كه مسلمانان نجات يافتند وبه كافران آسيبى نرسيد چنانكه\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nحق تعالى فرموده است  يا أَيُّهَا الَّذِينَ آمَنُوا اذْكُرُوا نِعْمَةَ اللَّهِ عَلَيْكُمْ إِذْ جاءَتْكُمْ جُنُودٌ فَأَرْسَلْنا عَلَيْهِمْ رِيحاً وَجُنُوداً لَمْ تَرَوْها  « 1 » .\r\nيهودي گفت : حق تعالى براي حضرت صالح عليه السّلام شتر از سنگ بيرون آورد براي عبرت قوم أو .\r\nحضرت فرمود : چنين بود ومحمد صلّى اللّه عليه وآله وسلّم را از اين بهتر داد ، ناقهء صالح با صالح سخن نگفت وشهادت به پيغمبرى أو نداد وما در بعضي از غزوات در خدمت آن حضرت نشسته بوديم ناگاه شترى به نزديك آن حضرت آمد وفرياد كرد وخدا أو را به سخن آورد وگفت :\r\nيا رسول اللّه ! فلان مرد مرا به كار فرمود تا پير شدم واكنون مىخواهد مرا نحر كند ومن پناه به تو آورده‌ام ، پس حضرت كسى به نزد صاحب أو فرستاد وآن شتر را از أو طلبيد وصاحبش آن را به آن حضرت بخشيد وحضرت آن را رها كرد ؛ روز ديگر در خدمت آن حضرت نشسته بوديم ناگاه اعرابى آمد وناقه‌اى را مىكشيد وديگرى بر آن ناقة دعوى مىكرد وگواهان آورده بود كه به دروغ گواهى مىدادند ، پس به امر الهى آن ناقة به سخن آمد وگفت : يا رسول اللّه ! فلان مرد را در من حقّى نيست ومن از اعرابىام وفلان يهودي مرا از اين اعرابى دزديده بود .\r\nپس يهودي گفت : إبراهيم عليه السّلام را حق تعالى در سنّ طفوليّت به عبرت گرفتن از عجائب خلق آسمان وزمين آگاه گردانيد ودر معرفت الهى كامل گردانيد ودلائل حق‌شناسى را بيان كرد .\r\nحضرت فرمود : چنين بود امّا إبراهيم عليه السّلام بعد از پانزده سال چنين آگاه شد وحضرت رسول صلّى اللّه عليه وآله وسلّم هفت سال از عمر شريفش گذشته بود كه گروهى از تجّار نصارى بسوى مكة آمدند ودر ميان صفا ومروه فرود آمدند پس بعضي از ايشان نظر كردند بسوى آن حضرت وشناختند أو را به صفتها ونعتها كه از أو در كتابهاى خود خوانده بودند وگفتند : اى طفل ! چه نام دارى ؟ گفت : محمد ، گفتند : پدر تو كيست ؟ گفت : عبد اللّه ، پس اشاره بسوى زمين\r\n\r\n\r\n","description":"","footnote":"\r\n( 1 ) . سورهء احزاب : 9 .\r\n","page_name":" 457 ","page_number":457},
  {"content":"\r\n\r\nكرده پرسيدند : اين چه نام دارد ؟ گفت : زمين ، پس اشاره به آسمان كرده گفتند : اين چيست ؟ گفت : آسمان ، گفتند : پروردگار اينها كيست ؟ گفت : خداوند عالميان ؛ پس بانگ زد بر ايشان كه : مىخواهيد مرا در دين خود به شك اندازيد من هرگز در دين خود شك نكرده‌ام . اى يهودي ! آن حضرت در وقتي عبرت گرفت وآگاه شد كه در ميان جماعتى بود كه همه بت‌پرست بوده وقمار بازى مىكردند وبه خدا شرك مىآوردند وأو تنها لا إله إلّا اللّه مىگفت .\r\nيهودي گفت : إبراهيم از نمرود به سه حجاب محجوب شد .\r\nحضرت فرمود : چنين بود وليكن محمد صلّى اللّه عليه وآله وسلّم از كسى كه ارادهء كشتن أو داشت به پنج حجاب پنهان شد دو حجاب زيادة از حجابهاى إبراهيم چنانكه حق تعالى در وصف امر آن حضرت مىفرمايد  وَجَعَلْنا مِنْ بَيْنِ أَيْدِيهِمْ سَدًّا  « وگردانيديم از پيش روى ايشان سدّى » اين حجاب أول است ،  وَمِنْ خَلْفِهِمْ سَدًّا  « واز پس ايشان سدّى » اين حجاب دوم است ،  فَأَغْشَيْناهُمْ فَهُمْ لا يُبْصِرُونَ  « 1 » « پس پوشيديم چشمهاى ايشان را پس ايشان نمىبينند » اين حجاب سوم است ؛ ودر جاى ديگر فرموده است  وَإِذا قَرَأْتَ الْقُرْآنَ جَعَلْنا بَيْنَكَ وَبَيْنَ الَّذِينَ لا يُؤْمِنُونَ بِالْآخِرَةِ حِجاباً مَسْتُوراً  « 2 » « وهرگاه بخوانى قرآن را مىگردانيم ما ميان تو وميان آنها كه ايمان نياورده‌اند به روز واپسين پرده‌اى پوشيده يا پوشنده‌اى » اين حجاب چهارم است ؛ وباز فرموده است  إِنَّا جَعَلْنا فِي أَعْناقِهِمْ أَغْلالًا فَهِيَ إِلَى الْأَذْقانِ فَهُمْ مُقْمَحُونَ  « 3 » « بدرستى كه ما كرديم در گردن ايشان غلها پس آن غلها پيوسته شده به زنخدانهاى ايشان پس ايشان سر در هوا ماندگانند وچشم برهم‌نهادگان » اين حجاب پنجم است .\r\nيهودي گفت : إبراهيم عليه السّلام حجت تمام كرد بر كافرى كه با أو مجادله كرد .\r\nحضرت فرمود : روزى رسول خدا صلّى اللّه عليه وآله وسلّم نشسته بود وشخصي به نزد أو آمد كه انكار\r\n\r\n\r\n","description":"","footnote":"\r\n( 1 ) . سورهء يس : 9 .\r\n( 2 ) . سورهء اسراء : 45 .\r\n( 3 ) . سورهء يس : 8 .\r\n","page_name":" 458 ","page_number":458},
  {"content":"\r\n\r\nمىكرد زنده شدن مردگان را در قيامت وأو را « أبيّ بن خلف » مىگفتند واستخوان پوسيده‌اى در دست داشت ، پس استخوان را ريزه كرد به دست خود وگفت : كي زنده مىكند استخوانهاى پوسيده را ؟ پس حق تعالى محمد صلّى اللّه عليه وآله وسلّم را به وحى خود گويا گردانيد كه در جواب أو فرمود : « زنده مىكند آنها را آن كسى كه آفريده است ايشان را أول مرتبه وبه هر مخلوقى عالم ودانا است » « 1 » ، پس مغلوب ومنكوب برگشت .\r\nيهودي گفت : إبراهيم عليه السّلام بتهاى قوم خود را شكست از روى غضب براي خدا .\r\nحضرت فرمود : رسول خدا صلّى اللّه عليه وآله وسلّم سيصد وشصت بت را از كعبه سرنگون كرد وشكست واز جزيرة العرب بت‌پرستى را بر طرف كرد وبت‌پرستان را به شمشير خود ذليل گردانيد .\r\nيهودي گفت : إبراهيم عليه السّلام فرزند خود را خوابانيد كه قربان كند .\r\nحضرت فرمود : براي إبراهيم بعد از خوابانيدن فرزند خود ، فدا فرستادند وذبح نكرد فرزند خود را ، ومحمد صلّى اللّه عليه وآله وسلّم دردى از اين عظيمتر به دل أو رسيد در وقتي كه در جنگ أحد بر سر عمّ خود حمزه آمد كه شير خدا ورسول بود وياور دين أو بود وأو را كشته وپاره پاره ديد وبه آن محبتي كه به أو داشت براي رضا به قضاى خدا وتسليم وانقياد نزد امر أو اظهار جزعي نكرد وآهى نكشيد وآبى از ديده جارى ننمود وفرمود : اگر نه اين بود كه صفيّه محزون مىشد وبعد از من سنّتى مىشد هرآينه أو را چنين مىگذاشتم كه درندگان ومرغان أو را بخورند واز شكم آنها محشور شود .\r\nيهودي گفت : إبراهيم عليه السّلام را قوم أو به آتش انداختند وخدا آتش را بر أو سرد كرد .\r\nحضرت فرمود : رسول خدا صلّى اللّه عليه وآله وسلّم چون به خيبر فرود آمد زن خيبريه آن حضرت را زهر داد وخدا آتش آن زهر كشنده را در جوف آن جناب سرد وسلامت گردانيد تا به نهايت خود رسيد ، وآخر به آن زهر از دنيا رفت تا ثواب شهادت بيابد .\r\nيهودي گفت : خدا بهرهء يعقوب عليه السّلام را در خير عظيم گردانيد كه أسباط را از نسل أو\r\n\r\n\r\n","description":"","footnote":"\r\n( 1 ) . ترجمهء آيهء 79 سورهء يس .\r\n","page_name":" 459 ","page_number":459},
  {"content":"\r\n\r\nبدر آورد ومريم از فرزندان أو بود .\r\nحضرت فرمود : بهرهء محمد صلّى اللّه عليه وآله وسلّم در خير بيش از أو بود كه فاطمه عليها السّلام بهترين زنان عالميان دختر أو بود وحسن وحسين وامامان از نسل حسين عليهم السّلام از فرزندان اويند .\r\nيهودي گفت : يعقوب صبر نمود بر مفارقت فرزند خود تا آنكه نزديك به هلاك رسيد .\r\nحضرت فرمود : اندوه يعقوب آخر به مواصلت منتهى شد ورسول خدا صلّى اللّه عليه وآله وسلّم به اختيار خود راضى شد به مرگ فرزندش إبراهيم وصبر كرد بر آن وفرمود : نفس اندوهناك است ودل جزع مىكند واى إبراهيم ! ما بر تو محزونيم ونمىگوئيم چيزى كه موجب ناخشنودى حق تعالى باشد ؛ ودر جميع أمور راضى به قضاى الهى بود ودر همهء افعال منقاد امر أو بود .\r\nيهودي گفت : يوسف عليه السّلام تلخى مفارقت پدر را كشيد وبراي ترك معصيت ، اختيار مشقّت زندان نمود وأو را در چاه انداختند .\r\nحضرت فرمود : رسول خدا صلّى اللّه عليه وآله وسلّم هجرت كرد بسوى مدينه از حرم خدا كه محلّ انس ومأمن ومنشأ أو بود وتلخى غربت را چشيد ومفارقت أهل وفرزند را اختيار نمود ، وچون حق تعالى مىدانست شدت اندوه أو را بر مفارقت مكة وكعبه به أو خوابى نمود مثل خواب يوسف وبر عالميان راستى آن خواب را ظاهر گردانيد چنانكه خدا فرموده است  لَقَدْ صَدَقَ اللَّهُ رَسُولَهُ الرُّؤْيا بِالْحَقِّ  « 1 » تا آخر آية ، واگر يوسف عليه السّلام در زندان محبوس شد رسول خدا صلّى اللّه عليه وآله وسلّم سه سال خود را براي خدا در شعب أبى طالب محبوس گردانيد وخويشان ودوستان از أو دورى كردند وكار را بر أو در همه باب تنگ كردند تا آنكه حق تعالى مكرهاى ايشان را به ضعيفترين خلق خود باطل نمود وارضه را فرستاد كه نامهء ايشان را كه براي قطع خويشى آن حضرت نوشته بودند ودر كعبه ضبط كرده بودند خورد وبه اين سبب پيمان ايشان باطل شد وحقّيّت آن حضرت ظاهر شد وبعد از آن از درّه بيرون آمد .\r\n\r\n\r\n","description":"","footnote":"\r\n( 1 ) . سورهء فتح : 27 .\r\n","page_name":" 460 ","page_number":460},
  {"content":"\r\n\r\nيهودي گفت : حق تعالى تورات را براي موسى عليه السّلام فرستاد كه مشتمل است بر احكام وحكم الهى .\r\nحضرت فرمود : حق تعالى به پيغمبر آخر الزمان صلّى اللّه عليه وآله وسلّم سورهء « بقره » و « مائده » را به عوض إنجيل داد وطس‌ها وطه ونصف سوره‌هاى مفصّل را كه از سورهء محمد صلّى اللّه عليه وآله وسلّم است تا آخر قرآن وحم‌ها را به عوض تورات داد ونصف مفصّل را با مسبّحات به عوض زبور داد وسورهء بني إسرائيل وبراءة را به عوض صحف إبراهيم وصحف موسى داد وزيادة بر كتابهاى پيغمبران به آن حضرت داد وهفت سورهء طولانى وسورهء حمد كه سبع مثاني است وساير كتاب وحكمتهاى بىحساب را .\r\nيهودي گفت : حق تعالى با موسى عليه السّلام مناجاة گفت در طور سينا .\r\nحضرت فرمود : خدا با پيغمبر ما مناجاة كرد نزد سدرة المنتهى - ببين تفاوت ره از كجاست تا به كجا - پس مقام آن حضرت در آسمانها مشهور ونزد عرش الهى مذكور است .\r\nيهودي گفت : حق تعالى محبّتى از خود بر موسى افكنده بود كه هركه أو را مىديد در محبت أو بىاختيار مىشد .\r\nحضرت فرمود : براي رسول خدا صلّى اللّه عليه وآله وسلّم درجه ومحبّتى عظيم مقرر گردانيده واز آن است كه شهادت به وحدانيّت خود را مقرون به شهادت به رسالت أو گردانيده است كه در هيچ محل صدا به « أشهد أن لا إله إلّا اللّه » بلند نمىكنند مگر آنكه صدا به « اشهد انّ محمدا رسول اللّه » بلند مىكنند .\r\nيهودي گفت : براي منزلت موسى عليه السّلام خدا بسوى مادر أو وحى كرد .\r\nحضرت فرمود : به مادر محمد صلّى اللّه عليه وآله وسلّم نيز نداى ملائكة رسيد وشهادت دادند كه أو رسول خداست ودر جميع كتابهاى خدا نام نامى أو مكتوب است وخواب ديد كه به أو گفتند : اين فرزند كه در شكم توست سيّد اولين وآخرين است وأو را محمد نام كن ، پس خدا از نامهاى بزرگوار خود نامى براي أو اشتقاق كرد ، پس خدا محمود است وأو محمد است .\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nيهودي گفت : خدا موسى عليه السّلام را بر فرعون مبعوث گردانيد وآيت بزرگ به أو داد .\r\nحضرت فرمود : محمد صلّى اللّه عليه وآله وسلّم را خدا بسوى فرعونهاى بسيار فرستاد مانند أبو جهل ، عتبه ، شيبه ، أبو البختري نضر بن الحرث ، أمية « 1 » بن خلف ، منبه ، نبيه ؛ وبسوى آن پنج نفر ديگر كه استهزاء به آن حضرت مىكردند يعنى وليد بن مغيرهء مخزومى ، عاص بن وائل سهمى ، اسود بن عبد يغوث زهرى ، اسود بن مطّلب وحارث بن طلاطله ؛ پس خدا آيات ومعجزات نمود به ايشان در آفاق جهان ودر نفسهاى ايشان تا ظاهر شد بر ايشان كه أو حقّ است .\r\nيهودي گفت : خدا براي موسى از فرعون انتقام كشيد .\r\nحضرت فرمود : براي محمد صلّى اللّه عليه وآله وسلّم نيز از فرعونها انتقام كشيد ، امّا آن پنج نفر كه استهزاء وسخريه به آن حضرت مىكردند پس خدا فرستاد  إِنَّا كَفَيْناكَ الْمُسْتَهْزِئِينَ  « 2 » « بدرستى كه از تو كفايت كرديم شرّ استهزاء كنندگان را » پس هر پنج نفر را در يك روز هلاك كرد ، هر يك را به نوع خاصي ، امّا وليد را پس به اينكه گذشت به موضعي كه مردى از خزاعة تيرى تراشيده بود وريزه‌اى از تراشهاى تير أو بر پاى أو نشست واز آن موضع خون روان شد وهرچند سعى كردند خون بند نشد وفرياد مىكرد : پروردگار محمد مرا كشت ، تا به جهنم واصل شد ؛ وعاص بن وائل پى كارى بيرون رفت در اثناى راه سنگى از زير پاى أو گرديد واز كوه افتاد وپاره پاره شد وفرياد مىكرد : پروردگار محمد مرا كشت ، تا آتش افروز جهنم شد ؛ واسود بن عبد يغوث به استقبال زمعه پسر خود بيرون رفت ودر سايهء درختى قرار گرفت جبرئيل آمد وسر أو را گرفت وبر درخت مىزد وأو به غلام خود مىگفت كه : مگذار اين را كه با من چنين كند ، غلامش مىگفت : تو خود سر بر درخت مىزنى من كسى را نمىبينم ، پس فرياد مىكرد : پروردگار محمد مرا كشت ، تا به جهنم واصل شد ؛ واسود بن مطّلب را حضرت رسول صلّى اللّه عليه وآله وسلّم نفرين كرد كه خدا أو را نابينا كند وبه\r\n\r\n\r\n","description":"","footnote":"\r\n( 1 ) . در مصدر « ابىّ » ذكر شده است .\r\n( 2 ) . سورهء حجر : 95 .\r\n","page_name":" 462 ","page_number":462},
  {"content":"\r\n\r\nمرگ فرزندش مبتلا گرداند ، پس در اين روز پى كارى رفت جبرئيل برگ سبزى بر صورت أو زد ونابينا شد وماند تا مرگ فرزندش را ديد وبر مفارقت أو به درك أسفل رسيد ؛ واسود بن حارث ما هي شورى خورد وتشنه شد وآن قدر آب خورد كه شكمش شق شد ومىگفت : پروردگار محمد مرا كشت ، تا به حميم جهنم رسيد . وجميع پنج نفر در يك ساعت معذّب شدند وسببش آن بود كه روزى به نزد حضرت رسول صلّى اللّه عليه وآله وسلّم آمدند وگفتند : اى محمد ! ما تو را مهلت داديم تا ظهر ، اگر از گفتهء خود بر نگردى تو را خواهيم كشت ، پس آن حضرت غمگين به خانه مراجعت فرمود ودر را بر روى خود بست ، پس جبرئيل در همان ساعت نازل شد واين آية را آورد  فَاصْدَعْ بِما تُؤْمَرُ وَأَعْرِضْ عَنِ الْمُشْرِكِينَ  « 1 » يعنى : « اظهار كن امر خود را براي أهل مكة وايشان را بسوى ايمان بخوان واعراض كن از مشركان » ، حضرت فرمود : يا جبرئيل ! چه كنم با مستهزئان كه مرا وعيد كشتن كرده‌اند ؟ جبرئيل اين آية را خواند  إِنَّا كَفَيْناكَ الْمُسْتَهْزِئِينَ  « 2 » حضرت فرمود : اى جبرئيل ! ايشان يك ساعت قبل از اين نزد من بودند ! جبرئيل گفت : همه را دفع كردم ، پس بيرون آمد وامر خود را ظاهر گردانيد ؛ وباقي فراعنه را خدا در روز بدر به شمشير ملائكة ومؤمنان هلاك كرد وباقي مشركان گريختند .\r\nيهودي گفت : خدا موسى را عصا داد كه هرگاه مىانداخت اژدها مىشد .\r\nحضرت فرمود : خدا به محمد صلّى اللّه عليه وآله وسلّم معجزه‌اى از اين نيكوتر داد زيرا مردى از أبو جهل قيمت شترى طلب داشت كه از أو خريده بود وبه شراب خوردن مشغول شده بود وآن مرد به أو راه نمىيافت ، پس يكى از آنها كه استهزا به حضرت رسول مىكردند از آن مرد پرسيد : كي را مىطلبى ؟ گفت : عمرو بن هشام را كه از أو قيمت شتر خود را مىخواهم ، گفت : مىخواهى من تو را دلالت كنم بر كسى كه حقهاى مردم را مىگيرد ؟ گفت : آرى ، پس أو را بسوى حضرت رسول صلّى اللّه عليه وآله وسلّم دلالت كرد وپيوسته أبو جهل مىگفت : آرزو دارم كه\r\n\r\n\r\n","description":"","footnote":"\r\n( 1 ) . سورهء حجر : 94 .\r\n( 2 ) . سورهء حجر : 95 .\r\n","page_name":" 463 ","page_number":463},
  {"content":"\r\n\r\nمحمد را به من كارى بيفتد ومن با أو سخريه كنم وحاجتش را بر نياورم ، پس آن مرد به نزد حضرت آمد وگفت : شنيده‌ام كه ميان تو وعمرو بن هشام آشنائى هست مىخواهم براي من شفاعت كنى نزد أو كه حقّ مرا بدهد ؛ حضرت برخاست وبه در خانهء أو آمد وفرمود :\r\nبرخيز اى أبو جهل وحقّ اين مرد را بده ، ودر آن روز حضرت أو را به كنيت أبو جهل ياد كرد وأو را پيشتر أبو جهل نمىگفتند ؛ پس أو بسرعت برخاست وحقّ آن مرد را داد وبه مجلس خود برگشت ، يكى از أصحاب أو گفت : از ترس محمد زر را دادى ؟ أبو جهل گفت :\r\nمرا معذور داريد چون آن حضرت پيدا شد از جانب راستش مردان ديدم كه حربه‌ها در دست داشتند وآن حربه‌ها مىدرخشيد واز جانب چپش دو اژدها ديدم كه دندانها بر هم مىزدند وآتش از چشمهاى ايشان شعله مىكشيد ، اگر امتناع مىكردم أيمن نبودم كه آن مردان به حربه‌ها شكم مرا بدرند وآن اژدهاها مرا درهم بشكنند ، پس يك اژدها برابر اژدهاى موسى است وخدا يك اژدهاى ديگر را با هشت ملك كه حربه‌ها در دست داشتند زيادة از آن به آن حضرت عطا فرمود ، وبدرستى كه آن حضرت كفار قريش را بسيار آزار مىكرد در دعوت كردن ايشان بسوى دين حق ، پس روزى در ميان ايشان ايستاد وعقلهاى ايشان را به سفاهت نسبت داد ودين ايشان را عيب كرد وبتهاى ايشان را دشنام داد وپدران ايشان را به گمراهى نسبت داد ، وايشان غمگين شدند وأبو جهل گفت : واللّه مرگ از براي ما بهتر است از اين زندگانى آيا در ميان شما اى گروه قريش كسى نيست كه كشته شدن را بر خود قرار دهد ومحمد را بكشد ؟ گفتند : نه ، أبو جهل گفت : من أو را مىكشم اگر فرزندان عبد المطّلب خواهند مرا بكشند واگر خواهند ببخشند ، قريش گفتند :\r\nاگر چنين كنى احسانى به جميع أهل مكة كرده خواهى بود كه هميشه تو را به آن ياد كنند ، أبو جهل گفت : أو سجدهء بسيار مىكند در دور كعبه ، هرگاه به نزد كعبه بيايد وسجده كند من سنگى بر سر أو مىاندازم . پس چون آن حضرت به نزديك كعبه آمد وهفت شوط طواف كرد وبعد از طواف نماز كرد وبه سجده رفت وسجده را طول داد ، أبو جهل سنگ گرانى برداشت واز جانب سر آن حضرت آمد وچون به نزديك آن حضرت رسيد ديد شتر مستى دهن گشوده از جانب آن حضرت متوجه أو شد ، چون أبو جهل آن صورت را ديد بلرزيد\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nوسنگ بر پايش افتاد ومجروح گرديد وخون‌آلوده ومتغير برگشت وعرق از أو مىريخت ، أصحاب أو گفتند كه : ما هرگز چنين حالي در تو مشاهده نكرده بوديم ، گفت :\r\nمرا معذور داريد چنين حالي مشاهده كردم كه هرگز نديده بودم .\r\nيهودي گفت : خدا به موسى عليه السّلام دست نوراني داده بود .\r\nحضرت فرمود : خدا به حضرت مصطفى از اين بهتر داده بود ودر هر مجلس كه آن حضرت مىنشست از جانب راست وجانب چپ آن حضرت نوري ساطع مىشد كه جميع مردم مىديدند .\r\nيهودي گفت : در دريا راهى براي موسى گشوده شد .\r\nحضرت فرمود : براي محمد صلّى اللّه عليه وآله وسلّم بهتر از اين شد ، در وقتي كه در خدمت أو به جنگ حنين مىرفتيم به رودخانه‌اى رسيديم كه عمق آن چهارده قامت بود ، صحابه گفتند : يا رسول اللّه ! چگونه خواهد شد حال ما ، دريا در پيش است ودشمن از عقب ؟ چنانكه أصحاب موسى گفتند  إِنَّا لَمُدْرَكُونَ  « 1 » پس آن حضرت از ناقة فرود آمد وگفت :\r\nخداوندا ! براي هر پيغمبر مرسل معجزه‌اى دادى پس آيت قدرت خود را به من بنما ؛ وسوار شد وبر روى آب روان شد وصحابه نيز از عقب أو بر روى آب روان شدند واز آب گذشتند وسم اسبان ايشان تر نشده بود پس برگشتيم وحق تعالى فتح روزى كرد .\r\nيهودي گفت كه : خدا به موسى سنگى داد كه دوازده چشمه از آن جارى مىشد .\r\nحضرت فرمود : چون حضرت رسول در حديبيه فرود آمد وأهل مكة أو را محاصره كردند ، أصحاب آن حضرت از تشنگى شكايت كردند ، چهارپايان ايشان از تشنگى نزديك بود هلاك شوند ، پس فرمودند كه ظرفى آوردند ، ودست مبارك خود را در ميان آن گذاشت وآب از ميان انگشتانش جارى شد وآن قدر آمد كه همه سيراب شديم وچهارپايان سيراب شدند ومشگهاى خود را پر كرديم . وباز در حديبيه آب ناياب شد ودر آن موضع چاهى بود خشك شده بود پس تيرى از جعبهء خود بيرون آورد وبه دست براء\r\n\r\n\r\n","description":"","footnote":"\r\n( 1 ) . سورهء شعراء : 61 .\r\n","page_name":" 465 ","page_number":465},
  {"content":"\r\n\r\nبن عازب داد وگفت : ببر اين تير را ودر ميان چاه خشك نصب كن ، چون چنان كرد دوازده چشمه از زير آن تير روان شد . ودر روز ميضاة عبرتي وعلامتي مانند سنگ موسى براي منكران پيغمبرى أو ظاهر شد كه آب نداشتند وتشنه بودند وبه وضو محتاج بودند ، پس ظرف وضو را طلبيد ودست معجز آثار خود را ميان ظرف استوار كرد ، پس آب جارى شد وبلند شد تا آنكه هشت هزار نفر وضو ساختند وسيراب شدند وچهارپايان را آب دادند وآنچه توانستند برداشتند .\r\nيهودي گفت كه : حق تعالى به موسى « منّ وسلوى » داد .\r\nحضرت فرمود : خدا براي آن حضرت وامّت أو غنيمت كافران را حلال گردانيد وبراي احدى پيش از أو حلال نكرده بود ، واين بهتر بود از ترنجبين ومرغ بريان ؛ وزيادة از آن به آن حضرت وامّت أو كرامت كرد كه بر عزم عمل صالح ثواب براي ايشان مقرر نمود ودر امّتهاى ديگر مقرر نكرده بود ، پس اگر يكى از امّت أو قصد حسنه‌اى بكند وبه عمل نياورد يك ثواب براي أو نوشته مىشود واگر به عمل آورد ده ثواب براي أو نوشته مىشود .\r\nيهودي گفت : خدا ابر را سايه‌بان موسى ولشكر أو گردانيد .\r\nحضرت فرمود : خدا اين را براي موسى در وقتي كرد كه ايشان را در « تيه » حيران كرده بود وبه حضرت رسول صلّى اللّه عليه وآله وسلّم از آن بهتر داد كه ابر بر أو سايه مىافكند از روزى كه متولد شد تا روزى كه به عالم قدس رحلت نمود در حضر وسفر .\r\nيهودي گفت : خدا آهن را براي داود عليه السّلام نرم كرد كه از آن زرهها به دست خود ساخت .\r\nحضرت فرمود : حق تعالى براي محمد صلّى اللّه عليه وآله وسلّم سنگ سخت را در روز خندق نرم كرد وصخرهء بيت المقدس در زير پاى أو نرم شد مثل خمير ، ومكرر أمثال اين معجزه را در غزوات آن حضرت مشاهده كرديم .\r\nيهودي گفت : داود به سبب خطاى خود آن قدر گريست كه كوهها با أو به راه افتاده به ناله آمدند .\r\nحضرت فرمود : رسول خدا صلّى اللّه عليه وآله وسلّم از شدت خوف اله چون به نماز مىايستاد از سينهء معرفت دفينهء أو صدائى شنيده مىشد مانند صداى جوشيدن ديگى كه بر روى آتش نهاده\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nباشند از بسيارى گريهء آن حضرت ، با آنكه حق تعالى أو را از عقاب خود أيمن گردانيده بود مىخواست خشوع نمايد براي پروردگار خود وديگران پيروى آن حضرت نمايند در تضرع وخشوع در عبادت وده سال بر سر انگشتان ايستاد ونماز كرد تا آنكه قدمهاى محترمش ورم كرد ورنگ گلگونش زرد شد وتمام شب به نماز مىايستاد تا آنكه حق تعالى أو را عتاب نمود كه : « ما نفرستاديم قرآن را بر تو كه خود را به تعب اندازى » « 1 » ، وآن قدر مىگريست كه مدهوش مىشد پس مىگفتند : يا رسول اللّه ! آيا خدا گناه گذشته وآيندهء تو را بخشيده است ؟ مىگفت : بلى آيا بندهء شكر كنندهء خدا نباشم ؟ ؛ واگر كوهها با داود عليه السّلام به حركت آمده وتسبيح گفتند ، روزى با رسول خدا صلّى اللّه عليه وآله وسلّم بودم در كوه « حرا » ناگاه كوه به حركت درآمد ، حضرت فرمود : قرار گير كه نيست بر پشت تو مگر پيغمبرى وصدّيق شهيدى ، پس كوه أطاعت كرد وأجابت امر أو نمود وساكن شد ؛ وروزى با آن حضرت به كوهى گذشتيم كه مانند قطرات أشك آبى از آن مىريخت ، حضرت خطاب فرمود به كوه : چرا گريه مىكنى ؟ كوه به امر الهى به سخن آمد وگفت : يا رسول اللّه ! روزى حضرت مسيح بر من گذشت ومردم را مىترسانيد به آتشى كه آتش افروز آن مردمان وسنگ خواهد بود ومن تا به حال مىگريم از بيم آنكه مبادا من از آن سنگ باشم ، رسول خدا صلّى اللّه عليه وآله وسلّم فرمود : مترس كه آن سنگ كبريت است ، پس كوه قرار گرفت وساكن شد وگريه‌اش برطرف شد .\r\nيهودي گفت : خدا سليمان را پادشاهى داد كه براي احدى بعد از أو سزاوار نيست .\r\nحضرت فرمود : بهتر از آن به رسول خدا صلّى اللّه عليه وآله وسلّم عطا كرد ، روزى حق تعالى ملكي را بسوى آن حضرت فرستاد كه هرگز پيش از آن به زمين نيامده بود وگفت : اى محمد ! اگر خواهى زنده باشى هميشه در زمين با نعمت وپادشاهى جميع زمين واين كليدهاى خزينه‌هاى زمين است براي تو آورده‌ام وكوهها همه طلا ونقره شوند وبا تو حركت كنند به هر جا كه روى واز آنچه در آخرت براي تو مقرر كرده‌ام از درجات عاليه هيچ كم نشود ؛\r\n\r\n\r\n","description":"","footnote":"\r\n( 1 ) . سورهء طه : 2 .\r\n","page_name":" 467 ","page_number":467},
  {"content":"\r\n\r\nپس جبرئيل عليه السّلام كه خليل آن حضرت بود از ميان ملائكة اشاره كرد به آن حضرت كه :\r\nاختيار تواضع وشكستگى بكن ، رسول خدا صلّى اللّه عليه وآله وسلّم گفت : بلكه مىخواهم پيغمبر باشم وبندهء ذليل باشم ويك روز بيابم وبخورم ودر روز ديگر نيابم ونخورم وزود ملحق شوم به برادران خود از پيغمبرانى كه پيش از من بوده‌اند ؛ پس حق تعالى بر درجات أو افزود حوض كوثر وشفاعت را واين بزرگتر است از پادشاهى دنيا از أول تا آخر دنيا هفتاد مرتبه ، ووعده داد أو را مقام محمود كه در قيامت أو را بر عرش خود بنشاند وفرمان را در آن روز مخصوص أو گرداند .\r\nيهودي گفت : خدا باد را براي سليمان مسخّر گردانيد كه تخت أو را بامداد يك‌ماهه راه وپسين يك‌ماهه راه مىبرد .\r\nحضرت فرمود : حق تعالى سيد أنبياء صلّى اللّه عليه وآله وسلّم را در كمتر از ثلث يك شب از مكة به مسجد أقصى كه يك‌ماهه راه است واز آنجا به ملكوت سماوات كه پنجاه هزار سال راه است برد ، ودر قرب أو را به مرتبهء قاب قوسين ونزديكتر رسانيد ودر ساق عرش أنوار جمال ذو الجلال را به چشم دل مشاهده نمود ، وحق تعالى به آن حضرت ملاطفتها فرمود وتكليفهاى دشوار امّتهاى ديگر را بر امّت أو آسان ساخت ، چنانكه سابقا مذكور شد .\r\nيهودي گفت : خدا شياطين را مسخّر سليمان عليه السّلام نمود .\r\nحضرت فرمود : شياطين با وجود كفر مسخّر سليمان گرديدند وحق تعالى شياطين وجنّيان را مسخّر آن حضرت گردانيد كه به أو ايمان آوردند ، پس نه نفر از أكابر واشراف جنّيان نصيبين ويمن از فرزندان عمرو بن عامر كه نامهاى ايشان شصاه ، مصاه ، الهملكان ، مرزبان ، مازمان ، نضاه ، صاحب ، حاضب وعمرو « 1 » بود به خدمت رسول خدا آمدند در وقتي كه آن حضرت در بطن النخل بود وايمان آوردند چنانكه حق تعالى قصهء ايشان را در قرآن فرموده است  وَإِذْ صَرَفْنا إِلَيْكَ نَفَراً مِنَ الْجِنِّ يَسْتَمِعُونَ الْقُرْآنَ  « 2 » مراد اين نه نفرند ،\r\n\r\n\r\n","description":"","footnote":"\r\n( 1 ) . در مصدر « شضاه ومضاه . . . وهاضب وهضب . . . » ذكر شده است .\r\n( 2 ) . سورهء احقاف : 29 .\r\n","page_name":" 468 ","page_number":468},
  {"content":"\r\n\r\nوبعد از آن هفتاد ويك هزار نفر از جن آمدند وبا آن حضرت بيعت كردند كه روزه بدارند ونماز بكنند وزكات بدهند وحج وجهاد بكنند وخير خواه مسلمانان باشند ومعذرت طلبيدند از كفر وبت‌پرستى خود وبه اختيار خود ايمان آوردند وترك تمرد كردند ، وآن حضرت مبعوث بود بر جميع جنّيان .\r\nيهودي گفت : يحيى عليه السّلام را حق تعالى حكمت وعلم داد در سنّ طفوليّت وگريه مىكرد بىآنكه گناهى كرده باشد .\r\nحضرت فرمود : يحيى عليه السّلام در عصري بود كه بت‌پرستى وجاهليت نبود وسيد أنبياء صلّى اللّه عليه وآله وسلّم را خدا حكمت وعلم وفهم داد در طفوليّت در ميان گروهى كه همه بت‌پرستان ولشكر شيطان بودند وهرگز به بت‌پرستى رغبت نكرد ودر عيد ايشان حاضر نشد وهرگز كسى از أو دروغ نشنيد وپيوسته أو را امين وراستگو وبردبار مىگفتند وروزهء يك هفته وزيادة وكم را به يكديگر وصل مىكرد كه در ميان آن طعام وآب تناول نمىفرمود ومىگفت : من مانند يكى از شما نيستم ، شب نزد پروردگار خود به سر مىآورم ومرا طعام وآب مىدهد ، وآن قدر مىگريست از خوف خدا كه جاى نمازش تر مىشد از ترس خدا بىگناهى وجرمي .\r\nيهودي گفت : مىگويند عيسى عليه السّلام در گهواره سخن گفت .\r\nحضرت فرمود : محمد صلّى اللّه عليه وآله وسلّم چون از شكم مادر به زمين آمد دست چپ را به زمين گذاشت ودست راست را بسوى آسمان برداشت ولب به كلمهء شهادت گشود واز دهان نيّر البيانش نوري ساطع گرديد كه أهل مكة قصرهاى شام وأطراف آن را ديدند وقصرهاى سرخ يمن وقصرهاى سفيد إصطخر فارس ونواحي آنها را ديدند وتمام دنيا در شب ولادت أو منوّر گرديد وجنّ وانس وشياطين بترسيدند وگفتند : امر غريبى در دنيا حادث شده است كه اين آثار عجيبه به ظهور آمده است ، ملائكة را مىديدند در آن شب نوراني كه فرود مىآمدند از آسمان وبالا مىرفتند وصداى تسبيح وتقديس ايشان را مىشنيدند وستاره‌ها مضطرب شده فرو مىريختند وتيرهاى شهاب از همه طرف مىدويدند ، وشيطان از مشاهدهء اين غرائب مضطرب شده خواست براي استعلام امر اين به آسمان بالا\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nرود زيرا كه أو را تا آسمان سوم راه بود وشياطين گوش مىدادند در آسمان وسخنان از ملائكة مىشنيدند ، وچون خواستند در آن شب بالا روند راه خود را مسدود يافتند وملائكة تيرهاى شهاب را براي دفع ايشان در كمان گذاشتند واينها همه از دلالات وعلامات پيغمبرى محمد صلّى اللّه عليه وآله وسلّم بود .\r\nيهودي گفت : مىگويند عيسى عليه السّلام كور وپيس را شفا مىبخشيده است به اذن خدا .\r\nحضرت فرمود : رسول خدا صلّى اللّه عليه وآله وسلّم بسيارى از أصحاب عاهات وبليّات را به صحت رسانيد ، از آن جمله روزى از أحوال يكى از صحابه جويا شد ، گفتند : يا رسول اللّه ! أو از شدت بلا بمنزلهء جوجه شده است كه پرهاى آن ريخته باشد ، حضرت به عيادت أو رفت وپرسيد : آيا در صحت دعائي مىكردى ؟ گفت : بلى مىگفتم : پروردگارا ! هر عقوبت كه مرا در آخرت خواهى كرد آن را بزودى در دنيا بر من بفرست ؛ رسول خدا صلّى اللّه عليه وآله وسلّم فرمود : چرا نگفتى  رَبَّنا آتِنا فِي الدُّنْيا حَسَنَةً وَفِي الْآخِرَةِ حَسَنَةً وَقِنا عَذابَ النَّارِ  « 1 » ؟ يعنى : « اى پروردگار ما ! عطا كن ما را در دنيا نعمت ورحمت نيكوئى ودر آخرت نعمت ورحمت نيكوئى ونگاه دار ما را از عذاب جهنم » ، چون اين دعا را خواند صحت يافت وگويا از بندى رها شد وبرخاست با ما بيرون آمد .\r\nوباز شخصي از قبيلهء جهينه كه به خوره مبتلا شده بود واعضايش مىريخت به خدمت آن حضرت آمد واز مرض خود شكايت كرد ، حضرت قدحى آب گرفت وآب دهان معجز نشان خود را بر آن انداخت وفرمود : اين آب را بر بدن خود بمال ، چون چنين كرد شفا يافت وچنان شد كه گويا هرگز بلائي نداشته است .\r\nوأيضا اعرابى به خدمت آن حضرت آمد كه به برص مبتلا شده بود وآب دهان مبارك خود را بر برص أو افكند ، وهنوز از پيش رسول خدا صلّى اللّه عليه وآله وسلّم برنخاسته بود كه شفا يافت .\r\nاگر گوئى عيسى عليه السّلام ديوانگان وجن يافتگان را نجات داد پس بدان كه محمد صلّى اللّه عليه وآله وسلّم روزى با بعضي از أصحاب خود نشسته بود ناگاه زنى آمد وگفت : يا رسول اللّه ! پسر من\r\n\r\n\r\n","description":"","footnote":"\r\n( 1 ) . سورهء بقره : 201 ، در روايت « اللهم آتنا . . . » آمده است .\r\n","page_name":" 470 ","page_number":470},
  {"content":"\r\n\r\nمشرف بر مرگ شده است هرچند طعام نزد أو مىآوريم خميازه مىكشد وطعام نمىتواند خورد ، پس رسول خدا برخاست ومتوجه خانهء أو شد وما در خدمت أو رفتيم وچون به آن بيمار رسيديم حضرت فرمود : « جانب يا عدوّ اللّه من وليّ اللّه فانا رسول اللّه » يعنى :\r\n« دورى كن اى دشمن خدا از دوست خدا ومنم رسول خدا » ، پس شيطان از أو دور شد ، وبرخاست والحال در ميان لشكر ماست .\r\nواگر مىگوئى عيسى عليه السّلام كوران را بينا گردانيد پس بدان كه محمد صلّى اللّه عليه وآله وسلّم زيادة از اين كرد وبدرستى كه قتادة پسر ربعي مرد خوش‌روئى بود ودر جنگ أحد نيزه به چشمش خورد واز حدقه بيرون آمد وآن را به دست گرفت خدمت رسول خدا آمد وگفت : يا رسول اللّه ! بعد از اين زن من مرا دشمن خواهد داشت ، حضرت حدقهء أو را از دست أو گرفت وبه جاى خود گذاشت ونمىتوانست از ديدهء ديگر فرق كرد مگر نيكوتر وروشنتر از آن بود ؛ ودر جنگ ابن أبي الحقيق « 1 » عبد اللّه بن عتيك را جراحتي رسيد ودستش جدا شد ودر شب دست خود را به نزد آن حضرت آورد ورسول خدا صلّى اللّه عليه وآله وسلّم آن را به جاى خود گذاشت ودست بر آن ماليد وچنان شد كه از دست ديگر فرق نتوان كرد ؛ ودر جنگ كعب بن الأشرف محمد بن مسلمه را چنين بلائي به دست وچشم أو هر دو رسيد وحضرت دست بر هر دو ماليد وبه اصلاح آمد ؛ وهمچنين عبد اللّه پسر أنيس را چنين بلائي به ديدهء أو رسيد ودست مبارك بر ديدهء أو كشيد وچنان شد كه از ديدهء ديگر تمييز نمىتوانستند كرد .\r\nاينها همه دلالتهاى نبوّت أو بود .\r\nيهودي گفت : مىگويند عيسى عليه السّلام مرده را به اذن خدا زنده كرد .\r\nحضرت فرمود : محمد صلّى اللّه عليه وآله وسلّم سنگريزه در دست معجز نمايش تسبيح گفت كه با جماديّت آنها نغمه وصداى آنها را مىشنيدند بىآنكه روحي داشته باشند ، ومردگان بعد از مردن با آن حضرت سخن مىگفتند واستغاثه به آن حضرت مىكردند از آنچه ديدند از عذاب خدا ، روزى با أصحاب خود بر ميّتى كه شهيد شده بود نماز كرد وچون فارغ شد\r\n\r\n\r\n","description":"","footnote":"\r\n( 1 ) . در مصدر « حنين » ذكر شده است .\r\n","page_name":" 471 ","page_number":471},
  {"content":"\r\n\r\nفرمود : از بنى نجار كسى هست در اينجا ؟ اين ميّت ايشان را در در بهشت نگاهداشته‌اند براي سه درهم كه از فلان يهودي بر ذمّهء أو بوده ونداده است ، بدهند وأو را خلاص كنند ؛ واگر مىگوئيد عيسى عليه السّلام با مردگان سخن گفت ، محمد صلّى اللّه عليه وآله وسلّم از اين عجيب‌تر كارى كرد ، چون در قلعهء طائف فرود آمد وأهل آن را محاصره نمود گوسفند بريان كرده‌اى براي آن حضرت فرستادند كه در زهر پخته بودند پس ذراع آن گوسفند به سخن آمد وگفت : يا رسول اللّه ! از من مخور كه مرا به زهر آلوده‌اند ، اگر حيوان زنده سخن گويد از بزرگترين معجزات است پس هرگاه حيوان كشتهء بريان كرده سخن گويد عظيم‌تر خواهد بود ؛ وچنان بود كه درخت را مىطلبيد وأجابت أو مىكرد ومىآمد ؛ وبهائم وحيوانات ودرندگان در مواطن بسيار با آن حضرت سخن گفتند وشهادت بر پيغمبرى أو دادند ومردم را از مخالفت أو بر حذر داشتند واينها زيادة از معجزهء عيسى است .\r\nيهودي گفت : مىگويند عيسى عليه السّلام خبر مىداد قوم خود را به آنچه در خانه‌ها خورده بودند وذخيرة كرده بودند .\r\nحضرت فرمود : عيسى عليه السّلام خبر مىداد قوم خود را به آنچه در پس ديوارى پنهان بود ، وحضرت رسول صلّى اللّه عليه وآله وسلّم خبر مىداد قوم خود را از جنگ « موته » وكيفيت حرب ايشان را نقل مىفرمود وهركه شهيد مىشد مىفرمود كه : الحال فلان شهيد شد وميان آن حضرت وايشان يك‌ماهه راه بود ؛ ومكرر مردى مىآمد كه از چيزى سؤال كند حضرت مىفرمود كه : تو مىگوئى حاجت خود را يا من بگويم ؟ أو مىگفت : بلكه تو بگو يا رسول اللّه ، مىفرمود : براي فلان حاجت وفلان مطلب آمده‌اى ، وآنچه در خاطر أو بود بيان مىفرمود ؛ وخبر مىداد أهل مكة را به رازهاى پنهان ايشان واز آن جمله وقتي كه عمير بن وهب از مكة به مدينه آمد وبه آن حضرت گفت كه : براي خلاص كردن پسر خود آمده‌ام ، حضرت به أو فرمود : دروغ گفتى بلكه با صفوان بن اميّه در حطيم برخوردى وياد كرديد كشتگان بدر را وگفتيد : واللّه مرگ براي ما بهتر است از زندگانى بعد از آنچه محمد صلّى اللّه عليه وآله وسلّم با ما كرد وآيا زندگانى مىتوان كرد بعد از آن كشتگان كه در چاه بدر ديديم ، تو گفتى : اگر نه اين بود كه من صاحب عيال وقرض دارم هرآينه تو را از محمد راحت مىدادم ، صفوان\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nگفت : من ضامن مىشوم قرض تو را بدهم ودختران تو را با دختران خود جا دهم كه هر چه بر سر دختران من مىآيد بر سر دختران تو بيايد از نيك وبد ، تو گفتى كه : بپوشان بر من وبه كسى اظهار مكن وتهيهء سفر من بكن تا بروم وأو را بكشم واز براي اين كار آمده‌اى ، گفت : راست گفتى يا رسول اللّه واكنون من شهادت مىدهم به وحدانيّت خدا وبه آنكه تو پيغمبر وفرستادهء اوئى . وأمثال اينها بسيار واقع شد كه احصا نمىتوان كرد .\r\nيهودي گفت : مىگويند كه عيسى عليه السّلام از گل به هيئت مرغ مىساخت ودر آن مىدميد پس مرغى مىشد وپرواز مىكرد .\r\nحضرت فرمود : محمد صلّى اللّه عليه وآله وسلّم نيز شبيه اين را كرد ، در روز حنين سنگى را به كف گرفت وما از آن سنگ صداى تسبيح وتقديس شنيديم پس با سنگ خطاب كرد كه : شكافته شو ، وآن سنگ به سه پاره شد واز هر پاره‌اى صداى تسبيحى مىشنيديم بغير از آنچه از ديگرى مىشنيديم ، ودر وقت ديگر درختى را طلبيد وأجابت أو نمود وزمين را شكافت ونزديك أو آمد واز هر شاخ آن درخت صداى تسبيح وتهليل وتقديس بلند بود پس امر فرمود درخت را به دونيم شد پس گفت : باز به يكديگر بچسبيد ، چسبيدند ، پس فرمود كه : شهادت ده از براي من به پيغمبرى ، چون شهادت داد فرمود كه : برگرد به جاى خود تسبيح وتهليل وتقديس‌گويان ، وچنين كرد ، واين واقعه در مكة واقع شد در پهلوى قصّابخانهء مكة .\r\nيهودي گفت : مىگويند عيسى عليه السّلام جهانگردى مىكرده ودر زمين سياحت مىنموده است .\r\nحضرت فرمود كه : حضرت رسول صلّى اللّه عليه وآله وسلّم بيست سال « 1 » جهاد كرد وبا لشكر خود سفرها مىنمود براي جهاد با كافران عرب وعدد بىشمار از ايشان را به شمشير آبدار غرق درياى تبار وروانهء درك أسفل نار گردانيد كه هر يك به شجاعت وشمشير مشهور هر ديار وپيوسته مشغول هر كارزار بودند ، وسفر نكرد مگر به قصد جهاد دشمنان دين .\r\n\r\n\r\n","description":"","footnote":"\r\n( 1 ) . در مصدر « ده سال » ذكر شده است .\r\n","page_name":" 473 ","page_number":473},
  {"content":"\r\n\r\nيهودي گفت : مىگويند عيسى زاهد بوده است .\r\nحضرت فرمود : محمد صلّى اللّه عليه وآله وسلّم زاهدترين پيغمبران بود وأو سيزده زن داشت بغير كنيزان كه با آنها مقاربت مىنمود ، وهرگز خوانى از پيش أو برنداشتند كه طعام در آن مانده باشد ، ونان گندم نخورد واز نان جو سه شب پياپى سير نشد ، وچون از دنيا رحلت نمود زره آن حضرت نزد يهودي مرهون به چهار درهم بود ، وزر سرخ وسفيد از أو نماند با آن شهرها كه فتح كرد وغنيمتها كه از كافران گرفت ، وبسيار بود كه در روزى سيصد هزار درهم وچهارصد هزار درهم به مردم قسمت مىكرد وچون شب مىشد وسائلى به نزد أو مىآمد وسؤال مىكرد حضرت مىگفت : سوگند مىخورم بآن خدائى كه محمد را به راستى فرستاده است در خانهء آل محمد امشب نه يك صاع جو هست ونه يك صاع گندم ونه يك درهم ونه يك دينار .\r\nيهودي گفت : پس من شهادت مىدهم كه بجز خداى يگانه خداوندى نيست وشهادت مىدهم كه محمد رسول خداست وشهادت مىدهم كه خدا هيچ پيغمبر وهيچ رسول را درجه‌اى وفضيلتى نبخشيده است مگر آنكه همه را براي محمد صلّى اللّه عليه وآله وسلّم رسول خود جمع كرده است واضعاف آنچه به همهء ايشان داده بود به أو داده است .\r\nپس ابن عباس به علي بن أبي طالب عليه السّلام گفت : گواهى مىدهم كه تو از راسخان در علمي .\r\nحضرت فرمود : چون بتوانم گفت اين فضيلتها را در حقّ كسى كه حق تعالى با آن عظمت وجلال اخلاق أو را عظيم وبزرگ شمرده وفرموده است  وَإِنَّكَ لَعَلى خُلُقٍ عَظِيمٍ  « 1 » . « 2 »\r\nودر تفسير حضرت امام حسن عسكرى عليه السّلام مذكور است كه : چون حضرت رسول صلّى اللّه عليه وآله وسلّم بسوى مدينه هجرت نمود وآيات راستى ومعجزات پيغمبرى آن حضرت\r\n\r\n\r\n","description":"","footnote":"\r\n( 1 ) . سورهء قلم : 4 .\r\n( 2 ) . احتجاج 1 / 497 - 536 .\r\n","page_name":" 474 ","page_number":474},
  {"content":"\r\n\r\nظاهر شد يهودان در مقام كيد ومكر درآمدند وسعى مىكردند در محو كردن أنوار وباطل كردن حجتهاى آن حضرت ، واز جمله جماعتى كه سعى مىكردند در تكذيب وردّ حجج آن حضرت مالك بن الصيف بود وكعب بن الأشرف وحىّ بن اخطب وجدى بن اخطب وأبو ياسر بن اخطب وأبو لبابة بن عبد المنذر وشعبه ، پس روزى مالك به رسول خدا صلّى اللّه عليه وآله وسلّم گفت : اى محمد ! تو دعوى مىكنى كه پيغمبر خدائى ، من ايمان نمىآورم به تو مگر آنكه ايمان آورد از براي تو اين بساطى كه در زير ماست وگواهى دهد بر حقّيّت تو .\r\nوأبو لبابه گفت : ايمان نمىآورم مگر وقتي كه گواهى دهد براي تو اين تازيانه كه در دست من است . وكعب گفت : ايمان نمىآورم تا گواهى دهد اين درازگوشى كه بر آن سوارم بر حقّيّت تو .\r\nحضرت فرمود : بندگان را نيست كه بعد از وضوح حجت وظهور معجزه اين نوع تكليفات در درگاه خدا كنند وبايد در مقام تسليم وانقياد باشند واكتفا نمايند به آنچه خدا براي ايشان ظاهر گردانيده است ، آيا بس نيست شما را كه حق تعالى أوصاف مرا وحقّيّت ونبوّت مرا در تورات وإنجيل وصحف إبراهيم عليه السّلام براي شما بيان كرده است وبيان كرده است كه علي بن أبي طالب برادر ووصى وخليفهء من است وبهترين خلق است بعد از من ؟\r\nوبس نيست شما را كه چنين معجزهء باهرى مانند قرآن براي من فرستاده است كه همهء خلق عاجزند از آنكه مثل آن بياورند ؟ وآنچه شما طلب كرديد من جرأت نمىنمايم كه از خداوند خود طلب نمايم بلكه مىگويم آنچه خدا از براهين ومعجزات مرا داده است بس است از براي من وشما ، پس اگر عطا فرمايد آنچه طلبيديد از زيادتى طول واحسان أو خواهد بود بر من وبر شما ، واگر ندهد براي آن است كه مصلحت در دادن آنها نيست وآنچه داده است براي اتمام حجت كافى است .\r\nپس چون حضرت از اين سخن فارغ شد به قدرت الهى آن بساط به سخن آمد وگفت :\r\nشهادت مىدهم كه نيست خدائى بجز معبود يكتا وأو را شريك نيست ويگانه است در ايجاد وتربيت اشيا وهر چيز به أو محتاج است وأو به هيچ چيز محتاج نيست وتغيير وزوال بر أو محال است وزن وفرزند أو را نيست وهيچ‌كس را در حكم با خود شريك\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nنكرده است . وشهادت مىدهم براي تو يا محمد كه بنده ورسول اوئى وتو را فرستاده است با هدايت ودين حق تا غالب گرداند تو را بر همهء دينها هرچند نخواهند مشركان ، وگواهى مىدهم كه علي بن أبي طالب برادر ووصى وخليفهء توست در امّت تو وبهترين خلق است بعد از تو وهركه با أو دوستى كند با تو دوستى كرده وهركه با أو دشمنى كند با تو دشمنى كرده وهركه أطاعت أو كند أطاعت تو كرده وهركه معصيت أو كند معصيت تو كرده است وهركه تو را أطاعت كند أطاعت خدا كرده است ومستحقّ سعادت مىگردد وخشنودى خدا وهركه تو را نافرمانى كند خدا را نافرمانى كرده ومستحقّ عذاب اليم خدا مىگردد در آتش جهنم .\r\nچون اين حال را يهودان مشاهده كردند متعجب گرديدند وگفتند : نيست اين مگر سحر هويدا ! چون اين سخن گفتند بساط به حركت آمد وبلند شد وآنها را كه بر بالاى آن نشسته بودند بر رو افكند ، وبار ديگر خدا أو را به سخن آورد وگفت : من كه بساطم حق تعالى مرا گرامى داشت وگويا گردانيد به توحيد وبه تمجيد خود وگواهى دادن از براي محمد صلّى اللّه عليه وآله وسلّم پيغمبر أو به آنكه أو بهترين پيغمبران است ورسول اوست بسوى جميع خلايق وقيام به عدالت وحق مىنمايد در ميان بندگان خدا ، وگواهى دادن براي امامت برادر أو ووصىّ أو ووزير أو كه از نور أو بهم رسيده وخليل ويار اوست وادا كنندهء قرضهاى اوست ووفاكننده به وعده‌هاى اوست ويارى كنندهء دوستان وبراندازندهء دشمنان اوست ، وانقياد مىنمايم كسى را كه محمد صلّى اللّه عليه وآله وسلّم امام گردانيده وبيزارم از كسى كه با أو دشمنى بكند ، پس سزاوار نيست كه كافران بر من پا گذارند وبر روى من بنشينند ، نبايد كه بر من بنشينند مگر آنها كه ايمان به خدا ورسول صلّى اللّه عليه وآله وسلّم ووصىّ أو آورده‌اند .\r\nپس حضرت رسول به سلمان وأبو ذر ومقداد وعمار گفت : برخيزيد وبر روى اين بساط بنشينيد كه شما به آنچه اين بساط گواهى داد ايمان آورده‌ايد .\r\nوچون ايشان بر روى آن بساط قرار گرفتند حق تعالى به قدرت كاملهء خود تازيانهء أبو لبابه را گويا گردانيد وگفت : شهادت مىدهم به يگانگى خداوندى كه آفرينندهء خلايق است وپهن كنندهء روزيها است وتدبير كنندهء جميع أمور است وبر همه چيز قادر وتوانا\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nاست ، وگواهى مىدهم براي تو اى محمد كه رسول وبنده وبرگزيده وخليل ودوست وخليفه وپسنديدهء خدائى وتو را به سفارت ورسالت فرستاده است كه سعادتمندان به تو نجات يابند وبدبختان به تو هلاك گردند ، وشهادت مىدهم كه علي بن أبي طالب در ملأ أعلى مذكور است كه أو سيد خلايق است بعد از تو واوست كه قتال مىكند بر تنزيل كتاب خدا تا مخالفان تو را به قبول دين تو درآورد اگر خواهند واگر نخواهند ، وبعد از تو قتال خواهد كرد بر تأويل قرآن با منافقان كه از دين منحرف گرديده‌اند وخواهشهاى نفوس ايشان بر عقلهاى ايشان غالب گرديده است ومعنى كتاب خدا را تحريف كرده‌اند ودوستان خدا را بسوى بهشت خواهد كشيد ودشمنان خدا را به شمشير آبدار به نار ملك قهّار خواهد رسانيد .\r\nپس تازيانه خود را از دست أبو لبابه خلاص كرد وأو را بر رو افكند وهرچند أو برمىخاست ، أو را مىانداخت ، أبو لبابه گفت : واي بر من ! مرا چه مىشود ؟ !\r\nتازيانه گفت : اى أبو لبابه ! من كه تازيانهء توام حق تعالى مرا گويا گردانيد به توحيد خود وگرامى داشت به حمد خود ومشرّف گردانيد به تصديق پيغمبرى محمد صلّى اللّه عليه وآله وسلّم بهترين بندگان خود ، وگردانيد مرا از آنها كه اختيار كرده‌اند دوستى وأطاعت بهترين خلق را بعد از آن حضرت كه مخصوص گرديده است به شوهرى دختر أو كه بهترين زنان عالميان است ، ومشرّف گرديده است به خوابيدن در فراش أو در شبى كه ارادهء قتل أو كردند وذليل گردانندهء دشمنان اوست به شمشير خود ، بيان‌كننده است در ميان امّت أو حلال وحرام وشريعتها واحكام را ، پس سزاوار نيست كه من در دست كسى باشم كه معانده كند واظهار مخالفت آن حضرت نمايد ، پيوسته چنين خواهم كرد با تو تا آنكه ايمان بياورى يا كشته شوى .\r\nأبو لبابه گفت : اى تازيانه ! من نيز شهادت مىدهم به آنچه تو شهادت به آن دادى واعتقاد كردم وايمان آوردم به آنچه تو گفتى .\r\nتازيانه گفت : چون اظهار ايمان كردى من نيز در دست تو قرار گرفتم وخدا بهتر مىداند آنچه در دل توست وحكم خواهد كرد از براي تو وبر تو در روز قيامت .\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nپس حضرت باقر عليه السّلام فرمود : اسلام أو نيكو نشد واز أو اعمال بد به ظهور آمد .\r\nپس آن يهودان از خدمت حضرت برخاستند وپنهان به يكديگر مىگفتند كه : محمد بختى دارد وهرچه مىخواهد از براي أو به عمل مىآيد وأو پيغمبر نيست .\r\nپس چون كعب بن الأشرف خواست بر درازگوش گوش سوار شود بر جست وأو را بر سر انداخت ومجروح گردانيد ، چون بار ديگر سوار شد باز أو را به زمين افكند تا آنكه هفت نوبت چنين كرد ، در مرتبهء هفتم به سخن آمد وگفت : اى بندهء خدا ! بد بنده‌اى بوده‌اى ، تو آيات خدا را ديدى وكافر شدى به آنها وايمان نياوردى ومن كه حمار توام خدا گرامى داشت مرا به توحيد خود وگواهى مىدهم به يگانگى خداوندى كه خالق أنام وصاحب جلال واكرام است وشهادت مىدهم كه محمد بنده ورسول اوست وبهترين أهل دار السلام است ، فرستاده شده است تا سعادتمند گرداند آنها را كه حق تعالى سعادت ايشان را مىدانسته وشقى گرداند آنها را كه در علم خدا شقاوت ايشان بوده ، وشهادت مىدهم كه علي بن أبي طالب ولىّ خدا ووصىّ رسول اوست ، حق تعالى به أو فيروز مىگرداند سعادتمندان را هرگاه توفيق قبول كردن پندهاى أو بيابند وبه آداب أو عمل نمايند وهر چه را امر فرمايد بجا آورند وهرچه را نهى نمايد ترك كنند ، وبدرستى كه حق تعالى به شمشيرهاى سطوت أو وحمله‌هاى قوّت أو دشمنان محمد را ذليل خواهد گردانيد پس ايشان را خواهد كشانيد به شمشيرهاى قاطع وبرهان ساطع يا بسوى درجات ايمان يا دركات نيران ، پس سزاوار نيست كه كافرى بر من سوار شود بلكه بر من سوار نخواهد شد مگر كسى كه ايمان آورد به خدا وتصديق نمايد محمد رسول أو را در جميع گفته‌هاى أو ودرست داند جميع كرده‌هاى أو را خصوصا نصب كردن برادر خود على را كه وصى وخليفهء أو ووارث علم وشاهد بر امّت أو وادا كنندهء قرضهاى أو ووفاكننده به وعده‌هاى أو ودوستدار دوستان أو ودشمن دشمنان اوست .\r\nپس حضرت رسول صلّى اللّه عليه وآله وسلّم فرمود : اى كعب بن الأشرف ! درازگوش گوش تو از تو عاقلتر است وابا كرد از آنكه تو سوارش شوى وبعد از اين هرگز سوارش نخواهى شد پس بفروش أو را به بعضي از مؤمنان .\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nكعب گفت : من نيز أو را نمىخواهم براي آنكه جادوى تو بر آن اثر كرده است .\r\nپس حمار به قدرت خداوند جبار آن نگونسار تبهكار را ندا كرد كه : اى دشمن خدا ! ترك كن بىادبى را در خدمت پيغمبر خدا ، بخدا سوگند اگر نه از ترس مخالفت أو بود هرآينه تو را به سمهاى خود نرم مىكردم وسرت را به دندانهاى خود مىكندم . پس ذليل وساكت ماند وسخن حمار بر أو دشوار نمود وشقاوت بر أو غالب شد وبا مشاهدهء اين معجزات ايمان نياورد .\r\nپس ثابت بن قيس آن حمار را از أو به صد درهم « 1 » خريد وپيوسته بر آن سوار مىشد وبه خدمت حضرت رسول صلّى اللّه عليه وآله وسلّم مىآمد وبا نهايت نرمى ورهوارى وهموارى راه مىرفت وحضرت به أو مىفرمود : اى ثابت ! براي ايمان تو چنين رهوار وفرمانبردار تو گرديده است .\r\nپس چون يهودان از خدمت رسول خدا رفتند اين آيهء كريمه نازل شد  سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ  « 2 » « يكسان است بر ايشان خواه بترسانى ايشان را خواه نترسانى ايمان نمىآورند » « 3 » .\r\nأيضا در تفسير امام عليه السّلام مذكور است كه : روزى از والد بزرگوار خود امام على النقى عليه السّلام از معجزات مشهورهء رسول خدا صلّى اللّه عليه وآله وسلّم سؤال كردم ، فرمود :\r\nمعجزهء أول - سايه انداختن ابر بود بر سر آن حضرت ، وآن چنان بود كه رسول خدا صلّى اللّه عليه وآله وسلّم چون براي خديجة عليها السّلام به سفر شام به مضاربه رفت ويك ماه راه بود ودر عين شدت گرما بود ودر آن بيابانها گرما شدت مىكرد وبادهاى گرم مىوزيد پس حق تعالى براي آن حضرت ابرى مىفرستاد كه محاذى سر آن سرور بود ، وچون راه مىرفت ابر حركت مىكرد وهرگاه مىايستاد ابر مىايستاد وبه هر سو مىرفت همراه أو بود ونمىگذاشت حرارت آفتاب به آن حضرت برسد ، چون باد تند مىوزيد كه ريگ وخاك\r\n\r\n\r\n","description":"","footnote":"\r\n( 1 ) . در مصدر « صد دينار » ذكر شده است .\r\n( 2 ) . سورهء بقره : 6 .\r\n( 3 ) . تفسير امام حسن عسكرى عليه السّلام 92 - 98 .\r\n","page_name":" 479 ","page_number":479},
  {"content":"\r\n\r\nبر روى قريش مىريخت به نزديك آن حضرت كه مىرسيد ساكن ولطيف وملايم وصاف مىشد ومانند نسيم ملايم بدون ريگ وغبار بر آن حضرت مىوزيد ، پس قريش مىگفتند : مجاورت محمد بهتر است از خيمه‌ها وخانه‌ها ، ودر وقت شدت باد پناه به آن حضرت مىبردند وچون به نزديك آن حضرت مىرسيدند از شدت باد أيمن مىشدند ولى ابر مخصوص آن حضرت بود واثر أو به ديگرى نمىرسيد ، چون جمعى از غريبان به قافله مىرسيدند مىگفتند : سبب اين ابر چيست كه مخصوص يك مكان است وبا قافله حركت مىكند وبر همه سايه نمىافكند ؟ أهل قافله مىگفتند : نظر كنيد بسوى ابر كه بر آن نوشته است نام صاحبش ، چون نظر مىكردند مىديدند بر آن نوشته است : « لا إله إلّا اللّه محمّد رسول اللّه ايّدته بعليّ سيّد الوصيّين وشرّفته بآله الموالين له ولعليّ وأوليائهما والمعادين لأعدائهما » يعنى : « به جز معبود يكتا خداوندى نيست ومحمد رسول خداست وقوّت بخشيدم محمد را به على كه بهترين أوصيا است ومشرّف گردانيدم أو را به آل أو كه دوست وپيرو محمد وعلى ودوستان ايشانند ودشمن دشمنان ايشانند » پس هر صاحب سوادي وبىسوادى آن خط را مىخواند ومىفهميد .\r\nمعجزهء دوم - سلام كردن كوهها وسنگها بود بر آن حضرت ، چنان بود كه چون رسول خدا صلّى اللّه عليه وآله وسلّم از سفر شام مراجعت نمود وهر ربحى كه در آن سفر ديده بود در راه خدا تصدّق كرد ، هر روز به كوه حرا بالا مىرفت واز قلهء آن كوه نظر مىكرد بسوى آثار رحمت خدا وأنواع عجائب خلقت وبدايع حكمت حق تعالى ، ونظر حقيقت بين خود را به أطراف زمين واكناف آسمان وأقطار درياها وكوهها وبيابانها به جولان درمىآورد واز آن آثار بر وحدت وقدرت وحكمت وعظمت وجلال قادر مختار استدلال مىكرد واز دقايق حكمت هر يك عبرتها مىگرفت وخدا را چنانكه شرط پرستيدن بود عبادت مىكرد ، پس چون چهل سال از عمر شريفش گذشت ودل حقايق منزلش قابل انعكاس أنوار سبحانى ومخزن حكم واسرار رباني گرديد حق تعالى درهاى آسمان صورت ومعنى را براي أو گشود كه پيوسته در ملكوت اعلا نظر مىكرد وأفواج ملائكة را به خدمتش فرستاد كه فوج فوج بر أو نازل مىشدند وايشان را مىديد وبا ايشان سخن مىگفت وأنوار رحمت يزدانى\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nاز ساق عرش أعظم تا فرق آن رسول مكرّم پيوسته شد واشعهء خورشيد جلال كريم متعال ظاهر وباطن أو را فرو گرفت وجبرئيل مطوّق به نور كه طاووس ملائكهء رحمان است بسوى أو نازل شد وبه دست قدرت بازوى عزتش را گرفت وحركت داد وگفت : اى محمد ! بخوان ، فرمود : چه چيز بخوانم ؟ گفت :       اقْرَأْ بِاسْمِ رَبِّكَ الَّذِي خَلَقَ . خَلَقَ الْإِنْسانَ مِنْ عَلَقٍ . اقْرَأْ وَرَبُّكَ الْأَكْرَمُ . الَّذِي عَلَّمَ بِالْقَلَمِ . عَلَّمَ الْإِنْسانَ ما لَمْ يَعْلَمْ       « 1 » يعنى : « بخوان به نام پروردگار تو كه همه چيز را آفريد ، بيافريد آدميان را از خونهاى بسته ، وپروردگار تو آن بزرگوارى است كه كريمتر است از همهء كريمان ، آن خداوندى كه بياموزانيد مردم را نوشتن به قلم ، وبياموخت انسان را آنچه نمىدانست » ، پس حق تعالى وحى نمود بسوى أو آنچه وحى نمود وجبرئيل به آسمان رفت ورسول خدا صلّى اللّه عليه وآله وسلّم از كوه به زير آمد واز آثار تعظيم وجلال الهى كه أو را فرا گرفته بود وغرائب أحوالي كه مشاهده نموده بود حالتي بر آن حضرت طارئ شد مانند تب ولرز وتفكر مىنمود در آنكه : چون تبليغ رسالت نمايم بسوى قوم خود باور نخواهند كرد ومرا به ديوانگى ومصاحبت شيطان نسبت خواهند داد ، وآن حضرت پيوسته داناترين خلق وگرامىترين عباد بود نزد مردم ودشمن‌ترين چيزها نزد أو شياطين وافعال وأقوال ديوانگان بود وبه اين سبب دلتنگ شده بود ، پس حق تعالى خواست سينهء أو را گشايش دهد ودلش را صاحب شجاعت گرداند لهذا هر كوه وسنگ وكلوخ را براي أو به سخن آورد كه به هر چيز از اينها مىرسيد أو را ندا مىكردند : « السّلام عليك يا محمّد السّلام عليك يا وليّ اللّه السّلام عليك يا رسول اللّه » بشارت باد تو را بدرستى كه حق تعالى تو را فضيلت وجمال وزينت وكمال داده وتو را گرامىترين خلايق اولين وآخرين گردانيده ، از اين دلتنگ مباش كه قريش تو را ديوانه وسفيه ومفتون گويند ، بدرستى كه فاضل كسى است كه خدا أو را تفضيل دهد وكريم آن كسى است كه خداوند عالميان أو را گرامى دارد ، پس دلتنگ مشو از تكذيب قريش وستمكاران عرب پس بزودى تو را پروردگار تو به اقصاى مراتب كرامات وارفع منازل\r\n\r\n\r\n","description":"","footnote":"\r\n( 1 ) . سورهء علق : 1 - 5 .\r\n","page_name":" 481 ","page_number":481},
  {"content":"\r\n\r\nدرجات خواهد رسانيد وبزودى دوستان تو شاد خواهند شد به وصىّ تو علي بن أبي طالب كه علوم تو را در ميان عباد وبلاد پهن خواهد كرد وأو درگاه شهرستان علم توست ، وبزودى چشم تو روشن خواهد شد به دختر تو فاطمه واز أو واز على بيرون خواهند آمد حسن وحسين كه بهترين جوانان أهل بهشتند وبزودى دين تو در عالم منتشر خواهد شد ، ودر آخرت مزد دوستان تو وبرادر تو را عظيم خواهد كرد ولواى حمد را به دست تو خواهد گذاشت وتو به دست برادرت على خواهى داد وهر پيغمبر وصدّيق وشهيد در زير آن علم خواهند بود وعلى ايشان را بسوى بهشت خواهد برد ، پس ميزان جلال را براي آن حضرت از آسمان آوردند وآن حضرت را در يك كفه گذاشتند وجميع امّت آن حضرت را در كفهء ديگر گذاشتند وأو از همه سنگين‌تر آمد ، پس آن حضرت را از ميزان فرود آوردند وعلى را در پايهء أو گذاشتند وبا ساير امّت سنجيدند وآن حضرت از همه سنگين‌تر آمد ، پس ندا رسيد به آن حضرت كه : اى محمد ! اين علي بن أبي طالب است برگزيدهء من كه دين تو را به أو قوّت خواهم داد وبهتر از جميع امّت توست بعد از تو ، پس در آن وقت حق تعالى سينهء معرفت دفينهء آن حضرت را گنجايش أداء رسالت وتحمل مشقتهاى امّت داد وبر أو آسان گردانيد معارضهء ايشان را وجنگ كردن وجدال نمودن با طاغيان قريش را .\r\nمعجزهء سوم - آن است كه حق تعالى دفع كرد وهلاك گردانيد آنها را كه قصد كشتن آن حضرت نمودند ، واز جملهء آنها آن بود كه در وقتي كه هفت سال از سنّ آن حضرت گذشته بود چنان نشو ونما كرده بود در خير وسعادت كه در ميان أطفال قريش نظير وشبيه خود نداشت ودر آن وقت گروهى از يهودان شام وارد مكة شدند وچون نظر ايشان بر آن حضرت افتاد ودر أو مشاهده كردند صفتها ونعتها كه از أو در كتابها خوانده بودند پنهان به يكديگر گفتند : بخدا سوگند اين همان محمد است كه خوانده‌ايم كه در آخر الزمان بيرون خواهد آمد وبر يهود وساير أهل دنيا غالب خواهد شد وحق تعالى به أو دولت يهود را زايل خواهد گردانيد وايشان را ذليل خواهد كرد ، پس حسد ايشان را باعث شد بر اينكه صفات را كتمان كردند وبه ساير يهودان گفتند : اين پادشاهى است كه پادشاهى أو بر طرف\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nخواهد شد وبه يكديگر گفتند : بيائيد تا حيله‌اى برانگيزيم براي كشتن أو زيرا خدا آنچه را مقدّر گردانيده محو مىتواند كرد ، پس عزم كردند بر قتل آن حضرت وگفتند : أول أو را امتحان مىكنيم از صفات أو واگر همان باشد كه ما خوانده‌ايم أو را مىكشيم زيرا كه حليه وصورت بسيار مشتبه مىباشد ، پس گفتند : ما در كتب خوانده‌ايم كه خدا أو را از خوردن حرام وشبهه اجتناب مىفرمايد پس أو را بطلبيد وطعام حرامى وشبهه‌اى نزد أو حاضر گردانيد تا تجربه كنيم كه حرام وشبهه را خواهد خورد يا نه ، پس اگر يكى از آنها را بخورد آن نيست كه ما خوانده‌ايم ، واگر نخورد مىدانيم كه اوست پس بايد سعى كنيم در هلاك كردن أو تا دين ما را برطرف نكند .\r\nپس آمدند به نزد أبو طالب وآن حضرت را با أبو طالب وجمعى از قريش به ضيافت طلبيدند ومرغ مسمنى « 1 » كه گلويش را فشرده بودند وبىذبح آن را هلاك كرده بودند وبريان كرده بودند نزد ايشان حاضر كردند ، أبو طالب وساير قريش از آن خوردند وآن حضرت هرچند دست بسوى آن مرغ دراز مىكرد دست مطهر أو بىاختيار به جانب ديگر مىرفت وبه آن مرغ نمىرسيد .\r\nيهودان گفتند : يا محمد ! چرا از اين مرغ تناول نمىنمائى ؟\r\nفرمود : اى گروه ! هرچند دست دراز كردم كه لقمه‌اى بردارم دستم بسوى ديگر رفت ، مىبايد كه اين مرغ حرام باشد كه پروردگار من مرا از خوردن آن اجتناب مىفرمايد .\r\nگفتند : اين حلال است ، اگر رخصت مىفرمائى ما لقمه‌اى از ان در دهان تو بگذاريم .\r\nحضرت فرمود : اگر توانيد ، بكنيد . چون لقمه را برداشتند وخواستند در دهان مطهر آن سرور گذارند هرچند سعى كردند نتوانستند ودست ايشان به جانب ديگر مىرفت ؛ حضرت فرمود : چون دانستيد كه خدا مرا از اين طعام اجتناب مىفرمايد اگر طعام ديگر داريد بياوريد ، پس مرغ مسمن ديگر بريان كردند وآوردند ، وآن را از خانهء همسايهء ايشان كه غايب بود بىرخصت أو گرفته بودند به قصد آنكه چون بيايد قيمتش را به أو\r\n\r\n\r\n","description":"","footnote":"\r\n( 1 ) . مسمن : فربه .\r\n","page_name":" 483 ","page_number":483},
  {"content":"\r\n\r\nبدهند وبه اين سبب شبهه داشت ، وچون حاضر كردند وحضرت لقمه‌اى از آن برداشت وخواست كه به دهان گذارد آن لقمه سنگين شد واز دستش افتاد ، وهرچند لقمه برمىداشت چنين مىشد ، گفتند : يا محمد ! چرا از اين نمىخورى ؟\r\nحضرت فرمود : از اين طعام نيز مرا منع مىكنند وچنان گمان مىبرم از شبهه باشد كه خدا مرا از خوردن آن منع مىنمايد .\r\nيهودان گفتند : شبهه نيست ، اگر مىفرمائى ما به دهان تو بگذاريم ؟\r\nفرمود : اگر توانيد ، بكنيد . پس هرچند لقمه بر گرفتند وخواستند كه بلند كنند به جانب دهان آن حضرت برند لقمه سنگين شد واز دستشان افتاد ، حضرت فرمود : اين شبهه است وخدا مرا از خوردن آن نگاه مىدارد .\r\nپس قريش از مشاهدهء اين حال تعجب كردند وسبب زيادتى عداوت ايشان نسبت به آن حضرت شد ، پس يهودان به قريش گفتند : از اين طفل بسى آزارها به شما خواهد رسيد ونعمتهاى شما را از شما سلب خواهد كرد وكار أو بسيار بلند خواهد شد .\r\nپس هفتاد نفر از يهودان اتفاق كردند بر قتل آن حضرت وحربه‌هاى خود را به زهر آب دادند ودر شب تاريك كه آن حضرت بر كوه حرا بالا مىرفت از عقب أو بالا رفتند وشمشيرها كشيدند ، وايشان از شجاعان ودليران ومشاهير يهود بودند ، وچون اراده كردند كه متوجه آن حضرت شوند وشمشيرها را فرود آوردند ناگاه دو طرف كوه در ميان ايشان وآن حضرت به يكديگر پيوست وحايل گرديد ميان ايشان وآن حضرت ، چون آن حالت را مشاهده كردند شمشيرهاى خود را در غلاف كردند پس كوه گشوده شد ، باز شمشيرهاى كين را از نيام كشيدند وباز كوه مانع شد وچون شمشيرها را در غلاف كردند گشوده شد ، وپيوسته اين حالت بود تا رسيدن آن حضرت به بالاى كوه چهل وهفت مرتبه اين حالت رخ نمود ، چون به بالاى كوه رسيدند دور آن حضرت را احاطه كردند وخواستند متوجه آن حضرت شوند پس كوه كشيده شد ومسافت ميان آن حضرت وايشان بسيار شد وپيوسته اين حالت بود تا آن حضرت از عبادات وأوراد خود فارغ شد ، وچون ارادهء فرود آمدن از كوه نمود از عقب آن حضرت روانه شدند وهرچند ارادهء قتل آن حضرت كردند\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nباز دو طرف كوه به يكديگر متصل شد ومانع وصول ايشان گرديد تا چهل وهفت مرتبه اين حالت عود كرد ، ودر مرتبهء آخر كه حضرت پائين كوه رسيده بود شمشيرها را به جانب آن حضرت انداختند پس كوه ايشان را فشرد كه استخوانهاى ايشان را شكست وهمه به جهنم واصل شدند ، پس ندا از عالم بالا به سيد أنبيا رسيد كه : نظر كن به جانب عقب خود وبنگر كه دشمنان تو را چگونه دفع كرديم ، پس چون نظر كرد دو طرف كوه از يكديگر جدا شد وآن كافران از ميان آن درّه فروريختند وهمهء روها وپشتها وپهلوها ورانها وساقهاى ايشان شكسته بود وخون از ايشان مىريخت ، آن حضرت از شرّ ايشان سالم مانده روانه شد وكوهها از هر طرف أو را ندا مىكردند كه : گوارا باد تو را يارى حق تعالى كه به ما دشمنان تو را دفع كرد وبزودى تو را يارى خواهد نمود در هنگامى كه امر تو ظاهر گردد بر جباران امّت تو به علي بن أبي طالب وبه شدت اهتمام أو در اظهار نبوّت تو واعزاز دين تو واكرام دوستان ودفع دشمنان تو ، وبزودى حق تعالى أو را تالي وثاني تو خواهد نمود وبه مثابهء جان تو خواهد بود كه در ميان دو پهلوى توست وبه منزلهء گوش وچشم ودست وپاى تو خواهد بود وقرضهاى تو را ادا خواهد كرد ووفا به وعده‌هاى تو خواهد نمود وجمال امّت تو وزينت أهل ملت تو خواهد بود ، زود باشد كه پروردگار تو دوستان أو را به سبب أو سعادتمند گرداند ودشمنان أو را هلاك گرداند .\r\nمعجزهء چهارم - آن بود كه حضرت رسول اللّه صلّى اللّه عليه وآله وسلّم چون به قضاى حاجت مىرفت از ديدهء مردم پنهان مىشد وكسى در آن حال آن حضرت را نمىديد ، پس روزى در ميان مكة ومدينه با لشكر خود همراه بود وگروهى از منافقان كه در ميان لشكر آن حضرت بودند گفتند : در اين صحرا مانعى وديوارى ودرختى وگودالى نيست امروز كه آن حضرت به قضاى حاجت بيرون مىرود ما بر أو مطّلع مىشويم تا أو را بر آن حالت مشاهده كنيم ، بعضي گفتند : حياى آن حضرت از دختران باكره بيشتر است ، هرگاه داند كه كسى بر أو مطّلع است نخواهد نشست ، پس جبرئيل سخن ايشان را به آن حضرت رسانيد وحضرت زيد بن ثابت را امر نمود كه : برو به نزد آن دو درخت كه از دور مىنمايند واز يكديگر بسيار دورند در ميان آنها بايست وفرياد كن كه : رسول خدا امر مىفرمايد شما را كه به\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nنزديك يكديگر رويد وملحق گرديد به يكديگر تا آن حضرت در عقب شما قضاى حاجت خود بكند ؛ چون زيد آن ندا را كرد ، به امر الهى آن دو درخت از زمين كنده شدند وبسوى يكديگر بسرعت روانه شدند مانند دو دوست كه سألها از يكديگر جدا مانده باشند وبا نهايت اشتياق يكديگر را ديده باشند وبه يكديگر چسبيدند مانند عاشق ومعشوق كه در زمستان در زير لحاف يكديگر را دربرگيرند .\r\nپس حضرت به عقب آن دو درخت رفت وبه قضاى حاجت نشست ، بعضي از منافقان گفتند : ما به عقب درختها مىرويم كه أو را مشاهده كنيم ، چون به آن جانب رفتند درختها به آن طرف گرديدند تا به هر جانب كه مىرفتند درختها به آن جانب مىگرديدند ، گفتند :\r\nبايد هر جمعى از طرفي بايستيم وبر دور أو حلقه زنيم ، چون چنين كردند درختها پهن شدند وبه مثابهء انبوه « 1 » از همه جانب آن حضرت را در ميان گرفتند تا از حاجت خود فارغ گرديد وبرخاست به لشكر خود برگشت وزيد بن ثابت را فرمود : برو به نزد درختها وبگو به ايشان كه : رسول خدا امر مىكند شما را كه به جاهاى خود برگرديد ، چون ايشان را ندا كرد بسرعت به جاهاى خود معاودت كردند مانند كسى كه از سوارهء تندرو شمشير كشيده‌اى كه قصد كشتن أو را داشته باشد گريزد .\r\nپس منافقان گفتند : هرگاه نگذاشت أو را بر آن حال مشاهده كنيم بيائيد برويم ومدفوع أو را ببينيم كه مانند مدفوع ماست يا نه ، چون رفتند هيچ اثر از آن موضع نيافتند ، وچون أصحاب آن حضرت از مشاهدهء آن أحوال متعجب گرديدند از آسمان ندا رسيد به ايشان كه : آيا تعجب كرديد از سعى كردن آن درختان بسوى يكديگر ؟ ! بدرستى كه سعى كردن ملائكة با كرامتهاى خدا بسوى دوستان محمد صلّى اللّه عليه وآله وسلّم وعلي عليه السّلام تندتر است از سعى اين دو درخت بسوى يكديگر ، وگريختن زبانه‌هاى آتش در قيامت از دوستان ايشان وبيزارى جويندگان از دشمنان ايشان زيادة از گريختن اين دو درخت است از يكديگر .\r\nمعجزهء پنجم - آن است كه مردى از قبيلهء ثقيف كه أو را حارث بن كلده مىگفتند وبه\r\n\r\n\r\n","description":"","footnote":"\r\n( 1 ) . أنبوبه : لوله .\r\n","page_name":" 486 ","page_number":486},
  {"content":"\r\n\r\nعلم طب مشهور بود به خدمت آن حضرت آمد وگفت : يا محمد ! به نزد تو آمده‌ام كه جنون تو را دوا كنم زيرا كه ديوانگان بسيار را دوا كرده‌ام وشفا يافته‌اند بر دست من .\r\nحضرت فرمود كه : تو خود افعال مجانين را به عمل مىآورى ومرا به جنون نسبت مىدهى ؟\r\nحارث گفت : من چه كار از كارهاى مجانين كرده‌ام ؟\r\nحضرت فرمود : همين نسبت دادن تو مرا به ديوانگى بىآنكه مرا امتحان وتجربه كنى وراست ودروغ مرا بشناسى ، از افعال عقلا نيست .\r\nحارث گفت كه : دانستم دروغ وديوانگى تو را به آنكه دعوى پيغمبرى مىكنى وقدرت بر آن ندارى .\r\nحضرت فرمود كه : اين گفتن تو كه قدرت بر آن ندارى از گفتار مجانين است زيرا كه تو هنوز از من نپرسيده‌اى كه چرا دعوى پيغمبرى مىكنى وحجتي از من نطلبيدى كه من از آن عاجز شده باشم .\r\nحارث گفت : راست مىگوئى ، اكنون از تو حجت ومعجزه بر دعوى تو طلب مىكنم ؛ پس اشاره‌اى كرد بسوى درخت عظيمى كه ريشه‌هاى آن بسيار در زمين فرو رفته بود وگفت : اين درخت را بطلب ، اگر بيايد بسوى تو مىدانم تو رسول خدائى وگواهى مىدهم براي تو به پيغمبرى ، واگر نه تو را ديوانه خواهم دانست چنانكه شنيده‌ام .\r\nپس حضرت دست مبارك خود را بلند كرد واشاره كرد بسوى آن درخت كه : بيا ، ناگاه درخت به حركت آمد وزمين را شكافت مانند نهر عظيمى وبه نزديك آن حضرت آمد وايستاد وبه آواز فصيح گفت : اينك آمدم به نزد تو يا رسول اللّه چه امر مىفرمائى مرا ؟\r\nحضرت فرمود كه : تو را طلبيدم كه گواهى دهى براي من به پيغمبرى بعد از شهادت به وحدانيّت الهى ، وگواهى دهى براي على به امامت وآنكه أو پشت وقوّت وبازو وفخر وعزت من است واگر نه أو بود خدا هيچ چيز را نمىآفريد .\r\nپس درخت به صداى بلند گفت : شهادت مىدهم كه خدا يگانه است وشريك ندارد وشهادت مىدهم كه تو اى محمد بنده ورسول اوئى ، فرستاده است تو را به راستى كه\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nبشارت دهى مطيعان را وبترسانى عاصيان را ودعوت كنى خلق را به اذن خدا بسوى أو وچراغ شاهراه هدايت باشى ، وشهادت مىدهم كه على پسر عمّ توست وبرادر توست در دين وبهرهء أو از دين حق از همه وافرتر ونصيب أو از اسلام از همه بيشتر است وأو محلّ اعتماد وسبب قوّت وعزت توست وبراندازندهء دشمنان ويارى كنندهء دوستان توست ودرگاه علوم توست در ميان امّت تو وگواهى مىدهم كه دوستان أو كه با دشمنان أو دشمنند از أهل بهشتند ودشمنان أو كه با دوستان أو دشمن وبا دشمنان أو دوستند از أهل جهنمند .\r\nپس حضرت به حارث گفت كه : اى حارث ! كسى كه بعد از اين معجزات دعوى پيغمبرى كند ديوانه است ؟\r\nحارث گفت : نه واللّه يا رسول اللّه ، وليكن گواهى مىدهم كه تو رسول پروردگار عالميانى وبهترين جميع خلقي ؛ واسلام أو نيكو شد .\r\nمعجزهء ششم - آن است كه چون حضرت رسول خدا صلّى اللّه عليه وآله وسلّم از جنگ خيبر بسوى مدينه معاودت نمود زنى از يهود كه اظهار اسلام مىكرد به خدمت آن حضرت آمد ودست بره‌اى براي آن حضرت به هديه آورد وآن را به زهر آلوده بود ؛ حضرت فرمود : اين چيست ؟ گفت : پدر ومادرم فداى تو باد يا رسول اللّه ! چون به جنگ خيبر رفتى بسيار غم تو را داشتم زيرا كه مىدانستم آنها در نهايت قوت وشجاعتند واين بره را براي خود مانند فرزند تربيت كرده بودم ، وچون مىدانستم كه تو بريان را دوست مىدارى ودست گوسفند را بيش از اعضاى ديگر أو مىخواهى پس براي خدا نذر كردم كه اگر تو را از شرّ ايشان سالم دارد اين بره را براي تو ذبح كنم ودستهايش را براي تو بياورم ، چون خدا تو را به سلامت برگردانيد به نذر خود وفا كردم ودستهاى آن را براي تو آوردم ؛ وبا آن حضرت براء بن معرور « 1 » وعلي بن أبي طالب عليه السّلام نشسته بودند ، پس حضرت فرمود : نان بياوريد ، چون نان آوردند براء بن معرور دست دراز كرد ولقمه‌اى از آن برداشت وبه دهان گذاشت ،\r\n\r\n\r\n","description":"","footnote":"\r\n( 1 ) . در صفحه 555 همين كتاب خواهد آمد كه اين ماجرا براي بشر بن براء بن معرور اتفاق افتاد ؛ وخود براء چنانكه در أسد الغابة 1 / 366 آمده است يك ماه قبل از هجرت حضرت رسول صلّى اللّه عليه وآله وسلّم وفات يافت .\r\n","page_name":" 488 ","page_number":488},
  {"content":"\r\n\r\nحضرت أمير عليه السّلام گفت : اى براء ! تقدّم مكن بر رسول خدا .\r\nبراء چون اعرابى بود وآداب نمىدانست گفت : يا علي ! مگر پيغمبر را بخيل مىدانى ؟\r\nفرمود : نه ، أو را بخيل نمىدانم وليكن مناسب تعظيم وتوقير آن حضرت آن است كه نه من ونه تو ونه احدى از مخلوق در گفتار وكردار وخوردن وآشاميدن بر أو سبقت نگيريم .\r\nباز براء گفت : من رسول خدا را بخيل نمىدانم .\r\nحضرت أمير عليه السّلام فرمود : من براي اين نمىگويم وليكن براي آن مىگويم كه اين زن يهودية است واين را آورده است وما حال أو را نمىدانيم ، اگر به امر رسول خدا صلّى اللّه عليه وآله وسلّم بخورى أو ضامن سلامتى تو خواهد بود واگر به غير امر أو بخورى أو تو را به خود مىگذارد .\r\nحضرت اينها را مىفرمود وبراء در كار خوردن بود ، ناگاه حق تعالى آن دست بره را به سخن آورد وبه زبان فصيح گفت : يا رسول اللّه ! مخور از من كه مرا به زهر آلوده‌اند ؛ ودر ساعت براء به سكرات مرگ افتاد ومرد ؛ پس حضرت رسول صلّى اللّه عليه وآله وسلّم آن زن را طلبيد وگفت : چرا چنين كردى ؟\r\nآن يهودية گفت : تو پدر وعمو وشوهر وبرادر وفرزند مرا كشته‌اى ، من اين كار را كردم وگفتم : اگر پادشاه است من انتقام خود را از أو كشيده باشم ، واگر پيغمبر است وعدهء فتح مكة وغير آن كه كرده است خواهد شد وخدا أو را حفظ خواهد كرد وبه اين نخواهد مرد .\r\nحضرت فرمود : راست گفتى ، خدا مرا حفظ مىكند ومغرور مشو به مرگ براء كه خدا أو را امتحان كرد وبه خود گذاشت به سبب آنكه تقدّم كرد بر رسول خدا واگر به امر رسول خدا مىخورد ضررى به أو نمىرسيد .\r\nپس حضرت ده تن از نيكان صحابه را طلبيد مانند سلمان وأبو ذر ومقداد وعمار وصهيب وبلال ، وحضرت أمير عليه السّلام حاضر بود ، وفرمود : بنشينيد ؛ پس دست مبارك بر آن بريان گذاشت وبادي بر آن دميد وگفت : « بسم اللّه الشّافي بسم اللّه الكافي بسم اللّه\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nالمعافي بسم اللّه الّذي لا يضرّ مع اسمه شيء [ ولا داء 
  ] « 1 » في الأرض ولا في السّماء وهو السّميع العليم » وفرمود : بخوريد به نام خدا ، وخود تناول نمود وهمه خوردند تا سير شدند وآب هم بر روى آن آشاميدند ؛ پس آن يهودية را فرمود حبس كردند ، چون روز دوم شد أو را طلبيد وفرمود : ديدى كه اين جماعت همه از زهر تو خوردند در حضور تو وخدا دفع ضرر آن نمود از پيغمبر وصحابهء أو ؟\r\nآن زن گفت : يا رسول اللّه ! تا حال در شك بودم از پيغمبرى تو والحال يقين كردم كه تو رسول خدائى ؛ پس شهادت گفت ومسلمان شد واسلامش نيكو شد .\r\nوحضرت امام زين العابدين عليه السّلام فرمود : خبر داد مرا پدرم از جدّم كه چون جنازهء براء بن معرور را آوردند كه رسول خدا صلّى اللّه عليه وآله وسلّم بر أو نماز كند فرمود : كجاست علي بن أبي طالب ؟ گفتند : يا رسول اللّه ! أو پى حاجت مسلمانى رفته است بسوى « قبا » ، حضرت نشست ونماز نكرد ؛ گفتند : يا رسول اللّه ! چرا نماز نمىكنى بر أو ؟ فرمود : خدا مرا امر كرده است تا على حاضر نشود وابراى ذمّهء أو نكند از آنچه در حضور من بر آن حضرت گفت بر أو نماز نكنم .\r\nبعضي از حاضران گفتند : يا رسول اللّه ! آن سخن را بر سبيل مزاح گفت وبه جد نگفت كه خدا أو را مؤاخذه نمايد .\r\nرسول خدا صلّى اللّه عليه وآله وسلّم فرمود : اگر به جد مىگفت حق تعالى جميع اعمال أو را حبط مىكرد ، واگر تصدّق مىكرد به قدر ما بين ثرى تا عرش اعلا از طلا ونقره فايده نمىبخشيد وليكن چون مزاح بود وعلى أو را حلال كرده است مىخواهم كه احدى از شما گمان نكند على از أو آزرده است ومىخواهم بيايد ودر حضور شما أو را حلال كند وبراي أو استغفار كند تا قرب ومنزلت أو نزد خدا بيشتر شود ودرجات أو در آخرت بلندتر شود .\r\nدر اين سخن بودند كه حضرت أمير المؤمنين عليه السّلام حاضر شد ودر برابر جنازة ايستاد وگفت : خدا رحمت كند تو را اى براء ، بدرستى كه بسيار روزه مىداشتى وبسيار نماز\r\n\r\n\r\n","description":"","footnote":"\r\n( 1 ) . از مصدر اضافه شد .\r\n","page_name":" 490 ","page_number":490},
  {"content":"\r\n\r\nمىكردى ودر راه خدا مردى .\r\nپس رسول خدا صلّى اللّه عليه وآله وسلّم فرمود : اگر احدى از مردگان از نماز رسول مستغنى مىشد هرآينه براء مستغنى مىشد به دعاى على از براي أو .\r\nپس برخاست وبر أو نماز كرد وأو را دفن كردند ، وچون برگشتند فرمود : اى وارثان ودوستان براء ! شما به تهنيت اولائيد از تعزيت زيرا كه براي ميّت شما قبّه‌ها بستند از آسمان أول تا آسمان هفتم وحجب تا كرسي تا ساق عرش وروح أو را در آن قبّه‌ها وسرا پرده‌ها بالا بردند تا داخل بهشت كردند وخزينه داران بهشت همه به استقبال أو شتافتند ، حوريان همه از غرفه‌ها مشرف گرديده واله أو شده وگفتند : خوشا حال تو اى روح براء كه براي نماز تو سيد أنبياء انتظار سيد أوصياء برد تا آمد وبر تو ترحّم كرد واز براي تو استغفار كرد وبدرستى كه حاملان عرش پروردگار ما خبر دادند ما را از پروردگار ما كه گفت : اى بندهء من كه در راه من مرده‌اى ! اگر گناه داشته باشى به عدد سنگريزه‌ها وذرهء خاك وقطرهء بارانها وبرگ درختان وبه عدد موى حيوانات ونظرهاى ايشان ونفسهاى ايشان وحركات وسكنات ايشان هرآينه همه آمرزيده خواهد شد به دعاى على از براي تو .\r\nپس حضرت رسول صلّى اللّه عليه وآله وسلّم فرمود : متعرض شويد اى بندگان خدا دعاى على را از براي شما وبپرهيزيد از نفرين أو كه هركه را نفرين كند البتة هلاك شود هرچند حسنات أو به عدد مخلوقات خدا باشد ، وهمچنين هركه على براي أو دعا كند خدا أو را سعادتمند گرداند هرچند گناهان أو به عدد مخلوقات خدا باشد .\r\nمعجزهء هفتم - آن است كه روزى حضرت رسول صلّى اللّه عليه وآله وسلّم نشسته بود ناگاه شبانى آمد وبر خود مىلرزيد ، چون آن حضرت أو را از دور ديد به أصحاب خود فرمود : اين مرد كه مىآيد قصهء غريبى دارد ؛ چون به نزد آن حضرت رسيد فرمود : خبر ده ما را به آنچه باعث ترس تو گرديده است ؟\r\nراعى گفت : يا رسول اللّه ! امر من عجيب است ، من در ميان گوسفندان خود بودم ناگاه گرگى حمله كرد بر آنها وبره‌اى را گرفت ومن با فلاخن سنگ بر آن گرگ افكندم وآن را از\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nأو گرفتم ، پس از جانب ديگر آمد گوسفندى را برد ومن با فلاخن از أو گرفتم ، تا آنكه از چهار جانب آمد وچنين كردم ، وچون در مرتبهء پنجم با مادهء خود آمد وخواست حمله آورد ومن سنگ بر أو افكندم بر دم خود نشست وبه سخن آمد وگفت : آيا شرم ندارى كه مانع مىشوى ميان من وروزيى كه خدا براي من مقرر كرده است ؟ آيا من غذائى نمىخواهم كه بخورم ؟\r\nمن گفتم : چه بسيار عجب است كه گرگ بىزبانى به زبان آدميان سخن مىگويد ؟\r\nگرگ گفت : مىخواهى خبر دهم تو را به امرى كه از اين عجيب‌تر است ؟ ! محمد صلّى اللّه عليه وآله وسلّم رسول پروردگار عالميان در ميان دو سنگستان مدينه خبر مىدهد مردم را به خبرهاى گذشته وآينده ويهودان با علم ايشان به راستى أو وخواندن وصف أو در كتابهاى پروردگار عالميان كه أو راستگوترين راستگويان است وافضلترين فاضلان است أو را تكذيب وانكار مىكنند وأو اكنون در مدينه است وبا اوست شفاى هر درد ، اى راعى ! به أو ايمان بياور تا أيمن گردى از عذاب خدا ومسلمان شو ومنقاد أو باش تا سالم بمانى از عقاب اليم خدا .\r\nپس به آن گرگ گفتم : در عجب آمدم از گفتار تو وشرم مىكنم تو را منع كنم از گوسفندان خود ، پس هر يك را خواهى بخور ومن تو را دفع ومنع نمىكنم .\r\nگرگ گفت : اى بندهء خدا ! حمد كن پروردگار خود را كه تو را از آنها گردانيد كه عبرت مىگيرند به آيات خدا وانقياد مىكنند امر أو را ، وليكن بدترين اشقيا كسى است كه مشاهده كند آيات محمد صلّى اللّه عليه وآله وسلّم را در حقّيّت برادرش علي بن أبي طالب عليه السّلام وآنچه از جانب خدا ادا مىنمايد از فضائل أو وبيند وفور علم وعمل وزهد وعبادت أو را وداند شجاعت ويارى كردن محمد صلّى اللّه عليه وآله وسلّم را به نحوى كه هيچ‌كس كسى را چنان يارى نكرده است وشنود كه حضرت رسول صلّى اللّه عليه وآله وسلّم امر مىكند مردم را به موالات أو ودوستان أو وبيزارى از دشمنان أو وخبر دهد كه خدا قبول نمىنمايد از احدى از مخالفان أو هيچ عمل را وبه اين مراتب مخالفت أو كند وانكار حقّ أو نمايد وبر أو ستم روا دارد وبا دشمنان أو دوستى كند وبا دوستان أو دشمنى كند ، اين از همهء أحوال عجيب‌تر است .\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nراعى گفت : من گفتم : اى گرگ ! آيا چنين امرى مىباشد ؟\r\nگفت : بلى از اين عظيمتر خواهد بود ، زود باشد كه أو وفرزندان أو را به قتل رسانند وحرم ايشان را أسير كنند وبا اين اعمال شنيعه دعوى مسلمانى كنند ، واز اين غريب‌تر امرى نمىباشد وبه اين سبب حق تعالى مقرر كرده است ما گرگان در آتش جهنم ايشان را از يكديگر بدريم وتعذيب ايشان موجب لذت ما باشد والمهاى ايشان موجب سرور ما گردد .\r\nمن گفتم : واللّه كه اگر نه اين بود كه بعضي از اين گوسفندان امانت است نزد من هرآينه اينها را مىگذاشتم وبه نزد آن حضرت مىرفتم كه أو را ببينم .\r\nگفت : اى بندهء خدا ! برو بسوى محمد صلّى اللّه عليه وآله وسلّم وگوسفندان را بگذار تا من براي تو بچرانم !\r\nگفتم : چگونه من اعتماد كنم بر امانت تو ؟\r\nگفت : آن خداوندى كه مرا براي هدايت تو به سخن آورد مرا قوى وامين مىگرداند بر حفظ آنها ، آيا ايمان نياوردى به محمد صلّى اللّه عليه وآله وسلّم وانقياد أو نكردى در آنچه خبر مىدهد از جانب خدا براي برادر خود على ؟ پس برو كه من شبانى تو مىكنم وحق تعالى وملائكهء مقرّبان مرا حفظ مىكنند براي آنكه خدمت دوست على را كه ولىّ خداست اختيار كردم .\r\nپس گوسفندان خود را به آن گرگان سپردم وبه خدمت تو شتافتم يا رسول اللّه .\r\nپس آن حضرت نظر كرد بسوى أصحاب خود وديد بعضي از روى تصديق شاد شدند وبعضي از روى تكذيب وشك رو ترش كردند ومنافقان با يكديگر پنهان گفتند كه : اين توطئه را محمد با اين مرد كرده است كه ضعيفان وجاهلان را بازى دهد .\r\nچون حضرت به وحى الهى بر سخن ايشان مطّلع شد تبسم نمود وفرمود : اگر شما شك كرديد در گفتار راعى من يقين كردم كه أو راست مىگويد ويقين كرد آن كسى كه با من بود در عالم أرواح در اشرف محال از عرش خداوند جبار وبا من خواهد گرديد در نهرهاى زندگانى در دار القرار وتالي من خواهد بود در كشانيدن اخيار بسوى بهشت ونور أو با نور من بود در أصلاب طيّبه وأرحام طاهره وبا من سير مىكند در مدارج ترقّيات وفضل ، بر أو\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nپوشانيده‌اند آنچه بر من پوشانيده‌اند از خلعتهاى علم وحلم وعقل وشقيق نور من است ودر اكتساب محامد ومناقب عديل من است يعنى علي بن أبي طالب عليه السّلام كه صدّيق أكبر وساقى حوض كوثر است وفاروق أعظم وسيد أكرم است ، محبت وعداوت أو حلال‌زاده وحرام‌زاده را نشان است ، ولايت أو عدّه وذخيرهء مؤمنان است ، دين مرا قوام است وعلوم مرا اعلام است ، در جنگها دلير است وبر دشمنان شير است ، پيشىگيرنده است به اسلام وايمان وسبقت جوينده است به خشنودى خداوند رحمان ، بركننده است ريشهء ظلم وطغيان را وبه حجتهاى شافى خود قطع‌كننده است عذرهاى أهل بهتان را ، خدا أو را به مثابهء گوش وچشم ودست من ساخته وأو را ياور ومعين ومؤيّد من گردانيده ، هرگاه أو با من موافقت كند از مخالفت ديگران پروا نمىكنم وهرگاه أو مرا يارى كند از خذلان ديگران انديشه نمىنمايم وچون أو مرا مساعدت نمايد از انحراف ديگران غمگين نمىشوم ، حق تعالى بهشت را به أو ومحبّان أو زينت خواهد بخشيد وجهنم را از دشمنان أو پر خواهد نمود ، كسى از امّت مرا نزديكى مرتبهء أو را روا نيست ؛ چون در وقت خبر دادن راعى روى أو به نور ايمان افروخته شد از ترش‌روئى ديگران مرا پروا نيست ، وچون محبت أو براي من خالص است به رو گردانيدن ديگران مرا اعتنا نيست ؛ آنكه گفتم علي بن أبي طالب است كه اگر جميع أهل آسمان وزمين كافر گردند هرآينه خدا اين دين را به أو تنها يارى خواهد كرد واگر جميع خلق با خدا دشمنى كنند أو تنها بر روى همه خواهد ايستاد وجان خود را در يارى دين رب العالمين وابطال راه إبليس در خواهد بأخت ، اى گروه شك كنندگان ومنافقان ! بيائيد تا برويم بر سر گلهء اين راعى وآن دو گرگ را ببينيد تا حقيقت گفتار أو بر شما ظاهر شده واز شك بيرون آئيد .\r\nپس آن حضرت با گروه مهاجران وأنصار متوجه گلهء راعى شدند وچون به آن موضع رسيدند آن دو گرگ را ديدند كه بر دور گله مىگردند وحراست آنها مىنمايند ، حضرت فرمود : مىخواهيد بر شما ظاهر گردانم كه اين دو گرگ را غرض از آن سخن غير من نبوده است ؟\r\nگفتند : بلى يا رسول اللّه .\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nفرمود : بر دور من برآئيد تا گرگان مرا نبينند ، چون چنين كردند راعى را امر فرمود كه بگو به آن گرگها : كيست آن محمد كه ذكر كرديد در ميان اين جماعت كه حاضرند ؟ پس گرگها آمدند وراه گشودند وداخل حلقه شدند وچون به آن حضرت رسيدند گفتند :\r\nالسلام عليك اى رسول پروردگار عالميان وبهترين جميع خلق ، وروهاى خود را نزد آن حضرت بر خاك ماليدند وگفتند : ما دعوت‌كننده‌ايم مردم را بسوى تو وما خبر تو را به اين راعى گفتيم وأو را به خدمت تو فرستاديم .\r\nپس حضرت متوجه منافقان شد وفرمود كه : كافران ومنافقان را ديگر حيله‌اى نماند ؛ پس حضرت فرمود : راستى راعى را در باب من دانستيد مىخواهيد راستى أو را در باب على بدانيد ؟\r\nگفتند : بلى يا رسول اللّه .\r\nفرمود : دور على را فروگيريد ، چون چنين كردند حضرت به آن گرگها خطاب نمود كه :\r\nچنانكه مرا نشان داديد على را نشان دهيد تا اين گروه بدانند آنچه در شأن أو گفته‌ايد حقّ است .\r\nپس آن گرگها آمدند ومردم را شكافتند وخود را به على رسانيدند ، وچون نظرشان بر آن حضرت افتاد روهاى خود را نزد أو بر خاك گذاشتند وگفتند : السلام عليك اى معدن كرم وسخا ومحلّ عقل وذكا وداناى صحف أولى ووصىّ محمد مصطفى ، السلام عليك اى آنكه خدا دوستان تو را سعادتمند گردانيده ودشمنان تو را شقاوت ابد رسانيده وتو را سيد أولاد محمد گردانيده ، السلام عليك اى آنكه اگر أهل زمين تو را به مثابهء أهل آسمان دوست مىداشتند هرآينه از نيكان وبرگزيدگان بودند ، واى آنكه اگر كسى ما بين زمين تا عرش اعلا را در راه خدا صرف كند وذرّه‌اى از بغض تو در دل خود بيابد هرآينه بغير از عذاب وغضب از خدا نيابد .\r\nپس صحابه بسيار متعجب شدند وگفتند : ما نمىدانستيم حيوانات نيز چنين محب ومطيعند على را .\r\nحضرت فرمود : شما أطاعت يك حيوان را براي أو ديديد وتعجب مىكنيد ، پس\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nچگونه خواهد بود حال شما اگر ببينيد منزلت أو را نزد ساير حيوانات دريا وصحرا ونزد ملائكهء زمين وآسمانها وفرشتگان كرسي وعرش اعلا ؟ ! واللّه كه در آسمان ديدم صورت على را نزد سدرة المنتهى كه حق تعالى براي مزيد شوق رؤيت ملائكة جمال آن حضرت را در آسمان خلق كرده وديدم كه ملائكة نزد آن صورت تذلل وتواضع مىكردند زيادة از تذلل اين دو گرگ نزد آن حضرت ، وچگونه تواضع نكنند نزد أو ملائكة وجميع عقلا وحال آنكه حق تعالى سوگند ياد كرده است بذات مقدس خود كه هركه نزد على به قدر موئى تواضع كند صد هزارساله راه درجات أو را در بهشت بلند گرداند ؟ ! واين تواضع كه شما مىبينيد نزد جلالت قدر أو بسيار كم است .\r\nمعجزهء هشتم - آن است كه آن حضرت أول كه به مدينه تشريف آورد در هنگام خطبه وموعظه پشت مىداد به استوانه‌اى از چوب خرما كه در مسجد بود ، پس صحابه گفتند : يا رسول اللّه ! مردم بسيار شده‌اند ومىخواهند كه بسوى تو نظر كنند در وقت خطبه ، اگر رخصت فرمائى منبرى بسازيم كه چند پايه داشته باشد كه در وقت خطبه بر آن منبر برآيى وهمه كس تو را ببينند ؛ حضرت ايشان را مرخّص فرمود ومنبرى ساختند ، وچون روز جمعه شد وآن حضرت به مسجد تشريف آورد واز آن ستون گذشت وبر منبر بالا رفت آن چوب خرما از مفارقت آن سيد أنبيا شيون گرفت مانند شيون زن فرزند مرده وناله كرد مانند نالهء زنى كه أو را درد زائيدن بىتاب كرده باشد ، پس جميع أهل مسجد از گريهء آن به فغان آمدند واز نالهء آن به فرياد آمدند ، پس آن پيغمبر رؤوف رحيم از منبر تعظيم وتكريم فرود آمد واز روى لطف آن ستون را نوازش كرد ودر بر گرفت ودست مبارك بر آن ماليد وآتش حرقت آن سوختهء نايرهء فراق را به زلال لطف تسكين نمود وفرمود كه : رسول خدا بر تو نگذشت براي تهاون به حقّ تو يا استخفاف به حرمت تو وليكن مىخواست مصلحت بندگان خدا كاملتر باشد ، وجلالت وفضل تو بر طرف نمىشود چون مدتي مسند وتكيه‌گاه محمد رسول خدا بوده‌اى ، پس نالهء آن نهال حديقهء عرفان به دلنوازى آن محبوب قلوب مقرّبان ساكن گرديد وحضرت به منبر معاودت نمود وفرمود : اى گروه مسلمانان ! اين ستون چوبين از مفارقت رسول رب العالمين ناله مىكند واز دورى أو\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nاندوهگين مىشود ودر ميان بندگان ستمكار جمعى هستند كه پروا نمىكنند از دورى ونزديكى رسول خدا ، اگر من اين چوب را در بر نمىگرفتم ودست بر آن نمىكشيدم هرگز نالهء آن ساكن نمىشد تا روز قيامت ، بدرستى كه هستند بعضي از بندگان وكنيزان خدا كه ناله مىكنند از مفارقت محمد رسول خدا وعلى مانند نالهء اين ستون ، همين بس است مؤمن را كه دلش پيچيده باشد بر محبت محمد وعلى وآل پاكيزهء ايشان ، آيا ديديد نالهء حزين اين ستون چوبين را بر مفارقت سيد المرسلين وچگونه ساكن شد چون حضرت أو را در بر گرفت ؟\r\nگفتند : بلى يا رسول اللّه .\r\nفرمود كه : سوگند مىخورم بآن خداوندى كه مرا به راستى به خلق فرستاده است كه شوق ونالهء خزينه‌داران بهشت وحوران وغلمان وقصور وبساتين ومنازل آن بسوى دوستان ومعتقدان محمد وآل طيّبين ايشان وبيزارى جويندگان از دشمنان ايشان زيادة از شوق ونالهء اين ستون است بسوى رسول خدا ، وچيزى كه حنين وأنين ايشان را تسكين مىبخشيد صلوات فرستادن شيعيان على است بر محمد وآل پاكان أو يا نماز نافله‌اى كه كنند يا تصدّقى كه دهند يا روزه‌اى كه گيرند ، وبيشتر چيزى كه باعث تسكين ايشان مىگردد آن است كه به ايشان برسد خبر احسان كردن شيعيان ويارى كردن ايشان برادران مؤمن خود را ، چون اين خبرها به ايشان مىرسد به يكديگر مىگويند : تعجيل مكنيد كه صاحب شما براي اين دير به نزد شما مىآيد كه درجات أو در بهشت زيادة گردد به سبب نيكى كردن نسبت به برادران مؤمن خود ، وبزرگتر چيزى كه موجب تشفّى خاطر ايشان از ألم مفارقت مؤمنان مىگردد آن است كه حق تعالى ساكنان وخازنان بهشت وحوران وغلمان را اعلام مىنمايد كه شيعيان كه صاحبان شمايند در دست دشمنان وناصبيان گرفتارند وتحمل مشقتهاى عظيم از ايشان مىنمايند وبا ايشان به تقيه سلوك مىكنند وصبر بر اين شدتها مىنمايند ، پس ايشان مىگويند : ما نيز بر مفارقت ايشان صبر مىنمائيم چنانكه ايشان صبر مىكنند بر شنيدن مكروهات در حقّ پيشوايان وبزرگان خود وچنانكه جرعه‌هاى خشم را فرو مىبرند وساكت از اظهار حق مىباشند در وقتي كه\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nمشاهده مىنمايند ستمهاى گروهى را كه قادر بر دفع ستم ايشان نيستند ؛ پس در اين وقت پروردگار ما ندا مىكند ايشان را كه : اى ساكنان بهشت من ! واى خزينه‌داران رحمت من ! آمدن شوهران وآقايان وياران شما را به نزد شما تأخير نكرده‌ام از براي بخل وليكن براي آن تأخير كرده‌ام كه كامل گردانند بهرهء خود را از كرامت من به سبب نيكيها واحسانها كه با برادران مؤمن خود مىكنند به سبب فريادرسى بيچارگان ودادرسى مظلومان وصبر كردن بر تقيه از فاسقان وكافران ، پس چون به سبب اين اعمال حسنه مستحقّ كرامتهاى بزرگ من گردند ايشان را بسوى شما نقل خواهم كرد بر بهترين أحوال ، پس بشارت باد شما را ، چون اين ندا به ايشان رسد حنين وناله وأنين ايشان ساكن گردد .\r\nمعجزهء نهم - چون حضرت رسول صلّى اللّه عليه وآله وسلّم در مدينه دين اسلام را ظاهر گردانيد حسد عبد اللّه بن أبي بر آن حضرت شديد شد پس تدبير كرد كه چاهى در خانهء خود حفر نمايد ودر آن چاه نيزه‌ها وكاردهاى به زهر آب داده نصب كند وبر روى آن چاه بساطى فرش كند وحضرت رسول صلّى اللّه عليه وآله وسلّم را به خانهء خود به ضيافت بطلبد تا آنكه آن حضرت چون بر آن بساط بنشيند در آن چاه افتد وهلاك شود ، پس چنين كرد وجمعى را با شمشيرهاى برهنه در حجره‌هاى خانه پنهان كرد كه چون آن حضرت در چاه افتد ايشان بيرون آيند وعلي بن أبي طالب ومخصوصان أصحاب آن حضرت را كه همراه أو باشند به قتل رسانند وطعامي نيز مهيّا كرد كه در آن زهر كرده بود كه اگر آن تدبير ميسّر نشود ، به خوردن طعام هلاك شوند ، وچون تدبير أو تمام شد به خدمت آن حضرت آمد وآن حضرت را با صحابه به ضيافت طلبيد ، جبرئيل نازل شد وتمام آنچه أو تدبير كرده بود نقل كرد وگفت : حق تعالى تو را امر مىفرمايد هر جا كه أو مىگويد بنشين واز هر طعام كه مىآورد بخور تا آيات ومعجزات تو ظاهر گردد وآنها كه توطئهء قتل تو كرده‌اند أكثر ايشان هلاك شوند .\r\nپس حضرت به خانهء آن ملعون رفت وبر روى چاهى كه أو تعبيه كرده بود نشست وصحابه بر دور آن حضرت نشستند وبه قدرت الهى در چاه نيفتاد ، پس ابن أبي متعجب شد ، چون نظر كرد ديد به اعجاز آن حضرت روى آن چاه زمين سخت شده است ، پس طعام زهرآلود را به نزد آن حضرت وصحابه گذاشت وچون حضرت خواست كه دست به\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nآن طعام دراز كند حضرت أمير المؤمنين عليه السّلام را گفت : يا علي ! آن تعويذ نافع را بر اين طعام بخوان ، حضرت اين دعا را خواند : « بسم اللّه الشّافي بسم اللّه الكافي بسم اللّه المعافي بسم اللّه الّذي لا يضرّ مع اسمه شيء ولا داء في الأرض ولا في السّماء وهو السّميع العليم » ، پس حضرت رسول صلّى اللّه عليه وآله وسلّم وأمير المؤمنين عليه السّلام وهركه از صحابه كه همراه ايشان بودند از آن طعام آن قدر خوردند كه سير شدند وبرخاستند ، وچون عبد اللّه بن أبي ديد كه از خوردن آن طعام آسيبى به ايشان نرسيد گفت : البتة غلط كرده بودند وزهر داخل اين طعام نكرده بودند ، پس آمد ومخصوصان اصحابش را به جاى ايشان نشانيد وباقيماندهء آن طعامها را خوردند ودختر عبد اللّه بن أبي كه أكثر آن تدبيرها را أو كرده بود چون ديد كه سر آن چاه پوشيده شد ومانند زمين سخت گرديده آمد وبر روى آن نشست ، چون قرار گرفت به حال أول برگشت وموافق مضمون « من حفر بئرا لأخيه وقع فيه » « 1 » در آن چاه افتاد وهلاك شد وراه چاه هاويه پيش گرفت وصداى شيون از خانهء أو بلند شد واين جماعت را به سبب عروسى آن دختر طلبيده بودند ، پس عبد اللّه به أهل خانهء خود تأكيد كرد : مگوئيد در چاه افتاد كه ما رسوا مىشويم ، وأصحاب ابن أبي كه از آن طعام خوردند همه هلاك شدند .\r\nپس چون عبد اللّه بن أبي به خدمت حضرت آمد ، از سبب مردن آن دختر وآن جماعت از أو پرسيد ، گفت : دختر از بأم افتاد وآن جماعت طعام بسيار خوردند وبه امتلاء هلاك شدند . حضرت فرمود : خدا بهتر مىداند كه به چه سبب هلاك شدند .\r\nمعجزهء دهم - روزى حضرت رسول صلّى اللّه عليه وآله وسلّم با گروهى از مهاجران وأنصار نشسته بود ناگاه فرمود : حريره‌اى مىخواهم كه با روغن وعسل به عمل آورده باشند ، حضرت أمير المؤمنين عليه السّلام فرمود : من هم آن را مىخواهم كه حضرت رسول صلّى اللّه عليه وآله وسلّم خواست .\r\nپس حضرت رسول صلّى اللّه عليه وآله وسلّم به أبو بكر گفت كه : تو چه چيز مىخواهى ؟ گفت : تهيگاه برهء بريان مىخواهم . پس به عمر وعثمان گفت كه : چه چيز مىخواهيد ؟ گفتند : سينهء برهء بريان مىخواهيم . پس حضرت فرمود : كدام مؤمن امروز ضيافت مىكند حضرت رسول\r\n\r\n\r\n","description":"","footnote":"\r\n( 1 ) . يعنى : هر كس چاهى براي برادر خود بكند ، خود در آن چاه خواهد افتاد .\r\n","page_name":" 499 ","page_number":499},
  {"content":"\r\n\r\nوصحابه را به آنچه خواهش كردند ؟\r\nعبد اللّه بن أبي در خاطر خود گفت كه : امروز مىتوانم مكر خود را در باب محمد وأصحاب أو بعمل آورم ومردم را از شرّ أو خلاص كنم ؛ برخاست وگفت : يا رسول اللّه ! آنچه خواهش كرديد همه نزد من هست ومن ضيافت مىكنم شما را .\r\nپس به خانه برگشت وحريره وبرهء بريان را بعمل آورد ودر هر يك زهر بسيار داخل كرد وبه خدمت حضرت برگشت وگفت : بياييد كه حاضر كرده‌ام .\r\nحضرت فرمود : من با كي بيايم ؟\r\nگفت : با على وسلمان ومقداد وأبو ذر وعمار ؛ پس حضرت اشاره فرمود به جانب أبو بكر وعمر وعثمان وطلحه وگفت : اينها نيايند ؟ گفت : نه ؛ زيرا كه آنها با أو در نفاق شريك بودند ونمىخواست ايشان هلاك بشوند .\r\nحضرت فرمود : من طعامي را بدون اين گروه مهاجر وأنصار نمىخورم .\r\nعبد اللّه گفت : يا رسول اللّه ! اين طعام كمي است كه زيادة از پنج نفر را كافى نيست .\r\nفرمود : حق تعالى بر عيسى عليه السّلام خوانى فرستاد كه در آن چند ما هي وچند گردهء نان بود وآن را چندان بركت داد كه چهار هزار وهفتصد نفر از آن خوردند وسير شدند .\r\nعبد اللّه گفت : اختيار با شماست .\r\nحضرت ندا كرد : اى گروه مهاجر وأنصار ! بياييد بسوى خوان عبد اللّه بن أبي ، پس هفت هزار وهشتصد نفر از صحابه با آن حضرت روانهء خانهء آن منافق شدند .\r\nآن ملعون به أصحاب خود گفت : نمىدانم چكنم ؟ من مىخواهم محمّد را با چند كس از مخصوصان أصحاب أو بكشم وارادهء كشتن همه ندارم ؛ پس امر كرد منافقان را همه سلاح بپوشند كه اگر آن حضرت به زهر أو هلاك شود وأصحاب آن حضرت ارادهء انتقام كشيدن كنند با ايشان جنگ توانند كرد .\r\nچون حضرت داخل منزل أو شد اشاره به خانهء تنگى كرد وگفت : يا رسول اللّه ! تو با على وسلمان ومقداد وعمار به اين خانه داخل شويد وساير صحابه در ساير حجره‌ها وصحن خانه وكوچه باشند وهر گروهى كه طعام بخورند بيرون روند وگروه ديگر به جاى\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nايشان بيايند .\r\nحضرت رسول صلّى اللّه عليه وآله وسلّم فرمود : هركه طعام كم را بركت مىتواند داد خانهء تنگ را نيز گشادگى مىتواند داد ؛ پس همه را رخصت فرمود داخل شدند وحلقه حلقه بر دور آن حضرت نشستند تا همه را فرا گرفت ، وعبد اللّه از مشاهدهء آن حالت متعجب شد .\r\nحضرت فرمود : اى عبد اللّه ! طعامي كه حاضر كرده‌اى بياور .\r\nچون حريره وبريان را حاضر كرد گفت : يا رسول اللّه ! أول تو بخور ، بعد از تو على بخورد ، وبعد از أو مخصوصان أصحاب بخورند .\r\nحضرت فرمود : حق تعالى ميان من وعلى در هيچ امرى جدائى نيفكنده ومن وأو را خدا از يك نور آفريد وعرض كرد نور ما را بر أهل زمين وآسمانها وحجب وأهل بهشت واز براي ما بر ايشان عهد وپيمان گرفت كه دوست دوستان ما باشند ودشمن دشمنان ما باشند وهركه را ما دوست داريم ايشان دوست بدارند وهركه را دشمن داريم ايشان دشمن دارند ، پيوسته ارادهء من وعلى يكى بوده است ، نخواسته است بغير آنچه من خواسته‌ام ، شاد مىكند مرا آنچه أو را شاد مىكند وبه درد مىآورد مرا آنچه أو را به درد مىآورد ، اى عبد اللّه ! على با من همراه خواهد خورد .\r\nعبد اللّه گفت : چنين باشد ؛ ودر خاطر خود گفت : هرچند على زودتر هلاك شود براي من بهتر است مبادا أو بعد از محمّد بر ما شمشير بكشد وتاب مقاومت أو را نياوريم .\r\nپس رسول خدا صلّى اللّه عليه وآله وسلّم وأمير المؤمنين عليه السّلام از آن طعام خوردند تا سير شدند ، پس فرمود : طعام را در ميان خانه بگذار تا همه بخورند .\r\nعبد اللّه گفت : يا رسول اللّه ! چگونه دست ايشان به طعام خواهد رسيد ؟\r\nفرمود : خداوندى كه خانه را گشادگى داد دست ايشان را دراز مىتواند كرد .\r\nپس همهء صحابه دست رسانيده وخوردند وسير شدند واستخوانهاى بره در آن خوان ماند ، پس حضرت دستمال خود را انداخت وگفت : يا علي ! اين حريره را بر روى آن بريز تا بخورند ، پس خوردند تا سير شدند وگفتند : يا رسول اللّه ! شيرى مىخواهيم كه بعد از اين بخوريم .\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nفرمود : پيغمبر شما نزد خدا از عيسى گرامىتر است ، چنانكه حق تعالى براي عيسى مرده را زنده كرد براي شما نيز خواهد كرد ؛ پس دستمال خود را بر روى استخوانها پهن كرد وفرمود : خداوندا ! چنانكه بر اين حيوان بركت دادى وما را از گوشت آن سير گردانيدى پس باز بركت ده آن را وچنان كن كه ما از شير آن بياشاميم ؛ پس به قدرت الهى گوشت بر آن استخوانها روييد وبه حركت درآمد وايستاد وپستانهايش پر از شير شد ، حضرت فرمود : بياوريد مشگها وظرفها را ، وهمه را مملو كرد وهمه سيراب شدند از آن شير .\r\nپس فرمود : اگر نه اين بود كه مىترسم كه امّت من گمراه شوند وآن را مانند گوسالهء بني إسرائيل بپرستند هرآينه مىگذاشتم كه زنده باشد ودر زمين راه رود واز گياه زمين بخورد ؛ پس گفت : خداوندا ! آن را استخوان گردان چنانكه بود ؛ وبا صحابه از خانهء آن منافق بيرون آمدند وصحابه ذكر مىكردند گشاد شدن خانه وفراوانى طعام قليل ودفع ضرر زهر را .\r\nحضرت فرمود : من از مشاهدهء اين أحوال به ياد آوردم آنچه حق تعالى در روضات جنان زيادة خواهد كرد در منازل شيعيان ونعمتهاى ايشان در جنت عدن وجنت فردوس ، بدرستى كه از شيعيان ما كسى باشد كه ببخشد خدا أو را در بهشت از منازل وقصور ودرجات وحوران وخيرات آن قدر كه جميع دنيا ونعمتهاى آن در جنب آنها مانند ريگى باشد در بيابان بىپايان ، وبسيار است كه مؤمني را در بهشت منزلي هست پس أو در دنيا برادر مؤمن فقير خود را مىبيند وبراي أو تواضع مىكند وأو را گرامى مىدارد وأعانت أو مىكند ونمىگذارد كه أو آبروى خود را به نزد كسى به سؤال كردن بريزد پس حق تعالى منزل أو را در بهشت وسيع ومضاعف مىگرداند مانند آنچه ديديد از مضاعف گردانيدن اين خانهء كوچك وطعام كم ، وخدمتكاران آن منازل را نيز هزار هزار بار مضاعف مىگرداند ، وزيادة در خود در قوت ايمان صاحبشان وزيادتى اعمال حسنهء أو ، وهرچند احسان برادران را زيادة مىكند وسعت منازلش بيشتر مىشود ونعمتهايش افزونتر مىگردد ؛ ونظير خوردن اين طعام زهرآلود وضرر نرسانيدن آن وبركت فرستادن خدا بر آن ، صبر\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nكردن شيعيان است بر تقيه وبر فرو خوردن جرعه‌هاى خشم وغيظ مخالفان زيرا كه حق تعالى آن جرعه‌هاى زهرآلود را سبب راحتهاى عقبى ونعمتهاى بىانتها مىگرداند ودر بهشت ايشان را خطاب مىكند : گوارا باد شما را اين لذتها وراحتها ونعمتها كه به سبب آن آزارها كه از مخالفان كشيديد وتقيه نموديد وصبر كرديد خدا به شما كرامت كرده است « 1 » .\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 155 - 200 .\r\n","page_name":" 503 ","page_number":503},
  {"content":"\r\n . \r\n","description":"","footnote":"","page_name":" 504 ","page_number":504},
  {"content":"\r\n\r\n\r\nباب شانزدهم در بيان معجزاتى است كه متعلق است به اجرام سماوية وآثار علوية وآن چند نوع است\r\n\r\n","description":"","footnote":"","page_name":" 505 ","page_number":505},
  {"content":"\r\n . \r\n","description":"","footnote":"","page_name":" 506 ","page_number":506},
  {"content":"\r\n\r\nأول - شق شدن ماه است : چنانكه حق تعالى در قرآن مجيد فرموده است    اقْتَرَبَتِ السَّاعَةُ وَانْشَقَّ الْقَمَرُ . وَإِنْ يَرَوْا آيَةً يُعْرِضُوا وَيَقُولُوا سِحْرٌ مُسْتَمِرٌّ    « 1 » يعنى : « نزديك شد قيامت وبه دونيم شد ماه ، واگر ببينند آيتي ومعجزه‌اى رو مىگردانند ومىگويند :\r\nسحرى است پيوسته ومحكم » .\r\nأكثر مفسران خاصه وعامه ذكر كرده‌اند كه : اين آيات وقتي نازل شد كه قريش از آن حضرت معجزه‌اى طلب كردند وحضرت اشاره به ماه نمود وبه قدرت حق تعالى به دونيم شد « 2 » .\r\nدر حديث معتبر از حضرت امام جعفر صادق عليه السّلام منقول است كه : چهارده نفر از منافقان كه در عقبه خواستند حضرت رسول صلّى اللّه عليه وآله وسلّم را هلاك كنند در شب چهاردهم ماه ذيحجه به نزد آن حضرت آمده گفتند : هر پيغمبرى را معجزهء نمايانى بود ، امشب از تو معجزهء بزرگى مىخواهيم .\r\nحضرت فرمود : چه معجزه‌اى مىخواهيد ؟ بگوييد تا براي شما ظاهر كنم .\r\nگفتند : اگر تو را نزد حق تعالى قدرى هست امر كن ماه را به دونيم شود .\r\nپس جبرئيل عليه السّلام فرود آمد وگفت : يا محمد ! خداوند عالميان تو را سلام مىرساند ومىفرمايد : من همه چيز را امر كرده‌ام كه مطيع تو باشند .\r\nپس آن حضرت سر بسوى آسمان بلند كرد وامر نمود ماه را كه : به دونيم شو ؛ پس ماه\r\n\r\n\r\n","description":"","footnote":"\r\n( 1 ) . سورهء قمر : 1 و 2 .\r\n( 2 ) . تفسير قمى 2 / 340 ؛ تفسير طبري 11 / 544 ؛ تفسير بغوى 4 / 258 .\r\n","page_name":" 507 ","page_number":507},
  {"content":"\r\n\r\nبه دونيم شد وآن حضرت براي شكر خدا به سجده رفت وشيعيان ما به سجده رفتند .\r\nچون سر برداشتند گفتند : يا محمد ! امر كن به حال خود برگردد ، حضرت امر كرد به حال خود برگشت ودرست شد . گفتند : بفرما يك جانبش شق شود وجانب ديگر به حال خود باشد ، حضرت امر كرد چنان شد وسجده كرد وشيعيان ما سجده كردند .\r\nمنافقان گفتند : اى محمد ! مسافران ما از شام ويمن مىآيند از ايشان مىپرسيم اگر در اين شب ديده‌اند آنچه ما ديديم باور مىكنيم واگر نه خواهيم دانست جادو كرده‌اى ؛ پس حق تعالى اين آيات را فرستاد « 1 » .\r\nوعامه حديث شق شدن ماه را از بسيارى از صحابه روايت كرده‌اند مانند ابن مسعود ، انس ، حذيفة ، عبد اللّه بن عمر ، عبد اللّه بن عباس ، جبير بن مطعم ؛ وهمه روايت كرده‌اند كه در مكة واقع شد « 2 » .\r\nوجبير روايت كرده است كه : چون مسافران ايشان آمدند وپرسيدند ، همه گفتند : ما نيز ماه را در آن شب چنين ديديم كه به دونيم شد وباز بهم آمد « 3 » .\r\nوابن مسعود گفت : بخدا سوگند كه ديدم كوه حرا در ميان دو پارهء ماه بود « 4 » .\r\nوضحاك روايت كرده است كه أبو جهل گفت : اين جادو است ، مىبايد فرستاد واز أهل شهرهاى ديگر سؤال كرد ، پس خبر آوردند كه أهل شهرهاى ديگر نيز در آن شب ماه را چنين ديده‌اند ؛ پس كافران گفتند : اين جادوئى بوده است كه در همهء شهرها مستمر گرديده است « 5 » .\r\nدر روايت ديگر وارد شده است كه : شبى آن حضرت در حجر إسماعيل عليه السّلام نشسته بود\r\n\r\n\r\n","description":"","footnote":"\r\n( 1 ) . تفسير قمى 2 / 341 .\r\n( 2 ) . تفسير طبري 11 / 544 - 547 : تفسير قرطبى 17 / 126 ؛ تفسير روح المعاني 14 / 74 .\r\n( 3 ) . تفسير قرطبى 17 / 127 ؛ تفسير بغوى 4 / 258 ؛ تفسير ابن كثير 4 / 231 . وراوي در اين سه مصدر ابن مسعود است .\r\n( 4 ) . مجمع البيان 5 / 186 . ونيز رجوع شود به تفسير كشاف 4 / 431 وپاورقى آن وتفسير أبى السعود 5 / 652 .\r\n( 5 ) . شرح الشفا 1 / 586 .\r\n","page_name":" 508 ","page_number":508},
  {"content":"\r\n\r\nوكفار قريش در مجالس خود نشسته بودند به يكديگر گفتند : امر محمد ما را عاجز كرده است ونمىدانيم كه در باب أو چه بگوييم ؟ بعضي گفتند : جادو در آسمان كار نمىكند بياييد برويم واز أو بخواهيم معجزه‌اى در آسمان بنمايد ، پس برخاسته به خدمت آن حضرت آمدند وگفتند : يا محمد ! اينها كه از تو مىبينيم اگر جادو نيست علامتي در آسمان به ما بنما زيرا كه مىدانيم كه جادو در آسمان مستمر نمىگردد ؟\r\nحضرت فرمود : اين ماه را مىبينيد كه در شب چهارده وتمام است ؟ مىخواهيد معجزه را در ماه به شما بنمايم ؟ گفتند : بلى ؛ حضرت با انگشت معجز نما بسوى ماه اشاره كرد ، پس ماه به دونيم شد نيمى بر بأم كعبه افتاد ونيمى بر كوه أبو قبيس افتاد ، پس گفتند : آن را به جاى خود برگردان ، حضرت اشاره فرمود هر دونيم پرواز كردند ودر هوا به يكديگر پيوستند ودر جاى خود قرار گرفتند .\r\nچون اين معجزه را ديدند به يكديگر گفتند : برخيزيد كه سحر محمد در آسمان وزمين پيوسته ومستمر است « 1 » .\r\nدر روايت ديگر مذكور است كه : مقدار ما بين عصر تا شام ماه دو حصه بود وكافران مىديدند ومىگفتند : سحرى است مستمر « 2 » .\r\nوبه سند معتبر از حضرت امام رضا عليه السّلام منقول است كه : ماه در مكة به اعجاز حضرت رسول صلّى اللّه عليه وآله وسلّم به دونيم شد ، پس حضرت فرمود : گواه باشيد « 3 » .\r\nنوع دوم - برگردانيدن آفتاب است : علماى خاصه وعامه به سندهاى بسيار از أسماء بنت عميس وغير أو روايت كرده‌اند كه : روزى حضرت رسول صلّى اللّه عليه وآله وسلّم حضرت أمير المؤمنين عليه السّلام را پى كارى فرستاد وچون وقت نماز عصر شد ونماز عصر گزاردند حضرت أمير آمد ونماز عصر نكرده بود وحضرت رسول صلّى اللّه عليه وآله وسلّم سر مبارك خود را در دامن آن حضرت نهاد وخوابيد ووحى بر آن حضرت نازل شد وسر خود را به جامه‌اى\r\n\r\n\r\n","description":"","footnote":"\r\n( 1 ) . خرايج 1 / 141 و 142 .\r\n( 2 ) . مناقب ابن شهرآشوب 1 / 163 و 164 ؛ تفسير روح المعاني 14 / 75 .\r\n( 3 ) . امالى شيخ طوسي 341 .\r\n","page_name":" 509 ","page_number":509},
  {"content":"\r\n\r\nپيچيد ومشغول استماع وحى گرديد تا نزديك شد كه آفتاب فرو رود ، چون وحى منقطع شد حضرت فرمود : يا علي ! نماز كرده‌اى ؟\r\nعرض كرد : نه يا رسول اللّه ، نتوانستم كه سر مبارك تو را از دامن خود دور كنم .\r\nپس حضرت فرمود : خداوندا ! على مشغول طاعت تو وطاعت رسول تو بود ، پس آفتاب را بر أو برگردان .\r\nأسماء گفت : واللّه ديدم كه آفتاب برگشت وبلند شد وبه جائى رسيد كه بر زمينها تأبيد وبه وقت فضيلت عصر برگشت ، حضرت نماز كرد وباز آفتاب فرو رفت « 1 » .\r\nدر اين باب أحاديث بسيار در أبواب معجزات حضرت أمير المؤمنين عليه السّلام مذكور خواهد شد ان شاء اللّه .\r\nدر روايت ديگر منقول است كه : چون رسول خدا صلّى اللّه عليه وآله وسلّم قصهء معراج را نقل كرد وفرمود كه : قافلهء قريش را ديدم كه در فلان منزل است ، پرسيدند : قافله چه روز داخل خواهد شد ؟ فرمود : در روز چهارشنبه .\r\nچون روز چهارشنبه شد قريش منتظر بودند كذب آن حضرت ظاهر شود ، روز به آخر رسيد وقافله نيامد ؛ پس حضرت دعا كرد كه حق تعالى آفتاب را يك ساعت در نزديك مغرب نگاه داشت تا قافله داخل شد وصدق آن حضرت ظاهر شد « 2 » .\r\nنوع سوم - فرو ريختن ستارگان وبسيارى شهب است : كه سابقا مذكور شد كه از علامت ولادت آن حضرت بود كه شياطين ممنوع شدند از رفتن به آسمان « 3 » .\r\nنوع چهارم : عامه وخاصه روايت كرده‌اند كه : چون قبايل عرب با هم اتفاق كردند در اذيت رسول خدا صلّى اللّه عليه وآله وسلّم حضرت فرمود : خداوندا ! عذاب خود را سخت كن بر قبايل مضر وبر ايشان قحطى بفرست مانند قحط زمان يوسف عليه السّلام .\r\n\r\n\r\n","description":"","footnote":"\r\n( 1 ) . خرايج 1 / 52 ؛ كفاية الطالب 384 ؛ شرح الشفا 1 / 589 و 590 ؛ البداية والنهاية 6 / 80 . وبراي اطلاع بيشتر از مصادر عامه رجوع شود به إحقاق الحق 5 / 521 .\r\n( 2 ) . شرح الشفا 1 / 591 .\r\n( 3 ) . امالى شيخ صدوق 235 ؛ كمال الدين وتمام النعمة 196 ؛ تاريخ يعقوبي 2 / 8 .\r\n","page_name":" 510 ","page_number":510},
  {"content":"\r\n\r\nپس باران هفت سال بر ايشان نباريد ودر مدينه نيز قحطى بهم رسيد ، اعرابى به خدمت آن حضرت آمد واز جانب عرب استغاثه كرد كه : درختان ما خشكيده وگياههاى ما منقطع شده وشير در پستان حيوانات وزنان ما نمانده وچهارپايان ما هلاك شدند .\r\nپس رسول خدا به منبر برآمد وحمد وثناى حق تعالى ادا نمود ودعاى باران خواند ودر اثناى دعاى آن جناب باران جارى شد ويك هفته باريد وچندان باران آمد كه أهل مدينه به شكايت آمده عرض كردند : يا رسول اللّه ! مىترسيم غرق شويم وخانه‌هاى ما منهدم شود ، حضرت اشاره‌اى كرد بسوى آسمان وفرمود : « اللّهمّ حوالينا ولا علينا » « خداوندا ! بر حوالي ما بباران وبر ما مباران » وبه هر طرف كه اشاره مىفرمود ابر گشوده مىشد پس ابر از مدينه بر طرف شد وبر دور مدينه مانند إكليل حلقه شد وبر أطراف مانند سيلاب مىباريد وبر مدينه يك قطره نمىباريد ، ويك ماه سيلاب در رودخانه‌ها جارى بود ، پس فرمود : واللّه اگر أبو طالب زنده مىبود ديده‌اش روشن مىشد « 1 » .\r\nنوع پنجم - سايه كردن ابر بر سر آن حضرت پيش از بعثت وبعد از بعثت :\r\nچنانكه در أبواب سابقه گذشت كه چون با أبو طالب عليه السّلام به راه شام رفت بحيرا وغير أو مشاهده كردند وهمچنين در ساير أوقات وأحوال كه گذشت وبعد از اين مىآيد واين از معجزات متواترهء آن حضرت است « 2 » .\r\nنوع ششم - نازل شدن مائده وطعامها وميوه‌ها براي آن حضرت از آسمان :\r\nچنانكه به سند معتبر از امّ سلمه منقول است كه : روزى فاطمه عليها السّلام به نزد رسول خدا صلّى اللّه عليه وآله وسلّم آمد وحسنين عليهما السّلام را برداشته بود وحريره‌اى ساخته بود وبا خود آورده بود ، چون داخل شد حضرت فرمود : پسر عمّت را براي من بطلب ، چون أمير المؤمنين عليه السّلام حاضر شد امام حسين عليه السّلام را در دامن راست وامام حسين عليه السّلام را در دامن چپ وعلي عليه السّلام وفاطمه عليها السّلام را در پيش رو وپس سر خود نشانيد وعباى خيبري بر ايشان پوشانيد وسه مرتبه فرمود :\r\n\r\n\r\n","description":"","footnote":"\r\n( 1 ) . خرايج 1 / 58 و 59 ؛ صحيح بخارى مجلد 1 جزء 2 / 15 - 22 .\r\n( 2 ) . سيرهء ابن إسحاق 74 ؛ تاريخ طبري 1 / 519 و 520 .\r\n","page_name":" 511 ","page_number":511},
  {"content":"\r\n\r\nخداوندا ! اينها أهل بيت منند پس از ايشان دور گردان شك وگناه را وپاك گردان ايشان را پاك‌كردنى ؛ ومن در ميان عتبهء در ايستاده بودم عرض كردم : يا رسول اللّه ! من از ايشانم ؟\r\nفرمود : بازگشت تو به خير است امّا از ايشان نيستى ، پس جبرئيل آمد وطبقى از أنار وانگور بهشت آورد ، چون حضرت أنار وانگور را در دست گرفت هر دو تسبيح خدا گفتند وآن حضرت تناول نمود ، پس به دست حسنين داد ودر دست ايشان « سبحان اللّه » گفتند وايشان تناول نمودند ، پس به دست علي عليه السّلام داد وتسبيح گفتند وآن حضرت تناول نمود ، پس شخصي از صحابه داخل شد وخواست از آن أنار وانگور بخورد جبرئيل گفت :\r\nنمىخورد از اين ميوه‌ها مگر پيغمبر يا وصىّ أو يا فرزند أو « 1 » .\r\nوبه سند ديگر از عايشه روايت كرده‌اند كه : روزى رسول خدا صلّى اللّه عليه وآله وسلّم علي عليه السّلام را پى كارى فرستاد ، وچون برگشت رسول خدا صلّى اللّه عليه وآله وسلّم در حجرهء من بود پس حضرت برخاست وعلي عليه السّلام را استقبال كرد تا ميان فضاى خانه ودست در گردن أو درآورد ، ناگاه ديدم ابرى هر دو را فرو گرفت واز نظر من غائب شدند ، چون ابر بر طرف شد ديدم كه خوشه‌اى از انگور سفيد در دست آن حضرت بود وخود تناول مىنمود وبه علي عليه السّلام مىداد كه تناول مىكرد ، عرض كردم : يا رسول اللّه ! خود مىخورى وبه على مىخورانى وبه من نمىدهى ؟ ! فرمود : اين از ميوه‌هاى بهشت است ودر دنيا نمىخورد مگر پيغمبر ووصىّ پيغمبر « 2 » .\r\nوبه سندهاى بسيار در كتب خاصه وعامه از انس روايت كرده‌اند كه : روزى رسول خدا صلّى اللّه عليه وآله وسلّم سوار شد وبه نزد كوهى رفت واز آن بالا رفت وبه من فرمود : برو به فلان موضع كه على نشسته وبه سنگريزه تسبيح خدا مىگويد وسلام مرا به أو برسان وأو را بر اين استر سوار كن وبه نزد من بياور .\r\nانس گفت : رفتم به آن موضع وعلي عليه السّلام را سوار كرده به خدمت پيغمبر صلّى اللّه عليه وآله وسلّم آوردم ،\r\n\r\n\r\n","description":"","footnote":"\r\n( 1 ) . خرايج 1 / 48 .\r\n( 2 ) . خرايج 1 / 165 .\r\n","page_name":" 512 ","page_number":512},
  {"content":"\r\n\r\nچون علي عليه السّلام نظرش به آن حضرت افتاد عرض كرد : السلام عليك يا رسول اللّه ، حضرت رسول فرمود : وعليك السلام يا أبو الحسن بنشين كه در اين موضع هفتاد پيغمبر نشسته است كه من از همه بهترم ودر موضع هر پيغمبرى برادر أو نشسته است كه تو از همه بهترى .\r\nانس گفت : در اين حال ابرى ديدم كه به نزديك سر ايشان آمد وحضرت رسول صلّى اللّه عليه وآله وسلّم دست دراز كرد بسوى ابر وخوشهء انگورى فرود آورد وميان خود وعلي عليه السّلام گذاشت وفرمود : بخور اى برادر من كه اين هديه‌اى است از خدا بسوى من وبسوى تو .\r\nانس عرض كرد : يا رسول اللّه ! على برادر توست ؟\r\nفرمود : بلى ، على برادر من است زيرا كه حق تعالى آبى در زير عرش آفريد پيش از آنكه آدم عليه السّلام را خلق كند به سه هزار سال وآن را در مرواريد سبزى جا داد وهمچنان در علم الهى بود تا آدم عليه السّلام را خلق كرد ، پس آن آب را در صلب آدم عليه السّلام جارى ساخت ، پس آن را به صلب شيث نقل كرد ، وپيوسته از صلبي به صلبي آن را منتقل مىنمود تا به صلب عبد المطّلب عليه السّلام رسيد پس آن را دو حصّه كرد : نصفى را در صلب عبد اللّه ونصفى را در صلب أبو طالب قرار داد ، پس من از يك نيم بهم رسيدم وعلى از نيم ديگر ، پس على برادر من است در دنيا وآخرت . وبه اين اشاره كرده است حق تعالى در قرآن مجيد  وَهُوَ الَّذِي خَلَقَ مِنَ الْماءِ بَشَراً فَجَعَلَهُ نَسَباً وَصِهْراً وَكانَ رَبُّكَ قَدِيراً  « 1 » يعنى : « اوست خداوندى كه آفريد از آب بشرى پس گردانيد آن را نسب ودامادى ، وپروردگار تو قادر است » « 2 » .\r\nودر روايت ديگر است كه انس گفت : از آن ابر خوردنى وآشاميدنى هر دو تناول كردند وابر بالا رفت وحضرت فرمود كه : از اين ابر سيصد وسيزده پيغمبر وسيصد وسيزده وصىّ پيغمبر خورده‌اند كه من از همهء آن پيغمبران نزد خدا گرامىترم وعلى از همهء آن أوصيا نزد حق تعالى گرامىتر است « 3 » .\r\nودر حديث معتبر از امام جعفر صادق عليه السّلام منقول است كه حضرت أمير المؤمنين عليه السّلام\r\n\r\n\r\n","description":"","footnote":"\r\n( 1 ) . سورهء فرقان : 54 .\r\n( 2 ) . امالى شيخ طوسي 313 .\r\n( 3 ) . امالى شيخ طوسي 283 .\r\n","page_name":" 513 ","page_number":513},
  {"content":"\r\n\r\nفرمود : بر شما باد به هريسه كه چهل روز نشاط عبادت مىدهد وداخل بود در خوانى كه براي رسول خدا صلّى اللّه عليه وآله وسلّم از آسمان فرود آمد « 1 » .\r\nمؤلف گويد : أحاديث نزول مائده بسيار است ودر أبواب فضائل حضرت أمير المؤمنين عليه السّلام وفاطمه وحسن وحسين عليهم السّلام مذكور خواهد شد ان شاء اللّه تعالى .\r\nنوع هفتم - روايت كرده‌اند از انس كه : حضرت رسول اللّه صلّى اللّه عليه وآله وسلّم مردى را به رسالت فرستاد نزد فرعونى از فراعنهء عرب كه أو را به وحدانيّت خدا دعوت نمايد ، چون رسالت حضرت را به أو رسانيد گفت : بگو كه آن خدائى كه مرا بسوى أو مىخوانى از طلا است يا از نقره است يا از آهن ؟ !\r\nآن مرد برگشت ورسالت أو را به حضرت رسانيد ؛ پس بار ديگر حضرت به نزد أو فرستاد وأو را دعوت نمود وأو ابا كرد وبا فرستادهء آن حضرت در سخن بود كه ابرى پيدا شد وصاعقه‌اى از آن ابر ظاهر شد وكاسهء سر أو را برداشت ، پس خدا اين آية را فرستاد  وَيُرْسِلُ الصَّواعِقَ فَيُصِيبُ بِها مَنْ يَشاءُ وَهُمْ يُجادِلُونَ فِي اللَّهِ وَهُوَ شَدِيدُ الْمِحالِ  « 2 » . « 3 »\r\nهشتم - در تفسير امام حسن عسكرى عليه السّلام مذكور است كه : روزى حضرت رسول صلّى اللّه عليه وآله وسلّم به أبو جهل لعين گفت كه : خدا عذاب را براي اين از تو دور مىگرداند كه مىداند در پشت تو ذرّيّتى هست كه مسلمان خواهد شد - يعنى عكرمة - وولايت در ميان مسلمانان بهم خواهد رسانيد واگر در آن ولايت أطاعت خدا بكند نجات خواهد يافت ؛ وهمچنين ساير قريش بعضي را خدا مهلت مىدهد براي آنكه مىداند كه مسلمان خواهند شد وبعضي را براي آنكه مىداند از نسل ايشان مسلمانى بهم خواهد رسيد .\r\nپس فرمود : نظر كنيد بسوى آسمان ؛ چون نظر كردند ديدند درهاى آسمان گشوده شد وآتشى فرود آمد ودر برابر سر ايشان ايستاد وآن قدر نزديك شد به ايشان كه گرمى آن را در ميان دوشهاى خود يافتند وبدنهاى ايشان لرزيد ، حضرت فرمود : مترسيد كه الحال\r\n\r\n\r\n","description":"","footnote":"\r\n( 1 ) . محاسن 2 / 169 ؛ كافى 6 / 319 .\r\n( 2 ) . سورهء رعد : 13 .\r\n( 3 ) . امالى شيخ طوسي 485 .\r\n","page_name":" 514 ","page_number":514},
  {"content":"\r\n\r\nشما را نمىسوزاند واين را خدا عبرتي گردانيد براي شما ؛ پس ديدند كه از پشتهاى ايشان نوري جدا شد وآن آتش را برگردانيد تا به آسمان رسانيد .\r\nحضرت فرمود : اين نورها بعضي نور آنهاست كه خدا مىداند كه خود مسلمان خواهند شد وبعضي نور فرزندانى است كه خدا مىداند از ايشان بهم خواهند رسيد ومسلمان خواهند شد « 1 » .\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 513 ؛ احتجاج 1 / 66 .\r\n","page_name":" 515 ","page_number":515},
  {"content":"\r\n . \r\n","description":"","footnote":"","page_name":" 516 ","page_number":516},
  {"content":"\r\n\r\n\r\nباب هفدهم در بيان معجزه‌اى چند است كه از آن حضرت در جمادات ونباتات ظاهر شد وآن بر چند وجه است\r\n\r\n","description":"","footnote":"","page_name":" 517 ","page_number":517},
  {"content":"\r\n . \r\n","description":"","footnote":"","page_name":" 518 ","page_number":518},
  {"content":"\r\n\r\nأول - محدثان خاصه وعامه از حضرت صادق عليه السّلام وجابر انصارى وديگران روايت كرده‌اند كه : چون حضرت رسول صلّى اللّه عليه وآله وسلّم در درّه‌هاى مكة راه مىرفت به هر سنگ ودرخت كه مىگذشت خم مىشدند وسجده مىكردند براي تعظيم آن حضرت ومىگفتند : « السلام عليك يا رسول اللّه » « 1 » .\r\nدوم - به سند معتبر روايت كرده‌اند كه فاطمة بنت أسد گفت : چون علامت وفات عبد المطّلب ظاهر شد به فرزندان خود گفت : كي محمد را محافظت وكفالت خواهد كرد ؟\r\nگفتند : أو از ما زيرك‌تر است ، هركه را خود اختيار نمايد به أو بگذار .\r\nعبد المطّلب گفت : اى محمد ! جدّ تو بر جناح سفر آخرت است ، كداميك از عموها وعمه‌هاى خود را اختيار مىكنى كه تو را كفالت نمايند ؟\r\nحضرت در روهاى ايشان نظر كرد وبه جانب أبو طالب روان شد .\r\nپس عبد المطّلب گفت : اى أبو طالب ! من دانسته‌ام امانت وديانت تو را ، بايد از براي أو چنان باشى كه من از براي أو بودم .\r\nچون عبد المطّلب به رحمت حق واصل شد أبو طالب أو را به خانه آورد ومن أو را خدمت مىكردم ومرا مادر مىگفت ، ودر خانهء ما چند درخت خرما بود وأول موسم رسيدن رطب بود وچهل طفل بودند از هم‌سنّان آن حضرت ، هر روز مىآمدند ورطبها كه از درخت ريخته بود بر مىچيدند واز دست يكديگر مىربودند وهرگز نديدم كه آن\r\n\r\n\r\n","description":"","footnote":"\r\n( 1 ) . خرايج 1 / 46 در ضمن دو روايت . ونيز رجوع شود به إعلام الورى 38 وسيرهء ابن إسحاق 120 ودلائل النبوة 2 / 146 .\r\n","page_name":" 519 ","page_number":519},
  {"content":"\r\n\r\nحضرت از دست ديگرى رطب بگيرد ، ومن هر روز از براي آن حضرت قدرى بر مىچيدم وگاهى كنيز من بر مىچيد ، روزى چنان اتفاق افتاد هر دو فراموش كرديم واز براي آن حضرت بر نداشتيم وأو در خواب بود وكودكان آمدند وآنچه از درختان افتاده بود برچيدند ورفتند ، ومن از خجلت وشرم آن حضرت خوابيدم وآستين خود را بر رو كشيدم ، چون آن حضرت بيدار شد وبسوى بستان خراميد ورطبى در زير درختان نديد برگرديد وجاريهء من از آن حضرت معذرت طلبيد كه : ما امروز فراموش كرديم كه بهرهء شما را برداريم ، ديدم باز به جانب نخلستان خراميد وبه يكى از آن درختان خطاب فرمود كه : اى درخت ! من گرسنه‌ام ، ديدم آن درخت نيك بخت سر بر پاى مباركش سود وشاخهاى خود را نزد آن حضرت گشود تا آن قدر كه مىخواست ميل فرمود پس از شرف وعزت سر بر آسمان رفعت كشيد وآن حضرت بازگرديد .\r\nفاطمه گفت : من از مشاهدهء آن حال متعجب گرديدم ، وچون أبو طالب در خانه را زد بر خلاف عادت دويدم ودر را گشودم وآنچه ديده بودم به خدمتش تقرير نمودم ، أبو طالب گفت : از مشاهدهء اين غرايب از آن مظهر عجايب تعجب مكن كه أو پيغمبر خواهد شد واز تو بعد از سنّ نااميدى فرزندى بهم خواهد رسيد كه شبيه به أو ووزير ووصىّ أو باشد . پس زيادة از بيست سال از آن حال كه گذشت حضرت أمير المؤمنين عليه السّلام متولد شد « 1 » .\r\nسوم - به سندهاى معتبر از عمار بن ياسر وغير أو منقول است كه گفت : با حضرت رسول صلّى اللّه عليه وآله وسلّم در بعضي از سفرها همراه بوديم ، در صحرائى فرود آمديم كه درخت در آن صحرا كم بود ، وچون ارادهء قضاى حاجت نمود نظر كرد ودو درخت از دور ديد گفت : اى عمار ! برو به نزد آن دو درخت وبگو : رسول خدا شما را امر مىكند كه به يكديگر متصل شويد تا در عقب شما قضاى حاجت خود نمايد ؛ چون عمار رسالت آن حضرت را به درختان رسانيد به جانب يكديگر سعى كردند ومتّصل شدند مانند يك درخت ، وچون از حاجت خود فارغ شد فرمود : هر يك به جاى خود برگرديد ، پس بزودى به جاهاى خود\r\n\r\n\r\n","description":"","footnote":"\r\n( 1 ) . خرايج 1 / 138 ودر آن بجاى بيست سال ، سى سال ذكر شده است .\r\n","page_name":" 520 ","page_number":520},
  {"content":"\r\n\r\nبرگشتند « 1 » .\r\nبه سندهاى معتبر از حضرت أمير المؤمنين وحضرت صادق عليهما السّلام مروى است كه :\r\nحضرت خود فرمود ودرختها به نزديك يكديگر آمدند ، وچون قضاى حاجت كرد فرمود كه به جاى خود برگشتند ، وچون بعضي از صحابه به آن موضع آمدند اثرى از مدفوع آن حضرت نديدند « 2 » .\r\nچهارم - به سندهاى بسيار از خاصه وعامه روايت كرده‌اند كه : چون حضرت رسول صلّى اللّه عليه وآله وسلّم به مدينه هجرت نمود ومسجد را بنا كرد ، در جانب محراب مسجد درخت خرمائى خشك كهنه‌اى بود وهرگاه حضرت خطبه مىخواند بر آن درخت تكيه مىفرمود پس رومى آمد وگفت : يا رسول اللّه ! رخصت ده كه براي تو منبرى بسازم كه در وقت خطبه بر آن قرار گيرى ، وچون مرخّص شد براي حضرت منبرى ساخت سه پايه داشت وحضرت بر پايهء سوم مىنشست ، أول مرتبه كه آن حضرت بر منبر آمد آن درخت به ناله آمد مانند ناله‌اى كه ناقة در مفارقت فرزند خود كند ، پس حضرت از منبر به زير آمد ودرخت را در بر گرفت تا ساكن شد پس حضرت فرمود : اگر من أو را در بر نمىگرفتم تا قيامت ناله مىكرد « 3 » ؛ وآن را حنّانه مىگفتند وبود تا آنكه بنى اميّه مسجد را خراب كردند واز نو بنا كردند وآن درخت را بريدند « 4 » .\r\nودر روايت ديگر منقول است كه حضرت فرمود كه آن درخت را كندند ودر زير منبر دفن كردند « 5 » .\r\nوبه روايت ديگر منقول است كه حضرت به آن درخت خطاب نمود كه : ساكن شو اگر مىخواهى تو را درختى گردانم در بهشت كه صالحان از ميوهء تو بخورند واگر خواهى تو را\r\n\r\n\r\n","description":"","footnote":"\r\n( 1 ) . خرايج 1 / 155 ؛ البداية والنهاية 6 / 98 و 128 .\r\n( 2 ) . بصائر الدرجات 254 و 256 .\r\n( 3 ) . رجوع شود به دلائل النبوة 2 / 556 - 563 والبداية والنهاية 6 / 131 - 137 .\r\n( 4 ) . خرايج 1 / 165 - 166 .\r\n( 5 ) . قصص الأنبياء راوندى 312 ؛ دلائل النبوة 2 / 560 .\r\n","page_name":" 521 ","page_number":521},
  {"content":"\r\n\r\nدر دنيا به حالت أول برگردانم كه تر وتازه شوى وجوان گردى وميوه دهى ، پس آن درخت اختيار آخرت نمود بر دنيا « 1 » .\r\nوبه روايت ديگر : چون آن درخت ناله كرد وحضرت بر منبر بود آن را به نزد خود طلبيد ، پس آن درخت زمين را شكافت وبه جانب آن حضرت حركت كرد ، وچون به نزديك منبر رسيد حضرت آن را در بر گرفت وتسكين آن مىنمود ، واز آن ناله مىشنيدند مانند نالهء كودكى كه أو را از گريه ساكن گردانند « 2 » .\r\nواين معجزه متواتر است « 3 » ، واكنون جاى آن درخت معروف است وآن را « اسطوانهء حنّانه » مىگويند .\r\nپنجم - در نهج البلاغة وغير آن از حضرت أمير المؤمنين عليه السّلام روايت كرده‌اند كه گفت :\r\nبا حضرت رسول صلّى اللّه عليه وآله وسلّم بودم روزى كه اشراف قريش به خدمت آن حضرت آمدند وگفتند : يا محمّد ! تو دعواي بزرگى مىكنى كه پدران وخويشان تو نكرده‌اند وما از تو امرى سؤال مىكنيم ، اگر أجابت مىنمايى مىدانيم كه تو پيغمبرى ورسولي واگر نكنى مىدانيم كه تو ساحرى ودروغگويى .\r\nحضرت فرمود : سؤال شما چيست ؟\r\nگفتند : بخوانى از براي ما اين درخت را كه تا كنده شود از ريشهء خود وبيايد ودر پيش تو بايستد .\r\nحضرت فرمود كه : خدا بر همه چيز قادر است ، اگر بكند شما ايمان خواهيد آورد ؟\r\nگفتند : بلى .\r\nفرمود : من مىنمايم به شما آنچه طلبيديد ومىدانم كه ايمان نخواهيد آورد ودر ميان شما جمعى هستند كه كشته خواهند شد در جنگ بدر ودر چاه بدر خواهند افتاد وجمعى هستند كه لشكرها برخواهند انگيخت وبه جنگ من خواهند آورد . پس فرمود : اى\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 126 ؛ الوفا بأحوال المصطفى 329 .\r\n( 2 ) . مناقب ابن شهرآشوب 1 / 126 در ضمن دو روايت .\r\n( 3 ) . رجوع شود به الوفا بأحوال المصطفى 326 وشرح الشفا 1 / 622 ووفاء الوفا 2 / 388 .\r\n","page_name":" 522 ","page_number":522},
  {"content":"\r\n\r\nدرخت ! اگر ايمان به خدا وروز قيامت دارى ومىدانى كه من رسول خدايم پس كنده شو با ريشه‌هاى خود تا بايستى در پيش من به اذن خدا .\r\nپس بحقّ آن خداوندى كه أو را به حق فرستاد كه آن درخت با ريشه‌ها كنده شد از زمين وبه جانب آن حضرت روانه شد با صورتي شديد وصدايى مانند صداى بالهاى مرغان تا نزد آن حضرت ايستاد وسايه بر سر مبارك آن حضرت انداخت وشاخ بلند خود را بر سر آن حضرت گشود وشاخ ديگر بر سر من گشود ومن در جانب راست آن حضرت ايستاده بودم .\r\nچون اين معجزهء نمايان را ديدند از روى علوّ وتكبر گفتند : امر كن آن را بر گردد وبه دونيم شود ونصفش بيايد ونصفش در جاى خود بماند ؛ حضرت آن را امر كرد وبرگشت ونصفش جدا شد وبا صداى عظيم وروى شديد ونهايت سرعت دويد تا به نزديك آن حضرت رسيد .\r\nگفتند : بفرما كه اين نصف برگردد وبا نصف ديگر متّصل شود ؛ حضرت فرمود وچنين شد ، پس من گفتم : لا إله إلّا اللّه أول كسى كه به تو ايمان مىآورد منم وأول كسى كه اقرار مىكند كه آنچه درخت كرد به امر حق تعالى نمود واز براي تصديق پيغمبرى وتعظيم تو كرد منم .\r\nپس همهء آن كافران گفتند : بلكه ما مىگوييم تو ساحر وكذّابى وجادوهاى عجيب دارى وتو را تصديق نمىكند مگر مثل اين كه در پهلوى تو ايستاده است « 1 » .\r\nواين معجزه نيز متواتر است وبه طرق بسيار منقول است « 2 » .\r\nششم - به سندهاى معتبر از امام جعفر صادق عليه السّلام منقول است كه مردى به نزد رسول خدا صلّى اللّه عليه وآله وسلّم آمد وگفت : به من معجزه‌اى بنما ؛ ودر برابر آن حضرت دو درخت بود كه دور بودند از يكديگر ، حضرت به آن درختها خطاب نمود كه : به يكجا جمع شويد ، پس\r\n\r\n\r\n","description":"","footnote":"\r\n( 1 ) . نهج البلاغة 301 ، خطبه 192 ؛ إعلام الورى 22 .\r\n( 2 ) . مناقب ابن شهرآشوب 1 / 171 .\r\n","page_name":" 523 ","page_number":523},
  {"content":"\r\n\r\nحركت نمودند وبه يكديگر چسبيدند ؛ پس فرمود : از يكديگر جدا شويد ، جدا شدند وهر يك به جاى خود برگشتند وآن مرد ايمان آورد « 1 » .\r\nهفتم - به سند معتبر از عباس منقول است كه أبو طالب به حضرت رسول صلّى اللّه عليه وآله وسلّم گفت :\r\nاى فرزند برادر ! خدا تو را فرستاده است ؟ فرمود : بلى ، أبو طالب گفت : پس معجزه‌اى به من بنما ، گفت : اين درخت را بخوان ؛ حضرت آن را طلبيد وآمد در پيش آن حضرت سجده كرد وبرگشت ، أبو طالب گفت : گواهى مىدهم كه تو راستگويى ، يا علي ! نماز كن در پهلوى پسر عمّ خود « 2 » .\r\nهشتم - در تفسير امام حسن عسكرى عليه السّلام منقول است كه : چون در حقّ يهودان ودشمنان آل محمّد اين آية نازل شد  ثُمَّ قَسَتْ قُلُوبُكُمْ مِنْ بَعْدِ ذلِكَ فَهِيَ كَالْحِجارَةِ أَوْ أَشَدُّ قَسْوَةً  « 3 » گفتند : اى محمد ! تو دعوى مىكنى كه در دلهاى ما ارادهء مواسات فقرا وأعانت ضعفا وصرف مال در راه خدا نيست ومىگويى سنگها از دلهاى ما نرم‌ترند وأطاعت حق بيش از ما مىكنند واينك كوهها نزديك ما هستند بيا برويم به نزديك يكى از آنها اگر گواهى دهند كه تو راستگويى بر ما لازم است تو را متابعت كنيم واگر تكذيب تو كنند يا جواب نگويند مىدانيم كه تو دروغگويى .\r\nحضرت فرمود : خوب است ، هر كوه را كه اختيار مىكنيد مىرويم به نزديك آن ، پس كوهى را اختيار كردند كه از معموره دورتر بود وحضرت را به نزديك آن كوه بردند ، پس حضرت به كوه خطاب نمود كه : سؤال مىكنم از تو بجاه محمد وآل پاكيزهء أو كه حق تعالى به بركت ذكر نامهاى ايشان عرش را سبك گردانيد بر دوش هشت ملك بعد از آنكه ايشان با گروه ملائكة كه عدد ايشان را بغير از خدا كسى نمىدانست نتوانستند آن را حركت دادن ، وسؤال مىكنم بحقّ محمد وآل طيّبين أو كه به ذكر نامهاى ايشان حق تعالى توبهء آدم را قبول كرد وبه توسّل به أنوار ايشان إدريس را در بهشت به مكان بلند رسانيد كه شهادت\r\n\r\n\r\n","description":"","footnote":"\r\n( 1 ) . بصائر الدرجات 253 . ونيز رجوع شود به خرايج 1 / 90 .\r\n( 2 ) . امالى شيخ صدوق 491 ؛ مناقب ابن شهرآشوب 1 / 172 .\r\n( 3 ) . سورهء بقره : 74 .\r\n","page_name":" 524 ","page_number":524},
  {"content":"\r\n\r\nدهى براي محمد به آنچه خدا به تو سپرده است از تصديق أو بر اين يهودان در بيان قساوت دلهاى ايشان .\r\nپس كوه بر خود بلرزيد وآب از آن جارى گرديد وبه لغت ارجمند وصداى بلند ندا كرد : اى محمد ! شهادت مىدهم كه تويى رسول ربّ العالمين وسيد خلايق اولين وآخرين وشهادت مىدهم كه دلهاى اين يهودان چنانكه تو وصف كرده‌اى از سنگ سخت‌تر است ، از آنها خيرى بيرون نمىآيد واز سنگ گاهى آب بيرون مىآيد ، وشهادت مىدهم كه ايشان دروغگويانند در آنچه تو را به آن نسبت مىدهند از افتراى بر پروردگار عالميان .\r\nحضرت فرمود كه : سؤال مىكنم از تو اى كوه كه بيان نمايى كه خدا تو را امر كرد أطاعت من كنى در هرچه از تو طلب كنم بجاه محمد وآل طيب أو كه به بركت ايشان نجات داد خدا نوح را از كرب عظيم وسرد گردانيد آتش را بر إبراهيم وبر أو سلامت گردانيد وأو را در ميان آتش متمكن گردانيد بر تخت مزيّن وفرشهاى ملوّن كه آن پادشاه جبار مانند آنها را در سر كار خود وپادشاهان ديگر نديده ونشنيده بود وبر دور تخت أو أنواع درختهاى سبز خوشاينده رويانيد وأصناف گلها ورياحين وميوه‌ها به ظهور آورد كه هر يك در فصلى از فصول سال بعمل مىآمد .\r\nكوه گفت : گواهى مىدهم براي تو كه آنچه گفتى حقّ است وشهادت مىدهم كه اگر از خدا سؤال كنى مردان دنيا را همه ميمون وخوك گرداند ، مىكند ؛ واگر سؤال كنى كه همه را فرشتگان گرداند ، مىكند ؛ واگر دعا كنى كه آتشها را يخ ويخها را آتش كند ، مىكند ؛ واگر بطلبى كه آسمان را به زمين آورد وزمين را به آسمان برد ، رد نمىكند ؛ وگواهى مىدهم كه خدا آسمانها وزمينها وكوهها ودرياها وصحراها را همه فرمانبردار تو گردانيده است وجميع مخلوقات حق تعالى مطيع تواند وهرچه بفرمايى بعمل مىآورند .\r\nبعد از مشاهدهء اين معجزات واضحات آن گروه يهود عنود گفتند : يا محمد ! تو بر ما تلبيس مىكنى ودر پشت سنگهاى اين كوه جمعى از أصحاب خود را نشانده‌اى كه آنها سخن مىگويند وبه ما مىگويى كوه سخن مىگويد ، اگر راست مىگويى از كوه دور شو وامر كن آن را از بيخ كنده شود وحركت نمايد تا موضعي كه ايستاده‌اى پس كوه از كمر به\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nدونيم شود ونيم بالا به زير آيد ونيم زير به بالا رود ، اگر چنين كنى مىدانيم حيله نكرده‌اى واز خداست آنچه دعوى مىكنى .\r\nپس حضرت اشاره نمود به سنگى كه به قدر پنج رطل بود وفرمود كه : اى سنگ ! بگرد ، پس گرديد وبه نزديك حضرت ايستاد ، حضرت به آن يهودي فرمود : اى يهودي ! اين سنگ را بردار وبه نزديك گوش خود بدار تا آنچه آن كوه شهادت داد اين سنگ نيز شهادت بدهد ؛ چون چنين كرد سنگ به امر خدا به سخن آمد وآنچه از كوه شنيده بود از آن سنگ شنيد ، حضرت فرمود : آيا در پشت اين سنگ آدمي هست كه با تو سخن گويد ؟\r\nگفت : نه وليكن آنچه من طلب كردم بعمل بياور .\r\nرسول خدا صلّى اللّه عليه وآله وسلّم براي اتمام حجت بر ايشان از كوه بسيار دور شد ودر ميان صحرا ايستاد وفرمود : اى كوه ! بحقّ محمد وآل طيّبين أو كه بجاه ايشان وتوسل جستن بندگان خدا به ايشان حق تعالى بر قوم عاد بادي سرد فرستاد كه مردم را از زمين مىكند وبه هوا بلند مىكرد وامر كرد جبرئيل را كه نعره‌اى بر قوم صالح زد وايشان را هلاك كرد كه : از مكان خود كنده شو به اذن خدا وبيا به نزديك من به اين موضع ، ودست بر زمين گذاشت ؛ پس كوه به اذن خدا به حركت آمد ومانند أسب رهوار به سرعت بسيار آمد تا به آنجا كه حضرت نشان داد ايستاد وگفت : من شنوا ومطيعم تو را اى رسول پروردگار عالميان تا بر خاك ماليده شود بينىهاى اين معاندان ، هر امر فرمائى بفرما تا أطاعت كنم .\r\nفرمود : اين گروه مىگويند كه از زمين كنده شوى وبه دونيم شوى ونصف زير به بالا رود ونصف بالا به زير آيد .\r\nعرض كرد : اى رسول ربّ العالمين ! تو مىفرمايى كه چنين شود ؟\r\nحضرت رسول صلّى اللّه عليه وآله وسلّم فرمود : بلى . پس چنان شد كه خواستند وبعد كوه خطاب كرد به معاندان كه : آيا آنچه ديديد كمتر است از معجزات موسى عليه السّلام كه گمان مىكنيد به أو ايمان آورده‌ايد ؟ ! پس يهودان به يكديگر نظر كردند وبعضي گفتند : ديگر مفرّى نماند ما را ، وبعضي گفتند : اين مردى است بختى دارد وهركه صاحب بخت است هرچه اراده مىكند از براي أو ميسّر مىگردد .\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nپس كوه ندا كرد ايشان را كه : اى دشمنان خدا ! به آنچه گفتيد نبوّت موسى را باطل كرديد زيرا كه منكر موسى مىتواند گفت كه معجزه‌هاى أو از بخت بود « 1 » .\r\nنهم - در تفسير امام حسن عسكرى عليه السّلام مذكور است كه كفار قريش كه با پيغمبر صلّى اللّه عليه وآله وسلّم مجادله مىكردند گفتند : بيا تا برويم به نزد « هبل » وأو را حكم گردانيم تا گواهى دهد به راستى ما ودروغ تو .\r\nچون به نزد هبل آمدند وحضرت به نزديك آن رسيد بر رو در افتاد براي تعظيم آن حضرت وگواهى داد براي أو به پيغمبرى وبراي برادرش علي عليه السّلام به امامت وبراي فرزندان ايشان به خلافت ووراثت « 2 » .\r\nدهم - باز در تفسير امام عليه السّلام مذكور است كه : چون كفار قريش رسول خدا صلّى اللّه عليه وآله وسلّم را در شعب أبى طالب محصور كردند ودر دهنهء شعب جماعتى را موكّل كردند كه نگذارند كسى قوتى براي ايشان ببرد وكسى از درّه بيرون آيد وطلب آذوقه از براي ايشان بكند ، در آن وقت حق تعالى آن حضرت وخويشان وأصحاب أو را در آن درّه غذايى داد بهتر از منّ وسلوى كه براي بني إسرائيل فرستاد ، وبه بركت دعاى آن حضرت هرچه خواهش كردند وطلبيدند از أنواع ميوه‌ها وحلواها براي ايشان حاضر شد وفاخر ترين جامه‌ها بر ايشان پوشانيد ، وچون گفتند : ما از اين درّه دلتنگ شديم وسينه‌هاى ما تنگى مىكند ، به دست مبارك خود از جانب راست وچپ به كوهها اشاره فرمود كه : دور شويد ، پس دور شدند ودر ميان درّه صحراى وسيعى بهم رسيد كه دو طرفش را نمىتوانستند ديد پس به دست مبارك اشاره نمود وفرمود : بيرون آوريد آنچه حق تعالى به شما سپرده است از درختان وميوه‌ها ورياحين وگلها وگياهها ، پس به قدرت حق تعالى تمام آن صحرا مملو شد از گل وسبزه وريحان وأنواع درختان وألوان ميوه‌ها وآن صحرا رشك جميع گلستانها شد « 3 » .\r\nيازدهم - در حديث حسن از امام جعفر صادق عليه السّلام منقول است كه : رسول خدا صلّى اللّه عليه وآله وسلّم\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 286 - 290 .\r\n( 2 ) . تفسير امام حسن عسكرى عليه السّلام 293 .\r\n( 3 ) . تفسير امام حسن عسكرى عليه السّلام 293 .\r\n","page_name":" 527 ","page_number":527},
  {"content":"\r\n\r\nسنگى در ميان راه گذاشت كه آب را از زمين خود بگرداند وتا امروز باقي است ودر اين مدت به اعجاز آن حضرت پاى كسى بر آن سنگ نيامده وبه حيواني ضرر نرسانيده « 1 » .\r\nدوازدهم - روايت كرده‌اند كه : يهودي را بر مسلمانى حقّى بود وشرط كرده بود با مسلمان كه براي أو نخلستانى برساند كه ألوان خرما در آن باشد ، پس پيغمبر صلّى اللّه عليه وآله وسلّم امر كرد أمير المؤمنين عليه السّلام را كه هستهء خرما حاضر كرد به عدد آن درختان كه شرط كرده بودند وآن حضرت هسته را در دهان مبارك مىگذاشت وبه علي عليه السّلام مىداد وأو به زمين فرو مىبرد ، وچون به هستهء ديگر مىپرداختند هستهء أول سبز شده بود ، وچون هستهء سوم را به زمين فرو مىبرد اوّلى به بار آمده بود ، تا آنكه در يك ساعت آن باغ را تمام كردند از ألوان خرماى زرد وسرخ وسفيد وسياه وهمه به ميوه رسيدند وبه يهودي تسليم نمودند « 2 » .\r\nشبيه به اين در باب قصهء سمان فارسي رضى اللّه عنه مذكور خواهد شد « 3 » .\r\nسيزدهم - در حديث معتبر مذكور است كه : روزى حضرت رسول صلّى اللّه عليه وآله وسلّم با أمير المؤمنين عليه السّلام در ميان نخلستانى راه مىرفتند ، پس يكى از آن درختان به ديگرى گفت : اين رسول خدا است ووصىّ اوست ، پس به اين سبب آن خرما را « صيحانى » گفتند كه صدا به شهادت به رسالت ووصايت بلند كرد « 4 » .\r\nچهاردهم - از جابر انصارى منقول است كه گفت : چون در جنگ احزاب خندق را كنديم بر دور خندق تل بلندى از خاك بهم رسيد ، چون رفتم وبه خدمت رسول خدا صلّى اللّه عليه وآله وسلّم عرض كردم فرمود : از اين غمگين مباش كه بزودى امر عجيبى مشاهده خواهى كرد ؛ چون شب شد نزد آن خاك صداها مىشنيدم وكسى را نمىديدم وشعري چند مىشنيدم كه مضمونش اين است : خاك را از بيخ بر كنيد وبه بلد بعيدى بيفكنيد وأعانت كنيد محمد رشيد را وياور أو وپسر عمّ بزرگوار أو باشيد ؛ چون صبح شد مقدار\r\n\r\n\r\n","description":"","footnote":"\r\n( 1 ) . كافى 5 / 75 ؛ وسائل الشيعة 17 / 38 .\r\n( 2 ) . بحار الأنوار 17 / 365 .\r\n( 3 ) . خرايج 1 / 150 .\r\n( 4 ) . مناقب ابن شهرآشوب 2 / 365 ؛ فضائل شاذان بن جبرئيل 144 .\r\n","page_name":" 528 ","page_number":528},
  {"content":"\r\n\r\nيك كف از آن خاك نمانده بود « 1 » .\r\nپانزدهم - ابن شهرآشوب روايت كرده است كه : رسول خدا صلّى اللّه عليه وآله وسلّم پشت داد به درخت خشكى ودر ساعت سبز شد وميوه آورد « 2 » .\r\nشانزدهم - باز ابن شهرآشوب روايت كرده است كه : رسول خدا صلّى اللّه عليه وآله وسلّم روزى در جحفه فرود آمد در زير درخت كم سايه‌اى واصحابش بر دور أو فرود آمدند وآنها در آفتاب بودند ، واين بر رسول خدا صلّى اللّه عليه وآله وسلّم گران آمد كه خود در سايه باشد واصحابش در آفتاب ، ناگاه به امر خدا آن درخت بلند وبزرگ شد وجميع صحابه را در زير سايهء خود گرفت ، پس حق تعالى اين آية را فرستاد  أَ لَمْ تَرَ إِلى رَبِّكَ كَيْفَ مَدَّ الظِّلَّ وَلَوْ شاءَ لَجَعَلَهُ ساكِناً  « 3 » « آيا نمىبينى پروردگار خود را كه چگونه كشيد وپهن كرد سايه را واگر خواهد آن را ساكن مىگرداند ؟ » « 4 » .\r\nهفدهم - عياشى از سعيد بن جبير روايت كرده است كه : كفار قريش بر كعبه سيصد وشصت بت گذاشته بودند از هر قبيله يك بت ودو بت بود ، چون آيهء  شَهِدَ اللَّهُ أَنَّهُ لا إِلهَ إِلَّا هُوَ  « 5 » نازل شد همهء آن بتها به سجده افتادند « 6 » .\r\nهجدهم - ابن بابويه وغير أو به سند معتبر از امام جعفر صادق عليه السّلام روايت كرده‌اند كه :\r\nچون در طواف رسول خدا صلّى اللّه عليه وآله وسلّم به ركن غربى رسيد واز آن گذشت آن ركن به سخن آمد وگفت : يا رسول اللّه ! آيا من ركنى از أركان خانهء پروردگار تو نيستم ؟ چرا دست مبارك خود را به من نمىرسانى ؟ پس حضرت به نزديك آن ركن رفت وفرمود : ساكن شو بر تو باد سلام وتو را متروك نخواهم گردانيد « 7 » .\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 175 .\r\n( 2 ) . مناقب ابن شهرآشوب 1 / 178 .\r\n( 3 ) . سورهء فرقان : 45 .\r\n( 4 ) . مناقب ابن شهرآشوب 1 / 178 .\r\n( 5 ) . سورهء آل عمران : 18 .\r\n( 6 ) . تفسير عياشى 1 / 166 .\r\n( 7 ) . علل الشرايع 429 ؛ بصائر الدرجات 503 ؛ قصص الأنبياء راوندى 286 .\r\n","page_name":" 529 ","page_number":529},
  {"content":"\r\n\r\nنوزدهم - صفار وقطب راوندى وابن بابويه روايت كرده‌اند كه : روزى پيغمبر صلّى اللّه عليه وآله وسلّم داخل نخلستانى شد درختان خرما از هر جانب به صدا آمده گفتند : السلام عليك يا رسول اللّه ، وهر يك استدعا كردند : از من بخور ، وخوشه‌هاى خود را آويختند واز هر يك تناول فرمود ، چون به خرماى عجوه رسيد سر فرود آورد وسجده كرد آن حضرت را ، رسول خدا صلّى اللّه عليه وآله وسلّم فرمود : خداوندا ! بركت فرست بر اين ونفع ببخش مردم را به اين ؛ پس به اين سبب روايت كرده‌اند كه : عجوه از بهشت است « 1 » .\r\nبيستم - راوندى وابن شهرآشوب از ابن عباس روايت كرده‌اند كه : اعرابى از قبيلهء بنى عامر به خدمت رسول خدا صلّى اللّه عليه وآله وسلّم آمد وگفت : به چه چيز بدانم كه تو رسول خدائى ؟\r\nفرمود : اگر اين خوشهء خرما را بطلبم واز بالاى درخت به زير آيد ، گواهى مىدهى كه منم رسول خدا ؟\r\nگفت : بلى .\r\nحضرت آن خوشه را طلبيد وآن جدا شد وبه زير آمد وخود را به زمين مىكشيد وآن حضرت را سجده مىكرد تا به نزد رسول خدا آمد ، پس فرمود : برگرد به جاى خود ، پس برگشت وبه جاى خود پيوست .\r\nاعرابى گفت : گواهى مىدهم كه تويى رسول خدا ؛ وايمان آورد وبيرون آمد ومىگفت : اى آل عامر بن صعصعه ! من هرگز أو را تكذيب نخواهم كرد « 2 » .\r\nبيست ويكم - باز روايت كرده‌اند : مردى بود از بني هاشم كه أو را « ركانه » مىگفتند وكافر بود وبسيار بر كشتن مردم حريص بود وگوسفند مىچرانيد در واديى كه آن را « اضم » مىگفتند ، روزى رسول خدا صلّى اللّه عليه وآله وسلّم به آن وادى رفت چون نظر ركانه بر آن حضرت افتاد گفت : اگر نه خويشاوندى ميان من وتو مىبود هرآينه با تو سخن نمىگفتم تا تو را مىكشتم ، تويى كه خدايان ما را دشنام مىدهى اكنون خداى خود را بخوان تا تو را از من\r\n\r\n\r\n","description":"","footnote":"\r\n( 1 ) . قصص الأنبياء راوندى 286 - 287 ؛ بصائر الدرجات 504 .\r\n( 2 ) . قصص الأنبياء راوندى 297 ؛ مناقب ابن شهرآشوب 1 / 172 ؛ البداية والنهاية 6 / 130 .\r\n","page_name":" 530 ","page_number":530},
  {"content":"\r\n\r\nنجات دهد ، پس بيا كشتى بگيريم اگر مرا بر زمين افكندى ده گوسفند من از تو باشد ؛ حضرت أو را برداشت وبر زمين زد وبر روى سينه‌اش نشست ، ركانه گفت : اين كار تو نبود خداى تو با من چنين كرد ، بيا بار ديگر كشتى بگيريم اگر باز مرا بيندازى ده گوسفند ديگر از تو باشد ؛ پس مرتبهء ديگر حضرت أو را بر زمين زد ، بازگفت : بار ديگر كشتى مىگيريم بر ده گوسفند ديگر ، وباز حضرت أو را انداخت .\r\nركانه گفت : يارى كرده نشوند لات وعزّى كه مرا يارى نكردند ، بگير سى گوسفند خود را وبرو .\r\nحضرت فرمود : من گوسفند را نمىخواهم وليكن تو را به اسلام دعوت مىكنم ونمىخواهم كه تو به جهنم روى ، اگر مسلمان شوى از عذاب الهى أيمن باشى .\r\nركانه گفت : مسلمان نمىشوم مگر آنكه معجزه‌اى به من بنمائى .\r\nحضرت فرمود : خدا را بر تو گواه مىگيرم كه عهد كنى اگر از من معجزه بيني به من ايمان بياورى .\r\nگفت : بلى .\r\nدرختى نزديك آن حضرت بود فرمود : بيا اى درخت به اذن خدا ، پس آن درخت به دونيم شد ونصف آن با ساقش روان شد ودر پيش رسول خدا صلّى اللّه عليه وآله وسلّم ايستاد .\r\nركانه گفت : معجزهء بزرگى نمودى ، بگو برگردد ، حضرت امر كرد آن را وبرگشت ومتّصل شد به نصف ديگر ، پس فرمود : مسلمان مىشوى ؟\r\nگفت : نمىخواهم كه زنان مدينه بگويند من از ترس مسلمان شده‌ام وليكن گوسفندان خود را اختيار كن وبردار .\r\nحضرت فرمود : چون مسلمان نشدى مرا به گوسفندان تو احتياجى نيست « 1 » .\r\nبيست ودوم - ابن شهرآشوب روايت كرده است : چون رسول خدا صلّى اللّه عليه وآله وسلّم با صحابه به جنگ مقفع بن هميسع مىرفتند به كوه عظيمى رسيدند كه اسبان عاجز بودند از قطع آن ،\r\n\r\n\r\n","description":"","footnote":"\r\n( 1 ) . قصص الأنبياء راوندى 297 . ونيز رجوع شود به مناقب ابن شهرآشوب 1 / 167 ودلائل النبوة 6 / . 25 .\r\n","page_name":" 531 ","page_number":531},
  {"content":"\r\n\r\nپس حضرت دعا كرد وآن كوه به زمين فرو رفت وپاره پاره شد وراه ايشان باز شد « 1 » .\r\nبيست وسوم - ابن بابويه وصفار وراوندى به سندهاى معتبر روايت كرده‌اند كه حضرت أمير المؤمنين عليه السّلام فرمود : رسول خدا مرا طلبيد وبه يمن فرستاد كه ميان ايشان اصلاح كنم ، گفتم : يا رسول اللّه ! ايشان جماعت بسيارند ومردم سالدارند ومن كم سالم ، فرمود : يا علي ! چون به عقبهء « أفيق » بالا روى به آواز بلند ندا كن كه : اى درختان واى كلوخها واى خاكها ! محمد رسول خدا شما را سلام مىرساند .\r\nپس رفتم بسوى يمن وچون به بالاى عقبهء أفيق رسيدم ديدم أهل يمن همه شمشيرها برهنه ونيزه‌ها راست كرده‌اند ورو به من مىآيند ، چون به آواز بلند آنچه حضرت فرموده بود گفتم ، هر درخت وكلوخ وخاكى كه در آن عرصه بود همه به يك صدا آواز كردند وگفتند : بر محمد رسول اللّه وبر تو باد سلام ؛ چون آن صداها را أهل يمن شنيدند همه بر خود بلرزيدند وزانوهاى ايشان بر هم مىخورد وحربه‌ها را انداختند واز روى أطاعت به نزد من آمدند تا ميان ايشان اصلاح كردم « 2 » .\r\nبيست وچهارم - علي بن إبراهيم روايت كرده است : چون حضرت رسول صلّى اللّه عليه وآله وسلّم به پاى قلعهء بنى قريظة رفت كه ايشان را محاصره نمايد در دور قلعهء ايشان درخت خرماى بسيارى بود ، به دست خود اشاره فرمود كه : دور شويد ، پس درختان از پاى قلعه دور شدند ودر بيابان متفرق شدند « 3 » .\r\nبيست وپنجم - شيخ طوسي وقطب راوندى وديگران به سند معتبر از حضرت رضا عليه السّلام روايت كرده‌اند كه رسول خدا صلّى اللّه عليه وآله وسلّم فرمود : من مىشناسم سنگى را در مكة بر من سلام مىكرد پيش از آنكه مبعوث شوم والحال آن را مىشناسم « 4 » .\r\nبيست وششم - شيخ طوسي به سند معتبر از سلمان روايت كرده است كه گفت : ما\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 111 .\r\n( 2 ) . امالى شيخ صدوق 185 ؛ بصائر الدرجات 503 ؛ خرايج 2 / 492 .\r\n( 3 ) . تفسير قمى 2 / 190 .\r\n( 4 ) . امالى شيخ طوسي 341 ؛ قصص الأنبياء راوندى 287 وروايت در آن از امام صادق عليه السّلام مىباشد .\r\n","page_name":" 532 ","page_number":532},
  {"content":"\r\n\r\nروزى نزد رسول خدا صلّى اللّه عليه وآله وسلّم نشسته بوديم ناگاه علي بن أبي طالب عليه السّلام داخل شد وحضرت سنگريزه‌اى در دست داشت وبه دست آن حضرت داد ، هنوز سنگريزه در دست أو قرار نگرفته بود كه به قدرت الهى به سخن آمد وگفت : « لا إله إلّا اللّه محمّد رسول اللّه رضيت باللّه ربّا وبمحمّد صلّى اللّه عليه وآله وسلّم نبيّا وبعليّ بن أبي طالب عليه السّلام وليّا » ، پس حضرت رسول صلّى اللّه عليه وآله وسلّم فرمود : هركه از شما صبح كند واين دعا را بخواند وراضى باشد به خدا وبه ولايت علي بن أبي طالب أيمن مىگردد از خوف خدا وعقاب أو « 1 » .\r\nبيست وهفتم - ابن بابويه وراوندى به سند معتبر از حضرت صادق عليه السّلام روايت كرده‌اند كه : مردى از يهود كه أو را « سبحت » مىگفتند به خدمت پيغمبر صلّى اللّه عليه وآله وسلّم آمد وگفت :\r\nيا محمّد ! آمده‌ام از تو سؤال كنم از پروردگار خود .\r\nفرمود : سؤال كن .\r\nگفت : كجاست خداى تو ؟\r\nفرمود : علم وقدرتش به همهء مكان احاطه كرده است ودر هيچ مكان نيست .\r\nگفت : چگونه است پروردگار تو ؟\r\nفرمود : چگونه أو را به چگونه بودن وصف كنم وحال آنكه چگونگى را أو آفريده وأو به مخلوق خود متّصف نمىگردد .\r\nگفت : چه دانم كه تو پيغمبرى ؟\r\nپس هر سنگ وكلوخ وهر چيز كه در دور آن حضرت بودند همه به لغت عربى فصيح به سخن آمده گفتند : اين است رسول خدا .\r\nسبحت گفت : هرگز به اين هويدايى امرى نديده بودم ، گواهى مىدهم به وحدانيّت الهى وگواهى مىدهم كه تو رسول خدايى « 2 » .\r\nبيست وهشتم - در بصائر الدرجات به سند معتبر روايت كرده است كه : روزى\r\n\r\n\r\n","description":"","footnote":"\r\n( 1 ) . امالى شيخ طوسي 283 ؛ بشارة المصطفى 134 .\r\n( 2 ) . توحيد شيخ صدوق 310 ؛ قصص الأنبياء راوندى 283 ؛ كافى 1 / 94 .\r\n","page_name":" 533 ","page_number":533},
  {"content":"\r\n\r\nرسول خدا صلّى اللّه عليه وآله وسلّم با سهل بن حنيف وخالد بن أيوب انصارى داخل باغي از باغهاى بنى النجار شدند ، ناگاه سنگى از سر چاه ايشان ندا كرد آن حضرت را به آواز بلند وگفت :\r\nبر تو باد سلام الهى اى محمد ، شفاعت كن از براي من نزد پروردگار خود كه نگرداند مرا از سنگهاى جهنم كه كافران را به آنها عذاب مىكند ؛ حضرت دست بسوى آسمان برداشت وگفت : خداوندا ! مگردان اين سنگ را از سنگهاى جهنم .\r\nپس ريگ آن حضرت را ندا كرد وگفت : السلام عليك يا محمد ورحمة اللّه وبركاته دعا كن پروردگار خود را كه نگرداند مرا از كبريت جهنم ؛ پس حضرت دست برداشت وگفت : خداوندا ! مگردان اين ريگ را از كبريت جهنم « 1 » .\r\nبيست ونهم - شيخ طبرسى وقطب راوندى وابن شهرآشوب روايت كرده‌اند كه :\r\nچون حضرت رسول صلّى اللّه عليه وآله وسلّم به جنگ طايف مىرفت به صحرائى رسيدند كه در آنجا درخت سدر بسيار بود وآن حضرت را خواب گرفته بود ، پس درخت سدرى بر سر راه آن حضرت واقع شد وبه قدرت الهى به دو حصّه شد واز ميان خود راه آن حضرت را گشود ، وساقش دو حصّه شد وهر حصّه در طرفي ايستاد وتا امروز بر آن هيئت مانده است ومردم تعظيم آن مىنمايند وآن را « سدرة النبي » مىگويند وآن را نمىبرند ومحافظت آن مىنمايند وبه آن تبرّك مىجويند وبرگ آن را براي حفظ بر گوسفندان وشتران خود مىآويزند ، واين معجزه‌اى است كه تا امروز اثرش باقي است « 2 » .\r\nسىام - راوندى روايت كرده است كه : در ابتداى بعثت آن حضرت گروهى از عرب نزد بتي جمع شده بودند كه آن را بپرستند ، ناگاه صدائى از جوف آن صنم بر آمد كه به زبان فصيح گفت : محمد بسوى شما آمده است وشما را بسوى دين حق مىخواند ، پس متفرق شدند وتفحّص آن حضرت نمودند وأكثر ايشان ايمان آوردند « 3 » .\r\nسى ويكم - راوندى وغير أو روايت كرده‌اند كه : شب تارى كه باران مىباريد آن\r\n\r\n\r\n","description":"","footnote":"\r\n( 1 ) . بصائر الدرجات 504 .\r\n( 2 ) . إعلام الورى 30 ؛ خرايج 1 / 26 ؛ مناقب ابن شهرآشوب 1 / 177 .\r\n( 3 ) . خرايج 1 / 30 .\r\n","page_name":" 534 ","page_number":534},
  {"content":"\r\n\r\nحضرت از نماز خفتن بر مىگشت وبرقى در پيش آن حضرت روشنى مىداد پس نظرش بر قتادة بن نعمان افتاد وأو را شناخت ، قتادة گفت : يا نبىّ اللّه ! مىخواهم با تو نماز كنم ودر شبهاى تار مرا مقدور نيست ، حضرت چوب خوشهء خرمائى در دست داشت به أو داد وفرمود : ده شب براي تو روشنى خواهد داد وچنان شد ، وفرمود : چون به خانه مىروى در زاويهء خانهء تو شيطانى جا كرده است شمشير خود را بر أو حواله كن تا دفع شود ، چون داخل خانه شد سياهى در زاويهء خانه ديد وچون بر أو حمله كرد به ديوار بالا رفت وبر طرف شد « 1 » .\r\nسى ودوم - راوندى روايت كرده است : روزى جبرئيل عليه السّلام بر آن حضرت نازل شد وأو را غمگين يافت ، گفت : يا رسول اللّه ! چرا غمگينى ؟\r\nگفت : از جور وتكذيب كافران دلگيرم .\r\nجبرئيل گفت : مىخواهى آيتي به تو بدهم كه بدانى خدا همه چيز را فرمانبردار تو گردانيده است ؟\r\nگفت : بلى .\r\nجبرئيل گفت : اين درخت را بطلب تا بسوى تو بيايد . پس درخت را طلبيد وآمد در خدمت أو ايستاد ، وچون فرمود : برو ، برگشت وبه جاى خود قرار گرفت « 2 » .\r\nسى وسوم - راوندى به چندين سند روايت كرده است كه : اعرابى در بعضي از سفرها به خدمت رسول خدا صلّى اللّه عليه وآله وسلّم آمد ، حضرت فرمود : مىخواهى تو را به چيزى راهنمائى كنم ؟\r\nگفت : بلى .\r\nفرمود : بگو « أشهد أن لا إله إلّا اللّه وان محمدا رسول اللّه » .\r\nاعرابى گفت : آيا گواهى دارى ؟\r\n\r\n\r\n","description":"","footnote":"\r\n( 1 ) . خرايج 1 / 34 . ونيز رجوع شود به مناقب ابن شهرآشوب 1 / 159 ومجمع الزوائد 2 / 167 .\r\n( 2 ) . خرايج 1 / 43 . ونيز رجوع شود به دلائل النبوة 6 / 13 - 17 والبداية والنهاية 6 / 129 .\r\n","page_name":" 535 ","page_number":535},
  {"content":"\r\n\r\nفرمود : برو به نزد اين درخت وبگو : رسول خدا تو را مىطلبد .\r\nچون به نزديك درخت آمد وتبليغ رسالت حضرت نمود ، درخت به حركت آمد وزمين را مىشكافت وبه خدمت آن حضرت مىشتافت تا به نزديك آن حضرت ايستاد ، پس حضرت فرمود : گواهى بده بر حقّيّت من .\r\nدرخت به سخن آمد وبه رسالت وحقّيّت آن حضرت گواهى داد .\r\nاعرابى گفت : بگو به جاى خود برگردد .\r\nحضرت فرمود : برگرد ؛ وآن برگشت وبه جاى خود قرار گرفت .\r\nپس اعرابى گفت : رخصت بده كه من تو را سجده كنم .\r\nفرمود : سجده براي غير خدا روا نيست ، واگر رخصت مىدادم كه كسى غير خدا را سجده كند هرآينه امر مىكردم كه زنان شوهران خود را سجده كنند .\r\nپس مسلمان شد ودست آن حضرت را بوسيد وگفت : رخصت فرما كه من به قبيلهء خود بروم وايشان را به اسلام دعوت كنم ، اگر قبول كنند با خود بياورم ، والّا خود به خدمت تو بشتابم ؛ پس مرخّص شد وبه جانب قبيلهء خود رفت « 1 » .\r\nسى وچهارم : تسبيح گفتن سنگريزه در دست رسول خدا صلّى اللّه عليه وآله وسلّم - عامه وخاصه به طرق متواتره روايت كرده‌اند كه در بعضي از روايات از أبو ذر منقول است كه : مكرر عامري به خدمت آن حضرت آمد ومعجزه‌اى طلبيد ، حضرت نه سنگريزه در كف گرفت وهمه به آواز بلند تسبيح گفتند ، وچون بر زمين گذاشت ساكت شدند ، وچون برداشت باز تسبيح گفتند « 2 » .\r\nوبه روايت ديگر گفتند : « سبحان اللّه والحمد للّه ولا إله إلّا اللّه واللّه أكبر » « 3 » .\r\nوابن عباس روايت كرده است كه : پادشاهان حضرموت به خدمت آن حضرت آمدند\r\n\r\n\r\n","description":"","footnote":"\r\n( 1 ) . خرايج 1 / 43 و 44 در ضمن دو روايت . ونيز رجوع شود به دلائل النبوة 6 / 14 والبداية والنهاية 6 / 130 - 131 .\r\n( 2 ) . مناقب ابن شهرآشوب 1 / 126 ؛ البداية والنهاية 6 / 138 .\r\n( 3 ) . خرايج 1 / 124 .\r\n","page_name":" 536 ","page_number":536},
  {"content":"\r\n\r\nوگفتند : چگونه بدانيم تو رسول خدايى ؟\r\nحضرت كفى از سنگريزه برداشت وفرمود كه : اينها گواهى مىدهند بر پيغمبرى من . پس سنگريزه‌ها به سخن آمدند وتسبيح خدا گفتند وگواهى بر پيغمبرى آن حضرت دادند « 1 » .\r\nواز انس منقول است كه : حضرت رسول صلّى اللّه عليه وآله وسلّم كفى از سنگريزه در دست گرفت ودر دست آن حضرت تسبيح كردند ، پس آنها را در دست أمير المؤمنين عليه السّلام ريخت ودر دست آن حضرت نيز تسبيح گفتند به نحوى كه ما شنيديم ، پس در دست ما ريخت وتسبيح نكردند « 2 » .\r\nسى وپنجم - راوندى روايت كرده است از أبو أسيد كه حضرت رسول صلّى اللّه عليه وآله وسلّم روزى با عمّ خود عباس گفت كه : فردا تو وفرزندان تو در خانه باشيد كه مرا با شما كارى هست ؛ چون صبح شد حضرت به خانهء ايشان رفت وايشان را نزديك طلبيد وبراي ايشان دعا كرد وصداى آمين از عتبهء درگاه وديوارهاى خانه بلند شد « 3 » .\r\nسى وششم - كلينى وراوندى وابن شهرآشوب وغير ايشان روايت كرده‌اند از حضرت صادق عليه السّلام كه : مردى فوت شد وخواستند قبر أو را بكنند هرچه بيل وكلنگ مىزدند كنده نمىشد ، آمدند وبه خدمت حضرت رسول صلّى اللّه عليه وآله وسلّم عرض كردند ، حضرت فرمود : اين مرد خوش خلق بود نبايست قبر أو به دشوارى كنده شود ، پس خود حاضر شد وقدح آبى طلبيد ودست مبارك خود را در آن قدح داخل كرد وبر زمين قبر پاشيد به اعجاز آن حضرت چنان شد كه چون كلنگ مىزدند مانند ريگ فرو مىريخت « 4 » .\r\nودر روايت ديگر فرمود كه : دعا كرد آن حضرت وبعد از آن به آسانى كندند .\r\nسى وهفتم - راوندى از حضرت صادق عليه السّلام روايت كرده است كه : حضرت رسول صلّى اللّه عليه وآله وسلّم براي بعضي از جنگها از مدينه بيرون رفته بود ، در هنگام مراجعت در بعضي\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 126 .\r\n( 2 ) . خرايج 1 / 47 .\r\n( 3 ) . خرايج 1 / 47 ؛ دلائل النبوة 6 / 71 .\r\n( 4 ) . خرايج 1 / 91 ؛ كافى 2 / 101 . ونيز رجوع شود به كتاب الزهد 25 - 26 وقرب الإسناد 74 - 75 .\r\n","page_name":" 537 ","page_number":537},
  {"content":"\r\n\r\nمنازل فرود آمدند وحضرت با صحابه نشسته بود وطعام ميل مىنمود ناگاه جبرئيل آمد وگفت : يا محمّد ! برخيز وسوار شو ؛ حضرت سوار شد وجبرئيل با حضرت روانه شد وزمين پيچيده شد از براي آن حضرت مانند جامه‌اى كه بپيچند تا آنكه به فدك رسيدند ، وچون أهل فدك صداى سم اسبان شنيدند گمان بردند كه دشمن بر سر ايشان آمده است پس درهاى شهر را بستند وكليدها را به پيرزالى دادند كه در بيرون شهر خانه‌اى داشت وبه كوهها گريختند ، جبرئيل به نزد آن پيرزال آمد وكليدها را گرفت ودرهاى شهر را گشود وحضرت در جميع خانه‌ها وشهرهاى ايشان گرديد ، پس جبرئيل گفت : خدا اين را مخصوص تو گردانيده وبه تو بخشيده ومردم را در اين بهره‌اى نيست ؛ پس اين آية فرود آمد  ما أَفاءَ اللَّهُ عَلى رَسُولِهِ مِنْ أَهْلِ الْقُرى فَلِلَّهِ وَلِلرَّسُولِ وَلِذِي الْقُرْبى  « 1 » يعنى : « آنچه خدا برگردانيده است بر پيغمبرش از أهل قريه‌ها وشهرها پس از خدا ورسول وخويشان رسول است » ، وبازفرستاد  فَما أَوْجَفْتُمْ عَلَيْهِ مِنْ خَيْلٍ وَلا رِكابٍ وَلكِنَّ اللَّهَ يُسَلِّطُ رُسُلَهُ عَلى مَنْ يَشاءُ  « 2 » يعنى : « پس نتاختيد بر آن هيچ اسبى وشترى وليكن خدا مسلط مىگرداند پيغمبرانش را بر هركه مىخواهد » ، زيرا در گرفتن فدك مسلمانان جنگى نكردند وهمراه نبودند وليكن خدا آن را بىجنگ به پيغمبر خود داد وجبرئيل أو را در خانه‌ها وباغهاى ايشان گردانيد ، پس درها را بست وكليدها را به آن حضرت تسليم كرد وحضرت آن كليدها را در غلاف شمشير خود گذاشت وبر جهاز شتر آويخت وسوار شد وباز زمين پيچيده شد وبرگشت بسوى أصحاب خود وهنوز ايشان از آن مجلس برنخاسته بودند وفرمود : رفتم بسوى فدك وخدا آن را به من بخشيد ، پس منافقان به يكديگر نظر كردند وچشمك زدند كه دروغ مىگويد ، حضرت كليدها را از غلاف شمشير بيرون آورد وبه ايشان نمود كه اين كليدهاى قلعه‌هاى فدك است ، وسوار شد با أصحاب خود وبسوى مدينه آمد ، وچون داخل شد به خانهء حضرت فاطمه عليها السّلام رفت وگفت : اى\r\n\r\n\r\n","description":"","footnote":"\r\n( 1 ) . سورهء حشر : 7 .\r\n( 2 ) . سورهء حشر : 6 .\r\n","page_name":" 538 ","page_number":538},
  {"content":"\r\n\r\nدختر ! حق تعالى فدك را به پدر تو داده است وأو را مخصوص به آن گردانيده است ومسلمانان را در آن بهره‌اى نيست ، وهرچه خواهم در آن مىتوانم كرد ، ومادر تو خديجة مهرى بر من داشت ومن فدك را به عوض آن به تو بخشيدم كه از تو باشد وبعد از تو از فرزندان تو باشد ، پس پوستى طلبيد وحضرت أمير المؤمنين عليه السّلام را حاضر گردانيد وگفت : بنويس كه فدك نحله وبخشش رسول خدا است براي فاطمه ، وگواه گرفت علي بن أبي طالب وامّ أيمن را ، وفرمود كه : امّ أيمن زنى است از أهل بهشت .\r\nپس أهل فدك به خدمت حضرت رسول صلّى اللّه عليه وآله وسلّم آمدند وبا ايشان مقاطعه نمود كه هر سال بيست وچهار هزار دينار بدهند « 1 » كه به حساب اين زمان تقريبا سه هزار وششصد تومان باشد .\r\nسى وهشتم - راوندى از حضرت صادق عليه السّلام روايت كرده است كه حضرت رسول صلّى اللّه عليه وآله وسلّم بسوى « جعرانه » برگشت در جنگ حنين وقسمت كرد غنائم را در ميان صحابه ، ومردم از پى بىآن حضرت مىرفتند وسؤال مىكردند وحضرت به ايشان مىداد تا آنكه ملجأ كردند آن حضرت را كه بسوى درختى رفت وبه درخت پشت خود را چسبانيد وباز هجوم آوردند وآن حضرت را آزار مىكردند تا آنكه پشت مباركش مجروح شد وردايش بر درخت بند شد ، پس از پيش درخت به سوى ديگر رفت وفرمود كه : رداى مرا بدهيد واللّه اگر به عدد درختان مكة من گوسفند داشته باشم همه را در ميان شما قسمت خواهم كرد ومرا ترسنده وبخيل نخواهيد يافت ، پس در ماه ذىقعده از جعرانه بيرون آمد ، واز بركت پشت مبارك آن حضرت هرگز آن درخت را خشك نديدند وپيوسته تر وتازه بود در همهء فصل كه گويا هميشه آب بر آن مىپاشيدند « 2 » .\r\nسى ونهم - ابن شهرآشوب از ابن مسعود وغير أو روايت كرده است كه : چون در خدمت آن حضرت طعام مىخوردند صداى تسبيح از طعام مىشنيدند « 3 » .\r\n\r\n\r\n","description":"","footnote":"\r\n( 1 ) . خرايج 1 / 112 .\r\n( 2 ) . خرايج 1 / 98 .\r\n( 3 ) . مناقب ابن شهرآشوب 1 / 125 ؛ دلائل النبوة 6 / 62 .\r\n","page_name":" 539 ","page_number":539},
  {"content":"\r\n\r\nچهلم - ابن شهرآشوب روايت كرده است كه : حضرت رسول صلّى اللّه عليه وآله وسلّم مسجدى در مدينه بنا مىكرد ، درختى از مكة طلبيد وآن درخت زمين را شكافت تا به نزد آن حضرت ايستاد وشهادت بر پيغمبرى آن حضرت داد « 1 » .\r\nچهل ويكم - روايت كرده است كه : آن حضرت عبد اللّه بن طفيل را فرستاد كه قوم خود را هدايت كند وگفت : علامت راستى تو نزد قوم تو آن است كه در شب وروز از سر تازيانهء تو نوري ساطع باشد ؛ وبه آن علامت قوم خود را به نور اسلام هدايت كرد « 2 » .\r\nوأيضا روايت كرده است كه قريش طفيل بن عمرو را گفتند كه : چون به مسجد الحرام داخل شوى پنبه‌اى در گوشهاى خود پر كن كه قرآن خواندن محمد را نشنوى مبادا تو را فريب دهد ؛ چون داخل مسجد شد هرچند پنبه بيشتر در گوش خود فرو مىبرد صداى آن جناب را بيشتر مىشنيد ، وبه اين معجزه مسلمان شد وگفت : يا رسول اللّه ! من در ميان قوم خود سر كرده ومطاع ايشانم اگر به من علامتي بدهى ايشان را به اسلام دعوت مىكنم .\r\nآن جناب گفت : خداوندا ! أو را علامتي كرامت كن .\r\nچون به قوم خود برگشت پيوسته از سر تازيانهء أو نوري مانند قنديل ساطع بود « 3 » .\r\nچهل ودوم - خاصه وعامه روايت كرده‌اند كه : در جنگ احزاب آن جناب كندن خندق را ميان صحابه قسمت فرمود كه هر چهل ذراع را ده نفر حفر نمايند ، پس در حصّهء سلمان وحذيفة زمين به سنگى رسيد كه كلنگ در آن اثر نمىكرد ، وچون سلمان به خدمت آن جناب عرض كرد از مسجد احزاب به زير آمد وكلنگ را از دست ايشان گرفت وسه مرتبه زد ودر هر مرتبه ثلثي از آن جدا شد ودر هر مرتبه برقى ساطع مىشد كه جهان روشن مىشد و « اللّه أكبر » مىگفت وصحابه « اللّه أكبر » مىگفتند ؛ پس فرمود : در برق أول قصرهاى يمن را ديدم وخدا آن را به من داد ، ودر دوم قصرهاى شام را ديدم وخدا آن را به من داد ، ودر برق سوم قصرهاى مداين را ديدم وملك پادشاه عجم را به من داد . پس خدا\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 130 .\r\n( 2 ) . مناقب ابن شهرآشوب 1 / 159 .\r\n( 3 ) . مناقب ابن شهرآشوب 1 / 159 و 160 ؛ سيرهء ابن هشام 2 / 382 ؛ أسد الغابة 3 / 77 .\r\n","page_name":" 540 ","page_number":540},
  {"content":"\r\n\r\nفرستاد  لِيُظْهِرَهُ عَلَى الدِّينِ كُلِّهِ وَلَوْ كَرِهَ الْمُشْرِكُونَ  « 1 » . « 2 » .\r\nودر روايت ديگر وارد شده است كه : چون آن زمين سخت پيدا شد وكلنگ در آن اثر نمىكرد حضرت قدح آبى طلبيد وآب دهان معجزنشان خود را در آن ريخت وبه دست مبارك خود در آن موضع ريختند ، به اعجاز آن حضرت چنان سست شد كه تا كلنگ مىزدند فرو مىريخت « 3 » .\r\nچهل وسوم - ابن شهرآشوب وغير أو روايت كرده‌اند كه : در جنگ بدر شمشير عكاشة شكست وحضرت چوبى به أو داد كه : به اين جنگ كن ، وچون به دست گرفت شمشيرى شد كه بعد از آن هميشه به آن جنگ مىكرد « 4 » .\r\nچهل وچهارم - روايت كرده‌اند كه : در جنگ أحد به عبد اللّه بن جحش چوبى داد وبه أبو دجانة برگ نخل خرمائى ودر دست هر دو شمشير قاطع شدند وبه آنها جنگ مىكردند « 5 » .\r\nچهل وپنجم - روايت كرده‌اند كه : رسول خدا صلّى اللّه عليه وآله وسلّم در روز فتح مكة فرمود : يا علي ! كفى از سنگريزه به من بده ، پس آن سنگريزه‌ها به جانب بتها انداخت وفرمود  جاءَ الْحَقُّ وَزَهَقَ الْباطِلُ إِنَّ الْباطِلَ كانَ زَهُوقاً  « 6 » پس آن بتها همه بر رو در افتادند وأهل مكة گفتند :\r\nما جادوگرتر از محمد نديده‌ايم « 7 » .\r\nچهل وششم - روايت كرده‌اند كه : كمانى براي آن حضرت به هديه آوردند ودر آن كمان صورت عقابي نقش كرده بودند ، چون دست مبارك بر آن گذاشت آن صورت در\r\n\r\n\r\n","description":"","footnote":"\r\n( 1 ) . سورهء توبه : 33 .\r\n( 2 ) . رجوع شود به مناقب ابن شهرآشوب 1 / 160 وتاريخ طبري 2 / 91 .\r\n( 3 ) . دلائل النبوة 3 / 415 ؛ مناقب ابن شهرآشوب 1 / 160 ؛ الفصول المهمة 58 .\r\n( 4 ) . مناقب ابن شهرآشوب 1 / 160 ؛ مغازى 1 / 93 ؛ سيرهء ابن هشام 2 / 637 .\r\n( 5 ) . مناقب ابن شهرآشوب 1 / 161 ؛ دلائل النبوة 3 / 250 ودر آن فقط ماجراى عبد اللّه بن جحش ذكر شده است .\r\n( 6 ) . سورهء اسراء : 81 .\r\n( 7 ) . مناقب ابن شهرآشوب 1 / 161 ؛ إعلام الورى 197 ودر آن ذيل روايت ذكر نشده است .\r\n","page_name":" 541 ","page_number":541},
  {"content":"\r\n\r\nساعت محو شد « 1 » .\r\nچهل وهفتم - در تفسير امام حسن عسكرى عليه السّلام مذكور است كه عمار بن ياسر گفت :\r\nروزى به خدمت آن حضرت رفتم وهنوز در پيغمبرى أو شك داشتم وگفتم : يا رسول اللّه ! تصديق به تو نمىتوانم كرد زيرا در دل من شكّى هست ، آيا معجزه‌اى دارى كه دفع آن شك از من بكند ؟ حضرت فرمود : چون به خانه برگردى هر درخت وسنگ را كه ببينى از حال من از آن سؤال كن .\r\nچون برگشتم به هر درخت وسنگ كه رسيدم گفتم : اى درخت واى سنگ ! محمد دعوى مىكند كه تو شهادت مىدهى براي پيغمبرى أو .\r\nپس آن به سخن مىآمد ومىگفت : شهادت مىدهم كه محمد رسول پروردگار ماست « 2 » .\r\nچهل وهشتم - در تفسير امام حسن عسكرى عليه السّلام مذكور است كه : مردى از مؤمنان روزى به خدمت رسول خدا صلّى اللّه عليه وآله وسلّم آمد ، حضرت از أو پرسيد كه : چگونه مىيابى دل خود را با برادران مؤمن تو كه موافقند با تو در محبت محمد وعلى وعداوت دشمنان ايشان ؟\r\nگفت : ايشان را مانند جان خود مىدانم ، هرچه ايشان را به درد مىآورد مرا به درد مىآورد ؛ هرچه ايشان را شاد مىگرداند مرا نيز شاد مىگرداند ؛ هرچه ايشان را غمگين مىكند مرا غمگين مىكند .\r\nحضرت فرمود : پس تويى دوست خدا وپروا مكن از بلاها وتنگيهاى دنيا كه حق تعالى به سبب آنچه گفتى آن قدر نعمت به تو خواهد داد كه احدى از خلق خدا چنين سودى نكرده باشد مگر كسى كه بر مثل حال تو باشد ، پس راضى وشاد باش به اين حال نيكى كه دارى به عوض مالها وفرزندان وغلامان وكنيزان كه ديگران دارند ، بدرستى كه تو با اين حال از همهء توانگران غنىترى ، پس زنده دار همهء أوقات خود را به صلوات\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 161 .\r\n( 2 ) . تفسير امام حسن عسكرى عليه السّلام 599 .\r\n","page_name":" 542 ","page_number":542},
  {"content":"\r\n\r\nفرستادن بر محمد وعلى وآل طيّب ايشان .\r\nآن مرد از اين بشارت شاد شد وپيوسته بر صلوات بر آن حضرت وآل مطهر أو مداومت مىكرد ، روزى أبو بكر وعمر به أو رسيدند ، أبو بكر گفت : اى فلان ! محمد نيكو توشه‌اى براي گرسنگى وتشنگى به تو داد ؛ وعمر گفت : محمد از آرزوى باطل ووعده‌هاى دروغ كه هميشه مردم را به آنها بازى مىدهد خوب توشه‌اى همراه تو كرد . ودر روز ديگر أو را در بازار ديدند وبا يكديگر گفتند : اين سفيه را مىبايد استهزاء كنيم ، پس نزد أو آمدند وعمر گفت : امروز مردم تجارتها در اين بازار كردند وسودمند شدند تو چه تجارت كردى ؟\r\nگفت : مالي نداشتم كه تجارت كنم وليكن صلوات مىفرستادم بر محمد وآل محمد صلّى اللّه عليه وآله وسلّم .\r\nعمر گفت : سود نااميدى ومحرومى برده‌اى ، وچون به خانه خواهى رفت خوان گرسنگى براي تو گسترده خواهد بود كه ألوان طعامها وشرابهاى خيبت وحرمان در آن چيده باشند وفرشتگان كه براي محمد گرسنگى وتشنگى ومذلّت مىآورند بر دور خوان تو حاضر خواهند بود .\r\nآن مرد گفت : بخدا سوگند ياد مىكنم كه چنين نيست بلكه محمد رسول خداست وهركه به أو ايمان آورد از محقّان وسعادتمندان است وبزودى خدا گرامى خواهد داشت آنها را كه به أو ايمان آورده‌اند به آنچه خواهد از گشادگى روزى وبه آنچه مصلحت داند از تنگى كه بعد از آن راحتهاى بسيار هست .\r\nدر اين سخن بودند كه ناگاه مردى پيدا شد وما هي در دست داشت كه بد بو وفاسد شده بود ، بر سبيل طنز آن دو منافق گفتند : اين ما هي را به اين مرد كه از صحابهء رسول خداست بفروش .\r\nماهىفروش به آن مرد گفت : بخر اين ما هي را كه كسى از من نمىخرد .\r\nگفت : زرى ندارم .\r\nآن منافقان گفتند : بخر كه زرش را رسول خدا مىدهد .\r\nپس ما هي را آن مرد گرفت وصاحب ما هي خدمت رسول خدا صلّى اللّه عليه وآله وسلّم رفت ، حضرت\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nاسامة را فرمود كه يك درهم به أو بدهد وآن مرد شاد شد وگفت : اين درهم چند برابر قيمت ما هي من است .\r\nپس آن مؤمن در حضور ايشان ما هي را شكافت ، ناگاه دو گوهر نفيس از ميان شكم ما هي بيرون آمد كه به دويست هزار درهم مىارزيد ، آن منافقان بسيار محزون شدند واز پى صاحب ما هي رفتند گفتند : در ميان شكم ما هي تو دو گوهر گرانبها پيدا شد وتو ما هي را فروخته‌اى وآنها را نفروخته‌اى برگرد وگوهرها را بگير .\r\nچون صاحب ما هي آمد وگوهرها را گرفت در دست أو دو عقرب شدند ودستهاى أو را گزيدند ؛ ماهىفروش فرياد زد وآنها را از دست انداخت .\r\nأبو بكر وعمر گفتند : اينها از جادوى محمد عجب نيست .\r\nپس آن مؤمن در شكم ما هي دو گوهر گرانبهاى ديگر يافت وبرداشت .\r\nباز منافقان به صاحب ما هي گفتند : اينها نيز از توست بگير .\r\nچون اراده كرد بگيرد دو مار شدند وبر أو حمله كردند وأو را گزيدند .\r\nصاحب ما هي فرياد زد : بگير اينها را كه من نمىخواهم ؛ پس آن مؤمن مارها وعقربها را گرفت وبه اعجاز حضرت رسول صلّى اللّه عليه وآله وسلّم چهار جواهر قيمتي شدند ؛ وأبو بكر وعمر به يكديگر گفتند : كسى را در سحر از محمد ماهرتر نديده‌ايم .\r\nآن مؤمن گفت : اى دشمنان خدا ! اگر اينها سحر است پس بهشت ودوزخ نيز سحر است ، اى دشمنان خدا ! ايمان بياوريد به خداوندى كه نعمتهاى خود را بر شما تمام كرده است وعجائب قدرت خود را به شما نموده است .\r\nپس آن چهار گوهر را به خدمت رسول خدا صلّى اللّه عليه وآله وسلّم آورد وجمعى تجّار غريب كه به مدينه آمده بودند براي تجارت حاضر شدند وآنها را به چهار صد هزار درهم خريدند وحضرت فرمود : خدا اين نعمت را به سبب آن به تو داد كه تعظيم كردى محمد رسول خدا وعلى برادر ووصىّ أو را ، آيا مىخواهى تو را خبر دهم به تجارت سودمندى كه اين مالها را در معرض آن تجارت درآورى ؟\r\nگفت : بلى يا رسول اللّه .\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nفرمود : اينها را تخم درختان بهشت گردان وقسمت كن بر برادران مؤمن خود كه بعضي مانند تواند در صدق عقيدة واخلاص وبعضي از تو پست‌ترند وبعضي از تو بلندترند ، بدرستى كه هر حبّه كه به ايشان انفاق مىكنى آن را براي تو تربيت مىكند وثوابش را مضاعف مىگرداند تا آنكه هزار برابر كوه أبو قبيس وكوه أحد وكوه ثور وكوه ثبير مىشود ، وخدا به آن براي تو قصرها در بهشت بنا مىكند كه كنگرهء آن قصرها از ياقوت باشد وقصرهاى طلا بنا مىكند كه كنگرهء آنها از زبرجد باشد .\r\nپس مرد ديگر برخاست وگفت : من كه اينها را ندارم كه صرف كنم ، براي من چه ثواب خواهد بود ؟\r\nفرمود : براي توست محبت خالص ما وشفاعت نافع ما كه تو را مىرساند به اعلاى درجات بهشت به سبب دوستى ما أهل بيت ودشمنى با دشمنان ما « 1 » .\r\nچهل ونهم - قصهء سراقة بن مالك است كه متواتر است وشعرا در اشعار خود ذكر كرده‌اند كه : چون رسول خدا صلّى اللّه عليه وآله وسلّم بسوى مدينه هجرت نمود كفار مكة سراقه را از عقب آن حضرت فرستادند ، وچون به پيغمبر رسيد به دعاى آن حضرت پاهاى اسبش به زمين فرو رفت ، پس استدعا كرد كه حضرت دعا كند خدا أو را نجات دهد وبه دعاى آن حضرت نجات يافت ؛ بار ديگر قصد آن حضرت كرد وباز پاهاى اسبش به زمين نشست ، تا سه مرتبه چنين شد ، پس براي خود امانى از آن حضرت گرفت وبرگشت « 2 » . وتفصيل اين قصه در قصص هجرت مذكور خواهد شد .\r\nپنجاهم - از حضرت صادق عليه السّلام منقول است كه : رسول خدا صلّى اللّه عليه وآله وسلّم هستهء خرما را در دهان مبارك خود مىمكيد وبه زمين فرو مىبرد ودر همان ساعت سبز مىشد « 3 » .\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 601 - 605 .\r\n( 2 ) . رجوع شود به خرايج 1 / 23 ودلائل النبوة 2 / 484 وكامل ابن أثير 2 / 105 .\r\n( 3 ) . كافى 5 / 74 .\r\n","page_name":" 545 ","page_number":545},
  {"content":"\r\n . \r\n","description":"","footnote":"","page_name":" 546 ","page_number":546},
  {"content":"\r\n\r\n\r\nباب هيجدهم در بيان معجزاتى است كه در حيوانات ظاهر شد\r\n\r\n","description":"","footnote":"","page_name":" 547 ","page_number":547},
  {"content":"\r\n . \r\n","description":"","footnote":"","page_name":" 548 ","page_number":548},
  {"content":"\r\n\r\nأول - ابن شهرآشوب روايت كرده است كه : زنى بود از مشركان كه به زبان خود رسول خدا صلّى اللّه عليه وآله وسلّم را بسيار اذيت مىرسانيد ، روزى از پيش آن حضرت گذشت وطفل دوماهه‌اى در دوش خود داشت ، چون به نزديك آن حضرت رسيد آن طفل به قدرت الهى به سخن آمد وگفت : « السلام عليك يا رسول اللّه محمد بن عبد اللّه » ، مادرش بسيار متعجب شد .\r\nحضرت فرمود : اى پسر ! از كجا دانستى كه منم رسول خدا ومحمد بن عبد اللّه ؟\r\nگفت : مرا اعلام كرد پروردگار من وپروردگار عالميان وروح الأمين .\r\nحضرت پرسيد كه : روح الأمين كيست ؟\r\nطفل عرض كرد : جبرئيل است كه اكنون بر بالاى سر تو ايستاده است وبه تو نظر مىكند .\r\nحضرت فرمود : چه نام دارى اى پسر ؟\r\nعرض كرد : مرا عبد العزّى نام كرده‌اند ومن ايمان واعتقاد ندارم به عزّى ، تو هر نام كه مىخواهى مرا بگذار يا رسول اللّه .\r\nفرمود : تو را عبد اللّه نام كردم .\r\nعرض كرد : يا رسول اللّه ! دعا كن كه خدا مرا از خدمتكاران تو نمايد در بهشت .\r\nپس حضرت أو را دعا كرد وأو گفت : سعادتمند شد هركه به تو ايمان آورد وبدبخت شد هركه به تو كافر شد ، اين را گفت ونعره‌اى زد وبه رحمت الهى واصل شد « 1 » .\r\nدوم - كلينى وابن بابويه وراوندى وغير ايشان به سندهاى معتبر از حضرت امام جعفر\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 138 .\r\n","page_name":" 549 ","page_number":549},
  {"content":"\r\n\r\nصادق عليه السّلام روايت كرده‌اند كه : در عقب يمن واديى هست كه آن را « برهوت » مىگويند ودر آن وادى جز مارهاى سياه وبوم جانورى نمىباشد ، ودر آن وادى چاهى هست كه آن را « بلهوت » مىنامند وهر پسين أرواح كافران ومشركان را بسوى آن چاه مىبرند واز صديد جهنم در آنجا مىآشامند ، در پشت آن وادى گروهى چند هستند كه ايشان را « ذريح » مىگويند ، چون رسول خدا صلّى اللّه عليه وآله وسلّم به رسالت مبعوث شد گوساله‌اى در ميان ايشان دم خود را به زمين زد وبه آواز بلند فرياد زد : اى آل ذريح ! مىگويم به صداى فصيح كه مردى آمده است در تهامه ومردم را دعوت مىكند بسوى شهادت « لا إله إلّا اللّه » .\r\nوبه روايت ديگر گفت : اى آل ذريح ! شما را مىخوانم بسوى عمل نيكو ، فرياد كننده‌اى آواز مىكند به زبان فصيح كه : خدايى نيست بجز خداوندى كه پروردگار عالميان است ومحمد صلّى اللّه عليه وآله وسلّم رسول خدا بهترين پيغمبران است وعلي عليه السّلام وصىّ أو بهترين أوصيا است .\r\nآن قوم گفتند : براي امر عظيمى خدا اين گوساله را به سخن آورد ؛ پس بار ديگر چنين در ميان ايشان ندا كرد ، ايشان كشتى ساختند وهفت نفر را در آن سوار كردند واز توشه آنچه خدا در دلشان افكند همراه ايشان كرده وبادبان كشتى را بلند وبه دريا رها كردند ، پس به امر خدا بىتدبير ناخدا باد ايشان را به جدّه رسانيد ، چون به خدمت پيغمبر صلّى اللّه عليه وآله وسلّم آمدند پيش از آنكه سخن بگويند حضرت فرمود : اى آل ذريح ! گوساله در ميان شما ندا كرد ؟\r\nعرض كردند : بلى يا رسول اللّه ، بر ما عرض كن دين وكتاب خود را .\r\nپس حضرت دين اسلام وقرآن وواجبات وسنّتها وشرايع دين را تعليم ايشان كرد ومردى از بني هاشم را بر ايشان والى كرد وبا ايشان فرستاد وتا حال ايشان بر دين حق هستند واختلافى در ميان ايشان نيست « 1 » .\r\n\r\n\r\n","description":"","footnote":"\r\n( 1 ) . رجوع شود به كافى 8 / 261 وخرايج 2 / 496 واختصاص 296 ومختصر بصائر الدرجات 17 . ودر بحار الأنوار 17 / 398 آمده است كه راوندى اين روايت را در قصص الأنبياء از شيخ صدوق نقل نموده است در حالي كه در قصص الأنبياء 287 اين روايت بدون ذكر نام شيخ صدوق آمده است .\r\n","page_name":" 550 ","page_number":550},
  {"content":"\r\n\r\nسوم - ابن شهرآشوب روايت كرده است كه : طفلى دير به سخن آمده بود وگمان مىكردند لآل است ، أو را به خدمت رسول خدا صلّى اللّه عليه وآله وسلّم آوردند ، حضرت از أو پرسيد : من كيستم ؟ گفت : تويى رسول خدا ؛ وبعد از آن به سخن آمد « 1 » .\r\nچهارم - ابن شهرآشوب روايت كرده است كه عمرو بن منتشر به خدمت آن حضرت عرض كرد : ماري در وادى ما بهم رسيده است وقادر بر دفع آن نيستيم اگر آن را از ما دفع مىكنى ودرخت خرمايى كه در وادى ما خشك شده وريخته است آن را برمىگردانى وبه بار مىرسانى ما ايمان به تو مىآوريم .\r\nچون حضرت به وادى ايشان رفت آن مار بيرون آمد وفرياد مىكرد مانند شتر مست وگاو وخود را بر زمين مىكشيد ، چون نظرش بر آن حضرت افتاد بر دم خود ايستاد وسلام كرد بر آن حضرت ، حضرت أو را امر كرد از وادى ايشان بيرون رود .\r\nپس حضرت به نزد آن درخت آمد ودست مبارك خود را بر آن كشيد ودر همان ساعت بلند شد وميوه داد وچشمهء آبى از زيرش جارى شد « 2 » .\r\nپنجم - روايت كرده است كه : در حجة الوداع طفلى را در جامه‌اى پيچيده به نزد آن حضرت آوردند كه براي أو دعا كند ، چون أو را به دست مبارك گرفت از أو سؤال نمود : من كيستم ؟ گفت : تويى محمد رسول خدا ؛ فرمود : راست گفتى اى مبارك ، پس أو را پيوسته مبارك يمامه مىگفتند « 3 » .\r\nششم - معجزات متواتره كه در وقت رفتن به غار وفرار نمودن از أشرار از آن حضرت به ظهور آمد واز جملهء آنها آن بود كه : حق تعالى عنكبوت را فرستاد بر در غار خانه‌اى تنيد ويك جفت كبوتر حرم آمدند وبر در غار آشيان كردند ، چون قريش نشان پاى آن حضرت را گرفته تا نزديك غار آمدند وتنيدن عنكبوت وآشيان كبوتر را ديدند گفتند : اگر كسى ديشب به اين غار رفته بود خانهء عنكبوت خراب مىشد وكبوتر در اينجا قرار\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 138 ؛ سيرهء ابن إسحاق 278 ؛ دلائل النبوة 6 / 61 .\r\n( 2 ) . مناقب ابن شهرآشوب 1 / 139 .\r\n( 3 ) . مناقب ابن شهرآشوب 1 / 179 .\r\n","page_name":" 551 ","page_number":551},
  {"content":"\r\n\r\nنمىگرفت وبه اين سبب برگشتند « 1 » .\r\nپس حضرت به اين سبب نهى فرمود از كشتن عنكبوت وصيد كردن كبوتر حرم وكفّاره براي كشتن كبوتر حرم به امر الهى مقرر فرمود .\r\nوتفصيل اين قصه بعد از اين خواهد آمد ان شاء اللّه تعالى .\r\nهفتم - شيخ طوسي وابن بابويه وراوندى وابن شهرآشوب وغير ايشان روايت كرده‌اند از حضرت صادق عليه السّلام وابن عباس كه : چون رسول خدا صلّى اللّه عليه وآله وسلّم ارادهء قضاى حاجت مىنمود از مردم بسيار دور مىشد ، روزى در بيابانى براي قضاى حاجت دور شد وموزهء خود را كند وقضاى حاجت نموده وضو ساخت ، وچون خواست موزه را بپوشد مرغ سبزى كه آن را « سبز قبا » مىگويند از هوا فرود آمد وموزهء حضرت را برداشت وبه هوا بلند شد پس موزه را انداخت ومار سياهى از ميان آن بيرون آمد .\r\nبه روايت ديگر : مار را از موزهء آن حضرت گرفت وبلند شد وبه اين سبب حضرت نهى فرمود از كشتن آن .\r\nوبه روايت ابن عباس حضرت فرمود : اين كرامتي بود كه خدا مرا به آن مخصوص گردانيد ، پس اين دعا را خواند : « اللّهمّ انّي أعوذ بك من شرّ من يمشي على بطنه ومن شرّ من يمشي على رجلين ومن شرّ من يمشي على اربع ومن شرّ كلّ ذي شرّ ومن شرّ كلّ دابّة أنت آخذ بناصيتها انّ ربّي على صراط مستقيم » « 2 » .\r\nهشتم - شيخ طوسي وقطب راوندى وغير ايشان از أبو سعيد خدري وجابر انصارى روايت كرده‌اند كه : روزى مردى از قبيلهء اسلم در صحرا گوسفندان خود را مىچرانيد ناگاه گرگى جست ويكى از گوسفندان أو را در ربود ، پس بانگ وسنگ زد بر گرگ وگوسفند را از أو گرفت ، پس گرگ در مقابلش نشست وگفت : از خدا نمىترسى كه ميان من وروزى\r\n\r\n\r\n","description":"","footnote":"\r\n( 1 ) . إعلام الورى 24 - 25 ؛ مجمع البيان 3 / 31 ؛ تفسير بغوى 2 / 296 .\r\n( 2 ) . رجوع شود به قصص الأنبياء راوندى 314 ومناقب ابن شهرآشوب 1 / 179 والأغاني 7 / 278 والمعجم الأوسط 10 / 141 وحياة الحيوان الكبرى 1 / 38 . وشبيه اين ماجرا براي حضرت أمير المؤمنين عليه السّلام واقع شده است ، رجوع شود به قرب الإسناد 175 وإعلام الورى 181 والأغاني 7 / 277 و 278 .\r\n","page_name":" 552 ","page_number":552},
  {"content":"\r\n\r\nمن حايل مىشوى ؟\r\nآن مرد گفت : هرگز چنين چيزى نديده بودم .\r\nگرگ گفت : از چه تعجب مىكنى ؟\r\nگفت : از سخن گفتن تو .\r\nگرگ گفت : عجب‌تر از اين آن است كه پيغمبر در ميان دو سنگستان مدينه خبر مىدهد ايشان را از خبرهاى گذشته وآينده وتو در اينجا پى گوسفندان خود مىگردى .\r\nمرد چون سخن گرگ را شنيد گوسفندان خود را جمع كرد وبه خانه آورد ومتوجه مدينه شد وأحوال رسول خدا را پرسيد ، گفتند : در خانهء أبو أيوب انصارى است ، پس به خدمت آن حضرت آمد وخبر گرگ را نقل كرد ، حضرت گفت : راست گفتى وقت نماز پيشين بيا ودر حضور مردم نقل كن ؛ چون حضرت نماز ظهر را ادا نمود ومردم جمع شدند آن مرد آمد وخبر گرگ را نقل كرد ، حضرت سه مرتبه فرمود : راست گفتى اين از أمور عجيبه‌اى است كه در نزديك قيامت واقع مىشود ، بحقّ آن خداوندى كه جان محمد در دست قدرت اوست زماني خواهد آمد كه اگر كسى از خانه غايب شود چون به خانه برگردد تازيانه وعصا وكفش أو را خبر دهند كه أهل أو بعد از بيرون رفتن أو چه كردند « 1 » .\r\nوراوندى گفته است : فرزندان آن مرد معروفند وفخر مىكنند كه ما فرزند آنيم كه گرگ با أو سخن گفت « 2 » .\r\nودر روايت جابر منقول است كه : آن حضرت در مكة بود وآن مرد چون از گرگ آن سخن را شنيد گفت : كي گوسفندان مرا نگاه مىدارد تا من بروم به خدمت آن حضرت ؟\r\nگرگ گفت : من گوسفندان تو را مىچرانم تا تو برگردى « 3 » .\r\nنهم - ابن بابويه وابن شهرآشوب وغيرهما از حضرت أمير المؤمنين عليه السّلام روايت كرده‌اند كه : يهودان آمدند به نزد زنى از ايشان كه أو را « عبده » مىگفتند وگفتند : اى عبده !\r\n\r\n\r\n","description":"","footnote":"\r\n( 1 ) . امالى شيخ طوسي 13 ؛ خرايج 1 / 27 و 36 با اندكى تفاوت ؛ دلائل النبوة 6 / 42 - 43 .\r\n( 2 ) . خرايج 1 / 27 .\r\n( 3 ) . خرايج 2 / 522 .\r\n","page_name":" 553 ","page_number":553},
  {"content":"\r\n\r\nمىدانى كه محمد ركن بني إسرائيل را شكست ودين يهود را خراب كرد ، وبزرگان بني إسرائيل اين زهر را به قيمت اعلا خريده‌اند ومزد بسيارى به تو مىدهند كه اين زهر را به أو بخورانى .\r\nپس عبده قبول كرد وگوسفندى را به آن زهر بريان كرد وبزرگان يهود را در خانهء خود جمع كرد وبه نزد آن حضرت آمد وگفت : اى محمد ! مىدانى كه من همسايه‌ام با تو ورعايت حقّ همسايه لازم است وامروز رؤساى يهود در خانهء من جمع شده‌اند مىخواهم كه تو با أصحاب خود خانهء مرا مزيّن گردانيد .\r\nپس حضرت برخاست با أمير المؤمنين عليه السّلام وأبو دجانة وأبو أيوب وسهل بن حنيف وگروهى از مهاجران متوجه خانهء آن زن شدند ، چون داخل شدند وگوسفند را بيرون آورد يهودان برخاستند وبر پاهاى خود ايستادند وبر عصاهاى خود تكيه كردند وبينيهاى خود را گرفتند ، حضرت فرمود : بنشينيد ، گفتند : قاعدهء ما آن است كه چون پيغمبرى به خانهء ما مىآيد نزد أو نمىنشينيم ودهانهاى خود را مىگيريم كه از نفسهاى ما متأذّى نشود ؛ وآن ملاعين دروغ مىگفتند بلكه از بيم ضرر سورت « 1 » دود آن زهر چنين كردند ، وچون آن گوسفند را نزديك آن حضرت گذاشتند كتف آن به سخن آمد وگفت : يا محمد ! از من مخور كه مرا به زهر بريان كرده‌اند .\r\nحضرت ، عبده را طلبيد وفرمود : چه چيز تو را باعث شد كه قصد كشتن من كردى ؟\r\nگفت : با خودم گفتم اگر پيغمبر است زهر أو را ضرر نمىرساند واگر دروغگو ويا جادوگر است قوم خود را از أو راحت مىبخشم .\r\nپس جبرئيل نازل شد وگفت : خداوند تو را سلام مىرساند ومىگويد كه اين دعا را بخوان : « بسم اللّه الّذي يسمّيه به كلّ مؤمن وبه عزّ كلّ مؤمن وبنوره الّذي أضاءت به السّماوات والأرض وبقدرته الّتي خضع لها كلّ جبّار عنيد وانتكس كلّ شيطان مريد من شرّ السّمّ والسّحر واللّمم باسم العليّ الملك الفرد الّذي لا اله إلّا هو وننزّل من القرآن ما هو شفاء\r\n\r\n\r\n","description":"","footnote":"\r\n( 1 ) . سورت : تندى .\r\n","page_name":" 554 ","page_number":554},
  {"content":"\r\n\r\nورحمة للمؤمنين ولا يزيد الظّالمين الّا خسارا » ، پس اين دعا را خواندند وأصحاب خود را امر فرمودند كه اين دعا را بخوانند وفرمود : بخوريد ، وبعد از آن فرمود كه : حجامت كنيد « 1 » .\r\nودر روايت ديگر وارد شده است : آن زن زينب دختر حارث وزن سلام بن مسلم بود وبشر بن براء بن معرور پيش از آنكه حضرت از آن طعام ميل كند لقمه‌اى خورد ودر آن ساعت مرد ومادر أو در مرض آخر آن حضرت به خدمت آن حضرت آمد ، حضرت فرمود : اى مادر بشر ! آن طعامي كه من در خيبر خوردم كه پسر تو به آن طعام هلاك شد پيوسته عود مىكرد تا آنكه در اين وقت رگ دل مرا پاره كرد ؛ وأكثر گفته‌اند كه چهار سال بعد از آن طعام به مساكن كرام رحلت فرمود ؛ وبعضي گفتند بعد از سه سال « 2 » .\r\nودر بصائر الدرجات به سند معتبر از حضرت صادق عليه السّلام منقول است كه : زنى از يهود حضرت رسول صلّى اللّه عليه وآله وسلّم را زهر خورانيد در ذراع گوسفند زيرا كه آن حضرت ذراع وكتف گوسفند را دوست مىداشت وران آن را كراهت داشت زيرا كه به محلّ بول نزديك است ، وچون گوسفند بريان را براي آن حضرت آورد از ذراع آن بسيارى ميل كرد پس ذراع به سخن آمد وگفت : يا رسول اللّه ! مرا به زهر آلوده‌اند ؛ پس ترك خوردن كرد وآن زهر پيوسته بدن آن حضرت را در هم مىشكست تا به عالم بقا رحلت فرمود وهيچ پيغمبر ووصىّ پيغمبر نيست مگر آنكه بشهادت از دنيا مىروند « 3 » .\r\nدهم - شيخ طوسي از زيد بن ثابت روايت كرده است كه : ما گروهى از صحابه در بعضي غزوات با رسول خدا صلّى اللّه عليه وآله وسلّم بيرون رفتيم ، در اثناى راه اعرابى آمد ومهار ناقهء خود را در دست داشت ودر خدمت حضرت ايستاد وگفت : السلام عليك يا رسول اللّه ورحمة اللّه وبركاته .\r\nحضرت فرمود كه : وعليك السلام .\r\n\r\n\r\n","description":"","footnote":"\r\n( 1 ) . امالى شيخ صدوق 186 ؛ مناقب ابن شهرآشوب 1 / 127 .\r\n( 2 ) . مناقب ابن شهرآشوب 1 / 128 .\r\n( 3 ) . بصائر الدرجات 503 .\r\n","page_name":" 555 ","page_number":555},
  {"content":"\r\n\r\nاعرابى گفت : چگونه صبح كرده‌اى پدر ومادرم فداى تو باد يا رسول اللّه .\r\nحضرت فرمود كه : خدا را حمد مىكنم بر نعمتهاى أو ، تو چگونه صبح كرده‌اى ؟\r\nناگاه در عقب ناقة مردى گفت : يا رسول اللّه ! اين اعرابى شتر مرا دزديده است واين شتر از من است .\r\nپس ناقة با حضرت ساعتي سخن گفت وحضرت سخن أو را گوش داد ، پس رو كرد به آن مرد وگفت : دست از اعرابى بردار ، اين شتر گواهى داد كه تو دروغ مىگويى ، وآن مرد برگشت پس به اعرابى گفت كه : چه گفتى وقتي كه اراده كردى كه به نزد من بيائى ؟ گفتم :\r\n« اللّهمّ صلّ على محمّد وآل محمّد حتّى لا تبقى صلاة ، اللّهمّ بارك على محمّد وآل محمّد حتّى لا تبقى بركة ، اللّهمّ سلّم على محمّد وآل محمّد حتّى لا يبقى سلام ، اللّهمّ ارحم على محمّد وآل محمّد حتّى لا تبقى رحمة » ، حضرت فرمود : دانستم كار بزرگى كرده‌اى كه خدا شتر را به قدر تو گويا گردانيد وملائكة أفق آسمان را فرو گرفته‌اند « 1 » .\r\nيازدهم - شيخ طوسي به سند معتبر از حضرت صادق عليه السّلام روايت كرده است كه :\r\nروزى حضرت رسول صلّى اللّه عليه وآله وسلّم به آهويى گذشت كه بر طناب خيمه آن را بسته بودند ، چون نظرش بر آن حضرت افتاد به قدرت ذي المنن به سخن آمد وگفت : يا رسول اللّه ! من مادر دو فرزندم كه تشنه مانده‌اند وپستان من پر از شير است ، مرا رها كن تا بروم وآنها را شير بدهم وبرگردم وباز مرا بر طناب خيمه ببندى .\r\nحضرت فرمود : چگونه تو را رها كنم وحال آنكه جمعى تو را شكار كرده‌اند وبسته‌اند ؟\r\nگفت : بلى يا رسول اللّه ، من بازمىآيم كه به دست مبارك خود مرا ببندى .\r\nپس آن حضرت پيمان خدا از آن گرفت كه البتة برگردد وآن را رها كرد ، پس بعد از اندك زماني برگشت وحضرت آن را بر طناب خيمه بست وپرسيد : اين صيد از كيست ؟\r\nگفتند : يا رسول اللّه ! از بنى فلان است .\r\n\r\n\r\n","description":"","footnote":"\r\n( 1 ) . امالى شيخ طوسي 127 .\r\n","page_name":" 556 ","page_number":556},
  {"content":"\r\n\r\nحضرت به نزد ايشان رفت وآن مردى كه آن را شكار كرده بود منافق بود ، به اين سبب از نفاق خود برگشت واسلامش نيكو شد ، وحضرت با أو سخن گفت كه آهو را از أو بخرد ، أو گفت : من خود آن را رها مىكنم پدر ومادرم فداى تو باد يا رسول اللّه .\r\nپس حضرت فرمود كه : اگر حيوانات مىدانستند از مرگ آنچه شما مىدانيد هرآينه يك حيوان فربه نمىخورديد « 1 » .\r\nوراوندى وابن بابويه از امّ سلمه عليها السّلام روايت كرده‌اند كه : روزى آن حضرت در صحرايى راه مىرفت ناگاه شنيد كه منادى ندا مىكند كه : يا رسول اللّه !\r\nحضرت نظر كرد كسى را نديد ، پس بار ديگر ندا شنيد وكسى را نديد ، در مرتبهء سوم كه نظر كرد آهويى را ديد كه بسته‌اند ، آهو گفت : اين اعرابى مرا شكار كرده است ومن دو طفل در اين كوه دارم مرا رها كن كه بروم وآنها را شير بدهم وبرگردم .\r\nفرمود : خواهى كرد ؟\r\nگفت : اگر نكنم خدا مرا عذاب كند مانند عذاب عشّاران .\r\nپس حضرت آن را رها كرد تا رفت وفرزندان خود را شير داد وبزودى برگشت وحضرت آن را بست .\r\nچون اعرابى آن حال را مشاهده كرد گفت : يا رسول اللّه ! آن را رها كن .\r\nچون آن را رها كرد دويد ومىگفت : « أشهد أن لا إله إلّا اللّه وانّك رسول اللّه » « 2 » .\r\nوابن شهرآشوب روايت كرده است كه : آن آهو را يهودي شكار كرده بود وچون آهو به نزد فرزندان خود رفت قصهء رفتن خود را به ايشان نقل كرد ، گفتند : حضرت رسول ضامن تو گرديده ومنتظر است ، ما شير نمىخوريم تا به خدمت آن حضرت برويم .\r\nپس به خدمت آن حضرت شتافتند وبر آن حضرت ثنا گفتند وآن دو آهو بچه روهاى خود را بر پاى حضرت مىماليدند ، پس يهودي گريست ومسلمان شد وگفت : آهو را رها\r\n\r\n\r\n","description":"","footnote":"\r\n( 1 ) . امالى شيخ طوسي 453 ؛ مناقب ابن شهرآشوب 1 / 132 . ونيز رجوع شود به دلائل النبوة 6 / 34 .\r\n( 2 ) . قصص الأنبياء راوندى 310 ؛ خرايج 1 / 37 ، وهر دو مصدر از ابن بابويه نقل كرده‌اند ؛ البداية والنهاية 6 / 155 .\r\n","page_name":" 557 ","page_number":557},
  {"content":"\r\n\r\nكردم ؛ ودر آن موضع مسجدى بنا كردند وحضرت زنجيرى در گردن آن آهوها براي نشانه بست وفرمود كه : حرام كردم گوشت شما را بر صيّادان « 1 » .\r\nوبه روايت ديگر نقل كرده‌اند كه زيد بن ثابت گفت : واللّه من آهوها را در بيابان ديدم تسبيح وذكر « لا إله إلّا اللّه محمّد رسول اللّه » مىگفتند ، وگويند كه نام صاحب آهو أهيب بن سماع بود « 2 » .\r\nدوازدهم - صفار وشيخ مفيد وراوندى وابن بابويه به سندهاى موثق ومعتبر بسيار از حضرت صادق عليه السّلام روايت كرده‌اند كه : روزى حضرت رسول صلّى اللّه عليه وآله وسلّم نشسته بود ناگاه شترى آمد ونزديك آن حضرت خوابيد وسر را بر زمين گذاشت وفرياد مىكرد ، عمر گفت : يا رسول اللّه ! اين شتر تو را سجده كرد وما سزاوارتريم به آنكه تو را سجده كنيم .\r\nحضرت فرمود : بلكه خدا را سجده كنيد ، اين شتر آمده است وشكايت مىكند از صاحبانش ومىگويد كه : من از ملك ايشان بهم رسيده‌ام وتا حال مرا كار فرموده‌اند واكنون كه پير وكور ونحيف وناتوان شده‌ام مىخواهند مرا بكشند ؛ واگر امر مىكردم كه كسى براي كسى سجده كند هرآينه امر مىكردم كه زن براي شوهر خود سجده كند « 3 » .\r\nپس حضرت فرستاد وصاحب شتر را طلبيد وفرمود كه : اين شتر چنين از تو شكايت مىكند .\r\nگفت : راست مىگويد ما وليمه‌اى داشتيم وخواستيم كه آن را بكشيم .\r\nحضرت فرمود : آن را مكشيد .\r\nصاحبش گفت : چنين باشد « 4 » .\r\nوبه سند معتبر از جابر انصارى روايت كرده‌اند كه : چون حضرت رسول صلّى اللّه عليه وآله وسلّم از جنگ ذات الرقاع برگشت ونزديك مدينه رسيد ناگاه ديدند كه شترى رها شده ودويد تا\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 132 .\r\n( 2 ) . مناقب ابن شهرآشوب 1 / 132 ؛ دلائل النبوة 6 / 35 ، ودر هر دو مصدر « زيد بن أرقم » ذكر شده است .\r\n( 3 ) . بصائر الدرجات 351 - 352 ؛ قصص الأنبياء راوندى 287 ؛ اختصاص 296 .\r\n( 4 ) . قصص الأنبياء راوندى 288 ؛ بصائر الدرجات 348 ؛ اختصاص 296 .\r\n","page_name":" 558 ","page_number":558},
  {"content":"\r\n\r\nبه نزديك آن حضرت آمد وسينهء خود را بر زمين گذاشت وفرياد مىكرد وآب از ديده‌اش مىريخت ، حضرت فرمود : مىدانيد اين شتر چه مىگويد ؟\r\nصحابه گفتند : خدا ورسول بهتر مىدانند .\r\nفرمود : مىگويد صاحبش آن را كار فرموده واكنون كه پشتش مجروح ولاغر وپير شده است مىخواهد آن را نحر كند وگوشتش را بفروشد .\r\nپس جابر را فرمود : برو وصاحبش را حاضر كن .\r\nجابر گفت : من نمىشناسم صاحبش را .\r\nفرمود : شتر خود تو را دلالت مىكند . پس شتر با جابر روانه شد ورفتند ، جابر گفت :\r\nمرا از بازارها وكوچه‌ها برد تا به مجلسي رسيدم كه جمعى نشسته بودند وآنجا ايستاد ، ايشان كه مرا ديدند أحوال حضرت رسول صلّى اللّه عليه وآله وسلّم ومسلمانان را از من پرسيدند ، گفتم : حال ايشان نيك است وليكن بگوييد كه صاحب اين شتر كيست ؟\r\nيكى از ايشان گفت : منم .\r\nگفتم : بيا كه جناب رسول خدا تو را مىطلبد ، گفت : براي چه امرى مىطلبد ؟ گفتم :\r\nاين شتر آمده شكايتها از تو در خدمت آن جناب كرد ؛ پس أو همراه من آمد وچون به خدمت آن جناب رسيديم به صاحب شتر فرمود : شتر تو چنين شكايت از تو مىكند .\r\nصاحب شتر گفت : راست مىگويد يا رسول اللّه .\r\nحضرت فرمود : بفروش آن را به من .\r\nگفت : به تو بخشيدم آن را يا رسول اللّه .\r\nفرمود : نه ، بايد كه بفروشى .\r\nپس حضرت آن را خريد وآزاد كرد ودر نواحي مدينه مىگرديد « 1 » وبه روش سائلان به خانه‌هاى أنصار مىرفت وآن را حرمت مىداشتند وعلف وطعام مىدادند ودختران در خانه‌ها براي آن طعام نگاه مىداشتند كه چون بيايد به آن بدهند ومىگفتند : آزاد كردهء\r\n\r\n\r\n","description":"","footnote":"\r\n( 1 ) . اختصاص 299 ؛ بصائر الدرجات 350 .\r\n","page_name":" 559 ","page_number":559},
  {"content":"\r\n\r\nرسول خداست ، وآن قدر فربه شد كه در پوست نمىگنجيد « 1 » .\r\nسيزدهم - در بصائر الدرجات وغير آن به سند معتبر از جابر انصارى مروى است كه :\r\nروزى در خدمت رسول خدا صلّى اللّه عليه وآله وسلّم نشسته بوديم ناگاه شترى آمد ونزديك آن حضرت خوابيد وفرياد مىكرد وآب از ديده‌هايش مىريخت ، حضرت پرسيد كه : اين شتر از كيست ؟\r\nگفتند : از فلان مرد انصارى است .\r\nفرمود كه : بطلبيد أو را .\r\nچون حاضر كردند فرمود : اين شتر از تو شكايت مىكند .\r\nگفت : چه مىگويد يا رسول اللّه ؟\r\nفرمود : مىگويد كه : تو آن را بسيار خدمت مىفرمايى واز علف سيرش نمىكنى .\r\nگفت : يا رسول اللّه ! راست مىگويد ما آبكشى به غير از اين نداريم ومن مرد صاحب عيالم وپريشان .\r\nحضرت فرمود كه : أو را سير كن وهر خدمت كه مىخواهى بفرما .\r\nگفت : يا رسول اللّه ! خدمتش را سبك مىكنم وسيرش مىكنم .\r\nپس شتر برخاست وهمراه صاحبش رفت « 2 » .\r\nچهاردهم - صفار وراوندى وابن بابويه ومفيد به سندهاى معتبر روايت كرده‌اند از امام جعفر صادق عليه السّلام كه : گرگان به نزد جناب رسالت پناه صلّى اللّه عليه وآله وسلّم آمدند واز گرسنگى شكايت كردند وروزى خود را از آن حضرت طلبيدند ؛ حضرت گله‌داران را طلبيد وفرمود : از براي گرگ حصّه‌اى از گوسفندان خود قرار كنيد تا ضرر به گوسفندان شما نرسانند ، ايشان بخل ورزيدند وچيزى قرار نكردند ؛ وبار ديگر آمدند وايشان بخل ورزيدند ، تا سه مرتبه .\r\n\r\n\r\n","description":"","footnote":"\r\n( 1 ) . اختصاص 296 ؛ بصائر الدرجات 348 .\r\n( 2 ) . بصائر الدرجات 348 ؛ اختصاص 295 .\r\n","page_name":" 560 ","page_number":560},
  {"content":"\r\n\r\nپس حضرت فرمود گرگان را كه : برباييد ؛ وصاحبان گوسفند را فرمود كه : مال خود را ضبط كنيد . واگر راضى مىشدند كه حصّه‌اى از براي آنها قرار كنند تا روز قيامت زيادة از آنچه آن حضرت قرار كرده بود در گوسفندان تصرف نمىكردند « 1 » .\r\nپانزدهم - صفار وغير أو روايت كرده‌اند از حضرت صادق عليه السّلام كه : در شبى كه منافقان بر عقبه ايستادند كه ناقهء حضرت رسول صلّى اللّه عليه وآله وسلّم را رم دهند ناقة به امر خدا با سيّد أنبيا سخن گفت وعرض كرد كه : بخدا سوگند مىخورم كه اگر مرا پاره پاره كنند بغير جاى پاى خود پا به جاى ديگر نخواهم گذاشت « 2 » .\r\nشانزدهم - راوندى وابن شهرآشوب روايت كرده‌اند كه : روزى آن حضرت داخل باغ مردى از أنصار شد وگوسفندى چند در آن باغ بودند ، چون آن گوسفندان نظر بسوى آن حضرت كردند به سجده افتادند ، أبو بكر گفت : ما نيز تو را سجده كنيم ؟ فرمود : از براي غير خدا سجده كردن روا نيست « 3 » .\r\nهفدهم - ابن بابويه وراوندى روايت كرده‌اند كه : روزى حضرت رسول صلّى اللّه عليه وآله وسلّم نشسته بود با بعضي از صحابه ، ناگاه اعرابى آمد كه بر ناقهء سرخى سوار بود وبر حضرت رسول صلّى اللّه عليه وآله وسلّم سلام كرد پس يكى از حاضران گفت : اين ناقة كه اعرابى بر آن سوار است از أو نيست ودزديده است ، ناگاه ناقة به سخن آمد وگفت : يا رسول اللّه ! بحقّ آن خداوندى كه تو را با كرامت فرستاده است سوگند مىخورم كه اعرابى مرا ندزديده است وكسى بغير اين اعرابى مرا مالك نشده است .\r\nحضرت فرمود : اى اعرابى ! تو چه گفتى كه خدا ناقة را به عذر تو گويا گردانيد ؟\r\nاعرابى گفت : اين دعا خواندم « اللّهمّ انّك لست باله استحدثناك ولا معك اله أعانك على خلقنا ولا معك ربّ فيشركك في ربوبيّتك وأنت ربّنا كما تقول وفوق ما يقول القائلون أسألك ان تصلّي على محمّد وآل محمّد وان تبرّئني ببراءتي » ، پس حضرت فرمود : بحقّ\r\n\r\n\r\n","description":"","footnote":"\r\n( 1 ) . رجوع شود به بصائر الدرجات 348 وقصص الأنبياء راوندى 288 واختصاص 295 .\r\n( 2 ) . رجوع شود به بصائر الدرجات 349 واختصاص 297 .\r\n( 3 ) . خرايج 1 / 39 ؛ مناقب ابن شهرآشوب 1 / 135 ؛ البداية والنهاية 6 / 150 .\r\n","page_name":" 561 ","page_number":561},
  {"content":"\r\n\r\nخداوندى كه مرا با كرامت فرستاده است اى اعرابى ديدم ملائكة را كه سخن تو را مىنوشتند ، وهركه را چنين بلايى عارض شود بايد كه مثل آنچه تو گفتى بگويد وبسيار صلوات بر من وبر آل من بفرستد « 1 » .\r\nهيجدهم - ابن بابويه وراوندى وابن شهرآشوب روايت كرده‌اند كه : چون حضرت رسول صلّى اللّه عليه وآله وسلّم فتح خيبر نمود درازگوش سياهى يا كبودى را به غنيمت برداشت وآن درازگوش با حضرت به سخن آمد وگفت : خدا از نسل جدّ من شصت درازگوش بيرون آورده كه سوار نشده‌اند آنها را مگر پيغمبران واز نسل جدّ من بغير از من نمانده واز پيغمبران بغير تو كسى نمانده وپيوسته انتظار تو مىكشيدم وپيش از تو از پادشاه يهود بودم وأطاعت أو نمىكردم ودانسته آن را بر زمين مىزدم وأو بر پشت وشكم من مىزد ، وپدرم مرا خبر داد از پدرانش كه جدّ من با نوح عليه السّلام در كشتى بود ، حضرت نوح عليه السّلام دست بر پشت آن كشيد وگفت : از صلب اين حمار حماري بيرون آيد كه سيّد وخاتم پيغمبران بر آن سوار شود ، وحضرت زكريا عليه السّلام نيز ما را اين بشارت داده است والحمد للّه كه خدا مرا آن حمار گردانيد .\r\nپس حضرت به آن فرمود : تو را يعفور نام كردم - وبعضي عفير گفته‌اند « 2 » - وفرمود :\r\nاى يعفور ! مادة مىخواهى ؟ گفت : نه . وهر وقت مىگفتند آن را كه : حضرت تو را مىطلبد أجابت مىكرد ، وچون حضرت آن را به طلب كسى مىفرستاد به در خانهء أو مىآمد وسر را بر در مىزد تا صاحب خانه بيرون مىآمد ، پس اشاره مىكرد كه : بيا تو را مىطلبد ؛ وبعد از وفات آن حضرت از جزع خود را رها كرد ودويد وخود را در چاهى افكند وآن چاه قبر آن شد « 3 » .\r\nنوزدهم - راوندى وابن شهرآشوب وغير ايشان از ابن عباس روايت كرده‌اند كه :\r\n\r\n\r\n","description":"","footnote":"\r\n( 1 ) . قصص الأنبياء راوندى 311 .\r\n( 2 ) . مناقب ابن شهرآشوب 1 / 134 .\r\n( 3 ) . علل الشرايع 167 ؛ قصص الأنبياء راوندى 312 ؛ البداية والنهاية 6 / 158 ؛ بحار الأنوار 61 / 195 به نقل از تاريخ ابن عساكر .\r\n","page_name":" 562 ","page_number":562},
  {"content":"\r\n\r\nگروهى از عبد القيس به خدمت آن حضرت آمدند وگوسفندى چند آوردند واز آن حضرت سؤال كردند علامتي در آن گوسفندان قرار دهد كه به آن علامت بشناسند آنها را ، حضرت انگشت مبارك خود را در پائين گوش آنها فشرد پس گوش آنها سفيد شد وآن علامت در نسل آن گوسفندان تا امروز مانده است « 1 » .\r\nبيستم - راوندى وابن شهرآشوب وغير ايشان روايت كرده‌اند كه : روزى حضرت رسول صلّى اللّه عليه وآله وسلّم نشسته بود ناگاه اعرابى آمد وسوسمارى شكار كرده بود ودر آستين خود داشت ، پرسيد : كيست اين ؟ گفتند : پيغمبر خداست ؛ گفت : به لات وعزّى قسم مىخورم كه هيچ‌كس را از تو دشمن‌تر نمىدارم واگر نه آن بود كه قوم من مرا عجول مىگفتند هرآينه تو را بزودى مىكشتم .\r\nحضرت فرمود كه : ايمان بياور .\r\nاعرابى سوسمار را از آستين خود انداخت وگفت : ايمان نمىآورم تا اين سوسمار ايمان بياورد .\r\nحضرت به آن سوسمار خطاب نمود كه : اى ضب !\r\nسوسمار به زبان عربى فصيح جواب داد : لبيك وسعديك اى زينت أهل قيامت وكشانندهء رو ودست وپا سفيدان بسوى بهشت .\r\nحضرت فرمود : كه را مىپرستى ؟\r\nگفت : آن خدائى را كه عرشش در آسمان است وپادشاهيش در زمين است وعجايب أو در دريا است وبدايع أو در صحرا است ومىداند آنچه در رحمها است وعقاب خود را در آتش قرار داده .\r\nفرمود كه : من كيستم ؟\r\nگفت : تو رسول پروردگار عالميانى وخاتم پيغمبرانى ، رستگار است هركه تو را\r\n\r\n\r\n","description":"","footnote":"\r\n( 1 ) . خرايج 1 / 29 ؛ مناقب ابن شهرآشوب 1 / 161 ؛ إعلام الورى 27 ، ودر هر سه مصدر نامى از ابن عباس نيامده است .\r\n","page_name":" 563 ","page_number":563},
  {"content":"\r\n\r\nتصديق كند ونااميد است هركه تو را تكذيب كند .\r\nاعرابى گفت : ديگر حجتي از اين واضح‌تر نمىباشد ووقتي كه به نزد تو آمدم هيچ‌كس را مانند تو دشمن نمىداشتم واكنون تو را از جان خود وپدر ومادر خود دوست‌تر مىدارم . پس شهادت گفت وايمان به آن حضرت آورد وبسوى بنى سليم كه قبيلهء أو بودند برگشت وزيادة از هزار نفر از آن قبيله به آن معجزه ايمان آوردند « 1 » ؛ وگويند كه نام آن اعرابى « سعد بن معاذ » بود وحضرت أو را بر قبيلهء خود أمير گردانيد « 2 » .\r\nبيست ويكم - راوندى روايت كرده است از عبد اللّه بن أوفى كه گفت : روزى در خدمت حضرت رسول صلّى اللّه عليه وآله وسلّم نشسته بوديم ناگاه مردى آمد وگفت : شتر آل فلان سر برگرفته وكسى بر آن دست نمىتواند يافت وهركه پيش آن مىرود أو را هلاك مىكند .\r\nحضرت روانهء آن صوب شد وما در خدمت أو رفتيم ، چون شتر را نظر بر آن حضرت افتاد نزد آن حضرت به سجده افتاد وحضرت دست مبارك بر سر آن كشيد وريسمان طلبيد ودر گردنش بست وبه دست صاحبانش داد وايشان را سفارش كرد كه رعايت آن بكنند « 3 » .\r\nوبه سند ديگر اين قصه را از جابر روايت كرده است ودر آن روايت مذكور است كه آن شتر از بنى نجار بود ، وچون حضرت به نزد آن رفت شكايت كرد از صاحبش كه : مرا علف نمىدهد وبارم را گران مىكند ، وحضرت سفارش آن را به صاحبش كرد وشتر را امر كرد كه أطاعت صاحبش بكند وشتر براي صاحبش ذليل شد « 4 » .\r\nبيست ودوم - روايت كرده است كه : آن حضرت در راهى مىگذشت شترى نزد آن حضرت تذلّل كرد ورو بر زمين ماليد ، آن جناب فرمود : شكايت مىكند كه اهلش با آن بد\r\n\r\n\r\n","description":"","footnote":"\r\n( 1 ) . خرايج 1 / 38 ؛ مناقب ابن شهرآشوب 1 / 131 ؛ دلائل النبوة 6 / 36 ؛ البداية والنهاية 6 / 156 .\r\n( 2 ) . مناقب ابن شهرآشوب 1 / 132 .\r\n( 3 ) . خرايج 1 / 39 ؛ دلائل النبوة 6 / 29 ، ودر هر دو مصدر وهمچنين در بحار الأنوار « عبد اللّه بن أبي أوفى » آمده است .\r\n( 4 ) . خرايج 2 / 523 .\r\n","page_name":" 564 ","page_number":564},
  {"content":"\r\n\r\nسلوك مىكنند ، پس صاحبش را طلبيد وفرمود كه : اين را بفروش ، چون آن جناب روانه شد شتر همراه آن جناب راه افتاد وچندان كه سعى كردند بر نگشت وفرياد مىكرد ، آن جناب فرمود : استدعا مىكند كه من آن را بخرم ، پس حضرت آن را خريد وبه أمير المؤمنين عليه السّلام داد ونزد آن حضرت بود تا جنگ صفين را بر آن شتر كرد « 1 » .\r\nبيست وسوم - راوندى وغير أو روايت كرده‌اند كه : سعد بن عباده شبى حضرت رسالت پناه صلّى اللّه عليه وآله وسلّم وأمير المؤمنين عليه السّلام را ضيافت كرد وايشان روزه بودند ، چون طعام خوردند پيغمبر صلّى اللّه عليه وآله وسلّم فرمود : پيغمبر ووصىّ أو نزد تو افطار كردند ونيكوكاران از طعام تو خوردند وروزه‌داران نزد تو افطار كردند وملائكة بر تو صلوات فرستادند ، چون حضرت برخاست سعد التماس كرد بر درازگوش أو سوار شود ودرازگوشش بسيار كم راه وبد راه بود ، چون حضرت بر آن سوار شد چنان رهوار شد كه هيچ چهار پايى به آن نمىرسيد « 2 » .\r\nبيست وچهارم - راوندى وغير أو از محدثان خاصه وعامه روايت كرده‌اند كه : سفينة آزادكردهء پيغمبر صلّى اللّه عليه وآله وسلّم گفت : حضرت مرا به بعضي از غزوات فرستاد وبه كشتى سوار شديم وكشتى ما شكست ورفيقان ومتاعها همه غرق شدند ومن بر تخته‌اى بند شدم وموج مرا به كوهى رسانيد در ميان دريا ، چون بر كوه بالا رفتم موجى آمد ومرا برداشت وبه ميان دريا برد وباز مرا به آن كوه رسانيد ومكرر چنين شد تا در آخر مرا به ساحل رسانيد وشكر خدا بجا آوردم ، ودر كنار دريا حيران مىگرديدم ناگاه ديدم شيرى از بيشه بيرون آمد وقصد هلاك من كرد ، من دست از جان شستم ودست بسوى آسمان برداشتم وگفتم : خداوندا ! من بندهء تو وآزاد كردهء پيغمبر توام ومرا از غرق شدن نجات دادى آيا شير را بر من مسلط مىگردانى ؟ پس در دلم افتاد كه گفتم : اى سبع ! من سفينه‌ام مولاي رسول خدا ، حرمت آن حضرت را در حقّ مولاي أو نگهدار ؛ واللّه چون اين را گفتم خروش خود را فرو گذاشت ومانند گربه‌اى به نزد من آمد وخود را گاهى بر پاى راست من وگاهى\r\n\r\n\r\n","description":"","footnote":"\r\n( 1 ) . خرايج 1 / 107 - 108 ؛ قرب الإسناد 323 .\r\n( 2 ) . خرايج 1 / 109 ؛ قرب الإسناد 327 .\r\n","page_name":" 565 ","page_number":565},
  {"content":"\r\n\r\nبر پاى چپ من مىماليد وبر روى من نظر مىكرد ، پس خوابيد واشاره كرد بسوى من كه :\r\nسوار شو ، چون سوار شدم به سرعت تمام مرا به جزيره‌اى رسانيد كه در آنجا درختان وميوه‌هاى بسيار وآبهاى شيرين بود ، پس اشاره كرد : فرود آي ، ودر برابر من ايستاد تا از آن آبها خوردم واز آن ميوه‌ها برداشتم وبرگى چند را گرفتم وعورت وبدن خود را به آنها پوشانيدم واز آن برگها خورجينى ساختم وپر از ميوه كردم وجامه‌اى كه با خود داشتم در آب فرو بردم وبرداشتم تا اگر مرا به آب احتياج شود آن را بفشرم وبياشامم ، چون فارغ شدم خوابيد واشاره كرد : سوار شو ، چون سوار شدم مرا از راه ديگر به كنار دريا رسانيد ، ناگاه ديدم كه كشتىاى در ميان دريا مىرود ، پس جامهء خود را حركت دادم تا ايشان مرا ديدند ، وچون به نزديك آمدند ومرا بر شير سوار ديدند بسيار تعجب نموده وتسبيح وتهليل خدا كرده وگفتند : تو كيستى ؟ از جنّى يا از انس ؟\r\nگفتم : منم سفينة مولاي پيغمبر صلّى اللّه عليه وآله وسلّم واين شير براي رعايت حقّ آن نذير بشير أسير من شده ومرا رعايت مىكند .\r\nچون نام آن حضرت را شنيدند بادبان كشتى را فرود آوردند ولنگر انداختند ودو مرد را در كشتى كوچكى نشانيده با جامه‌ها براي من فرستادند كه بپوشم واز شير فرود آمدم وشير در كنارى ايستاد ونظر مىكرد كه من چه مىكنم ، پس جامه‌ها به نزد من انداختند ومن پوشيدم ويكى از ايشان گفت : بيا بر دوش من سوار شو تا تو را به كشتى برسانم ، نبايد كه شير رعايت حقّ رسول صلّى اللّه عليه وآله وسلّم زيادة از امّت أو بكند .\r\nپس من به نزد شير رفتم وگفتم : خدا تو را از رسول خدا جزاى خير بدهد .\r\nچون اين بگفتم واللّه ديدم كه آب از چشم أو فرو ريخت واز جاى خود حركت نكرد تا من داخل كشتى شدم وپيوسته به من نظر مىكرد تا از أو غايب شدم « 1 » .\r\nبه روايت ديگر منقول است كه : حضرت نامه‌اى به سفينة داد كه ببرد به يمن وبه معاذ\r\n\r\n\r\n","description":"","footnote":"\r\n( 1 ) . خرايج 1 / 136 . ونيز رجوع شود به مناقب ابن شهرآشوب 1 / 135 - 136 ودلائل النبوة 6 / 45 وأسد الغابة 2 / 503 .\r\n","page_name":" 566 ","page_number":566},
  {"content":"\r\n\r\nبدهد ، در اثناى راه شيرى را ديد كه در ميان راه نشسته است وترسيد كه از پيش شير بگذرد پس گفت : من رسولم از جانب رسول خدا بسوى معاذ واين نامهء آن حضرت است ؛ پس شير يك تير پرتاب پيش أو دويد وبعد صدايى كرد واز راه دور شد تا أو گذشت ، ودر موقع مراجعت نيز چنين كرد . چون قصهء شير را به حضرت نقل كرد حضرت فرمود :\r\nصدايى كه أول كرد در وقت رفتن گفت : چگونه است رسول خدا ؟ ، ودر مراجعت گفت :\r\nرسول خدا را از من سلام برسان « 1 » .\r\nبيست وپنجم - راوندى روايت كرده است كه عمار بن ياسر گفت : در بعضي سفرها با آن حضرت بيرون رفتم ، در اثناى راه شترم خوابيد واز قافله ماندم ، پس حضرت از عقب قافله رسيد واز شتر خود فرود آمد واز مطهره آبى در دهان خود كرد وبر آن شتر پاشيد وصدا زد بر أو ، پس به اعجاز آن حضرت مانند آهو برجست ومن سوار شدم ودر خدمت آن حضرت روان شدم وچنان تند مىرفت كه ناقهء عضباى آن حضرت بيشتر از آن نمىرفت ، حضرت فرمود : شتر را به من نمىفروشى ؟ عرض كردم : از شماست يا رسول اللّه ، فرمود : البتة مىبايد به قيمت بفروشى ، پس به صد درهم از من خريد ، وچون داخل مدينه شديم شتر را به خدمتش بردم فرمود : اى انس ! صد درهم قيمت شتر به عمار بده وشتر را به أو پس ده كه هديهء ماست بسوى أو « 2 » .\r\nبيست وششم - راوندى به سند معتبر از جابر انصارى روايت كرده است كه : رسول خدا صلّى اللّه عليه وآله وسلّم نفرين كرد بر عتبه پسر أبو لهب وفرمود : خدا درنده‌اى از درندگان را بر تو مسلط گرداند ؛ پس روزى پيغمبر صلّى اللّه عليه وآله وسلّم با بعضي از صحابه از مكة بيرون رفت بسوى زمين علفزارى وعتبه پيش از حضرت بيرون رفته بود ودر ميان علفها پنهان شده بود كه شب آن حضرت را هلاك كند ، وما خبر نداشتيم ؛ چون شب شد شيرى عتبه را گرفته به كنار منزلگاه آن حضرت آمد وفرياد كرد كه همه متوجه أو شدند وبه زبان فصيح گفت : اين\r\n\r\n\r\n","description":"","footnote":"\r\n( 1 ) . خرايج 1 / 40 .\r\n( 2 ) . خرايج 1 / 158 .\r\n","page_name":" 567 ","page_number":567},
  {"content":"\r\n\r\nعتبه پسر أبو لهب است از مكة پنهان بيرون آمده بود كه محمد را بقتل رساند . پس عتبه را پاره پاره كرد وانداخت واز گوشت أو هيچ نخورد « 1 » .\r\nبيست وهفتم - راوندى از سلمان روايت كرده است كه : روزى در خدمت رسول خدا صلّى اللّه عليه وآله وسلّم نشسته بوديم ناگاه اعرابى آمد وگفت : يا محمد ! مرا خبر ده به آنچه در شكم ناقهء من است تا بدانم كه تو بر حقّى وايمان بياورم به خداى تو وتو را متابعت كنم ؛ پس حضرت متوجه أمير المؤمنين عليه السّلام شد وفرمود : يا علي ! تو أو را خبر ده به آنچه در شكم ناقة است ؛ علي عليه السّلام مهار ناقة را گرفت ودست بر سينه‌اش ماليد وبسوى آسمان نظر كرد وگفت : خداوندا ! از تو سؤال مىكنم بحقّ محمد وأهل بيت محمد وبه أسماء حسنى وكلمات تامات تو كه اين ناقة را به سخن آورى تا خبر دهد ما را به آنچه در شكم آن است .\r\nپس ناقة به قدرت حق تعالى متوجه سيد أوصياء شد وگفت : يا أمير المؤمنين ! اين اعرابى روزى بر من سوار شد وبه ديدن پسر عمّ خود رفت وچون به « وادى الحسك » رسيد از من فرود آمد ومرا خوابانيد وبا من جماع كرد .\r\nاعرابى گفت : اى گروه مردم ! بگوييد كداميك از اينها پيغمبرند ؟\r\nگفتند : أو پيغمبر است ، واين كه ناقة با أو سخن گفت برادر ووصىّ اوست .\r\nپس اعرابى شهادت گفت ومسلمان شد واز پيغمبر استدعا كرد دعا كند كه حمل ناقة بر طرف شود وآن ننگ از أو زايل شود ، وحضرت دعا كرد وچنان شد واسلام اعرابى نيكو شد « 2 » .\r\nبيست وهشتم - راوندى وابن شهرآشوب از أبو ذر روايت كرده‌اند كه گفت : روزى به خدمت رسول خدا صلّى اللّه عليه وآله وسلّم رفتم فرمود : گوسفندان تو چون شدند ؟\r\nعرض كردم : قصهء آنها عجيب است ، روزى نماز مىكردم ناگاه گرگى بر گلهء من حمله\r\n\r\n\r\n","description":"","footnote":"\r\n( 1 ) . خرايج 2 / 521 .\r\n( 2 ) . خرايج 2 / 497 .\r\n","page_name":" 568 ","page_number":568},
  {"content":"\r\n\r\nآورد وبره‌اى از آنها گرفت ومن نماز را قطع نكردم ، ناگاه ديدم شيرى آمد وبره را از أو گرفت وبه گله برگردانيد ومرا ندا كرد : اى أبو ذر ! دل با نماز خود بدار كه خدا مرا به گوسفندان تو موكّل نموده ، چون از نماز فارغ شدم شير گفت : برو بسوى محمد صلّى اللّه عليه وآله وسلّم وأو را خبر كن كه خدا گرامى داشت مصاحب تو وحفظ كنندهء شريعت تو را وشيرى را به گوسفندان أو موكّل نمود ؛ پس از استماع اين خبر تعجب كردند آنها كه بر دور آن حضرت بودند « 1 » .\r\nبيست ونهم - ابن شهرآشوب روايت كرده است كه : رسول خدا صلّى اللّه عليه وآله وسلّم در روز عرفه خطبه‌اى خواند ومردم را بر تصدّق تحريص نمود ، مردى عرض كرد : يا رسول اللّه ! اين شتر من از فقراست ، حضرت چون به آن ناقة نظر كرد فرمود : اين را براي من از فقرا بخريد ، چون خريدند شب به حجرهء آن حضرت آمد وسلام كرد ، حضرت فرمود : خدا تو را مبارك نمود ، ناقة عرض كرد : من از صاحبان خود فرار كرده ودر صحرا مىگرديدم وعلفها وحيوانات صحرا همه مرا به يكديگر نشان مىدادند كه اين از محمد است .\r\nحضرت فرمود : مولاي تو چه نام داشت ؟\r\nگفت : عضبا ؛ پس حضرت آن ناقة را عضبا نام كرد . چون هنگام وفات آن حضرت شد عضبا به نزد آن حضرت آمد وگفت : مرا باكى مىگذارى وسفارش مرا به كي مىكنى بعد از خود ؟\r\nفرمود : خدا بركت دهد تو را ، تو از دختر منى فاطمه كه بر تو سوار خواهد شد در دنيا وآخرت .\r\nچون حضرت از دنيا رفت شبى به خدمت حضرت فاطمه عليها السّلام آمد وگفت : سلام خدا بر تو باد اى دختر رسول خدا ، نزديك شده است رفتن من از دنيا وهيچ علف وآب بعد از آن حضرت براي من گوارا نيست ؛ پس سه روز بعد از وفات آن حضرت به نعم ونعيم\r\n\r\n\r\n","description":"","footnote":"\r\n( 1 ) . خرايج 2 / 503 ، مناقب ابن شهرآشوب 1 / 136 - 137 با اندكى تفاوت .\r\n","page_name":" 569 ","page_number":569},
  {"content":"\r\n\r\nآخرت رسيد وتعب دنيا را ترك كرده راحت عقبى را براي خود پسنديد « 1 » .\r\nسىام - ابن شهرآشوب از جابر انصارى وعبادة بن صامت روايت كرده است كه : در باغ بنى نجار شترى مست شده بود وهركه داخل آن باغ مىشد أو را مجروح مىكرد ، پس پيغمبر داخل آن باغ شد وشتر را طلبيد ، شتر پيش آمد ودهان خود را نزد آن حضرت به زمين نهاد وتذلّل نمود ، حضرت آن را مهار كرد وبه صاحبش داد .\r\nصحابه عرض كردند : يا رسول اللّه ! حيوانات پيغمبرى تو را مىدانند ؟\r\nفرمود : هيچ‌كس نيست كه پيغمبرى مرا نداند بغير از أبو جهل وساير كافران قريش .\r\nصحابه عرض كردند : ما را سجدهء تو كردن سزاوارتر است از حيوانات .\r\nحضرت فرمود : من مىميرم ، كسى را سجده كنيد كه زنده است وهرگز نمىميرد « 2 » .\r\nسى ويكم - در تفسير امام حسن عسكرى عليه السّلام مذكور است كه : ده نفر از يهود براي لجاجت ومخاصمه به خدمت حضرت رسول صلّى اللّه عليه وآله وسلّم آمدند وخواستند سؤالي چند بكنند ، ناگاه اعرابى آمد وعصائى به دوش خود گرفته بود وبر سر عصا هميانى سربسته آويخته بود وگفت : يا محمّد ! مرا جواب بگو از آنچه از تو سؤال مىكنم .\r\nحضرت فرمود : اين يهودان قبل از تو آمده‌اند ، رخصت مىدهى سؤال ايشان را أول جواب بگويم ؟\r\nاعرابى گفت : من غريبم وآنها از أهل اين شهرند وباز آنها از أهل كتابند وبا تو در ملت شركتى دارند ، واگر ميان تو وايشان چيزى بگذرد خاطر من جمع نمىشود واحتمال مىدهم كه با يكديگر توطئه كرده باشيد ، ومن قانع نمىشوم مگر به معجزهء هويدايى .\r\nرسول خدا صلّى اللّه عليه وآله وسلّم فرمود كه : علي بن أبي طالب را بطلبيد ، چون آن حضرت حاضر شد اعرابى عرض كرد : يا محمد ! اين را براي چه طلبيدى ؟ من با تو كار دارم .\r\nحضرت فرمود : تو از من بيان طلبيدى واين علي بن أبي طالب است صاحب بيان\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 135 .\r\n( 2 ) . مناقب ابن شهرآشوب 1 / 132 .\r\n","page_name":" 570 ","page_number":570},
  {"content":"\r\n\r\nشافى وعلم كافى ومنم شهرستان علم وأو در درگاه آن شهر است هركه حكمت وعلم خواهد بايد از در درآيد ، پس به آواز بلند فرمود : اى بندگان خدا ! هركه خواهد نظر كند بسوى آدم با جلالت أو ، وبسوى شيث وحكمت أو ، وبسوى إدريس با نباهت أو ، وبسوى نوح وشكر كردن أو پروردگار خود را وعبادت أو ، وبسوى إبراهيم ووفاى أو وخلّت أو ، وبسوى موسى ودشمنى أو با دشمنان خدا وجهاد كردن أو با ايشان ، وبسوى عيسى ودوستى ومعاشرت أو با هر مؤمني ، پس نظر كند بسوى علي بن أبي طالب .\r\nبه سبب اين سخن ايمان مؤمنان زيادة شد وكينه ونفاق منافقان بيشتر شد ، پس اعرابى گفت : اى محمد ! پسر عمّ خود را چنين مدح مىكنى زيرا كه شرف وعزت أو موجب شرف وعزت توست ومن اينها را قبول نمىكنم مگر با شهادت كسى كه شهادت أو احتمال بطلان وفساد ندارد .\r\nفرمود : أو كيست ؟\r\nعرض كرد : اين سوسمار كه در هميان است وبه پشت خود آويخته‌ام .\r\nحضرت فرمود : اى اعرابى ! آن را بيرون آور تا گواهى بدهد براي من به نبوّت وبراي برادرم به فضيلت .\r\nاعرابى عرض كرد : من تعب بسيار در شكار كردن اين كشيدم ومىترسم كه بگريزد .\r\nفرمود : نخواهد گريخت واگر بگريزد همين بس است تو را جهت تكذيب من ، وليكن نمىگريزد وبه حق گواهى خواهد داد وچون گواهى دهد آن را رها كن كه محمد از آن بهتر چيزى به تو عوض خواهد داد .\r\nچون اعرابى سوسمار را از هميان خود بيرون آورد وبه زمين نهاد رو به رسول خدا صلّى اللّه عليه وآله وسلّم ايستاد وپهلوهاى روى خود را به نزد آن حضرت بر خاك ماليد پس سر برداشت وبه قدرت حق تعالى به سخن آمد وگفت : شهادت مىدهم به وحدت خدايى كه شريك ندارد وشهادت مىدهم كه محمد بنده ورسول وبرگزيدهء اوست وبهترين پيغمبران وبهترين جميع خلايق وخاتم پيغمبران است وكشانندهء مؤمنان است بسوى بهشت ، وشهادت مىدهم كه برادر تو علي بن أبي طالب عليه السّلام چنان است كه تو أو را وصف كردى\r\nو \r\n","description":"","footnote":"","page_name":" 571 ","page_number":571},
  {"content":"\r\n\r\nفضلش چنان است كه تو ذكر كردى بدرستى كه دوستان أو در بهشت مكرّم ودشمنان أو در جهنم مخلّد خواهند بود .\r\nپس اعرابى گريست وعرض كرد : يا رسول اللّه ! من نيز شهادت مىدهم به آنچه اين حيوان شهادت داد زيرا كه ديدم وشنيدم آنچه كه با آن چاره‌اى بجز ايمان آوردن ندارم .\r\nپس اعرابى به آن يهودان گفت : واي بر شما ! بعد از اين معجزه‌اى كه ديديد چه معجزه مىخواهيد ؟ واگر با مشاهدهء چنين آيتي ايمان نياوريد هلاك خواهيد شد ، پس آن يهودان ايمان آوردند وگفتند : اين سوسمار تو حق عظيم بر ما دارد .\r\nحضرت فرمود : اى اعرابى ! اين حيوان را رها كن كه ايمان به خدا ورسول وبرادر رسول آورد وچنين حيواني سزاوار نيست كه أسير باشد بلكه بايد بر جنس خود أمير باشد ، واگر آن را رها كنى خدا عوضى نيكوتر از آن به تو عطا فرمايد .\r\nسوسمار گفت : يا رسول اللّه ! عوض را به من بگذار كه به أو برسانم .\r\nاعرابى گفت : چه عوض به من مىتوانى رسانيد ؟\r\nگفت : برو به نزد آن سوراخى كه مرا در آن شكار كردى واز آنجا ده هزار اشرفى وهشتصد هزار درهم بردار « 1 » .\r\nاعرابى گفت : اين جماعت همه شنيدند وآنها صاحب زورند ومن تعب كشيده ووامانده‌ام وآنها پيش از من خواهند رفت وآنها را متصرف خواهند شد .\r\nسوسمار گفت : خدا آن را براي تو به عوض من مقرر ساخته است ونخواهد گذاشت كه كسى پيش از تو آن را بردارد .\r\nپس اعرابى برخاست به تأنّى روانه شد وجمعى از منافقان كه در آن مجلس حاضر بودند سبقت گرفتند وهر يك كه دست به سوراخ مىبرد أفعى بزرگى سر از سوراخ بيرون آورده أو را هلاك مىكرد .\r\nچون اعرابى رسيد أفعى به أو خطاب كرد وگفت : خدا مرا براي ضبط مال تو مقرر\r\n\r\n\r\n","description":"","footnote":"\r\n( 1 ) . در مصدر « ده هزار اشرفى وسيصد هزار درهم » آمده است .\r\n","page_name":" 572 ","page_number":572},
  {"content":"\r\n\r\nفرموده واينها را براي تو هلاك كردم .\r\nچون اعرابى زرها را بيرون آورد ونتوانست برداشت ، أفعى أو را ندا كرد : بگشا ريسمانى را كه بر كمر بسته‌اى ويك سرش را بر اين دو كيسه ببند وسر ديگرش را بر دم من ببند كه من اينها را مىكشم وبه خانهء تو مىرسانم ومن خدمتكار وحراست كنندهء مال توام ؛ اعرابى چنان كرد وأفعى مال را به خانهء أو رسانيد وپيوسته حراست آن مال مىكرد تا اعرابى همه را باغها ومزارع ومستغلات خريد ، وچون مال تمام شد أفعى برگشت « 1 » .\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 496 .\r\n","page_name":" 573 ","page_number":573},
  {"content":"\r\n . \r\n","description":"","footnote":"","page_name":" 574 ","page_number":574},
  {"content":"\r\n\r\n\r\nباب نوزدهم در بيان استجابت دعاى آن حضرت است در زنده كردن مردگان وسخن گفتن با ايشان وشفاى بيماران وغير اينها ، وآنچه از بركات وكرامات اعضاى شريفهء رسول خدا صلّى اللّه عليه وآله وسلّم به ظهور آمده ودر آن چند فصل است\r\n\r\n","description":"","footnote":"","page_name":" 575 ","page_number":575},
  {"content":"\r\n . \r\n","description":"","footnote":"","page_name":" 576 ","page_number":576},
  {"content":"\r\n\r\nأول - شيخ مفيد وشيخ طوسي وقطب راوندى وابن شهرآشوب وساير محدثان خاصه وعامه روايت كرده‌اند كه أمير المؤمنين عليه السّلام فرمود : رسول خدا صلّى اللّه عليه وآله وسلّم مرا طلبيد در جنگ خيبر وديدهء خود را از درد وآزار نمىتوانستم گشود پس آب دهان مبارك خود را بر ديده‌هاى من ماليد ودر ساعت شفا يافتم وعمامهء خود را بر سر من بست وفرمود :\r\nخداوندا ! سرما وگرما را از أو دور گردان ، از بركت دعاى آن حضرت تا امروز از سرما وگرما متأثر نشدم . وحضرت أمير عليه السّلام در زمستانهاى سرد با يك پيراهن مىگرديد وپروا نمىكرد « 1 » .\r\nدوم - ابن شهرآشوب وغير أو روايت كرده‌اند كه : در أيام طفوليت رسول خدا صلّى اللّه عليه وآله وسلّم در مكة قحط عظيمى بهم رسيد وبعضي از قريش گفتند : به لات وعزّى پناه بريد ، وبعضي گفتند : به منات پناه بريد ، پس ورقة بن نوفل گفت : چرا از حق دور افتاده‌ايد ؟ در ميان شما بقيهء إبراهيم وسلالهء إسماعيل عليهما السّلام هست ، أبو طالب را در طلب باران شفيع گردانيد ؛ پس أبو طالب بيرون آمد وكودكى چند در دور أو بودند ودر ميان ايشان طفلى بود مانند خورشيد تابان يعنى پيغمبر آخر الزمان پس آن مهر سپهر نبوّت آمد وپشت به كعبه داد ودست بسوى آسمان بلند كرد ودر همان ساعت ابرى پيدا شد وباران ريخت ، پس أبو طالب قصيده‌اى در شأن آن حضرت أنشأ نمود كه مضمون يك بيتش اين است :\r\n« سفيد رويى كه از بركت روى مباركش طلب باران از ابر مىنمايد ، فيض‌بخش يتيمان\r\n\r\n\r\n","description":"","footnote":"\r\n( 1 ) . ارشاد شيخ مفيد 1 / 126 ؛ امالى شيخ طوسي 89 ؛ خرايج 1 / 57 ؛ مناقب ابن شهرآشوب 2 / 336 و 3 / 153 ؛ مسند أحمد بن حنبل 2 / 168 و 342 ؛ مناقب ابن المغازلي 111 ؛ ترجمة الامام على من تاريخ دمشق 1 / 216 به بعد . همچنين براي اطلاع بيشتر از مصادر عامه رجوع شود به إحقاق الحق 5 / 435 به بعد .\r\n","page_name":" 577 ","page_number":577},
  {"content":"\r\n\r\nوپناه بيوه‌زنان است » « 1 » .\r\nسوم - شيخ طوسي روايت كرده است كه : در جنگ حديبيّه ميان أصحاب آن حضرت تشنگى بهم رسيد وصحابه به آن حضرت استغاثه كردند تا دست مبارك به دعا برداشت ، ناگاه ابرى پيدا شد وآن قدر باران آمد كه همه سيراب شدند « 2 » .\r\nچهارم - در بصائر الدرجات به سند معتبر از حضرت صادق عليه السّلام منقول است كه : مرد نابينايى به خدمت رسول خدا صلّى اللّه عليه وآله وسلّم آمد وگفت : يا رسول اللّه ! دعا كن خدا ديده‌هاى مرا به من برگرداند ، حضرت دعا كرد وأو بينا شد ؛ پس نابيناى ديگر آمد وگفت : يا رسول اللّه ! دعا كن خدا ديده‌هاى مرا روشن گرداند ، حضرت فرمود : بهشت را بهتر مىخواهى يا ديدهء خود را ؟ گفت : يا رسول اللّه ! ثواب نابينا بودن بهشت است ؟ حضرت فرمود : خدا از آن كريمتر است كه بندهء مؤمن خود را به كورى مبتلا گرداند وثواب أو را بهشت ندهد « 3 » .\r\nپنجم - در بصائر وخرايج از امام زين العابدين عليه السّلام روايت كرده‌اند كه : رسول خدا صلّى اللّه عليه وآله وسلّم روزى نشسته بود ومذكور ساخت كه : چند روز گذشته گوشت تناول نكرده‌ام ؛ مردى از أنصار چون اين سخن را شنيد برخاست به خانه رفت وبه زن خود گفت : بيا كه ما را غنيمتى روزى شده است از حضرت شنيدم كه چنين فرمود وما اين بزغاله را در خانه داريم ، وغير آن بزغاله حيواني نداشتند ، زن گفت : بگير آن را وبكش ؛ وچون آن بزغاله را بريان كرد وبه خدمت آن حضرت آورد حضرت فرمود : بخوريد واستخوانش را مشكنيد ؛ چون انصارى به خانه برگشت ديد همان بزغاله در خانه‌اش بازى مىكند « 4 » .\r\nششم - در بصائر به سند معتبر از امام جعفر صادق عليه السّلام مروى است كه : چون فاطمة بنت أسد مادر أمير المؤمنين عليه السّلام به رحمت حق واصل شد ، أمير المؤمنين عليه السّلام به نزد\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 180 ؛ بحار الأنوار 35 / 132 - 133 به نقل از كتاب الحجة على الذاهب إلى تكفير أبي طالب تأليف سيد فخار بن معد موسوى 90 - 92 .\r\n( 2 ) . امالى شيخ طوسي 129 .\r\n( 3 ) . بصائر الدرجات 272 .\r\n( 4 ) . بصائر الدرجات 273 ؛ خرايج 2 / 583 .\r\n","page_name":" 578 ","page_number":578},
  {"content":"\r\n\r\nرسول صلّى اللّه عليه وآله وسلّم آمد وگفت : مادرم فوت شد ، رسول خدا صلّى اللّه عليه وآله وسلّم گريست وفرمود كه : واللّه مادر من نيز بود ، پس به جنازهء أو حاضر شد وپيراهن ورداى خود را داد وفرمود : يا علي ! أو را در اينها كفن كن وچون فارغ شوى مرا خبر كن ؛ چون فاطمه را بيرون آوردند رسول خدا صلّى اللّه عليه وآله وسلّم بر أو نمازى كرد كه پيش از آن وبعد از آن بر كسى چنان نماز نكرده بود ، پس رفت ودر قبرش خوابيد ، وچون أو را در قبر گذاشتند گفت : اى فاطمه ! ، جواب داد : لبيك يا رسول اللّه ، فرمود : آيا يا فتى آنچه خدا تو را وعده داد به راستى ؟ گفت : بلى خدا تو را جزاى نيكو بدهد . پس مدتي با أو راز گفت در قبر وبيرون آمد ، گفتند : يا رسول اللّه ! در باب فاطمه كارى چند كردى كه با ديگرى نكردى ! فرمود : روزى من به أو گفتم كه : مردم از قبرهاى خود برهنه محشور مىشوند وأو فرياد كرد : وا سوأتاه زهى رسوايى ، پس من پيراهن خود را بر أو پوشانيدم واز خدا طلبيدم كه كفنهاى أو را كهنه نكند تا با آنها داخل بهشت شود ؛ وروزى ضغطه وسؤال قبر را به أو گفتم وأو استغاثهء بسيار كرد ، من در قبر أو خوابيدم واز خدا طلبيدم كه درى از قبر أو بسوى بهشت گشود وقبر أو را باغي از باغهاى بهشت گردانيد « 1 » .\r\nهفتم - در خرايج روايت كرده است كه : روزى حضرت رسول خدا صلّى اللّه عليه وآله وسلّم آهويى را طلبيد وامر كرد كه آن را ذبح كردند وبريان كردند وچون حاضر ساختند فرمود : گوشتش را بخوريد واستخوانهايش را مشكنيد ، پس پوستش را فرمود پهن كردند واستخوانهايش را در ميانش ريختند ودعا كرد تا آهو زنده شد ومشغول چريدن گرديد « 2 » .\r\nهشتم - در خرايج وإعلام الورى ومناقب مروى است كه : كودكى را به خدمت آن حضرت آوردند كه براي أو دعا كند ، چون سرش را كچل ديد ومو نداشت دست مبارك بر سرش كشيد ودر ساعت مو بر آورد وشفا يافت ، چون اين خبر به أهل يمن رسيد طفلى را به نزد مسيلمة آوردند كه براي أو دعا كند ، مسيلمة دست بر سرش كشيد وآن طفل كچل\r\n\r\n\r\n","description":"","footnote":"\r\n( 1 ) . بصائر الدرجات 287 .\r\n( 2 ) . خرايج 2 / 584 .\r\n","page_name":" 579 ","page_number":579},
  {"content":"\r\n\r\nشد وموهاى سرش ريخت وتا حال فرزندان أو همه چنين‌اند « 1 » .\r\nنهم - در خرايج مذكور است كه : مردى از جهينه اعضايش از خوره ريخته بود وبه آن حضرت شكايت كرد ، فرمود كه قدحى از آب آوردند وآب دهان مبارك را در قدح انداخت وفرمود كه : بر بدن خود بمال ، چون آب را بر بدن خود ماليد صحيح وسالم شد « 2 » .\r\nدهم - راوندى وابن شهرآشوب از حضرت امام حسين عليه السّلام روايت كرده‌اند كه : روزى مردى به خدمت حضرت رسول صلّى اللّه عليه وآله وسلّم آمد وگفت : من در جاهليت از سفري برگشتم دختر پنج ساله‌اى از خود ديدم كه با زينت وزيور در خانه راه مىرفت پس دستش را گرفتم وبردم أو را در فلان وادى انداختم وبرگشتم .\r\nحضرت فرمود كه : با من بيا وآن وادى را به من بنما ، آن مرد با آن حضرت به آن وادى رفت ، حضرت پرسيد : دختر تو چه نام داشت ؟ گفت : فلانه ، حضرت صدا زد : اى فلانه ! زنده شو به اذن خدا ، ناگاه آن دختر بيرون آمد وگفت : يا رسول اللّه ! لبيك وسعديك ، فرمود : پدر ومادر تو مسلمان شده‌اند اگر مىخواهى تو را به ايشان برگردانم . دختر گفت :\r\nمرا حاجتي به ايشان نيست ، خدا را براي خود از ايشان بهتر يافتم « 3 » .\r\nيازدهم - راوندى وغير أو روايت كرده‌اند كه : سلمة بن الأكوع را در جنگ خيبر زخم منكري رسيد حضرت به دهان مبارك بر آن موضع سه مرتبه دميد ودر ساعت شفا يافت ، وديدهء قتادة بن نعمان را در جنگ أحد جراحتي رسيد وبه رويش آويخته شد - وبه روايت ديگر جدا شد - وحضرت به دست مبارك به جاى خود گذاشت واز ديدهء ديگرش بهتر شد « 4 » .\r\nدوازدهم - راوندى وغير أو روايت كرده‌اند كه : جوانى از أنصار مادرى داشت پير وكور وآن جوان بيمار بود وحضرت به عيادت أو رفت وچون داخل شد أو مرده بود ،\r\n\r\n\r\n","description":"","footnote":"\r\n( 1 ) . خرايج 1 / 29 ؛ إعلام الورى 27 ؛ مناقب ابن شهرآشوب 1 / 156 .\r\n( 2 ) . خرايج 1 / 36 .\r\n( 3 ) . خرايج 1 / 37 ؛ مناقب ابن شهرآشوب 1 / 175 .\r\n( 4 ) . خرايج 1 / 42 ؛ دلائل النبوة 3 / 100 و 4 / 251 .\r\n","page_name":" 580 ","page_number":580},
  {"content":"\r\n\r\nمادرش گفت : خداوندا ! اگر مىدانى كه من بسوى تو وپيغمبر تو هجرت كرده‌ام به اميد آنكه در هر شدت مرا يارى كنى ، پس اين مصيبت را بر من بار مكن ، پس حضرت جامه را از روى أو دور كرد وزنده شد وبرخاست وبا آن حضرت طعام خورد « 1 » .\r\nسيزدهم - راوندى وغير أو از أسامة بن زيد روايت كرده‌اند كه گفت : در خدمت حضرت رسول صلّى اللّه عليه وآله وسلّم متوجه حجة الوداع شديم ، چون به وادى روحا رسيديم زنى كودكى را بر دوش خود گرفته خدمت آن حضرت آمد گفت : يا رسول اللّه ! اين كودك تا متولد شده است پيوسته گلويش مىگيرد ومصروع وبيهوش است ، حضرت آن طفل را گرفت وآب دهان مبارك خود را در دهان أو انداخت وشفا يافت ، وارادهء قضاى حاجت نمود ودر آن صحرا موضعي نبود كه حضرت از مردم پنهان شود فرمود كه : برو به نزد آن درختهاى خرما وسنگها وبگو به درختان كه رسول خدا شما را امر مىكند كه نزديك يكديگر شويد وسنگها را بگو كه شما را امر مىكند كه دور شويد ؛ اسامة گفت : بحقّ آن خداوندى كه أو را به راستى فرستاده است چون فرمودهء آن حضرت را گفتم به درختان ديدم نزديك شدند وبه يكديگر متصل گرديدند وسنگها از عقب آن پراكنده شدند تا حضرت در عقب درختان قضاى حاجت نمود ، وچون بيرون آمد درختان وسنگها به جاى خود برگشتند « 2 » .\r\nچهاردهم - شيعه ومخالف به طرق بسيار روايت كرده‌اند كه : پيش از آنكه حضرت رسول صلّى اللّه عليه وآله وسلّم بسوى مدينه هجرت نمايد در مدينه طاعون وبيمارى زيادة از همهء شهرها بود ، چون حضرت داخل مدينه شد فرمود : خداوندا ! محبوب گردان بسوى ما مدينه را چنانكه مكة را بسوى ما محبوب گردانيده وهوايش را براي ما صحيح گردانيدى وبا بركت گردان براي ما صاع ومدش را وبيماريش را به جحفه منتقل گردان « 3 » ، پس به بركت دعاى آن حضرت هواي مدينه از همه جا صحيحتر است ونعمتها در آنجا از همهء بلاد فراوانتر\r\n\r\n\r\n","description":"","footnote":"\r\n( 1 ) . خرايج 1 / 45 ؛ دلائل النبوة 6 / 50 و 51 .\r\n( 2 ) . خرايج 1 / 45 . ونيز رجوع شود به دلائل النبوة 6 / 25 .\r\n( 3 ) . خرايج 1 / 49 ؛ سيرهء ابن هشام 1 / 589 ؛ دلائل النبوة 2 / 566 - 569 .\r\n","page_name":" 581 ","page_number":581},
  {"content":"\r\n\r\nاست ، وطاعون وبيمارى جحفه را از اهلش خالى كرد .\r\nپانزدهم - راوندى وابن شهرآشوب وغير ايشان روايت كرده‌اند كه : أبو طالب عليه السّلام بيمار شد وحضرت رسول صلّى اللّه عليه وآله وسلّم به عيادت أو رفت ، أبو طالب گفت : اى پسر برادر ! دعا كن پروردگار خود را كه مرا عافيت دهد ، حضرت فرمود : خداوندا ! شفا ده عمّ مرا ؛ در همان ساعت برخاست گويا در بندى بود ورها شد « 1 » .\r\nشانزدهم - راوندى وغير أو روايت كرده‌اند كه : حضرت أمير المؤمنين عليه السّلام بيمارى ودرد عظيمى بهم رسانيد ومىگفت : خداوندا ! اگر اجلم نزديك شده است مرا راحت ده واگر دور است بر من لطف كن واگر براي من بلا را مىپسندى مرا صبر بر بلا ده .\r\nحضرت رسول صلّى اللّه عليه وآله وسلّم گفت : خداوندا ! أو را شفا ده ، خداوندا ! أو را عافيت ده ؛ پس فرمود كه : برخيز يا أمير المؤمنين .\r\nفرمود كه : برخاستم وبعد از آن هرگز آن درد را در خود نيافتم از بركت دعاى آن حضرت « 2 » .\r\nهفدهم - راوندى از بريده روايت كرده است كه : پاى عمرو بن معاذ در يكى از جنگها بريده شد وحضرت آب دهان مبارك خود را بر آن موضع انداخت ومتّصل شد « 3 » .\r\nهيجدهم - راوندى وغير أو از ابن عباس روايت كرده‌اند كه : زنى پسر خود را به خدمت رسول خدا صلّى اللّه عليه وآله وسلّم آورد وگفت : اين طفل را جنون وصرع مىگيرد هر بامداد وپسين ، آن جناب دست مبارك خود را بر سينهء أو كشيد ودعا كرد ناگاه از حلقش چيزى مانند فضلهء شير بيرون آمد وشفا يافت « 4 » .\r\nنوزدهم - راوندى وابن شهرآشوب ومحدثان خاص وعام روايت كرده‌اند كه : در جنگ بدر به ضربت أبو جهل دست معاذ بن عفرا جدا شد وأو دست بريدهء خود را برداشت\r\n\r\n\r\n","description":"","footnote":"\r\n( 1 ) . خرايج 1 / 49 ؛ مناقب ابن شهرآشوب 1 / 117 ؛ دلائل النبوة 6 / 184 .\r\n( 2 ) . خرايج 1 / 49 ؛ دلائل النبوة 6 / 179 .\r\n( 3 ) . خرايج 1 / 50 .\r\n( 4 ) . خرايج 1 / 49 ؛ دلائل النبوة 6 / 187 ؛ مجمع الزوائد 9 / 2 .\r\n","page_name":" 582 ","page_number":582},
  {"content":"\r\n\r\nوبه خدمت آن حضرت آورد ، حضرت آب دهان معجز نشان خود را بر آن موضع افكند ودست بريده را پيوند كرد وقويتر از سابق شد « 1 » .\r\nبيستم - راوندى روايت كرده است كه : مردى در سجده موى سرش موضع سجود را مىگرفت ، حضرت فرمود : خداوندا ! سرش را قبيح گردان ، پس موهاى سرش تمام ريخت « 2 » .\r\nبيست ويكم - روايت كرده‌اند كه مادر انس گفت : يا رسول اللّه ! براي انس دعا كن كه خادم توست . چون آن بىديانت قابل سعادت آخرت نبود حضرت فرمود : خداوندا ! مال وفرزندش را بسيار كن ودر آنچه به أو داده‌اى بركت بده ؛ پس آن قدر فرزندان أو بسيار شدند كه زيادة از صد فرزند وفرزندزادهء أو در يك طاعون مردند « 3 » .\r\nبيست ودوم - راوندى وابن شهرآشوب وغير ايشان روايت كرده‌اند كه : حضرت رسول صلّى اللّه عليه وآله وسلّم مردى را ديد به دست چپ طعام مىخورد ، حضرت فرمود : به دست راست بخور ، گفت : نمىتوانم - ودروغ مىگفت - ، حضرت فرمود : نتوانى ؛ بعد از آن هرچند مىخواست كه دست راست خود را به دهان برساند به جانب ديگر مىرفت وبه دهانش نمىرسيد « 4 » .\r\nبيست وسوم - راوندى وابن شهرآشوب وديگران از عمرو بن اخطب روايت كرده‌اند كه : رسول خدا صلّى اللّه عليه وآله وسلّم آب طلبيد ومن آب از براي آن جناب آوردم ومويى در آن افتاده بود ، من آن مو را برداشتم ، حضرت دو مرتبه فرمود : خداوندا ! أو را حسن وجمال بده ، أبو نهيك ازدى گفت : من أو را ديدم در وقتي كه نود وسه سال از عمر أو گذشته بود ويك موى سفيد در سر وروى أو بهم نرسيده بود « 5 » .\r\n\r\n\r\n","description":"","footnote":"\r\n( 1 ) . خرايج 1 / 50 .\r\n( 2 ) . خرايج 1 / 50 .\r\n( 3 ) . خرايج 1 / 50 ؛ ونيز رجوع شود به دلائل النبوة 6 / 194 .\r\n( 4 ) . خرايج 1 / 50 ؛ مناقب ابن شهرآشوب 1 / 115 ؛ دلائل النبوة 6 / 238 .\r\n( 5 ) . خرايج 1 / 50 ؛ مناقب ابن شهرآشوب 1 / 117 ؛ أسد الغابة 4 / 178 .\r\n","page_name":" 583 ","page_number":583},
  {"content":"\r\n\r\nبيست وچهارم - سيد مرتضى وابن شهرآشوب وراوندى وغير ايشان روايت كرده‌اند كه : نابغهء جعدى بر آن جناب شعر مىخواند ، بيتي خواند كه مضمونش اين بود :\r\n« رسيديم به آسمان از عزت وكرم واميد داريم بالاتر از آن را » ، حضرت فرمود : بالاتر از آسمان كجا را گمان دارى ؟ عرض كرد : بهشت يا رسول اللّه ، رسول خدا صلّى اللّه عليه وآله وسلّم فرمود :\r\nنيكو گفتى خدا دهان تو را نشكند . راوي گفت : من أو را ديدم صد وسى سال از عمر أو گذشته بود ودندانهاى أو در پاكيزگى وسفيدى مانند گل بابونه بود وجميع بدنش درهم شكسته بود بغير از دهانش ؛ وبه روايت ديگر : هر دندانش كه مىافتاد از آن بهتر مىروئيد « 1 » .\r\nبيست وپنجم - راوندى روايت كرده است كه : روزى زنى به خدمت رسول خدا صلّى اللّه عليه وآله وسلّم آمد وعرض كرد : يا رسول اللّه ! من زن مسلمانى هستم وشوهرى در خانه دارم مانند زنان ، حضرت فرمود : شوهر خود را بطلب ، چون حاضر شد از زن پرسيد : آيا شوهر خود را دشمن مىدارى ؟ عرض كرد : بلى ، حضرت از براي ايشان دعا كرد وپيشانيهاى ايشان را به يكديگر چسبانيد وفرمود : خداوندا ! الفت ده ميان ايشان وهر يك را محبوب ديگرى گردان ؛ بعد از آن زن گفت كه : هيچ‌كس نزد من از شوهرم محبوبتر نيست ، حضرت فرمود : شهادت بده كه منم پيغمبر خدا « 2 » .\r\nبيست وششم - راوندى وابن شهرآشوب روايت كرده‌اند كه : عمرو بن الحمق خزاعي آب داد آن حضرت را وحضرت دعا كرد از براي أو كه : خداوندا ! أو را از جوانى خود بهره‌مند گردان ؛ پس هشتاد سال از عمر أو گذشت ويك موى سفيد بر محاسن أو ظاهر نشد « 3 » .\r\nبيست وهفتم - روايت كرده است از عطا كه گفت : ميان سر مولاي خود سايب بن\r\n\r\n\r\n","description":"","footnote":"\r\n( 1 ) . امالى سيد مرتضى 1 / 192 با اندكى اختلاف ؛ خرايج 1 / 51 ؛ مناقب ابن شهرآشوب 1 / 117 و 214 . ونيز رجوع شود به الأغاني 5 / 12 .\r\n( 2 ) . خرايج 1 / 51 . ونيز رجوع شود به مناقب ابن شهرآشوب 1 / 117 ودلائل النبوة 6 / 228 .\r\n( 3 ) . خرايج 1 / 52 ؛ مناقب ابن شهرآشوب 1 / 118 ؛ أسد الغابة 4 / 206 ؛ كنز العمال 13 / 495 .\r\n","page_name":" 584 ","page_number":584},
  {"content":"\r\n\r\nيزيد را ديدم كه سياه بود وباقي موهاى سر وريشش همه سفيد بود ، گفتم : هرگز چنين چيزى نديده‌ام كه ميان سر تو سياه است وباقي سفيد است ، گفت : سببش آن است كه روزى با كودكان بازى مىكردم حضرت رسول صلّى اللّه عليه وآله وسلّم گذشت ، من بر آن حضرت سلام كردم ، جواب سلام من داد وفرمود : تو كيستى ؟ گفتم : منم سايب برادر نمر بن قاسط ، پس دست مبارك خود را بر ميان سر من ماليد ودعاى بركت براي من كرد وبه اين سبب جاى دست مباركش چنين سياه مانده است « 1 » .\r\nبيست وهشتم - در روايات بسيار وارد شده است كه حضرت رسول صلّى اللّه عليه وآله وسلّم چون أمير المؤمنين عليه السّلام را به يمن فرستاد گفت : يا رسول اللّه ! اگر در قضائي شك كنم چه كنم ؟\r\nحضرت فرمود كه : خدا دل تو را هدايت خواهد كرد وزبان تو را به حق گويا خواهد گردانيد ، أمير المؤمنين عليه السّلام فرمود : بعد از آن در هيچ حكمي شك نكردم « 2 » .\r\nبيست ونهم - راوندى وابن شهرآشوب روايت كرده‌اند كه مرة بن جعيل گفت : با رسول خدا صلّى اللّه عليه وآله وسلّم در بعضي از غزوات همراه بودم وبر ماديانى سوار بودم ، حضرت فرمود : بيا اى صاحب أسب ، گفتم : يا رسول اللّه ! لاغر وناتوان است ، حضرت تازيانهء كوچكى در دست داشت آهسته بر آن زد وگفت : خداوندا ! بركت ده از براي أو در اين ماديان ؛ پس چنان شد كه هرچند ضبطش مىكردم نمىايستاد وبر همهء اسبان سبقت مىكرد واز شكم آن موازى دوازده هزار درهم از فرزندان آن فروختم به بركت دعاى آن حضرت « 3 » .\r\nسىام - راوندى از عثمان بن جنيد روايت كرده است كه : مرد نابينائى به خدمت آن حضرت آمد واز حال خود شكايت كرد ، حضرت فرمود كه : وضو بساز ودو ركعت نماز\r\n\r\n\r\n","description":"","footnote":"\r\n( 1 ) . خرايج 1 / 53 ؛ دلائل النبوة 6 / 209 ؛ أسد الغابة 2 / 402 .\r\n( 2 ) . خرايج 1 / 53 ؛ مناقب ابن شهرآشوب 1 / 118 ؛ أنساب الأشراف 2 / 101 ؛ دلائل النبوة 5 / 397 ؛ حلية الأولياء 4 / 381 ؛ مسند أحمد بن حنبل 2 / 68 و 92 و 451 .\r\n( 3 ) . مناقب ابن شهرآشوب 1 / 116 ؛ خرايج 1 / 54 ؛ دلائل النبوة 6 / 153 ؛ أسد الغابة 1 / 546 . ودر سه مصدر أخير بجاى « مرة بن جعيل » ، « جعيل » ذكر شده است .\r\n","page_name":" 585 ","page_number":585},
  {"content":"\r\n\r\nبكن وبعد از نماز اين دعا بخوان : « اللّهمّ انّي أسألك واتوجّه إليك بمحمّد نبيّ الرّحمة صلّى اللّه عليه وآله وسلّم يا محمّد انّي اتوجّه بك إلى ربّك لتجلوا به عن بصري اللّهمّ شفّعه فيّ وشفّعني في نفسي » ، عثمان گفت : هنوز در آن مجلس نشسته بوديم كه برگشت وبينا شده بود وگويا هرگز كور نبوده است « 1 » .\r\nسى ويكم - راوندى روايت كرده است كه ابيض بن جمال گفت : در روى من قوبا « 2 » بود وسفيد شده بود ، حضرت دعا كرد ودست مبارك بر روى من كشيد ، در همان ساعت چنان شد كه هيچ اثر بر روى من نبود « 3 » .\r\nسى ودوم - راوندى از فضل بن عباس روايت كرده است كه مردى به خدمت آن حضرت آمد وگفت : من بخيل وترسان وبسيار خواب‌كننده‌ام دعا كن كه خدا اين صفتهاى بد را از من سلب كند ، چون حضرت دعا كرد كسى را از أو بخشنده‌تر وشجاع‌تر وكم‌خوابتر نمىديدند « 4 » .\r\nسى وسوم - راوندى وديگران روايت كرده‌اند كه : حضرت رسول صلّى اللّه عليه وآله وسلّم دعا كرد كه :\r\nخداوندا ! چنانكه أول قريش را غضب ونكال خود چشانيدى ، آخر ايشان را نعمت ونوال خود بچشان ؛ وچنان شد « 5 » .\r\nسى وچهارم - راوندى از بعضي صحابه روايت كرده است كه : روزى حضرت رسول صلّى اللّه عليه وآله وسلّم نشسته بود ناگاه برخاست واندكى از ما دور شد پس دست دراز كرد گويا با كسى مصافحه مىكند پس برگشت ونزد ما نشست ، گفتيم : ما سخنى مىشنيديم وكسى را نمىديديم ، فرمود كه : اين إسماعيل ملك باران بود از نزد پروردگار خود مرخّص شده بود\r\n\r\n\r\n","description":"","footnote":"\r\n( 1 ) . خرايج 1 / 55 ودر آن « ليجلي عن بصري » است . ونيز رجوع شود به دلائل النبوة 6 / 166 - 168 وأسد الغابة 3 / 571 . ودر هر سه مصدر « عثمان بن حنيف » ذكر شده است .\r\n( 2 ) . قوباء : يكى از امراض جلدي ، گرى ، جرب . ( فرهنگ عميد 3 / 1906 ) .\r\n( 3 ) . خرايج 1 / 56 ؛ دلائل النبوة 6 / 177 ، ودر هر دو مصدر « ابيض بن حمال » آمده است .\r\n( 4 ) . خرايج 1 / 56 .\r\n( 5 ) . خرايج 1 / 56 . ونيز رجوع شود به ارشاد شيخ مفيد 1 / 143 .\r\n","page_name":" 586 ","page_number":586},
  {"content":"\r\n\r\nكه به زيارة من بيايد پس بر من سلام كرد وگفتم به أو كه : باران از براي ما بياور ، گفت :\r\nوعدهء باران در فلان روز است از فلان ماه ؛ چون روز وعده شد ونماز صبح كرديم ابرى پيدا نشد ونماز ظهر نيز كرديم ابرى ظاهر نشد ، چون نماز عصر كرديم ابرى ظاهر شد وباران بسيار باريد وما خنديديم ، حضرت فرمود : چرا مىخنديد ؟ گفتيم : براي آنكه وعدهء ملك به ظهور آمد ، حضرت فرمود : اين قسم أمور را ضبط كنيد ونقل كنيد تا سبب مزيد ظهور حق گردد « 1 » .\r\nوبه سند معتبر از حضرت امام محمد باقر عليه السّلام مثل اين روايت كرده است « 2 » .\r\nسى وپنجم - راوندى روايت كرده است كه : حضرت رسول صلّى اللّه عليه وآله وسلّم بسوى يهودي فرستاد وقرضى طلبيد وأو فرستاد پس به خدمت آن حضرت آمد وگفت : آنچه طلبيده بوديد به شما رسيد ؟ فرمود : رسيد ، يهودي گفت : هر وقت كه ضرورتي باشد بفرستيد كه من مىدهم ، حضرت أو را دعا كرد كه : خدا حسن وجمال تو را دائم گرداند ؛ آن يهودي هشتاد سال عمر كرد ويك موى سفيد در سر وريش أو بهم نرسيد « 3 » .\r\nسى وششم - راوندى روايت كرده است كه : در جنگ تبوك مردم را تشنگى عظيم عارض شد وآب نداشتند وبه حضرت عرض كردند : يا رسول اللّه ! اگر دعا كنى خدا تو را آب مىدهد ، فرمود : بلى اگر دعا كنم دعاى مرا رد نمىكند ؛ پس دعا كرد ودر همان ساعت رودخانه‌ها جارى شد ؛ گروهى در كنار رودخانه گفتند : به سبب فلان ستاره باران آمد ، به روشى كه منجّمان مىگويند ؛ حضرت فرمود به صحابه كه : نمىبينيد چه مىگويند اين بىاعتقادان ، خالد گفت : رخصت مىفرمايى كه گردن ايشان را بزنم ؟ حضرت فرمود كه :\r\nنه ، چنين مىگويند ومىدانند كه خدا فرستاده است « 4 » .\r\nسى وهفتم - راوندى روايت كرده است از انس كه رسول خدا صلّى اللّه عليه وآله وسلّم روزى گفت :\r\n\r\n\r\n","description":"","footnote":"\r\n( 1 ) . خرايج 1 / 62 .\r\n( 2 ) . خرايج 1 / 90 .\r\n( 3 ) . خرايج 1 / 87 .\r\n( 4 ) . خرايج 1 / 98 و 99 .\r\n","page_name":" 587 ","page_number":587},
  {"content":"\r\n\r\nاكنون از اين در كسى داخل مىشود كه بهترين اوصياست ومنزلتش به پيغمبران از همه كس نزديكتر است ؛ پس علي بن أبي طالب عليه السّلام داخل شد وحضرت رسول صلّى اللّه عليه وآله وسلّم فرمود كه : خداوندا ! از أو گرما وسرما را بر طرف كن ، پس آن حضرت ديگر گرما وسرما نيافت تا به رحمت حق واصل گرديد ودر زمستانها به يك پيراهن مىگذرانيد « 1 » .\r\nسى وهشتم - راوندى روايت كرده است كه : يكى از أنصار بزغاله‌اى داشت آن را ذبح كرد وبه زوجهء خود گفت كه : بعضي را بپزيد وبعضي را بريان كنيد شايد حضرت رسول ما را مشرّف گرداند وامشب در خانهء ما افطار كند ، وبسوى مسجد رفت ودو طفل خرد داشت چون ديدند كه پدر ايشان بزغاله را كشت يكى به ديگرى گفت : بيا تو را ذبح كنم ، وكارد را گرفت وأو را ذبح كرد ، مادر كه آن حال را مشاهده كرد فرياد كرد وآن پسر ديگر از ترس گريخت واز غرفه به زير افتاد ومرد ، وآن زن مؤمنه هر دو طفل مردهء خود را پنهان كرد وطعام را براي قدوم حضرت مهيّا كرد ، چون حضرت داخل خانهء انصارى شد جبرئيل عليه السّلام فرود آمد وگفت : يا رسول اللّه ! بفرما كه پسرهايش را حاضر گرداند ، چون پدر به طلب پسرها بيرون رفت مادر ايشان گفت كه : حاضر نيستند وبه جايى رفتند ، برگشت وگفت : حاضر نيستند ، حضرت فرمود : البتة مىبايد حاضر شوند ، باز پدر بيرون آمد ومبالغه كرد ، مادر أو را بر حقيقت حال مطّلع گردانيد وپدر آن دو فرزند مرده را نزد حضرت حاضر كرد ، حضرت دعا كرد وخدا هر دو را زنده كرد وعمر بسيار كردند « 2 » .\r\nسى ونهم - ابن شهرآشوب روايت كرده است كه : حضرت رسول صلّى اللّه عليه وآله وسلّم نامه‌اى به قبيلهء بنى حارثه نوشت وايشان را به اسلام دعوت كرد ، ايشان نامهء حضرت را شستند ودلو خود را به آن پينه كردند ، حضرت ايشان را نفرين كرد كه خدا عقل ايشان را سلب كند ، بعد از آن ايشان چنان شدند كه در قلّت عقل وتدبير ونامربوط گفتن در ميان عرب مثل شدند « 3 » .\r\n\r\n\r\n","description":"","footnote":"\r\n( 1 ) . خرايج 1 / 103 .\r\n( 2 ) . خرايج 2 / 926 .\r\n( 3 ) . مناقب ابن شهرآشوب 1 / 115 ؛ مغازى 3 / 982 - 983 .\r\n","page_name":" 588 ","page_number":588},
  {"content":"\r\n\r\nچهلم - ابن شهرآشوب روايت كرده است كه : چون حضرت در مكة از اذيت قريش دلگير شد به جانب أراك « 1 » عرفات بيرون رفت ودر آنجا شترى چند از أبو ثروان مىچريدند ، چون آن ملعون آمد گفت : تو كيستى ؟ فرمود : منم محمد رسول خدا ، گفت :\r\nبرخيز شترى كه تو در ميان آنها باشى شايسته نمىباشد ، حضرت فرمود : خداوندا ! عمر وتعب أو را طولانى گردان . راوي گفت كه : من أو را ديدم به بدترين أحوال كه پير شده بود واز بسيارى محنت وبلا آرزوى مرگ مىكرد وأو را ميسّر نمىشد ومردم مىگفتند كه : اين از اثر نفرين آن حضرت است « 2 » .\r\nچهل ويكم - ابن شهرآشوب روايت كرده است كه : چون حضرت رسول صلّى اللّه عليه وآله وسلّم در باب سبى هوازن با صحابه سخن گفت والتماس فرمود كه پس دهند به ايشان ، همه دادند بغير از دو كس ، حضرت فرمود : ايشان را مخيّر كنيد ميان منّت گذاشتن وفدا گرفتن ، پس يكى به فرمودهء حضرت رها كرد وديگرى ابرام كرد وگفت : رها نمىكنم ؛ چون پشت كرد حضرت فرمود : خداوندا ! بهره‌اش را خسيس گردان ، چون آمد حصّهء خود را جدا نمايد از أسيران به دخترهاى باكره وپسران مىرسيد ومىگذشت تا آنكه به پيرزالى رسيد گفت :\r\nاين را مىگيرم كه مادر قبيله است وفداى بسيارى براي خلاصي أو به من خواهند داد ، چون أو را گرفت زن بىقدرى بود كه هيچ‌كس در قبيله نداشت ومدتي خرج أو را كشيد وديد كسى نمىآيد أو را فدا بدهد أو را رها كرد « 3 » .\r\nچهل ودوم - ابن شهرآشوب روايت كرده است كه : نزد خديجة زن نابينايى بود حضرت به أو گفت : ديده‌هاى تو صحيح باد ، همان ساعت روشن شد ، خديجة گفت :\r\nدعاى مباركى بود ، حضرت فرمود : من رحمت عالميانم « 4 » .\r\n\r\n\r\n","description":"","footnote":"\r\n( 1 ) . أراك : درختى است شبيه به درخت أنار ، از شاخه‌ها وبرگهايش مسواك درست مىكنند ، در مناطق گرمسير مىرويد . ( فرهنگ عميد 1 / 127 ) .\r\n( 2 ) . مناقب ابن شهرآشوب 1 / 115 ؛ خرايج 1 / 56 .\r\n( 3 ) . مناقب ابن شهرآشوب 1 / 115 - 116 .\r\n( 4 ) . مناقب ابن شهرآشوب 1 / 117 .\r\n","page_name":" 589 ","page_number":589},
  {"content":"\r\n\r\nچهل وسوم - خاصه وعامه روايت كرده‌اند كه : چون پادشاه فرنگ نامهء حضرت را تعظيم كرد وپادشاه عجم نامهء حضرت را پاره نمود ، حضرت أو را دعا كرد واين را نفرين نمود وملك فرنگيان پاينده ماند وپادشاه عجم كشته شد وبزودى ملك ايشان زايل شد وفرزندان ايشان أسير مسلمانان شدند « 1 » .\r\nچهل وچهارم - ابن شهرآشوب روايت كرده است از جعفر بن نسطور رومى گفت : در خدمت آن حضرت بودم در جنگ تبوك روزى تازيانه از دست آن حضرت افتاد من از أسب به زير آمدم وتازيانه را به آن حضرت دادم ، حضرت به من نظر افكند وفرمود : كه :\r\nخدا عمر تو را دراز گرداند ؛ پس أو سيصد وبيست سال زندگانى كرد « 2 » .\r\nچهل وپنجم - ابن شهرآشوب روايت كرده است كه : روزى آن حضرت به عبد اللّه بن جعفر طيار گذشت وأو در كودكى بازى مىكرد وخانه‌اى از گل مىساخت ، حضرت فرمود : چه مىكنى اين را ؟ گفت : مىخواهم بفروشم ، فرمود : قيمتش را چه مىكنى ؟\r\nگفت : رطب مىخرم ومىخورم ، حضرت فرمود : خداوندا ! در دستش بركت بگذار وسودايش را سودمند گردان ؛ پس چنان شد به بركت دعاى آن حضرت كه هيچ چيز نخريد كه در آن سود نكند وآن قدر مال بهم رسانيد كه به جود وبخشش أو مثل مىزدند وأهل مدينه كه قرض مىگرفتند وعده مىدادند كه : چون وقت عطاى عبد اللّه بن جعفر بشود پس مىدهيم « 3 » .\r\nچهل وششم - روايت كرده است كه : أبو هريره مشت خرمائى نزد آن حضرت آورد وگفت : يا رسول اللّه ! دعا كن براي من به بركت ، حضرت دعا كرد وفرمود : دو دست در ميان كيسه كن وهرچه خواهى بيرون آور ، پس چنين كرد وچندين وسق از آن كيسه بيرون آورد وباز باقي بود « 4 » .\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 117 ؛ دلائل النبوة 6 / 109 .\r\n( 2 ) . مناقب ابن شهرآشوب 1 / 117 .\r\n( 3 ) . مناقب ابن شهرآشوب 1 / 118 .\r\n( 4 ) . مناقب ابن شهرآشوب 1 / 118 .\r\n","page_name":" 590 ","page_number":590},
  {"content":"\r\n\r\nچهل وهفتم - روايت كرده است كه : سعد بن وقاص تيرى انداخت وحضرت أو را دعا كرد كه تيرش از نشانه خطا نشود ؛ وبعد از آن هرگز تير أو خطا نشد « 1 » .\r\nچهل وهشتم - روايت كرده است از سلمان كه : چون رسول خدا صلّى اللّه عليه وآله وسلّم داخل مدينه شد وبه خانهء أبو أيوب انصارى فرود آمد ودر خانهء أو بغير از يك بزغاله ويك صاع گندم نبود بزغاله را براي آن حضرت بريان كرد وگندم را نان پخت وبه نزد حضرت آورد ، حضرت فرمود كه در ميان مردم ندا كنند : هركه طعام مىخواهد بيايد به خانهء أبو أيوب انصارى ، پس أبو أيوب ندا مىكرد ومردم مىدويدند ومىآمدند مانند سيلاب تا خانه پر شد وهمه خوردند وسير شدند وطعام كم نشد ؛ حضرت فرمود استخوانها را جمع كردند ودر ميان پوست بزغاله گذاشت وفرمود : برخيز به اذن خدا ، پس بزغاله زنده شد وايستاد ومردم صدا به گفتن شهادتين بلند كردند « 2 » .\r\nچهل ونهم - روايت كرده است كه : أبو أيوب در عروسى فاطمه عليها السّلام بزغاله‌اى آورد وآن را كشتند وپختند حضرت فرمود : مخوريد مگر با نام خدا واستخوانهايش را مشكنيد ، پس چون فارغ شدند فرمود : أبو أيوب مرد فقيرى است ، الهى ! تو آفريده‌اى اين بزغاله را وتو آن را فانى نمودى وتو قادرى كه آن را برگردانى پس زنده كن آن را اى زنده‌اى كه بجز تو خداوندى نيست ، پس بزغاله به قدرت خدا زنده شد وحق تعالى در آن براي أبو أيوب بركتي قرار داد كه هر بيمارى از شيرش مىخورد شفا مىيافت وأهل مدينه آن را « مبعوثه » مىگفتند ، يعنى زنده‌شدهء بعد از مردن « 3 » .\r\nپنجاهم - كلينى به سند معتبر از حضرت صادق عليه السّلام روايت كرده است كه : يهودي به حضرت رسول گذشت وگفت : « السام عليك » يعنى مرگ بر تو باد ، حضرت فرمود :\r\n« عليك » ، صحابه گفتند : يا رسول اللّه ! أو گفت : مرگ بر تو باد ، فرمود : من هم همان را بر أو برگردانيدم وامروز مار سياهى پشت أو را خواهد گزيد وأو را خواهد كشت . پس يهودي\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 119 ودر آن « سعد بن أبي وقاص » ذكر شده است .\r\n( 2 ) . مناقب ابن شهرآشوب 1 / 174 ودر آن بجاى « گندم » ، « جو » آمده است .\r\n( 3 ) . مناقب ابن شهرآشوب 1 / 173 - 174 .\r\n","page_name":" 591 ","page_number":591},
  {"content":"\r\n\r\nبه صحرا رفت وهيزم بسيارى جمع كرد وبه دوش گرفت وبرگشت ، صحابه گفتند : يا رسول اللّه ! أو زنده برگشت ، حضرت أو را طلبيد وفرمود هيزم را بر زمين گذاشت ودر ميان هيزم مار سياهى را ديدند كه چوبى را به دندان گرفته است ، فرمود : اى يهودي ! امروز چه‌كار كردى ؟ گفت : كارى نكردم به غير آنكه دو گردهء نان خشك داشتم يكى را خود خوردم وديگرى را به مسكينى تصدّق كردم ، حضرت فرمود كه : به همان تصدّق خدا دفع ضرر اين مار از أو كرده وبه تصدّق خدا مرگهاى بد را دفع مىكند « 1 » .\r\nپنجاه ويكم - شيخ طبرسى وراوندى وابن شهرآشوب روايت كرده‌اند كه : أبو برا - كه أو را « ملاعب الاسنّة » مىگفتند واز بزرگان عرب بود - به مرض استسقا مبتلا شد ولبيد بن ربيعه را خدمت پيغمبر صلّى اللّه عليه وآله وسلّم فرستاد با دو أسب وچند شتر ، حضرت اسبان وشتران را رد كرد وفرمود : من هديهء مشرك را قبول نمىكنم ، لبيد گفت : من گمان نمىكردم كه كسى از عرب هديهء أبو برا را رد كند ، حضرت فرمود : اگر من هديهء مشركي را قبول مىكردم البتة از أو رد نمىكردم ، پس لبيد عرض كرد : علتي در شكم أبو برا بهم رسيده واز تو طلب شفا مىكند ، حضرت اندك خاكى از زمين برداشت وآب دهان مبارك بر آن انداخت وبه أو داد وفرمود : اين را در آب بريز وبده به أو كه بخورد ، لبيد آن را گرفت وگمان كرد كه حضرت به أو استهزاء كرده ، چون آورد وبه خورد أبو برا داد فورا شفا يافت چنانكه گويا از بندى رها شد « 2 » .\r\nپنجاه ودوم - شيخ طوسي وطبرسى وابن شهرآشوب به سندهاى معتبر از جماعت كثيرى از صحابه روايت كرده‌اند كه : ما در برابر روم بوديم در جنگ تبوك وآذوقهء ما تمام شد وگرسنگى بر مردم مستولى شد وخواستند كه شتران خود را بكشند ، حضرت فرمود ندا كردند كه : هركه طعامي با خود دارد بياورد ، وفرمود تا نطعها پهن كردند ، شخصي يك مد مىآورد وديگرى نيم مد مىآورد وجميع آنچه آوردند از سى صاع زيادة نشد ومردم\r\n\r\n\r\n","description":"","footnote":"\r\n( 1 ) . كافى 4 / 5 .\r\n( 2 ) . إعلام الورى 28 ؛ خرايج 1 / 33 - 34 با اندكى تفاوت ؛ مناقب ابن شهرآشوب 1 / 156 .\r\n","page_name":" 592 ","page_number":592},
  {"content":"\r\n\r\nهمه جمع شدند وايشان چهار هزار نفر بودند ، پس پيغمبر صلّى اللّه عليه وآله وسلّم دعا كرد ودست با بركت خود را در ميان آن طعام فرو برد وفرمود : پيشدستى بر يكديگر مكنيد وتا نام خدا نبريد بر مداريد ، پس أول گروهى كه آمدند فرمود : نام خدا ببريد وبرداريد ، پس هر ظرفى كه داشتند پر كردند وبرگشتند ، همچنين فوج فوج مىآمدند وظرفهاى خود را پر مىكردند وبرمىگشتند تا آنكه همه ظرفهاى خود را مملو كردند وطعام بسيارى ماند - به روايت ديگر : چند دانه خرما طلبيد ودست مبارك بر آن كشيد ومردم را طلبيد كه بخورند وچندين هزار كس خوردند وظرفهاى خود را پر كردند وباز خرماها به حال خود بود « 1 » - « 2 » .\r\nپنجاه وسوم - راوندى وابن شهرآشوب وديگران به سندهاى معتبر از حضرت امام جعفر صادق عليه السّلام روايت كرده‌اند كه حضرت أمير المؤمنين عليه السّلام فرمود : با رسول خدا صلّى اللّه عليه وآله وسلّم بيرون رفتيم در يكى از غزوات وبه منزلي رسيديم كه در آن منزل آب نبود ومردم تشنه بودند ، حضرت رسول صلّى اللّه عليه وآله وسلّم ظرفى طلبيد كه در آن اندك آبى بود ودست مباركش را در ميان ظرف گذاشت ، پس از ميان انگشتان مباركش آب جوشيد تا همهء مردم واسبان وشتران سيراب شدند وظرفهاى خود را پر كردند ودر لشكر آن حضرت دوازده هزار شتر ودوازده هزار أسب بود ومردم سى هزار كس بودند « 3 » .\r\nبه روايت ديگر : فرمود گودالى كندند ونطعى در ميان آن گودال افكندند ودست مبارك خود را بر روى نطع گذاشت وفرمود اندك آبى بر روى دست آن حضرت ريختند ونام خدا برد پس آب از ميان انگشتان معجزنشانش جوشيد « 4 » ؛ اين قصه به طرق متعددة وارد شده واز معجزات متواتره است « 5 » .\r\n\r\n\r\n","description":"","footnote":"\r\n( 1 ) . إعلام الورى 26 ؛ خرايج 1 / 28 .\r\n( 2 ) . امالى شيخ طوسي 260 ؛ مناقب ابن شهرآشوب 1 / 140 .\r\n( 3 ) . قصص الأنبياء راوندى 313 .\r\n( 4 ) . مناقب ابن شهرآشوب 1 / 144 .\r\n( 5 ) . رجوع شود به دلائل النبوة 4 / 121 والوفا بأحوال المصطفى 92 وشرح الشفا 1 / 592 .\r\n","page_name":" 593 ","page_number":593},
  {"content":"\r\n\r\nپنجاه وچهارم - از معجزات متواتره كه خاصه وعامه نقل كرده‌اند آن است كه : رسول خدا صلّى اللّه عليه وآله وسلّم چون از كفار قريش فرار نموده به جانب مدينه هجرت فرمود در اثناى راه به خيمهء امّ معبد رسيد وأبو بكر وعمر وعامر بن فهيره وعبد اللّه بن أريقط در خدمت آن حضرت بودند وامّ معبد در بيرون خيمه نشسته بود ، چون به نزديك أو رسيدند از أو خرما وگوشت طلبيدند كه از أو بخرند گفت : ندارم ، وتوشهء ايشان تمام شده بود ، امّ معبد گفت :\r\nاگر چيزى نزد من مىبود در مهماندارى شما تقصير نمىكردم ، حضرت نظر كرد ديد كه در كنار خيمهء أو گوسفندى بسته است فرمود : اى امّ معبد ! اين گوسفند چيست ؟ عرض كرد :\r\nاز بسيارى ضعف ولاغرى نتوانست كه با گوسفندان به چرا برود براي اين در خيمه مانده است ، فرمود ؛ آيا شير دارد ؟ عرض كرد : از آن ناتوان‌تر است كه توقع شير از آن توان داشت ومدتها است كه شير نمىدهد ، فرمود : رخصت مىدهى كه من آن را بدوشم ؟\r\nعرض كرد : بلى پدر ومادرم فداى تو باد اگر شيرى در پستانش بيابى بدوش ، رسول خدا صلّى اللّه عليه وآله وسلّم گوسفند را طلبيد ودست مبارك بر پستانش كشيد ونام خدا بر آن برد وفرمود :\r\nخداوندا ! بركت ده در آن ؛ پس شير از پستانش ريخت وحضرت ظرفى طلبيد كه چند كس را سيراب مىكرد ودوشيد آن قدر كه آن ظرف پر شد وبه امّ معبد داد كه خورد تا سير شد ، پس به أصحاب خود داد كه خوردند وسير شدند وخود بعد از همه تناول نمود وفرمود كه : ساقى قوم مىبايد كه بعد از همهء ايشان بخورد ، بار ديگر دوشيد تا آن ظرف مملو شد وبازآشاميدند وزيادتى كه ماند نزد أو گذاشتند وروانه شدند .\r\nچون أبو معبد كه شوهر آن زن بود از صحرا برگشت پرسيد : اين شير را از كجا آورده‌اى ؟ امّ معبد قصه را نقل كرد ، أبو معبد گفت : مىبايد آن كسى باشد كه در مكة به پيغمبرى مبعوث شده است « 1 » .\r\nپنجاه وپنجم - طبرسى وراوندى وابن شهرآشوب وديگران روايت كرده‌اند كه :\r\nجمعى از شورى وكمي آب خود به آن حضرت شكايت كردند پس رسول خدا بر سر چاه\r\n\r\n\r\n","description":"","footnote":"\r\n( 1 ) . رجوع شود به خرايج 1 / 25 وطبقات ابن سعد 1 / 178 والبداية والنهاية 6 / 31 .\r\n","page_name":" 594 ","page_number":594},
  {"content":"\r\n\r\nايشان مشرف شد وآب دهان مبارك خود را در آن چاه انداخت ، در ساعت آبش شيرين شد وجوشيد وبلند شد واكنون معروف است آن چاه در بيرون مكة وآن را « عسيله » مىگويند وأهل آن چاه اين را أعظم مكرمتهاى خود مىشمارند وبه آن فخر مىكنند ؛ وچون قوم مسيلمهء كذّاب اين را شنيدند به نزد أو رفتند وگفتند : تو هم چنين معجزه‌اى براي ما ظاهر كن ، أو بر سر چاهى آمد كه آبش بسيار شيرين بود پس آب دهان نجس خود را در آن چاه ريخت ، آن آب شور وتلخ شد وفرو رفت وتا حال آن چاه در يمن معروف است « 1 » .\r\nپنجاه وششم - خاصه وعامه روايت كرده‌اند كه : سلمان را كه مولاي أو يهودي بود مكاتب گردانيد بر باغ خرمائى وحضرت آن باغ را در يك روز به اعجاز خود دانهء خرما كشت وبه بار آورد وتسليم أو نمود وسلمان را آزاد كرد « 2 » ؛ چنانكه در أحوال أو مذكور خواهد شد ان شاء اللّه تعالى .\r\nپنجاه وهفتم - راوندى وغير أو روايت كرده‌اند كه : سلمان قرض بسيار داشت وحضرت قدرى از طلا به أو داد كه قدر عشرى از أعشار قرضش نبود وبه اعجاز آن حضرت همهء قرض خود را از آن ادا كرد « 3 » .\r\nپنجاه وهشتم - راوندى از انس روايت كرده است كه : با رسول خدا صلّى اللّه عليه وآله وسلّم به بازار رفتم وده درهم با من بود وآن حضرت مىخواست به آن دراهم عبايى بخرد ، در عرض راه كنيزى را ديد گريه مىكند از سبب گريهء أو پرسيد ؟ گفت : در ميان ازدحام مردم دو درهم از من گم شد واز ترس مولاي خود به خانه نمىتوانم رفت ، حضرت فرمود كه : دو درهم را به أو دادم ، وچون به بازار رفتيم وحضرت عبا خريد وفرمود : زر بده ، كيسه را\r\n\r\n\r\n","description":"","footnote":"\r\n( 1 ) . إعلام الورى 26 - 27 ؛ خرايج 1 / 28 ؛ مناقب ابن شهرآشوب 1 / 158 ؛ ودر هر سه مصدر نام چاه ذكر نشده است . وقسمتى از اين معجزه در كشف الغمة 1 / 27 ذكر شده است .\r\n( 2 ) . رجوع شود به روضة الواعظين 277 واستيعاب 2 / 634 - 635 ودلائل النبوة 6 / 97 .\r\n( 3 ) . خرايج 1 / 32 ؛ سيرهء ابن هشام 1 / 220 - 221 ؛ البداية والنهاية 6 / 121 .\r\n","page_name":" 595 ","page_number":595},
  {"content":"\r\n\r\nگشودم ده درهم به حال خود بود « 1 » .\r\nپنجاه ونهم - راوندى وابن شهرآشوب روايت كرده‌اند كه : أبو هريره روزى مشت خرمايى به خدمت آن حضرت آورد وگفت : دعا كن براي من به بركت ، حضرت دعا كرد وفرمود : بگير اين را ودر ميان كيسه بگذار وهر وقت كه خواهى دست كن در كيسه ودرآور وخالى مكن ، وپيوسته از آن مىخورد ومىبخشيد تا آنكه أمير المؤمنين عليه السّلام از أو گواهى طلبيد وأو از براي دنيا كتمان شهادت كرد وآن بركت از أو سلب شد ، باز توبه كرد وحضرت أمير عليه السّلام دعا كرد وبراي أو برگشت ، وچون به نزد معاوية رفت بالكلّيّه از أو قطع شد « 2 » .\r\nشصتم - راوندى روايت كرده است كه : رسول خدا صلّى اللّه عليه وآله وسلّم شبى سه مرتبه به مسجد تشريف مىآورد ، در بعضي از شبها آخر شب بيرون آمد ونزد منبر جمعى از فقرا مىخوابيدند ، پس جاريهء خود را طلبيد وفرمود : اگر طعامي مانده است بياور ، پس ديگى از سنگ آورد كه اندك طعامي در ته آن بود وحضرت ده نفر از فقرا را بيدار كرد وفرمود :\r\nبخوريد به نام خدا ، پس خوردند تا سير شدند ، پس ده نفر ديگر را بيدار كرد وخوردند تا سير شدند ، ودر ديگ باقي ماند وفرمود : ببر اين را بسوى زنان « 3 » .\r\nشصت ويكم - راوندى وغير أو روايت كرده‌اند از حضرت صادق عليه السّلام كه : رسول خدا صلّى اللّه عليه وآله وسلّم به نزد أطفال شيرخوارهء فاطمه عليها السّلام مىآمد وآب دهان حلاوت نشان خود را در دهان ايشان مىانداخت وبه فاطمه عليها السّلام مىفرمود : ايشان را شير مده « 4 » .\r\nشصت ودوم - راوندى روايت كرده است كه سلمان گفت : من سه روز روزه گرفتم وبغير آب چيزى نيافتم كه افطار كنم وبه رسول خدا صلّى اللّه عليه وآله وسلّم حال خود را عرض كردم ، فرمود : با من بيا ، چون در راه بزى را ديد به صاحبش فرمود : آن را نزديك بياور ،\r\n\r\n\r\n","description":"","footnote":"\r\n( 1 ) . رجوع شود به خرايج 1 / 39 .\r\n( 2 ) . خرايج 1 / 55 ؛ مناقب 1 / 118 ، ودر آن فقط صدر روايت ذكر شده است .\r\n( 3 ) . خرايج 1 / 88 .\r\n( 4 ) . خرايج 1 / 94 . ونيز رجوع شود به دلائل النبوة 6 / 226 .\r\n","page_name":" 596 ","page_number":596},
  {"content":"\r\n\r\nعرض كرد : يا رسول اللّه ! شيرده نيست ، فرمود : پيش بياور ، چون پيش آورد دست مبارك بر پستانش كشيد در ساعت پستانش آويخته وپر از شير شد فرمود : قدح خود را بياور ، چون قدح را آورد حضرت آن را پر از شير كرد وبه صاحب بز داد آشاميد ، پس بار ديگر پر كرد وبه من داد خوردم وسير شدم ، پس بار ديگر پر كرد وخود آشاميد . « 1 »\r\nشصت وسوم - راوندى وغير أو روايت كرده‌اند كه : در بعضي از سفرها شتر يكى از صحابه مانده شد وخوابيد وبر نمىخاست ، پيغمبر صلّى اللّه عليه وآله وسلّم آبى طلبيد ومضمضه كرد ووضو ساخت در ظرفى وآب مضمضه ووضو را در دهان وسر آن ريخت ودعا كرد ، پس شتر برجست ودر پيش شترهاى ديگر مىرفت « 2 » .\r\nشصت وچهارم - راوندى وديگران روايت كرده‌اند كه أمير المؤمنين عليه السّلام گفت كه :\r\nداخل بازار شدم ويك درهم گوشت ويك درهم ذرّت خريدم وبه نزد فاطمه عليها السّلام آوردم ، چون فاطمه گوشت را پخت وذرّت را نان كرد گفت : اگر پدرم را مىطلبيدى بهتر بود ، رفتم خدمت آن حضرت ديدم بر پهلو خوابيده ومىگويد : پناه مىبرم به خدا كه از گرسنگى بر پهلو خوابيده باشم ، عرض كردم : يا رسول اللّه ! نزد ما طعامي حاضر شده است ، حضرت برخاست وبر من تكيه نمود وبسوى خانهء فاطمه آمد وفرمود : اى فاطمه ! طعام خود را بياور ، پس فاطمه عليها السّلام ديگ را با قرصهاى نان آورد وحضرت جامه بر روى آنها پوشانيد وفرمود : اى فاطمه ! از براي امّ سلمه جدا كن واز براي عايشه جدا كن ، تا آنكه از براي همهء زنان خود فرستاد هر يك را يك قرص نان با مرق وگوشت ، پس فرمود :\r\nبراي پدر وشوهرت جدا كن ، پس فرمود : براي همسايگان خود بفرست وبعد آن قدر ماند كه چند روز مىخوردند « 3 » .\r\nشصت وپنجم - راوندى وابن شهرآشوب وديگران روايت كرده‌اند كه : چون از حديبيّه برگشتند در اثناى راه به واديى رسيدند كه آن را « وادى المشفق » مىگفتند ودر\r\n\r\n\r\n","description":"","footnote":"\r\n( 1 ) . خرايج 1 / 102 .\r\n( 2 ) . خرايج 1 / 107 ؛ قرب الإسناد 323 .\r\n( 3 ) . خرايج 1 / 108 ؛ قرب الإسناد 325 .\r\n","page_name":" 597 ","page_number":597},
  {"content":"\r\n\r\nآنجا آب قليلي بود كه يك يا دو كس را سيراب مىكرد ، حضرت فرمود : هر كس پيشتر به آب برسد نياشامد تا من بيايم ، چون به آب رسيد قدحى طلبيد وآبى در دهان خود گردانيد ودر آن آب ريخت « 1 » .\r\nوبه روايت ديگر : آب از آن برگرفت وبه دست مبارك خود ريخت پس آب از آن چشمه جارى شد وصداى عظيم از آن ظاهر شد تا آنكه همهء لشكر سيراب ومشگها ومطهره‌هاى خود را پر كردند ووضو ساختند ، پس حضرت فرمود : بعد از اين خواهيد شنيد كه اين آب چندان زياد شود كه أطراف خود را سبز كند ؛ وچنان شد « 2 » .\r\nشصت وششم - راوندى وابن شهرآشوب وديگران روايت كرده‌اند كه : دختر عبد اللّه بن رواحه از پيش آن حضرت گذشت در أيامي كه خندق را حفر مىكردند ، حضرت فرمود : كه را مىخواهى ؟ عرض كرد : اين خرماها را براي عبد اللّه مىبرم ، فرمود : بياور ، دختر آن خرماها را در دست رسول خدا صلّى اللّه عليه وآله وسلّم ريخت ، حضرت امر فرمود نطعها آوردند وندا كرد كه : بياييد وبخوريد ، پس همه خوردند وسير شدند وهرچه خواستند برداشتند وباقي را به آن دختر داد « 3 » . به روايت ديگر : سه هزار نفر بودند « 4 » .\r\nشصت وهفتم - راوندى وغير أو از جابر انصارى روايت كرده‌اند كه گفت : پدرم در جنگ أحد شهيد شد ودويست سال از عمر أو گذشته بود وقرض بسيار از أو مانده بود ، روزى پيغمبر صلّى اللّه عليه وآله وسلّم مرا ديد وپرسيد : چون شد قرض پدر تو ؟ عرض كردم : بر حال خود هست ، فرمود : كي از أو مىطلبد ؟ گفتم : فلان يهودي ، فرمود : وعده‌اش كي مىرسد ؟\r\nگفتم : وقت خشك شدن خرما ، فرمود : چون آن وقت شود تصرفى مكن ومرا خبر كن وهر صنفى از خرما را على حده ضبط كن .\r\nچون آن وقت شد حضرت را اعلام كردم وبا من آمد بر سر خرماها واز هر يك كفى به\r\n\r\n\r\n","description":"","footnote":"\r\n( 1 ) . رجوع شود به خرايج 1 / 109 ومناقب ابن شهرآشوب 1 / 142 وقرب الإسناد 327 .\r\n( 2 ) . مناقب ابن شهرآشوب 1 / 144 .\r\n( 3 ) . خرايج 1 / 110 ؛ قرب الإسناد 328 ، ودر هر دو مصدر « خواهر عبد اللّه بن رواحه » ذكر شده است .\r\n( 4 ) . مناقب ابن شهرآشوب 1 / 140 .\r\n","page_name":" 598 ","page_number":598},
  {"content":"\r\n\r\nدست مبارك خود را گرفت وباز ريخت وفرمود : يهودي را بطلب ، چون حاضر شد فرمود :\r\nاز اين أصناف خرما هر صنف را كه مىخواهى براي قرض خود اختيار كن ، يهودي گفت :\r\nهمهء اين خرماها به قرض من وفا نمىكند من چگونه يك صنف را اختيار كنم ؟ فرمود : هر صنف را مىخواهى از آن ابتدأ كن ، پس يهودي اشاره كرد بسوى خرماى صيحانى وگفت :\r\nابتدأ به اين مىكنم ، پيغمبر صلّى اللّه عليه وآله وسلّم بسم اللّه گفت وفرمود : كيل كن وبردار ، يهودي كيل كرد وبرداشت تا قرض خود را تمام گرفت وخرما به حال خود بود وهيچ كم نشده بود . پس به جابر فرمود : آيا قرض كسى مانده است ؟ گفت : نه ، فرمود : بردار خرماهاى خود را وبه خانه ببر خدا بركت دهد تو را .\r\nجابر گفت : خرما را به خانه بردم ودر تمام سال ما را كافى بود وبسيارى از آن را فروختم وبخشيدم وبه هديه فرستادم وتا وقت خرماى تازه به حال خود بود « 1 » .\r\nشصت وهشتم - علي بن إبراهيم وابن شهرآشوب وقطب راوندى رحمهم اللّه وغير ايشان از محدثان خاصه وعامه روايت كرده‌اند كه جابر انصارى گفت : در جنگ خندق روزى آن حضرت را ديدم كه خوابيده واز گرسنگى سنگى بر شكم بسته ، پس به خانه رفتم ودر خانهء خود گوسفندى داشتم ويك صاع جو ، پس زن خود را گفتم كه : من حضرت را بر آن حال ديدم اين گوسفند وجو را بعمل آور تا آن حضرت را خبر كنم ، زن گفت : برو واز آن حضرت رخصت بگير اگر بفرمايد بعمل آوريم ، پس رفتم عرض كردم : يا رسول اللّه ! استدعا دارم كه امروز چاشت خود را نزد ما تناول فرمايى ، فرمود : چه چيز در خانه دارى ؟ گفتم : يك گوسفند ويك صاع جو ، فرمود : با هركه مىخواهم بيايم يا تنها ؟\r\nنخواستم بگويم تنها گفتم : با هركه مىخواهى - وگمان كردم كه على را همراه خود خواهد آورد - پس برگشتم وزن را گفتم : تو جو را بعمل آور ومن گوسفند را ، وگوشت را پاره پاره كردم ودر يك ديگ افكندم وآب ونمك در آن ريختم وپختم وبه خدمت رسول خدا صلّى اللّه عليه وآله وسلّم رفتم وعرض كردم : طعام مهيّا شده است ، حضرت برخاست ودر كنار خندق\r\n\r\n\r\n","description":"","footnote":"\r\n( 1 ) . خرايج 1 / 154 .\r\n","page_name":" 599 ","page_number":599},
  {"content":"\r\n\r\nايستاد وبه آواز بلند ندا كرد : اى گروه مسلمانان ! أجابت كنيد جابر را ، پس جميع مهاجران وأنصار از خندق بيرون آمدند ومتوجه خانهء جابر شدند وبه هر گروهى از أهل مدينه كه مىرسيد مىفرمود : أجابت كنيد دعوت جابر را ؛ پس به روايتي هفتصد نفر وبه روايتي هشتصد نفر وبه روايتي هزار نفر « 1 » جمع شدند .\r\nجابر گفت : من بسيار مضطرب شدم وبه خانه دويدم وگفتم : گروهى بىپايان با آن حضرت رو به خانهء ما آوردند ، زن گفت : آيا به حضرت گفتى كه چه چيز نزد ما هست ؟\r\nگفتم : بلى ، گفت : پس بر تو چيزى نيست حضرت بهتر مىداند - آن زن از من داناتر بود - پس حضرت مردم را امر فرمود در بيرون خانه نشستند وخود با علي عليه السّلام داخل خانه شدند - به روايت ديگر : همه را داخل كرد وخانه گنجايش نداشت ، هر طايفه‌اى كه داخل مىشدند حضرت اشاره به ديوار مىكرد وديوار عقب مىرفت وخانه گشاده مىشد تا آنكه آن خانه گنجايش همه را بهم رسانيد « 2 » - پس پيغمبر صلّى اللّه عليه وآله وسلّم بر سر تنور آمد وآب دهان مبارك خود را در تنور انداخت وديگ را گشود ودر ديگ نظر كرد وبه زن فرمود :\r\nنان را از تنور بكن ويك يك به من بده ، زن نان را از تنور مىكند وبه آن حضرت مىداد وحضرت با أمير المؤمنين عليه السّلام در ميان كاسه تريد مىكردند وچون كاسه پر شد فرمود : اى جابر ! يك ذراع گوسفند را با مرق بياور ، آوردم وبر روى تريد ريختند وده نفر از صحابه را طلبيد كه خوردند تا سير شدند ، پس بار ديگر كاسه را پر از تريد كرد وذراع ديگر طلبيد وده نفر خوردند ، پس بار ديگر كاسه را پر كرد وذراع ديگر طلبيد وجابر آورد ، مرتبهء چهارم كه ذراع از جابر طلبيد جابر گفت : يا رسول اللّه ! گوسفندى دو ذراع بيشتر ندارد ومن تا حال سه تا آوردم ، فرمود : اگر ساكت مىشدى همه از ذراع اين گوسفند مىخوردند ؛ به اين نحو ده نفر ده نفر مىطلبيد تا همهء صحابه سير شدند پس فرمود : اى جابر ! بيا تا ما وتو بخوريم ؛ پس من وپيغمبر وعلي عليه السّلام خورديم وبيرون آمديم وتنور\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 140 .\r\n( 2 ) . مناقب ابن شهرآشوب 1 / 140 .\r\n","page_name":" 600 ","page_number":600},
  {"content":"\r\n\r\nوديگ به حال خود بود وهيچ كم نشده بودند وچندين روز بعد از آن نيز از آن طعام خورديم « 1 » .\r\nشصت ونهم - راوندى روايت كرده است از زياد بن الحرث صيدايى كه : رسول خدا صلّى اللّه عليه وآله وسلّم لشكرى بر سر قوم من فرستاد ، من گفتم : يا رسول اللّه ! لشكر را برگردان من ضامن مىشوم قوم من مسلمان شوند ، حضرت لشكر را برگردانيد ومن نامه‌اى به قوم خود نوشتم وايشان كس فرستادند واظهار اسلام كردند ، حضرت فرمود : تو مطاعى در ميان قوم خود ؟ عرض كردم : بلى خدا ايشان را به اسلام هدايت فرمود ؛ پس نامه‌اى نوشت ومرا بر قوم خود أمير كرد ، گفتم : قدرى از تصدّقات ايشان براي من مقرر فرما ، حضرت نامه‌اى نوشت وقدرى از صدقات ايشان براي من مقرر نمود .\r\nواين واقعه در سفري بود ، چون به منزل ديگر فرود آمدند أهل آن منزل آمدند واز عامل خود نزد آن حضرت شكايت كردند ، حضرت فرمود : در امارت خيرى نيست براي مرد مؤمن ، پس مرد مؤمن ديگر آمد واز حضرت تصدّق طلبيد ، فرمود : هركه با توانگرى از مردم سؤال كند باعث درد سر ودرد شكم مىشود ، گفت : از صدقه به من بده ، فرمود :\r\nحق تعالى در صدقه راضى نشده است نه به حكم پيغمبر ونه به حكم غير أو وخود در آن حكم كرده است وهشت قسمت نموده است اگر تو از آن اجزا هستى ما حقّ تو را به تو مىدهيم .\r\nصيدايى گفت : چون آن سخن أول را در باب امارت وسخن ثاني را در باب صدقه شنيدم در دلم كراهتى از هر دو بهم رسيد ونامهء امارت ونامهء صدقه را به خدمت حضرت آوردم واز هر دو استعفا كردم ، حضرت فرمود كه : پس كسى را نشان ده كه اهليّت امارت داشته باشد ، من عرض كردم : يكى از آنها را كه از جانب قوم به رسالت آمده بودند ، پس عرض كردم به خدمت آن حضرت كه : ما چاهى داريم چون زمستان مىشود آب آن ما را\r\n\r\n\r\n","description":"","footnote":"\r\n( 1 ) . تفسير قمى 2 / 178 ؛ خرايج 1 / 152 . ونيز رجوع شود به صحيح بخارى مجلد 3 جزء 6 / 46 ودلائل النبوة 3 / 416 .\r\n","page_name":" 601 ","page_number":601},
  {"content":"\r\n\r\nكافى است وهمه بر سر آن جمع مىشويم وچون تابستان مىشود آبش كم مىشود ومتفرق مىشويم بر آبها كه در حوالي ماست ، وچون ما مسلمان شديم مردم حوالي ما با ما دشمنى خواهند كرد وبر سر آب ايشان نمىتوانيم رفت پس دعا كن كه آب چاه ما كم نشود ونبايد كه پراكنده شويم ، حضرت هفت سنگريزه در دست مبارك خود گرفت ودست بر آنها ماليد ودعا خواند وفرمود : ببريد اين سنگريزه‌ها را چون بر سر چاه رسيديد يكى از آنها را در آن چاه بيندازيد ونام خدا ببريد .\r\nزياد گفت كه : چون به فرمودهء حضرت عمل كرديم بعد از آن هرگز نتوانستيم ته چاه را ببينيم از بسيارى آب « 1 » .\r\nوبه سند ديگر روايت كرده است : اعرابى به خدمت آن حضرت آمد واز كمي آب شكايت كرد ، حضرت سنگريزه گرفت وانگشت بر آن ماليد وبه اعرابى داد وفرمود : در آن چاه بينداز ، چون در چاه انداخت آب جوشيد وتا لب چاه آمد « 2 » .\r\nهفتادم - راوندى وابن شهرآشوب از انس روايت كرده‌اند كه گفت : أبو طلحه در حضرت رسول صلّى اللّه عليه وآله وسلّم اثر گرسنگى يافت پس مرا به خدمت آن حضرت فرستاد تكليف كنم كه به خانهء أو تشريف بياورد ، چون حضرت مرا ديد پيش از آنكه سخن بگويم فرمود كه : أبو طلحه تو را فرستاده است ؟ گفتم : بلى ، پس حضرت برخاست وبه حاضران فرمود كه : برخيزيد وبيائيد ؛ أبو طلحه به امّ سليم گفت : حضرت رسول خدا صلّى اللّه عليه وآله وسلّم آمد با گروه بسيار وما آن قدر طعام نداريم كه به ايشان بخورانيم .\r\nچون حضرت داخل شد فرمود : اى امّ سليم ! آنچه دارى بياور ، پس قرصى چند از نان جو آورد واندكى از روغن كه از ته مشگ خود فشرده بود آورد ، حضرت آن نانها را تريد كرد وروغن را بر آن ريخت ودست مبارك خود را بر سر آن تريد گذاشت وده ده از صحابه را مىطلبيد ومىخوردند وسير مىشدند وبيرون مىرفتند تا سير شدند ، وايشان\r\n\r\n\r\n","description":"","footnote":"\r\n( 1 ) . خرايج 2 / 513 ؛ دلائل النبوة 5 / 355 . ودر هر دو مصدر بجاى صيدايى ، صدايى ذكر شده است .\r\n( 2 ) . خرايج 2 / 491 .\r\n","page_name":" 602 ","page_number":602},
  {"content":"\r\n\r\nهفتاد نفر يا هشتاد نفر بودند « 1 » .\r\nهفتاد ويكم - روايت كرده‌اند : زنى كه أو را امّ شريك مىگفتند مشگ روغنى از براي آن حضرت آورد ، حضرت فرمود كه مشگ أو را خالى نمودند وبه أو پس دادند ، چون به خانه برد ديد كه مشگ پر از روغن است وتا مدتي از آن روغن مىخوردند وخالى نمىشد « 2 » .\r\nوبه روايت ديگر : حضرت به خيمهء امّ شريك وارد شد ، أو اهتمام بسيار در ضيافت آن حضرت كرد ومشگى بيرون آورد كه گمان روغنى در آن داشت وهرچند فشرد روغن از آن بيرون نيامد ، حضرت آن مشگ را گرفت وحركت داد تا پر از روغن شد وهمهء رفقاى حضرت از آن سير شدند ومدتها از آن مىخوردند وامر فرمود دهان مشگ را نبندند « 3 » .\r\nهفتاد ودوم - ابن شهرآشوب روايت كرده است كه : آن حضرت كاسهء عسلى به زنى داد وآن زن مىخورد از آن عسل مدتها ومنتهى نمىشد ، روزى آن را از آن ظرف به ظرف ديگرى گردانيد همان ساعت برطرف شد ، پس به خدمت حضرت رسول صلّى اللّه عليه وآله وسلّم آمد وواقعه را نقل كرد ، حضرت فرمود : اگر در آن ظرف مىگذاشتى هميشه از آن مىخوردى « 4 » .\r\nهفتاد وسوم - ابن شهرآشوب از جابر روايت كرده است كه : مردى به خدمت آن حضرت آمد وطعامي طلبيد حضرت شصت صاع گندم به أو داد ، پس پيوسته آن مرد با عيالش از آن مىخوردند وكم نمىشد ، روزى به خاطرش رسيد كه آن را كيل نمايد ومعلوم كند كه چه مقدار مانده است ، چون كيل كرد تمام شد ، حضرت فرمود : اگر كيل نمىكرديد هميشه از آن مىخورديد « 5 » .\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 141 ؛ قصص الأنبياء راوندى 314 با اندكى تفاوت ؛ صحيح مسلم 3 / 1612 .\r\n( 2 ) . مناقب ابن شهرآشوب 1 / 141 . ونيز رجوع شود به دلائل النبوة 6 / 124 .\r\n( 3 ) . خرايج 1 / 25 .\r\n( 4 ) . رجوع شود به مناقب ابن شهرآشوب 1 / 142 .\r\n( 5 ) . مناقب ابن شهرآشوب 1 / 142 ؛ صحيح مسلم 4 / 1784 .\r\n","page_name":" 603 ","page_number":603},
  {"content":"\r\n\r\nهفتاد وچهارم - خاصه وعامه به طرق متعددة روايت كرده‌اند كه : چون حضرت رسول صلّى اللّه عليه وآله وسلّم در حديبيّه فرود آمدند با هزار وپانصد نفر از صحابه ، هوا در غايت گرمى بود گفتند : يا رسول اللّه ! آب روان خشك شده است وچاهى كه در جانب ماست آب ندارد وچاههاى پرآب را قريش گرفتند ، پس حضرت دلوى از آب طلبيد ووضو ساخت از آن وآب در دهان خود گردانيد ودر دلو ريخت وفرمود كه آب آن دلو را در چاه ريختند ، پس در ساعت چاه از آب لبريز شد « 1 » .\r\nوبه روايت ديگر : تيرى از جعبهء خود بيرون آورد ودر چاه انداخت « 2 » .\r\nوبه روايت ديگر : تير را به ناجيه پسر عمرو ويا براء بن عازب داد وفرمود : در يكى از چاههاى حديبيه فرو بريد ، چون فرو بردند آب از زير تير جوشيد ، وچون كافران اين حالت را مشاهده نمودند تعجب كردند وگفتند : اين از جادوى محمّد بعيد نيست ، وچون خواستند از حديبيّه بار كنند فرمود : تير را بيرون آوريد ، چون بيرون آوردند آب برطرف شد به نحوى كه گويا هرگز در آن چاه آب نبوده است « 3 » .\r\nوبه روايت ديگر : در جنگ تبوك از تشنگى وكمي آب به آن حضرت شكايت كردند حضرت تيرى به مردى داد وفرمود : به ته چاه فرو بر ، چون چنين كرد آب تا لب چاه بلند شد وسى هزار نفر با حيوانات از آن چاه سيراب شدند « 4 » .\r\nهفتاد وپنجم - ابن شهرآشوب از جابر انصارى روايت كرده است كه گفت : من بيمار بودم ومدهوش شده بودم وآن حضرت به عيادت من آمده بود پس دست خود را شسته بود واز آن آب بر روى من ريخته بود من به هوش آمدم وعافيت يافتم « 5 » .\r\nهفتاد وششم - ابن شهرآشوب روايت كرده است كه : طفيل عامري را - وبه روايت\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 142 . ونيز رجوع شود به البداية والنهاية 6 / 100 .\r\n( 2 ) . مناقب ابن شهرآشوب 1 / 142 .\r\n( 3 ) . دلائل النبوة 4 / 113 .\r\n( 4 ) . مناقب ابن شهرآشوب 1 / 144 .\r\n( 5 ) . مناقب ابن شهرآشوب 1 / 155 ؛ صحيح مسلم 3 / 1234 و 1235 .\r\n","page_name":" 604 ","page_number":604},
  {"content":"\r\n\r\nديگر حسان بن عمرو را - مرض خوره عارض شد واز آن حضرت طلب شفا نمود ، حضرت ظرف آبى طلبيد وآب دهان مبارك خود را در آن افكند وفرمود كه به آن غسل كند ، چون غسل كرد شفا يافت « 1 » .\r\nهفتاد وهفتم - روايت كرده است كه : قيس لخمى پيس شد وحضرت آب دهان مبارك خود را بر آن موضع افكند وشفا يافت « 2 » .\r\nهفتاد وهشتم - از محمد بن خاطب روايت كرده است كه : در طفوليت بر ساعد من قزقانى كه در جوش بود ريخت پس مادرم مرا به خدمت حضرت رسول صلّى اللّه عليه وآله وسلّم آورد پس آب دهان خود را در دهان من ريخت وبر دست من ماليد واين دعا را خواند : « اذهب البأس ربّ النّاس واشف أنت الشّافي لا شافي الّا أنت شفاء لا يغادر سقما » پس در ساعت شفا يافتم « 3 » .\r\nهفتاد ونهم - روايت كرده است كه : آن حضرت بر سر پسرى دست كشيد وگفت :\r\nزندگانى كن قرني ، پس آن طفل صد سال عمر كرد « 4 » .\r\nهشتادم - روايت كرده است كه : يك ديدهء قتادة بن ربعي - وبه روايت ديگر قتادة بن نعمان - در جنگ أحد از حدقه بيرون آمد وحضرت آن را به جاى خود گذاشت وصحيح شد وآن ديدهء ديگر گاهى به درد مىآمد واين ديده هرگز به درد نمىآمد « 5 » .\r\nوبه روايت ديگر : عبد اللّه بن أنيس را نيز چنين حادثه‌اى عارض شد وبه دست ماليدن آن حضرت شفا يافت « 6 » .\r\nهشتاد ويكم - روايت كرده است كه : پاى محمد بن مسلمه در روزى كه كعب بن\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 156 .\r\n( 2 ) . مناقب ابن شهرآشوب 1 / 156 .\r\n( 3 ) . مناقب ابن شهرآشوب 1 / 156 . ونيز رجوع شود به دلائل النبوة 6 / 174 - 175 .\r\n( 4 ) . مناقب ابن شهرآشوب 1 / 156 .\r\n( 5 ) . مناقب ابن شهرآشوب 1 / 157 . ونيز رجوع شود به أسد الغابة 4 / 371 .\r\n( 6 ) . مناقب ابن شهرآشوب 1 / 157 .\r\n","page_name":" 605 ","page_number":605},
  {"content":"\r\n\r\nالأشرف را كشتند از زانو شكست وحضرت دست مبارك را بر آن موضع كشيد ومانند پاى ديگر شد « 1 » .\r\nهشتاد ودوم - از عروة بن الزبير روايت كرده است كه : زنى بود از أهل مكة كه زهره نام داشت وأو مسلمان شد وبعد از اسلام نابينا شد ، كفار مكة گفتند : لات وعزّى أو را كور كردند ، حضرت دست بر ديدهء أو كشيد وأو بينا شد ، كافران گفتند : اگر اسلام خوب مىبود زهره پيشتر از ما مسلمان نمىشد ، پس حق تعالى اين آية را فرستاد  وَقالَ الَّذِينَ كَفَرُوا لِلَّذِينَ آمَنُوا لَوْ كانَ خَيْراً ما سَبَقُونا إِلَيْهِ  « 2 » . « 3 »\r\nهشتاد وسوم - روايت كرده است كه : چون حضرت رسول صلّى اللّه عليه وآله وسلّم عبد اللّه بن عتيك را فرستاد كه أبو رافع يهودي را در قلعهء أو بقتل رساند ، در هنگام مراجعت پايش شكست ، چون به نزد حضرت آمد فرمود كه : پا را دراز كن ، پس دست مبارك بر آن كشيد ودر همان ساعت شفا يافت « 4 » .\r\nهشتاد وچهارم - ابن شهرآشوب وغير أو روايت كرده‌اند كه : روزى حضرت رسول صلّى اللّه عليه وآله وسلّم در باديه‌اى در زير درختى قيلوله فرمود وچون بيدار شد آب طلبيد ووضو ساخت در زير درخت خارى وآب مضمضهء خود را در زير آن درخت ريخت ، چون روز ديگر صبح شد ديدند كه آن درخت بزرگ شده وميوهء بزرگى بهم رسانيده است به رنگ مورد وبه بوى عنبر وبه طعم عسل وهر گرسنه كه از آن ميوه مىخورد سير مىشد وهر تشنه كه مىخورد سيراب مىشد وهر بيمار كه مىخورد شفا مىيافت وهر حيوان كه از برگ آن درخت مىخورد شيرش فراوان مىشد ، ومردم باديه از أطراف مىآمدند وبرگ آن را براي شفا مىبردند ، وآن درخت به جاى طعام وآب آن قبيله بود ، وپيوسته از بركت آن درخت زيادتى در مال وأسباب وفرزندان خود مىيافتند تا آنكه روزى ديدند\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 157 .\r\n( 2 ) . سورهء احقاف : 11 .\r\n( 3 ) . مناقب ابن شهرآشوب 1 / 157 .\r\n( 4 ) . مناقب ابن شهرآشوب 1 / 158 ؛ أسد الغابة 3 / 308 .\r\n","page_name":" 606 ","page_number":606},
  {"content":"\r\n\r\nميوه‌هاى آن درخت ريخته وبرگش زرد وكوچك شده است ، بعد از چند روز خبر به ايشان رسيد كه حضرت رسول صلّى اللّه عليه وآله وسلّم به دار بقا رحلت نمود ، پس بعد از آن ميوه مىداد كوچكتر وكم‌شهدتر وكم بوتر از آنچه پيشتر مىداد ، وسى سال بر اين حال بود ، بعد از سى سال روزى ديدند كه طراوتش كم شده وميوه‌هايش ريخته وحسنش نمانده ، پس خبر رسيد كه أمير المؤمنين عليه السّلام در آن روز شهيد شده بود ؛ بعد از آن ميوه نداد امّا مردم از برگش شفا وبركت مىجستند ، ومدتي بر اين حال ماند تا آنكه روزى ديدند كه درخت خشك شده واز زيرش خون تازه مىجوشد واز برگهايش آب خونى مانند آب گوشت مىريزد ، بعد از چند روز خبر به ايشان رسيد كه در آن روز حضرت امام حسين عليه السّلام شهيد شده بود « 1 » .\r\nهشتاد وپنجم - شيخ طوسي وابن شهرآشوب روايت كرده‌اند از زيد بن أرقم كه :\r\nروزى حضرت رسول صلّى اللّه عليه وآله وسلّم صبح كرد گرسنه وآمد به خانهء فاطمه عليها السّلام پس حسن وحسين عليها السّلام را ديد كه از گرسنگى گريه مىكردند پس حضرت آب دهان مبارك خود را در دهان ايشان انداخت تا سير شدند وبه خواب رفتند ، وبا حضرت أمير المؤمنين عليه السّلام به خانهء أبو الهيثم رفت وگفت : مرحبا به رسول اللّه نمىخواستم كه تو وأصحاب تو به نزد من بياييد وچيزى نداشته باشم كه به نزد شما بياورم وپيش از اين چيزى داشتم كه به همسايگان خود قسمت نمودم ، حضرت فرمود كه : جبرئيل هميشه مرا وصيت مىكرد در حقّ همسايگان تا آنكه گمان كردم ميراثي از براي ايشان مقرر خواهد كرد ؛ پس حضرت درخت خرمايى در كنار خانهء أو ديد فرمود كه : اى أبو الهيثم ! رخصت مىدهى كه نزديك آن درخت برويم ؟ گفت : يا رسول اللّه ! اين درخت نر است وهرگز بار نياورده است اگر خواهيد برويد به نزديك آن ، حضرت به پاى درخت رفت وفرمود : يا علي ! قدح آبى بياور ، چون آورد آب را در دهان گردانيد وبر آن درخت پاشيد ودر همان ساعت به قدرت الهى آن درخت پر شد از خوشه‌هاى بسر ورطب ، پس فرمود كه : أول به\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 163 .\r\n","page_name":" 607 ","page_number":607},
  {"content":"\r\n\r\nهمسايگان بدهيد ، وبعد از آن خورديم آن قدر كه سير شديم وآب سرد بر بالايش خورديم ، پس گفت : يا علي ! اين از جملهء آن نعيم است كه خدا فرموده در روز قيامت از آن سؤال خواهند كرد ، يا علي ! براي جماعتى كه حاضر نيستند يعنى فاطمه وحسن وحسين بردار . وبعد از آن آن درخت خرما پيوسته ميوه مىآورد وتبرّك به آن مىجستيم وآن را « نخلة الجيران » مىگفتيم تا آنكه در سال حرّه كه يزيد حكم به قتل أهل مدينه كرد آن درخت در آن فتنه بريده شد « 1 » .\r\nهشتاد وششم - ابن شهرآشوب روايت كرده است كه : عامر بن كريز در روز فتح مكة پسر خود عبد اللّه را به خدمت آن حضرت آورد وآن پنج‌ماهه يا شش‌ماهه بود وگفت : يا رسول اللّه ! كامش را بردار ، حضرت فرمود : چنين طفلى را كأم برنمىدارند ، پس أو را گرفت وآب دهان مبارك خود را در دهان أو انداخت وأو فرو برد از روى خواهش ، حضرت فرمود كه : خدا أو را آب روزى خواهد كرد ، پس أو به بركت آن حضرت چنان بود كه هر زمينى را متوجه مىشد البتة آب از آن بيرون مىآورد ومزارع وقنوات أو مشهورند « 2 » .\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 161 به نقل از امالى شيخ طوسي .\r\n( 2 ) . مناقب ابن شهرآشوب 1 / 179 . ونيز رجوع شود به دلائل النبوة 6 / 225 .\r\n","page_name":" 608 ","page_number":608},
  {"content":"\r\n\r\n\r\nباب بيستم در بيان معجزاتى است كه از آن حضرت ظاهر شد در كفايت شرّ دشمنان\r\n\r\n","description":"","footnote":"","page_name":" 609 ","page_number":609},
  {"content":"\r\n . \r\n","description":"","footnote":"","page_name":" 610 ","page_number":610},
  {"content":"\r\n\r\nأول - ابن بابويه به سند معتبر از حضرت امام رضا عليه السّلام روايت كرده است كه : روزى أبو لهب به نزد حضرت رسول صلّى اللّه عليه وآله وسلّم آمد وآن حضرت را تهديد نمود ، حضرت فرمود : اگر از جانب تو خدشه‌اى به من برسد من دروغگو خواهم بود ؛ واين از جملهء معجزات آن حضرت بود « 1 » .\r\nدوم - شيخ مفيد وراوندى وديگران از جابر روايت كرده‌اند كه : حكم بن أبي العاص عمّ عثمان به حضرت رسول صلّى اللّه عليه وآله وسلّم استهزاء مىكرد ودهان خود را كج مىكرد وتقليد آن حضرت مىكرد ، روزى حضرت بر أو نفرين كرد ودو ماه ديوانه شد ؛ وروزى رسول خدا راه مىرفت وحكم در عقب آن حضرت راه مىرفت ودوشهاى خود را حركت مىداد براي استهزاء به راه رفتن آن حضرت ، پس حضرت فرمود كه : چنين باش اى حكم ، پس أو به بلائي مبتلا شد كه هميشه چنان بود تا آنكه حضرت أو را از مدينه بيرون كرد وامر فرمود كه ديگر أو را به مدينه نگذارند ؛ وچون زمان خلافت عثمان شد آن شقى از براي مخالفت آن حضرت آن ملعون را به مدينه آورد « 2 » .\r\nسوم - علي بن إبراهيم وراوندى وابن شهرآشوب وديگران روايت كرده‌اند از حضرت امام محمد باقر عليه السّلام كه : روزى حضرت رسول صلّى اللّه عليه وآله وسلّم نزد كعبه نماز مىكرد وأبو جهل سوگند خورده بود كه هرگاه آن حضرت را در نماز ببيند هلاك كند ، چون نظرش بر آن حضرت افتاد سنگ گرانى برداشت ومتوجه آن حضرت شد وچون سنگ را بلند\r\n\r\n\r\n","description":"","footnote":"\r\n( 1 ) . عيون أخبار الرضا 2 / 213 .\r\n( 2 ) . رجوع شود به امالى شيخ طوسي 175 به نقل از شيخ مفيد وخرايج 1 / 168 ومناقب ابن شهرآشوب 1 / 114 واستيعاب 1 / 359 .\r\n","page_name":" 611 ","page_number":611},
  {"content":"\r\n\r\nكرد دستش در گردنش غل شد وسنگ بر دستش چسبيد ، وچون برگشت وبه نزد أصحاب خود رسيد سنگ از دستش افتاد « 1 » .\r\nوبه روايت ديگر : به حضرت استغاثه كرد تا دعا فرمود وسنگ از دستش رها شد « 2 » ، پس مرد ديگر برخاست وگفت : من مىروم كه أو را بكشم ، چون به نزد آن حضرت رسيد ترسيد وبرگشت وگفت : ميان من وأو اژدهايى مانند شتر فاصله شد ودم را بر زمين مىزد ، من ترسيدم وبرگشتم « 3 » .\r\nوبه روايت ديگر : أبو جهل آمد كه پا بر گردن آن حضرت بگذارد ، پس از عقب برگشت ، پرسيدند : چرا چنين كردى ؟ گفت : در ميان خود ومحمد خندقى از آتش ديدم وملكي چند ديدم كه بالها داشتند ؛ پس پيغمبر صلّى اللّه عليه وآله وسلّم فرمود : اگر نزديك من مىآمد ملائكة أو را پاره پاره مىكردند « 4 » .\r\nچهارم - علي بن إبراهيم وابن بابويه وابن شهرآشوب وشيخ طبرسى وديگران در تفسير  إِنَّا كَفَيْناكَ الْمُسْتَهْزِئِينَ  « 5 » روايت كرده‌اند كه : چون رسول خدا صلّى اللّه عليه وآله وسلّم خلعت با كرامت نبوّت را پوشيد أول كسى كه به أو ايمان آورد علي بن أبي طالب عليه السّلام بود ، بعد خديجة ايمان آورد ؛ پس أبو طالب با جعفر طيار روزى به نزد آن حضرت آمد ديد نماز مىكند وعلى در پهلويش نماز مىكند ، پس أبو طالب به جعفر گفت : تو هم نماز كن در پهلوى پسر عمّ خود ، پس جعفر از جانب چپ آن حضرت ايستاد وپيغمبر پيشتر رفت ، پس زيد بن حارثه ايمان آورد ، واين پنج نفر نماز مىكردند وبس تا سه سال از بعثت آن حضرت گذشت ، پس حق تعالى فرستاد كه : « ظاهر كن دين خود را وپروا مكن از\r\n\r\n\r\n","description":"","footnote":"\r\n( 1 ) . تفسير قمى 2 / 212 ؛ مناقب ابن شهرآشوب 1 / 108 ؛ مجمع البيان 4 / 415 . ودر دو مصدر أخير نامى از امام عليه السّلام نيامده است .\r\n( 2 ) . خرايج 1 / 24 .\r\n( 3 ) . رجوع شود به تفسير قمى 2 / 212 ؛ مناقب ابن شهرآشوب 1 / 108 ؛ مجمع البيان 4 / 415 .\r\n( 4 ) . مجمع البيان 5 / 515 ؛ مناقب ابن شهرآشوب 1 / 103 .\r\n( 5 ) . سورهء حجر : 95 .\r\n","page_name":" 612 ","page_number":612},
  {"content":"\r\n\r\nمشركان بدرستى كه ما كفايت كرديم از تو شرّ استهزاء كنندگان را » « 1 » ، واستهزاءكنندگان پنج نفر بودند : وليد بن مغيره ، عاص بن وائل ، اسود بن مطّلب ، اسود بن عبد يغوث وحارث بن طلاطله - بعضي شش نفر گفته‌اند وحارث بن قيس را اضافه كرده‌اند - پس جبرئيل آمد وبا آن حضرت ايستاد .\r\nوچون وليد گذشت جبرئيل گفت : اين وليد پسر مغيره است واز استهزاء كنندگان توست ؟ حضرت گفت : بلى ، جبرئيل اشاره بسوى أو كرد ، پس أو به مردى از خزاعة گذشت كه تيرى مىتراشيد وپا بر روى تراشهء تير گذاشت وريزه‌اى از آنها در پاشنهء پاى أو نشست وخونين شد وتكبرش نگذاشت كه خم شود وآن را بيرون آورد وجبرئيل به همين موضع اشاره كرده بود ، چون وليد به خانه رفت بر روى كرسي خوابيد ودختر أو در پائين كرسي خوابيد ، پس خون از پاشنه‌اش روان شد وآن قدر آمد كه به فراش دخترش رسيد ودخترش بيدار شد ، پس دختر به كنيز خود گفت : چرا دهان مشگ را نبسته‌اى ؟ وليد گفت : اين خون پدر توست آب مشك نيست ، فرزندان مرا وفرزندان برادر مرا جمع كن كه مىدانم كه خواهم مرد تا وصيت كنم ؛ چون ايشان را جمع كرد به عبد اللّه بن أبي ربيعه گفت :\r\nعمارة بن وليد در زمين حبشه است از محمد نامه‌اى بگير وبراي نجاشي بفرست كه أو را برگرداند به مكة ، پس به فرزند كوچك خود كه هاشم نام داشت گفت : اى فرزند ! تو را پنج وصيت مىكنم بايد كه آنها را حفظ كنى : وصيت مىكنم تو را به كشتن « أبو رهم دوسي » هرچند سه دية بدهند به تو زيرا كه زن مرا كه دختر أو بود از من به زور گرفت واگر أو را با من مىگذاشت از أو فرزندى مانند تو بهم مىرسيد ، وخونى كه از قبيلهء خزاعة طلب دارم فراموش مكنيد ، وخونى كه از بنى خزيمة بن عامر طلب دارم تدارك كن ، وديه‌اى چند كه از قبيلهء ثقيف طلب دارم بگير ، وأسقف نجران از من دويست دينار طلب دارد پس ده ، اينها را گفت وبه جهنم واصل شد .\r\nوچون عاص بن وائل گذشت جبرئيل اشاره بسوى پاى أو كرد ، پس چوبى به كف\r\n\r\n\r\n","description":"","footnote":"\r\n( 1 ) . ترجمهء آيه‌هاى 94 و 95 سورهء حجر .\r\n","page_name":" 613 ","page_number":613},
  {"content":"\r\n\r\nپايش فرو رفت واز پشت پايش بيرون آمد واز آن مرد . وبه روايت ديگر : خارى به كف پايش فرو رفت وبه خارش آمد وآن قدر خاريد كه هلاك شد .\r\nوچون اسود بن مطّلب گذشت اشاره به ديده‌اش كرد وأو كور شد وسر را بر ديوار زد تا هلاك شد . وبه روايت ديگر : اشاره به شكمش كرد وآن قدر آب خورد كه شكمش پاره شد .\r\nواسود بن عبد يغوث را حضرت نفرين كرده بود كه خدا چشمش را كور گرداند وبه مرگ فرزند خود مبتلا شود ، چون اين روز شد جبرئيل برگ سبزى بر روى أو زد وكور شد وبراي استجابت دعاى آن حضرت ماند تا روز بدر كه فرزندش كشته شد وخبر كشته شدن فرزند خود را شنيد ومرد .\r\nوحارث بن طلاطله را اشاره كرد جبرئيل به سر أو وچرك از سرش آمد تا مرد ؛ وگويند كه : مار أو را گزيد ومرد ؛ وگويند : سموم به أو رسيد ورنگش سياه وهيئتش متغير شد وچون به خانه آمد أو را نشناختند وآن قدر أو را زدند كه مرد .\r\nوحارث بن قيس ما هي شورى خورد وآن قدر آب خورد كه مرد « 1 » .\r\nمؤلف گويد : روايات در عدد مستهزئان وكيفيت مردن ايشان مختلف است ، به ايراد بعضي اكتفا كرديم وبعضي سابقا مذكور شد .\r\nپنجم - راوندى روايت كرده است كه : زنى از يهود جادويى براي آن حضرت كرده بود وگرهى چند زده وبه چاهى افكنده بود ، جبرئيل پيغمبر را خبر كرد وآن حضرت خبر داد كه در فلان چاه است وچند گره بر آن زده است ، وچون از چاه بيرون آوردند چنان بود كه آن حضرت فرموده بود وضررى از سحر به آن جناب نرسيد « 2 » .\r\nششم - راوندى وغير أو از ابن مسعود روايت كرده‌اند كه : روزى پيغمبر صلّى اللّه عليه وآله وسلّم در پيش كعبه در سجده بود وشترى از أبو جهل كشته بودند ، آن ملعون فرستاد بچه‌دان آن شتر\r\n\r\n\r\n","description":"","footnote":"\r\n( 1 ) . رجوع شود به تفسير قمى 1 / 378 ومناقب ابن شهرآشوب 1 / 106 ومجمع البيان 3 / 346 واحتجاج 1 / 511 - 513 وخصال 279 وتفسير طبري 7 / 551 - 553 .\r\n( 2 ) . خرايج 1 / 34 .\r\n","page_name":" 614 ","page_number":614},
  {"content":"\r\n\r\nرا آوردند وبر پشت آن حضرت افكندند وفاطمه عليها السّلام آمد وآن را از پشت پدر دور كرد ، چون حضرت از نماز فارغ شد فرمود : خداوندا ! بر تو باد به كافران قريش ؛ ونام برد أبو جهل وعتبه وشيبه ووليد واميّه وابن أبي معيط وجماعتى را كه همه را ديدم كه در چاه بدر كشته افتاده بودند « 1 » .\r\nهفتم - خاصه از حضرت صادق عليه السّلام وعامه به طرق متعددة روايت كرده‌اند كه : چون عتبه پسر أبو لهب گفت : كافر شدم به ربّ نجم ، وآب دهان نجس خود را به جانب پيغمبر صلّى اللّه عليه وآله وسلّم انداخت ، رسول خدا صلّى اللّه عليه وآله وسلّم فرمود : نمىترسى كه درنده تو را بدرد ؟ - به روايت ديگر فرمود : خداوندا ! مسلط گردان بر أو سگى از سگان خود را - پس در تجارتي به جانب يمن رفتند - به روايت ديگر : به جانب شام - وأو مىگفت : به نفرين محمد مرا درنده خواهد دريد ، أبو لهب گفت : اى گروه قريش ! أو را حراست كنيد ومگذاريد دعاى محمد در حقّ أو مستجاب شود ، پس در منزلي بارهاى خود را جمع كردند وجاى أو را در بالاى آنها مقرر كردند وهمه بر دور أو خوابيدند ، چون شب شد شيرى آمد ويك يك آنها را بو مىكرد پس جست بر بالاى بارها وأو را دريد « 2 » .\r\nهشتم - روايت كرده‌اند كه : آن حضرت نزديك كعبه به نماز مىايستاد وحق تعالى أو را از ديدهء كافران مستور مىگردانيد كه أو را نمىديدند « 3 » .\r\nنهم - راوندى وغير أو از امام جعفر صادق عليه السّلام روايت كرده‌اند كه : عبد اللّه بن اميّه به رسول خدا صلّى اللّه عليه وآله وسلّم گفت : ما ايمان نمىآوريم به تو تا خدا وملائكة بيايند وگواهى بدهند بر حقّيّت تو يا به آسمان بالا روى واز آسمان كتابي فرود آورى واگر اينها را نيز بكنى نمىدانيم كه به تو ايمان خواهيم آورد يا نه ؛ پس پيغمبر صلّى اللّه عليه وآله وسلّم از ايشان دلتنگ شد وبه خانه برگشت ، وأبو جهل گفت : اگر روز ديگر بيايد به مسجد بزرگترين سنگها را بر سر أو\r\n\r\n\r\n","description":"","footnote":"\r\n( 1 ) . خرايج 1 / 51 ؛ صحيح مسلم 3 / 1418 ؛ دلائل النبوة 2 / 278 - 280 .\r\n( 2 ) . رجوع شود به خرايج 1 / 56 - 57 ومناقب ابن شهرآشوب 1 / 113 وتفسير طبري 11 / 503 و 504 وتفسير قرطبى 17 / 83 .\r\n( 3 ) . خرايج 1 / 87 .\r\n","page_name":" 615 ","page_number":615},
  {"content":"\r\n\r\nخواهم زد . چون روز ديگر رسول خدا صلّى اللّه عليه وآله وسلّم داخل مسجد شد ومشغول نماز گرديد أبو جهل سنگ گرانى گرفت ومتوجه آن حضرت شد ، چون نزديك أو رسيد لرزه بر اندامش افتاد وبرگشت ، چون از أو پرسيدند گفت : مردانى چند ديدم در بزرگى مانند كوهها كه دور محمد را فرو گرفته بودند وهمه در ميان آهن غوطه خورده بودند اگر حركت مىكردم مرا مىگرفتند « 1 » .\r\nدهم - راوندى به سند معتبر از امام محمد باقر عليه السّلام روايت كرده است كه : رسول خدا صلّى اللّه عليه وآله وسلّم در بعضي از شبها در نماز سورهء   تَبَّتْ يَدا أَبِي لَهَبٍ   « 2 » تلاوت مىنمود ، پس گفتند به امّ جميل خواهر أبو سفيان كه زن أبو لهب بود كه : ديشب محمد در نماز بر تو وشوهر تو لعنت مىكرد وشما را مذمّت مىنمود ، آن ملعونه در خشم شد وبه طلب آن حضرت بيرون آمد ومىگفت : اگر أو را ببينم سخنان بد به أو خواهم شنوانيد ، ومىگفت :\r\nكيست كه محمد را به من نشان دهد ؟ چون از در مسجد داخل شد أبو بكر نزد آن حضرت نشسته بود گفت : يا رسول اللّه ! خود را پنهان كن كه امّ جميل مىآيد ومىترسم كه حرفهاى بد به شما بگويد ، فرمود : مرا نخواهد ديد ؛ چون به نزديك آمد حضرت را نديد واز أبو بكر پرسيد : آيا محمد را ديدى ؟ گفت : نه ، پس به خانهء خود برگشت .\r\nپس حضرت باقر عليه السّلام فرمود : خدا حجاب زردى در ميان پيغمبر وأو زد كه آن حضرت را نديد وآن ملعونه وساير كفار قريش آن حضرت را « مذمّم » مىگفتند يعنى « بسيار مذمّت كرده شده » وحضرت مىفرمود : خدا نام مرا از زبان ايشان محو كرده است كه نام مرا نمىبرند ومذمّم را مذمّت مىكنند ومذمّم نام من نيست « 3 » .\r\nوشيخ طبرسى وابن شهرآشوب وساير مفسران خاصه وعامه اين قصه را نقل كرده‌اند از أسماء دختر أبو بكر وغير أو روايت كرده‌اند كه : حضرت اين آية را خواند  وَإِذا قَرَأْتَ \r\n\r\n\r\n","description":"","footnote":"\r\n( 1 ) . خرايج 1 / 93 . ونيز رجوع شود به مجمع البيان 3 / 440 .\r\n( 2 ) . سورهء مسد : 1 .\r\n( 3 ) . خرايج 2 / 775 .\r\n","page_name":" 616 ","page_number":616},
  {"content":"\r\n\r\n الْقُرْآنَ جَعَلْنا بَيْنَكَ وَبَيْنَ الَّذِينَ لا يُؤْمِنُونَ بِالْآخِرَةِ حِجاباً مَسْتُوراً  « 1 » وچون به نزديك آمد وحضرت را نديد به أبو بكر گفت : شنيده‌ام صاحب تو مرا هجو كرده است ؟ أبو بكر گفت :\r\nبحقّ پروردگار كعبه كه تو را هجو نكرده است « 2 » .\r\nيازدهم - شيخ طبرسى وغير أو روايت كرده‌اند كه : أبو جهل ووليد بن مغيره با گروهى از بنى مخزوم با يكديگر اتفاق كردند كه چون پيغمبر صلّى اللّه عليه وآله وسلّم به مسجد آيد أو را بكشند ، روز ديگر كه آن حضرت به مسجد آمد وبه نماز ايستاد وليد را فرستادند كه أو را هلاك كند ، چون به محلّى رسيد كه پيغمبر نماز مىكرد صداى حضرت را مىشنيد وأو را نمىديد ، پس برگشت واين حال را به ايشان گفت ، ايشان باور نكردند وهمه به اتفاق آمدند به نزد آن حضرت ، چون صداى أو را شنيدند وبر اثر صدا رفتند صدا را از عقب سر شنيدند باز برگشتند وبه جانب صدا رفتند باز صدا را از جانب أول شنيدند وچندان كه از پى صدا رفتند صدا را از جانب ديگر شنيدند ، حيران ماندند وبرگشتند ، پس حق تعالى اين را فرستاد  وَجَعَلْنا مِنْ بَيْنِ أَيْدِيهِمْ سَدًّا وَمِنْ خَلْفِهِمْ سَدًّا فَأَغْشَيْناهُمْ فَهُمْ لا يُبْصِرُونَ  « 3 » « وگردانيديم از پيش روى ايشان سدّى واز پس ايشان سدّى پس پوشيديم ديده‌هاى ايشان را پس نمىبينند » « 4 » .\r\nدوازدهم - شيخ طبرسى وغير أو روايت كرده‌اند كه : چون يهودان مدينه با رسول خدا صلّى اللّه عليه وآله وسلّم عهد كردند كه با آن حضرت قتال نكنند ودر ديه‌هايى كه بر مسلمانان لازم مىشود أعانت بكنند پس شخصي از صحابه دو شخص را به خطا كشته بود ودية لازم شده بود ، حضرت به نزد بنى النضير رفت واز ايشان أعانت طلب كرد در باب آن دية ، ايشان گفتند : بنشين تا ما طعام بياوريم ودية را جمع كنيم وتسليم نماييم ، ورفتند به قصد\r\n\r\n\r\n","description":"","footnote":"\r\n( 1 ) . سورهء اسراء : 45 .\r\n( 2 ) . رجوع شود به مجمع البيان 3 / 418 ومناقب ابن شهرآشوب 1 / 100 وتفسير قرطبى 20 / 234 وتفسير ابن كثير 4 / 494 وسيرهء ابن هشام 1 / 355 - 356 .\r\n( 3 ) . سورهء يس : 9 .\r\n( 4 ) . إعلام الورى 30 .\r\n","page_name":" 617 ","page_number":617},
  {"content":"\r\n\r\nآنكه آن حضرت را هلاك كنند ، پس جبرئيل آمد وحضرت را بر ارادهء ايشان مطّلع ساخت وحضرت بيرون آمد وسوء تدبير ايشان ظاهر شد « 1 » .\r\nسيزدهم - شيخ طبرسى وابن شهرآشوب وديگران روايت كرده‌اند كه : آن حضرت به جنگ گروهى از عرب رفت در موضعي كه آن را « ذي امر » مىگفتند وايشان گريختند وبه سر كوهها متحصّن شدند وحضرت در موضعي فرود آمد كه آنها را مىديد ، پس از لشكر خود دور شد براي قضاى حاجت وبارانى آمد وجامه‌هاى أو تر شد پس جامه‌ها را كند وبر روى درختى پهن كرد ودر زير آن درخت خوابيد واعراب مىديدند آن حضرت را ، پس بزرگ ايشان دعثور بن حارث آمد وبر بالاى سر آن حضرت ايستاد با شمشير برهنه وگفت : امروز كي تو را از من منع مىكند وحفظ مىنمايد ؟ فرمود : خدا ؛ پس جبرئيل دست زد بر سينهء أو وشمشير از دستش جست وخود بر زمين افتاد ، پس حضرت شمشير را برداشت وبر بالاى سرش ايستاد وفرمود : كي تو را امروز از من نجات مىدهد ؟ گفت :\r\nهيچ‌كس ، وكلمه‌اى گفت ومسلمان شد وقوم خود را به اسلام دعوت كرد « 2 » .\r\nبه روايت ديگر : چون خواست كه شمشير را حوالهء آن حضرت كند لرزيد وشمشير از دستش افتاد « 3 » .\r\nوبه روايت أبو حمزهء ثمالى دعثور گفت : مرد بلند سفيدى را ديدم كه دست بر سينه‌ام زد ودانستم كه ملكي بود « 4 » .\r\nچهاردهم - ابن شهرآشوب از ابن عباس روايت كرده است كه : كفار قريش در حجر إسماعيل جمع شدند وقسم ياد كردند بلات وعزّى كه اگر محمد را در مسجد ببينند همه اتفاق كنند وأو را هلاك كنند ؛ پس فاطمه عليها السّلام اين را شنيد وگريان به خدمت آن حضرت آمد وقصه را نقل كرد ، حضرت فرمود : اى دختر ! آب وضويى براي من حاضر كن ، پس\r\n\r\n\r\n","description":"","footnote":"\r\n( 1 ) . مجمع البيان 2 / 169 ؛ تفسير قمى 2 / 358 - 359 .\r\n( 2 ) . رجوع شود به إعلام الورى 78 ومناقب ابن شهرآشوب 1 / 103 ودلائل النبوة 3 / 168 .\r\n( 3 ) . مناقب ابن شهرآشوب 1 / 102 .\r\n( 4 ) . مناقب ابن شهرآشوب 1 / 103 .\r\n","page_name":" 618 ","page_number":618},
  {"content":"\r\n\r\nوضو ساخت وبه مسجد آمد ، چون حضرت را ديدند گفتند : اينك آمد ، وحق تعالى رعبى در دل ايشان انداخت كه سرها به زير انداختند وذقنهاشان به سينه‌هايشان چسبيد ، پس حضرت قبضه‌اى از خاك برداشت وبر روى ايشان پاشيد وگفت : « شاهت الوجوه » پس آن خاك به هركه رسيد روز بدر كشته شد « 1 » .\r\nپانزدهم - ابن شهرآشوب روايت كرده است كه : روزى آن حضرت در ابطح مىرفت أبو جهل لعين سنگريزه‌اى به جانب آن حضرت انداخت ، پس آن سنگريزه هفت شب وهفت روز در ميان هوا معلّق ماند ، گفتند : كي نگاه داشته است اين را ؟ حضرت فرمود :\r\nآن كسى كه آسمانها را بىستون نگاه داشته است « 2 » .\r\nشانزدهم - ابن شهرآشوب وأكثر محدثان ومورخان روايت كرده‌اند كه : در جنگ حنين شيبة بن عثمان ارادهء قتل آن حضرت كرد ، وچون از عقب سر رسول خدا صلّى اللّه عليه وآله وسلّم آمد شعلهء آتشى در ميان خود وآن حضرت ديد پس حضرت يافت آنچه در دل أو بود ونظر كرد بسوى أو وفرمود : اى شيبه ! نزديك من بيا ، چون نزديك آمد گفت : خداوندا ! شيطان را از أو دور گردان ، شيبه گفت : چون حضرت اين دعا كرد چنان محبوب من گرديد كه أو را از چشم وگوش خود دوست‌تر داشتم ؛ پس فرمود : اى شيبه ! با كافران مقاتله كن ؛ وچون جنگ بر طرف شد آنچه در خاطرش گذشته بود وديده بود حضرت از براي أو بيان كرد وفرمود : آنچه خدا از براي تو خواست بهتر بود از آنچه خود از براي خود خواستى « 3 » .\r\nهفدهم - سيد ابن طاووس وابن شهرآشوب وديگران روايت كرده‌اند كه : عامر بن طفيل وأزيد بن قيس « 4 » به قصد قتل آن حضرت آمدند وچون داخل مسجد شدند عامر به نزديك رسول خدا صلّى اللّه عليه وآله وسلّم آمد وگفت : يا محمد ! اگر من مسلمان شوم براي من چه خواهد\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 103 ؛ دلائل النبوة 6 / 240 .\r\n( 2 ) . مناقب ابن شهرآشوب 1 / 105 .\r\n( 3 ) . مناقب ابن شهرآشوب 1 / 105 . ونيز رجوع شود به خرايج 1 / 117 ودلائل النبوة 5 / 145 واستيعاب 2 / 712 والبداية والنهاية 4 / 332 .\r\n( 4 ) . در سعد السعود « زيد بن قيس » ودر مناقب وبحار وإعلام الورى وسيرهء ابن هشام « أربد بن قيس » .\r\n","page_name":" 619 ","page_number":619},
  {"content":"\r\n\r\nبود ؟ حضرت فرمود : براي تو خواهد بود آنچه براي همهء مسلمانان است وبر تو خواهد بود آنچه بر همهء مسلمانان است ، گفت : مىخواهم بعد از خود مرا خليفه گردانى ، حضرت فرمود : اختيار اين امر بدست خداست وبدست من وتو نيست ، گفت : پس مرا أمير صحرا گردان وتو أمير شهرها باش ، حضرت فرمود كه : نمىشود ، گفت : پس چه چيزى براي من مقرر مىگردانى ؟ فرمود : آن را مقرر مىگردانم كه بر أسب سوار شوى وجهاد كنى ، گفت :\r\nالحال من اين را دارم ، برخيز با تو سخنى چند بگويم ؛ پس حضرت را مشغول حرف گردانيد واشاره كرد به أزيد پسر عمّ خود كه : شمشير را بكش وبزن ، أزيد به عقب آن حضرت رفت وشمشير را يك شبر كشيد وديگر هرچند سعى كرد نتوانست كشيد وهرچند عامر أو را اشاره مىكرد وأو سعى مىكرد نمىتوانست كشيد .\r\nوبه روايت ديگر أزيد گفت : ديوارى ميان من وآن حضرت حايل شد وچون بار ديگر اراده كردم عامر را ميان خود ورسول خدا ديدم ، چون حضرت را نظر به أزيد افتاد وديد كه أو سعى مىكند كه شمشير را از غلاف بكشد گفت : خداوندا ! كفايت شرّ ايشان بكن ، ومردم هجوم آوردند وايشان گريختند وهيچ‌يك به منزل خود نرسيدند ، حق تعالى بر أزيد صاعقه‌اى فرستاد وأو را هلاك كرد وعامر به خانهء زن سلوليّه فرود آمد ومادهء طاعونى در انگشتش بهم رسيد ومىگفت : اى عامر ! آيا غده مانند غدهء شتر بهم رسانيدى ودر خانهء سلوليه خواهى مرد ؟ - وايشان فرود آمدن در آن قبيله را ننگ خود مىدانستند - پس أسب خود را طلبيد وسوار شد وچون اندك راهى رفت راه جهنم را در پيش گرفت وبه درك أسفل منزل گزيد « 1 » .\r\nهيجدهم - ابن شهرآشوب وديگران از ابن عباس وغير أو روايت كرده‌اند كه : در جنگ حديبيّه هشتاد نفر از أهل مكة از كوه تنعيم فرود آمدند به قصد هلاك آن حضرت ، پس حضرت نفرين كرد وخدا ديده‌هاى ايشان را گرفت كه صحابه ايشان را دستگير كردند\r\n\r\n\r\n","description":"","footnote":"\r\n( 1 ) . رجوع شود به سعد السعود 218 ومناقب ابن شهرآشوب 1 / 105 - 106 وإعلام الورى 126 وسيرهء ابن هشام 4 / 568 .\r\n","page_name":" 620 ","page_number":620},
  {"content":"\r\n\r\nوآخر منّت گذاشت وسر داد ايشان را ، پس خدا اين آية را فرستاد  وَهُوَ الَّذِي كَفَّ أَيْدِيَهُمْ عَنْكُمْ وَأَيْدِيَكُمْ عَنْهُمْ بِبَطْنِ مَكَّةَ  « 1 » . « 2 »\r\nنوزدهم - ابن شهرآشوب وأكثر مورخان روايت كرده‌اند كه : چون كفار قريش از جنگ بدر برگشتند أبو لهب از أبو سفيان پرسيد كه : سبب انهزام شما چه بود ؟ أبو سفيان گفت : همين كه ملاقاة كرديم يكديگر را گريختيم وايشان ما را كشتند وأسير كردند به هر نحو كه خواستند ومردان سفيد ديديم كه بر اسبان أبلق سوار بودند در ميان آسمان وزمين وهيچ‌كس در برابر آنها نمىتوانست ايستاد .\r\nأبو رافع به امّ الفضل دختر عباس گفت كه : اينها ملائكه‌اند ، أبو لهب كه اين را شنيد برخاست وأبو رافع را بر زمين زد ، امّ الفضل عمود خيمه را گرفت وبر سر أبو لهب زد كه سرش شكست وبعد از آن هفت روز زنده ماند وخدا أو را به « عدسه » مبتلا كرد ؛ وعدسه مرضى بود كه عرب از سرايت آن حذر مىكردند پس به اين سبب سه روز در خانه ماند كه پسرهايش نيز به نزديك أو نمىرفتند كه أو را دفن كنند تا آنكه أو را كشيدند ودر بيرون مكة انداختند وسنگ بسيارى بر روى أو انداختند تا پنهان شد « 3 » .\r\nمؤلف گويد : اكنون بر سر راه عمره واقع است وهركه از آن موضع مىگذرد سنگى چند بر آن موضع مىاندازد وتلّ عظيمى شده است ، پس تأمل كن كه مخالفت خدا ورسول صلّى اللّه عليه وآله وسلّم چگونه صاحبان نسبهاى شريف را از شرف خود بىبهره گردانيده است وأطاعت خدا ورسول چگونه مردم بىحسب ونسب را به درجات رفيعه بلند ساخته است وبه أهل بيت عزت وشرف ملحق گردانيده است .\r\nبيستم - ابن شهرآشوب از ابن عباس روايت كرده است كه : در جنگ احزاب أبو سفيان هفت هزار تيرانداز را مقرر كرد كه به يك‌دفعه تير به جانب لشكر آن حضرت بيندازند ، چون صحابه بر اين مطّلع شدند ترسيدند وبه آن حضرت شكايت كردند ،\r\n\r\n\r\n","description":"","footnote":"\r\n( 1 ) . سورهء فتح : 24 .\r\n( 2 ) . مناقب ابن شهرآشوب 1 / 106 ؛ مجمع البيان 5 / 123 ؛ سنن أبي داود 2 / 265 .\r\n( 3 ) . مناقب ابن شهرآشوب 1 / 108 ؛ مجمع البيان 2 / 528 ؛ تاريخ طبري 2 / 40 .\r\n","page_name":" 621 ","page_number":621},
  {"content":"\r\n\r\nحضرت آستين نصرت آيين خود را در هوا حركت داد ودعا كرد ، وچون تيرها را رها كردند خدا بادي فرستاد كه تيرها را بسوى ايشان برگردانيد وهر تيرى بر صاحبش نشست وأو را مجروح كرد ويك تير به مسلمانان نرسيد « 1 » .\r\nبيست ويكم - ابن شهرآشوب وديگران روايت كرده‌اند كه : روزى حضرت رسول صلّى اللّه عليه وآله وسلّم با ميسره به قلعه‌هاى يهود رفت كه نانى ونان خورشى از ايشان بخرد ، يكى از يهودان گفت : آنچه مىخواهى من دارم ، وبه خانه رفت وزوجهء خود را گفت كه : بر بأم قلعه بالا رو وچون محمد داخل شود آن سنگ بزرگ را بر سر أو بينداز ، چون حضرت داخل شد وزن خواست كه سنگ را بيندازد جبرئيل عليه السّلام نازل شد وبال خود را بر آن سنگ زد وآن سنگ ديوار را سوراخ كرد ومانند صاعقه آمد وبه گردن آن ملعون احاطه كرد ومانند سنگ آسيا در گردنش ماند ، پس يهودي بيهوش شد وچون بهوش آمد نشست وگريان شد ، حضرت فرمود كه : چه اراده كرده بودى كه به چنين بلايى مبتلا شدى ؟ گفت :\r\nيا محمد ! من ارادهء فروختن چيزى به تو نداشتم وتو را براي آن به خانه آوردم كه هلاك كنم وتويى معدن كرم وسيد عرب وعجم پس عفو كن از من ، حضرت بر أو رحم كرد ودعا كرد تا سنگ از گردن أو دور شد « 2 » .\r\nبيست ودوم - ابن شهرآشوب از جابر وابن عباس روايت كرده است كه : مردى از قريش سوگند ياد كرد كه البتة محمد را بكشد ، پس اسبش جست وأو را بر زمين زد تا گردنش شكست « 3 » .\r\nبيست وسوم - ابن شهرآشوب وغير أو از ابن عباس روايت كرده‌اند كه : معمر بن يزيد به شجاعت معروف بود ودر ميان قبيلهء كنانه سر كرده ومطاع بود ، قريش در دفع آن حضرت به أو استغاثه كردند ، معمر گفت : من كفايت شرّ أو از شما مىكنم وأو را مىكشم ومن بيست هزار سوار مسلّح دارم وقبيلهء بني هاشم با من جنگ نمىتوانند كرد واگر دية\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 109 .\r\n( 2 ) . مناقب ابن شهرآشوب 1 / 109 .\r\n( 3 ) . مناقب ابن شهرآشوب 1 / 109 .\r\n","page_name":" 622 ","page_number":622},
  {"content":"\r\n\r\nخواهند من مال بسيار دارم وده دية به ايشان مىدهم ؛ وأو شمشيرى حمايل مىكرد كه عرضش يك شبر وطولش ده شبر بود . پس روزى حضرت در حجر إسماعيل نماز مىكرد معمر شمشير خود را برداشت ومتوجه آن حضرت شد ، چون نزديك رسيد بر زمين افتاد ورويش مجروح شد وبرخاست وگريخت تا به ابطح رسيد وخون از رويش مىريخت ، قريش چون أو را بر آن حال ديدند بر دور أو گرد آمدند وخون را از روى أو شستند وپرسيدند : تو را چه شد ؟ گفت : مغرور كسى است كه فريب شما را خورد هرگز چنين واقعه‌اى مشاهده نكرده بودم چون به نزديك أو رسيدم ديدم دو اژدها از نزديك سر أو پيدا شدند كه آتش از دهان ايشان مىريخت وبر من حمله كردند « 1 » .\r\nبيست وچهارم - ابن شهرآشوب روايت كرده است كه : كلده پسر أسد در ميان خانهء عقيل وعقال مزراقى « 2 » بسوى آن جناب افكند ومزراق برگشت بسوى أو وبر سينه‌اش آمد وهراسان گريخت ، گفتند : چه مىشود تو را ؟ گفت : واي بر شما ! مگر نمىبينيد اين شتر مست را كه از پى من مىآيد ؟ گفتند : ما چيزى نمىبينيم ، گفت : من مىبينم ؛ وچنان دويد تا به طايف رسيد « 3 » .\r\nبيست وپنجم - ابن شهرآشوب وديگران روايت كرده‌اند كه : روزى حضرت رسول صلّى اللّه عليه وآله وسلّم در ميان روز از مكة بيرون رفت تا آنكه به گردنگاه حجون رسيد ونضر بن الحارث به قصد قتل آن حضرت از عقب رفت وچون نزديك آن حضرت رسيد گريخت وبرگشت ، أبو جهل به أو رسيد وگفت : از كجا مىآيى ؟ گفت : امروز چون محمد تنها بيرون رفت از عقب أو رفتم به طمع آنكه أو را هلاك كنم چون به نزديك أو رسيدم شيرها ديدم كه مىخروشيدند ورو به من مىدويدند ، أبو جهل گفت : اين يكى از جادوهاى اوست « 4 » .\r\nبيست وششم - ابن شهرآشوب روايت كرده است كه : مردى از قريش آن حضرت را\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 109 .\r\n( 2 ) . مزراق : نيزهء كوتاه .\r\n( 3 ) . مناقب ابن شهرآشوب 1 / 110 .\r\n( 4 ) . مناقب ابن شهرآشوب 1 / 110 .\r\n","page_name":" 623 ","page_number":623},
  {"content":"\r\n\r\nدر سجده ديد ، سنگى گرفت كه بر آن حضرت بيندازد ، چون دست را بلند كرد دستش بر سنگ خشكيد « 1 » .\r\nبيست وهفتم - ابن شهرآشوب از ابن عباس روايت كرده است كه : آن حضرت در مسجد قرائت قرآن مىنمود به آواز بلند پس كفار قريش متأذّى شدند وبرخاستند كه آن حضرت را بگيرند ، ناگاه دستهاى خود را در گردنها غل شده ديدند ونابينا شدند كه جايى را نمىديدند ، پس به خدمت آن حضرت آمدند وسوگند دادند آن حضرت را ، آن جناب دعا كرد ودستهايشان به زير آمد وروشن شدند ، پس آيات أول سورهء كريمهء « يس » نازل شد « 2 » .\r\nبيست وهشتم - ابن شهرآشوب از أبو ذر روايت كرده است كه : حضرت در سجود بود أبو لهب سنگى گرفت وخواست كه بر آن جناب بيندازد دستش در هوا ماند ونتوانست به زير آورد ، به حضرت تضرع كرد وسوگندها ياد كرد كه اگر عافيت بيابد آزار آن حضرت نكند ، وچون آن جناب دعا كرد ودستش به زير آمد گفت : تو جادوگر حاذقى بوده‌اى ، پس سورهء « تبّت » نازل شد « 3 » .\r\nبيست ونهم - ابن شهرآشوب روايت كرده است كه : حضرت رسول صلّى اللّه عليه وآله وسلّم به نزد بنى شجاعه رفت واسلام را بر ايشان عرض كرد ، ايشان ابا كردند وبا پنج هزار سوار از پى رسول خدا صلّى اللّه عليه وآله وسلّم آمدند ، چون به نزديك رسيدند آن جناب دعا كرد وبادي وزيد وهمه هلاك شدند « 4 » .\r\nسىام - ابن شهرآشوب وديگران روايت كرده‌اند كه : ابن قميه در روز جنگ أحد سنگى به جانب رسول خدا صلّى اللّه عليه وآله وسلّم انداخت وبر پاى آن جناب آمد ، حضرت فرمود : خدا تو را ذليل گرداند ، چون از جنگ برگشت در موضعي خوابيد پس بز كوهى آمد وشاخ\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 110 .\r\n( 2 ) . مناقب ابن شهرآشوب 1 / 110 .\r\n( 3 ) . مناقب ابن شهرآشوب 1 / 110 .\r\n( 4 ) . مناقب ابن شهرآشوب 1 / 111 .\r\n","page_name":" 624 ","page_number":624},
  {"content":"\r\n\r\nخود را در زير شكم أو فرو برد وأو فرياد مىكرد كه : وا ذلّاه ، تا شاخ از چنبرهء گردنش بيرون آمد « 1 » .\r\nسى ويكم - معجزهء متواترهء آن جناب است كه : در جنگ احزاب با وفور كفار وقلّت مسلمانان حق تعالى به دعاى آن جناب باد تندى فرستاد با سنگريزه‌ها كه خيمه‌هاى ايشان را كند وايشان گريختند چنانكه بعد از اين مذكور خواهد شد « 2 » .\r\nسى ودوم - در جنگ بدر كفى سنگريزه وخاك برداشت وبر روى كافران پاشيد وفرمود : « شاهت الوجوه » پس باد آن را برد وبر روى مشركان رسانيد وهركه از آن سنگريزه وخاك به أو رسيد در آن روز يا كشته شد يا أسير شد « 3 » .\r\nسى وسوم - ابن شهرآشوب از جابر روايت كرده است : چون « عرنيان » راعى آن جناب را كشتند ومواشي را غارت كردند ، بر ايشان نفرين كرد كه : خداوندا ! راه را بر ايشان گم كن ، پس راه را گم كردند تا أصحاب حضرت به ايشان رسيدند وايشان را گرفتند « 4 » .\r\nسى وچهارم - ابن شهرآشوب روايت كرده است كه : حضرت رسول صلّى اللّه عليه وآله وسلّم زنى را خواستگارى كرد ، پدرش عذر گفت كه : أو پيس است - وپيس نبود - ، حضرت فرمود كه :\r\nچنين باشد ؛ پس پيس شد « 5 » .\r\nسى وپنجم - روايت كرده است كه : حضرت رسول صلّى اللّه عليه وآله وسلّم زهير شاعر را ديد وگفت :\r\nخداوندا ! مرا پناه ده از شيطان أو ، پس أو نتوانست يك بيت شعر بگويد تا مرد « 6 » .\r\nسى وششم - روايت كرده است كه : روزى بلال اذان مىگفت ، چون گفت : « اشهد انّ\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 111 ؛ إعلام الورى 83 . ونيز رجوع شود به مجمع البيان 1 / 501 .\r\n( 2 ) . مناقب ابن شهرآشوب 1 / 112 ؛ تفسير طبري 10 / 263 - 264 ؛ تفسير قرطبى 14 / 143 .\r\n( 3 ) . مجمع البيان 2 / 530 ؛ تفسير طبري 6 / 203 .\r\n( 4 ) . مناقب ابن شهرآشوب 1 / 113 . ونيز رجوع شود به سنن أبي داود 3 / 134 وسنن ترمذى 1 / 106 .\r\n( 5 ) . مناقب ابن شهرآشوب 1 / 114 .\r\n( 6 ) . مناقب ابن شهرآشوب 1 / 115 ؛ الأغاني 10 / 339 .\r\n","page_name":" 625 ","page_number":625},
  {"content":"\r\n\r\nمحمدا رسول اللّه » منافقى گفت : بسوزد هركه دروغ گويد ، پس در آن شب برخاست كه چراغ را اصلاح كند آتش در انگشت أو افتاد وهرچند سعى كرد نتوانست خاموش كند تا همهء بدنش سوخت « 1 » .\r\nسى وهفتم - روايت كرده است از ابن عباس كه : عقبة بن أبي معيط وأبي بن خلف با هم برادر شده بودند ، پس عقبه از سفري آمده وليمه‌اى ساخت وجمعى از اشراف را با آن جناب به وليمهء خود طلبيد ، رسول خدا صلّى اللّه عليه وآله وسلّم فرمود : تا شهادتين را نگويى من طعام تو را نمىخورم ، پس أو شهادت گفت وحضرت طعام أو را تناول نمود ؛ چون أبي بن خلف از سفر برگشت أو را ملامت نمود كه : به دين محمد در آمده‌اى من از تو راضى نمىشوم تا أو را تكذيب نمايى واهانت برسانى ، پس آن ملعون به نزد آن حضرت آمد وآب دهان نجس خود را به جانب آن جناب انداخت پس آب دو حصّه شد وبر روى پليد خودش برگشت ودو جاى روى أو را سوخت وجايش ماند ، وحضرت فرمود : تا در مكة هستى زنده خواهى بود وچون از مكة بيرون روى به شمشير خود كشته خواهى شد ، پس عقبه در روز بدر كشته شد وأبي در روز أحد به درك واصل گشت « 2 » .\r\nسى وهشتم - روايت كرده‌اند ابن شهرآشوب وغير أو كه : أبي بن خلف در مكة حضرت را تهديد به كشتن مىكرد ، حضرت فرمود : من تو را خواهم كشت ان شاء اللّه ، پس در روز أحد حضرت چوبى به جانب أو انداخت وبه گردن أو رسيد وخراشيد پس برگشت وفرياد مىكرد مانند گاو ، أبو جهل گفت : چرا چنين فرياد مىكنى ؟ اين خراشى بيش نيست ؟ گفت : اگر اين طعنه بر جميع قبيلهء ربيعه وقبيلهء مضر واقع مىشد همه مىمردند أو وعده كرده است مرا بكشد واگر آب دهان بر من بيندازد كشته خواهم شد ؛ پس از يك روز به جهنم واصل شد « 3 » .\r\nسى ونهم - در طب الأئمة ومجمع البيان وتفسير عياشى وساير كتب معتبره مذكور\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 178 .\r\n( 2 ) . مناقب ابن شهرآشوب 1 / 179 .\r\n( 3 ) . مناقب ابن شهرآشوب 1 / 158 . ونيز رجوع شود به دلائل النبوة 2 / 258 .\r\n","page_name":" 626 ","page_number":626},
  {"content":"\r\n\r\nاست واز حضرت صادق عليه السّلام به طرق متعددة منقول است كه : حضرت رسول صلّى اللّه عليه وآله وسلّم را آزارى بهم رسيد وجبرئيل وميكائيل به نزد آن حضرت آمدند ، پس جبرئيل گفت : يا محمد ! لبيد بن أعظم يهودي تو را جادو كرده است وآن را در چاه بنى زريق پنهان كرده است پس بفرست بر سر آن چاه كسى را كه در ديدهء تو از همه كس عظيمتر است واعتماد بر أو بيش از ديگران دارى ودر كمالات عديل وهمتاى توست تا آن سحر را بيرون آورد ، رسول خدا صلّى اللّه عليه وآله وسلّم أمير المؤمنين عليه السّلام را طلبيد وفرمود : يا علي ! برو بسوى چاه ذروان كه در آنجا جادويى براي من پنهان كرده‌اند ودر ميان غلاف خرما تعبيه كرده‌اند ودر زير سنگى كه در ته چاه است پنهان كرده‌اند .\r\nچون علي عليه السّلام بر سر آن چاه رفت آبش از جادو مانند آب حنا رنگين شده بود ، پس حضرت آب چاه را كشيد ودر زير سنگى كه پيغمبر نشان داده بود غلاف خرما را بيرون آورد وبه خدمت رسول خدا صلّى اللّه عليه وآله وسلّم آورد ، چون گشودند شانه وچند دندانهء شانه وريسمانى كه در آن يازده گره زده بودند وسوزنها بر آن فرو برده بودند از ميان آن بيرون آمد وجبرئيل در آن روز سورهء   قُلْ أَعُوذُ بِرَبِّ النَّاسِ   وسورهء   قُلْ أَعُوذُ بِرَبِّ الْفَلَقِ   را آورده بود ، حضرت فرمود : يا علي ! اين دو سوره را بر اين گره‌ها بخوان ، علي عليه السّلام هر يك آية را كه مىخواند يك گره باز مىشد تا آنكه سوره‌ها را تمام كرد وهمهء گره‌ها گشوده شد « 1 » .\r\nبه روايت ديگر : جبرئيل   قُلْ أَعُوذُ بِرَبِّ الْفَلَقِ   را وميكائيل   قُلْ أَعُوذُ بِرَبِّ النَّاسِ   را براي تعويذ آن حضرت خواندند .\r\nبه روايت ديگر : جبرئيل   قُلْ أَعُوذُ بِرَبِّ الْفَلَقِ   و   قُلْ أَعُوذُ بِرَبِّ النَّاسِ   و   قُلْ هُوَ اللَّهُ أَحَدٌ   را خواند واين دعا را خواند : « بسم اللّه أرقيك واللّه يشفيك من كلّ داء يؤذيك خذها فلتهنيك » « 2 » .\r\n\r\n\r\n","description":"","footnote":"\r\n( 1 ) . رجوع شود به طب الأئمة 113 ومجمع البيان 5 / 568 ومناقب ابن شهرآشوب 2 / 256 ومكارم الأخلاق 413 وتفسير بيضاوى 4 / 466 .\r\n( 2 ) . مجمع البيان 5 / 569 .\r\n","page_name":" 627 ","page_number":627},
  {"content":"\r\n\r\nمؤلف گويد : مشهور ميان علماى شيعه آن است كه سحر در أنبياء وأئمة عليهم السّلام تأثير نمىكند وآزار آن حضرت به سبب آن سحر نبود بلكه حق تعالى از براي ظهور حقيّت آن حضرت سحر آن كافران را ظاهر نمود واين سوره‌ها را براي دفع سحر از ديگران فرستاد .\r\n\r\n","description":"","footnote":"","page_name":" 628 ","page_number":628},
  {"content":"\r\n\r\n\r\nباب بيست ويكم در بيان معجزات آن حضرت است در مستولى شدن بر شياطين وجنّيان ، وايمان آوردن بعضي از ايشان وخبر دادن ايشان به نبوّت آن حضرت\r\n\r\n","description":"","footnote":"","page_name":" 629 ","page_number":629},
  {"content":"\r\n . \r\n","description":"","footnote":"","page_name":" 630 ","page_number":630},
  {"content":"\r\n\r\nأول - شيخ طبرسى وديگران از زهرى روايت كرده‌اند كه : چون أبو طالب دار فنا را وداع كرد بلا بر رسول خدا صلّى اللّه عليه وآله وسلّم شديد شد وأهل مكة اتفاق بر ايذاء واضرار آن حضرت نمودند ، پس آن حضرت متوجه طائف شد كه شايد بعضي از ايشان ايمان بياورند ، چون به طائف رسيد سه نفر ايشان را ملاقاة نمود كه هر سه برادر ورؤساى طائف بودند ( عبد ياليل ، مسعود وحبيب پسران عمرو ) واسلام را بر ايشان عرض نمود ، يكى از ايشان گفت : من جامه‌هاى كعبه را دزديده باشم اگر خدا تو را فرستاده باشد ؛ ديگرى گفت : خدا نمىتوانست از تو بهتر كسى براي پيغمبرى بفرستد ؟ ؛ سومى گفت : واللّه بعد از اين با تو سخن نمىگويم زيرا اگر پيغمبر خدايى شأن تو از آن عظيمتر است كه با تو سخن توان گفت واگر بر خدا دروغ مىگويى سزاوار نيست با تو سخن گفتن ؛ واستهزاء نمودند به آن حضرت ، چون قوم ايشان ديدند كه سركرده‌هاى ايشان با پيغمبر چنين سلوك كردند در دو طرف راه صف كشيدند وسنگ بر آن حضرت مىانداختند تا پاهاى مباركش را مجروح كردند وخون از آن قدمهاى عرش‌پيما جارى شد ، پس به جانب باغي از باغهاى ايشان آمد كه در سايهء درختى قرار گيرد ، عتبه وشيبه را در آن باغ ديد واز ديدن ايشان محزون گرديد زيرا كه شدت عداوتشان را با خدا ورسول مىدانست ، چون آن دو ملعون آن حضرت را ديدند غلامي داشتند كه أو را « عداس » مىگفتند ونصراني بود از أهل نينوا ، انگورى به أو دادند واز براي آن حضرت فرستادند ، چون غلام به خدمت رسول خدا صلّى اللّه عليه وآله وسلّم رسيد حضرت از أو پرسيد : أهل كدام زمينى ؟\r\nگفت : أهل نينوا .\r\nفرمود : از أهل شهر بندهء شايسته يونس بن متى .\r\n\r\n","description":"","footnote":"","page_name":" 631 ","page_number":631},
  {"content":"\r\n\r\nعداس گفت : تو چه مىدانى كه يونس كيست ؟\r\nفرمود : من پيغمبر خدايم وخدا مرا از قصهء يونس خبر داده است ؛ وقصهء يونس را از براي أو نقل كرد .\r\nعداس به سجده افتاد وپاهاى فلك‌پيماى سيّد أنبياء را مىبوسيد وخون از آن پاهاى مبارك مىچكيد .\r\nچون عتبه وشيبه حال آن غلام را ديدند ساكت شدند وچون بسوى ايشان برگشت گفتند : چرا براي محمد سجده كردى وپاهاى أو را بوسيدى وهرگز نسبت به ما كه آقاى توييم چنين نكردى ؟\r\nگفت : اين مرد شايسته است وخبر داد مرا از أحوال يونس بن متى پيغمبر خدا .\r\nايشان خنديدند وگفتند : تو فريب أو را مخور كه مرد فريبنده‌اى است ودست از دين ترسايى خود بر مدار .\r\nپس حضرت از ايشان نااميد شد وباز بسوى مكة برگشت ، وچون به « نخله » كه اسم موضعي است رسيد ودر ميان شب مشغول نماز شد ، در آن موضع گروهى از جنّ نصيبين كه موضعي است از يمن بر آن حضرت گذشتند وحضرت نماز بامداد مىكرد ودر نماز قرآن تلاوت مىنمود ، چون گوش دادند وقرآن را شنيدند ايمان آوردند وبسوى قوم خود برگشتند وايشان را به اسلام دعوت نمودند « 1 » .\r\nوبه روايت ديگر : رسول خدا صلّى اللّه عليه وآله وسلّم مأمور شد كه تبليغ رسالت خود نمايد بسوى جنّيان وايشان را بسوى اسلام دعوت نمايد وقرآن بر ايشان بخواند ، پس حق تعالى گروهى از جن را از أهل نصيبين « 2 » بسوى آن حضرت فرستاد وحضرت به أصحاب خود فرمود : من مأمور شده‌ام كه امشب بر جنّيان قرآن بخوانم ، كه از شماها با من مىآيد ؟ پس عبد اللّه بن مسعود با آن حضرت رفت .\r\n\r\n\r\n","description":"","footnote":"\r\n( 1 ) . مجمع البيان 5 / 92 . ونيز رجوع شود به تاريخ طبري 1 / 554 وكامل ابن أثير 2 / 91 .\r\n( 2 ) . در مصدر « نينوا » ذكر شده است .\r\n","page_name":" 632 ","page_number":632},
  {"content":"\r\n\r\nعبد اللّه گفت : چون به اعلاى مكة رسيديم پيغمبر داخل درهء حجون شد وخطى براي من كشيد وفرمود : در ميان اين خط بنشين وبيرون مرو تا من بسوى تو بيايم ؛ پس رفت وبه نماز مشغول شد وشروع كرد در تلاوت قرآن ناگاه ديدم كه سياهان بسيار هجوم آوردند كه ميان من وآن جناب حايل شدند وصداى أو را نشنيدم ، پس پراكنده شدند مانند پاره‌هاى ابر ورفتند وگروهى از آنها ماندند ، وچون حضرت از نماز صبح فارغ شد بيرون آمد فرمود : آيا چيزى ديدى ؟ گفتم : بلى مردان سياه ديدم كه جامه‌هاى سفيد بر خود بسته بودند ، فرمود : اينها جنّ نصيبين بودند . وبه روايت ابن عباس : هفت نفر بودند وحضرت آنها را رسول نمود بسوى قوم خود ؛ بعضي گفته‌اند نه نفر بودند .\r\nواز جابر روايت كرده‌اند كه حضرت فرمود : من سورهء « رحمن » را خواندم بر ايشان وجواب ايشان بهتر از جواب شما بود ، چون بر ايشان خواندم  فَبِأَيِّ آلاءِ رَبِّكُما تُكَذِّبانِ *  « 1 » گفتند : « لا ولا بشيء من آلائك ربّنا نكذّب » « 2 » .\r\nواز ابن عباس روايت كرده است كه : چون رسول خدا صلّى اللّه عليه وآله وسلّم مبعوث شد وملائكة ميان شياطين وبالا رفتن ايشان به آسمان حائل شدند وايشان را به شهاب زدند وسوختند وبرگشتند گفتند : بايد حادثه‌اى در زمين حادث شده باشد كه ما را از آسمان منع كردند ، پس به مشرق ومغرب گرديدند وگروهى از آنها كه به مكة افتادند بر آن حضرت گذشتند كه در « نخله » با أصحاب خود نماز صبح مىكرد در هنگامى كه متوجه سوق عكاظ بود ، چون تلاوت آن حضرت را شنيدند گفتند : همين است كه ميان ما وآسمان مانع شده است ، پس بسوى قوم خود برگشته وگفتند : « بدرستى كه ما قرآن عجيبى شنيديم كه هدايت مىنمايد بسوى حق پس ايمان آورديم به آن وهرگز شريك نمىگردانيم با پروردگار خود احدى را » « 3 » ؛ پس حق تعالى سورهء « جن » را فرستاد « 4 » .\r\n\r\n\r\n","description":"","footnote":"\r\n( 1 ) . سورهء رحمن : 13 .\r\n( 2 ) . مجمع البيان 5 / 92 . ونيز رجوع شود به مناقب ابن شهرآشوب 1 / 75 - 76 .\r\n( 3 ) . ترجمهء آيه‌هاى 1 و 2 سورهء جن .\r\n( 4 ) . مجمع البيان 5 / 368 ؛ صحيح مسلم 1 / 331 ؛ تفسير الوسيط 4 / 361 .\r\n","page_name":" 633 ","page_number":633},
  {"content":"\r\n\r\nواز أبو حمزهء ثمالى روايت كرده است كه : ايشان از « بنى شيبان » بودند « 1 » .\r\nوعلي بن إبراهيم روايت كرده است كه : رسول خدا صلّى اللّه عليه وآله وسلّم از مكة بيرون رفت با زيد بن حارثه به جانب بازار عكاظ كه مردم را به اسلام دعوت نمايد پس هيچ‌كس أجابت آن حضرت نكرد وبسوى مكة برگشت ، چون به موضعي رسيد كه آن را « وادى مجنه » مىگويند به نماز شب ايستاد ودر نماز شب تلاوت قرآن مىنمود ، گروهى از جن گذشته وچون قرائت رسول خدا صلّى اللّه عليه وآله وسلّم را شنيدند بعضي با بعضي گفتند : ساكت شويد ، چون حضرت از تلاوت فارغ شد به جانب قوم خود رفتند انذار كنندگان گفتند : اى قوم ! بدرستى كه ما شنيديم كتابي را كه نازل شده است بعد از موسى در حالتي كه تصديق‌كننده است آنچه را پيش از أو گذشته است ، هدايت مىكند بسوى حق وبسوى راه راست ، اى قوم ما ! أجابت كنيد داعى خدا را وايمان آوريد به أو تا بيامرزد گناهان شما را وپناه دهد شما را از عذاب اليم . پس برگشتند به خدمت آن حضرت وايمان آوردند وآن جناب ايشان را تعليم كرد شرايع اسلام ، وحق تعالى سورهء جن را نازل گردانيد ورسول خدا صلّى اللّه عليه وآله وسلّم والى وحاكمى بر ايشان نصب كرد وهر وقت به خدمت آن جناب مىآمدند ؛ وامر كرد أمير المؤمنين عليه السّلام را كه مسائل دين را تعليم ايشان نمايد ودر ميان ايشان مؤمن وكافر وناصبي ويهودي ونصراني ومجوسي مىباشند وايشان از فرزندان جان‌ّاند « 2 » .\r\nدوم - ابن بابويه به سند معتبر از امام جعفر صادق عليه السّلام روايت كرده است كه : زنى بود از جنّيان كه أو را « عفرا » مىگفتند ومكرر به خدمت پيغمبر صلّى اللّه عليه وآله وسلّم مىآمد وسخنان أو را مىشنيد وبه صالحان جن مىرسانيد وآنها بدست أو ايمان مىآوردند ، وچند روز به خدمت آن حضرت نيامد وحضرت از جبرئيل أحوال أو را سؤال نمود ، جبرئيل گفت : به ديدن خواهر ايمانى خود رفته است كه از براي خدا أو را دوست دارد ، حضرت فرمود :\r\nبهشت از براي آنهاست كه براي خدا با يكديگر دوستى مىكنند بدرستى كه حق تعالى در\r\n\r\n\r\n","description":"","footnote":"\r\n( 1 ) . مجمع البيان 5 / 368 ، ودر آن « بنى شيصبان » آمده است .\r\n( 2 ) . تفسير قمى 2 / 299 .\r\n","page_name":" 634 ","page_number":634},
  {"content":"\r\n\r\nبهشت عمودى آفريده است از يك دانهء ياقوت سرخ وبر آن عمود هفتاد هزار قصر است ودر هر قصرى هفتاد هزار غرفه است كه آفريده است آنها را براي كساني كه با هم دوستى مىكنند وبه ديدن يكديگر مىروند از براي خدا .\r\nچون عفرا به خدمت پيغمبر صلّى اللّه عليه وآله وسلّم آمد از أو پرسيد : در اين سفر چه ديدى ؟\r\nگفت : عجائب بسيار ديدم .\r\nفرمود : خبر ده ما را از عجب‌تر چيزى كه ديدى .\r\nگفت : إبليس را ديدم كه در درياى اخضر بر روى سنگ سفيدى نشسته بود ودستها بسوى آسمان بلند كرده بود ومىگفت : الهى ! چون قسم خود را بجا آورى ومرا داخل جهنم گردانى پس از تو سؤال خواهم كرد بحقّ محمد وعلى وفاطمه وحسن وحسين كه مرا از جهنم خلاص گردانى وبا ايشان محشور نمائى .\r\nگفتم : اى حارث ! اين نامها چيست كه به آنها دعا مىكنى ؟\r\nگفت : اينها را ديدم كه بر ساق عرش نوشته بودند هفت هزار سال پيش از آنكه خدا آدم را خلق كند ، به اين سبب دانستم كه اينها گرامىترين خلقند نزد پروردگار عالميان ، پس بحقّ ايشان سؤال مىكنم .\r\nرسول خدا فرمود : بخدا سوگند اگر قسم دهند جميع أهل زمين خدا را به اين نامها البتة خدا دعاى همه را مستجاب فرمايد « 1 » .\r\nسوم - علي بن إبراهيم روايت كرده است كه : جنّيان همه از فرزندان جان‌ّاند وأهل همهء دين در ميان ايشان مىباشند ، وشياطين همه از فرزندان ابليس‌اند ودر ميان ايشان مؤمن نمىباشد مگر يكى كه نام أو « هام بن هيم بن لاقيس بن إبليس » است آمد به خدمت رسول خدا صلّى اللّه عليه وآله وسلّم ومردى بود بسيار بلند وعظيم ومهيب ، حضرت از أو پرسيد : تو كيستى ؟\r\nگفت : منم هام بن هيم بن لاقيس بن إبليس روزى كه قابيل هابيل را كشت من پسرى بودم چندساله نهى مىكردم مردم را از ترك آثام وامر مىكردم ايشان را به افساد طعام .\r\n\r\n\r\n","description":"","footnote":"\r\n( 1 ) . خصال 639 ؛ كشف الغمة 2 / 93 .\r\n","page_name":" 635 ","page_number":635},
  {"content":"\r\n\r\nحضرت فرمود : بد جوانى بوده‌اى وبد پيرى هستى .\r\nگفت : يا محمد ! من بر دست نوح توبه كرده‌ام وبا أو در كشتى بودم وأو را عتاب كردم در نفرين كردن بر قوم خود ، وبا إبراهيم بودم در وقتي كه أو را به آتش انداختند وخدا آتش را بر أو برد وسلام گردانيد ، وبا موسى بودم در وقتي كه خدا فرعون را غرق كرد وبني إسرائيل را نجات داد ، وبا هود بودم كه نفرين كرد بر قوم خود وأو را عتاب كردم كه چرا نفرين كردى ، وبا صالح بودم كه نفرين كرد قوم خود را وبه أو اعتراض كردم كه چرا نفرين كردى قوم خود را ، وهمهء كتابها را خواندم ودر همهء آنها ديدم بشارت داده بودند به آمدن تو ، وأنبياء تو را سلام رسانيدند ومىگفتند تو بهترين پيغمبران وگرامىترين ايشانى ، پس از آنچه خدا بر تو فرستاده است چيزى تعليم من نما .\r\nحضرت رسول صلّى اللّه عليه وآله وسلّم به أمير المؤمنين علي بن أبي طالب عليه السّلام فرمود : تو أو را تعليم كن .\r\nهام گفت : يا محمد ! ما أطاعت نمىكنيم مگر پيغمبر يا وصىّ پيغمبر را ، اين كيست كه مرا به أو حواله كردى ؟\r\nحضرت فرمود : اين برادر من ووصىّ من ووزير ووارث من است ونام أو علي بن أبي طالب است .\r\nهام گفت : بلى ، ما يافته‌ايم اسم أو را در كتابهاى گذشته أو را اليا ناميده‌اند .\r\nپس أمير المؤمنين عليه السّلام قرآن وشرايع دين را تعليم أو نمود ودر شب هرير در صفّين به خدمت آن حضرت آمد « 1 » .\r\nچهارم - شيخ مفيد وشيخ طبرسى وساير محدثان روايت كرده‌اند كه : چون حضرت رسول صلّى اللّه عليه وآله وسلّم به جنگ بنى المصطلق رفت به نزديك وادى چولى « 2 » فرود آمدند ، چون آخر شب شد جبرئيل نازل شد وخبر داد كه طائفه‌اى از كافران جن در اين وادى جا كرده‌اند ومىخواهند به أصحاب تو ضرر برسانند ، پس أمير المؤمنين عليه السّلام را طلبيد وفرمود\r\n\r\n\r\n","description":"","footnote":"\r\n( 1 ) . تفسير قمى 1 / 375 .\r\n( 2 ) . چول : بيابان بىآب وعلف ، جاى خالى از آدمي . ( فرهنگ عميد 2 / 904 ) .\r\n","page_name":" 636 ","page_number":636},
  {"content":"\r\n\r\nكه : برو بسوى اين وادى وچون دشمنان خدا از جنّيان متعرض تو شوند دفع كن ايشان را به آن قوّتى كه خدا تو را عطا كرده است ومتحصّن شو از ايشان به نامهاى بزرگوار خدا كه تو را به علم آنها مخصوص گردانيده است ؛ وصد نفر از صحابه را با آن حضرت همراه كرد وفرمود : با آن حضرت باشيد وآنچه بفرمايد أطاعت نماييد .\r\nپس أمير المؤمنين عليه السّلام متوجه آن وادى شد وچون نزديك كنار وادى رسيد فرمود به أصحاب كه : در كنار وادى بايستيد وتا شما را رخصت ندهم حركت مكنيد ، وخود پيش رفت وپناه برد به خدا از شرّ دشمنان خدا وبهترين نامهاى خدا را ياد كرد واشاره نمود أصحاب خود را كه : نزديك بياييد ، چون نزديك آمدند ايشان را بازداشت وخود داخل وادى شد ، پس باد تندى وزيد نزديك شد كه لشكر بر رو درافتند واز ترس قدمهاى ايشان لرزيد ؛ پس حضرت فرياد زد كه : منم علي بن أبي طالب وصىّ رسول خدا وپسر عمّ أو ، اگر خواهيد وتوانيد در برابر من بايستيد ، پس صورتها پيدا شد مانند زنگيان وشعله‌هاى آتش در دست داشتند وأطراف وادى را فرو گرفتند وحضرت پيش مىرفت وتلاوت قرآن مىنمود وشمشير خود را به جانب راست وچپ حركت مىداد ، چون به نزديك آنها رسيد مانند دود سياهى شدند وبالا رفتند وناپيدا شدند پس حضرت « اللّه أكبر » گفت واز وادى بالا آمد وبه نزديك لشكر ايستاد ، وچون آثار آنها بر طرف شد صحابه گفتند : چه ديدى يا أمير المؤمنين ؟ ما نزديك بود كه از ترس هلاك شويم وبر تو ترسيديم .\r\nحضرت فرمود : چون ظاهر شدند من صدا به نام خدا بلند كردم تا ضعيف شدند ورو به ايشان تاختم وپروا از ايشان نكردم واگر بر هيئت خود مىماندند همه را هلاك مىكردم ، پس خدا كفايت شرّ ايشان از مسلمانان نمود وباقيماندهء ايشان به خدمت حضرت رسول صلّى اللّه عليه وآله وسلّم رفتند كه به آن حضرت ايمان بياورند واز أو أمان بگيرند .\r\nوچون جناب أمير المؤمنين عليه السّلام با أصحاب خود به خدمت رسول خدا صلّى اللّه عليه وآله وسلّم برگشت وخبر را نقل كرد حضرت شاد شد ودعاى خير كرد براي أو وفرمود : پيش از تو آمدند آنها\r\n\r\n","description":"","footnote":"","page_name":" 637 ","page_number":637},
  {"content":"\r\n\r\nكه خدا ايشان را به تو نرسانيده بود ومسلمان شدند ومن اسلام ايشان را قبول كردم « 1 » .\r\nپنجم - به سند معتبر از سلمان رضى اللّه عنه روايت كرده‌اند كه : روزى حضرت رسول صلّى اللّه عليه وآله وسلّم در ابطح نشسته بود وبا جمعى از صحابه در خدمت آن حضرت نشسته بوديم وبا من سخن مىگفت ناگاه گردبادى پيدا شد وحركت كرد تا به نزديك آن حضرت رسيد واز ميان آن شخصي پيدا شد وگفت : يا رسول اللّه ! مرا قوم من به خدمت تو فرستاده‌اند وبه تو پناه آورده‌ايم واز تو أمان مىطلبيم ، گروهى از ما بر ما جور وستم كرده‌اند كسى را با من بفرست كه ميان ما وايشان موافق حكم خدا وكتاب خدا حكم كند وعهدها وپيمانهاى مؤكد از من بگير كه فردا بامداد أو را به تو برگردانم مگر آنكه حادثه‌اى از جانب خدا رخ نمايد كه مرا در آن اختياري نباشد .\r\nحضرت فرمود : تو كيستى وقوم تو كيستند ؟\r\nگفت : من عرفطة « 2 » پسر شمراخم از قبيلهء بنى نجاح ومن وجمعى از أهل من به آسمان مىرفتيم واز ملائكة خبرها مىشنيديم وچون تو مبعوث شدى ما را از آسمان منع كردند وبه تو ايمان آورديم وبعضي از قوم ما بر كفر خود مانده‌اند وبه تو ايمان نياوردند وميان ما وايشان اختلاف بهم رسيده وايشان به عدد وقوّت از ما بيشترند ومياه ومراعى ما را گرفته‌اند وبه ما وچهارپايان ما ضرر مىرسانند التماس داريم كسى را بفرستى كه به راستى ميان ما حكم كند .\r\nحضرت فرمود : روى خود را بگشا كه ما ببينيم تو را بر هيئت خود كه دارى .\r\nچون صورت خود را گشود مردى بود موى بسيار داشت وسرش بلند بود وديده‌هاى بلند داشت ودرازى ديده‌هايش در طول سرش بود وحدقه‌هايش كوتاه بود ودندانهايى داشت مانند دندانهاى درندگان ، پس حضرت عهد وپيمان از أو گرفت كه هركه را با أو همراه كند روز ديگر برگرداند ، پس متوجه أبو بكر شد وفرمود كه : با عرفطة برو وبه أحوال\r\n\r\n\r\n","description":"","footnote":"\r\n( 1 ) . ارشاد شيخ مفيد 1 / 339 ؛ إعلام الورى 180 ؛ خرايج 1 / 203 ؛ مناقب ابن شهرآشوب 2 / 102 .\r\n( 2 ) . در عيون المعجزات « غطرفه » آمده است .\r\n","page_name":" 638 ","page_number":638},
  {"content":"\r\n\r\nايشان برس وميان ايشان حكم كن به راستى .\r\nگفت : يا رسول اللّه ! اينها در كجايند ؟\r\nفرمود : در زير زمينند .\r\nأبو بكر گفت : من چگونه به زير زمين بروم وچگونه ميان ايشان حكم كنم وحال آنكه من زبان ايشان را نمىدانم ؟\r\nپس عمر را تكليف به رفتن نمود وأو مثل أبو بكر جواب گفت ، وبه عثمان گفت وأو نيز چنين جواب گفت ، پس حضرت أمير المؤمنين عليه السّلام را طلبيد وگفت : يا علي ! با برادر ما عرفطة برو وميان أو وقوم أو به راستى حكم كن ، حضرت در ساعت برخاست وشمشير خود را برداشت وبا عرفطة روانه شد .\r\nسلمان گفت : من همراه ايشان رفتم تا آنكه به ميان وادى صفا رسيدند پس حضرت به من نظر كرد وفرمود : خدا سعى تو را مزد دهد اى أبو عبد اللّه برگرد ، وزمين شكافته شد وايشان فرو رفتند ومن برگشتم وبسيار براي آن حضرت اندوهگين بودم ؛ وچون صبح شد حضرت رسول صلّى اللّه عليه وآله وسلّم با مردم نماز بامداد كرده آمد وبر كوه صفا نشست وصحابه برگرد آن حضرت برآمدند ، وبرگشتن أمير المؤمنين عليه السّلام دير شد وآفتاب بلند شد وهر كس سخنى مىگفت ومنافقان شماتت مىكردند ومىگفتند : الحمد للّه كه خدا ما را از أبو تراب راحت بخشيد وافتخار محمد به پسر عمّش برطرف شد ؛ تا آنكه ظهر شد وآن حضرت نماز ظهر را ادا نمود وبرگشت وباز در جاى خود قرار گرفت وبا أصحاب خود حديث مىفرمود ومردم اظهار نااميدى از مراجعت آن حضرت مىكردند تا آنكه وقت عصر داخل شد ونماز عصر را ادا فرمود وبرگشت وباز بر صفا نشست واندوه حضرت زيادة شد وشماتت منافقان مضاعف گرديد ونزديك شد كه آفتاب غروب كند ناگاه كوه صفا شكافته شد وأمير المؤمنين عليه السّلام مانند خورشيد تابان بيرون آمد وخون از شمشيرش مىريخت وعرفطة در خدمت آن حضرت بود ، پس حضرت رسول صلّى اللّه عليه وآله وسلّم برخاست وأمير المؤمنين عليه السّلام را در بر گرفت وميان دو ديده‌اش را بوسيد وفرمود : چرا تا اين زمان خورشيد جمال خود را از ما پنهان داشتى وما را به شماتت منافقان گذاشتى ؟\r\n\r\n","description":"","footnote":"","page_name":" 639 ","page_number":639},
  {"content":"\r\n\r\nحضرت فرمود : يا رسول اللّه ! رفتم بسوى جنّيان بسيار از منافقان وكافران كه طغيان كرده بودند بر عرفطة وقوم أو از منافقان ومن ايشان را به سه خصلت دعوت كردم : أول آنكه ايمان بياورند به خدا واقرار نمايند به پيغمبرى تو ، وقبول نكردند ؛ دوم آنكه جزيه بدهند ، باز قبول نكردند ؛ سوم آنكه صلح كنند با عرفطة وقوم أو كه بعضي از آب ومراعى از آنها باشد وبعضي از ايشان ، واين را نيز قبول نكردند ، پس شمشير كشيدم ونام خدا بردم وبر ايشان حمله كردم وهشتاد هزار كس ايشان را به قتل رسانيدم ، چون اين حال را مشاهده كردند راضى به صلح شدند وأمان طلبيدند ومسلمان شدند .\r\nپس عرفطة گفت : يا رسول اللّه ! خدا تو را وأمير المؤمنين عليه السّلام را از ما جزاى خير دهد ؛ ووداع كرد وبرگشت « 1 » .\r\nودر حديث معتبر معلّى بن خنيس از حضرت صادق عليه السّلام منقول است كه : در روز نوروز حضرت رسول صلّى اللّه عليه وآله وسلّم حضرت أمير المؤمنين عليه السّلام را به وادى جنّيان فرستاد كه از ايشان عهدها وپيمانها گرفت « 2 » .\r\nششم - در محاسن برقى وكتب معتبرهء ديگر مذكور است كه : حضرت رسول صلّى اللّه عليه وآله وسلّم روزى با أمير المؤمنين عليه السّلام نشسته بود ناگاه مردى پير آمد وبر آن حضرت سلام كرد وبرگشت ، حضرت فرمود : يا علي ! اين مرد پير را شناختى ؟ گفت : نمىشناسم ، حضرت فرمود كه : اين إبليس لعين است ، أمير المؤمنين عليه السّلام فرمود : يا رسول اللّه ! اگر مىدانستم كه آن است أو را ضربتي مىزدم وامّت تو را از أو خلاص مىكردم . پس شيطان برگشت وگفت : اى أبو الحسن ! ستم كردى بر من ، هرگز من شريك نطفهء دوستان تو نشده‌ام وهر كه دشمن توست نطفهء من پيشتر از نطفهء پدرش به رحم مادرش رسيده است « 3 » .\r\nهفتم - حميرى به سند معتبر روايت كرده است از حضرت صادق عليه السّلام كه : حق تعالى از ملك وپادشاهى واستيلاى بر جميع مخلوقات نداد به هيچ پيغمبر مثل آنچه به پيغمبر\r\n\r\n\r\n","description":"","footnote":"\r\n( 1 ) . عيون المعجزات 44 - 46 . ونيز رجوع شود به اليقين 260 .\r\n( 2 ) . المهذب البارع 1 / 194 .\r\n( 3 ) . محاسن 2 / 58 . ونيز رجوع شود به تفسير فرات كوفي 242 وتاريخ بغداد 3 / 290 .\r\n","page_name":" 640 ","page_number":640},
  {"content":"\r\n\r\nآخر الزمان صلّى اللّه عليه وآله وسلّم داده بود ، روزى آن حضرت گلوى شيطان را بر ستونى از ستونهاى مسجد فشرد كه زبانش به دست آن حضرت رسيد وفرمود : اگر نه دعاى سليمان بود كه از خدا طلبيد پادشاهى به أو داده شود كه احدى را بعد از أو سزاوار نباشد هرآينه شيطان را به شما مىنمودم « 1 » .\r\nهشتم - ابن شهرآشوب روايت كرده است كه : چون حضرت رسول صلّى اللّه عليه وآله وسلّم متوجه غزوهء حنين شد در اثناى راه علمها وبيرقها برگشت وعرض كردند به خدمت آن حضرت كه : يا رسول اللّه ! مار عظيمى راه را بر ما سد كرده است مانند كوه عظيمى ونمىتوانيم گذشت ، چون حضرت به نزديك أو رفت مار سر برداشت وگفت : السلام عليك يا رسول اللّه من هيثم بن طاح بن ابليسم وايمان به تو آورده‌ام وبا ده هزار نفر از أهل بيت خود آمده‌ام كه تو را يارى كنم بر حرب اين كافران ، حضرت فرمود كه : از سر راه دور شو وبا أهل خود از جانب راست ما بيا ، پس أو راه را گشود ومسلمانان عبور كردند « 2 » .\r\nنهم - در كتاب اختصاص از اصبغ بن نباته مروى است كه : در روز جمعه جناب أمير المؤمنين عليه السّلام بعد از عصر در مسجد كوفه نشسته بود ناگاه مرد بلندى آمد مانند بدويان وبر آن حضرت سلام كرد ، حضرت فرمود : چه شد آن جنّى كه به نزد تو مىآمد ؟\r\nگفت : يا أمير المؤمنين ! پيوسته به نزد من مىآيد .\r\nآن جناب فرمود كه : قصهء خود را براي اين جماعت نقل كن .\r\nگفت : پيش از بعثت حضرت رسول صلّى اللّه عليه وآله وسلّم در يمن خوابيده بودم ناگاه جنّى در نصف شب به نزد من آمد وسر پا بر من زد وگفت : بنشين ، هراسان برجستم ونشستم ، گفت :\r\nبشنو ، پس شعري چند خواند كه مضمون آنها اين است : « عجب دارم من از جنّيان وسوار شدن ايشان بر شتران در حالتي كه متوجهند بسوى مكة وطلب هدايت مىنمايند ، پس ياد كن ومتوجه شو بسوى برگزيدهء فرزندان هاشم وببين عزت وشرف أو را » ، چون صدا\r\n\r\n\r\n","description":"","footnote":"\r\n( 1 ) . قرب الإسناد 175 .\r\n( 2 ) . مناقب ابن شهرآشوب 1 / 138 .\r\n","page_name":" 641 ","page_number":641},
  {"content":"\r\n\r\nبرطرف شد متعجب شدم وبا خود گفتم كه : واللّه حادثه‌اى در فرزندان هاشم بهم رسيده است يا بهم خواهد رسيد ، پس ديگر مرا خواب نبرد ودر بقيهء آن شب وتمام روز متفكر بودم ؛ چون شب ديگر خوابيدم باز در نصف شب مردى سرپايى بر من زد وگفت : بنشين ، چون نشستم گفت : بشنو ، وباز شعري چند خواند كه مفادشان آنها بود كه گذشت ؛ وهمچنين در شب سوم آمد وباز مثل آن اشعار خواند ، پس من گفتم : آن كه مىگويى در كجاست ؟ گفت : در مكة ظاهر شده است ومردم را دعوت مىكند بسوى شهادت « لا إله إلّا اللّه ومحمد رسول اللّه » .\r\nچون صبح شد بر ناقهء خود سوار شدم ومتوجه مكهء معظمه شدم وچون داخل شدم أول كسى را كه ديدم أبو سفيان بود ، مرد پير گمراهى ، پس بر أو سلام كردم وپرسيدم : چون است حال شما ؟ گفت : ارزانى وفراوانى در ميان ما هست وليكن يتيم أبو طالب دين ما را فاسد گردانيده است ، گفتم : چه نام دارد ؟ گفت : محمد واحمد ، گفتم : در كجاست ؟ گفت :\r\nخديجة دختر خويلد را خواسته است ودر خانهء أو مىباشد ، پس سر ناقة را به آن جانب گردانيدم وچون به در خانهء خديجة رسيدم فرود آمدم وپاى ناقة را بستم ودر را كوبيدم ، خديجة گفت : كيست ؟ گفتم : محمد را مىخواهم ، گفت : پى كار خود برو نمىگذاريد محمد را يك ساعت در خانهء خود قرار بگيرد أو را آزار كرديد ودور كرديد واز شرّ شما به خانه گريخته است وباز أو را به حال خود نمىگذاريد ؟ گفتم : خدا رحم كند تو را من از يمن آمده‌ام وشايد خدا به بركت أو بر من منّت نهد ومرا هدايت كند ، مرا محروم مگردان از ديدن أو ؛ پس شنيدم كه محمد صلّى اللّه عليه وآله وسلّم گفت : در را براي أو بگشا ، چون داخل شدم ديدم كه نور از روى آن حضرت ساطع بود وبه عقب سرش رفتم مهر نبوّت را ديدم كه در پشت مباركش نقش گرفته است پس جاى آن را بوسيدم وشعري چند در مدح آن حضرت خواندم ودر آن اشعار به قصهء خبر دادن جنّى اشعار كردم ومسلمان شدم ومرا مرحبا گفت وگرامى داشت ، پس به يمن برگشتم .\r\nاصبغ بن نباته گفت : نام أو اسود بن قارب بود وبا آن حضرت به جنگ صفّين آمد ودر\r\n\r\n","description":"","footnote":"","page_name":" 642 ","page_number":642},
  {"content":"\r\n\r\nآن جنگ شهيد شد « 1 » .\r\nدهم - ابن شهرآشوب از مازن بن عصفور روايت كرده است كه گفت : در أول بعثت رسول خدا صلّى اللّه عليه وآله وسلّم گوسفندى از براي بتي كشتم ، از آن بت صدائى شنيدم كه : پيغمبرى مبعوث شده است از مضر پس بگذار بتي را كه تراشيده‌اند از حجر ؛ پس روز ديگر گوسفندى كشتم باز صدايى شنيدم كه : پيغمبرى مرسل آمد وكتابي منزل آورده « 2 » .\r\nيازدهم - ابن شهرآشوب روايت كرده است كه : تميم دارى در منزلي از منزلهاى راه شام فرود آمد وچون خواست بخوابد گفت : امشب من در أمان أهل اين وادىام - واين قاعدهء أهل جاهليت بود كه أمان از جنّيان وادى مىطلبيدند - ناگاه ندايى از آن صحرا شنيد كه : پناه به خدا ببر كه جنّيان كسى را أمان نمىدهند از آنچه خدا خواهد وبتحقيق كه پيغمبر امّيان مبعوث شده است وما در حجون در پى أو نماز كرديم ومكر شياطين برطرف شد وجنّيان را به تير شهاب از آسمان راندند برو به نزد محمد رسول پروردگار عالميان « 3 » .\r\nدوازدهم - ابن شهرآشوب روايت كرده است كه : بنى عذره بتي داشتند كه آن را « حمام » مىگفتند ، چون حضرت رسول صلّى اللّه عليه وآله وسلّم مبعوث شد از آن بت صدايى شنيدند كه شعري چند مىخواند به اين مضمون : « اى فرزندان هند بن حزام « 4 » ! ظاهر شد حق وهلاك شد حمام ودفع كرد شرك را اسلام » ، بعد از چند روز مردى طارق نام به نزد آن بت آمد كه آن را سجده كند صدايى شنيد : « اى طارق واى طارق ! مبعوث شد پيغمبر صادق ، آمد به وحى ناطق ، ظاهر شد ظاهر كنندهء حق در تهامه ، براي ياران اوست سلامت ، وبراي خاذلان اوست ندامت ، شما را وداع كردم وديگر سخن مرا نخواهيد شنيد تا روز قيامت » پس بت بر رو درافتاد وشكست .\r\n\r\n\r\n","description":"","footnote":"\r\n( 1 ) . اختصاص 181 - 183 .\r\n( 2 ) . مناقب ابن شهرآشوب 1 / 120 . ونيز رجوع شود به دلائل النبوة 2 / 255 .\r\n( 3 ) . مناقب ابن شهرآشوب 1 / 121 .\r\n( 4 ) . در مصدر « حرام » ذكر شده است .\r\n","page_name":" 643 ","page_number":643},
  {"content":"\r\n\r\nزيد بن ربيعه گفت : به خدمت پيغمبر صلّى اللّه عليه وآله وسلّم رفتم واين واقعه را عرض كردم ، فرمود :\r\nاين سخنان مؤمنان جنّ است ؛ پس ما را به اسلام دعوت كرد ومسلمان شديم « 1 » .\r\nسيزدهم - ابن شهرآشوب از خزيم بن فاتك اسدى روايت كرده است كه گفت : شتران خود را مىچرانيدم تا به وادى « أبرق » رسيدم ، در آنجا صداى هاتفى را شنيدم كه مىگفت : « اين است پيغمبر خدا صاحب خيرات ، آورده است سوره‌هاى ياسين وحاميمات » ، گفتم : تو كيستى ؟ گفت : منم مالك بن مالك « 2 » مرا فرستاده است رسول خدا بسوى قبيلهء نجد ، گفتم : چه بود اگر كسى شتران مرا نگاه مىداشت تا من به نزد أو مىرفتم وبه أو ايمان مىآوردم ؟ گفت : من نگاه مىدارم ؛ پس شتران را گذاشتم وبر يكى از آنها سوار شدم ومتوجه مدينه شدم ، چون به دروازهء مدينه رسيدم روز جمعه وقت زوال بود با خود گفتم در اينجا مىمانم تا نماز ايشان تمام شود بعد داخل مىشوم ، چون شتر خود را خوابانيدم مردى آمد وگفت : رسول خدا مىفرمايد داخل شو ، پس داخل شدم وچون مرا ديد فرمود : چه شد آن مرد پير كه ضامن شد براي تو كه شتران تو را به أهل تو برساند ؟ گفتم : خبري از أو ندارم ، فرمود : شترهاى تو را به سلامت به أهل تو رسانيد ، گفتم : شهادت مىدهم به يگانگى خدا وبه اينكه توئى پيغمبر خدا « 3 » .\r\nچهاردهم - روايت كرده‌اند كه : روزى عمر نشسته بود مردى از پيش أو گذشت ، عمر گفت : اين كاهن است وبا جن مربوط بود ، آن مرد گفت : اى عمر ! خدا به اسلام هدايت كرد هر جاهل را ودفع كرد به حق هر باطل را وغنى نمود به محمد صلّى اللّه عليه وآله وسلّم فقيران را وراست كرد به قرآن هر كجى را .\r\nعمر گفت : چند گاه است كه جنيه مصاحب خود را نديده‌اى ؟ گفت : پيش از آنكه مسلمان شوم به نزد من آمد وگفت : اى سلام ! حق ظاهر آمده وخواب پريشان نيست ونداى اللّه أكبر بلند شده است وبه اين سبب مسلمان شدم وديگر به نزد من نيامد .\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 122 . ونيز رجوع شود به كنز الفوائد 93 .\r\n( 2 ) . در مصدر بجاى « مالك بن مالك » ، « مالك » ذكر شده است .\r\n( 3 ) . مناقب ابن شهرآشوب 1 / 139 ، ودر آن خريم بن فاتك آمده است .\r\n","page_name":" 644 ","page_number":644},
  {"content":"\r\n\r\nمردى حاضر بود در مجلس عمر گفت : بر من چنين امرى واقع شد ، روزى در بيابان هموارى مىرفتم ناگاه ديدم مردى مىآيد از أسب تندتر وبه اندك زماني به نزديك ما رسيد وگفت : « اى احمد اى احمد ! خدا بلندتر وبزرگتر است ، اى احمد ! آمد بسوى تو آنچه خدا وعده داده بود از نيكى » پس به عقب ما آمد ورفت .\r\nپس مردى از أنصار گفت : من با دو رفيق متوجه شام شديم ودر بيابانى كه آبادانى نداشت فرود آمديم ناگاه سواره‌اى به ما ملحق شد وچهار نفر شديم وبسيار گرسنه بوديم ، ناگاه ديديم كه آهويى نزديك ما مىچريد پس برجستم وآهو را گرفتم ؛ آن مردى كه به ما ملحق شد گفت : اين آهو را رها كن كه من مكرر به اين راه آمده‌ام واين آهو را در اين موضع ديده‌ام وهيچ‌كس متعرض اين آهو نشده است ، من سخن أو را قبول نكردم وآهو را بستم ، چون پاسى از شب رفت صدايى از آن بيابان شنيدم كه مىگفت : اى چهار سوار تيزرفتار ! سر دهيد اين آهوى بيچاره را كه يتيمان صغير دارد ، پس ترسيدم وآهو را رها كردم ورفتيم به جانب شام ؛ وچون در برگشتن به آن موضع رسيديم صدايى از عقب ما آمد وما را بشارت داد به مبعوث شدن رسول خدا « 1 » .\r\nمؤلف گويد : روايات وحكايات خبر دادن جنّيان به حقيقت سيد پيغمبران زيادة از حدّ بيان است وبعضي در بحار مذكور است ، ومسخّر بودن جن وشياطين براي آن حضرت در أحوال أمير المؤمنين وساير أئمة عليهم السّلام مذكور خواهد شد ان شاء اللّه .\r\n\r\n\r\n","description":"","footnote":"\r\n( 1 ) . بحار الأنوار 18 / 97 به نقل از المنتقى في مولود المصطفى .\r\n","page_name":" 645 ","page_number":645},
  {"content":"\r\n . \r\n","description":"","footnote":"","page_name":" 646 ","page_number":646},
  {"content":"\r\n\r\n\r\nباب بيست ودوم در معجزات وخبر دادن از مغيّبات است ، واين نوع معجزهء آن حضرت از حدّ واحصاء بيرون است وبسيارى از آن در باب اعجاز قرآن گذشت وقليلي نيز در اينجا مذكور مىشود\r\n\r\n","description":"","footnote":"","page_name":" 647 ","page_number":647},
  {"content":"\r\n . \r\n","description":"","footnote":"","page_name":" 648 ","page_number":648},
  {"content":"\r\n\r\nأول - ابن طاووس از كتاب دلايل حميرى از امام جعفر صادق عليه السّلام روايت كرده است كه : جمعى از قريش به خدمت رسول خدا صلّى اللّه عليه وآله وسلّم آمدند براي حاجتي ، حضرت فرمود :\r\nفردا باران خواهد آمد ، چون فردا شد هوا از همه روز صافتر بود تا آنكه روز بلند شد ، پس يكى از أكابر قريش به نزد آن حضرت آمد وگفت : چه در كار بود تو را كه چنين سخنى بگويى ودروغ خود را ظاهر گردانى ؟ تو هرگز چنين نبودى ، ناگاه ابرى بلند شد وچندان باران آمد كه أهل مدينه به فرياد آمدند واستدعاى دعا كردند براي رفع آن ، پس حضرت دعا كرد كه : خداوندا ! بر حوالي ما بباران وبر ما مباران ، پس ابر از مدينه كنار رفت وبر أطراف مدينه مىباريد « 1 » .\r\nدوم - حميرى به سند موثق از حضرت صادق عليه السّلام روايت كرده است كه : رسول خدا صلّى اللّه عليه وآله وسلّم در روز بدر اشرفيها كه عباس همراه داشت از أو گرفت واز أو طلب فدا نمود گفت : يا رسول اللّه ! من غير اين ندارم ، حضرت فرمود : پس چه شد آنچه پنهان كردى نزد امّ الفضل زوجهء خود ؟ عباس گفت : گواهى مىدهم به وحدانيّت خدا وبه پيغمبرى تو زيرا كه هيچ‌كس حاضر نبود بغير از خدا در هنگامى كه آن را به أو سپردم « 2 » ، پس حق تعالى فرستاد كه : « بگو به آنها كه در دست شما هستند از أسيران كه اگر خدا بداند در دل شما نيكى به شما خواهد داد بهتر از آنچه گرفته شده است از شما » « 3 » وآخر عباس چنان صاحب مال شد كه بيست غلام أو تجارت مىكردند كه كمتر آنچه نزد هر يك بود بيست\r\n\r\n\r\n","description":"","footnote":"\r\n( 1 ) . فرج المهموم 222 .\r\n( 2 ) . قرب الإسناد 19 .\r\n( 3 ) . ترجمهء آيهء 70 سورهء انفال .\r\n","page_name":" 649 ","page_number":649},
  {"content":"\r\n\r\nهزار درهم بود ؛ اين معجزه متواتر است وخاصه وعامه به طرق متعددة روايت كرده‌اند « 1 » .\r\nسوم - راوندى وابن بابويه روايت كرده‌اند كه : روزى پيغمبر صلّى اللّه عليه وآله وسلّم نشسته بود ناگاه جماعتى به خدمت آن حضرت آمدند ، حضرت فرمود : آمده‌ايد از چيزى سؤال كنيد اگر مىخواهيد بگويم كه براي چه‌كار آمده‌ايد واگر خواهيد خود سؤال كنيد .\r\nگفتند : بلكه تو خبر ده ما را يا رسول اللّه .\r\nفرمود : آمده‌ايد سؤال كنيد كه نيكى را به كي مىبايد كرد ؟ سزاوار نيست نيكى كردن مگر نسبت به كسى كه صاحب حسب ودين باشد ؛ وآمده‌ايد كه سؤال كنيد از جهاد زنان ، بدرستى كه جهاد زنان نيكو معاشرت كردن با شوهر است ؛ وآمده‌ايد كه سؤال كنيد كه روزيها از كجا مىآيد ؟ خدا نخواسته است كه روزى دهد مؤمنان را مگر از جايى كه ندانند زيرا كه چون بنده جهت روزى خود را نمىداند دعا بسيار مىكند « 2 » .\r\nچهارم - راوندى وابن بابويه روايت كرده‌اند كه أبو عقبهء انصارى گفت : در خدمت رسول خدا صلّى اللّه عليه وآله وسلّم نشسته بودم كه گروهى از يهودان آمدند وگفتند : رخصت بطلب كه ما به مجلس آن حضرت درآييم ، چون داخل شدند گفتند : خبر ده ما را كه براي چه آمده‌ايم از تو سؤال كنيم ؟ حضرت فرمود : آمده‌ايد سؤال كنيد از أحوال ذو القرنين ، گفتند بلى ، فرمود : پسرى بود از أهل روم اطاعت‌كنندهء خدا پس خدا أو را دوست داشت وپادشاه روى زمين شد واز مغرب آفتاب تا مشرق آفتاب را طي كرد تا به يأجوج ومأجوج رسيد وسد را بنا كرد ، گفتند : شهادت مىدهيم كه اين حال أو بود ودر تورات نيز چنين نوشته است « 3 » .\r\nپنجم - ابن بابويه وراوندى روايت كرده‌اند از ابن عباس كه : أبو سفيان روزى به خدمت رسول خدا صلّى اللّه عليه وآله وسلّم آمد وگفت : يا رسول اللّه ! مىخواهم از تو سؤالي بكنم ، حضرت\r\n\r\n\r\n","description":"","footnote":"\r\n( 1 ) . رجوع شود به تفسير عياشى 2 / 69 وتفسير قمى 1 / 267 وتفسير فخر رازي 15 / 204 وأسباب النزول 245 .\r\n( 2 ) . قصص الأنبياء راوندى 293 به نقل از ابن بابويه .\r\n( 3 ) . قصص الأنبياء راوندى 293 به نقل از ابن بابويه .\r\n","page_name":" 650 ","page_number":650},
  {"content":"\r\n\r\nفرمود : اگر مىخواهى من بگويم چه مىخواهى بپرسى ؟ گفت : بگو ، فرمود : آمده‌اى از عمر من بپرسى كه چند سال خواهد شد ؟ گفت : بلى يا رسول اللّه ، فرمود : من شصت وسه سال زندگانى خواهم كرد ، أبو سفيان گفت : شهادت مىدهم كه تو راست مىگويى ، حضرت فرمود : به زبان گواهى مىدهى ودر دل ايمان ندارى ؛ ابن عباس گفت : بخدا سوگند كه چنان بود كه آن حضرت فرمود وأبو سفيان منافق بود ، يكى از شواهد نفاقش آن بود كه چون در آخر عمر نابينا شده بود روزى در مجلسي نشسته بوديم وحضرت علي بن أبي طالب عليه السّلام در آن مجلس بود پس مؤذن اذان گفت ، چون « اشهد ان محمدا رسول اللّه » گفت أبو سفيان گفت : كسى در اين مجلس هست كه از أو ملاحظه بايد نمود ؟ شخصي از حاضران گفت : نه ، أبو سفيان گفت : ببينيد اين مرد هاشمي نام خود را در كجا قرار داده است ؟ پس أمير المؤمنين عليه السّلام فرمود : خدا ديده‌ات را گريان گرداند اى أبو سفيان ، خدا چنين كرده است أو نكرده است زيرا حق تعالى فرموده است  وَرَفَعْنا لَكَ ذِكْرَكَ  « 1 » « وبلند كرديم از براي تو نام تو را » ، أبو سفيان گفت : خدا بگرياند ديدهء كسى را كه گفت در اينجا كسى نيست كه از أو ملاحظه بايد كرد ومرا بازى داد « 2 » .\r\nششم - ابن بابويه وراوندى وغير ايشان روايت كرده‌اند كه وائل بن حجر گفت : چون خبر پيغمبرى رسول خدا صلّى اللّه عليه وآله وسلّم به من رسيد من در پادشاهى عظيم بودم وقوم من مطيع من بودند وآنها را ترك كردم واختيار رضاى خدا ورسول كردم وبه خدمت آن حضرت رفتم ، چون به خدمت أو رسيدم اصحابش گفتند : سه روز قبل از آمدن تو ما را بشارت داد كه اينك وائل بن حجر آمد بسوى شما از زمين دور از حضرموت رغبت نماينده در اسلام واطاعت‌كننده وأو از بقيهء فرزندان پادشاهان است ، گفتم : يا رسول اللّه ! خبر ظهور تو هنگامى به من رسيد كه در پادشاهى وعزت بودم وخدا بر من منّت گذاشت كه همه را ترك كردم واختيار خدا ورسول خدا ودين خدا كردم وبراي اختيار دين حق آمده‌ام ؛ فرمود :\r\n\r\n\r\n","description":"","footnote":"\r\n( 1 ) . سورهء شرح : 4 .\r\n( 2 ) . قصص الأنبياء راوندى 294 به نقل از ابن بابويه .\r\n","page_name":" 651 ","page_number":651},
  {"content":"\r\n\r\nراست گفتى ، خداوندا ! بركت ده در وائل وفرزندان أو وفرزندان فرزندان أو « 1 » .\r\nهفتم - ابن بابويه وراوندى به سند معتبر روايت كرده‌اند از امام جعفر صادق عليه السّلام كه :\r\nروزى اسيرى چند به خدمت رسول خدا صلّى اللّه عليه وآله وسلّم آوردند وامر فرمود به كشتن ايشان بغير يك نفر از آنها ، آن مرد گفت : چرا مرا از ميان اينها رها كردى ؟ فرمود : جبرئيل مرا از جانب خدا خبر داد كه در تو پنج خصلت هست : غيرت شديد بر حرمت خود ؛ سخاوت ؛ خوش‌خويى ؛ راستگويى وشجاعت ، آن مرد گفت : واللّه راست گفتى واينها در من هست ؛ وبه اين سبب مسلمان شد « 2 » .\r\nهشتم - ابن بابويه وطبرسى وراوندى به سند موثق از حضرت صادق عليه السّلام روايت كرده‌اند كه : ناقهء رسول خدا صلّى اللّه عليه وآله وسلّم در جنگ تبوك ناپيدا شد ، منافقان گفتند : ما را از غيب خبر مىدهد ونمىداند كه ناقه‌اش در كجاست ؟ پس جبرئيل آمد وآن حضرت را خبر داد به سخن منافقان وخبر داد كه ناقة در فلان درّه است ومهار آن به درختى بند شده است ، حضرت رسول صلّى اللّه عليه وآله وسلّم فرمود ندا كردند ومردم جمع شدند پس فرمود : أيها الناس ! ناقهء من در فلان درّه است ، پس مردم دويدند وناقة را در آن مكان يافتند وآوردند « 3 » .\r\nنهم - صفار وغير أو به سندهاى معتبر از حضرت صادق عليه السّلام روايت كرده‌اند كه : چون رسول خدا صلّى اللّه عليه وآله وسلّم به غار رفت وأبو بكر با آن حضرت رفيق شد در غار اضطراب مىكرد ، حضرت براي تسلّى آن منافق فرمود : من كشتى جعفر طيار را مىبينم كه در دريا مضطرب است ، أبو بكر گفت : يا رسول اللّه تو مىبينى ؟ فرمود : بلى ، گفت : مىتوانى به من بنمايى ؟\r\nفرمود : نزديك من بيا ؛ پس دست مبارك بر ديده‌ها نابيناى آن ملعون كشيد وفرمود : نظر كن ، چون نظر كرد كشتى را ديد كه در دريا مضطرب است ؛ پس فرمود : نظر كن بسوى مدينه ، چون نظر كرد أنصار را ديد كه در مجلسهاى خود نشسته وبا يكديگر سخن\r\n\r\n\r\n","description":"","footnote":"\r\n( 1 ) . قصص الأنبياء راوندى 295 به نقل از ابن بابويه . ونيز رجوع شود به دلائل النبوة 5 / 349 ومجمع الزوائد 9 / 373 .\r\n( 2 ) . امالى شيخ صدوق 224 ؛ قصص الأنبياء راوندى 307 .\r\n( 3 ) . قصص الأنبياء راوندى 308 به نقل از ابن بابويه ؛ مجمع البيان 5 / 294 بدون ذكر سند ؛ كافى 8 / 221 .\r\n","page_name":" 652 ","page_number":652},
  {"content":"\r\n\r\nمىگويند ، پس آن ملعون در خاطر خود گفت : اكنون دانستم كه تو جادوگرى ، حضرت از باب استهزاء فرمود : صدّيق چون تو كسى است ، يعنى تو زنديقى نه صدّيق « 1 » .\r\nدهم - راوندى وديگران روايت كرده‌اند كه : رسول خدا صلّى اللّه عليه وآله وسلّم به نزد يهود بنى النضير آمد پس يكى از ايشان بىآنكه كسى را مطّلع گرداند بر بأم رفت كه سنگ عظيمى را بگرداند وبر سر آن حضرت بيندازد وحضرت در پاى قلعه‌اى از قلعه‌هاى ايشان نشسته بود ، پس جبرئيل خبر داد آن حضرت را كه ايشان چنين اراده‌اى دارند ، رسول خدا صلّى اللّه عليه وآله وسلّم برگشت به مدينه وخبر داد آنها را از اراده‌شان وآنها تصديق كردند ، حق تعالى برانگيخت بر آن كسى كه اين اراده را داشت نزديكترين خويشانش را كه أو را به قتل رسانيد « 2 » .\r\nيازدهم - خاصه وعامه به طرق متعددة روايت كرده‌اند كه : حاطب بن أبي بلتعة خبر ارادهء رسول خدا صلّى اللّه عليه وآله وسلّم را به رفتن مكة براي فتح به أهل مكة نوشت وبه زنى داد وفرستاد وهيچ‌كس را بر آن مطّلع نكرد ، پس جبرئيل خبر داد آن حضرت را ورسول خدا صلّى اللّه عليه وآله وسلّم أمير المؤمنين عليه السّلام ومقداد وزبير را فرستاد وفرمود : برويد بسوى باغي كه آن را « خاخ » مىگويند ودر آنجا زنى هست ونامهء حاطب با اوست كه به مشركان مكة نوشته است ؛ چون به آن موضع رسيدند آن زن را ديدند ومقداد وزبير هرچند تفحّص كردند نامه را نيافتند وآن زن منكر شد ، گفتند : ما نامه با أو نمىيابيم بايد برگرديم ، أمير المؤمنين عليه السّلام فرمود : پيغمبر خبر داده است كه نامه‌اى با اوست وشما مىگوئيد نامه را نمىيابيم ؟ ! پس شمشير كشيد وبر زن حمله كرد ، زن از ترس نامه را به أو داد .\r\nچون به خدمت رسول خدا صلّى اللّه عليه وآله وسلّم آوردند به حاطب فرمود : چرا چنين كردى وحطب براي خود به جهنم فرستادى ؟ گفت : يا رسول اللّه ! كافر نشدم وليكن ايشان بر من حق داشتند خواستم جزاى حقّ ايشان ادا كنم ، حضرت از غايت حلم عذر ناموجّه أو را قبول\r\n\r\n\r\n","description":"","footnote":"\r\n( 1 ) . بصائر الدرجات 422 در ضمن دو روايت ؛ تفسير قمى 1 / 190 . ونيز رجوع شود به مختصر بصائر الدرجات 29 .\r\n( 2 ) . خرايج 1 / 33 .\r\n","page_name":" 653 ","page_number":653},
  {"content":"\r\n\r\nنمود « 1 » .\r\nدوازدهم - راوندى روايت كرده است كه : حضرت رسول صلّى اللّه عليه وآله وسلّم در بعضي از سفرها عمار را فرستاد كه آب بياورد وشيطانى بصورت غلام سياهى متعرض أو شد وسه مرتبه عمار أو را بر زمين زد ، حضرت پيش از آنكه عمار بيايد خبر داد كه شيطان بصورت غلام سياهى متعرض عمار شد وخدا عمار را بر أو ظفر داد ، وچون عمار برگشت موافق فرمودهء آن حضرت خبر داد « 2 » .\r\nسيزدهم - راوندى از أبو سعيد خدري روايت كرده است كه : در بعضي از جنگها بيرون رفتيم ونه نفر وده نفر با يكديگر رفيق مىشديم وعمل را ميان خود قسمت مىكرديم ويكى از رفيقان ما كار سه نفر را مىكرد واز أو بسيار راضى بوديم ، چون احوالش را به حضرت عرض كرديم فرمود : أو مردى است از أهل جهنم ؛ چون به دشمن رسيديم وشروع به جنگ كرديم آن مرد تيرى بيرون آورد وخود را كشت ، چون به حضرت عرض كردند فرمود : گواهى مىدهم كه منم بنده ورسول خدا وخبر من دروغ نمىشود « 3 » .\r\nچهاردهم - راوندى روايت كرده است كه : أبو درداء در جاهليت بتي داشت كه آن را مىپرستيد ، چون آن حضرت مبعوث شد روزى عبد اللّه بن رواحه ومحمد بن مسلمه بىخبر به خانهء أو رفتند وبت أو را شكستند ، چون به خانه برگشت وبت خود را شكسته ديد به زن خود گفت : كي اين كار را نمود ؟ گفت : ندانستم من صدايى شنيدم وچون آمدم كسى را نديدم ، پس آن زن گفت : اگر اين بت كارى از آن مىآمد دفع ضرر از خود مىكرد ، أبو درداء گفت : راست مىگويى رخت مرا بياور ، پس جامهء خود را پوشيد وروانه شد كه به خدمت حضرت بيايد ومسلمان شود ، پيش از آنكه أو بيايد حضرت فرمود كه : اينك\r\n\r\n\r\n","description":"","footnote":"\r\n( 1 ) . خرايج 1 / 60 . ونيز رجوع شود به تفسير قمى 2 / 361 ومسند الحميدي 1 / 27 وسنن ترمذى 5 / 382 وصحيح مسلم 4 / 1941 و 1942 وسيرهء ابن هشام 4 / 398 .\r\n( 2 ) . خرايج 1 / 60 . ونيز رجوع شود به دلائل النبوة 7 / 124 .\r\n( 3 ) . خرايج 1 / 61 .\r\n","page_name":" 654 ","page_number":654},
  {"content":"\r\n\r\nأبو درداء مىآيد ومسلمان خواهد شد ، پس آمد ومسلمان شد « 1 » .\r\nپانزدهم - خاصه وعامه به طرق بسيار روايت كرده‌اند كه : حضرت رسول صلّى اللّه عليه وآله وسلّم أبو ذر غفارى رضى اللّه عنه را خبر داد از آنچه از عثمان لعين به أو خواهد رسيد وگفت : چگونه خواهد بود حال تو وقتي كه تو را از مكان تو بيرون كنند ؟ گفت : به مسجد الحرام خواهم رفت ، فرمود : اگر تو را از آنجا بيرون كنند چه خواهى كرد ؟ گفت : به شام مىروم ، فرمود :\r\nاگر از شام بيرون كنند تو را ؟ گفت : شمشير مىكشم تا كشته شوم ، حضرت فرمود : مكن وصبر كن ؛ وفرمود كه : تنها زندگى خواهى كرد وتنها خواهى مرد وتنها محشور خواهى شد وگروهى از أهل عراق تو را غسل وكفن ودفن خواهند كرد « 2 » . وأحاديث بسيار در اين باب در أحوال أبو ذر مذكور خواهد شد ان شاء اللّه تعالى .\r\nشانزدهم - از طرق خاصه وعامه متواتر است كه آن حضرت به فاطمه عليها السّلام گفت : أول كسى كه از أهل بيت من به من ملحق خواهد شد تو خواهى بود « 3 » .\r\nهفدهم - روايت كرده‌اند كه آن حضرت به زيد بن صوحان گفت كه : عضوى از تو پيش از تو به بهشت خواهد رفت ، پس در جنگ نهاوند دستش بريده شد « 4 » .\r\nهيجدهم - راوندى وديگران روايت كرده‌اند كه : امّ ورقهء انصاريه را شهيده مىگفتند ، پس بعد از وفات آن حضرت غلام وكنيز أو كشتند أو را « 5 » .\r\nنوزدهم - روايت كرده‌اند كه : از ولادت محمد بن الحنفية خبر داد وفرمود كه : من نام وكنيت خود را به أو بخشيدم « 6 » .\r\nبيستم - روايت كرده‌اند كه : آن حضرت روزى حجامت كرد وخون را به عبد اللّه بن\r\n\r\n\r\n","description":"","footnote":"\r\n( 1 ) . خرايج 1 / 64 . ونيز رجوع شود به دلائل النبوة 6 / 301 .\r\n( 2 ) . رجوع شود به خرايج 1 / 65 وتفسير قمى 1 / 294 وسيرهء ابن هشام 4 / 524 ودلائل النبوة 5 / 221 .\r\n( 3 ) . خرايج 1 / 65 ؛ كفاية الأثر 124 ؛ ذخائر العقبى 40 ؛ صحيح مسلم 4 / 1905 ؛ العقد الفريد 3 / 231 ؛ جامع الأصول 10 / 86 و 87 .\r\n( 4 ) . خرايج 1 / 66 . ونيز رجوع شود به تاريخ بغداد 8 / 440 وأسد الغابة 2 / 364 .\r\n( 5 ) . خرايج 1 / 66 ؛ دلائل النبوة 6 / 381 .\r\n( 6 ) . خرايج 1 / 66 ؛ طبقات ابن سعد 5 / 68 ؛ دلائل النبوة 6 / 380 .\r\n","page_name":" 655 ","page_number":655},
  {"content":"\r\n\r\nزبير داد كه بريزد ، چون عبد اللّه بيرون آمد خون را خورد وبرگشت ، حضرت فرمود : گمان دارم كه خون را خوردى ، گفت : بلى ، رسول خدا صلّى اللّه عليه وآله وسلّم فرمود كه : پادشاه خواهى شد وواي بر مردم از تو وواي بر تو از مردم « 1 » .\r\nبيست ويكم - از طريق شيعه وسنّى متواتر است كه حضرت رسول صلّى اللّه عليه وآله وسلّم خبر داد كه : يكى از زنان من بر شترى سوار خواهد شد كه پشم روى آن شتر بسيار باشد وبه جنگ وصىّ من خواهد رفت وچون به منزل « حواب » برسد سگان آن منزل بر سر راه آن فرياد كنند ؛ وچون عايشه به جنگ أمير المؤمنين عليه السّلام رفت بر چنان شترى سوار شد وچون به حواب رسيد سگهاى حواب بر سر راهش فرياد كردند « 2 » .\r\nبيست ودوم - از طريق خاصه وعامه متواتر است از امّ سلمه وغير أو كه عمار در مسجد حضرت رسول صلّى اللّه عليه وآله وسلّم خشت مىآورد حضرت خاك از سينهء أو پاك كرد وفرمود كه : اى عمار ! تو را خواهند كشت گروهى كه بر امام زمان خروج كنند وستمكار باشند ؛ وفرمود : آخر خوراك تو در دنيا شربتى از شير خواهد بود « 3 » ؛ وهمه واقع شد .\r\nبيست وسوم - از جانبين متواتر است كه : رسول خدا صلّى اللّه عليه وآله وسلّم در مجالس بسيار از شهادت أمير المؤمنين عليه السّلام خبر داد وفرمود كه : ريش تو از خون سر تو خضاب خواهد شد « 4 » ؛ وبه آن سبب آن حضرت خضاب نمىكرد وانتظار آن وعده مىكشيد .\r\nبيست وچهارم - متواتر است كه رسول خدا صلّى اللّه عليه وآله وسلّم به أمير المؤمنين عليه السّلام گفت : يا علي ! زود باشد كه قتال كنى با سه طايفه : أول آنها كه با تو بيعت كنند وبيعت تو را بشكنند ، يعنى طلحه وزبير ؛ دوم آنها كه به جور وظلم بر تو خروج كنند ، يعنى معاوية وأصحاب أو ؛ سوم\r\n\r\n\r\n","description":"","footnote":"\r\n( 1 ) . رجوع شود به خرايج 1 / 67 .\r\n( 2 ) . رجوع شود به خرايج 1 / 67 والفتوح 2 / 455 و 457 ودلائل النبوة 6 / 410 - 411 والبداية والنهاية 6 / 217 والصواعق المحرقة 184 .\r\n( 3 ) . رجوع شود به خرايج 1 / 124 وأسد الغابة 4 / 127 ومناقب خوارزمي 124 ومستدرك حاكم 3 / 435 .\r\n( 4 ) . خرايج 1 / 122 ؛ دلائل النبوة 6 / 438 - 439 ؛ أسد الغابة 4 / 109 و 110 ؛ الصواعق المحرقة 191 ؛ مستدرك حاكم 3 / 152 و 153 .\r\n","page_name":" 656 ","page_number":656},
  {"content":"\r\n\r\nخارجيان كه از دين به در روند مانند تير كه از نشانه به در رود « 1 » . ومكرر فرمود : يا علي ! تو بعد از من قتال خواهى كرد بر تأويل قرآن چنانكه من قتال كردم بر تنزيل قرآن « 2 » .\r\nبيست وپنجم - متواتر است از طريق مؤالف ومخالف كه : حضرت در مجالس بسيار از شهادت حضرت امام حسين عليه السّلام وأصحاب آن حضرت ومكان شهادت ايشان وكشندگان ايشان را خبر داد وخاك كربلا را به امّ سلمه داد وخبر داد كه در هنگام شهادت آن حضرت اين خاك خون خواهد شد « 3 » .\r\nبيست وششم - خاصه وعامه به طرق بسيار روايت كرده‌اند : خبر داد آن حضرت از شهادت حضرت امام رضا عليه السّلام ومدفون شدن آن حضرت در خراسان « 4 » .\r\nبيست وهفتم - به طرق بسيار از أبو سعيد خدري وغير أو روايت كرده‌اند كه : روزى جناب رسول صلّى اللّه عليه وآله وسلّم غنيمتى قسمت مىفرمود ، مردى از قبيلهء تميم گفت : عدالت كن يا رسول اللّه ، حضرت فرمود : واي بر تو ! اگر من عدالت نكنم كي عدالت خواهد كرد ؟ ! پس مردى از صحابه گفت : رخصت بده كه من أو را بكشم ، حضرت فرمود : مكش أو را بدرستى كه أو را أصحابي چند خواهد بود كه شما نماز وروزهء خود را در پيش نماز وروزهء ايشان حقير شماريد واز دين بيرون خواهيد رفت مانند تير كه از نشانه بيرون رود وسر كردهء ايشان مردى خواهد بود فراخ چشم وسياه رو وپستانى داشته باشد مانند پستان زنان .\r\nأبو سعيد گفت : من در خدمت أمير المؤمنين عليه السّلام بودم در جنگ خوارج نهروان كه از ميان كشتگان بدر آوردند آن مرد را با آن صفت كه حضرت فرموده بود « 5 » .\r\n\r\n\r\n","description":"","footnote":"\r\n( 1 ) . خرايج 1 / 123 ؛ مستدرك حاكم 3 / 150 .\r\n( 2 ) . بشارة المصطفى 142 . ونيز رجوع شود به ترجمة الامام على من تاريخ دمشق 3 / 163 - 172 .\r\n( 3 ) . إعلام الورى 33 ؛ المعجم الكبير 3 / 106 - 110 ؛ دلائل النبوة 6 / 468 - 470 ؛ كفاية الطالب 426 .\r\n( 4 ) . عيون أخبار الرضا 2 / 255 ؛ فرائد السمطين 2 / 188 و 190 و 191 .\r\n( 5 ) . خرايج 1 / 68 ؛ صحيح مسلم 2 / 744 ؛ دلائل النبوة 6 / 427 ؛ الوفا بأحوال المصطفى 315 .\r\n","page_name":" 657 ","page_number":657},
  {"content":"\r\n\r\nبيست وهشتم - روايت كرده‌اند كه : آن حضرت از بنا كردن شهر بغداد خبر داد « 1 » .\r\nبيست ونهم - راوندى روايت كرده است كه مردى به خدمت حضرت رسول صلّى اللّه عليه وآله وسلّم آمد وگفت : دو روز است طعام نخورده‌ام ، حضرت فرمود : برو به بازار ، چون روز ديگر شد گفت : يا رسول اللّه ! ديروز رفتم به بازار وچيزى نيافتم وبىشام خوابيدم ، فرمود : برو به بازار ، چون به بازار آمد ديد كه قافله آمده است ومتاعي آورده‌اند پس از آن متاع خريد وبه يك اشرفى نفع از أو خريدند واشرفى را گرفت وبه خانه برگشت ، روز ديگر به خدمت آن حضرت آمد وگفت : در بازار چيزى نيافتم ، حضرت فرمود كه : از فلان قافله متاعي خريدى ويك دينار ربح يا فتى ؟ گفت : بلى ، فرمود : پس چرا دروغ گفتى ؟ گفت :\r\nگواهى مىدهم كه تو صادقي واز براي اين انكار كردم كه بدانم كه آنچه مردم مىكنند تو مىدانى يا نه ؟ ويقين من به پيغمبرى تو زيادة گرديد .\r\nپس حضرت فرمود : هركه از مردم بىنياز گردد وسؤال نكند خدا أو را غنى مىگرداند ، وهركه بر خود در سؤال بگشايد خدا بر أو هفتاد در فقر را مىگشايد كه هيچ چيز آنها را سد نمىكند ؛ پس بعد از آن ديگر آن مرد از كسى سؤال نكرد وحالش نيكو شد « 2 » .\r\nسىام - راوندى به سند معتبر از جابر جعفى از حضرت امام محمد باقر عليه السّلام روايت كرده است : روزى حضرت رسول صلّى اللّه عليه وآله وسلّم مىگذشت ديد كه حضرت أمير المؤمنين عليه السّلام وزبير ايستاده‌اند وبا يكديگر سخن مىگفتند ، حضرت فرمود كه : اى زبير ! چه مىگويى با على ؟ واللّه أول كسى كه از عرب بيعت أو را خواهد شكست تو خواهى بود « 3 » .\r\nسى ويكم - روايت كرده است كه : چون آن حضرت لشكر فرستاد براي گرفتن أكيدر فرمود : چون به آنجا خواهيد رسيد أو مشغول شكار گاو كوهى خواهد بود ؛ وچنان شد « 4 » .\r\nسى ودوم - چون معاذ بن جبل را به يمن فرستاد فرمود كه : بعد از اين مرا نخواهى\r\n\r\n\r\n","description":"","footnote":"\r\n( 1 ) . خرايج 1 / 69 .\r\n( 2 ) . خرايج 1 / 89 .\r\n( 3 ) . خرايج 1 / 97 .\r\n( 4 ) . خرايج 1 / 101 ؛ دلائل النبوة 5 / 250 .\r\n","page_name":" 658 ","page_number":658},
  {"content":"\r\n\r\nديد ؛ وچنان شد « 1 » .\r\nسى وسوم - راوندى از حضرت صادق عليه السّلام روايت كرده است كه : در غزوهء بنى المصطلق باد عظيمى وزيد ، حضرت فرمود : سبب اين باد آن است كه منافقى در مدينه مرده است ، چون به مدينه آمدند رفاعة بن زيد كه از عظماى منافقان بود مرده بود « 2 » .\r\nسى وچهارم - راوندى روايت كرده است كه : حضرت رسول صلّى اللّه عليه وآله وسلّم نامه‌اى نوشت به قيس بن عرنهء بجلى وأو را طلبيد وأو با خويلد بن حارث كلبى آمد ، وچون نزديك مدينه رسيدند خويلد ترسيد از آمدن به خدمت آن حضرت ، قيس به أو گفت : اگر مىترسى در اين كوه باش تا من بروم واگر ببينم كه ارادهء ضررى ندارد تو را اعلام مىكنم ؛ چون قيس داخل مسجد شد گفت : يا محمد ! من ايمنم ؟ فرمود : بلى تو را أمان دادم با رفيق تو كه در فلان كوه أو را گذاشتى ، پس قيس گفت : گواهى مىدهم به وحدانيّت خدا ورسالت تو ؛ وبا آن حضرت بيعت كرد واز پى خويلد فرستاد وأو نيز آمد مسلمان شد ، پس حضرت فرمود : اگر قوم تو از تو برگشتند خدا ورسول تو را كافى است « 3 » .\r\nسى وپنجم - ابن شهرآشوب وراوندى وكلينى از حضرت صادق عليه السّلام روايت كرده‌اند كه : أبو ذر به خدمت رسول خدا صلّى اللّه عليه وآله وسلّم آمد وگفت : از مدينه دلتنگ شده‌ام رخصت فرما كه من وپسر برادرم برويم به « غابه » - كه موضعي است در حجاز - ، حضرت فرمود :\r\nاگر خواهى برو امّا مىترسم كه قبيله‌اى از عرب تو را غارت كنند وپسر برادرت را بكشند وبيايى نزد من وبر عصاي خود تكيه كنى وبگويى كه : پسر برادرم را كشتند وگله‌ام را بردند ؛ چون أبو ذر رفت به آن موضع قبيلهء بنى فزاره بر أو غارت آوردند وگوسفندانش را بردند وپسر برادرش را كشتند وبه خدمت آن حضرت آمد وبر عصاي خود تكيه كرد وخود هم زخمى خورده بود وگفت : راست گفتند خدا ورسول ، آنچه\r\n\r\n\r\n","description":"","footnote":"\r\n( 1 ) . خرايج 1 / 102 .\r\n( 2 ) . خرايج 1 / 102 .\r\n( 3 ) . خرايج 1 / 103 .\r\n","page_name":" 659 ","page_number":659},
  {"content":"\r\n\r\nفرمودى همه واقع شد « 1 » .\r\nسى وششم - راوندى روايت كرده است كه : رسول خدا صلّى اللّه عليه وآله وسلّم در غزوهء ذات الرقاع مردى را ديد از قبيلهء محارب كه أو را عاصم مىگفتند وگفت : يا محمد ! آيا غيب مىدانى ؟\r\nحضرت فرمود : غيب را بغير از خدا كسى نمىداند ، آن ملعون گفت : اين شتر خود را من دوست‌تر مىدارم از خداى تو ، حضرت فرمود كه : خدا از علم غيب خود مرا خبر داده است كه قرحه‌اى در پايين روى تو بهم خواهد رسيد وبه دماغ تو خواهد رسيد وبه همان قرحه به جهنم واصل خواهى شد ؛ چون برگشت به قبيلهء خود آن قرحه در ذقنش بهم رسيد وسرايت كرد به دماغش ومىگفت : راست گفت آن قرشي ، تا به جهنم واصل شد « 2 » .\r\nسى وهفتم - خاصه وعامه روايت كرده‌اند كه آن حضرت به عباس عمّ خود فرمود :\r\nواي بر فرزندان من از فرزند تو ، گفت : يا رسول اللّه ! اگر رخصت مىدهى خود را خصى كنم كه فرزند از من بهم نرسد ، حضرت فرمود : اين امرى است كه مقدّر شده است « 3 » .\r\nسى وهشتم - از طرق خاصه وعامه متواتر است كه حضرت رسول صلّى اللّه عليه وآله وسلّم خبر داد كه : بنى اميّه هزار ماه پادشاهى خواهند كرد ، واز كفر وضلالت وبدعتهاى ايشان خبر داد « 4 » .\r\nسى ونهم - از طرق خاصه وعامه متواتر است كه آن حضرت خبر داد كه : نامه‌اى كه قريش نوشته بودند وپيمان بسته بودند بر عداوت بني هاشم ودورى ايشان ودر كعبه گذاشته بودند ارضه همه را ليسيده است وبغير نام خدا چيزى در آن نمانده است ، چنانكه بعد از اين مذكور خواهد شد « 5 » .\r\nچهلم - ابن قولويه وراوندى وابن شهرآشوب وديگران به طرق متعددة روايت\r\n\r\n\r\n","description":"","footnote":"\r\n( 1 ) . رجوع شود به مناقب ابن شهرآشوب 1 / 154 وخرايج 1 / 105 وكافى 8 / 126 .\r\n( 2 ) . خرايج 1 / 104 .\r\n( 3 ) . من لا يحضره الفقيه 1 / 252 ؛ خرايج 1 / 106 .\r\n( 4 ) . رجوع شود به كافى 4 / 159 و 8 / 222 ودلائل النبوة 6 / 510 .\r\n( 5 ) . خرايج 1 / 85 و 86 ؛ سيرهء ابن هشام 2 / 377 ؛ حياة الحيوان الكبرى 1 / 30 .\r\n","page_name":" 660 ","page_number":660},
  {"content":"\r\n\r\nكرده‌اند كه : روزى حضرت رسول صلّى اللّه عليه وآله وسلّم نشسته بود وأمير المؤمنين عليه السّلام وفاطمه عليها السّلام وحسن وحسين عليهما السّلام نزد آن حضرت نشسته بودند فرمود : قبرهاى شما پراكنده ومتفرق خواهد بود ، امام حسين عليه السّلام پرسيد كه : آيا خواهيم مرد يا كشته خواهيم شد ؟ حضرت فرمود كه : اى فرزند ! تو به ستم كشته خواهى شد وبرادرت به ستم كشته خواهد شد وپدرت به ستم كشته خواهد شد وفرزندان شما در زمين رانده وستم رسيده خواهند بود ، امام حسين عليه السّلام گفت : آيا كسى ما را با اين پراكندگى قبرها زيارة خواهد كرد ؟ حضرت فرمود كه : بلى طايفه‌اى از امّت من زيارة شما خواهند كرد براي صله واحسان به من چون روز قيامت شود ايشان را دريابم واز أهوال آن روز نجات دهم « 1 » .\r\nچهل ويكم - ابن طاووس از امام جعفر صادق عليه السّلام روايت كرده است كه أمير المؤمنين عليه السّلام گفت : روزى نزد رسول خدا صلّى اللّه عليه وآله وسلّم نشسته بودم فرمود كه : نه نفر از حضرموت خواهند آمد وشش نفر از ايشان مسلمان خواهند شد وسه نفر مسلمان نخواهند شد ؛ پس جمعى از آنها كه حاضر بودند شك كردند ومن گفتم : راست است گفتهء خدا ورسول البتة چنين خواهد شد كه تو فرمودى يا رسول اللّه ، حضرت فرمود : يا علي ! تويى صدّيق أكبر وپادشاه مؤمنان وپيشواى ايشان تو مىبينى آنچه من مىبينم ومىدانى آنچه من مىدانم وأول كسى كه به من ايمان آورد تو بودى وخدا تو را چنين آفريده است وشك وگمراهى را از تو برداشته است توئى هدايت كنندهء قوم ووزير راستگو .\r\nچون روز ديگر صبح شد وحضرت رسول صلّى اللّه عليه وآله وسلّم در مجلس خود قرار گرفت ومن در جانب راست أو نشستم نه نفر از حضرموت آمدند وسلام كردند وگفتند : يا محمد ! اسلام را بر ما عرض كن ، پس شش نفر مسلمان شدند وسه نفر نشدند ، پس حضرت به يكى از آن سه نفر كه مسلمان نشدند فرمود : تو بزودى به صاعقه خواهى مرد ، ديگرى را فرمود :\r\nأفعى تو را خواهد گزيد وبه آن خواهى مرد ، سومى را فرمود : به طلب شتران خود بيرون\r\n\r\n\r\n","description":"","footnote":"\r\n( 1 ) . رجوع شود به كامل الزيارات 58 - 59 وخرايج 2 / 491 ومناقب ابن شهرآشوب 2 / 238 وإعلام الورى 34 .\r\n","page_name":" 661 ","page_number":661},
  {"content":"\r\n\r\nخواهى رفت وفلان طايفه تو را خواهند كشت ؛ بعد از اندك زماني آنها كه مسلمان شده بودند برگشتند وگفتند : يا رسول اللّه ! هر يك از آن سه نفر به آنچه فرموده بودى كشته شدند وما صاحب يقين شديم به حقيقت تو وآمديم اسلام خود را تازه كنيم وگواهى مىدهيم كه تويى امين بر زندگان ومردگان « 1 » .\r\nچهل ودوم - طبرسى وغير أو از محدثان به طرق متعددة از عايشه وغير أو روايت كرده‌اند كه : حضرت رسول صلّى اللّه عليه وآله وسلّم خبر داد از كشته شدن حجر بن عدي وأصحاب أو ومعاوية ايشان را به ظلم شهيد كرد « 2 » .\r\nچهل وسوم - طبرسى وغير أو از محدثان خاصه وعامه روايت كرده‌اند از أيوب بن بشير وغير أو كه : رسول خدا صلّى اللّه عليه وآله وسلّم روزى به سنگستان مدينه رسيد وايستاد وفرمود : « انا للّه وانا اليه راجعون » ، أصحاب مضطرب شدند وگمان كردند حادثه‌اى بر ايشان واقع خواهد شد ، حضرت فرمود : نيكان امّت من در اين حرّه شهيد خواهند شد . پس يزيد مسلم بن عقبه را بر سر مدينه فرستاد در سال شصت وسه از هجرت وچندين هزار كس از صحابه را در آن حرّه كشت كه هفتصد نفر ايشان قاريان قرآن بودند « 3 » .\r\nچهل وچهارم - طبرسى وديگران روايت كرده‌اند كه : آن حضرت خبر داد كه عبد اللّه بن عباس وزيد بن أرقم نابينا خواهند شد در آخر عمر ؛ وچنان شد « 4 » .\r\nچهل وپنجم - طبرسى وغير أو روايت كرده‌اند از سعيد بن مسيب كه : برادر مادرى امّ سلمه را پسرى بهم رسيد وأو را وليد نام كردند ، رسول خدا صلّى اللّه عليه وآله وسلّم فرمود : فرزند خود را به نامهاى فرعونهاى خود نام مكنيد ، نامش را تغيير دهيد بدرستى كه در امّت من مردى بهم خواهد رسيد كه أو را وليد گويند واز براي امّت من بدتر از فرعون خواهد بود ؛ چون\r\n\r\n\r\n","description":"","footnote":"\r\n( 1 ) . اليقين 504 .\r\n( 2 ) . إعلام الورى 33 ؛ مناقب ابن شهرآشوب 2 / 306 ؛ كنز العمال 13 / 587 ؛ تاريخ يعقوبي 2 / 231 ؛ دلائل النبوة 6 / 457 .\r\n( 3 ) . رجوع شود به إعلام الورى 34 ودلائل النبوة 6 / 473 و 474 والبداية والنهاية 6 / 238 و 239 .\r\n( 4 ) . إعلام الورى 34 و 35 ؛ دلائل النبوة 6 / 478 و 479 .\r\n","page_name":" 662 ","page_number":662},
  {"content":"\r\n\r\nوليد بن يزيد بهم رسيد اثر فرمودهء رسول خدا صلّى اللّه عليه وآله وسلّم ظاهر شد « 1 » .\r\nچهل وششم - خاصه وعامه از رسول خدا صلّى اللّه عليه وآله وسلّم روايت كرده‌اند كه فرمود : چون فرزندان أبى العاص سى مرد شوند دين خدا را فاسد گردانند وبندگان خدا را خدمتكار خود گردانند ومالهاى خدا را متصرف شوند ؛ ودر حقّ مروان فرمود : پدر چهار ظالم جبار خواهد بود « 2 » .\r\nچهل وهفتم - خاصه وعامه روايت كرده‌اند كه : جبرئيل آن حضرت را خبر داد از مردن نجاشي پادشاه حبشه ، پس مردم را در بقيع جمع كرد وبر نجاشي نماز كرد وجنازهء أو را ديد ؛ بعد از آن خبر رسيد كه نجاشي در آن روز مرده بود « 3 » .\r\nچهل وهشتم - روايت كرده‌اند كه : در شبى كه اسود عنسى در يمن كشته شد حضرت به كشته شدن أو وكشندهء أو خبر داد « 4 » .\r\nچهل ونهم - به طرق بسيار منقول است كه : چون رسول خدا صلّى اللّه عليه وآله وسلّم جعفر طيار را به جنگ موته فرستاد روزى فرمود : الحال زيد بن حارثه كشته شد وعلم را جعفر طيار گرفت پس فرمود : الحال جعفر را دستهايش را جدا كردند وشهيد شد وخدا أو را دو بال داد كه در بهشت پرواز كند ، پس فرمود : علم را عبد اللّه بن رواحه گرفت وشهيد شد ، پس فرمود : علم را خالد گرفت ودشمنان گريختند ؛ پس در آن وقت برخاست وبه خانهء جعفر رفت وفرزندانش را طلبيد وتعزيت فرمود « 5 » .\r\nپنجاهم - ابن شهرآشوب وغير أو روايت كرده‌اند كه : روزى آن حضرت نظر كرد بسوى ذراعهاى سراقة بن مالك كه باريك وپرمو بود پس فرمود : چگونه خواهد بود\r\n\r\n\r\n","description":"","footnote":"\r\n( 1 ) . إعلام الورى 35 ؛ دلائل النبوة 6 / 505 - 506 .\r\n( 2 ) . إعلام الورى 35 ؛ دلائل النبوة 6 / 507 - 508 .\r\n( 3 ) . مناقب ابن شهرآشوب 1 / 146 . ونيز رجوع شود به أسباب النزول 144 .\r\n( 4 ) . مناقب ابن شهرآشوب 1 / 148 ؛ البداية والنهاية 6 / 314 .\r\n( 5 ) . رجوع شود به مناقب ابن شهرآشوب 1 / 148 وخرايج 1 / 121 وتاريخ طبري 2 / 151 - 152 وسيرهء ابن هشام 4 / 380 .\r\n","page_name":" 663 ","page_number":663},
  {"content":"\r\n\r\nحال تو در هنگامى كه دسترنجهاى پادشاه عجم را در دستهاى خود كرده باشى ؟ چون در زمان عمر فتح مداين كردند عمر أو را طلبيد ودسترنجهاى پادشاه عجم را در دستهاى أو كرد ؛ وآن حضرت فرمود : چون مصر را فتح كنيد قبطيان را مكشيد كه ماريه مادر إبراهيم از ايشان است ؛ وفرمود : روميه را فتح خواهيد كرد چون آن را فتح كنيد كليسايى كه در جانب شرقي آن واقع است مسجد كنيد « 1 » .\r\nپنجاه ويكم - از طريق خاصه وعامه متواتر است كه : در جنگ خيبر علم را به أبو بكر داد وبه جنگ فرستاد وأو گريخت ؛ پس به عمر داد وفرستاد وأو نيز گريخت ؛ پس فرمود :\r\nعلم را به كسى خواهم داد كه خدا ورسول را دوست دارد وخدا ورسول أو را دوست دارند وحمله‌آورنده است وهرگز نگريخته است وبر دست أو خدا فتح خواهد كرد ؛ پس روز ديگر علم را به أمير المؤمنين علي عليه السّلام داد وفتح كرد « 2 » .\r\nپنجاه ودوم - متواتر است كه : روزى كه آن حضرت در شبش به معراج رفته بود خبر داد به رفتن معراج وفرمود : قافلهء قريش را در فلان موضع ديدم وشترى از ايشان گريخته بود ؛ ونشانى چند فرمود وفرمود كه : در فلان روز نزد طلوع آفتاب داخل خواهند شد ؛ وهمه موافق بود « 3 » .\r\nپنجاه وسوم - ابن شهرآشوب وديگران روايت كرده‌اند كه : قبيلهء بنو لحيان خبيب بن عدي را أسير كردند وبه أهل مكة فروختند ، وچون أهل مكة أو را بر دار كشيدند أو گفت :\r\n« السلام عليك يا رسول اللّه » ، حضرت در آن وقت در مدينه ميان أصحاب خود نشسته بود فرمود : « وعليك السلام » وگريست وفرمود : اينك خبيب بر من سلام مىكند در مكة وقريش أو را كشتند « 4 » .\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 148 و 149 .\r\n( 2 ) . رجوع شود به مجمع البيان 5 / 120 وطرائف 55 وسيرهء ابن كثير 3 / 353 ومناقب ابن المغازلي 180 وسيرهء ابن هشام 3 / 334 ودلائل النبوة 4 / 209 .\r\n( 3 ) . تفسير عياشى 2 / 138 ؛ مجمع البيان 3 / 395 ؛ قصص الأنبياء راوندى 326 .\r\n( 4 ) . مناقب ابن شهرآشوب 1 / 151 . ونيز رجوع شود به البداية والنهاية 4 / 68 .\r\n","page_name":" 664 ","page_number":664},
  {"content":"\r\n\r\nپنجاه وچهارم - ابن شهرآشوب روايت كرده است كه : سائلى به خدمت آن حضرت آمد وچيزى سؤال كرد ، حضرت فرمود : بنشين تا بهم رسد ، پس مردى آمد وكيسه‌اى نزد آن حضرت گذاشت وگفت : يا رسول اللّه ! اين چهارصد درهم است به مستحق برسان ، حضرت فرمود : اى سائل ! بيا واين چهارصد اشرفى را بگير ، صاحب مال گفت : يا رسول اللّه ! اين اشرفى نيست نقره است ، حضرت فرمود : مرا به دروغ نسبت مده كه خدا مرا راستگو گردانيده است ؛ وسر كيسه را گشود وچهارصد دينار طلا از آن بيرون آورد ، صاحب مال متعجب شد وقسم ياد كرد كه : من اين كيسه را از نقره پر كرده بودم ، حضرت فرمود : راست گفتى وليكن چون بر زبان من دينار جارى شد حق تعالى آن درهم را دينار گردانيد « 1 » .\r\nپنجاه وپنجم - ابن شهرآشوب وديگران روايت كرده‌اند كه : أبو أيوب انصارى را لشكر اسلام نزد خليج قسطنطنيه ديدند واز أو پرسيدند : چه حاجت دارى ؟ گفت : به دنياي شما احتياج ندارم ومىخواهم اگر بميرم مرا پيش ببريد بسوى بلاد كافران تا توانيد زيرا از رسول خدا صلّى اللّه عليه وآله وسلّم شنيدم كه مىگفت : مرد صالحي از أصحاب من نزد قلعهء قسطنطنيه دفن خواهد شد واميد دارم كه آن مرد باشم ؛ پس أبو أيوب مرد وايشان جهاد مىكردند وجنازهء أو را پيش لشكر مىبردند ، پادشاه فرنگ فرستاد واز ايشان پرسيد : اين جنازة چيست كه شما در پيش لشكر مىآوريد ؟ گفتند : اين مردى است از صحابهء پيغمبر ما ووصيت كرده است كه ما أو را در بلاد شما دفن كنيم ، پادشاه گفت : چون شما برگرديد ما أو را به در خواهيم آورد كه سگها بخورند ، أو را گفتند : اگر أو را به درآوريد هر نصراني كه در زمين عرب هست همه را خواهيم كشت وهر كليسايى هست همه را خراب خواهيم كرد ؛ وبر قبرش قبّه‌اى بنا كردند وهنوز هم باقي است ومردم زيارة مىكنند « 2 » .\r\nمؤلف گويد : آنچه از معجزات رسول خدا صلّى اللّه عليه وآله وسلّم در اين أبواب بيان شد از هزار يكى\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 154 .\r\n( 2 ) . مناقب ابن شهرآشوب 1 / 185 . ونيز رجوع شود به طبقات ابن سعد 3 / 369 - 370 وأسد الغابة 2 / 123 .\r\n","page_name":" 665 ","page_number":665},
  {"content":"\r\n\r\nواز بسيارى اندكى نيست وجميع أقوال وأطوار واخلاق آن حضرت معجزه بود خصوصا اين نوع معجزه كه اخبار به أمور مغيّبه است كه پيوسته كلام معجز نظام سيد أنام بر اين نوع مشتمل بوده ، ومنافقان مىگفته‌اند كه : سخن آن حضرت را مگوييد كه در وديوار وسنگريزه‌ها همه أو را خبر مىدهند از گفته‌هاى ما . وبسيارى از معجزات در أبواب سابقه گذشت ودر أبواب آتيه بسيارى خواهد آمد ، واگر عاقلى تفكر نمايد وعقل خود را حكم سازد هر حديثي از أحاديث آن حضرت وأهل بيت طاهرين أو عليهم السّلام وهر كلمه‌اى از كلمات طريقهء ايشان وهر حكمي از احكام شريعت مقدسهء آن حضرت معجزه‌اى است شافى وخرق عادتي است ، آيا عقل عاقلى تجويز مىكند كه يك شخص از اشخاص انساني بدون وحى والهام جناب مقدس سبحانى شريعتي احداث تواند نمود كه اگر به آن عمل نمايند أمور معاش ومعاد جميع خلق منتظم گردد ورخنه‌هاى فتن ونزاع وفساد به آن مسدود شود وهر فتنه وفسادى كه ناشى شود از مخالفت قوانين حقّهء أو باشد ، ودر خصوص هر واقعه از بيوع وتجارات ومضاربات ومعاملات ومنازعات ومواريث وكيفيت معاشرت پدر وفرزند وزن وشوهر وآقا وبنده وخويشان وأهل خانه وهمسايگان وأهل بلد وامراء ورعايا وساير أمور قانوني مقرر فرموده باشد كه از آن بهتر تخيّل نتوان كرد .\r\nودر آداب حسنه واخلاق كريمه در هر حديث وخطبه‌اى اضعاف آنچه حكما در چندين هزار سال فكر كرده‌اند بيان نمايد ، ودر معارف رباني وغوامض معاني در مدت قليل رسالت آن قدر بيان فرموده كه با وجود تضييع وافساد طالبان حطام دنيا آنچه به مردم رسيده اگر تا روز قيامت فحول علما در آنها تفكر نمايند به صد هزار يك اسرار آنها نمىتواند رسيد ، واز جملهء دلايل ظاهرهء حقّيّت آن جناب آن است كه آن حضرت در ميان گروهى نشو ونما كرد كه از جميع اخلاق حسنه عارى بودند ومدار ايشان بر عصبيت وفساد ونزاع وتغاير وتحاسد بود ومانند حيوانات عريان مىشدند وبر دور كعبه دست بر هم مىزدند وصفير مىكشيدند وبر مىجستند ، عبادت ايشان چنين بود واز اين معلوم است كه ساير أطوار ايشان چه خواهد بود ؛ الحال كه زيادة از هزار سال از بعثت آن\r\n\r\n","description":"","footnote":"","page_name":" 666 ","page_number":666},
  {"content":"\r\n\r\nحضرت گذشته است وشريعت آن جناب ايشان را طوعا وكرها به اصلاح آورده است وكسى كه در صحراى مكة ايشان را مشاهده مىكند مىداند كه از انعام بدترند ، در ميان چنين گروهى آن جناب بهم رسيد با آن علم وحلم وحيا وكرم وعفت وسخاوت وشجاعت ومروت وساير صفات حسنه كه جميع فصحاى عرب وعجم از حدّ واحصاى كمالات أو به عجز وقصور معترفند ، وبا آن آزارها كه از أهل مكة كشيد وچون بر ايشان دست يافت عفو فرمود واحسان وكرم را زيادة نمود ، وأبو سفيان ملعون كه آن آزارها به آن جناب رسانيد ولشكرها برانگيخت وبه جنگ آن حضرت آورد وأقارب وأصحاب آن حضرت را به قتل رسانيد ، چون بر أو مسلط شد أو را عفو فرمود وحكم كرد هركه داخل خانهء أو شود أيمن باشد ، وزن يهودية كه آن جناب را زهر خورانيد أو را عتاب هم نفرمود ، وأهل بيت خود را دو شب وسه شب گرسنه داشت وديگران را بر خود وأهل بيت خود ايثار نمود ، وكشندگان فرزندان وأهل بيت خود را مىديد وخبر مىداد كه ايشان فرزندان وأهل بيت مرا خواهند كشت وظلم بر ايشان خواهند كرد وايشان را گرامى مىداشت واحسان وكرم مىنمود وميان ايشان وديگران تفاوت نمىگذاشت .\r\nبر هيچ عاقل پوشيده نيست كه اين اخلاق در غير پيغمبران بلكه اشرف ايشان جمع نمىتواند شد .\r\nوأيضا از دلائل واضحهء حقيّت شريعت مقدسهء رسول خدا صلّى اللّه عليه وآله وسلّم آن است كه عامهء خلق با وفور دواعي شهوات در خلوات ترك لذات مىنمايند وبا وجود سطوت وقهر سلاطين جبار از ارتكاب منهيّات ايشان پروا نمىكنند ومحبت آن حضرت وأهل بيت عالىشأن آن حضرت به مرتبه‌اى در دلهاى خلق جا كرده است كه جان وفرزندان وأموال خود را فداى نامهاى مقدس ايشان مىكنند وبر اعتاب مطهره وضرايح منورهء ايشان به طيب خاطر رو مىسايند وبه لب أدب تقبيل مىنمايند وهرچند جفا از مخالفان بيشتر مىكشند رغبت در زيارة ايشان بيشتر مىكنند .\r\n\r\n","description":"","footnote":"","page_name":" 667 ","page_number":667},
  {"content":"\r\n . \r\n","description":"","footnote":"","page_name":" 668 ","page_number":668},
  {"content":"\r\n\r\n\r\nباب بيست وسوم در بيان مبعوث گرديدن آن حضرت است به رسالت ومشقّتها كه آن جناب كشيد از جفاكاران امّت وكيفيت نزول وحى بر آن حضرت\r\n\r\n","description":"","footnote":"","page_name":" 669 ","page_number":669},
  {"content":"\r\n . \r\n","description":"","footnote":"","page_name":" 670 ","page_number":670},
  {"content":"\r\n\r\nبدان كه اجماعى علماى شيعه است كه بعثت رسول خدا صلّى اللّه عليه وآله وسلّم در بيست وهفتم ماه مبارك رجب واقع شد وأحاديث معتبره از ائمهء هدى عليهم السّلام بر اين مضمون وارد است « 1 » ؛ وميان عامه خلاف است وبعضي هفدهم ماه مبارك رمضان گفته‌اند ، وبعضي هيجدهم ، وبعضي بيست وچهارم ماه مزبور « 2 » ، وبعضي دوازدهم ربيع الأول گفته‌اند « 3 » ، وأقوال ديگر نيز هست « 4 » وحق آن است كه مذكور شد .\r\nوموافق روايات معتبر از عمر شريف آن حضرت چهل سال گذشته بود « 5 » .\r\nودر حديث معتبر از حضرت صادق عليه السّلام منقول است كه : در روز نوروز جبرئيل بر رسول خدا صلّى اللّه عليه وآله وسلّم نازل شد « 6 » .\r\nوظاهر أحاديث معتبره آن است كه پيغمبرى آن حضرت هميشه بود چنانكه فرمود :\r\nمن پيغمبر بودم در هنگامى كه آدم عليه السّلام در ميان آب وگل بود « 7 » .\r\nوگمان فقير آن است كه پيش از بعثت ، آن حضرت به شريعت خود عمل مىنمود ووحى والهام الهى به أو مىرسيد ومؤيّد به روح القدس بود ، بعد از چهل سال بر ديگران مبعوث شد وبه مرتبهء رسالت رسيد . چنانكه در نهج البلاغة از أمير المؤمنين عليه السّلام روايت\r\n\r\n\r\n","description":"","footnote":"\r\n( 1 ) . كافى 4 / 149 ؛ امالى شيخ طوسي 45 .\r\n( 2 ) . رجوع شود به تاريخ طبري 1 / 528 وسيرهء ابن كثير 1 / 392 - 393 .\r\n( 3 ) . سيرهء ابن كثير 1 / 392 .\r\n( 4 ) . رجوع شود به كامل ابن أثير 2 / 46 .\r\n( 5 ) . مناقب ابن شهرآشوب 1 / 69 ؛ تاريخ طبري 1 / 526 و 527 و 534 ؛ صحيح بخارى مجلد 2 جزء 4 / 253 .\r\n( 6 ) . المهذب البارع 1 / 195 .\r\n( 7 ) . مناقب ابن شهرآشوب 1 / 266 .\r\n","page_name":" 671 ","page_number":671},
  {"content":"\r\n\r\nكرده است كه : آن حضرت از روزى كه شيرخواره بود حق تعالى بزرگترين ملكي از ملائكة را به أو مقرون گردانيده بود كه در شب وروز آن جناب را بر مكارم آداب ومحاسن اخلاق مىداشت « 1 » .\r\nودر حديث صحيح از امام محمد باقر عليه السّلام منقول است كه : حضرت رسول صلّى اللّه عليه وآله وسلّم پيش از آنكه جبرئيل بر أو نازل شود أسباب نبوت را مىديد وسخن ملائكة را مىشنيد تا آنكه جبرئيل عليه السّلام به رسالت بر أو ظاهر گرديد وجبرئيل را به صورت خود ديد « 2 » .\r\nودر حديث معتبر از امام محمد باقر عليه السّلام منقول است كه : روح خلقي است بزرگتر از جبرئيل وميكائيل وپيوسته با حضرت رسول صلّى اللّه عليه وآله وسلّم بود وآن حضرت را ارشاد مىنمود وبه راه حق مىداشت وبا ائمهء معصومين عليهم السّلام مىباشد وافاضهء علوم به ايشان مىنمايد ودر طفوليّت مربّى ومسدّد ايشان مىباشد « 3 » ، ودر اين باب أحاديث بسيار است وان شاء اللّه تعالى در كتاب امامت مذكور خواهد شد .\r\nودر أحاديث معتبر از حضرت امام صادق عليه السّلام منقول است كه : چون جبرئيل به نزد حضرت رسول صلّى اللّه عليه وآله وسلّم مىآمد مانند بندگان در خدمت آن حضرت مىنشست ، وچون نازل مىشد در بيرون خانهء آن حضرت مىايستاد در موضعي كه الحال مقام جبرئيل مىگويند وتا رخصت نمىيافت داخل خانهء آن حضرت نمىشد « 4 » .\r\nودر أحاديث ديگر منقول است كه : حضرت رسول صلّى اللّه عليه وآله وسلّم گاهى در ميان أصحاب خود نشسته بود وآن حضرت را غشى عارض مىگرديد وبيهوش مىشد وعرق از آن حضرت مىريخت ، واين علامت نازل شدن وحى بود بر آن حضرت ؛ از حضرت صادق عليه السّلام پرسيدند از اين حالت ، فرمود كه : اين حالت وقتي آن حضرت را عارض مىشد كه حق تعالى بىواسطهء ملك وحى بر أو مىفرستاد از دهشت كلام الهى وعظمت وجلال\r\n\r\n\r\n","description":"","footnote":"\r\n( 1 ) . نهج البلاغة 300 ، خطبه 192 .\r\n( 2 ) . كافى 1 / 176 .\r\n( 3 ) . بصائر الدرجات 457 ؛ كافى 1 / 273 . وروايت در هر دو مصدر از امام صادق عليه السّلام مىباشد .\r\n( 4 ) . كافى 4 / 452 ؛ تهذيب الأحكام 5 / 446 .\r\n","page_name":" 672 ","page_number":672},
  {"content":"\r\n\r\nنامتناهى اين حالت آن حضرت را عارض مىشد واز براي فرود آمدن جبرئيل چنين نمىشد بلكه جبرئيل بىرخصت داخل خانهء آن حضرت نمىشد وچون داخل مىشد مانند بندگان در خدمت أو مىنشست « 1 » .\r\nودر حديث معتبر از حضرت أمير المؤمنين عليه السّلام منقول است كه : وحى خدا به پيغمبران اقسام دارد : بعضي از قبيل فرستادن ملائكة است بسوى پيغمبران وبعضي سخن گفتن حق تعالى است با ايشان بىآنكه ملكي در ميان باشد ؛ وحضرت رسول صلّى اللّه عليه وآله وسلّم از جبرئيل عليه السّلام پرسيد كه : وحى را از كجا مىگيرى ؟ گفت : از إسرافيل مىگيرم ، پرسيد :\r\nإسرافيل از كجا مىگيرد ؟ گفت : از ملكي مىگيرد از روحانيان كه از أو بلندتر است ، پرسيد : آن ملك از كي مىگيرد ؟ گفت : در دلش مىافتد « 2 » .\r\nوعلي بن إبراهيم از حضرت امام محمد باقر عليه السّلام روايت كرده است كه جبرئيل عليه السّلام به جناب رسول صلّى اللّه عليه وآله وسلّم گفت كه : إسرافيل حاجب پروردگار است واز همهء خلق به محلّ صدور وحى الهى نزديكتر است ولوحى از ياقوت سرخ در ميان دو ديدهء اوست ، چون وحى از جانب حق صادر مىشود لوح بر پيشانى إسرافيل مىخورد پس نظر مىكند در لوح وبه ما مىرساند وما به أطراف زمين وآسمان مىرسانيم « 3 » .\r\nودر حديث ديگر از آن حضرت روايت كرده است كه : چون أهل آسمان بعد از عيسى عليه السّلام وحى نشنيده بودند در ابتداى مبعوث شدن حضرت رسول صلّى اللّه عليه وآله وسلّم صداى عظيمى از وحى قرآن شنيدند مانند آهنى كه بر سنگ سخت بخورد پس همه از دهشت بيهوش شدند ، وچون وحى تمام شد جبرئيل فرود آمد وبه هر آسمان كه مىرسيد دهشت ايشان ساكن مىگرديد « 4 » .\r\nوعياشى از حضرت أمير المؤمنين عليه السّلام روايت كرده است كه : چون سورهء مائده بر\r\n\r\n\r\n","description":"","footnote":"\r\n( 1 ) . كمال الدين وتمام النعمة 85 .\r\n( 2 ) . توحيد شيخ صدوق 264 .\r\n( 3 ) . تفسير قمى 2 / 28 .\r\n( 4 ) . تفسير قمى 2 / 202 . ونيز رجوع شود به مجمع البيان 4 / 389 .\r\n","page_name":" 673 ","page_number":673},
  {"content":"\r\n\r\nحضرت رسول صلّى اللّه عليه وآله وسلّم نازل شد آن حضرت بر استر شهبا سوار بود وبه سبب نزول وحى چنان سنگين شد كه استر از رفتار ماند وپشتش خم وشكمش آويخته شد به مرتبه‌اى كه نزديك شد كه نافش به زمين برسد وآن حضرت بيهوش شد ودست خود را بر سر منبه بن وهب گذاشت ، وچون آن حالت زايل شد سورهء مائده را بر ما خواند « 1 » .\r\nوابن طاووس از حضرت امام محمد باقر عليه السّلام روايت كرده است كه عثمان بن مظعون گفت كه : من در مكة روزى از در خانهء حضرت رسالت پناه صلّى اللّه عليه وآله وسلّم گذشتم ديدم آن حضرت بر در خانه نشسته است ، پس نزد أو نشستم ومشغول سخن شدم ناگاه ديدم كه ديده‌هاى مباركش بسوى آسمان بازماند تا مدتي ، پس ديدهء خود را به جانب راست گردانيد وسر خود را حركت مىداد مانند كسى كه با كسى سخن گويد واز كسى سخن شنود ، پس بعد از زماني به جانب آسمان مدتي نگريست پس به جانب چپ خود نظر كرد ورو به جانب من گردانيد واز چهرهء گلگونش عرق مىريخت ، من گفتم : يا رسول اللّه ! هرگز شما را بر اين حالت نديده بودم ، فرمود كه : مشاهده كردى حال مرا ؟ گفتم : بلى ، فرمود : جبرئيل بود بر من نازل شد واين آية را آورد  إِنَّ اللَّهَ يَأْمُرُ بِالْعَدْلِ وَالْإِحْسانِ وَإِيتاءِ ذِي الْقُرْبى وَيَنْهى عَنِ الْفَحْشاءِ وَالْمُنْكَرِ وَالْبَغْيِ يَعِظُكُمْ لَعَلَّكُمْ تَذَكَّرُونَ  « 2 » .\r\nعثمان گفت : از خدمت آن حضرت برخاستم وبه نزد أبو طالب رفتم وآية را بر أو خواندم ، أبو طالب گفت : اى آل غالب ! متابعت نماييد محمد را تا هدايت يابيد ورستگار گرديد بخدا سوگند كه أو نمىخواند شما را مگر بسوى مكارم اخلاق « 3 » .\r\nوشيخ طوسي به سند معتبر از ابن عباس روايت كرده است كه : هر بامداد أمير المؤمنين عليه السّلام به خدمت حضرت رسول صلّى اللّه عليه وآله وسلّم مىآمد وحضرت نمىخواست كه ديگرى از أو پيشتر بيايد ، روزى آمد ديد كه حضرت در صحن خانه خوابيده است وسر خود را در دامن دحيهء كلبى گذاشته است ، حضرت أمير عليه السّلام گفت : السلام عليك چگونه\r\n\r\n\r\n","description":"","footnote":"\r\n( 1 ) . تفسير عياشى 1 / 288 .\r\n( 2 ) . سورهء نحل : 90 .\r\n( 3 ) . سعد السعود 122 .\r\n","page_name":" 674 ","page_number":674},
  {"content":"\r\n\r\nاست حال رسول خدا ؟ دحيه گفت : بخير است اى برادر رسول خدا ، حضرت فرمود : خدا تو را جزاى خير دهد .\r\nدحيه گفت : من تو را دوست مىدارم وتو را نزد من مدحي هست كه براي تو هديه آورده‌ام توئى أمير مؤمنان وكشانندهء شيعيان بسوى جنان وبهترين فرزندان آدم بعد از پيغمبر آخر الزمان ودر دست تو خواهد بود علم حمد در روز قيامت ، تو با محمد وشيعيان شما پيش از هر كس داخل بهشت خواهيد شد ، رستگار است هركه تو را دوست دارد ونااميد است هركه دست از ولايت تو بردارد ، هركه تو را دوست دارد به محبت محمد تو را دوست داشته است وهركه تو را دشمن دارد به دشمنى محمد تو را دشمن داشته است وشفاعت محمد به ايشان نخواهد رسيد ، نزديك بيا كه تو سزاوارترى به برگزيدهء خدا ؛ پس سر آن حضرت را در دامن أمير المؤمنين عليه السّلام گذاشت ورفت .\r\nچون حضرت رسول صلّى اللّه عليه وآله وسلّم بيدار شد فرمود : اين چه صدا بود وبا كي سخن مىگفتى ؟\r\nأمير المؤمنين عليه السّلام گفت : دحيه به من چنين گفت ، حضرت فرمود : دحيه نبود بلكه جبرئيل بود وتو را به نامى خواند كه خدا تو را به آن نام كرده است واوست كه محبت تو را در دلهاى مؤمنان انداخته است وترس تو را در سينه‌هاى كافران جا داده است « 1 » .\r\nوحميرى به سند معتبر از امام محمد باقر عليه السّلام روايت كرده است كه : چند روز وحى از حضرت رسول صلّى اللّه عليه وآله وسلّم حبس شد ، گفتند : يا رسول اللّه ! چرا وحى بر شما نازل نمىشود ؟\r\nفرمود كه : چگونه نازل شود وحال آنكه شما ناخن نمىگيريد وبوهاى بد را از خود دور نمىكنيد « 2 » .\r\nوابن بابويه به سند معتبر از حضرت صادق عليه السّلام روايت كرده است كه : إبليس لعين چهار مرتبه ناله كرد : أول روزى كه ملعون شد ؛ دوم روزى كه أو را به زمين فرستادند ؛ سوم در هنگامى كه محمّد صلّى اللّه عليه وآله وسلّم مبعوث شد بعد از آنكه زمانها گذشته بود كه پيغمبرى مبعوث\r\n\r\n\r\n","description":"","footnote":"\r\n( 1 ) . امالى شيخ طوسي 604 ؛ بشارة المصطفى 100 ؛ اليقين 129 .\r\n( 2 ) . قرب الإسناد 24 ؛ كافى 6 / 492 ؛ وسائل الشيعة 2 / 132 . وروايت در دو مصدر أخير از امام صادق عليه السّلام مىباشد .\r\n","page_name":" 675 ","page_number":675},
  {"content":"\r\n\r\nنشده بود ؛ چهارم در وقتي كه سورهء حمد نازل شد « 1 » .\r\nوعلي بن إبراهيم به سند معتبر از حضرت صادق عليه السّلام روايت كرده است كه : چون حق تعالى حضرت رسول صلّى اللّه عليه وآله وسلّم را به رسالت مبعوث گردانيد جبرئيل را امر كرد كه به بالى از بالهاى خود زمين را كند وبراي آن حضرت بازداشت وچنان شد كه آن حضرت به همه جاى زمين نظر مىكرد مانند كسى كه به دست خود نظر كند وبه مشرق ومغرب نظر مىكرد وبا هر گروهى به لغت ايشان سخن گفت وايشان را به دين خود دعوت نمود ، وحق تعالى به قدرت كاملهء خود چنان كرد كه همهء أهل شهرها أو را ديدند وصداى أو را شنيدند ورسالت أو را فهميدند « 2 » .\r\nوعلي بن إبراهيم وابن شهرآشوب وشيخ طبرسى وقطب راوندى وساير محدثان ومفسران روايت كرده‌اند كه : حضرت رسول صلّى اللّه عليه وآله وسلّم پيش از بعثت از قوم خود كناره مىكرد وعزلت از ايشان مىنمود ودر كوه حرا تنها به عبادت حق تعالى قيام مىنمود وحق تعالى آن حضرت را به تأييد روح القدس وخوابهاى راست وصداهاى ملائكة والهامات صادقه هدايت مىنمود وبر مدارج عاليه قرب محبت ومعرفت ترقّى مىفرمود وأو را به حليهء فضل وعلم واخلاق حميده وآداب پسنديده مزيّن مىگردانيد ، ودر اين أحوال بغير حضرت أمير المؤمنين عليه السّلام وخديجة كسى محرم آن حضرت نبود تا آنكه چون سى وهفت سال از عمر شريف آن حضرت گذشته در خواب ديد كه ملكي ندا مىكند آن حضرت را كه : يا رسول اللّه ؛ پس روزى در ميان كوههاى مكة مىگرديد وگوسفندان أبو طالب را مىچرانيد شخصي را ديد كه گفت : يا رسول اللّه ، حضرت فرمود كه : تو كيستى ؟ گفت : من جبرئيلم خدا مرا بسوى تو فرستاده است كه تو را به رسالت بفرستم ؛ پس آبى از آسمان براي أو آورد .\r\nوبه روايت ديگر : پاى خود را در زمين فرو برد وچشمه‌اى از آب ظاهر شد وجبرئيل\r\n\r\n\r\n","description":"","footnote":"\r\n( 1 ) . خصال 263 ؛ تفسير عياشى 1 / 20 ؛ قصص الأنبياء راوندى 43 .\r\n( 2 ) . تفسير قمى 2 / 203 .\r\n","page_name":" 676 ","page_number":676},
  {"content":"\r\n\r\nوضو ساخت ووضو را تعليم آن حضرت نمود وحضرت وضو ساخت ، پس نماز را تعليم آن حضرت نمود وآن حضرت با أمير المؤمنين عليه السّلام نماز ظهر را ادا كردند ، وچون به خانه برگشتند خديجة با ايشان نماز عصر را ادا كرد ، وبعد از چند روز أبو طالب با جعفر داخل شدند وديدند كه آن حضرت با أمير المؤمنين عليه السّلام وخديجة نماز مىكنند ، أبو طالب به جعفر گفت كه : برو با پسر عمّت نماز كن ، پس جعفر با ايشان نماز كرد « 1 » .\r\nودر حديث معتبر از حضرت امام جعفر صادق عليه السّلام منقول است كه حضرت رسول صلّى اللّه عليه وآله وسلّم فرمود : در ابطح بر دست خود تكيه كرده خوابيده بودم وعلى در جانب راست من وجعفر طيار در جانب چپ من وحمزه در پايين پاى من خوابيده بودند ناگاه صداى بال جبرئيل وميكائيل وإسرافيل را شنيدم واز صداى بال ايشان دهشتي مرا عارض شد پس شنيدم كه إسرافيل به جبرئيل مىگفت : بسوى كداميك از اين چهار نفر مبعوث شده‌ايم ؟ پس جبرئيل اشاره كرد بسوى من وگفت : بسوى اين مبعوث شده‌ايم كه محمد نام دارد وبهترين پيغمبران است ، وآن كه در جانب راست أو خوابيده است برادر ووصىّ اوست وأو بهترين اوصياى پيغمبران است ، وآن كه در جانب چپ أو خوابيده است جعفر پسر أبو طالب است كه با دو بال رنگين در بهشت پرواز خواهد كرد ، آن ديگرى حمزه است كه سيّد شهيدان در روز قيامت « 2 » .\r\nوبه روايت ديگر : جبرئيل نزد سر آن حضرت نشست وميكائيل نزد پاى آن حضرت نشست وآن جناب را بيدار نكردند براي تعظيم آن جناب ، وچون بيدار شد جبرئيل اداى رسالت حق تعالى نمود ، وچون جبرئيل برخاست حضرت به دامن أو چسبيد وگفت : تو كيستى ؟ گفت : منم جبرئيل « 3 » .\r\nوبه روايت امام حسن عسكرى عليه السّلام : چون چهل سال از عمر شريف آن حضرت\r\n\r\n\r\n","description":"","footnote":"\r\n( 1 ) . رجوع شود به تفسير قمى 1 / 378 ومناقب ابن شهرآشوب 1 / 71 - 73 وإعلام الورى 36 وقصص الأنبياء راوندى 317 وتاريخ طبري 1 / 531 ودلائل النبوة 2 / 135 .\r\n( 2 ) . امالى شيخ طوسي 723 .\r\n( 3 ) . مناقب ابن شهرآشوب 1 / 73 .\r\n","page_name":" 677 ","page_number":677},
  {"content":"\r\n\r\nگذشت حق تعالى دل أو را بهترين دلها وخاشع‌تر ومطيعتر وبزرگتر از همهء دلها يافت پس ديدهء آن حضرت را نور ديگر داد وامر فرمود كه درهاى آسمان را گشودند وفوج فوج از ملائكة به زمين مىآمدند وآن حضرت نظر مىكرد وايشان را مىديد ورحمت خود را از ساق عرش تا سر آن حضرت متّصل گردانيد ، پس جبرئيل عليه السّلام فرود آمد وأطراف آسمان وزمين را فرو گرفت وبازوى آن حضرت را گرفت وحركت داد وگفت : يا محمد ! بخوان ، گفت : چه بخوانم ؟ گفت :    اقْرَأْ بِاسْمِ رَبِّكَ الَّذِي خَلَقَ . خَلَقَ الْإِنْسانَ مِنْ عَلَقٍ    « 1 » پس وحيهاى خدا را به أو رسانيد « 2 » .\r\nوبه روايت ديگر : پس بار ديگر جبرئيل با هفتاد هزار ملك وميكائيل با هفتاد هزار ملك نازل شدند وكرسي عزت وكرامت براي آن حضرت آوردند وتاج نبوت بر سر آن سلطان سرير رسالت گذاشتند ولواى حمد را به دستش دادند وگفتند : بر اين كرسي بنشين وخداوند خود را حمد كن « 3 » .\r\nوبه روايت ديگر : آن كرسي از ياقوت سرخ بود وپايه‌اى از آن از زبرجد بود وپايه‌اى از مرواريد « 4 » ، پس چون ملائكة بالا رفتند وآن حضرت از كوه حرا به زير آمد أنوار جلال أو را فرو گرفته بود كه هيچ‌كس را ياراى آن نبود كه به آن حضرت نظر كند وبر هر درخت وگياه وسنگ كه مىگذشت آن جناب را سجده مىكردند وبه زبان فصيح مىگفتند :\r\n« السلام عليك يا نبىّ اللّه السلام عليك يا رسول اللّه » وچون داخل خانهء خديجة شد از شعاع خورشيد جمالش خانه منوّر شد ، خديجة گفت : يا محمد ! اين چه نور است كه در تو مشاهده مىكنم ؟ فرمود كه : اين نور پيغمبرى است بگو « لا إله إلّا اللّه محمّد رسول اللّه » ، خديجة گفت : سالهاست كه من پيغمبرى تو را مىدانم ؛ پس شهادت گفت وبه آن حضرت ايمان آورد پس حضرت گفت : اى خديجة ! من سرمايى در خود مىيابم جامه بر من\r\n\r\n\r\n","description":"","footnote":"\r\n( 1 ) . سورهء علق : 1 و 2 .\r\n( 2 ) . تفسير امام حسن عسكرى عليه السّلام 156 - 157 .\r\n( 3 ) . مناقب ابن شهرآشوب 1 / 73 - 74 .\r\n( 4 ) . مناقب ابن شهرآشوب 1 / 72 .\r\n","page_name":" 678 ","page_number":678},
  {"content":"\r\n\r\nبپوشان ، چون خوابيد از جانب حق تعالى به أو ندا رسيد     يا أَيُّهَا الْمُدَّثِّرُ . قُمْ فَأَنْذِرْ . وَرَبَّكَ فَكَبِّرْ     « 1 » « اى جامه بر خود پيچيده ! برخيز پس بترسان از عذاب خدا ، وپروردگار خود را پس تكبير بگو وبه بزرگى ياد كن » پس حضرت برخاست وانگشت در گوش خود گذاشت وگفت : اللّه أكبر اللّه أكبر پس صداى آن حضرت به هر موجود رسيد وهمه با أو موافقت كردند « 2 » .\r\nودر نهج البلاغة از حضرت أمير المؤمنين عليه السّلام منقول است كه فرمود : در آن وقت يك خانه در اسلام جمع نكرده بود غير رسول خدا ومن وخديجة را ، ومن مىديدم نور وحى ورسالت را واستشمام مىكردم رايحهء پيغمبرى را ، وبتحقيق كه شنيدم نالهء شيطان را در وقتي كه وحى بر آن جناب نازل شد گفتم : يا رسول اللّه ! اين ناله چيست ؟ فرمود : اين نالهء شيطان است كه نااميد شد از آنكه أو را عبادت كنند ، يا علي ! بدرستى كه تو مىشنوى آنچه من مىشنوم وتو مىبينى آنچه مىبينم مگر آنكه تو پيغمبر نيستى وليكن وزير منى وعاقبت تو خير است « 3 » .\r\nوطبرسى وغير أو روايت كرده‌اند كه : قحط عظيمى در ميان قريش بهم رسيد وأبو طالب عيال بسيار داشت ، پس حضرت پيغمبر صلّى اللّه عليه وآله وسلّم به عباس فرمود : اى عباس ! برادرت أبو طالب عيال بسيار دارد واين تنگى در ميان مردم بهم رسيده است بيا تا عيال أو را تخفيف دهيم ، پس حضرت رسول صلّى اللّه عليه وآله وسلّم أمير المؤمنين عليه السّلام را گرفت وتربيت نمود وهميشه با آن حضرت بود تا آنكه چون مبعوث شد أول كسى كه به آن حضرت ايمان آورد أو بود « 4 » .\r\nوبه سندهاى معتبر از عفيف روايت كرده‌اند كه گفت : من مرد تاجرى بودم در أيام حج به منى آمدم وبه نزد عباس رفتم كه متاعي به أو بفروشم ناگاه ديدم مردى از خيمه بيرون\r\n\r\n\r\n","description":"","footnote":"\r\n( 1 ) . سورهء مدّثّر : 1 - 3 .\r\n( 2 ) . مناقب ابن شهرآشوب 1 / 74 .\r\n( 3 ) . نهج البلاغة 300 - 301 ، خطبه 192 .\r\n( 4 ) . إعلام الورى 39 ؛ طرائف 17 ؛ دلائل النبوة 2 / 162 ؛ كامل ابن أثير 2 / 58 .\r\n","page_name":" 679 ","page_number":679},
  {"content":"\r\n\r\nآمد ونگاه به جانب آسمان كرد وچون ديد كه آفتاب ميل كرده است به نماز ايستاد رو به كعبه ، پس پسرى بيرون آمد ودر پهلويش ايستاد ، پس زنى بيرون آمد ودر عقب ايشان ايستاد ونماز كردند ، من به عباس گفتم : اين چه دين است كه ما هرگز نديده‌ايم ؟ گفت : اين محمد بن عبد اللّه است دعوى مىكند كه خدا أو را فرستاده است ومىگويد كه گنجهاى كسرى وقيصر براي أو فتح خواهد شد وآن زن خديجة زوجهء اوست وآن طفل پسر عمّ أو علي بن أبي طالب است كه به أو ايمان آورده است ، ديگر كسى به أو ايمان نياورده است ؛ عفيف آرزو مىكرد كه : چه بودى اگر من در آن روز ايمان مىآوردم « 1 » .\r\nودر روايت ديگر منقول است كه : خديجة به نزد ورقة بن نوفل رفت كه پسر عمّ خديجة بود ودر جاهليت دين عيسى عليه السّلام را اختيار كرده بود وكتب آسمانى را خوانده بود ومرد پيرى بود ونابينا شده بود ، خديجة گفت : مرا خبر ده كه جبرئيل كيست ؟\r\nگفت : قدّوس قدّوس چگونه نام مىبرى جبرئيل را در شهري كه خدا را در آنجا نمىپرستند ؟\r\nخديجة گفت : محمد بن عبد اللّه مىگويد كه جبرئيل به نزد أو آمده است .\r\nگفت : راست مىگويد ، من وصف أو را در كتب خوانده‌ام وجبرئيل ناموس بزرگ است كه بر موسى وعيسى عليهما السّلام نازل مىشد به رسالت ووحى ودر تورات وإنجيل خوانده‌ام كه حق تعالى پيغمبرى مبعوث خواهد كرد كه يتيم باشد وخدا أو را پناه دهد وفقير باشد وخدا أو را بىنياز گرداند وبر روى آب راه رود وبا مردگان سخن گويد وسنگ ودرخت بر أو سلام كنند وشهادت دهند بر پيغمبرى أو ؛ پس ورقه گفت : من در سه شب خواب ديدم كه خدا پيغمبرى بسوى مكة فرستاده است كه نامش محمد است ومن در ميان مردم كسى بهتر از أو نمىبينم كه سزاوار پيغمبرى باشد .\r\nپس خديجة به نزد عداس راهب رفت كه از علماى نصارى بود وپير شده بود وابروهايش بر چشمهايش آويخته بود وگفت : اى عداس ! مرا خبر ده از جبرئيل .\r\n\r\n\r\n","description":"","footnote":"\r\n( 1 ) . إعلام الورى 38 ؛ أسد الغابة 4 / 47 ؛ استيعاب 3 / 1242 .\r\n","page_name":" 680 ","page_number":680},
  {"content":"\r\n\r\nعداس به سجده افتاد وگفت : قدّوس قدّوس از كجا دانستى نام جبرئيل را در شهري كه خدا در آن پرستيده نمىشود ؟\r\nخديجة أو را سوگند داد كه به كسى نقل نكند وگفت : محمد بن عبد اللّه مىگويد كه :\r\nجبرئيل به نزد أو مىآيد .\r\nعداس گفت : جبرئيل ناموس بزرگ خداست كه بر موسى وعيسى عليهما السّلام نازل مىشد ؛ پس عداس گفت : گاه هست كه شيطان خود را به صورت ملك مىنمايد ، اين كتاب مرا ببر به نزد أو اگر از جنّ وشيطان است از أو بر طرف مىشود واگر از جانب خداست به أو ضررى نمىرساند .\r\nچون خديجة به خانه آمد ديد كه حضرت نشسته است وجبرئيل اين آيات را بر آن حضرت مىخواند    ن وَالْقَلَمِ وَما يَسْطُرُونَ . ما أَنْتَ بِنِعْمَةِ رَبِّكَ بِمَجْنُونٍ    « 1 » « بحقّ ن وقلم وآنچه مىنويسند به قلم سوگند كه تو به نعمت پروردگار خود ديوانه نيستى وآنچه مىبينى از جن وشيطان نيست » .\r\nچون خديجة اين آيات را شنيد شاد شد ؛ پس عداس به خدمت پيغمبر آمد وعلامتي كه در كتب خوانده بود در آن حضرت مشاهده كرد وگفت : مىخواهم مهر نبوت را به من بنمايى ، چون نظرش بر خاتم نبوت افتاد به سجده افتاد وگفت : قدّوس قدّوس بخدا سوگند تويى آن پيغمبرى كه بشارت داده‌اند به تو موسى وعيسى ؛ پس گفت : اى خديجة ! بدرستى كه براي أو امر عظيمى ظاهر خواهد شد ، وبه حضرت گفت : آيا مأمور به جهاد شده‌اى ؟ فرمود : نه ، عداس گفت : تو را از اين شهر بيرون خواهند كرد ومأمور به جهاد خواهى شد واگر من تا آن وقت زنده بمانم در پيش روى تو شمشير خواهم زد « 2 » .\r\nواز حضرت صادق عليه السّلام منقول است كه : در روز نوروز جبرئيل بر حضرت رسول صلّى اللّه عليه وآله وسلّم نازل شد « 3 » .\r\n\r\n\r\n","description":"","footnote":"\r\n( 1 ) . سورهء قلم : 1 و 2 .\r\n( 2 ) . بحار الأنوار 18 / 228 به نقل از المنتقى في مولود المصطفى .\r\n( 3 ) . بحار الأنوار 56 / 92 .\r\n","page_name":" 681 ","page_number":681},
  {"content":"\r\n\r\nوشيخ طبرسى وابن طاووس وابن شهرآشوب وراوندى وساير محدثان خاصه وعامه به طرق متعددة روايت كرده‌اند كه : چون اين آية نازل شد  وَأَنْذِرْ عَشِيرَتَكَ الْأَقْرَبِينَ  « 1 » - وبه قرائت أهل بيت عليهم السّلام : « ورهطك منهم المخلصين » « 2 » - يعنى : « انذار كن وبترسان خويشان نزديكتر خود را وگروه مخلصان خود را از ايشان » ، پس أمير المؤمنين عليه السّلام را طلبيد وفرمود : يك صاع گندم از براي ايشان نان كن ويك پاى گوسفند را بپز ويك كاسه شير حاضر كن وفرزندان عبد المطلب را بطلب تا در شعب أبى طالب حاضر شوند ؛ چون حضرت ايشان را طلبيد وايشان چهل نفر بودند - وبه روايتي سى نفر « 3 » ، وبه روايتي ده نفر « 4 » - پس أبو لهب گفت : محمد گمان مىكند ما را سير مىتواند كرد هر يك از ما يك گوسفند مىخوريم وسير نمىشويم ويك كاسهء بزرگ شير مىخوريم وسيراب نمىشويم ؛ پس چون روز ديگر صبح شد ايشان در خانهء أبو طالب جمع شدند وعموهاى آن حضرت همه حاضر شدند ( عباس ، حمزه ، أبو طالب ، أبو لهب ) وچون داخل شدند تحيّتى كه در جاهليت شايع بود گفتند وحضرت به تحيّت اسلام يعنى سلام جواب ايشان داد ، واين بر ايشان گران آمد كه در تحيّت مخالفت طريقهء آنها نمود ؛ پس أمير المؤمنين عليه السّلام از آن نان وگوشت تريدي ساخت وبا كاسهء شير نزد ايشان گذاشت وأول پيغمبر صلّى اللّه عليه وآله وسلّم دست مبارك خود را بر بالاى تريد گذاشت وفرمود : « بسم اللّه » « بخوريد به نام خدا » اين سخن هم ايشان را خوش نيامد ، وچون بسيار گرسنه بودند شروع كردند به خوردن طعام وخوردند تا همه سير شدند واز طعام چيزى كم نشد واز شير آشاميدند تا همه سيراب شدند وهيچ كم نشد .\r\nچون حضرت خواست با ايشان سخن بگويد أبو لهب مبادرت نمود وگفت : عجب\r\n\r\n\r\n","description":"","footnote":"\r\n( 1 ) . سورهء شعراء : 214 .\r\n( 2 ) . تفسير قمى 2 / 142 ؛ تأويل الآيات الظاهرة 1 / 395 .\r\n( 3 ) . تفسير فرات كوفي 301 ؛ طرائف 21 ؛ تفسير بغوى 3 / 401 .\r\n( 4 ) . در رواياتى كه ديده شد تصريح به ده نفر نشده است ولى كلمهء « رهط » كه أهل لغت آن را به ده نفر يا كمتر معنى كرده‌اند در بعضي از روايات ديده شد مانند تاريخ ابن عساكر ومجمع الزوائد و . . .\r\n","page_name":" 682 ","page_number":682},
  {"content":"\r\n\r\nسحرى به كار شما كرد مصاحب شما كه شما را به اين طعام قليل سير كرد وهنوز باقي است ، چون آن ملعون مبادرت به تكذيب آن حضرت نمود حضرت در آن روز سخن نگفت تا ايشان متفرق شدند وفرمود : يا علي ! اين مرد امروز به چنين سخنى مبادرت كرد ومن سخن نگفتم ، باز مثل اين طعام مهيّا كن وفردا ايشان را جمع كن تا رسالت خود را به ايشان برسانم .\r\nأمير المؤمنين عليه السّلام فرمود : روز ديگر چون طعام را حاضر كردم وايشان خوردند وسير شدند ، پيغمبر صلّى اللّه عليه وآله وسلّم فرمود : اى فرزندان عبد المطّلب ! گمان ندارم كسى از عرب براي قوم خود آورده باشد بهتر از آنچه من براي شما آوردم ، بدرستى كه خير دنيا وآخرت را براي شما آوردم ، بگوييد كه اگر شما را خبر دهم كه دشمن شما صبح يا شام بر سر شما مىآيد از من باور مىكنيد ؟ گفتند : آرى تو را راستگو مىدانيم ، فرمود : بدانيد كه خير خواه كسى به أو دروغ نمىگويد وبدرستى كه حق تعالى مرا به رسالت فرستاده است بسوى عالميان ومرا امر كرده است كه پيش از همه كس خويشان ونزديكان خود را به دين أو دعوت نمايم واز عذاب آخرت بترسانم ، وشماييد خويشان ونزديكان من واين طعام كه خورديد ومعجزهء مرا در آن ديديد مانند مائدهء بني إسرائيل است هركه بعد از خوردن اين طعام به من ايمان نياورد خدا أو را به عذابي معذّب گرداند كه احدى از عالميان را چنان معذّب نگرداند ، وبدانيد اى فرزندان عبد المطّلب ! كه خدا پيغمبرى نفرستاده است مگر آنكه براي أو از أهل أو برادرى ووزيري ووصيّى ووارثى مقرر گردانيده است پس هركه از شما پيشتر به من ايمان آورد أو برادر ووزير ووارث ووصى وخليفهء من خواهد بود در امّت من واز من بمنزلهء هارون خواهد بود از موسى ، پس كي مبادرت مىكند به بيعت من كه برادر من باشد ومرا مدد ويارى كند ومعين من باشد بر مخالفان من پس أو را وصى ووزير وخليفهء خود گردانم كه از جانب من تبليغ رسالت نمايد وقرض مرا بعد از من ادا كند ووعده‌هاى مرا بعمل آورد ؟ واگر نكنيد ديگرى خواهد كرد كه حقّ أو باشد .\r\nچون حضرت سخن را تمام كرد همه ساكت شدند وجواب نگفتند ، پس أمير المؤمنين عليه السّلام برخاست وعرض كرد : من بيعت مىكنم با تو به هر شرطي كه بفرمايى ودر\r\n\r\n","description":"","footnote":"","page_name":" 683 ","page_number":683},
  {"content":"\r\n\r\nهرچه حكم كنى أطاعت مىكنم .\r\nرسول خدا صلّى اللّه عليه وآله وسلّم فرمود : بنشين شايد آنها كه از تو بزرگترند برخيزند ؛ پس بار ديگر فرمود ، باز ايشان ساكت شدند وعلي عليه السّلام برخاست ؛ پس در مرتبهء سوم حضرت أو را نزديك طلبيد وبا أو بيعت كرد وآب دهان مباركش را در دهان أو انداخت ودر ميان دو كتف وسينهء أو انداخت ؛ پس أبو لهب گفت : خوب جزايى دادى پسر عمّ خود را كه أجابت تو كرد ودهانش را پر از آب دهان كردى .\r\nحضرت فرمود : بلكه أو را مملو گردانيدم از علم وحلم وفهم ودانش .\r\nپس برخاستند وبيرون آمدند وخنديدند وبه أبو طالب گفتند : تو را امر خواهد كرد كه أطاعت پسر خود بكنى « 1 » .\r\nودر أحاديث صحيحه از امام جعفر صادق عليه السّلام منقول است كه : رسول خدا صلّى اللّه عليه وآله وسلّم بعد از آنكه وحى بر أو نازل شد سيزده سال در مكة ماند - به روايتي سه سال ، وبه روايتي پنج سال - واز كافران قريش ترسان بود وبغير علي بن أبي طالب عليه السّلام وخديجة كسى با أو نبود تا آنكه حق تعالى فرستاد  فَاصْدَعْ بِما تُؤْمَرُ وَأَعْرِضْ عَنِ الْمُشْرِكِينَ  « 2 » يعنى : « پس ظاهر گردان وعلانيه بگو آنچه را به آن مأمور شده‌اى واعراض كن از مشركان ومتعرّض ايشان مشو واز ايشان پروا مكن » « 3 » .\r\nودر حديث صحيح از امام محمد باقر عليه السّلام منقول است كه : أجابت رسول خدا صلّى اللّه عليه وآله وسلّم را نكرد احدى پيش از علي بن أبي طالب عليه السّلام وخديجة ، وبعد از آن سه سال آن حضرت در مكة پنهان وخائف وهراسان بود از كافران وانتظار فرج مىكشيد تا آنكه حق تعالى امر نمود آن حضرت را به اظهار دعوت خود ، پس حضرت به مسجد آمد ودر حجر إسماعيل ايستاد وبه صداى بلند ندا كرد : اى گروه قريش ! واى طوايف عرب ! شما را مىخوانم\r\n\r\n\r\n","description":"","footnote":"\r\n( 1 ) . رجوع شود به مجمع البيان 4 / 206 وطرائف 20 و 21 ومناقب ابن شهرآشوب 2 / 31 - 33 وخرايج 1 / 92 وتفسير طبري 9 / 483 وتفسير بغوى 3 / 400 ومجمع الزوائد 8 / 302 .\r\n( 2 ) . سورهء حجر : 94 .\r\n( 3 ) . كمال الدين وتمام النعمة 344 - 345 .\r\n","page_name":" 684 ","page_number":684},
  {"content":"\r\n\r\nبسوى شهادت به وحدانيّت خدا وايمان آوردن به پيغمبرى من وامر مىكنم شما را كه ترك كنيد بت‌پرستى را وأجابت نمائيد مرا در آنچه شما را به آن مىخوانم تا پادشاهان عرب گرديد وگروه عجم شما را فرمانبردار شوند ودر بهشت پادشاهان باشيد .\r\nپس قريش استهزاء كردند به آن حضرت وأبو لهب گفت : « تبّا لك » هلاك براي تو باد ما را براي اين طلبيده بودى ؟ پس سورهء   تَبَّتْ يَدا أَبِي لَهَبٍ   نازل شد .\r\nكفار قريش گفتند : محمد ديوانه شده است ؛ وبه زبان خود آن حضرت را آزار مىكردند واز ترس أبو طالب ضرر ديگر به آن حضرت نمىتوانستند رسانيد ، وچون ديدند مردم بسيار به دين آن حضرت درمىآيند به نزد أبو طالب آمده گفتند : پسر برادر تو عقلهاى مردم را به سفاهت نسبت مىدهد وخدايان ما را دشنام مىدهد وجوانان ما را فاسد وجماعت ما را پراكنده مىكند ، اگر فقر أو را بر اين داشته است ما مالي براي أو جمع كنيم كه مال أو از همهء قريش بيشتر شود وهر زنى از قريش كه خواهد به أو تزويج كنيم وأو را بر خود أمير گردانيم وأو دست از خدايان ما بردارد .\r\nأبو طالب به آن حضرت گفت : اين چه سخن است كه قوم تو را به فرياد آورده است ؟\r\nحضرت فرمود : اى عم ! ديني است كه خدا براي پيغمبرانش پسنديده است ومرا به دين حق مبعوث گردانيده است .\r\nگفت : اى پسر برادر ! قوم آمده‌اند وچنين مىگويند .\r\nحضرت فرمود : اگر ايشان آفتاب را در دست راست من وماه را در دست چپ من بگذارند وجميع روى زمين را به من دهند من مخالفت پروردگار خود نخواهم كرد ، وليكن من يك كلمه از ايشان مىخواهم كه اگر آن را بگويند پادشاه عرب وعجم شوند ودر بهشت پادشاهان باشند .\r\nگفتند : آن كلمه چيست ؟\r\nفرمود : گواهى دهيد به يگانگى خدا ورسالت من .\r\nگفتند : آيا سيصد وشصت خدا را بگذاريم ويك خدا را بپرستيم ؟ اين امرى است بسيار عجيب .\r\n\r\n","description":"","footnote":"","page_name":" 685 ","page_number":685},
  {"content":"\r\n\r\nپس باز به نزد أبو طالب آمده گفتند : تو بزرگى از بزرگان مائي وبرادرزاده‌ات ما را پراكنده كرد ، بيا تا ما به تو دهيم عمارة بن وليد را كه شريفتر وخوش‌روتر ونيكوتر قريش است وتو أو را به فرزندى خود بردار ومحمد را به ما بده تا ما أو را به قتل رسانيم .\r\nأبو طالب فرمود : انصاف نكرديد با من ، فرزند خود را به شما دهم كه بكشيد ومن فرزند شما را تربيت كنم « 1 » ؟ !\r\nوعياشى به سند معتبر از امام محمد باقر عليه السّلام روايت كرده است كه : چون مشركان به رسول خدا صلّى اللّه عليه وآله وسلّم مىگذشتند خم مىشدند وسر را به جامهء خود مىپيچيدند كه حضرت ايشان را نبيند ، پس حق تعالى اين آية را فرستاد  أَلا إِنَّهُمْ يَثْنُونَ صُدُورَهُمْ لِيَسْتَخْفُوا مِنْهُ أَلا حِينَ يَسْتَغْشُونَ ثِيابَهُمْ يَعْلَمُ ما يُسِرُّونَ وَما يُعْلِنُونَ  « 2 » . « 3 »\r\nوكلينى به سند معتبر از امام محمد باقر عليه السّلام روايت كرده است كه : أبو جهل لعين با عده‌اى از قريش به نزد أبو طالب آمده گفتند : پسر برادر تو ( محمد صلّى اللّه عليه وآله وسلّم ) ما را وخدايان ما را آزار كرد أو را بطلب وامر كن كه بازايستد از ياد كردن خدايان ما وخداى خود . پس أبو طالب عليه السّلام فرستاد وآن حضرت را طلبيد ، چون رسول خدا صلّى اللّه عليه وآله وسلّم داخل شد ومشركان را ديد گفت  السَّلامُ عَلى مَنِ اتَّبَعَ الْهُدى  « 4 » ونشست .\r\nأبو طالب گفت : اين گروه آمده‌اند وچنين مىگويند .\r\nحضرت فرمود : آيا تواند بود كلمه‌اى بگويند كه از اين سخن بهتر باشد وبه سبب آن بزرگ عرب شوند وبر همهء عرب مسلط گردند ؟\r\nأبو جهل گفت : آرى كدام است آن كلمه ؟\r\nحضرت فرمود : بگوييد « لا إله إلّا اللّه » ، چون اين را شنيدند انگشت در گوشهاى خود گذاشتند وبيرون رفتند وگريختند ومىگفتند : ما نشنيده‌ايم اين را در ملت آخرت ، نيست\r\n\r\n\r\n","description":"","footnote":"\r\n( 1 ) . تفسير قمى 2 / 228 ؛ قصص الأنبياء راوندى 318 . ودر هر دو مصدر نامى از امام باقر عليه السّلام نيامده است .\r\n( 2 ) . سورهء هود : 5 .\r\n( 3 ) . تفسير عياشى 2 / 139 .\r\n( 4 ) . سورهء طه : 47 .\r\n","page_name":" 686 ","page_number":686},
  {"content":"\r\n\r\nاين سخن مگر افترا ؛ پس حق تعالى آيات أول سورهء « ص » را فرستاد « 1 » .\r\nفرات بن إبراهيم از حضرت صادق عليه السّلام روايت كرده است كه : صداى قرآن خواندن حضرت رسول صلّى اللّه عليه وآله وسلّم از همه كس نيكوتر وخوشايندتر بود وچون شب به نماز برمىخاست أبو جهل وساير مشركان مىآمدند وقرائت آن حضرت را گوش مىدادند پس چون « بسم اللّه الرحمن الرحيم » مىخواند انگشت در گوشهاى خود مىگذاشتند ومىگريختند ، چون فارغ مىشد مىآمدند وباز گوش مىدادند وأبو جهل مىگفت : محمد نام پروردگار خود را بسيار مىبرد وبدرستى كه پروردگار خود را دوست مىدارد - حضرت صادق عليه السّلام فرمود كه : أبو جهل اين سخن را راست گفت هرچند آن ملعون كذّاب بود - پس حق تعالى اين آية را فرستاد  وَإِذا ذَكَرْتَ رَبَّكَ فِي الْقُرْآنِ وَحْدَهُ وَلَّوْا عَلى أَدْبارِهِمْ نُفُوراً  « 2 » « وهرگاه ياد مىكنى پروردگار خود را پشت مىگردانند گريزندگان » حضرت فرمود : يعنى هرگاه « بسم اللّه الرحمن الرحيم » مىگويى « 3 » .\r\nدر حديث معتبر ديگر از آن حضرت روايت كرده است : مشركان به نزد حضرت رسول صلّى اللّه عليه وآله وسلّم آمدند وگفتند : بيا يك سال ما خداى تو را عبادت كنيم وتو يك سال خدايان ما را عبادت كن ، پس حق تعالى سورهء   قُلْ يا أَيُّهَا الْكافِرُونَ   را فرستاد تا طمع ايشان بريده شد از آنكه هرگز حضرت ميل بسوى خدايان ايشان نمايد « 4 » .\r\nكلينى به سند حسن از حضرت صادق عليه السّلام روايت كرده است كه : روزى حضرت رسول صلّى اللّه عليه وآله وسلّم جامه‌هاى نو پوشيده بود ودر مسجد الحرام نماز مىكرد ، مشركان بچه‌دان شترى را آوردند وبر پشت آن حضرت انداختند وجامه‌هاى آن حضرت را ملوّث كردند ، حضرت به نزد أبو طالب رفت وگفت : اى عم ! چگونه مىيابيد حسب مرا در ميان خود ؟\r\nأبو طالب گفت : سبب اين سخن چيست اى پسر برادر ؟ حضرت واقعه را نقل كرد ،\r\n\r\n\r\n","description":"","footnote":"\r\n( 1 ) . كافى 2 / 649 .\r\n( 2 ) . سورهء اسراء : 46 .\r\n( 3 ) . تفسير فرات كوفي 241 - 242 .\r\n( 4 ) . تفسير فرات كوفي 611 ؛ تفسير قمى 2 / 454 .\r\n","page_name":" 687 ","page_number":687},
  {"content":"\r\n\r\nأبو طالب حمزه را طلبيد وشمشير خود را برداشت وحمزه را گفت كه سلاى ناقة را بردار ، وحضرت را همراه خود آورد وبه نزد قريش آمد وايشان در دور كعبه نشسته بودند ، چون أبو طالب را ديدند وآثار غضب از روى أو مشاهده كردند از ترس از جاى خود حركت نكردند ، پس حمزه را گفت كه : خون وسرگين وكثافتهاى بچه دان ناقة را بر سبيلهاى ايشان بمال ، چون حمزه بر سبيل همه كشيد آن فضلات را أبو طالب رو به جانب حضرت گردانيد وگفت : حسب تو در ميان ما چنين است « 1 » .\r\nوبه روايت ابن شهرآشوب وراوندى وديگران چون به گفتهء أبو جهل ، عقبة بن أبي معيط اندرون ناقة را آورد وبر پشت أطهر آن سرور انداخت آن حضرت در نماز بود پس حضرت فاطمه عليها السّلام آمد وآنها را از پشت آن حضرت دور كرد وگريست ، وچون حضرت از نماز فارغ شد گفت : خداوندا ! بر تو باد دفع گروه قريش ، بر تو باد دفع أبو جهل وعقبه وشيبه وعتبه واميّه .\r\nعباس گفت : بخدا سوگند هركه را آن حضرت در آن روز نام برد همه را در روز بدر كشته در چاه ديدم « 2 » .\r\nواين خبر به حمزه رسيد در غضب شد وبه مسجد آمد وكمان أبو جهل را گرفت وبر سرش زد وآن ملعون را بلند كرد وبر زمين زد ومردم جمع شدند وأبو جهل را از دست حمزه گرفتند وگفتند : اى حمزه ! مگر به دين محمد در آمده‌اى ؟ گفت : آرى ؛ واز روى غضب شهادت بر زبان راند وبه نزد حضرت رسول صلّى اللّه عليه وآله وسلّم آمد وحضرت آيات قرآن را بر أو خواند وحقيّت خود را بر أو ظاهر كرد ، پس حمزه بار ديگر شهادت گفت ودر دين اسلام راسخ گرديد وأبو طالب شاد شد وشعري چند در تحسين حمزه ادا كرد « 3 » .\r\nوعياشى به سند معتبر از حضرت باقر وصادق عليهما السّلام روايت كرده است كه : حضرت\r\n\r\n\r\n","description":"","footnote":"\r\n( 1 ) . كافى 1 / 449 .\r\n( 2 ) . رجوع شود به مناقب ابن شهرآشوب 1 / 91 وخرايج 1 / 51 وصحيح مسلم 3 / 1419 و 1420 ودلائل النبوة 2 / 278 - 280 .\r\n( 3 ) . إعلام الورى 48 .\r\n","page_name":" 688 ","page_number":688},
  {"content":"\r\n\r\nرسول صلّى اللّه عليه وآله وسلّم بلاى عظيم از قوم خود كشيد تا آنكه روزى در سجده بود ورحم گوسفندى بر أو انداختند پس فاطمه عليها السّلام آمد وآن حضرت هنوز سر از سجده بر نداشته بود آن را از پشت آن حضرت برداشت ، پس حق تعالى به أو نمود آنچه مىخواست ودر جنگ بدر يك أسب سوار همراه آن حضرت نبود ودر روز فتح مكة دوازده هزار سوار همراه آن حضرت بودند وأبو سفيان وساير مشركان استغاثه به آن حضرت مىكردند ؛ پس بعد از آن حضرت أمير المؤمنين عليه السّلام از آزار وبلا واتفاق منافقان بر اذيت أو ديد آنچه ديد واز قوم أو احدى با أو نبود زيرا كه حمزه در روز أحد شهيد شد وجعفر در جنگ موته شهيد شد « 1 » .\r\nوشيخ طبرسى وغير أو روايت كرده‌اند كه خباب گفت : در مكة به خدمت حضرت رسول صلّى اللّه عليه وآله وسلّم رفتم وآن حضرت در پيش كعبه نشسته بود ، به آن حضرت شكايت كردم از شدت ستمها كه از قريش مىديدم وآزارها وشكنجه‌ها كه از ايشان مىكشيدم وگفتم : يا رسول اللّه ! دعا نمىكنى از براي ما ؟ حضرت رنگش برافروخته شد وفرمود : مؤمنانى كه پيش از شما بودند بعضي از ايشان را به شانهء آهن ريزه ريزه مىكردند وبعضي را أره بر سر ايشان مىگذاشتند ومىبريدند وبا اينها صبر مىكردند واز دين بر نمىگشتند پس صبر كنيد بدرستى كه خدا اين دين را چنان تمام خواهد كرد واين دولت را چنان مستقر خواهد گردانيد كه سواره‌اى از أهل اين ملت تنها از صنعا به حضرموت رود واز كسى بغير از خدا نترسد « 2 » .\r\nدر حديث ديگر منقول است كه : آن حضرت گذشت به عمار بن ياسر وأهل أو ديد كه مشركان مكة ايشان را عذاب مىكنند از براي اختيار اسلام ، حضرت فرمود كه : بشارت باد شما را اى آل عمار كه وعده‌گاه شما بهشت است « 3 » .\r\nوكلينى به سند صحيح از امام جعفر صادق عليه السّلام روايت كرده است كه حضرت رسول صلّى اللّه عليه وآله وسلّم فرمود كه : پروردگار من مرا امر كرده است به مداراى مردم چنانكه مرا امر\r\n\r\n\r\n","description":"","footnote":"\r\n( 1 ) . تفسير عياشى 2 / 54 .\r\n( 2 ) . إعلام الورى 47 ؛ سنن أبي داود 2 / 252 ؛ المعجم الكبير 4 / 62 ؛ حلية الأولياء 1 / 144 .\r\n( 3 ) . إعلام الورى 48 ؛ دلائل النبوة 2 / 282 ؛ مستدرك حاكم 3 / 438 .\r\n","page_name":" 689 ","page_number":689},
  {"content":"\r\n\r\nكرده است به اداى نمازهاى واجب « 1 » .\r\nودر حديث معتبر ديگر فرمود كه : جبرئيل به نزد حضرت رسول صلّى اللّه عليه وآله وسلّم آمد وگفت : اى محمد ! پروردگار تو تو را سلام مىرساند ومىگويد تو را كه : مدارا كن با خلق من « 2 » .\r\nوبه سند موثق از حضرت امام محمد باقر وامام جعفر صادق عليهما السّلام روايت كرده است كه : چون مردم تكذيب حضرت رسول صلّى اللّه عليه وآله وسلّم كردند خواست كه همهء أهل زمين را بغير أمير المؤمنين عليه السّلام هلاك گرداند براي انتقام آن حضرت در هنگامى كه اين آية را فرستاد  فَتَوَلَّ عَنْهُمْ فَما أَنْتَ بِمَلُومٍ  « 3 » « پس از ايشان رو بگردان پس بدرستى كه تو ملامت كرده شده نيستى » ، پس رحم كرد بر مؤمنان وخطاب نمود به آن حضرت كه  وَذَكِّرْ فَإِنَّ الذِّكْرى تَنْفَعُ الْمُؤْمِنِينَ  « 4 » « ويادآور ايشان را پس بدرستى كه ياد آوردن نفع مىبخشد مؤمنان را » « 5 » .\r\nودر حديث معتبر از حضرت صادق عليه السّلام روايت كرده است كه : چون حق تعالى امر كرد حضرت رسول صلّى اللّه عليه وآله وسلّم را كه اظهار اسلام نمايد وآن حضرت ديد كمي مسلمانان وبسيارى مشركان را بسيار غمگين شد پس حق تعالى جبرئيل را فرستاد با برگى از درخت سدرة المنتهى وامر كرد آن حضرت را كه سر خود را به آن سدر بشويد ، چون چنين كرد غم وهمّ آن حضرت برطرف شد « 6 » .\r\nوعلي بن إبراهيم روايت كرده است كه حضرت رسول صلّى اللّه عليه وآله وسلّم فرمود كه : حق تعالى مرا فرستاده است كه جميع پادشاهان باطل را بكشم وملك وپادشاهى را بسوى شما بكشم پس أجابت كنيد مرا بسوى آنچه شما را به آن مىخوانم تا پادشاه عرب وعجم شويد ودر\r\n\r\n\r\n","description":"","footnote":"\r\n( 1 ) . كافى 2 / 117 ؛ معاني الأخبار 386 ؛ وسائل الشيعة 12 / 200 .\r\n( 2 ) . كافى 2 / 116 ؛ وسائل الشيعة 12 / 200 .\r\n( 3 ) . سورهء ذاريات : 54 .\r\n( 4 ) . سورهء ذاريات : 55 .\r\n( 5 ) . كافى 8 / 103 .\r\n( 6 ) . كافى 6 / 505 ؛ وسائل الشيعة 2 / 63 . وروايت در هر دو مصدر از امام أمير المؤمنين عليه السّلام ذكر شده است .\r\n","page_name":" 690 ","page_number":690},
  {"content":"\r\n\r\nبهشت پادشاهان باشيد ، پس أبو جهل گفت از روى حسد وعداوت آن حضرت كه :\r\nخداوندا ! اگر آنچه محمد مىگويد حقّ است از جانب تو پس بباران بر ما سنگى از آسمان يا بياور بسوى ما عذابي دردناك ؛ پس گفت : ما وبني هاشم پيوسته مانند دو أسب بوديم كه با يكديگر بتازند ونظير يكديگر بوديم اكنون راضى نمىشويم به آنكه يكى از ايشان دعواي پيغمبرى كند ودر ميان ايشان پيغمبر باشد ودر بنى مخزوم نباشد ؛ پس گفت :\r\nخداوندا ! طلب آمرزش مىكنم از تو ، پس خداوند عالميان فرستاد  وَما كانَ اللَّهُ لِيُعَذِّبَهُمْ وَأَنْتَ فِيهِمْ وَما كانَ اللَّهُ مُعَذِّبَهُمْ وَهُمْ يَسْتَغْفِرُونَ  « 1 » يعنى : « نيست خدا كه عذاب كند ايشان را وحال آنكه تو در ميان ايشان باشى ، ونيست خدا عذاب كنندهء ايشان وحال آنكه ايشان استغفار كنند » زيرا كه أبو جهل بعد از اين سخن طلب آمرزش كرد ؛ پس چون قصد قتل آن جناب كردند وآن جناب را از مكة بيرون كردند حق تعالى فرستاد  وَما لَهُمْ أَلَّا يُعَذِّبَهُمُ اللَّهُ وَهُمْ يَصُدُّونَ عَنِ الْمَسْجِدِ الْحَرامِ وَما كانُوا أَوْلِياءَهُ إِنْ أَوْلِياؤُهُ إِلَّا الْمُتَّقُونَ  « 2 » يعنى : « چيست ايشان را كه خدا عذاب نكند ايشان را وحال آنكه منع مىكنند مؤمنان را از مسجد الحرام ونيستند ايشان سزاوار مسجد الحرام ، نيست سزاوار آن مگر پرهيزكاران » كه رسول خدا صلّى اللّه عليه وآله وسلّم وأصحاب أو باشند ، پس حق تعالى عذاب كرد ايشان را به شمشير در جنگ بدر وكشته شدند « 3 » .\r\nوابن شهرآشوب روايت كرده است از كثير بن عامر كه : روزى در مكة از ابطح سواري پيدا شد ودر عقب أو هفده شتر آمدند كه بر آنها جامه‌هاى ديبا بار كرده بودند وبر هر شترى غلام سياهى سوار بود ومىگفت : كجاست پيغمبر كريمى كه در مكة مبعوث شده است ؟ گفتند : براي چه مىخواهى أو را ؟ گفت : پدرم وصيت كرده است كه اينها را به أو برسانم ؛ پس أبو البختري اشاره كرد بسوى أبو جهل وگفت : آنكه تو مىخواهى اوست ، چون نزديك أبو جهل رفت وأوصاف آن حضرت را كه شنيده بود در أو نديد\r\n\r\n\r\n","description":"","footnote":"\r\n( 1 ) . سورهء انفال : 33 .\r\n( 2 ) . سورهء انفال : 34 .\r\n( 3 ) . تفسير قمى 1 / 276 - 277 .\r\n","page_name":" 691 ","page_number":691},
  {"content":"\r\n\r\nگفت : تو نيستى آن كه من مىخواهم ؛ ودر مكة گشت تا حضرت رسول صلّى اللّه عليه وآله وسلّم را ديد وچون آن حضرت را ديد به اوصافى كه شنيده بود شناخت وبه خدمت آن حضرت شتافت ودست وپايش را بوسيد وحضرت فرمود : تويى ناجى پسر منذر ؟ گفت : بلى يا رسول اللّه ، فرمود : چه شد هفده ناقة كه بر هر يك غلام سياهى سوار است وآن غلامان جامه‌هاى ديبا وكمربندهاى مطلّا بسته‌اند ؟ ونامهاى آن غلامان را يك يك فرمود ، گفت :\r\nبلى يا رسول اللّه ! حاضرند وبه خدمت تو آورده‌ام ، حضرت فرمود كه : منم محمد بن عبد اللّه .\r\nچون جميع آن مال را تسليم آن حضرت كرد أبو جهل فرياد برآورد كه : اى آل غالب ! اگر مرا يارى نكنيد بر محمد شمشير خود را بر سينهء خود مىگذارم وخود را مىكشم واين مال از كعبه است وأو مىخواهد همه را متصرف شود ، پس بر أسب خود سوار شد وشمشير خود را برهنه كرد ودر تمام مكة ونواحي گشت وچندين هزار كس با أو همراه شدند ، وچون اين خبر به بني هاشم رسيد أبو طالب با ساير أولاد عبد المطّلب سوار شدند ودور آن حضرت را گرفتند پس أبو طالب به نزد ايشان رفت وبه ايشان گفت : از محمد چه مىخواهيد ؟ أبو جهل گفت كه : پسر برادر تو بر ما خيانت بسيار كرد واز جملهء آنها آن است كه مالي براي كعبه آورده بودند اين پسر أو را به جادو فريب داد وبه دين خود درآورد ومالها را از أو گرفت .\r\nأبو طالب گفت : باش تا من بروم واز حقيقت حال سؤال كنم ، چون به خدمت حضرت آمد والتماس نمود كه آنها را به أبو جهل رد كند فرمود : يك حبه را به أو نمىدهم ، أبو طالب گفت : ده شتر را بردار وهفت شتر را به أو بده ، حضرت ابا كرد وفرمود كه : من اين هديه‌ها را با شتران نزد أو بازمىدارم ومن وأو هر دو از شتران سؤال مىكنيم وجواب هر يك از ما كه بگويند وگواهى هر يك از ما كه بدهند از أو باشد .\r\nأبو طالب به نزد أبو جهل آمد وگفت : پسر برادرم با شما انصاف مىدهد وچنين مىگويد وفردا در هنگام طلوع آفتاب وعده كرده است كه شما در مسجد حاضر شويد وشتران را با أسباب آنها در مسجد حاضر گردانيد وبراي هر يك كه شهادت دهند از أو باشد .\r\n\r\n","description":"","footnote":"","page_name":" 692 ","page_number":692},
  {"content":"\r\n\r\nپس ايشان برگشتند وبامداد روز ديگر أبو جهل به نزد كعبه آمد وبراي هبل سجده كرد پس سر برداشت وقصه را به آن نقل كرد وگفت : اى هبل ! از تو سؤال مىكنم چنان كنى كه ناقه‌ها با من سخن بگويند وبراي من شهادت دهند ومحمد بر من شماتت نكند ومن چهل سال است كه تو را مىپرستم وحاجتي از تو نطلبيده‌ام اگر امروز أجابت من مىكنى براي تو قبّه‌اى از مرواريد سفيد مىسازم وبراي تو دو دسترنج طلا ودو خلخال نقره وتاجى مكلّل به جواهر وقلاده‌اى از طلاى بىغش بعمل مىآورم وتو را به آنها مزيّن مىگردانم .\r\nپس در اين حال حضرت رسول صلّى اللّه عليه وآله وسلّم به مسجد در آمد وشتران را حاضر گردانيد وأبو جهل را فرمود كه : سؤال كن ؛ هرچند سؤال كرد جوابي نشنيد ؛ پس حضرت با شتران خطاب كرد ، آنها به امر الهى به سخن آمدند وشهادت بر پيغمبرى آن حضرت دادند وگواهى دادند كه اين مالها مخصوص آن حضرت مىباشد . وباز أبو جهل را فرمود كه : تو سؤال كن ، وأو سؤال كرد وجواب نشنيد ، وحضرت سؤال كرد جواب گفتند ، تا هفت مرتبه چنين شد وحضرت مالها را برگردانيد وأبو جهل خايب وخاسر برگشت « 1 » .\r\nودر بعضي از كتب مسطور است كه : چون حق تعالى حضرت رسول صلّى اللّه عليه وآله وسلّم را مأمور گردانيد كه علانيه در ميان قريش اظهار دعوت خود بنمايد ، حضرت در موسم حج كه طوايف خلق از أطراف عالم به مكة آمده بودند بر كوه صفا ايستاد وبه آواز بلند ندا كرد كه :\r\nيا أيها الناس ! من رسول پروردگار عالميانم ؛ ومردم از روى تعجب نظر كردند بسوى آن جناب وساكت شدند ، پس به كوه مروه بالا رفت وسه مرتبه چنين ندا كرد ، أبو جهل چون اين سخن را شنيد سنگى به جانب آن حضرت انداخت وپيشانى نوراني آن حضرت را مجروح كرد وساير مشركان سنگها گرفتند واز عقب آن حضرت دويدند ، پس حضرت بر كوه أبو قبيس بالا رفت ودر موضعي كه آن را اكنون « متّكا » مىگويند تكيه داد ومشركان در طلب آن حضرت مىگرديدند .\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 176 .\r\n","page_name":" 693 ","page_number":693},
  {"content":"\r\n\r\nشخصي به نزد أمير المؤمنين عليه السّلام آمد وگفت : محمد كشته شد ، علي عليه السّلام گريه كنان به خانهء خديجة دويد وخديجة پرسيد : يا علي ! محمد چه شد ؟ فرمود : نمىدانم مىگويند كه مشركان آن حضرت را سنگباران كرده‌اند واكنون پيدا نيست ، آبى به من بده وطعامي بردار وبيا تا أو را بيابيم وآب وطعامي به أو برسانيم ؛ پس هر دو روانه شدند وبه خديجة فرمود : تو از جانب وادى برو ومن از كوه بالا مىروم ، أمير المؤمنين عليه السّلام مىگريست وفرياد مىكرد : يا محمد ! يا رسول اللّه ! جانم فداى تو باد آيا تو در كدام وادى تشنه وگرسنه مانده‌اى ومرا با خود نبرده‌اى ؟ وخديجة فرياد مىكرد : نشان دهيد به من پيغمبر برگزيده را وبهار پسنديده را ورنج كشيده در راه خدا را .\r\nپس در اين حال جبرئيل بر حضرت رسول صلّى اللّه عليه وآله وسلّم نازل شد ، چون حضرت را نظر بر أو افتاد گريست وفرمود : ببين قوم من با من چه كردند ، تكذيب من كردند ومرا به سنگ جفا خسته كردند ؛ جبرئيل گفت : يا محمد ! دست خود را به من بده ، پس دست آن حضرت را گرفت وبر بالاى كوه نشاند ومسندى از مسندهاى بهشت را از زير بال خود بيرون آورد كه با مرواريد وياقوت بافته بودند وبر هوا گشود تا تمام كوههاى مكة را پوشانيد ودست رسول خدا صلّى اللّه عليه وآله وسلّم را گرفت وبر روى آن مسند نشانيد وگفت : اى محمد ! مىخواهى بزرگوارى وكرامت ومنزلت خود را نزد خداوند خود بدانى ؟ فرمود : بلى ، جبرئيل گفت :\r\nاين درخت را بطلب ، چون طلبيد از جاى خود جدا شد وبسرعت دويد ونزد آن حضرت ايستاد وبراي تعظيم سجده كرد ، جبرئيل گفت : يا محمد ! بگو برگردد ، فرمود : برگرد ، برگشت .\r\nپس إسماعيل كه موكّل است به آسمان أول فرود آمد ودر خدمت آن حضرت ايستاد وعرض كرد : السلام عليك يا رسول اللّه ، پروردگار من مرا امر كرده است كه تو را أطاعت كنم در هرچه بفرمايى ، اگر مىفرمايى ستاره‌ها را بر ايشان مىريزم كه ايشان را بسوزاند .\r\nپس ملك آفتاب آمد وعرض كرد : السلام عليك يا رسول اللّه ، اگر مىفرمايى آفتاب را به نزديك سر ايشان مىآورم كه ايشان را بسوزاند .\r\nپس ملك زمين آمد وعرض كرد : السلام عليك يا رسول اللّه ، حق تعالى مرا امر كرده\r\n\r\n","description":"","footnote":"","page_name":" 694 ","page_number":694},
  {"content":"\r\n\r\nاست كه تو را أطاعت كنم ، اگر مىفرمايى زمين را حكم مىكنم كه ايشان را فرو برد .\r\nپس ملك كوهها آمد وعرض كرد : السلام عليك يا رسول اللّه ، خدا مرا امر فرموده است كه مطيع تو باشم ، اگر رخصت مىدهى كوهها را بر ايشان برمىگردانم تا ايشان را درهم بشكنم .\r\nپس ملكي كه موكّل است به درياها آمد وعرض كرد : السلام عليك يا رسول اللّه ، پروردگار من مرا امر فرموده است هرچه فرمايى بعمل آورم ، اگر رخصت مىفرمايى امر مىكنم درياها را تا ايشان را غرق كنند .\r\nچون همهء اين ملائكة اظهار نصرت خود كردند حضرت فرمود : آيا همه مأمور شده‌ايد به يارى من ؟ عرض كردند : بلى ، پس روى مبارك خود را بسوى آسمان نمود وفرمود :\r\nمن براي عذاب مأمور نشده‌ام ومأمور شده‌ام كه رحمت عالميان باشم ، مرا با قوم خود بگذاريد كه ايشان نادانانند وبه ناداني چنين مىكنند .\r\nپس جبرئيل عليه السّلام خديجة را ديد كه در وادى مىگريد واز پى رسول خدا صلّى اللّه عليه وآله وسلّم مىگردد ، گفت : يا رسول اللّه ! خديجة را ببين كه گريهء أو ملائكهء آسمانها را به گريه آورده است أو را بطلب بسوى خود واز من سلام به أو برسان وبگو به أو كه : حق تعالى تو را سلام مىرساند وبشارت ده أو را كه در بهشت خانه‌اى دارد از قصبهاى مرواريد كه به طلا زينت كرده‌اند ودر آن صداى وحشت‌آميز نيست .\r\nپس رسول خدا صلّى اللّه عليه وآله وسلّم أمير المؤمنين عليه السّلام وخديجة عليها السّلام را طلبيد وخون از روى گلگونش مىريخت وخون را نمىگذاشت به زمين بريزد وپاك مىكرد ، خديجة عرض كرد : پدر ومادرم فداى تو باد چرا نمىگذارى خون به زمين بريزد ؟ فرمود : مىترسم اگر خون من به زمين بريزد حق تعالى بر أهل زمين غضب كند .\r\nچون شب شد أمير المؤمنين عليه السّلام وخديجة عليها السّلام حضرت رسول صلّى اللّه عليه وآله وسلّم را به خانه آوردند وسنگ بزرگى رو به روى مجلس آن حضرت تعبيه كردند ، وچون مشركان خبر شدند رسول خدا صلّى اللّه عليه وآله وسلّم به خانه آمده است آمدند وسنگ به خانهء آن حضرت مىانداختند ، اگر سنگ از جانب بالا مىآمد آن سنگ نمىگذاشت به آن حضرت برسد واز جانبهاى ديگر\r\n\r\n","description":"","footnote":"","page_name":" 695 ","page_number":695},
  {"content":"\r\n\r\nديوارها مانع بود واز پيش رو علي عليه السّلام وخديجة ايستاده بودند وسنگها را به جان خود قبول مىكردند ونمىگذاشتند كه به آن حضرت برسد . پس خديجة گفت : اى گروه قريش ! شرمنده نمىشويد كه سنگباران مىكنيد خانهء زنى را كه نجيب‌ترين شماست ؟ اگر از خدا نمىترسيد از ننگ احتراز كنيد .\r\nپس مشركان برگشتند وروز ديگر آن حضرت به مسجد آمد ونماز كرد وحق تعالى ترسى در دل ايشان افكند كه متعرض آن حضرت نشدند « 1 » .\r\nودر بعضي از كتب مذكور است كه : در سال پنجم پيغمبرى آن حضرت سميّه مادر عمار بن ياسر شهيد شد وأو از جملهء آنها بود كه كافران قريش ايشان را شكنجه مىكردند كه از اسلام بيزارى جويند وآنها امتناع مىكردند ؛ در اين حال أبو جهل ملعون بر أو گذشت ونيزه‌اى بر دل أو زد وأو را شهيد كرد « 2 » .\r\n\r\n\r\n","description":"","footnote":"\r\n( 1 ) . بحار الأنوار 18 / 241 به نقل از المنتقى في مولود المصطفى .\r\n( 2 ) . بحار الأنوار 18 / 241 به نقل از المنتقى في مولود المصطفى .\r\n","page_name":" 696 ","page_number":696},
  {"content":"\r\n\r\n\r\nباب بيست وچهارم در بيان كيفيت معراج پيغمبر أكرم صلّى اللّه عليه وآله وسلّم\r\n\r\n","description":"","footnote":"","page_name":" 697 ","page_number":697},
  {"content":"\r\n . \r\n","description":"","footnote":"","page_name":" 698 ","page_number":698},
  {"content":"\r\n\r\nبدان كه به آيات كريمه وأحاديث متواتره ثابت گرديده است كه حق تعالى حضرت رسول صلّى اللّه عليه وآله وسلّم را در يك شب از مكهء معظمه بسوى مسجد أقصى واز آنجا به آسمانها تا سدرة المنتهى وعرش اعلا سير فرمود وعجائب خلق سماوات را به آن حضرت نمود ورازهاى نهاني ومعارف نامتناهى بر آن حضرت القاء فرمود وآن حضرت در بيت المعمور وتحت عرش الهى به عبادت حق تعالى قيام نمود وبا أرواح أنبياء عليهم السّلام ملاقاة كرد وداخل بهشت شد ومنازل أهل بهشت را مشاهده فرمود « 1 » .\r\nوأحاديث متواترهء خاصه وعامه دلالت مىكند كه عروج آن جناب به بدن بود نه به روح بىبدن ، ودر بيدارى بود نه در خواب ، ودر ميان قدماي علماى شيعه در اين معاني خلافي نبوده چنانكه ابن بابويه وشيخ طبرسى وغير ايشان تصريح به اين مراتب كرده‌اند « 2 » ، وشكى كه بعضي در جسماني بودن معراج كرده‌اند يا از عدم تتبع اخبار وآثار رسول خدا وائمهء هدى عليهم السّلام است يا به سبب عدم اعتماد بر اخبار حجتهاى خدا ووثوق بر شبهات ملاحدهء حكماست ، اگر نه چون تواند بود كه كسى كه اعتقاد به فرمودهء خدا ورسول وائمهء حق عليهم السّلام داشته باشد وآيات قرآني وچندين هزار حديث از طرق مختلفه در أصل معراج وكيفيات وخصوصيات آن بشنود كه همه صريحند در معراج جسماني وبه محض استبعاد وهم يا شبهات واهيهء حكما همه را انكار وتأويل نمايد ودر كم صفحه از كتابهاى حديث سنى وشيعه هست كه در آنجا معراج به تقريبي مذكور نباشد ، واگر خواهم\r\n\r\n\r\n","description":"","footnote":"\r\n( 1 ) . رجوع شود به تفسير قمى 2 / 3 وكافى 8 / 121 وتفسير طبري 8 / 5 .\r\n( 2 ) . امالى شيخ صدوق 510 ؛ مجمع البيان 3 / 395 ؛ تفسير قرطبى 10 / 208 ؛ تفسير ابن كثير 3 / 23 ؛ تفسير بيضاوى 2 / 434 .\r\n","page_name":" 699 ","page_number":699},
  {"content":"\r\n\r\nاستيفاى أحاديث اين باب نمايم در چندين برابر اين كتاب استيفاى آنها نمىتوانم كرد وليكن از چندين هزار به نمونه واز خرمنى به دانه‌اى اكتفا مىنمايم تا شيعهء متديّن را في الجملة اطلاعى بر مضامين آنها حاصل گردد .\r\nبدان كه اتفاقي است كه معراج پيش از هجرت واقع شد وبعد از هجرت نيز محتمل است كه واقع شده باشد ؛ وآنچه پيش از هجرت واقع شده بعضي گفته‌اند در شب شنبه هفدهم ماه مبارك رمضان يا بيست ويكم ماه مزبور شش ماه پيش از هجرت واقع شد ؛ بعضي گفته‌اند كه در ماه ربيع الأول دو سال بعد از بعثت آن حضرت واقع شد « 1 » ؛ وبعد از هجرت بعضي گفته‌اند در بيست وهفتم ماه رجب در سال دوم هجرت واقع شد « 2 » .\r\nودر مكان عروج أول خلاف است : بعضي گفته‌اند از خانهء امّ هانى خواهر أمير المؤمنين عليه السّلام عروج نمود ؛ بعضي گفته‌اند از شعب أبى طالب وبعضي گفته‌اند از مسجد الحرام « 3 » .\r\nوأيضا خلاف است كه معراج آن جناب يك مرتبه واقع شد يا زيادة ؟ واز أحاديث معتبره ظاهر مىشود كه چندين مرتبه واقع شد « 4 » واختلافى كه در أحاديث معراج هست مىتواند بود كه از اين جهت باشد كه از هر يك از أحاديث مختلفه در وصف يكى از آن معراجها واقع شده باشد .\r\nامّا آيات معراج ، از آن جمله اين آية است   سُبْحانَ الَّذِي أَسْرى بِعَبْدِهِ لَيْلًا مِنَ الْمَسْجِدِ الْحَرامِ إِلَى الْمَسْجِدِ الْأَقْصَى الَّذِي بارَكْنا حَوْلَهُ لِنُرِيَهُ مِنْ آياتِنا إِنَّهُ هُوَ السَّمِيعُ الْبَصِيرُ   « 5 » يعنى : « منزّه است آن خداوندى كه سير فرمود بندهء خود را در شبى از مسجد الحرام بسوى مسجد أقصى كه بركت داده‌ايم دور آن را براي آنكه بنماييم به أو از آيات عظمت وجلال\r\n\r\n\r\n","description":"","footnote":"\r\n( 1 ) . العدد القوية 234 .\r\n( 2 ) . العدد القوية 344 .\r\n( 3 ) . مناقب ابن شهرآشوب 1 / 228 .\r\n( 4 ) . بصائر الدرجات 79 ؛ تفسير قمى 2 / 335 ؛ خصال 600 .\r\n( 5 ) . سورهء اسراء : 1 .\r\n","page_name":" 700 ","page_number":700},
  {"content":"\r\n\r\nخود بدرستى كه خدا عالم است به هرچه شنيدنى است وهرچه ديدنى است » .\r\nبعضي گفته‌اند : مراد از مسجد الحرام مكهء معظمه است زيرا كه همهء مكة محلّ نماز ومحترم است « 1 » ، ومشهور آن است كه مراد از مسجد أقصى مسجدى است كه در شام معروف است « 2 » ؛ واز أحاديث معتبرهء بسيار ظاهر مىشود كه مراد بيت المعمور است كه در آسمان چهارم است ودورترين مسجدها است ، چنانكه علي بن إبراهيم به سند معتبر روايت كرده است كه امام محمد باقر عليه السّلام از شخصي پرسيد كه : چه مىگويند مردم در تفسير اين آية ؟ آن مرد عرض كرد : مىگويند از مسجد الحرام به مسجد بيت المقدس رفت ، حضرت فرمود : چنين نيست بلكه از اين مسجد زمين بسوى بيت المعمور آسمان رفت كه برابر كعبه است واز كعبه تا آنجا همه حرم ومحترم است « 3 » .\r\nوعياشى به سند معتبر از امام جعفر صادق عليه السّلام روايت كرده است كه : از آن حضرت پرسيدند از مساجد مشرّفهء معظّمه ، فرمود : مسجد الحرام است ومسجد رسول صلّى اللّه عليه وآله وسلّم ، راوي عرض كرد : مسجد أقصى چون است ؟ فرمود : مسجد أقصى كه حق تعالى فرموده در آسمان است وآن مسجدى كه در شام است مسجد كوفه از آن بهتر است « 4 » .\r\nمؤلف گويد كه : اينكه مراد از مسجد أقصى كه در قرآن مذكور است بيت المعمور باشد منافاة ندارد با آنكه رسول خدا صلّى اللّه عليه وآله وسلّم به بيت المقدس نيز تشريف برده باشند چنانكه أحاديث بسيار بر آن نيز دلالت مىكند « 5 » ومحتمل است كه در بعضي معراجها به آنجا رفته باشد .\r\nودر جاى ديگر فرموده است   وَالنَّجْمِ إِذا هَوى   « 6 » « بحقّ ستاره در هنگامى كه\r\n\r\n\r\n","description":"","footnote":"\r\n( 1 ) . رجوع شود به مجمع البيان 3 / 396 وتفسير كشاف 2 / 647 وتفسير فخر رازي 20 / 146 .\r\n( 2 ) . تفسير تبيان 6 / 446 ؛ مجمع البيان 3 / 395 ؛ تفسير نسائي 1 / 644 ؛ تفسير طبري 8 / 6 .\r\n( 3 ) . تفسير قمى 2 / 243 .\r\n( 4 ) . تفسير عياشى 2 / 279 .\r\n( 5 ) . رجوع شود به بحار الأنوار 18 / 374 .\r\n( 6 ) . آياتي كه در پى مىآيد تا آيهء « لقد رأى من آيات ربه الكبرى » از آيهء 1 تا آيهء 18 سورهء نجم مىباشند .\r\n","page_name":" 701 ","page_number":701},
  {"content":"\r\n\r\nطلوع كند يا غروب كند ؛ يا شهاب در وقتي كه فرود آيد » .\r\nاز حضرت صادق عليه السّلام مروى است كه : « نجم » محمد صلّى اللّه عليه وآله وسلّم است ، يعنى : بحقّ اختر برج رسالت سوگند در هنگامى كه به معراج رفت يا از معراج فرود آمد « 1 » .\r\n ما ضَلَّ صاحِبُكُمْ وَما غَوى  « گمراه نشد صاحب شما » يعنى محمد صلّى اللّه عليه وآله وسلّم خطا نكرد ، ودر روايات بسيار وارد شده است كه يعنى : محمد صلّى اللّه عليه وآله وسلّم گمراه نشده است در باب خلافت علي عليه السّلام ودروغ نمىگويد آنچه در فضل أو مىگويد « 2 » .\r\n  وَما يَنْطِقُ عَنِ الْهَوى . إِنْ هُوَ إِلَّا وَحْيٌ يُوحى   « وسخن نمىگويد از هوى وخواهش نفس خود ، نيست آنچه مىگويد مگر وحى كه فرستاده شده است » .\r\n عَلَّمَهُ شَدِيدُ الْقُوى  « تعليم كرد أو را ملكي كه قوّتهاى سخت داشت » ودر قوّت ظاهر وباطن كامل بود يعنى جبرئيل .\r\n ذُو مِرَّةٍ فَاسْتَوى  « صاحب قوّت عقل ومتانت با صورت نيكو بود پس درست ايستاد » بر صورت اصلى كه خدا أو را بر آن صورت آفريده بود با نهايت عظمت وشوكت ،  وَهُوَ بِالْأُفُقِ الْأَعْلى  « وجبرئيل در أفق اعلاى آسمان بود » در هنگامى كه آن حضرت أو را به صورت اصلى خود ديد ،   ثُمَّ دَنا فَتَدَلَّى . فَكانَ قابَ قَوْسَيْنِ أَوْ أَدْنى   « پس نزديك شد به آن حضرت پس آويخت خود را تا به آن حضرت راز گويد پس ميان جبرئيل وأو فاصله به قدر دو نيمهء كمان بود بلكه نزديكتر » ، وبعضي گفته‌اند : يعنى محمد صلّى اللّه عليه وآله وسلّم در مرتبهء قرب معنوي به جناب مقدس احديّت يا قرب صوري به عرش ومكاني كه اعلاى مراتب عروج ممكنات است نزديك شد پس حق تعالى به قرب ملاطفت ورحمت به أو نزديك آمد وأو را مورد عنايات والطاف خاصهء خود گردانيد مانند دو كس كه يك كمان وار در مراتب قرب صوري به يكديگر نزديك شوند بلكه نزديكتر .\r\n\r\n\r\n","description":"","footnote":"\r\n( 1 ) . مجمع البيان 5 / 172 .\r\n( 2 ) . رجوع شود به تفسير قمى 2 / 334 وتفسير فرات كوفي 449 وتأويل الآيات الظاهرة 2 / 621 و 622 .\r\n","page_name":" 702 ","page_number":702},
  {"content":"\r\n\r\nوبه سند معتبر از امام محمد باقر عليه السّلام منقول است كه : يعنى ميان آنجا كه وحى الهى صادر مىشد وگوش آن جناب به قدر فاصلهء زه كمان بود از چوب كمان « 1 » .\r\n فَأَوْحى إِلى عَبْدِهِ ما أَوْحى  « پس وحى فرستاد خدا بسوى بندهء خود آنچه وحى كرد » ، ودر أحاديث معتبرهء بسيار وارد شده است كه : يعنى در امامت أمير المؤمنين عليه السّلام ورفعت شأن أو وحى كرد آنچه وحى كرد « 2 » .\r\n ما كَذَبَ الْفُؤادُ ما رَأى  « دروغ نگفت دل محمد آنچه ديده بود » آن دل حقيقت منزل از أنوار جلال سبحانى يا آنچه ديده‌اش ديد از عجايب مخلوقات حق تعالى در ملأ أعلى دل مقدسش به نور يقين قبول كرد واذعان نمود ،  أَ فَتُمارُونَهُ عَلى ما يَرى  « آيا با محمد مجادله مىكنيد بر آنچه آن حضرت ديد » در شب معراج ،   وَلَقَدْ رَآهُ نَزْلَةً أُخْرى . عِنْدَ سِدْرَةِ الْمُنْتَهى   « وبدرستى كه ديد جبرئيل را به صورت اصلى يك بار ديگر نزديك درخت سدرة المنتهى » وآن درختى است بالاى آسمان هفتم كه عروج ملايك واعمال خلايق به آن منتهى مىشود « 3 » ،  عِنْدَها جَنَّةُ الْمَأْوى  « نزد سدرة المنتهى است بهشتى كه آرامگاه متقيان است » ،  إِذْ يَغْشَى السِّدْرَةَ ما يَغْشى  « در هنگامى كه ديد فرو گرفته بود درخت سدره را آنچه فرو گرفته بود » از ملائكهء روحانيان وآثار عظمت وجلال حق تعالى ، مروى است كه : بر هر برگى ملكي ايستاده بود وتسبيح حق تعالى مىنمود « 4 » .\r\n ما زاغَ الْبَصَرُ وَما طَغى  « ميل نكرد ديدهء حق بين آن حضرت بسوى راست وچپ ودر نگذشت از آنچه بايست به آن نظر كند » يعنى با نهايت أدب در خدمت حق ايستاد وبغير جناب حق متوجه نگرديد وآنچه گفتند شنيد وآنچه نمودند ديد ؛ يا آنكه اشتباه نكرد وچيزى را غلط وخطا نديد وآنچه ديد درست ديد ،  لِنُرِيَكَ مِنْ آياتِنَا \r\n\r\n\r\n","description":"","footnote":"\r\n( 1 ) . تفسير قمى 2 / 334 .\r\n( 2 ) . تفسير قمى 2 / 334 .\r\n( 3 ) . مجمع البيان 5 / 175 .\r\n( 4 ) . مجمع البيان 5 / 175 ؛ تفسير كشاف 4 / 421 ؛ تفسير ابن كثير 4 / 222 .\r\n","page_name":" 703 ","page_number":703},
  {"content":"\r\n\r\n الْكُبْرى  پس حق تعالى براي عدم خطاى قاصران بيان فرمود : « بدرستى كه ديد از آيات بزرگ پروردگار خود » تا كسى توهّم نكند كه آن حضرت خدا را ديد وبدانند كه خدا ديدنى نيست وأو را به ديدهء سر نمىتوان ديد ، چنانكه آن حضرت فرمود كه : در آن شب خدا را به ديدهء دل ديدم نه به ديدهء سر « 1 » ، وگفته‌اند كه : از جملهء آيات كبرى كه ديد آن بود كه جبرئيل را به صورت اصلى خود ديد كه ششصد بال داشت وتمام آفاق آسمان را به بالهاى خود پر كرده بود « 2 » .\r\nمؤلف گويد : تمام تأويل اين آيات با آيات ديگر كه دلالت بر معراج دارد در ضمن اخبار مذكور خواهد شد .\r\nوابن بابويه به سند معتبر از حضرت صادق عليه السّلام روايت كرده است كه آن حضرت فرمود كه : از شيعهء ما نيست هركه يكى از چهار چيز را انكار كند : معراج وسؤال قبر وآفريده شدن بهشت ودوزخ وشفاعت « 3 » .\r\nودر حديث موثق از حضرت امام رضا عليه السّلام روايت كرده است كه : هركه ايمان نياورد به معراج تكذيب كرده است رسول خدا صلّى اللّه عليه وآله وسلّم را « 4 » .\r\nودر حديث معتبر ديگر فرمود : مؤمن حق وشيعهء ما آن است كه ايمان آورد به معراج پيغمبر وشفاعت وحوض كوثر وسؤال قبر وبهشت ودوزخ وصراط وميزان وحساب ومبعوث شدن روز جزا « 5 » .\r\nابن بابويه وصفار وديگران به سند معتبر از حضرت صادق عليه السّلام روايت كرده‌اند كه :\r\nحق تعالى حضرت رسول صلّى اللّه عليه وآله وسلّم را صد وبيست مرتبه به آسمان برد ودر هر مرتبه آن حضرت را در باب ولايت وامامت أمير المؤمنين وساير ائمهء طاهرين عليهم السّلام زيادة از ساير\r\n\r\n\r\n","description":"","footnote":"\r\n( 1 ) . احتجاج 1 / 109 .\r\n( 2 ) . مجمع البيان 5 / 175 .\r\n( 3 ) . صفات شيعه 50 .\r\n( 4 ) . صفات شيعه 50 .\r\n( 5 ) . صفات شيعه 50 - 51 .\r\n","page_name":" 704 ","page_number":704},
  {"content":"\r\n\r\nفرايض تأكيد ومبالغه نمود « 1 » .\r\nوعلي بن إبراهيم به سند حسن از حضرت صادق عليه السّلام روايت كرده است كه : در شبى كه جبرئيل وميكائيل وإسرافيل عليهم السّلام براق را براي حضرت رسول صلّى اللّه عليه وآله وسلّم آوردند يكى لجام را گرفت وديگرى ركاب تقدس انتساب را گرفت وديگرى جامه‌هاى آن حضرت را بر روى زين درست كرد ، پس براق چموشى كرد جبرئيل طپانچه‌اى بر آن زد وگفت : ساكن شو اى براق كه كسى از پيشينيان وآيندگان بر تو سوار نمىشود كه از أو بهتر باشد ، پس براق پرواز كرد وجبرئيل در خدمت آن حضرت بود وعجايب زمين وآسمان را به آن حضرت مىنمود .\r\nحضرت رسول صلّى اللّه عليه وآله وسلّم فرمود كه : در اثناى راه منادى مرا از جانب راست ندا كرد كه : يا محمد ؛ ومن ملتفت أو نشدم ، پس از جانب چپ ديگرى مرا ندا كرد وملتفت أو نشدم ، پس از پيش روى خود زنى را ديدم كه دستها وساعدهاى خود را گشوده بود وبه أنواع زينتهاى دنيا خود را آراسته بود وگفت : يا محمد ! نظري كن بسوى من تا با تو سخن بگويم ، پس به أو ملتفت نشدم ورفتم ، ناگاه صداى مهيبى شنيدم كه بسيار ترسيدم پس جبرئيل گفت :\r\nفرود آي به زمين ، چون فرود آمدم گفت : در اينجا نماز كن كه اين طيبه است يعنى مدينه وبسوى اين مكان تو هجرت خواهى كرد .\r\nپس سوار شدم وقدرى راه رفتم بازگفت : فرود آي ونماز كن ، چون نماز كردم گفت :\r\nاين طور سينا است كه حق تعالى در اينجا با موسى عليه السّلام سخن گفت .\r\nپس سوار شدم وچون پاره‌اى راه رفتم بازگفت : پايين بيا ونماز كن ، چون نماز كردم گفت : اين بيت لحم است كه عيسى عليه السّلام در اينجا متولد شده است ؛ پس مرا برد بسوى بيت المقدس وبراق را در حلقه‌اى بست كه پيغمبران چهارپايان خود را بر آنجا مىبسته‌اند ، وچون داخل مسجد شدم جبرئيل در جانب راست من بود وإبراهيم وموسى وعيسى عليهم السّلام را ديدم با پيغمبران بسيار كه براي من جمع شده بودند ، پس جبرئيل اذان\r\n\r\n\r\n","description":"","footnote":"\r\n( 1 ) . خصال 601 ؛ بصائر الدرجات 79 .\r\n","page_name":" 705 ","page_number":705},
  {"content":"\r\n\r\nواقامه گفت ومرا پيش داشت وهمهء پيغمبران صف كشيدند ودر عقب من نماز كردند وفخر نمىكنم به اين .\r\nپس خازن بيت المقدس آمد وسه ظرف آورد يكى از شير ويكى از آب ويكى از شراب ، پس شنيدم كه گوينده‌اى مىگفت كه : اگر آب را بگيرد أو وامّت أو غرق شوند ، واگر شراب را بگيرد أو وامّت أو گمراه خواهند شد ، واگر شير را بگيرد أو وامّت أو هدايت خواهند يافت ؛ پس جام شير را گرفتم وخوردم وجبرئيل گفت : هدايت يا فتى وامّت تو هدايت يافتند ، پس از من پرسيد كه : در راه چه ديدى ؟\r\nگفتم : كسى از جانب راست من ندا كرد .\r\nپرسيد كه : جواب أو گفتى ؟\r\nگفتم : نه ، وملتفت نشدم بسوى أو .\r\nفرمود : أو داعى يهود بود ، اگر جواب أو مىگفتى امّت تو يهودي مىشدند بعد از تو .\r\nگفت : ديگر چه ديدى ؟\r\nگفتم : ديگرى از جانب چپ من ندا كرد .\r\nپرسيد : جواب أو گفتى ؟\r\nگفتم : نه ، ملتفت نشدم بسوى أو .\r\nگفت : أو داعى نصارى بود ، اگر جواب أو مىگفتى امّت تو نصراني مىشدند بعد از تو .\r\nپس گفت : ديگر چه ديدى ؟\r\nآن زن را كه ديده بودم گفتم .\r\nگفت : آيا با أو سخن گفتى ؟\r\nگفتم : نه ، والتفات نكردم بسوى أو .\r\nگفت : أو دنيا بود ، اگر با أو سخن مىگفتى همهء امّت تو اختيار دنيا مىكردند بر آخرت ؛ پس گفت : آن صدايى كه شنيدى صداى سنگى بود كه هفتاد سال پيش از اين از كنار جهنم انداخته بودند امشب به ته جهنم رسيد واين صدا از آن بود . پس بعد از آن حضرت رسول صلّى اللّه عليه وآله وسلّم هرگز نخنديد .\r\n\r\n","description":"","footnote":"","page_name":" 706 ","page_number":706},
  {"content":"\r\n\r\nحضرت فرمود كه : پس جبرئيل مرا بالا برد تا به آسمان أول رسيدم وبر آن آسمان ملكي موكّل بود كه أو را إسماعيل مىگفتند وأو « صاحب الخطفة » است كه هر شيطانى كه خواهد به آسمان رود أو وأعوان أو را به شهاب ثاقب مىسوزانند چنانكه حق تعالى گفته است كه  إِلَّا مَنْ خَطِفَ الْخَطْفَةَ فَأَتْبَعَهُ شِهابٌ ثاقِبٌ  « 1 » وهفتاد هزار ملك تابعين اويند وهر ملكي از ايشان هفتاد هزار ملك ، پس إسماعيل از جبرئيل پرسيد كه : اين كيست با تو همراه است ؟ گفت : محمد است ، گفت : أو مبعوث شده است ، جبرئيل گفت : بلى .\r\nپس إسماعيل در آسمان را گشود ومن سلام كردم بر أو وأو سلام كرد بر من ومن استغفار كردم براي أو وأو استغفار كرد براي من وگفت : مرحبا به برادر شايسته وپيغمبر شايسته ، وملائكة مرا استقبال كردند تا داخل آسمان أول شدم ، وهر ملكي كه مرا ديد خندان وشاد شد تا آنكه ملكي را ديدم كه از أو بزرگتر ملكي نديده بودم با منظر كريه وآثار غضب از روى أو هويدا بود ، وچنانكه آنها مرا دعا كردند أو مرا دعا كرد وليكن نخنديد وشادى وسروري كه از ديگران ديدم از أو نديدم ، گفتم : يا جبرئيل ! اين كيست كه من از أو ترسيدم ؟ گفت : جايز است كه از أو بترسى ما همه از أو مىترسيم ، اين مالك خزينه‌دار جهنم است هرگز نخنديده است واز روزى كه خداوند جبار جهنم را در قبضهء اقتدار أو گذاشته است پيوسته خشم أو بر دشمنان خدا وغضب أو بر عاصيان خدا زيادة مىشود وخدا به أو از ايشان انتقام خواهد كشيد واگر براي كسى خنديده بود پيش از تو يا با كسى خنده خواهد كرد بعد از تو هرآينه با تو خندان مىشد وليكن هرگز نمىخندد ، پس بر أو سلام كردم وبر من سلام كرد ومرا بشارت داد به بهشت .\r\nوچون جبرئيل عليه السّلام در ملكوت اعلا مطاع وامين بود وجميع ملائكة فرمانبردار أو بودند گفتم به أو كه : آيا امر نمىكنى مالك را كه جهنم را به من بنمايد ؟ جبرئيل گفت : اى مالك ! جهنم را به محمد بنما ، مالك پرده‌اى از پرده‌هاى جهنم را دور كرد ودرى از درهاى آن را گشود ناگاه زبانه‌اى از جهنم جوش زد وبسوى آسمان بلند شد كه از نهايت\r\n\r\n\r\n","description":"","footnote":"\r\n( 1 ) . سورهء صافّات : 10 .\r\n","page_name":" 707 ","page_number":707},
  {"content":"\r\n\r\nشدت آن ترسيدم كه مرا بربايد ، گفتم : اى جبرئيل ! بگو كه اين را برگرداند ودر جهنم را ببندد ، پس مالك زبانهء جهنم را گفت : برگرد ، وآن برگشت .\r\nوچون از آنجا گذشتم مرد گندم‌گون عظيمى ديدم ، از جبرئيل پرسيدم كه : اين كيست ؟\r\nگفت : اين پدر تو آدم است ، ناگاه ديدم كه فرزندان أو را بر أو عرض مىكردند ومىگفت :\r\nروحي است نيكو ونسيمى است خوشبو از بدن نيكو ، پس حضرت اين آية را خواند  كَلَّا إِنَّ كِتابَ الْأَبْرارِ لَفِي عِلِّيِّينَ  « 1 » ، پس سلام كردم بر آدم وأو بر من سلام كرد ومن براي أو وأو براي من استغفار كرد وگفت : مرحبا خوش آمدى اى فرزند شايسته وپيغمبر شايسته وفرستاده شده در زمان شايسته .\r\nپس گذشتم به ملكي از ملائكة كه در مجلسي نشسته بود وجميع دنيا در ميان دو زانوى أو بود ولوحى از نور در دست داشت وبر آن لوح نامه‌اى نوشته بود وأو مانند مرد اندوهگين پيوسته در آن لوح نظر مىكرد وبه جانب راست وچپ ملتفت نمىشد ، گفتم :\r\nاين كيست يا جبرئيل ؟ گفت : اين ملك موت است وپيوسته مشغول قبض أرواح است ، گفتم : اى جبرئيل ! مرا نزديك أو ببر تا با أو سخن گويم ، چون مرا نزديك برد بر أو سلام كردم وأو جواب گفت وجبرئيل به أو گفت : اين پيغمبر رحمت است كه خدا أو را بسوى بندگان فرستاده است ، پس مرا مرحبا گفت وتحيت نمود وگفت : بشارت باد تو را اى محمد كه من هر خير را در امّت تو مىبينم ، گفتم : حمد مىكنم خداوند بخشندهء صاحب نعمت بر بندگان خود را واينها همه از فضل ورحمت پروردگار من است بر من ، پس جبرئيل گفت كه : اين ملك كأرش از همهء ملائكة سخت‌تر وبيشتر است ، گفتم : آيا همه كس را اين خود قبض روح مىكند ؟ گفت : بلى ، گفتم : اى ملك موت ! هر جا كه باشند تو ايشان را مىبينى ونزد ايشان حاضر مىشوى ؟ گفت : بلى جميع دنيا نزد من به سبب آنچه خدا آن را مسخّر من گردانيده ومرا بر آن مكنت داده است نيست مگر مانند درهمى كه در دست يكى از شما باشد وبه هر روش كه خواهد آن را بگرداند وهيچ خانه‌اى نيست\r\n\r\n\r\n","description":"","footnote":"\r\n( 1 ) . سورهء مطففين : 18 .\r\n","page_name":" 708 ","page_number":708},
  {"content":"\r\n\r\nكه من روزى پنج مرتبه أهل آن خانه را يك يك مشاهده نكنم وتفحّص ننمايم ، وچون أهل ميّت بر مردهء خود گريه مىكنند با ايشان مىگويم كه : مگرييد بر أو كه مرا بسوى شما عودكردنى وديگر عودكردنى هست تا آنكه يكى از شماها را باقي نخواهم گذاشتن ، من گفتم : مرگ بس است براي اندوه ودرهم شكستن آدمي ، جبرئيل گفت : آنچه بعد از مرگ است بسيار بدتر است از مرگ .\r\nپس از آنجا گذشتم وبه جماعتى رسيدم كه نزد آنها خوانها از گوشت پاكيزه وگوشت مردار گنديده گذاشته بودند واز گوشت گنديده مىخوردند وگوشت نيكو را نمىخوردند ، گفتم : يا جبرئيل ! اينها كيستند ؟ گفت : اينها گروهى چندند كه حرام را مىخورند وحلال را ترك مىكنند واينها از امّت تواند يا محمد .\r\nپس ملكي را ديدم كه حق تعالى أو را بر خلقت عظيمى خلق كرده بود ، نصف بدن أو از آتش بود ونصف بدن أو از برف ؛ نه آتش برف را مىگداخت ونه برف آتش را خاموش مىكرد ، وأو به صدايى بلند ندا مىكرد كه : تنزيه مىكنم خداوندى را كه حرارت اين آتش را نگاه داشته است كه برف را نگدازد وسردى اين برف را نگاه داشته است كه آتش را خاموش نكند ، اى خداوندى كه الفت داده‌اى ميان آتش وبرف ! الفت ده ميان دلهاى بندگان مؤمن خود ؛ گفتم : اى جبرئيل ! اين كيست ؟ گفت : اين نيكخواه‌ترين ملائكهء خداست براي أهل زمين از بندگان مؤمن خدا ، واز روزى كه خدا أو را آفريده تا حال اين دعا مىكند در حقّ مؤمنان .\r\nودو ملك ديگر ديدم كه در آسمان ندا مىكردند ، يكى مىگفت : خداوندا ! هركه در راه تو بدهد أو را عوض بده ، وديگرى مىگفت : خداوندا ! هركه امساك كند ودر راه تو ندهد مال أو را تلف كن .\r\nپس گذشتم وبه گروهى چند رسيدم كه لبها داشتند مانند لبهاى شتر وملائكة گوشت از پهلوهاى ايشان مقراض مىكردند ودر دهانهاى ايشان مىافكندند ، از جبرئيل پرسيدم كه : اينها كيستند ؟ گفت : اينها چشمك زنان وعيب‌جويان مؤمنانند .\r\nپس گذشتم وبه گروهى رسيدم كه سرهاى ايشان را به سنگ مىكوبيدند ، از جبرئيل\r\n\r\n","description":"","footnote":"","page_name":" 709 ","page_number":709},
  {"content":"\r\n\r\nپرسيدم كه : اينها كيستند ؟ جواب داد : اينها جماعتىاند كه به خواب رفته‌اند ونماز خفتن را نكرده‌اند .\r\nپس گذشتم وبه گروهى رسيدم كه فرشتگان آتش در دهان ايشان مىانداختند واز دبر ايشان بيرون مىرفت ، پرسيدم كه : اينها كيستند ؟ فرمود كه : اينها خورندگان مال يتيمانند به ناحق چنانكه حق تعالى مىفرمايد  إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً وَسَيَصْلَوْنَ سَعِيراً  « 1 » « بدرستى كه آنان كه مىخورند مال يتيمان را به ستم ، نمىخورند در شكمهاى خود مگر آتش وبزودى خواهند افروخت آتشى را در جهنم » .\r\nحضرت فرمود كه : پس گذشتم وبه گروهى رسيدم كه هر يك از ايشان كه مىخواست برخيزد از بزرگى شكمش نمىتوانست برخاست ، پرسيدم از جبرئيل كه : اينها كيستند ؟\r\nفرمود : اينها سودخورانند چنانكه حق تعالى در قرآن حال ايشان را چنين بيان كرده است مانند آل فرعون : هر بامداد وپسين ايشان را بر آتش جهنم عرض مىكنند واز شدت عذاب مىگويند : خداوندا ! قيامت كي برپا خواهد شد ؟\r\nپس گذشتم وبه زنى چند رسيدم كه آنها را از پستانها آويخته بودند ، گفتم : يا جبرئيل ! اينها كيستند ؟ جواب داد : اينها زنى چندند كه در خانهء شوهرها زنا كردند وفرزندان زنا را به شوهرها ملحق نمودند ومال شوهرها را به ايشان ميراث دادند . پس حضرت رسول صلّى اللّه عليه وآله وسلّم فرمود كه : سخت است غضب خدا بر زنى كه داخل گرداند بر جماعتى در نسب ايشان كسى را كه از ايشان نباشد واز زنا بهم رسيده باشد وبر عورتهاى ايشان مطّلع شود ومال ايشان را به ناحق بخورد .\r\nحضرت فرمود : پس گذشتم به ملكي چند از ملائكهء خداوند عالميان كه حق تعالى ايشان را آفريده به هر نحو كه خواسته وروهاى ايشان را گذاشته به هر جهت كه خواسته وهر طبقه‌اى از اطباق بدنهاى ايشان تسبيح وتحميد حق تعالى مىگفتند از هر ناحية به\r\n\r\n\r\n","description":"","footnote":"\r\n( 1 ) . سورهء نساء : 10 .\r\n","page_name":" 710 ","page_number":710},
  {"content":"\r\n\r\nصداهاى مختلف وصدا به حمد وشكر حق تعالى بلند كرده بودند واز خوف خدا مىگريستند ، از جبرئيل پرسيدم : اينها كيستند ؟ گفت : به اين روش كه مىبينى آفريده شده‌اند واز روزى كه خلق شده‌اند دو ملك كه در پهلوى يكديگرند با هم سخن نگفته‌اند وسر به جانب بالا بلند نكرده‌اند وبه زير پاى خود نظر نكرده‌اند از خشوع وتذلّل واز خوف حق تعالى ، چون بر ايشان سلام كردم با أيما واشاره جواب سلام من گفتند واز شدت خشوع سخن نگفتند ، پس جبرئيل به ايشان گفت : اين محمد پيغمبر رحمت است كه حق تعالى أو را به رسالت ونبوت بسوى بندگان فرستاده است وآخر پيغمبران ومهتر وبهتر ايشان است ، آيا با أو سخن نمىگوييد ؟ چون اين را از جبرئيل شنيدند بر من سلام كردند ومرا گرامى داشتند وبشارت به خير دادند براي من وبراي امّتم .\r\nپس از آنجا مرا بالا برد بسوى آسمان دوم ودر آنجا دو كس ديدم كه بسيار شبيه بودند به يكديگر ، گفتم : اينها كيستند اى جبرئيل ؟ گفت : دو خاله‌زاده‌اند يحيى وعيسى عليهما السّلام ، پس سلام كردم بر ايشان وايشان بر من سلام كردند ومن براي ايشان استغفار كردم وايشان براي من استغفار كردند وگفتند : مرحبا خوش آمدى اى برادر شايسته وپيغمبر شايسته . ودر آن آسمان نيز ملائكهء خشوع ديدم كه روهاى ايشان به آن سو متوجه بود كه خدا فرموده بود وبه جانب ديگر متوجه نمىشدند وبه صداهاى مختلف تسبيح وتحميد حق تعالى مىگفتند .\r\nپس به آسمان سوم بالا رفتم ودر آنجا مردى ديدم كه زيادتى حسن أو بر ساير مردم مانند زيادتى ماه شب چهارده بود بر ستارگان ، از جبرئيل پرسيدم : اين كيست ؟ گفت : اين برادر تو يوسف است ، من بر أو سلام كردم وأو بر من سلام كرد ومن براي أو استغفار كردم وأو براي من استغفار كرد وگفت : خوش آمدى اى پيغمبر شايسته وبرادر شايسته كه مبعوث شده‌اى در زمان شايسته . ودر اين آسمان نيز ملائكهء خشوع ديدم مثل آنچه در آسمان أول ودوم ديدم وجبرئيل در باب من به ايشان گفت آنچه به آنها گفت وبا من گفتند آنچه آنها گفتند .\r\nچون به آسمان چهارم بالا رفتم در آنجا مردى را ديدم از جبرئيل پرسيدم : اين\r\n\r\n","description":"","footnote":"","page_name":" 711 ","page_number":711},
  {"content":"\r\n\r\nكيست ؟ گفت : اين إدريس است كه خدا أو را به مكان بلند بالا برده است چنانكه فرموده است  وَرَفَعْناهُ مَكاناً عَلِيًّا  « 1 » ومن بر أو سلام كردم وأو بر من سلام كرد ومن استغفار كردم براي أو وأو استغفار كرد براي من . وباز ملائكهء خشوع ديدم مثل آنچه در آن آسمانها ديده بودم وبشارت خير دادند براي من وامّتم ؛ پس ملكي را ديدم كه بر كرسي نشسته بود وهفتاد هزار ملك در فرمان أو بودند ودر فرمان هر يك از آنها هفتاد هزار ملك بود ، پس گمان كردم كه ملكي از اين بزرگتر نخواهد بود ، ناگاه جبرئيل بر أو صدا زد كه : برخيز ، پس أو برخاست وتا روز قيامت ايستاده خواهد بود .\r\nچون به آسمان پنجم بالا رفتم در آنجا مرد پيرى ديدم با چشمهاى بزرگ كه از أو عظيمتر نديده بودم وبسيارى از امّت أو در دور أو بودند ، از كثرت آنها تعجب كردم واز جبرئيل پرسيدم : اين كيست ؟ گفت : اين آن پيغمبرى است كه امّتش أو را دوست مىداشتند ، هارون پسر عمران ؛ پس بر أو سلام كردم وبراي أو استغفار كردم ، باز ملائكهء خشوع ديدم مثل آسمانهاى ديگر .\r\nچون به آسمان ششم بالا رفتم مرد بلند بالاى گندمگونى ديدم وموهاى بلند داشت كه اگر دو پيراهن مىپوشيد موى أو از آنها بيرون مىآمد وشنيدم كه أو مىگفت : بني إسرائيل گمان مىكنند كه منم گرامىترين فرزند آدم نزد خدا واين مرد نزد خدا از من گرامىتر است ، از جبرئيل پرسيدم : اين كيست ؟ گفت : موسى پسر عمران است ؛ من بر أو سلام كردم وأو بر من سلام كرد ومن براي أو استغفار كردم وأو براي من استغفار كرد ، ودر آن آسمان نيز ملائكهء خاشعان ديدم مانند آسمانهاى ديگر .\r\nچون به آسمان هفتم بالا رفتم به هر ملكي از ملائكة كه گذشتم گفتند : اى محمّد ! حجامت كن وامّت خود را امر كن كه حجامت كنند ، ناگاه در آنجا مردى ديدم كه موهاى سر وريشش سفيد بود وبر كرسي نشسته بود ، گفتم : اى جبرئيل ! اين كيست كه در آسمان هفتم در جوار الهى وبر در بيت المعمور نشسته است ؟ گفت : يا محمد ! اين پدر تو إبراهيم\r\n\r\n\r\n","description":"","footnote":"\r\n( 1 ) . سورهء مريم : 57 .\r\n","page_name":" 712 ","page_number":712},
  {"content":"\r\n\r\nاست واين محلّ پرهيزكاران امّت توست .\r\nپس حضرت رسول صلّى اللّه عليه وآله وسلّم اين آية را خواند  إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ وَهذَا النَّبِيُّ وَالَّذِينَ آمَنُوا وَاللَّهُ وَلِيُّ الْمُؤْمِنِينَ  « 1 » « بدرستى كه سزاوارترين مردم به إبراهيم آنهايند كه پيروى أو كردند واين پيغمبر وآنان كه ايمان به اين پيغمبر آورده‌اند وخدا ياور مؤمنان است » ، حضرت فرمود : پس بر أو سلام كردم وأو بر من سلام كرد وگفت : مرحبا به پيغمبر شايسته وفرزند شايسته ومبعوث شده در زمان شايسته ، ودر آن آسمان ملائكهء صاحب خشوع ديدم مثل آسمانهاى ديگر وهمه بشارت به خير دادند براي من وامّت من .\r\nودر آسمان هفتم درياهاى نور ديدم كه مىدرخشيدند ونور آنها چشمها را مىربود ودرياها از ظلمت ديدم ودرياها از برف ديدم ، وهرگاه از ديدن اين أمور عجيبه وغريبه مرا هولى عارض مىشد جبرئيل مىگفت : شاد باش اى محمد وشكر كن حق تعالى را كه تو را به اين كرامتها گرامى داشته است ؛ پس حق تعالى مرا به قوّت ويارى خود قوّت بخشيد بر ديدن آن عجايب ويافتن آن غرايب ، پس جبرئيل گفت : اى محمد ! تو عظيم مىشمارى آنچه مىبينى وعظمت پروردگار تو زيادة از اينهاست كه اينها در جنب عظمت أو عظيم نمايد وآنچه هنوز نديده‌اى از عظمت پروردگار تو از اينها عظيمتر است ، بدرستى كه ميان حق تعالى وخلقش نود هزار حجاب است يعنى حجب معنويّه يا آنكه ميان محلّ صدور وحى الهى وذوى العقول از مخلوقات أو نود هزار حجاب است ونزديكترين خلق به محلّ صدور وحى منم وإسرافيل ، وميان من وأو چهار حجاب است : حجابى از نور ، حجابى از ظلمت ، حجابى از ابر وحجابى از آب .\r\nرسول خدا صلّى اللّه عليه وآله وسلّم فرمود : از جملهء عجائب مخلوقات الهى كه ديدم خروسى بود كه پاهاى أو در منتهاى طبقهء هفتم زمين بود وسرش نزد عرش حق تعالى بود ودو بال داشت كه چون آنها را مىگشود از مشرق ومغرب مىگذشت وتسبيح آن خروس اين بود كه :\r\n\r\n\r\n","description":"","footnote":"\r\n( 1 ) . سورهء آل عمران : 68 .\r\n","page_name":" 713 ","page_number":713},
  {"content":"\r\n\r\n« منزّه است پروردگار من وشأن أو عظيمتر است از آنكه ادراك أو توان نمود » ، ودر وقت سحر بالهاى خود را مىگشايد وبر هم مىزند وصدا به تسبيح بلند مىكند ومىگويد :\r\n« سبحان اللّه الملك القدّوس سبحان اللّه الكبير المتعال لا إله إلّا اللّه الحيّ القيّوم » ، وچون صداى أو بلند مىشود خروسهاى زمين همه بال بر هم مىزنند وصدا به تسبيح حق تعالى بلند مىكنند ، وچون آن خروس ساكت مىشود آنها هم ساكت مىشوند وبالهاى آن خروس عرشي سفيد وپرهاى زير بالش سبز است وآن سفيدى وسبزى وخوشايندگى آن دو رنگ را با هم وصف نتوان كرد .\r\nپس با جبرئيل رفتم تا داخل بيت المعمور شدم ودو ركعت نماز كردم وجمعى از أصحاب خود را با خود ديدم كه جامه‌هاى سفيد پوشيده بودند وجمعى ديگر از ايشان را ديدم كه جامه‌هاى كهنه وكثيف پوشيده بودند ، آنها كه جامه‌هاى نيكو پوشيده بودند داخل بيت المعمور شدند وديگران را منع مىكردند ؛ چون از بيت المعمور بيرون آمدم دو نهرى ديدم كه يكى را كوثر وديگرى را نهر رحمت مىگفتند ، پس از نهر كوثر آشاميدم ودر نهر رحمت غسل كردم واين دو نهر با من بودند تا داخل بهشت شدم ودر دو طرف آن نهرها خانه‌هاى خود وأهل بيت خود وزنان طاهرهء خود را ديدم ، وخاك بهشت از مشك بود ، ودخترى را ديدم كه در نهرهاى بهشت غوطه مىخورد ، گفتم : تو از كيستى ؟ گفت : من از زيد بن حارثه‌ام چون به زمين آمدم زيد را بشارت دادم ؛ ومرغان بهشت را به بزرگى شتران بزرگ ديدم وانارهاى آن را مانند دلوهاى عظيم يافتم ، ودر بهشت درختى را ديدم كه اگر مرغى را در اصلش رها مىكردند هفتصد سال برگرد آن نمىتوانست گرديد ، وهيچ خانه‌اى در بهشت نبود مگر شاخى از آن درخت در آن خانه بود ، گفتم : اى جبرئيل ! اين چه درخت است ؟ گفت : اين درخت طوبى است كه حق تعالى فرموده است  طُوبى لَهُمْ وَحُسْنُ مَآبٍ  « 1 » .\r\nحضرت فرمود : چون داخل بهشت شدم واز دهشت اين عجايب كه در آسمان هفتم\r\n\r\n\r\n","description":"","footnote":"\r\n( 1 ) . سورهء رعد : 29 .\r\n","page_name":" 714 ","page_number":714},
  {"content":"\r\n\r\nديدم بازآمدم واز جبرئيل پرسيدم : آن درياها كه ديدم چه بود ؟ گفت : آنها سرادقات حجب است واگر آنها نباشد نور عرش هرچه در زير آن است بسوزاند ؛ پس از آنجا به سدرة المنتهى رسيدم وهر برگى از آن امّتى عظيم را سايه مىافكند ؛ از آنجا در مرتبهء قرب معنوي حق تعالى به مقام قاب قوسين أو أدنى رسيدم وقابل مناجاة پروردگار خود شدم پس مرا ندا كرد وگفت  آمَنَ الرَّسُولُ بِما أُنْزِلَ إِلَيْهِ مِنْ رَبِّهِ  « 1 » يعنى : « ايمان آورد رسول به آنچه فرستاده شده بود بسوى أو از جانب پروردگار أو » « 2 » .\r\nحضرت فرمود : من گفتم از جانب خود وامّت خود  وَالْمُؤْمِنُونَ كُلٌّ آمَنَ بِاللَّهِ وَمَلائِكَتِهِ وَكُتُبِهِ وَرُسُلِهِ لا نُفَرِّقُ بَيْنَ أَحَدٍ مِنْ رُسُلِهِ  « 3 » « ومؤمنان همه ايمان آوردند به خدا وفرشتگان أو وكتابهاى أو ورسولان أو ومىگويند : ما جدائى نمىاندازيم ميان هيچ‌يك از رسولان أو بلكه به همه ايمان مىآوريم » .\r\nحضرت فرمود : پس گفتم  سَمِعْنا وَأَطَعْنا غُفْرانَكَ رَبَّنا وَإِلَيْكَ الْمَصِيرُ  « 4 » يعنى :\r\n« شنيديم گفتهء خدا را وأطاعت كرديم ، مىطلبيم آمرزش تو را اى پروردگار ما وبسوى توست بازگشت همه » .\r\nپس حق تعالى فرمود  لا يُكَلِّفُ اللَّهُ نَفْساً إِلَّا وُسْعَها لَها ما كَسَبَتْ وَعَلَيْها مَا اكْتَسَبَتْ  يعنى : « خدا تكليف نمىكند هيچ نفسي را مگر به مقدار طاقت أو ، مر آن نفس راست آنچه كسب كند از نيكيها وبر اوست آنچه بجا آورد از بديها » ؛ پس من گفتم  رَبَّنا لا تُؤاخِذْنا إِنْ نَسِينا أَوْ أَخْطَأْنا  يعنى : « پروردگارا ! بر ما مگير اگر فراموش كنيم ويا خطا كنيم واز روى فراموشى يا بىقصد گناهى كنيم » ؛ حق تعالى فرمود : مؤاخذه نمىكنم شما را ؛ عرض كردم  رَبَّنا وَلا تَحْمِلْ عَلَيْنا إِصْراً كَما حَمَلْتَهُ عَلَى الَّذِينَ مِنْ قَبْلِنا  يعنى : « اى پروردگار ما ! بار مكن بر ما بار گران چنانكه بار كردى بر آنها كه پيش از ما بودند » ؛ حق تعالى فرمود : بار\r\n\r\n\r\n","description":"","footnote":"\r\n( 1 ) . سورهء بقره : 285 .\r\n( 2 ) . تفسير قمى 2 / 3 - 11 .\r\n( 3 ) . سورهء بقره : 285 .\r\n( 4 ) . سورهء بقره : 285 .\r\n","page_name":" 715 ","page_number":715},
  {"content":"\r\n\r\nنمىكنم ؛ پس عرض كردم  رَبَّنا وَلا تُحَمِّلْنا ما لا طاقَةَ لَنا بِهِ وَاعْفُ عَنَّا وَاغْفِرْ لَنا وَارْحَمْنا أَنْتَ مَوْلانا فَانْصُرْنا عَلَى الْقَوْمِ الْكافِرِينَ  « 1 » يعنى : « اى پروردگار ما ! تحميل مكن بر ما آنچه را نيست ما را طاقت آن ، در گذر از ما وبيامرز گناهان ما را ورحم كن ما را ، تو يارى دهنده وكارساز مائي پس يارى ده ما را بر گروه كافران » ؛ پس حق تعالى فرمود : عطا كردم به تو وامّت تو آنچه طلب كردى .\r\nحضرت صادق عليه السّلام فرمود : خدا هيچ پيغمبرى را چنين گرامى نداشته بود كه آن حضرت را گرامى داشت واين خصلتها را به أو عطا فرمود « 2 » .\r\nپس حضرت رسول صلّى اللّه عليه وآله وسلّم عرض كرد : پروردگارا ! فضيلتهائى كه به پيغمبران خود عطا كردى پس به من نيز عطا كن ، حق تعالى فرمود : از چيزهائى كه به تو عطا كرده‌ام دو كلمه است كه از خزينه‌هاى عرش من است : « لا حول ولا قوّة الّا باللّه » و « لا منجا منك الّا إليك » ، حضرت فرمود : حاملان عرش الهى دعائي مرا تعليم كرده‌اند كه هر صبح وشام بخوانم وآن دعا اين است : « اللّهمّ انّ ظلمي أصبح مستجيرا بعفوك وذنبي أصبح مستجيرا بمغفرتك وفقري أصبح مستجيرا بغناك ووجهي البالي أصبح مستجيرا بوجهك الباقي الّذي لا يفنى » « 3 » .\r\nحضرت فرمود : پس صداى ملكي را شنيدم كه اذان مىگفت وپيشتر كسى آن ملك را در آسمان نديده بود ، چون گفت « اللّه أكبر اللّه أكبر » ، حق تعالى فرمود : راست گفت بندهء مؤمن ، من از آن بزرگترم كه عقل خلايق به من تواند رسيد واز همه چيز بزرگترم به جلالت معنوي ؛ چون دو مرتبه گفت « اشهد ان لا اله الّا اللّه » حق تعالى فرمود : راست مىگويد بندهء من ، خداوندى بجز من نيست ؛ چون دو مرتبه گفت « اشهد ان محمدا رسول اللّه » حق تعالى فرمود : راست مىگويد بندهء من ، محمد بنده ورسول من است من أو را فرستاده وبرگزيده‌ام ؛ چون گفت « حيّ على الصلاة » حق تعالى فرمود : راست مىگويد بندهء من\r\n\r\n\r\n","description":"","footnote":"\r\n( 1 ) . سورهء بقره : 286 .\r\n( 2 ) . تفسير قمى 1 / 95 .\r\n( 3 ) . اين دعا با اندكى تفاوت در مصدر ذكر شده است .\r\n","page_name":" 716 ","page_number":716},
  {"content":"\r\n\r\nومردم را بسوى فريضهء من مىخواند ، هركه از روى خواهش بسوى نماز سعى كند وغرضش رضاى من باشد كفارهء گناهان أو گردد ؛ چون « حيّ على الفلاح » گفت ، خداوند جبار فرمود : نماز موجب شايستگى وفيروزى ورستگارى است .\r\nحضرت فرمود : پس من پيش ايستادم ودر آسمان ملائكة به من اقتدا كردند چنانكه در بيت المقدس پيغمبران به من اقتدا كردند ، وچون فارغ شدم أنوار محبت حق تعالى مرا فرو گرفت وبه سجده افتادم ، پس حق تعالى مرا ندا كرد وفرمود : بر هر پيغمبر كه قبل از تو بود پنجاه نماز واجب كردم وآنها را بر تو وامّت تو واجب گردانيدم پس تو با امّت به اين نمازها قيام نمائيد .\r\nحضرت فرمود : چون برگشتم به إبراهيم عليه السّلام وهر پيغمبرى كه گذشتم از من سؤالي نكردند وچون به موسى عليه السّلام رسيدم پرسيد : چه كردى ؟ گفتم : خدا پنجاه نماز بر من وامّتم واجب گردانيد ، حضرت موسى عليه السّلام گفت : يا محمد ! پروردگار تو از عبادت بىنياز است وامّت تو آخر امّتها وضعيفترين امّتهايند وتاب تكليف پنجاه نماز نمىآورند ، برگرد بسوى پروردگار خود وسؤال كن كه تخفيف دهد بر امّت تو ؛ پس برگشتم تا به نزد سدرة المنتهى رسيدم وبه سجده افتادم وعرض كردم : پروردگارا ! بر من وبر امّت من پنجاه نماز واجب گردانيدى وبر ما دشوار است ، به فضل خود تخفيف ده بر ما ؛ پس حق تعالى ده نماز را به من بخشيد ؛ چون برگشتم وبه موسى عليه السّلام رسيدم گفت : برگرد وباز شفاعت كن كه خدا كم كند كه امّت تو طاقت چهل نماز ندارند ؛ پس برگشتم تا به نزد سدرة المنتهى به سجده افتادم وتضرع كردم تا خداوند رحمان ده نماز ديگر بخشيد ، وچون به موسى عليه السّلام رسيدم گفت : برگرد وباز شفاعت كن كه امّت تو تاب اين تكليف ندارند ؛ همچنين هر مرتبه كه مىآمدم مرا برمى گردانيد تا به پنج نماز رسيد ، باز موسى عليه السّلام گفت : برو وشفاعت كن ، گفتم : يا موسى ! ديگر شرم مىكنم كه زيادة از اين استدعا كنم وليكن بر اين پنج نماز صبر مىكنم ، پس حق تعالى مرا ندا كرد كه : چون بر پنج نماز صبر كردى من بر اين پنج نماز ثواب پنجاه نماز تو را وامّت تو را عطا مىكنم وهر نماز را به ده نماز قبول مىكنم ، وهر كه از امّت تو حسنه‌اى بجا آورد ده حسنه از براي أو مىنويسم ، واگر قصد كند وبجا نياورد\r\n\r\n","description":"","footnote":"","page_name":" 717 ","page_number":717},
  {"content":"\r\n\r\nيك حسنه براي أو مىنويسم ، وهركه از ايشان گناهى را قصد كند وبجا نياورد بر أو نمىنويسم واگر بجا آورد يك گناه بر أو مىنويسم .\r\nپس حضرت صادق عليه السّلام فرمود كه : خدا موسى بن عمران عليه السّلام را از جانب اين امّت جزاى خير دهد كه بار ايشان را سبك وتكليف ايشان را آسان كرد « 1 » .\r\nابن بابويه به سند معتبر روايت كرده است كه : زيد بن علي بن الحسين عليه السّلام از پدر خود امام زين العابدين عليه السّلام سؤال كرد كه : اى پدر ! مرا خبر ده كه چون جدّم رسول خدا صلّى اللّه عليه وآله وسلّم به معراج رفت وحق تعالى پنجاه نماز بر امّت أو واجب كرد چرا از خدا سؤال نكرد كه تخفيف دهد بر ايشان تا آنكه حضرت موسى عليه السّلام گفت : برگرد وسؤال كن كه خدا تخفيف دهد بر ايشان ؟\r\nفرمود كه : اى فرزند ! حضرت رسول صلّى اللّه عليه وآله وسلّم خلاف أدب دانست كه چيزى كه خدا أو را وامّت أو را به آن مكلّف گرداند أو را رد نمايد ، وچون پيغمبر عظيم الشأن مانند موسى شفاعت كرد براي امّت آن حضرت روا نبود آن حضرت را كه رد كند شفاعت برادر خود موسى را لهذا برگشت مكرر به شفاعت آن حضرت تا بر پنج نماز قرار يافت .\r\nزيد گفت : اى پدر ! در پنج نماز نيز موسى عليه السّلام شفاعت كرد ، چرا حضرت برنگشت كه استدعاى تخفيف بكند ؟\r\nحضرت فرمود كه : اى فرزند ! حضرت مىخواست كه تخفيف براي امّت حاصل گردد وثواب ايشان كم نشود وثواب پنجاه نماز داشته باشد ، واگر كمتر از پنج نماز مىشد ثواب پنجاه نماز نداشتند زيرا كه حق تعالى مىفرمايد كه  مَنْ جاءَ بِالْحَسَنَةِ فَلَهُ عَشْرُ أَمْثالِها  « 2 » « هركه بياورد حسنه‌اى پس از براي اوست ده مثل آن » لهذا وقتي كه آن حضرت به زمين آمد جبرئيل عليه السّلام نازل شد وگفت : يا محمد ! پروردگارت تو را سلام مىرساند ومىفرمايد كه : اين پنج نماز برابر پنجاه نماز است وگفتهء من تغيير نمىيابد\r\n\r\n\r\n","description":"","footnote":"\r\n( 1 ) . تفسير قمى 2 / 11 - 12 .\r\n( 2 ) . سورهء انعام : 160 .\r\n","page_name":" 718 ","page_number":718},
  {"content":"\r\n\r\nومن ستم‌كننده نيستم بر بندگان خود « 1 » .\r\nوبه سند معتبر ديگر روايت كرده است كه : أبو حمزهء ثمالى از حضرت امام زين العابدين عليه السّلام پرسيد كه : آيا خدا وصف كرده مىشود به مكان وأو را مكاني وجائى مىباشد ؟\r\nحضرت فرمود كه : خدا از آن بلندتر وپاكتر است كه مكاني داشته باشد .\r\nأبو حمزه گفت : پس چرا خدا پيغمبر خود محمد صلّى اللّه عليه وآله وسلّم را به آسمان برد ؟\r\nحضرت فرمود : براي آن به آسمان برد كه به أو بنمايد ملكوت آسمانها را وآنچه در آسمانهاست از عجايب صنع وبدايع خلق أو .\r\nأبو حمزه عرض كرد : پس چه معنى دارد   ثُمَّ دَنا فَتَدَلَّى فَكانَ قابَ قَوْسَيْنِ أَوْ أَدْنى   « 2 » ؟\r\nحضرت فرمود كه : يعنى رسول خدا نزديك شد به حجابهاى نور حق تعالى پس ديد ملكوت آسمانها را پس آويخته شد ونظر كرد بسوى زمين وملكوت زمين را همه از آنجا مشاهده نمود چنانكه گمان كرد كه زمين آن قدر به أو نزديك است مانند دو سر كمان يا نزديكتر « 3 » .\r\nوبه سندهاى صحيح روايت كرده‌اند كه يونس « 4 » از حضرت امام موسى عليه السّلام سؤال كرد كه : حق تعالى به چه سبب پيغمبر خود را به آسمان بالا برد واز آنجا به سدرة المنتهى برد واز آنجا به حجابهاى نور برد وبا أو رازها گفت وخطابها كرد وحال آنكه خدا را مكاني نمىباشد ؟ حضرت فرمود كه : خدا را مكان وجا نمىباشد ونسبت أو به همهء مكانها يكى است وبر أو زمان جارى نمىشود وليكن حق تعالى خواست كه مشرّف گرداند به آن حضرت ملائكة وساكنان آسمانها را وگرامى دارد آنها را به مشاهدهء جمال عديم المثال آن\r\n\r\n\r\n","description":"","footnote":"\r\n( 1 ) . امالى شيخ صدوق 371 ؛ علل الشرايع 132 .\r\n( 2 ) . سورهء نجم : 8 و 9 .\r\n( 3 ) . علل الشرايع 131 و 132 .\r\n( 4 ) . در مصدر « يونس بن عبد الرحمن » ذكر شده است .\r\n","page_name":" 719 ","page_number":719},
  {"content":"\r\n\r\nاختر برج رفعت وجلال ، وخواست كه به آن حضرت بنمايد از عجايب عظمت خود امرى چند كه بعد از فرود آمدن به زمين مردم را به آنها خبر دهد تا ايمان ايشان زيادة گردد ، ونه چنان بود كه بالا بردن آن حضرت به آسمان براي آن باشد كه خدا در آسمان بود چنانكه مشبّهان مىگويند ، خدا منزّه است از آنچه آنها به أو نسبت مىدهند « 1 » .\r\nوابن بابويه وأحمد بن أبي طالب طبرسى به سندهاى معتبر از حضرت امام رضا عليه السّلام وابن عباس روايت كرده‌اند كه حضرت رسول صلّى اللّه عليه وآله وسلّم فرمود كه : حق تعالى براق را مسخّر من گردانيد وآن بهتر است از دنيا وآنچه در دنيا است ، وآن حيواني است از حيوانات بهشت نه بسيار بلند است ونه بسيار كوتاه ، وروى آن مانند روى آدميان است وسم آن مانند سم اسبان است ودمش مانند دم گاو است ، از درازگوش بزرگتر واز استر كوچكتر است ، زينش از ياقوت سرخ است وركابش از مرواريد سفيد است ، وهفتاد هزار مهار دارد از طلا ودو بال دارد مكلّل ومزيّن به مرواريد وياقوت وزبر جد وألوان جواهر ، ودر ميان دو ديده‌اش نوشته شده است : « لا اله الا اللّه وحده لا شريك له ، محمد رسول اللّه » واز جميع حيوانات خوشرنگتر است ، واگر خدا أو را رخصت دهد در يك رفتار دنيا وآخرت را مىگردد وطي مىكند « 2 » .\r\nوابن بابويه به روايت ديگر روايت كرده است كه حضرت رسول صلّى اللّه عليه وآله وسلّم فرمود كه : در روز قيامت من بر براق سوار خواهم شد وروى أو مانند روى انسان است وگونهء أو مانند گونهء أسب است ويالش از مرواريد بافته است وگوشهايش از زبرجد سبز است وديده‌هايش مانند ستارهء زهره مىدرخشد وبدنش را شعاعى هست مانند شعاع خورشيد تابان واز سينهء أو به جاى عرق مرواريد غلطان جارى است وخلقتش در هم پيچيده است ودستها وپاهايش بلند است ونفسي دارد مانند نفس آدميان كه سخن مىشنود ومىفهمد « 3 » .\r\n\r\n\r\n","description":"","footnote":"\r\n( 1 ) . علل الشرايع 132 .\r\n( 2 ) . عيون أخبار الرضا 2 / 32 با اندكى اختصار ؛ احتجاج 1 / 111 .\r\n( 3 ) . خصال 203 .\r\n","page_name":" 720 ","page_number":720},
  {"content":"\r\n\r\nواز حضرت أمير المؤمنين عليه السّلام روايت كرده است كه : كنيت براق أبو هلال است « 1 » .\r\nوكلينى به سند معتبر از حضرت امام محمد باقر عليه السّلام روايت كرده است : جبرئيل براق را براي حضرت رسول صلّى اللّه عليه وآله وسلّم آورد از استر كوچكتر واز درازگوش درازتر وگوشهايش پيوسته در حركت بود وديده‌هايش در سم دستهايش بود وبه قدر آنچه ديده‌اش مىديد يك گام مىگذاشت ، وچون به كوهى مىرسيد دستهايش كوتاه مىشد وپاهايش دراز مىشد ، وچون از بلندى به نشيب مىآمد دستهايش دراز مىشد وپاهايش كوتاه مىشد ، وموهاى يالش بلند وبسيار بود واز جانب راست آويخته بود ودو بال از پى سر داشت « 2 » .\r\nوكلينى وابن بابويه به سندهاى صحيح از حضرت صادق عليه السّلام روايت كرده‌اند كه :\r\nچون حق تعالى حضرت رسول صلّى اللّه عليه وآله وسلّم را به آسمان هفتگانه بالا برد در آسمان أول بر أو بركت فرستاد ، ودر آسمان دوم فرايض خود را به أو تعليم نمود ، ودر آسمان سوم محملى از نور براي أو فرستاد كه در آن محمل چهل نوع از نور بود از انوارى كه بر دور عرش الهى مىباشد كه ديده‌هاى نظر كنندگان تاب ديدن آنها ندارد : يكى از آن نورها نور زردى بود كه جميع زرديها از ان زرد شده است ، ويكى از آنها نور سرخى بود كه جميع سرخيها از آن سرخ شده است ، ويكى از آنها نور سفيدى بود كه جميع سفيديها از آن سفيد شده است ، وهمچنين ساير نورها به عدد أنوار ورنگها ، ودر آن محمل حلقه‌ها وسلسله‌ها وزنجيرها از نقره بود .\r\nپس حضرت را در آن محمل نشاندند وبردند به آسمان أول ، چون ملائكة را نظر بر آن أنوار افتاد تاب ديدن آنها نياوردند وبه أطراف آسمان گريختند وگفتند : « سبّوح قدّوس ربّنا وربّ الملائكة والرّوح » وگفتند : چه بسيار شبيه است اين نورها به أنوار جلال عرش پروردگار ما ، پس جبرئيل گفت : « اللّه أكبر اللّه أكبر » پس ملائكة ساكن شدند ودرهاى آسمان گشوده شد وملائكة جمع شدند نزد آن حضرت وبر أو سلام كردند وگفتند : يا\r\n\r\n\r\n","description":"","footnote":"\r\n( 1 ) . علل الشرايع 596 .\r\n( 2 ) . كافى 8 / 376 .\r\n","page_name":" 721 ","page_number":721},
  {"content":"\r\n\r\nمحمد ! چگونه است حال برادر تو على ؟ گفت : بخير است حال أو ، گفتند : چون أو را ببينى سلام ما را به أو برسان ، حضرت فرمود كه : شما أو را مىشناسيد ؟ گفتند : چگونه أو را نشناسيم وحال آنكه حق تعالى پيمان تو وپيمان أو را از ما گرفت در روز الست وما پيوسته بر تو وبر أو صلوات مىفرستيم ؛ پس حق تعالى در آسمان أول چهل نوع از أنواع نور بر محمل آن جناب افزود كه هيچ‌يك از آنها شباهت به نورهاى أول نداشت وحلقه‌ها وزنجيرها بر آن محمل افزود .\r\nوآن حضرت را به آسمان دوم بالا بردند ، چون به نزديك در آسمان دوم رسيد ملائكة به أطراف آسمان گريختند وبه سجده افتادند وگفتند : « سبّوح قدّوس ربّ الملائكة والرّوح » چه بسيار شبيه است اين نور به نور پروردگار ما ، پس جبرئيل گفت : « اشهد ان لا اله الّا اللّه اشهد ان لا اله الّا اللّه » چون اين صدا را شنيدند ملائكة نزد آن حضرت جمع شدند ودرهاى آسمان گشوده شد وگفتند : اى جبرئيل ! اين كيست با تو ؟ جبرئيل گفت :\r\nاين محمد است ، گفتند : مبعوث شده است ؟ گفت : بلى ؛ حضرت فرمود كه : پس ملائكة به سرعت تمام بسوى من دويدند وبر من سلام كردند وگفتند : برادر خود را از ما سلام برسان ، گفتم : شما أو را مىشناسيد ؟ گفتند : چگونه أو را نشناسيم وحال آنكه حق تعالى پيمان ولايت وأعانت ومحبت تو را وأو را وشيعيان أو را تا روز قيامت از ما گرفت وما در هر روز پنج نوبت تفحّص شيعيان أو مىكنيم وبه روهاى ايشان نظر مىكنيم يعنى در وقت نمازها ؛ پس حق تعالى چهل نوع ديگر از أنواع نور براي من زيادة گردانيد كه شباهتى به نورهاى سابق نداشت وحلقه‌ها وزنجيرهاى ديگر اضافه نمود .\r\nوچون مرا به آسمان سوم بالا بردند ملائكة به أطراف آسمان گريختند وگفتند : « سبّوح قدّوس ربّ الملائكة والرّوح » وگفتند : چه بسيار شبيه است اين نورها به نورهاى پروردگار ما ، پس جبرئيل گفت : « اشهد ان محمدا رسول اللّه اشهد ان محمدا رسول اللّه » ، ملائكة چون اين شهادت را شنيدند بسوى من دويدند ودرهاى آسمان را گشودند وگفتند :\r\nمرحبا بر پيغمبر أول كه پيش از همهء خلق آفريده شده واز همه أفضل است ، وآخر كه بعد از همهء پيغمبران مبعوث گرديده است ، وحاشر كه در زمان أو قيامت برپا خواهد شد ،\r\n\r\n","description":"","footnote":"","page_name":" 722 ","page_number":722},
  {"content":"\r\n\r\nوناشر كه پهن كنندهء علوم وخيرات وكمالات است در ميان خلق يعنى محمد كه خاتم پيغمبران است ، ومرحبا به على كه بهترين أوصياء است ؛ پس ملائكة بر من سلام كردند واز حال على سؤال كردند ، گفتم : أو را در زمين خليفهء خود كرده‌ام وبه جاى خود گذاشته‌ام آيا أو را مىشناسيد ؟ گفتند : بلى چگونه أو را نشناسيم وحال آنكه در هر سال يك مرتبه به حجّ بيت المعمور مىرويم ودر آنجا نامهء سفيدى هست كه در آن نام محمد وعلى وحسن وحسين وامامان فرزندان حسين وشيعيان ايشان تا روز قيامت نوشته است وما پيوسته براي بركت دست بر سر ايشان مىكشيم ؛ پس باز حق تعالى چهل نوع از أنواع نور كه شبيه نبودند به نورهاى سابق وحلقه‌ها وزنجيرهاى ديگر بر محمل من افزود .\r\nومرا بالا بردند بسوى آسمان چهارم ودر آنجا ملائكة سخنى نگفتند وصداهاى آهسته مىشنيدم كه گويا در سينه‌هاى ايشان پيچيده بود وملائكة به سرعت بسوى من جمع شدند ودرهاى آسمان را براي من گشودند پس جبرئيل گفت : « حيّ على الصلاة حيّ على الصلاة ، حيّ على الفلاح حيّ على الفلاح » ملائكة گفتند : دو صدا است كه به يكديگر مقرونند - به محمد صلّى اللّه عليه وآله وسلّم برپا مىشود نماز وبه علي عليه السّلام مىرسند به فلاح ورستگارى - پس جبرئيل گفت : « قد قامت الصلاة قد قامت الصلاة » ملائكة گفتند : اين براي شيعيان علي عليه السّلام است كه ايشان نماز را چنانكه بايد برپا مىدارند تا روز قيامت ، پس ملائكة پرسيدند : در كجا گذاشتى برادر خود علي عليه السّلام را وچه حال دارد أو ؟ گفتم : شما أو را مىشناسيد ؟ گفتند : بلى مىشناسيم أو را وشيعيان أو را وأرواح شيعيان أو نورهايند در دور عرش الهى ، ودر بيت المعمور نامه‌اى از نور هست كه در آن از نور نوشته است نام محمد وعلى وفاطمه وحسن وحسين وامامان ذرّيّت حسين ونامهاى شيعيان ايشان يكى بر آنها زياد نمىشود ويكى كم نمىشود وآن نامه پيمانى است كه بر ما گرفته‌اند ودر هر جمعه آن پيمان را بر ما مىخوانند .\r\nپس سجدهء شكر حق تعالى بجا آوردم ودر سجده نداى حق تعالى به من رسيد كه : سر خود را بردار از سجده ، چون سر برداشتم ديدم كه آسمانها شكافته شده وحجابها از پائين\r\n\r\n","description":"","footnote":"","page_name":" 723 ","page_number":723},
  {"content":"\r\n\r\nوبالا برداشته شده بود ، پس به من ندا رسيد كه : به زير پاى خود نظر كن ، چون نظر كردم خانهء كعبهء شما را ديدم كه در برابر بيت المعمور بود كه اگر از دست خود چيزى مىانداختم بر روى كعبه مىافتاد ، پس ندا رسيد : اى محمد ! اين حرم است وتوئى پيغمبر محترم كه حرمت حرم از توست وهرچه در زمين هست در آسمان مثالي وشبيهي دارد ؛ پس پروردگار من مرا ندا كرد : يا محمد ! دست خود را بگشا تا بگيرى از آبى كه از ساق راست عرش من مىريزد ، پس آب عرش ريخت ودست راست خود را پيش داشتم وآب را گرفتم وبه اين سبب سنّت شد كه آب وضو را به دست راست بردارند ، پس ندا رسيد كه به اين آب روى خود را بشوى تا آنكه چون أنوار عظمت وجلال مرا مشاهده نمائى پاك ومطهر باشى ، پس دست راست وچپ خود را تا مرفق بشوى كه مىخواهى به دستهاى خود كلام مرا بگيرى وبا ترى كه در دست تو بماند سر وپاهاى خود را تا كعب مسح كن ، امّا مسح سر براي آن است كه مىخواهم دست رحمت بر سرت كشم وبركت خود را بر تو فرو فرستم ، وامّا مسح پاها براي آن است كه مىخواهم تو را به مكاني چند بالا برم كه كسى پيش از تو پا بر آنجاها نگذاشته است وبعد از تو كسى پا بر آنجاها نخواهد گذاشت - اين بود علت اذان ووضو ونماز كه براي امّت آن حضرت مقرر گرديد - .\r\nپس حق تعالى ندا كرد : يا محمد ! رو به جانب حجر الأسود كن كه در مقابل توست وبه عدد حجابهاى من مرا به بزرگى ياد كن و « اللّه أكبر » بگو ، به اين سبب مقرر شد كه افتتاح نماز به هفت « اللّه أكبر » بكنند زيرا كه حجابها هفت حجاب بود وهر مرتبه كه آن حضرت يك « اللّه أكبر » مىگفت يك حجاب را طي مىكرد ، وچون سه حجاب را طي كرد به دريائى از درياهاى نور ربّ غفور رسيد ، وچون دو تكبير ديگر گفت ودو حجاب ديگر را طي كرد به درياى ديگر از درياهاى نور رسيد ، وچون دو تكبير ديگر گفت وو حجاب ششم وهفتم را طي كرد به درياى ديگر از درياهاى نور رسيد ؛ وبه اين سبب مقرر شد كه سه تكبير افتتاح را پياپى بگويند ودعا بخوانند پس دو تكبير ديگر را پياپى بگويند ودعا بخوانند پس دو تكبير ديگر را پياپى بگويند ودعاى توجه بخوانند چنانكه پيغمبر صلّى اللّه عليه وآله وسلّم به اذان واقامه وهفت تكبير افتتاح هفت آسمان وهفت حجاب عظمت وجلال را طي كرد\r\n\r\n","description":"","footnote":"","page_name":" 724 ","page_number":724},
  {"content":"\r\n\r\nوبه مقام قرب ومخاطبهء كريم ذو الجلال رسيد ، ونماز معراج مؤمن است ومؤمن كامل نيز چون چنين كند وتكبيرات هفتگانه را بگويد حجب ظلمانيّه كه به سبب خطاها وعلائق دنيا ميان أو وحق تعالى بهم رسيده مرتفع مىگردد وبه مقام قرب وخطاب با جناب ربّ الأرباب مىرسد .\r\nپس حق تعالى به آن جناب خطاب فرمود كه : اكنون به مقام قرب ووصال من رسيدى پس نام مرا ببر ، حضرت گفت : « بسم اللّه الرحمن الرحيم » وبه اين سبب در أول سوره « بسم اللّه » مقرر شد .\r\nپس ندا كرد آن حضرت را كه : مرا حمد كن ، حضرت گفت : « الحمد للّه رب العالمين » ودر خاطر خود گفت : « شكرا » .\r\nحق تعالى فرمود : بار ديگر مرا نام ببر چون از خود چيزى به خاطر گذرانيدى ، پس بار ديگر گفت : « الرحمن الرحيم » تا آنكه به الهام حق تعالى سورهء حمد را تمام كرد ، وچون « ولا الضّالّين » گفت ، حضرت در خاطر خود گفت : « الحمد للّه رب العالمين شكرا » پس حق تعالى خطاب كرد : يا محمد ! چون قرآن را قطع كردى به حمد من بار ديگر نام مرا ياد كن ، پس بار ديگر گفت : « بسم اللّه الرحمن الرحيم » وبه اين سبب در أول سوره نيز « بسم اللّه » مقرر شد .\r\nپس ندا رسيد كه سورهء   قُلْ هُوَ اللَّهُ أَحَدٌ   را بخوان چنانكه بر تو فرستادم كه آن سوره مشتمل است بر نعت ووصف من ونسبت من با خلق من ، چون سورهء توحيد را خواندم ندا فرمود كه : براي عظمت من خم شو ودست بر زانوهاى خود بگذار وبسوى عرش من نظر كن ، چون چنين كردم نوري از أنوار عظمت وجلال حق مشاهده كردم كه مدهوش شدم وبه الهام الهى گفتم : « سبحان ربّي العظيم وبحمده » يعنى : « به پاكى ياد مىكنم پروردگار عظيم خود را وبه حمد وشكر أو مشغولم » ، چون اين ذكر را خواندم اندكى به حال خود بازآمدم ودهشت نفس من تسكين يافت تا آنكه به الهام خدا هفت مرتبه اين ذكر را گفتم تا به حال خود بازآمدم ، وبه اين سبب مقرر شد كه اين ذكر در ركوع مكرر خوانده شود .\r\nپس خدا ندا كرد : سر بردار ، چون از ركوع سر برداشتم صداى ملائكة را شنيدم كه\r\n\r\n","description":"","footnote":"","page_name":" 725 ","page_number":725},
  {"content":"\r\n\r\nتسبيح وتهليل وتحميد حق تعالى مىكردند پس گفتم : « سمع اللّه لمن حمده » ، وچون نظر به جانب بالا كردم ونوري عظيمتر از نور أول ديدم كه مرغ عقلم پرواز كرد ودهشتم از أول زيادة شد ، پس از دهشت آن حال نزد ملك ذو الجلال به سجده افتادم ورو بر زمين تذلّل نهادم وبراي علوّ آنچه ديده بودم به الهام خداوند اعلا هفت مرتبه گفتم : « سبحان ربّي الاعلى وبحمده » وهر مرتبه كه اين ذكر را مىگفتم قدرى از دهشت وحيرت خود را كمتر مىيافتم تا آنكه از حالت تحيّر بازآمدم وبه كمال معرفت حق فايز گرديدم ؛ پس سر از سجده برداشتم ونشستم تا مرا از آن دهشت وحيرت وگرانى أنوار عظمت استراحتى حاصل شود ، پس به الهام حق بار ديگر به جانب بالا نظر كردم ونوري از آن أنوار ديگر رباينده‌تر مشاهده كردم وبار ديگر بىاختيار نزد خداوند قهّار به سجده افتادم وباز هفت مرتبه « سبحان ربّي الاعلى وبحمده » گفتم وچون قابليّت مشاهدهء أنوار مرا افزون شد بار ديگر سر برداشتم واندكى نشستم وبسوى آن أنوار نگريستم ، پس به اين سبب دو سجده مقرر شده ونشستن بعد از دو سجده سنّت شد .\r\nپس برخاستم وبار ديگر به خدمت پروردگار خود به بندگى ايستادم وحق تعالى ندا كرد مرا كه : بار ديگر سورهء حمد بخوان ، چون خواندم ندا رسيد كه : سورهء   إِنَّا أَنْزَلْناهُ فِي لَيْلَةِ الْقَدْرِ   را بخوان كه مشتمل است بر بزرگوارى تو وأهل بيت تو تا روز قيامت .\r\nپس بار ديگر ركوع وسجود كردم چنانكه در ركعت أول بجا آوردم ، وچون خواستم برخيزم حق تعالى مرا ندا كرد كه : يا محمد ! ياد كن نعمتهاى مرا بر خود ونام مرا ببر ، پس به الهام حق تعالى گفتم : « بسم اللّه وباللّه ولا اله الّا اللّه والأسماء الحسنى كلّها للّه » ، وچون شهادتين گفتم حق تعالى فرمود : صلوات فرست بر خود وبر أهل بيت خود ، گفتم : « صلّى اللّه عليّ وعلى أهل بيتي » ، پس خدا بر من وبر أهل بيت من صلوات فرستاد .\r\nوچون نظر كردم صفهاى ملائكة وأرواح پيغمبران را ديدم كه در عقب من صف كشيده‌اند ، پس حق تعالى مرا ندا كرد كه : سلام كن بر ايشان ، گفتم : « السّلام عليكم ورحمة اللّه وبركاته » ، پس حق تعالى فرمود : يا محمد ! منم سلام وتحيت ورحمت وبركات توئى وامامان بعد از تو .\r\n\r\n","description":"","footnote":"","page_name":" 726 ","page_number":726},
  {"content":"\r\n\r\nپس خدا مرا امر كرد كه به جانب چپ التفات نكنم وأول سوره‌اى كه من بعد از « قل هو اللّه أحد » شنيدم سورهء « انا أنزلناه » بود .\r\nوچون نماز معراج دو ركعت بود ، به اين سبب در دو ركعت أول شك وسهو نمىباشد واين نماز ظهر بود وأول نمازى بود كه بر آن حضرت واجب شد « 1 » .\r\nوشيخ كراجكى روايت كرده از پيغمبر صلّى اللّه عليه وآله وسلّم كه فرمود : در شب معراج حق تعالى مرا ندا كرد كه : سؤال كن از پيغمبران گذشته كه بر چه چيز مبعوث شدند ؟ چون از ايشان پرسيدم گفتند : ما همه مبعوث شديم بر پيغمبرى تو وامامت علي بن أبي طالب وامامان فرزندان شما ؛ پس خدا به من وحى فرستاد كه : نظر كن به جانب راست عرش ، چون نظر كردم صورت على وحسن وحسين وعلي بن الحسين ومحمد باقر وجعفر صادق وموسى كاظم وعلي بن موسى الرضا ومحمد تقي وعلى نقى وحسن عسكرى ومهدى صلوات اللّه عليهم أجمعين را ديدم كه در درياى نور نماز مىكردند ، پس حق تعالى فرمود : اينها حجتهاى من وأولياء ودوستان منند ومهدى كه آخر ايشان است انتقام خواهد كشيد از دشمنان من « 2 » .\r\nوأيضا به سند معتبر از ابن عباس روايت كرده است كه رسول خدا صلّى اللّه عليه وآله وسلّم فرمود : چون به معراج رفتم به هيچ گروه از ملائكة نگذشتم مگر آنكه از من سؤال كردند از علي بن أبي طالب عليه السّلام تا آنكه گمان كردم نام على در آسمانها از نام من مشهورتر است ، چون به آسمان چهارم رسيدم وملك موت را ديدم گفت : يا محمد ! هر بنده‌اى كه خدا آفريده است من قبض روح أو مىنمايم بغير از تو وعلى كه حق تعالى به دست قدرت خود قبض روح شما مىنمايد ، وچون به زير عرش رسيدم علي بن أبي طالب را ديدم كه در زير عرش ايستاده است گفتم : يا علي ! تو پيش از من آمدى ؟ جبرئيل گفت : يا محمد با كي سخن مىگوئى ؟ گفتم : با برادرم على ، گفت : يا محمد ! اين على نيست وليكن ملكي است از\r\n\r\n\r\n","description":"","footnote":"\r\n( 1 ) . علل الشرايع 312 ؛ كافى 3 / 483 . وروايت در اين دو مصدر با اندكى تفاوت ذكر شده است .\r\n( 2 ) . كنز الفوائد 258 .\r\n","page_name":" 727 ","page_number":727},
  {"content":"\r\n\r\nملائكهء رحمان كه خدا أو را به صورت على خلق كرده است وما ملائكهء مقرّبان هرگاه مشتاق مىشويم به لقاى علي عليه السّلام اين ملك را زيارة مىكنيم براي كرامت علي عليه السّلام نزد حق تعالى « 1 » .\r\nوشيخ حسن بن سليمان روايت كرده است كه حضرت رسول صلّى اللّه عليه وآله وسلّم فرمود : چون به معراج رفتم وبه مرتبهء قاب قوسين أو أدنى رسيدم در آنجا صورت على را ديدم وحق تعالى مرا ندا كرد كه : اين صورت را مىشناسى ؟ عرض كردم : بلى اين صورت علي بن أبي طالب است ؛ پس حق تعالى وحى فرمود بسوى من كه : فاطمه را به أو تزويج كن وأو را خليفهء خود گردان « 2 » .\r\nوأيضا از كتاب معراج ابن بابويه روايت كرده است به سند معتبر از امام محمد باقر عليه السّلام كه : چون پيغمبر صلّى اللّه عليه وآله وسلّم را به معراج بردند آن حضرت را بر تختى از ياقوت سرخ نشانيدند كه آن تخت را از زبرجد سبز مرصّع كرده بودند وملائكة آن تخت را به آسمان بردند ، پس جبرئيل گفت : يا محمد ! اذان بگو ، آن حضرت گفت : « اللّه أكبر اللّه أكبر » وملائكة نيز گفتند ، پس گفت : « اشهد ان لا اله الّا اللّه » وملائكة نيز گفتند ، پس گفت « اشهد ان محمدا رسول اللّه » پس ملائكة گفتند : شهادت مىدهيم كه توئى رسول خدا چه شد وصىّ تو على ؟ حضرت فرمود : أو را به جاى خود در ميان امّت خود گذاشتم ، ملائكة گفتند : نيكو خليفه در ميان امّت خود گذاشته‌اى بدرستى كه حق تعالى طاعت أو را بر ما واجب گردانيده است .\r\nپس أو را به آسمان دوم بردند وملائكة همان سؤال كردند ، وهمان گفتند كه ملائكهء آسمان أول گفتند ، ودر هر آسمان چنين بود تا آنكه آن حضرت را به آسمان هفتم بالا بردند ودر آنجا عيسى عليه السّلام را ملاقاة كرد وعيسى عليه السّلام بر آن حضرت سلام كرد واز حال علي بن أبي طالب عليه السّلام سؤال كرد ، حضرت فرمود : أو را جانشين خود كردم در ميان امّت\r\n\r\n\r\n","description":"","footnote":"\r\n( 1 ) . كنز الفوائد 260 .\r\n( 2 ) . بحار الأنوار 18 / 302 به نقل از كتاب المحتضر .\r\n","page_name":" 728 ","page_number":728},
  {"content":"\r\n\r\nخود ، عيسى عليه السّلام گفت : نيكو خليفه‌اى براي خود اختيار كرده‌اى كه حق تعالى أطاعت أو را بر ملائكة واجب كرده است ، پس موسى وساير پيغمبران عليهم السّلام را ملاقاة كرد وهمه در باب علي عليه السّلام گفتند آنچه عيسى عليه السّلام گفت ، پس حضرت از ملائكة پرسيد : كجاست پدر من إبراهيم ؟ گفتند : أو با أطفال شيعيان على است ، چون حضرت داخل بهشت شد ديد كه إبراهيم عليه السّلام در زير درختى نشسته است كه آن درخت پستانها دارد مانند پستانهاى گاو وأطفال نزد أو هستند وهر يك يكى از آن پستانها را در دهان دارند وچون پستان از دهان يكى از آنها بيرون مىآيد إبراهيم عليه السّلام برمىخيزد وباز پستان را در دهان أو مىگذارد ، چون إبراهيم عليه السّلام آن حضرت را ديد سلام كرد وأحوال علي عليه السّلام را از أو پرسيد ، حضرت فرمود : أو را به جاى خود در ميان امّت خود گذاشتم ، إبراهيم عليه السّلام گفت : نيكو خليفه وجانشينى براي خود اختيار كرده‌اى بدرستى كه خدا بر ملائكة أطاعت أو را واجب گردانيده است واينها أطفال شيعيان اويند من از حق تعالى سؤال كردم كه مرا مأمور كند تربيت ايشان كنم وهر جرعه‌اى كه هر يك از ايشان از اين پستانها مىآشامد در آن جرعه لذت ومزهء جميع ميوه‌ها ونهرهاى بهشت را مىيابد « 1 » .\r\nوأيضا از كتاب مزبور روايت كرده است از جابر انصارى كه رسول خدا صلّى اللّه عليه وآله وسلّم فرمود :\r\nچون شب معراج مرا به آسمان هفتم بردند بر در هر آسمان ديدم نوشته بود : « لا اله الّا اللّه محمّد رسول اللّه عليّ بن أبي طالب أمير المؤمنين » ، چون به حجابهاى نور رسيدم بر هر حجابى اين را نوشته ديدم ، وچون به عرش رسيدم بر هر ركن عرش اين را نوشته ديدم « 2 » .\r\nوباز از كتاب مزبور روايت كرده است از أعمش از حضرت امام جعفر صادق عليه السّلام كه رسول خدا صلّى اللّه عليه وآله وسلّم فرمود : در شب معراج چون به آسمان پنجم رسيدم صورت علي بن أبي طالب را در آنجا مشاهده كردم ، گفتم : اى جبرئيل ! اين چه صورت است ؟ گفت : يا محمد ! ملائكة خواهش كردند كه از مشاهدهء جمال على بهره‌مند گردند ، عرض كردند :\r\n\r\n\r\n","description":"","footnote":"\r\n( 1 ) . بحار الأنوار 18 / 303 به نقل از كتاب المحتضر .\r\n( 2 ) . بحار الأنوار 18 / 304 به نقل از كتاب المحتضر .\r\n","page_name":" 729 ","page_number":729},
  {"content":"\r\n\r\nخداوندا ! فرزندان آدم در دنيا بهره‌مند مىشوند هر بامداد وپسين به مشاهدهء خورشيد جمال علي بن أبي طالب كه دوست ومحبوب حبيب تو محمد صلّى اللّه عليه وآله وسلّم است وخليفهء اوست ووصى وامين اوست پس ما را نيز بهره‌مند فرما به صورت آن حضرت به قدر آنچه أهل دنيا به اين سعادت فايز مىگردند ، پس حق تعالى صورت آن حضرت را از نور قدس خود آفريد وصورت على نزد ايشان است كه در شب وروز أو را زيارة مىكنند وهر بامداد وپسين از مشاهدهء جمال أو متمتّع مىشوند .\r\nپس حضرت صادق عليه السّلام فرمود : چون ابن ملجم ملعون ضربت بر سر مبارك آن حضرت زد صورت همان ضربت بر آن صورت مقدس ظاهر شد وهر بامداد وپسين كه ملائكة آن صورت را زيارة مىكنند بر ابن ملجم لعنت مىكنند ، وچون حسين بن علي عليه السّلام شهيد شد ملائكة فرود آمدند وآن حضرت را به آسمان بردند تا أو را با صورت علي عليه السّلام در آسمان پنجم بازداشتند ، پس هر فوج از ملائكة كه از آسمانهاى بالا به زير مىآيند يا از آسمانهاى زير به بالا مىروند براي زيارة علي عليه السّلام وآن امام شهيد وبه خون‌آلوده را مىبينند يزيد وابن زياد وجميع قاتلان آن حضرت را لعنت مىكنند ، واين امر مستمر است تا روز قيامت .\r\nأعمش گفت : حضرت صادق عليه السّلام فرمود : اين حديث از علمهاى مخزون مكنون ماست ، روايت مكن اين را مگر به كسى كه أهل اين دانى « 1 » .\r\nوأيضا از كتاب مذكور روايت كرده است كه پيغمبر صلّى اللّه عليه وآله وسلّم فرمود : چون به معراج رفتم هيچ سخن شيرين‌تر وخوشايندتر از سخن پروردگار خود نشنيدم ، پس گفتم : خداوندا ! إبراهيم را خليل خود گردانيدى وبا موسى سخن گفتى وإدريس را به مكان بلند بالا بردى وداود را زبور دادى وسليمان را ملكي دادى كه ديگرى را سزاوار نباشد ، پس به من چه عطا مىفرمائى ؟ حق تعالى فرمود : اى محمد ! تو را خليل خود گردانيدم چنانكه إبراهيم را خليل خود گردانيدم ، وبا تو سخن گفتم چنانكه با موسى سخن گفتم ، وفاتحة الكتاب\r\n\r\n\r\n","description":"","footnote":"\r\n( 1 ) . بحار الأنوار 18 / 304 - 305 به نقل از كتاب المحتضر .\r\n","page_name":" 730 ","page_number":730},
  {"content":"\r\n\r\nوسورهء بقره را به تو دادم وبه هيچ پيغمبرى نداده بودم ، وتو را به هر سياه وسفيد وسرخ از أهل زمين وبه جميع جن وانس مبعوث گردانيدم ، وزمين را براي تو وامّت تو نمازگاه وپاك‌كننده گردانيدم ، وغنيمت را براي تو وامّت تو حلال كردم ، وتو را به ترسى كه در دل دشمنان تو افكندم يارى كردم كه در دو ماه راه دشمن از تو مىترسد ، وبهترين كتابها را براي تو فرستادم كه شاهد بر جميع كتابها است وبه لغت عربى است ومجموعهء علوم اولين وآخرين است ، ونام تو را بلند گردانيدم كه در هر جا كه من مذكور شوم تو با من مذكور شوى « 1 » .\r\nوأيضا از كتاب مزبور روايت كرده است از سلمان فارسي رضى اللّه عنه كه پيغمبر صلى اللّه عليه وآله وسلّم فرمود :\r\nچون در شب معراج مرا به آسمان أول بردند قصرى ديدم از نقرهء سفيد كه دو ملك بر در آن قصر ايستاده بودند ، جبرئيل را گفتم : از ايشان بپرس كه اين قصر از كيست ؟ چون پرسيد گفتند : از جوانى است از فرزندان هاشم ؛ چون به آسمان دوم رفتم در آنجا قصرى از طلاى سرخ ديدم نيكوتر از آن قصر أول وبر در آن قصر دو ملك ايستاده بودند ، جبرئيل را گفتم از ايشان پرسيد كه : اين قصر از كيست ؟ گفتند : از جوانى است از فرزندان هاشم ؛ چون به آسمان سوم رفتم باز قصرى ديدم از ياقوت سرخ ودو ملك ديدم بر در آن قصر ايستاده بودند ، جبرئيل را گفتم از ايشان پرسيد : اين قصر از كيست ؟ گفتند : از جوانى است از بني هاشم ؛ وچون به آسمان چهارم رفتم قصرى ديدم از درّ سفيد ودو ملك بر در آن ايستاده بودند ، پرسيدم : اين قصر از كيست ؟ گفتند : از جوانى است از فرزندان هاشم ؛ چون به آسمان پنجم رفتم قصرى ديدم از درّ زرد ودو ملك بر درش ايستاده بودند ، جبرئيل را گفتم از ايشان پرسيد : اين قصر از كيست ؟ گفتند : از جوانى است از بني هاشم ؛ وچون به آسمان ششم رفتم قصرى ديدم از مرواريد تر ودو ملك بر درش ايستاده بودند ، جبرئيل را گفتم از ايشان پرسيد : اين قصر از كيست ؟ گفتند : از جوانى است از بني هاشم ؛ وچون به آسمان هفتم رفتم قصرى ديدم از نور عرش حق تعالى وبر در آن قصر دو ملك\r\n\r\n\r\n","description":"","footnote":"\r\n( 1 ) . بحار الأنوار 18 / 305 به نقل از كتاب المحتضر .\r\n","page_name":" 731 ","page_number":731},
  {"content":"\r\n\r\nايستاده بودند ، جبرئيل را گفتم كه پرسيد : اين قصر از كيست ؟ گفتند : از جوانى است از فرزندان هاشم .\r\nپس از آنجا بالا رفتم وپيوسته از نور به ظلمت مىرفتم واز ظلمت به نور مىرفتم تا به درخت سدرة المنتهى رسيدم ودر آنجا جبرئيل از من جدا شد ، گفتم : اى خليل من ! در چنين مكاني مرا تنها مىگذارى ؟ جبرئيل گفت : بحقّ آن خداوندى كه تو را به راستى فرستاده است اين مكان كه تو طي كردى هيچ پيغمبر مرسل وملك مقرّب به اين مكان نيامده است ومرا ياراى آن نيست كه از آن بالاتر بيايم وتو را به ربّ العزة مىسپارم ، پس از آنجا به درياهاى نور افتادم وأمواج عظمت وجلال مرا از نور به ظلمت واز ظلمت به نور مىافكند تا مرا بازداشت خداى رحمان در ملكوت خود در آن مكان كه مىخواست ، پس مرا ندا كرد : اى احمد ! بايست در خدمت من ، چون نداى حق را شنيدم بر خود بلرزيدم واز خود تهى گرديدم .\r\nپس بار ديگر از ملكوت أعلى ندا رسيد : يا احمد ، عرض كردم : لبّيك ربّي وسعديك ، اينك بندهء توام ودر خدمت تو ايستاده‌ام ، ندا رسيد : خداوند عزيز تو را سلام مىرساند ، عرض كردم : اوست سلام واز اوست سلام وبسوى أو برمىگردد سلام .\r\nبار ديگر ندا رسيد : اى احمد ، عرض كردم : لبّيك وسعديك اى سيّد ومولاي من ، فرمود  آمَنَ الرَّسُولُ بِما أُنْزِلَ إِلَيْهِ مِنْ رَبِّهِ  ، پس به الهام حق تعالى گفتم  وَالْمُؤْمِنُونَ كُلٌّ آمَنَ بِاللَّهِ وَمَلائِكَتِهِ وَكُتُبِهِ وَرُسُلِهِ  تا  غُفْرانَكَ رَبَّنا وَإِلَيْكَ الْمَصِيرُ  « 1 » .\r\nپس حق تعالى فرمود  لا يُكَلِّفُ اللَّهُ نَفْساً إِلَّا وُسْعَها لَها ما كَسَبَتْ وَعَلَيْها مَا اكْتَسَبَتْ  ، پس عرض كردم  رَبَّنا لا تُؤاخِذْنا إِنْ نَسِينا أَوْ أَخْطَأْنا  تا  فَانْصُرْنا عَلَى الْقَوْمِ الْكافِرِينَ  « 2 » ؛ پس حق تعالى فرمود : آنچه طلب كردى به تو وامّت تو عطا كردم .\r\nوچون از مناجاة پروردگار خود فارغ شدم نداى حق به من رسيد كه : كي را در زمين\r\n\r\n\r\n","description":"","footnote":"\r\n( 1 ) . سورهء بقره : 285 .\r\n( 2 ) . سورهء بقره : 286 .\r\n","page_name":" 732 ","page_number":732},
  {"content":"\r\n\r\nجانشين وخليفهء خود كردى ؟ عرض كردم : خداوندا ! بهترين ايشان را كه پسر عمّ من است بر ايشان خليفه كردم ، پس ندا رسيد : يا احمد ! كيست پسر عمّ تو ؟ عرض كردم :\r\nخداوندا ! تو بهتر مىدانى علي بن أبي طالب را خليفهء خود كردم ، پس هفت مرتبه از ملكوت أعلى ندا رسيد كه : يا احمد ! با علي بن أبي طالب نيكو سلوك كن وحرمت أو را رعايت نما .\r\nپس ندا فرمود : نظر كن به جانب راست عرش ، چون نظر كردم ديدم كه به ساق راست عرش نوشته است : خداوندى بجز من نيست وشريك ندارم ومحمد رسول من است وأو را قوّت بخشيدم به على ، اى احمد ! نام تو را از نام خود اشتقاق كردم ، منم خداوند محمود حميد وتوئى محمد ، ونام پسر عمّ تو را از نام خود اشتقاق كردم ، منم خداوند اعلا واوست على ، اى أبو القاسم ! برگرد هدايت‌كننده وهدايت يافته ، نيك آمدى ونيك رفتى خوشا حال تو وخوشا حال كسى كه به تو ايمان آورد وتو را تصديق نمايد .\r\nپس به درياى نور افتادم وموجهاى آن دريا مرا فرود آورد ، وچون به جبرئيل رسيدم نزد سدرة المنتهى جبرئيل گفت : اى خليل من ! خوش رفتى وخوش آمدى ، چه گفتى وچه شنيدى ؟ من آنچه گفتنى بود به أو گفتم وآنچه نهفتنى بود نهفتم ؛ پس گفت : آخر ندائي كه تو را نام گردانيد چه بود ؟ گفتم : اين بود كه : اى أبو القاسم ! برگرد هدايت‌كننده وهدايت يافته ؛ جبرئيل گفت : نپرسيدى كه چرا تو را أبو القاسم نام كرد ؟ گفتم : نه يا روح اللّه ؛ ناگاه از ملكوت أعلى ندا رسيد : اى احمد ! تو را أبو القاسم كنيت كردم براي آنكه تو رحمت مرا در قيامت ميان بندگان من قسمت خواهى كرد ، جبرئيل گفت : گوارا باد تو را كرامت پروردگار تو اى حبيب من سوگند مىخورم بآن خداوندى كه تو را به رسالت فرستاده است كه اين كرامت را كه به تو داد به احدى قبل از تو نداده است .\r\nپس با جبرئيل برگشتم وچون به آسمان هفتم به نزد آن قصر رسيدم جبرئيل را گفتم كه : از آن دو ملك سؤال كن كه آن جوان هاشمي كه صاحب اين قصر است كيست ؟ چون سؤال كرد گفتند : علي بن أبي طالب پسر عمّ محمد است ، وهمچنين به هر يك از آن قصرها\r\n\r\n","description":"","footnote":"","page_name":" 733 ","page_number":733},
  {"content":"\r\n\r\nكه رسيدم وجبرئيل سؤال كرد ، ملائكة چنين جواب گفتند « 1 » .\r\nوكلينى به سند حسن از امام جعفر صادق عليه السّلام روايت كرده است كه : چون جبرئيل پيغمبر صلّى اللّه عليه وآله وسلّم را به معراج برد به مكاني رسيد وايستاد وآن حضرت را گفت : بالا رو ، حضرت فرمود : اى جبرئيل ! مرا در چنين حالي تنها مىگذارى ؟ گفت : يا محمد ! برو كه به مكاني رسيده‌اى كه هيچ بشر قبل از تو به اين مكان نرسيده بود وبعد از تو نخواهد رسيد « 2 » .\r\nودر حديث معتبر ديگر روايت كرده است كه از حضرت صادق عليه السّلام سؤال كردند كه :\r\nحضرت رسول صلّى اللّه عليه وآله وسلّم چند مرتبه به معراج رفت ؟ فرمود : دو مرتبه ؛ وفرمود : جبرئيل آن جناب را به مرتبه‌اى رسانيد وگفت : بايست در اينجا كه اين مكاني است كه هيچ ملك وپيغمبر به اين مكان نرسيده‌اند وبدرستى كه پروردگار تو بر تو صلوات مىفرستد ومىگويد : « سبّوح قدّوس انا ربّ الملائكة والرّوح سبقت رحمتي غضبي » يعنى : « منم بسيار مقدس وبسيار منزّه ومنم پروردگار ملائكة وروح ، سبقت گرفته است رحمت من بر غضب من » ، حضرت عرض كرد : « اللّهم عفوك عفوك » « خداوندا ! عفو وبخشش وآمرزش تو را مىطلبم » ، پس به مقام قاب قوسين رسيد ونزد حجابى از نور رسيد كه مىدرخشيد وآن حجاب از زبرجد سبز بود ومانند سوراخ سوزنى از أنوار جلال وعظمت حق بر أو جلوه كرد پس نداى حق به أو رسيد كه : يا محمد ، عرض كرد : لبّيك اى پروردگار من ، حق تعالى فرمود : كي را براي امّت خود اختيار كرده‌اى بعد از خود ؟ عرض كرد : خدا بهتر مىداند ، حق تعالى فرمود : علي بن أبي طالب أمير مؤمنان وسيّد مسلمانان وپيشواى رو سفيدان ودست وپا سفيدان است .\r\nپس حضرت صادق عليه السّلام فرمود : امامت علي بن أبي طالب عليه السّلام از آسمان آمد وحق تعالى خود به پيغمبرش فرمود بىآنكه ملكي در ميان باشد « 3 » .\r\n\r\n\r\n","description":"","footnote":"\r\n( 1 ) . بحار الأنوار 18 / 312 به نقل از كتاب المحتضر .\r\n( 2 ) . كافى 1 / 442 .\r\n( 3 ) . كافى 1 / 442 - 443 .\r\n","page_name":" 734 ","page_number":734},
  {"content":"\r\n\r\nمؤلف گويد : مىتواند بود كه دو مرتبه در مكة معراج واقع شده باشد وباقي صد وبيست مرتبه در مدينه واقع شده باشد ؛ يا معراج به عرش دو مرتبه شده باشد وباقي به آسمان شده باشد ؛ يا دو مرتبه جسماني باشد وباقي روحاني ؛ واللّه يعلم .\r\nوبه سند صحيح از امام محمد باقر عليه السّلام روايت كرده است كه : چون آن حضرت به معراج رفت وبه نزديك بيت المعمور رسيد وقت نماز شد ، پس جبرئيل اذان واقامه گفت وآن حضرت پيش ايستاد وملائكة وپيغمبران در عقب أو صف كشيده ونماز كردند « 1 » .\r\nوبه سند صحيح ديگر از حضرت صادق عليه السّلام روايت كرده است كه رسول خدا صلّى اللّه عليه وآله وسلّم فرمود : چون حق تعالى در شب معراج مرا به ملكوت اعلا برد از عقب حجاب وحىها به من فرمود كه ملكي در ميان نبود ، واز جملهء آن وحىها آن بود كه : يا محمد ! هركه ولى ودوست مرا ذليل گرداند چنان است كه با من محاربه كرده است وهركه با من محاربه كند من با أو محاربه مىكنم ، من عرض كردم : خداوندا ! كيست ولىّ تو ؟ فرمود : هركه ايمان آورد به تو ووصىّ تو وامامان فرزندان شما وايشان را امام خود داند « 2 » .\r\nوبه سند معتبر روايت كرده است كه نافع به حضرت امام محمد باقر عليه السّلام گفت :\r\nمسئله‌اى از تو مىپرسم كه جواب نتواند گفت مگر پيغمبر يا وصىّ أو ، حضرت باقر عليه السّلام فرمود : آن چه مسأله است ؟ عرض كرد : مرا خبر ده كه ميان عيسى عليه السّلام ومحمد صلّى اللّه عليه وآله وسلّم چند سال فاصله بود ؟ حضرت فرمود : به قول من پانصد وبه قول تو ششصد سال ؛ عرض كرد : مرا خبر ده از تفسير قول حق تعالى  وَسْئَلْ مَنْ أَرْسَلْنا مِنْ قَبْلِكَ مِنْ رُسُلِنا أَ جَعَلْنا مِنْ دُونِ الرَّحْمنِ آلِهَةً يُعْبَدُونَ  « 3 » يعنى : « سؤال كن از آنها كه فرستاديم ايشان را قبل از تو به پيغمبرى كه آيا قرار داديم بغير از خداى رحمان خدايانى كه پرستيده شوند » ، نافع گفت :\r\nهرگاه ميان محمد صلّى اللّه عليه وآله وسلّم وعيسى عليه السّلام پانصد سال فاصله بود چگونه خدا أو را امر كرد كه از پيغمبران سؤال كند ؟ حضرت باقر عليه السّلام فرمود : چون حق تعالى محمد صلّى اللّه عليه وآله وسلّم را به معراج\r\n\r\n\r\n","description":"","footnote":"\r\n( 1 ) . كافى 3 / 302 .\r\n( 2 ) . كافى 2 / 353 .\r\n( 3 ) . سورهء زخرف : 45 .\r\n","page_name":" 735 ","page_number":735},
  {"content":"\r\n\r\nبرد از جملهء آياتي كه به أو نمود آن بود كه در بيت المقدس أرواح جميع پيغمبران را نزد آن حضرت جمع كرد وجبرئيل را فرمود اذان واقامه گفت ودر اذان « حيّ على خير العمل » گفت وحضرت رسول صلّى اللّه عليه وآله وسلّم پيش ايستاد وپيغمبران همه با أو نماز كردند وچون از نماز فارغ شد به امر الهى از ايشان پرسيد : بر چه چيز گواهى مىدهيد وچه چيز مىپرستيد ؟\r\nگفتند : گواهى مىدهيم كه خداوندى نيست بجز معبود يكتا وأو را شريكي در آفرينش ومعبوديّت نيست وگواهى مىدهيم كه تو پيغمبر اوئى وبر اين اعتقاد از ما عهد وپيمان گرفته‌اند ، نافع عرض كرد : راست گفتى اى أبو جعفر « 1 » .\r\nوبه سند حسن از امام جعفر صادق عليه السّلام روايت كرده است كه : در شب معراج جبرئيل براق را براي محمد صلّى اللّه عليه وآله وسلّم آورد وآن حضرت سوار شد وبه بيت المقدس رفت ودر آنجا ديد آنكه را ديد از برادران خود از پيغمبران ، وچون برگشت از معراج أصحاب خود را خبر داد كه : من در اين شب به معراج رفتم ووارد بيت المقدس شدم وبر براق سوار شدم وعلامت راستى گفتار من آن است كه در عرض راه به قافلهء أبو سفيان رسيدم كه از شام مىآمدند وبر سر فلان آب فرود آمده بودند وشتر سرخى از ايشان گم شده بود واز پى بىآن مىگرديدند وآن قافله نزد طلوع آفتاب داخل خواهند شد وشتر سرخى در جلوى آن قافله خواهد بود ، پس بعضي از كافران قريش بر سبيل استهزاء گفتند : طرفه سوار تندروى است كه در يك شب به شام مىرود وبرمىگردد در ميان شما جمعى هستند كه شام را ديده‌اند اگر راست مىگويد وصف بيت المقدس وقنديلها وستونهاى آن را وكيفيت بازارهاى شام را از أو بپرسيد تا دروغ أو بر شما ظاهر گردد ، چون پرسيدند جبرئيل صورت شام را در برابر آن حضرت بازداشت وهرچه مىپرسيدند حضرت نظر مىكرد وجواب ايشان مىفرمود تا آنكه همهء جوابها را مطابق آنچه مىدانستند شنيدند وايمان نياوردند از ايشان مگر اندكى ، پس حق تعالى اين آية را فرستاد  وَما تُغْنِي الْآياتُ وَالنُّذُرُ \r\n\r\n\r\n","description":"","footnote":"\r\n( 1 ) . كافى 8 / 120 - 121 .\r\n","page_name":" 736 ","page_number":736},
  {"content":"\r\n\r\n عَنْ قَوْمٍ لا يُؤْمِنُونَ  « 1 » يعنى : « نفع نمىبخشد آيات ومعجزات وترسانندگان جماعتى را كه ايمان نياوردند » « 2 » .\r\nكلينى وشيخ طبرسى وابن بابويه روايت كرده‌اند به سندهاى معتبر از حضرت امام جعفر صادق عليه السّلام كه : چون در شب معراج رسول خدا صلّى اللّه عليه وآله وسلّم مقابل مسجد كوفه رسيد جبرئيل گفت : مقابل مسجد كوفه رسيده‌اى كه مسجد پدر تو آدم عليه السّلام ومصلّاى پيغمبران است پس فرود آي ونماز كن ، وحضرت را فرود آورد ودر آنجا دو ركعت نماز كرد وبه آسمان بالا رفت « 3 » .\r\nودر كتاب اختصاص از امام على النقى عليه السّلام روايت كرده است كه رسول خدا صلّى اللّه عليه وآله وسلّم فرمود : در شب معراج چون به آسمان چهارم رسيدم در آنجا قبّه‌اى ديدم كه از آن بهتر نديده بودم وآن چهار ركن داشت وچهار در داشت وهمه از إستبرق سبز بود ، گفتم : اى جبرئيل ! اين قبّه چيست كه در آسمان از آن نيكوتر نديدم ؟ گفت : اى حبيب من ! اين صورت شهري است كه آن را « قم » مىگويند وبندگان مؤمن خدا در آنجا جمع خواهند شد وانتظار شفاعت محمد صلّى اللّه عليه وآله وسلّم را در قيامت خواهند كشيد وبر ايشان غمها واندوه‌ها والمها وارد خواهد شد ، راوي گفت : از امام عليه السّلام پرسيدم : فرج ايشان كي خواهد بود ؟\r\nفرمود : وقتي كه آب براي ايشان بر روى زمين ظاهر گردد « 4 » .\r\nوابن بابويه به سند صحيح از امام جعفر صادق عليه السّلام روايت كرده است كه پيغمبر صلّى اللّه عليه وآله وسلّم فرمود : در شبى كه مرا به معراج بردند جبرئيل مرا بر دوش راست خود نشانيد ودر عرض راه به زمين سرخى رسيدم از زعفران خوشرنگتر واز مشك خوشبوتر ودر آنجا مرد پيرى ديدم كه كلاه درازى بر سر داشت ، از جبرئيل پرسيدم : اين چه زمين است ؟ گفت : اين بقعه‌اى است كه شيعيان تو وشيعيان وصىّ تو علي عليه السّلام در اينجا خواهند بود ، گفتم : اين مرد\r\n\r\n\r\n","description":"","footnote":"\r\n( 1 ) . سورهء يونس : 101 .\r\n( 2 ) . كافى 8 / 364 - 365 .\r\n( 3 ) . كافى 8 / 281 ؛ مجمع البيان 3 / 163 ؛ تفسير عياشى 2 / 146 .\r\n( 4 ) . اختصاص 101 .\r\n","page_name":" 737 ","page_number":737},
  {"content":"\r\n\r\nپير كيست ؟ گفت : إبليس لعين است مىخواهد ايشان را از ولايت علي عليه السّلام منع كند وبر فسق وفجور تحريص نمايد ، گفتم : اى جبرئيل ! مرا بسوى آن بقعه فرو بر ؛ پس مانند برق جهنده به يك چشم بر هم زدن مرا به آن موضع رسانيد ومن به أو خطاب كردم كه : « قم » يعنى : « برخيز » اى ملعون وشريك شو در مال واولادان وزنان دشمنان ايشان كه تو را بر شيعيان من وشيعيان على سلطنتى نيست . پس از آن روز آن شهر را قم ناميدند براي آنكه حضرت به شيطان گفت « قم » « 1 » .\r\nوسيد ابن طاووس به سند معتبر از حضرت رسول صلّى اللّه عليه وآله وسلّم روايت كرده است كه آن حضرت فرمود : شبى در حجر إسماعيل خوابيده بودم ناگاه جبرئيل پاى مرا فشرد ، چون بيدار شدم كسى را نديدم وچون به خواب رفتم بار ديگر پاى مرا فشرد ، وچون بيدار شدم دستم را گرفت ومرا بر روى كرسي نشانيد مانند آشيان مرغان وبه يك چشم همزدن ديدم كه در مكان ديگرم ، گفت : مىدانى در كجائى ؟ گفتم : نه ، گفت : اين بيت المقدس است كه حشر خلايق به اينجا خواهد شد ؛ پس جبرئيل انگشت سبابه را بر گوش راست نهاد واذان دو تا دو تا گفت ودر آخر « حيّ على خير العمل » گفت واقامه را دو تا دو تا گفت ودر آخرش دو مرتبه « قد قامت الصّلاة » گفت ، چون فارغ شد نوري از آسمان ساطع شد وبه آن نور قبرهاى پيغمبران شكافته شد واز هر طرف لبيك‌گويان بسوى بيت المقدس آمدند ، پس چهار هزار وچهارصد وچهارده پيغمبر جمع شدند وصف كشيدند وجبرئيل بازوى مرا گرفت وپيش داشت وگفت : اى محمد ! نماز كن با پيغمبران كه برادران تواند وتو خاتم ايشانى وخاتم أولى است از مختوم ، چون به جانب راست خود نظر كردم پدرم إبراهيم خليل را ديدم كه دو حلّهء سبز پوشيده بود ودر جانب راستش دو ملك ودر جانب چپش دو ملك ايستاده بودند ، چون به جانب چپ خود نظر كردم برادر ووصىّ خود علي بن أبي طالب را ديدم كه دو حلّهء سفيد پوشيده بود ودر هر طرفش دو ملك ايستاده بودند ، چون أو را ديدم بسيار شاد شدم ؛ وچون از نماز فارغ شدم به نزد إبراهيم عليه السّلام رفتم وبا من\r\n\r\n\r\n","description":"","footnote":"\r\n( 1 ) . علل الشرايع 572 .\r\n","page_name":" 738 ","page_number":738},
  {"content":"\r\n\r\nمصافحه كرد ، دست راست مرا به هر دو دست خود گرفت وگفت : مرحبا اى پيغمبر شايسته وفرزند شايسته وفرستاده شده در زمان شايسته ، پس علي بن أبي طالب آمد وإبراهيم عليه السّلام به هر دو دست ، دست راست أو را گرفت ومصافحه كرد وگفت : مرحبا اى فرزند شايسته ووصىّ پيغمبر شايسته ؛ چون صبح شد من وعلى هر دو در ابطح بوديم وهيچ تعب نكشيده بوديم « 1 » .\r\nوابن بابويه به سند معتبر از پيغمبر أكرم صلّى اللّه عليه وآله وسلّم روايت كرده است كه : چون جبرئيل مرا به آسمان برد دست مرا گرفته داخل بهشت كرد وبر مسندى از مسندهاى بهشت نشانيد وبهى به دستم داد ناگاه آن به شكافته شد واز ميان آن حورى بيرون آمد كه مژگانش مانند سينهء كركس سياه بود وگفت : « السّلام عليك يا احمد السّلام عليك يا رسول اللّه السّلام عليك يا محمّد » گفتم : تو كيستى خدا تو را رحمت كند ؟ گفت : منم راضيهء مرضيه ، خداوند جبار مرا از سه چيز آفريده است ، پائين من از مشك است وبالاى من از كافور وميان من از عنبر است ومرا به آب زندگانى خمير كرده‌اند وخداوند جليل به من فرمود : باش ، پس آفريده شدم براي پسر عمّ تو ووصىّ تو ووزير تو علي بن أبي طالب عليه السّلام « 2 » .\r\nوأيضا به سند معتبر روايت كرده است كه : شبى جبرئيل براي حضرت رسول صلّى اللّه عليه وآله وسلّم چهارپائى آورد از استر كوچكتر واز درازگوش بزرگتر وپاهايش بلندتر از دستهايش بود وآنچه چشم كار كند يك گام آن بود ، وچون حضرت خواست سوار آن شود امتناع كرد ، جبرئيل گفت : اين محمد است ، چون نام آن حضرت را شنيد طورى تواضع كرد كه به زمين چسبيد پس حضرت سوار آن شد وبه هر بلندى كه بالا مىرفت دستهايش كوتاه وپاهايش بلند مىشد وچون به نشيب مىرفت دستهايش دراز وپاهايش كوتاه مىشد ؛ پس در تاريكى شب به قافلهء پربارى كه متعلق به أبو سفيان بود رسيدند واز صداى بال براق شتران رم كردند وكسى از آخر قافله غلام خود را كه در أول قافله بود ندا كرد : اى\r\n\r\n\r\n","description":"","footnote":"\r\n( 1 ) . سعد السعود 100 .\r\n( 2 ) . امالى شيخ صدوق 154 .\r\n","page_name":" 739 ","page_number":739},
  {"content":"\r\n\r\nفلان ! شتران رم كردند وفلان شتر بأرش افتاد ودستش شكست .\r\nپس از آنجا گذشتند تا به بلقا رسيدند حضرت فرمود : اى جبرئيل ! من تشنه شدم ، جبرئيل كاسهء آبى به آن حضرت داد وتناول نمود .\r\nپس از آنجا گذشتند وبه جماعتى رسيدند كه قلابهاى آتش به پاهاى ايشان زده بودند وسرنگون آويخته بودند ، حضرت فرمود : اينها كيستند ؟ جبرئيل عرض كرد : اينها گروهىاند كه حق تعالى ايشان را به حلال غنى فرموده است وطلب حرام مىكنند .\r\nپس به جمعى رسيدند كه با سوزن وريسمان آتش بدنهاى ايشان را مىدوختند ، حضرت فرمود : اينها كيستند ؟ جبرئيل عرض كرد : اينها بكارت زنان را به زنا مىبردند .\r\nپس از آنجا گذشتند وبه مردى رسيدند كه بستهء هيزمى را مىخواست بردارد ونمىتوانست پس هيزم ديگر بالاى آنها مىگذاشت ، حضرت فرمود : اين كيست ؟\r\nجبرئيل عرض كرد : اين صاحب قرض است كه اداى قرض نمىتواند كرد وديگر قرض مىكند .\r\nپس از آنجا گذشتند تا به كوه شرقي بيت المقدس رسيدند ، حضرت در آنجا باد بسيار گرمى احساس نمود وصداى مهيبى شنيد ، فرمود : اى جبرئيل ! اين چه باد بود وآن چه صدا بود ؟ عرض كرد : آن باد وصدا از جهنم بود ، حضرت فرمود : پناه مىبرم به خدا از جهنم .\r\nپس از جانب راست خود نسيم خوشبوئى وصداى نيكوئى شنيد واز حقيقت آنها جويا شد ، جبرئيل عرض كرد : اين شميم وصداى بهشت است ، حضرت فرمود : از خدا سؤال مىكنم بهشت را .\r\nپس از آنجا گذشتند وبه دروازهء بيت المقدس رسيدند ودر آنجا نصراني بود كه هر شب دروازه را مىبستند وكليدها را در زير سر أو مىگذاشتند ، در آن شب هرچند سعى كردند دروازه بسته نشد وبه نزد أو آمده گفتند : امشب دروازه بسته نمىشود ، گفت :\r\nپاسبانان را مضاعف كنيد .\r\nوچون داخل بيت المقدس شدند جبرئيل صخرهء بيت المقدس را برداشت واز زير آن\r\n\r\n","description":"","footnote":"","page_name":" 740 ","page_number":740},
  {"content":"\r\n\r\nسه قدح بيرون آورد : قدحى از شير وقدحى از عسل وقدحى از شراب ، چون قدح شير وقدح عسل را به آن حضرت داد تناول فرمود ، وچون قدح شراب را داد حضرت فرمود :\r\nسيراب شدم ونمىخواهم ، جبرئيل گفت : اگر مىآشاميدى امّت تو همه گمراه مىشدند واز تو متفرق مىشدند ، پس در مسجد بيت المقدس نماز كرد وگروهى از پيغمبران به آن حضرت اقتدا كردند .\r\nودر آن شب با جبرئيل ملكي فرود آمده بود كه هرگز به زمين نيامده بود پس در آنجا به نزديك آن حضرت آمد وعرض كرد : يا محمد ! پروردگارت تو را سلام مىرساند ومىگويد : اينها كليدهاى خزانه‌هاى زمين است اگر مىخواهى پيغمبر بنده باش واگر مىخواهى كليدها را بگير وپيغمبر پادشاه باش ؛ جبرئيل اشاره كرد آن حضرت را كه :\r\nتواضع كن ، حضرت فرمود كه : مىخواهم پيغمبر بنده باشم وپادشاهى دنيا را نمىخواهم .\r\nپس از آنجا به آسمان رفتند ، وچون به در آسمان أول رسيدند جبرئيل گفت : در را بگشائيد ، ملائكة گفتند : كيست با تو ؟ گفت : محمد صلّى اللّه عليه وآله وسلّم است ، ملائكة گفتند : نيكو آمدنى آمده است ؛ وچون در را گشودند وداخل شدند آن حضرت به هر گروهى از ملائكة كه رسيد سلام كردند بر أو وبراي أو دعا كردند وأو را مشايعت كردند پس به مرد پيرى رسيدند كه در زير درختى نشسته بود وأطفال بسيار بر دور أو بودند ، حضرت پرسيد : اين مرد پير كيست واين أطفال كيستند ؟ جبرئيل گفت كه : اين پدر تو إبراهيم خليل عليه السّلام است واين كودكان أطفال مؤمنانند بر دور أو كه ايشان را غذا مىدهد وتربيت مىكند .\r\nوچون از آنجا گذشتند وبه مردى رسيدند كه بر كرسي نشسته بود ، وچون به جانب راست خود نظر مىكرد مىخنديد وشاد مىشد ، وچون به جانب چپ خود مىنگريست اندوهناك مىشد ومىگريست ! حضرت پرسيد : اين كيست ؟ جبرئيل عرض كرد : اين پدر تو آدم است چون مىبيند آنها را كه داخل بهشت مىشوند از فرزندانش شاد وخندان مىشود وچون مىبيند آنها را كه داخل جهنم مىشوند از فرزندانش محزون وگريان مىشود .\r\nپس از آنجا گذشتند وملكي را ديدند كه بر كرسي نشسته پس آن ملك بر آن حضرت\r\n\r\n","description":"","footnote":"","page_name":" 741 ","page_number":741},
  {"content":"\r\n\r\nسلام كرد وليكن آن شادى وخوش‌روئى كه از ديگران ديد از أو نديد ، فرمود : اى جبرئيل ! من به هيچ ملك نگذشتم مگر از أو ديدم آنچه مىخواستم از شادى وسرور بغير اين ملك ، جبرئيل عرض كرد : اين « مالك » خزانه‌دار جهنم است وأو از همهء ملائكة خوش‌روتر وخوش‌خوتر بود وچون حق تعالى جهنم را به أو سپرد ومشاهده نمود عذابها را كه خدا براي عاصيان خود مهيّا كرده است ديگر نخنديد .\r\nپس از آنجا گذشت تا به مقام مناجاة حق تعالى رسيد وپنجاه نماز بر امّت أو واجب گرديد وبه شفاعت حضرت موسى عليه السّلام استدعاى تخفيف نمود تا به پنج نماز رسيد ، چون در برگشتن به حضرت إبراهيم عليه السّلام رسيد گفت : يا محمد ! امّت خود را از من سلام برسان وخبر ده ايشان را كه بهشت آبش شيرين است وخاكش خوشبو است وزمينش ساده است ودرختانش از « سبحان اللّه والحمد للّه ولا اله الا اللّه واللّه أكبر ولا حول ولا قوة الّا باللّه » است ، پس امر كن امّت خود را كه اين ذكرها را بسيار بگويند تا درختان ايشان در بهشت بسيار شود . پس در راه به قافله‌اى از قريش رسيدند .\r\nچون حضرت فرود آمد خبر داد أهل مكة را از معراج وخبر داد ايشان را از قافلهء أبو سفيان ورم كردن شتران وشكستن پاى شتر ايشان ، وفرمود : نزد طلوع آفتاب آن قافله داخل مىشوند ؛ وچون آفتاب طالع شد قافله داخل شدند وآنچه حضرت خبر داده بود همه را تصديق كردند « 1 » .\r\nوابن بابويه وعلي بن إبراهيم در حديث موثق از حضرت امام صادق عليه السّلام روايت كرده‌اند كه پيغمبر صلّى اللّه عليه وآله وسلّم فرمود : شبى در ابطح خوابيده بودم وعلي عليه السّلام در دست راست من وجعفر در دست چپ من وحمزه نزديك من خوابيده بودند ناگاه صداى بال ملائكة را شنيدم وگوينده‌اى مىگفت كه : اى جبرئيل ! بسوى كداميك مبعوث شده‌اى ؟ جبرئيل اشاره بسوى من كرد وگفت : بسوى اين مبعوث شده‌ام واين بهترين فرزندان آدم است وآن كه در دست راست اوست وصى ووزير وداماد وخليفهء اوست در امّت أو ، وآن ديگرى عموى\r\n\r\n\r\n","description":"","footnote":"\r\n( 1 ) . امالى شيخ صدوق 364 - 367 .\r\n","page_name":" 742 ","page_number":742},
  {"content":"\r\n\r\nاوست حمزه كه سيّد الشهداء است ، وآن ديگرى جعفر است پسر عمّ أو كه دو بال رنگين خدا به أو خواهد داد كه در بهشت با ملائكة پرواز كند ، بگذارش كه ديده‌اش به خواب رود وگوشهايش بشنود ودلش خبر دار باشد ، مثل أو مثل پادشاهى است كه خانه‌اى ساخته باشد وخوانى گسترده باشد وبندهء خود را به خوان خود دعوت كرده باشد : پادشاه ، خداوند عالميان است ؛ وخانه ، دنيا است ؛ وخوان ، نعمت حق تعالى بهشت بىانتهاست ؛ وداعى از جانب خدا ، رسول خدا صلّى اللّه عليه وآله وسلّم است .\r\nپس جبرئيل آن حضرت را بر براق سوار كرد وبسوى بيت المقدس برد ومحرابهاى پيغمبران را بر آن حضرت عرض كرد ودر آنجا نماز كرد وبرگشت ، ودر برگشتن به قافلهء قريش گذشت وايشان فرود آمده بودند وشترى از ايشان گم شده بود از پى بىآن شتر مىگشتند وظرف آبى نزد ايشان بود ، حضرت از آن ظرف آب آشاميد وباقي آن را ريخت .\r\nچون حضرت برگشت به مكة فرمود : امشب رفتم بسوى بيت المقدس وآثار ومنازل پيغمبران را ديدم وبه قافلهء قريش گذشتم در فلان موضع وشتر ايشان گم شده بود وآب ايشان را آشاميدم وريختم ، أبو جهل گفت : بپرسيد بيت المقدس چند استوانه وچند قنديل دارد ؟ پس جبرئيل صورت بيت المقدس را در برابر آن حضرت بازداشت كه آنچه پرسيدند جواب فرمود ؛ پس گفتند : تا قافله بيايد وحقيقت گفته‌هاى تو را معلوم كنيم ، حضرت فرمود : قافله نزد طلوع آفتاب خواهد آمد وشتر سرخ موئى در جلو شتران خواهد بود .\r\nچون صبح شد أهل مكة بسوى عقبه جمع شدند تا حقيقت گفتار آن حضرت را معلوم كنند ، چون آفتاب طالع شد قافله پيدا شد به همان نشانها كه حضرت فرموده بود وأهل قافله به فرمودهء آن حضرت خبر دادند وبا مشاهدهء اينها كفر وعناد ايشان زيادة شد « 1 » .\r\nوابن بابويه به سند معتبر از ابن عباس روايت كرده است كه پيغمبر صلّى اللّه عليه وآله وسلّم به\r\n\r\n\r\n","description":"","footnote":"\r\n( 1 ) . امالى شيخ صدوق 363 با اختصار ؛ تفسير قمى 2 / 13 .\r\n","page_name":" 743 ","page_number":743},
  {"content":"\r\n\r\nأمير المؤمنين عليه السّلام فرمود : يا علي ! چون مرا به آسمان هفتم بردند واز آنجا به سدرة المنتهى واز آنجا به حجابهاى نور وحق تعالى مرا گرامى داشت به مناجاة خود ورازهاى نهان به من گفت ، در ميان آنها فرمود : يا محمد ؛ عرض كردم : لبّيك اى پروردگار من وسيد من كه توئى با بركت وبلند مرتبه ، فرمود : بدان كه على امام وپيشواى دوستان من است ونوري است براي هركه أطاعت من كند واوست كلمه‌اى كه لازم متقيان گردانيده‌ام ، هركه أو را أطاعت كند مرا أطاعت كرده است وهركه أو را نافرمانى كند مرا نافرمانى كرده است ، پس أو را بشارت ده به اين ؛ چون حضرت به زمين آمد على را بشارت داد به آنچه حق تعالى در حقّ أو فرموده بود ، أمير المؤمنين عليه السّلام عرض كرد : يا رسول اللّه ! آيا قدر من به مرتبه‌اى رسيده است كه در چنين مكاني مرا ياد كنند ؟ حضرت فرمود : بلى يا علي ، شكر كن پروردگار خود را ، پس علي عليه السّلام به سجده افتاد براي شكر نعمت حق تعالى ، حضرت رسول صلّى اللّه عليه وآله وسلّم فرمود : سر بردار يا علي كه حق تعالى به تو مباهات كرد با ملائكهء خود « 1 » .\r\nوبه سند ديگر از ابن عباس روايت كرده است كه : چون حضرت رسول صلّى اللّه عليه وآله وسلّم را به آسمان بردند جبرئيل آن حضرت را به نهرى رسانيد كه آن را « نور » مىگفتند چنانكه در قرآن فرموده است   جَعَلَ الظُّلُماتِ وَالنُّورَ   « 2 » ، چون به آن نهر رسيدند جبرئيل گفت :\r\nعبور كن با بركت خدا كه حق تعالى ديدهء تو را منوّر گردانيده وراه تو را گشوده است واين نهرى است كه احدى از آن عبور نكرده است نه ملك مقرّب ونه پيغمبر مرسل ، وهر روز يك مرتبه من در اين نهر فرو مىروم وبيرون مىآيم وبالهاى خود را مىافشانم واز هر قطره‌اى كه از بال من مىريزد حق تعالى ملك مقرّبى خلق مىنمايد كه أو بيست هزار رو دارد وچهل هزار زبان دارد وبه هر زبانى به لغتى سخن مىگويد كه أهل لغت ديگر آن را نمىفهمند ؛ پس حضرت رسول صلّى اللّه عليه وآله وسلّم از آن نهر گذشت تا به حجابها رسيد وآنها پانصد حجابند كه از هر حجاب تا حجاب ديگر پانصد سال راه است ، پس جبرئيل گفت : پيش\r\n\r\n\r\n","description":"","footnote":"\r\n( 1 ) . امالى شيخ صدوق 247 .\r\n( 2 ) . سورهء انعام : 1 ، در روايت « خلق » آمده ولى در آيهء شريفه « جعل » مىباشد .\r\n","page_name":" 744 ","page_number":744},
  {"content":"\r\n\r\nبرو اى محمد ، حضرت فرمود : اى جبرئيل ! تو چرا با من نمىآئى ؟ جبرئيل عرض كرد : از اين مكان نمىتوانم گذشت - به روايت ديگر گفت : اگر به قدر يك بند انگشت پيشتر آيم مىسوزم « 1 » - پس حضرت رسول پيش تاخت آنچه خدا خواست تا آنكه حق تعالى أو را ندا كرد : منم محمود وتوئى محمد نام تو را از نام خود اشتقاق كردم ، هركه با تو وصل كند به محبت ومتابعت من با أو وصل مىكنم به لطف ورحمت وهركه از تو قطع كند از أو قطع مىنمايم لطف ورحمت خود را ، فرو رو بسوى بندگان من وخبر ده ايشان را به كرامت من تو را ومن هيچ پيغمبر نفرستادم مگر وزيري براي أو مقرر كردم وتو رسول منى وعلى وزير توست « 2 » .\r\nوبه سند معتبر از امام محمد باقر عليه السّلام روايت كرده است كه : در شب معراج حق تعالى حضرت رسول صلّى اللّه عليه وآله وسلّم را ندا كرد كه : يا محمد ! مدت پيغمبرى تو منقضى شد وعمر تو به آخر رسيد كه را براي امّت خود بعد از خود اختيار كرده‌اى ؟ عرض كرد : پروردگارا ! من خلق تو را امتحان كردم احدى را نيافتم كه أطاعت من زيادة از علي بن أبي طالب بكند ، حق تعالى فرمود : من نيز كسى را نيافتم كه بعد از تو أطاعت من زيادة از أو بكند ، حضرت گفت : خداوندا ! امتحان كردم خلق تو را وكسى را نيافتم كه مرا دوست‌تر دارد از علي بن أبي طالب ، حق تعالى فرمود : براي من نيز چنين است از من به أو برسان كه أو نشانهء شاهراه هدايت است وپيشواى دوستان من است ونوري است براي هركه أطاعت من بكند « 3 » .\r\nوشيخ طبرسى روايت كرده است كه : رسول خدا صلّى اللّه عليه وآله وسلّم فرمود : بر بال ملكي سوار شدم واز سدرة المنتهى گذشتم تا به ساق عرش درآويختم واز ساق عرش ندا شنيدم كه : منم خداوندى كه بجز من خداوندى ومعبودى نيست وسالمم از همهء نقصها وعيبها وامان‌دهنده‌ام از عذاب خود مؤمنان را وشاهدم بر أحوال خلق وعزيز وغالبم وجبارم وبزرگوارى مخصوص من است وبه خلق خود مهربان ورحم‌كننده‌ام ، پس خدا را به دل\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 229 .\r\n( 2 ) . امالى شيخ صدوق 290 .\r\n( 3 ) . تفسير قمى 2 / 244 ؛ امالى شيخ صدوق 386 .\r\n","page_name":" 745 ","page_number":745},
  {"content":"\r\n\r\nديدم نه به ديده « 1 » .\r\nوشيخ طوسي به سند معتبر از امام جعفر صادق عليه السّلام روايت كرده است كه حضرت رسول صلّى اللّه عليه وآله وسلّم فرمود : چون مرا به آسمان بالا بردند وداخل بهشت شدم در آنجا قصرى ديدم از ياقوت سرخ كه از بيرونش اندرونش را مىتوانست ديد براي روشنى وصفا ونور آن ودر آن قصر دو قبّه بود از مرواريد وزبرجد ، گفتم : اى جبرئيل ! اين قصر از كيست ؟\r\nگفت : براي كسى است كه سخن نيكو گويد وپيوسته روزه باشد وطعام بسيار بخوراند وبه عبادت بايستد در شب هنگامى كه مردم در خوابند .\r\nحضرت أمير المؤمنين عليه السّلام فرمود : عرض كردم : يا رسول اللّه ! از امّت تو كسى هست كه طاقت اينها داشته باشد ؟ حضرت رسول صلّى اللّه عليه وآله وسلّم فرمود : سخن نيكو آن است كه بگويد « سبحان اللّه والحمد للّه ولا اله الّا اللّه واللّه أكبر » ، وپيوسته روزه داشتن آن است كه ماه مبارك رمضان را تمام روزه بدارد ، وطعام دادن آن است كه براي عيال خود تحصيل نمايد آن قدر كه ايشان محتاج ديگران نباشند ، ودر شب نماز كردن آن است كه نماز خفتن را بجا آورد در هنگامى كه يهود ونصارى وساير كافران در خوابند « 2 » .\r\nوابن بابويه به سندهاى معتبر از امام جعفر صادق عليه السّلام روايت كرده است كه حضرت رسول صلّى اللّه عليه وآله وسلّم فرمود : حق تعالى در شب معراج مرا ندا كرد كه : يا محمد ؛ عرض كردم :\r\nلبّيك اى پروردگار من ، پس فرمود : بدان كه على پيشواى متقيان وپادشاه مؤمنان است وكشانندهء رو سفيدان ودست وپا سفيدان است - يعنى شيعيان خود - بسوى بهشت « 3 » .\r\nوبه سند معتبر ديگر از آن حضرت روايت كرده است كه رسول خدا صلّى اللّه عليه وآله وسلّم فرمود :\r\nحق تعالى در شب معراج خود با من سخن گفت ومرا ندا كرد كه : اى محمد ! على حجت من است بعد از تو بر خلق من وپيشواى أهل طاعت من است ، هركه فرمان أو برد فرمان من برده است وهركه عصيان أو كند عصيان من كرده است پس أو را نصب كن براي امّت خود\r\n\r\n\r\n","description":"","footnote":"\r\n( 1 ) . احتجاج 1 / 109 .\r\n( 2 ) . امالى شيخ طوسي 458 ؛ تفسير قمى 1 / 21 .\r\n( 3 ) . امالى شيخ صدوق 491 .\r\n","page_name":" 746 ","page_number":746},
  {"content":"\r\n\r\nكه با أو هدايت يابند بعد از تو « 1 » .\r\nوبه سندهاى معتبر ديگر روايت كرده است كه : حق تعالى در شب معراج حضرت رسول صلّى اللّه عليه وآله وسلّم را ندا فرمود كه : يا محمد ! كه را اختيار كرده‌اى كه بعد از تو در ميان امّت تو جانشين تو باشد ؟ حضرت عرض كرد : خداوندا ! تو براي من اختيار كن ، حق تعالى فرمود : من اختيار كردم براي تو برگزيدهء تو را كه علي بن أبي طالب است « 2 » .\r\nوبه سند معتبر ديگر از ابن عباس روايت كرده است كه حضرت رسول صلّى اللّه عليه وآله وسلّم فرمود :\r\nچون مرا از آسمان هفتم به سدرة المنتهى بردند واز آنجا به حجابهاى نور رفتم حق تعالى مرا ندا فرمود كه : اى محمد ! تو بندهء منى ومن پروردگار توام پس براي من خضوع كن وبس ، ومرا عبادت كن وبس ، وبر من توكل كن وبس ، وبر غير من اعتماد مكن كه من تو را پسنديدم كه بنده وحبيب ورسول وپيغمبر من باشى ، وبرادر تو على را پسنديدم كه خليفهء من ودرگاه قرب من باشد پس اوست حجت من بر بندگان من وپيشواى خلق من است ، به أو شناخته مىشوند دوستان ودشمنان من وبه أو جدا مىشوند لشكر شيطان از لشكر من وبه أو برپا مىشود دين من وبه أو محفوظ مىگردد حدود من وجارى مىشود احكام من ، وبه سبب تو وأو وامامان از فرزندان أو رحم مىكنم بندگان وكنيزان خود را ، وبه قائم شما آبادان مىگردانم زمين خود را به تسبيح وتقديس وتهليل وتكبير خود ، وبه أو پاك مىگردانم زمين را از دشمنان خود وميراث مىدهم آن را به دوستان خود ، وبه أو كلمهء كافران را پست وكلمهء خود را بلند مىگردانم ، وبه أو زنده مىگردانم بندگان خود را وشهرهاى خود را ، واز براي أو به مشيت خود ظاهر مىگردانم گنجها وذخيره‌هاى خود را وأو را مطّلع مىگردانم بر رازهاى خود ، وأو را امداد مىكنم به ملائكهء خود كه أو را تقويت نمايند بر جارى گردانيدن امر من وبلند گردانيدن دين من ، اوست ولىّ حق وبه راستى مهدى وهدايت كنندهء بندگان من « 3 » .\r\n\r\n\r\n","description":"","footnote":"\r\n( 1 ) . امالى شيخ صدوق 387 .\r\n( 2 ) . امالى شيخ صدوق 474 .\r\n( 3 ) . امالى شيخ صدوق 504 .\r\n","page_name":" 747 ","page_number":747},
  {"content":"\r\n\r\nوبه سند معتبر از حضرت امام رضا عليه السّلام روايت كرده است كه أمير المؤمنين عليه السّلام گفت :\r\nحضرت رسول صلّى اللّه عليه وآله وسلّم فرمود : حق تعالى خلقي نيافريده است كه أفضل باشد از من وگرامىتر باشد نزد أو از من ، عرض كردم : يا رسول اللّه ! تو بهترى يا جبرئيل ؟ فرمود : يا علي ! بدرستى كه حق تعالى تفضيل داده است پيغمبران مرسل را بر ملائكهء مقرّبان ومرا فضيلت داده است بر جميع پيغمبران وبعد از من تو را وامامان بعد از تو را فضيلت داده است بر ملائكة وجميع خلق ، وبدرستى كه ملائكة خدمتكاران ما وخدمتكاران محبّان مايند ، يا علي ! آنها كه حامل عرشند وآنان كه در دور عرشند تسبيح وتحميد پروردگار خود مىگويند وطلب آمرزش مىنمايند براي آنان كه ايمان آورده‌اند به ولايت ما ، يا علي ! اگر ما نمىبوديم نمىآفريد خدا آدم را ونه حوّا ونه بهشت ونه دوزخ ونه آسمان ونه زمين را ، چگونه بهتر نباشيم از ملائكة وحال آنكه ما پيشى گرفتيم بر ايشان بسوى معرفت پروردگار خود وتسبيح وتهليل وتقديس أو زيرا كه أول چيزى كه حق تعالى خلق كرد أرواح ما بود پس گويا گردانيد ما را به توحيد وتحميد خود ، پس ملائكة را خلق كرد وچون ايشان أرواح ما را يك نور ديدند وعظمت نور ما را مشاهده كردند ونور ما را بسيار عظيم شمردند ما « سبحان اللّه » گفتيم تا ملائكة بدانند كه ما خلق مربوب خدائيم وحق تعالى منزّه است از صفات ما وساير مخلوقات ، پس ملائكة به تسبيح ما تسبيح گفتند وحق تعالى را از صفات ما منزّه دانستند ، وچون عظمت شأن ما را مشاهده نمودند ما « لا اله الّا اللّه » گفتيم تا ملائكة بدانند كه ما بنده‌هاى خدائيم وما را از خدائى بهره‌اى نيست وبغير خدا ديگرى مستحقّ پرستيدن نيست ، وچون ملائكة بزرگى ما را مشاهده كردند ما « اللّه أكبر » گفتيم تا ملائكة دانستند خدا از آن بزرگتر است كه كسى بزرگوارى تواند يافت مگر به بندگى أو ، وچون عزت وقوّت ما را در ملكوت أعلى مشاهده كردند ما گفتيم « لا حول ولا قوة الّا باللّه » ملائكة دانستند كه حول وقوّت مخصوص خدا است ، وچون ملائكة مشاهده كردند نعمتهاى خدا را بر ما ودانستند كه حق تعالى أطاعت ما را بر همهء خلق واجب گردانيده است گفتيم « الحمد للّه » تا ملائكة بدانند كه خدا از ما مستحقّ شكر وثنا است به سبب نعمتها كه به ما كرامت فرموده است ، پس ملائكة گفتند « الحمد للّه »\r\n\r\n","description":"","footnote":"","page_name":" 748 ","page_number":748},
  {"content":"\r\n\r\nوبه بركت ما هدايت يافتند بسوى تحميد وتوحيد وتسبيح وتهليل وتمجيد حق تعالى ؛ پس حق تعالى آدم عليه السّلام را خلق كرد ونور ما را در صلب أو سپرد وامر كرد ملائكة را كه سجده كنند آدم را براي تعظيم ما واكرام ما ، پس سجدهء ايشان بندگى خدا بود واكرام وأطاعت آدم عليه السّلام بود براي آنكه ما در صلب أو بوديم وچگونه ما أفضل از ملائكة نباشيم وحال آنكه سجده كردند همهء ايشان براي آدم ؟\r\nوچون مرا به آسمان بردند جبرئيل اذان واقامه گفت دو تا دو تا وگفت : پيش بايست اى محمد ، گفتم : اى جبرئيل ! من بر تو پيشى گيرم ؟ گفت : آرى زيرا كه حق تعالى پيغمبرانش را بر ملائكة فضيلت داده است وتو را بخصوص بر همهء خلق زيادتى داده است ، پس من جلو ايستادم وبا ايشان نماز كردم واين را براي فخر نمىگويم .\r\nوچون به حجابهاى نور رسيدم جبرئيل گفت : پيش رو يا محمد ، وخود ايستاد ، گفتم :\r\nاى جبرئيل ! در چنين موضعي از من جدا مىشوى ؟ گفت : يا محمد ! اين منتهاى حدّى است كه خدا براي من قرار داده است اگر از اينجا بگذرم بالهاى من مىسوزد به سبب تعدّى كردن از اندازه‌هاى حق تعالى ، پس مرا در درياهاى نور غوطه دادند ودر بحار الأنوار خداوند جبار شنا كردم تا رسيدم به آنجا كه خدا مىخواست كه مرا به آنجا بالا برد از علوم ملك أو .\r\nپس ندا از جانب اعلا به من رسيد : يا محمد ! عرض كردم : لبّيك وسعديك اى پروردگار من ، پس ندا رسيد : اى محمد ! توئى بندهء من ومن پروردگار توام مرا عبادت كن وبر من توكل كن بدرستى كه توئى نور من در عباد من ورسول من بسوى خلق من وحجت من بر بندگان من ، براي تو وهركه تو را متابعت كند آفريدم بهشت خود را وهركه تو را مخالفت كند آفريدم آتش خود را براي أو ، وبراي اوصياى تو واجب گردانيدم كرامت خود را وبراي شيعيان ايشان واجب گردانيدم ثواب خود را ، عرض كردم : خداوندا ! اوصياى مرا تعيين فرما كه ايشان را بشناسم ، فرمود : اى محمد ! اوصياى تو آنهايند كه نامهاى ايشان بر ساق عرش من نوشته است ، چون نظر كردم به ساق عرش دوازده نور ديدم ودر هر نور سطرى سبز ديدم كه در آن سطر نام يكى از اوصياى من نوشته بود ، أول ايشان علي بن\r\n\r\n","description":"","footnote":"","page_name":" 749 ","page_number":749},
  {"content":"\r\n\r\nأبى طالب وآخر ايشان مهدى امّت من ، عرض كردم : خداوندا ! اينها اوصياى منند بعد از من ؟ فرمود : يا محمد ! اينها دوستان من وأوصيا وبرگزيدگان وحجتهاى منند بعد از تو بر بندگان من وايشان أوصيا وخليفه‌هاى تواند وبهترين خلق منند بعد از تو ، بعزت وجلال خود سوگند مىخورم كه دين خود را به ايشان ظاهر گردانم وكلمهء خود را به ايشان بلند گردانم وبه آخر ايشان زمين را از دشمنان خود پاك گردانم ومشرق ومغرب زمين را به تصرف أو درآورم وبادها را مسخّر أو گردانم وابرهاى صعب را براي أو ذليل گردانم كه بر آنها سوار شود وبه هر جا كه خواهد از آسمان وزمين برود وأو را به لشكرهاى خود يارى كنم وبه ملائكهء خود مدد كنم تا آنكه دعوت من بلند گردد وهمهء خلق بر يگانه‌پرستى من جمع شوند ، پس سلطنت أو را دائم ومستمر گردانم ودولت حق را در دوستان خود وپيشوايان دين قرار دهم كه دست به دست گردانند تا روز قيامت « 1 » .\r\nأيضا به سندهاى معتبر از حضرت صادق عليه السّلام وابن عباس روايت كرده است كه : روزى عايشه به نزد حضرت رسول صلّى اللّه عليه وآله وسلّم آمد وآن حضرت فاطمه عليها السّلام را در دامن خود نشانده بود ومىبوسيد ، عايشه عرض كرد : چرا اين دختر بزرگ را اين قدر مىبوسى وبه چه سبب افراط در محبت أو مىنمائى ؟ حضرت فرمود : اى عايشه ! در شب معراج چون به آسمان چهارم رسيدم جبرئيل اذان واقامه گفت ومرا پيش داشت وبا أهل آسمان چهارم نماز كردم ، وچون به جانب راست خود نظر كردم حضرت إبراهيم عليه السّلام را در باغي از باغهاى بهشت ديدم كه گروهى از ملائكة أو را در ميان گرفته بودند ، وچون بر آسمان ششم بر آمدم ندا از جانب اعلا شنيدم كه : اى محمد ! نيك پدرى است پدر تو إبراهيم ونيك برادرى است برادر تو على ، چون به حجابهاى عظمت وجلال رسيدم جبرئيل دست مرا گرفت وداخل بهشت كرد در آنجا درختى از نور ديدم كه زير آن درخت دو ملك حلّه‌ها وزيورها بر هم پيچيدند ، گفتم : اى حبيب من جبرئيل ! اين درخت از كيست ؟ گفت : از برادرت علي بن أبي طالب است واين دو ملك براي أو حلّه وزيورها مىپيچند وجمع\r\n\r\n\r\n","description":"","footnote":"\r\n( 1 ) . علل الشرايع 5 ؛ عيون أخبار الرضا 1 / 262 .\r\n","page_name":" 750 ","page_number":750},
  {"content":"\r\n\r\nمىكنند تا روز قيامت ، چون پيشتر رفتم رطبى براي من آوردند از زبد نرمتر واز مشك خوشبوتر واز عسل شيرين‌تر ، من يك رطب گرفتم وخوردم وآن رطب نطفه شد در پشت من وچون به زمين آمدم با خديجة نزديكى كردم وأو به فاطمه حامله شد ، پس فاطمه حوريه‌اى است به صورت انسان ، هرگاه مشتاق بهشت مىشوم فاطمه را مىبوسم ومىبويم كه ريحانهء بهشت است « 1 » .\r\nبه روايت ديگر فرمود : هر وقت أو را مىبوسم بوى درخت طوبى از أو مىشنوم « 2 » .\r\nوأيضا به سند معتبر از امامزاده عبد العظيم عليه السّلام روايت كرده است از امام محمد التقى عليه السّلام كه أمير المؤمنين عليه السّلام فرمود : روزى من وفاطمه عليها السّلام به خدمت حضرت رسول صلّى اللّه عليه وآله وسلّم رفتيم وآن حضرت بسيار مىگريست ، عرض كردم : پدر ومادرم فداى تو باد يا رسول اللّه چه چيز سبب گريهء تو شده است ؟\r\nفرمود : يا علي ! شبى كه مرا به آسمان بردند زنى چند از امّت خود را در عذاب شديد ديدم وگريهء من براي ايشان است ، زنى را ديدم كه به موى سر آويخته بودند ومغز سرش مىجوشيد ؛ وزنى را ديدم كه به زبان آويخته بودند وحميم جهنم را در حلقش مىريختند ؛ وزنى را ديدم كه به پستانها آويخته بودند ؛ وزنى را ديدم كه گوشت بدن خود را مىخورد وآتش در زيرش شعله مىكشيد ؛ وزنى را ديدم كه پاهايش را به دستهايش بسته بودند ومارها وعقربها را بر أو مسلط كرده بودند ؛ وزنى را ديدم كور وكر ولآل بود ودر تابوت آتش كرده بودند أو را ومغز سرش از بيني أو بيرون مىآمد وبدنش از خوره وپيسى پاره پاره مىشد ؛ وزنى را ديدم كه به پاها آويخته بودند در تنور آتش ؛ وزنى را ديدم كه گوشت بدن أو را از پيش وپس مىبريدند به مقراضهاى آتش ؛ وزنى را ديدم كه رو ودستهايش را مىسوختند وامعاى خود را مىخورد ؛ وزنى را ديدم كه سرش سر خوك بود وبدنش بدن خر وبر أو هزار هزار نوع عذاب بود ؛ وزنى را ديدم به صورت سگ وآتش در دبرش\r\n\r\n\r\n","description":"","footnote":"\r\n( 1 ) . مناقب ابن شهرآشوب 3 / 383 ، علل الشرايع 183 و 184 . ونيز رجوع شود به إحقاق الحق 10 / 6 .\r\n( 2 ) . تفسير قمى 1 / 365 .\r\n","page_name":" 751 ","page_number":751},
  {"content":"\r\n\r\nداخل مىكردند واز دهانش بيرون مىآمد وملائكة سر وبدنش را به عمودهاى آتش مىزدند .\r\nفاطمه عليها السّلام عرض كرد : اى حبيب من ونور ديدهء من ! مرا خبر ده كه عمل وسيرت ايشان چه بود كه حق تعالى اين أنواع عذاب را بر ايشان مسلط گردانيد ؟\r\nحضرت فرمود : اى دختر گرامى ! آن زنى را كه به موى آويخته بودند موى خود را از مردان نمىپوشانيده ؛ وآن را كه به زبان آويخته بودند به زبان آزار شوهر خود مىكرده ؛ وآن را كه به پستانها آويخته بودند مانع شوهر مىشده از جماع كردن با أو ؛ وآن را كه به پاها آويخته بودند از خانه بىرخصت شوهر بيرون مىرفته ؛ وآن كه گوشت بدن خود را مىخورد براي نامحرم زينت مىكرده ؛ وآن كه پاهايش را به دستهايش بسته بودند خود را نمىشسته وجامه‌هايش را پاك نمىكرده وغسل حيض وجنابت نمىكرده وبدنش را از نجاستها طاهر نمىكرده ونماز را سبك مىشمرده ؛ وآن كور وكر ولآل فرزند از زنا بهم رسانيده وبه گردن شوهر خود مىانداخته ؛ وآن كه گوشت بدنش را مقراض مىكردند خود را به مردان مىنموده كه به أو رغبت نمايند ؛ وآن كه رو وبدنش را مىسوختند وروده‌هاى خود را مىخورد قرمساق بوده ومرد وزن را به حرام به يكديگر مىرسانيده ؛ وآن كه سرش سر خوك بود وبدنش بدن خر سخن چين ودروغگو بوده ؛ وآن كه به صورت سگ بود وآتش در دبرش مىكردند أو خواننده ونوحه‌كننده وحسود بوده .\r\nپس حضرت فرمود : واي بر زنى كه شوهر خود را به خشم آورد وخوشا حال كسى كه شوهر خود را راضى دارد « 1 » .\r\nوبه سند معتبر از امام حسن عسكرى عليه السّلام روايت كرده است كه : روزى حضرت صادق عليه السّلام أحوال شخصي از أصحاب خود را پرسيد ، عرض كردند : أو بيمار است ، حضرت به عيادت أو رفت وأو را نزديك به موت يافت ، به أو فرمود : ظنّ خود را نيكو گردان به پروردگار خود ، عرض كرد : ظنّ من به پروردگار نيك است ليكن غم دختران\r\n\r\n\r\n","description":"","footnote":"\r\n( 1 ) . عيون أخبار الرضا 2 / 10 .\r\n","page_name":" 752 ","page_number":752},
  {"content":"\r\n\r\nخود دارم ، حضرت فرمود : آن كسى را كه براي مضاعف گردانيدن حسنات ومحو كردن سيئات اميد دارى براي اصلاح حال بنات خود نيز از أو اميدوار باش ، مگر نشنيده‌اى كه حضرت رسول صلّى اللّه عليه وآله وسلّم فرمود : در شب معراج چون به سدرة المنتهى رسيدم بعضي از شاخهاى آن را ديدم كه از آن پستانها آويخته بود واز بعضي از آن پستانها شير مىريخت واز بعضي عسل واز بعضي روغن واز بعضي شبيه به آرد گندم سفيد واز بعضي جامها واز بعضي مانند ميوهء سدر ، پس در خاطر خود گفتم : آيا اينها در كجا قرار مىگيرند ؟ ودر آن وقت جبرئيل با من نبود كه از أو سؤال كنم زيرا كه أو در مرتبهء خود ماند ومن از درجهء أو بالاتر رفتم ؛ پس حق تعالى مرا ندا كرد : اى محمد ! اينها غذاى دختران وپسران امّت توست ، پس بگو به پدران دختران كه : دلتنگ مباشيد براي پريشانى أحوال دختران خود زيرا كه چنانكه ايشان را آفريده‌ام روزى به ايشان مىدهم « 1 » .\r\nوبه سندهاى معتبر ديگر از حضرت امام رضا عليه السّلام روايت كرده است كه رسول خدا صلّى اللّه عليه وآله وسلّم فرمود : در شب معراج در آسمان سوم مردى را ديدم كه نشسته ويك پاى أو در مشرق بود ويك پاى أو در مغرب ولوحى در دست داشت ودر آن نظر مىكرد وسر خود را حركت مىداد ، گفتم : يا جبرئيل ! اين كيست ؟ گفت : ملك موت است « 2 » .\r\nوبه سند معتبر ديگر از حضرت امام حسين عليه السّلام روايت كرده است كه فرمود : از جدّم رسول خدا صلّى اللّه عليه وآله وسلّم شنيدم كه فرمود : در شب معراج در ميان عرش ملكي را ديدم كه در دستش شمشيرى از نور بود وبه آن بازى مىكرد چنانكه حضرت أمير المؤمنين عليه السّلام با ذو الفقار بازى مىكرد در جنگ وملائكة هرگاه مشتاق لقاى أمير المؤمنين عليه السّلام مىشدند به روى آن ملك نظر مىكردند ، عرض كردم كه : خداوندا ! اين برادر وپسر عمّ من علي بن أبي طالب است ؟ حق تعالى ندا كرد : يا محمد ! اين ملكي است كه بر صورت على آفريده‌ام كه در ميان عرش مرا عبادت مىكند وثواب حسنات وتقديس وتسبيح أو براي علي بن\r\n\r\n\r\n","description":"","footnote":"\r\n( 1 ) . عيون أخبار الرضا 2 / 3 - 4 .\r\n( 2 ) . عيون أخبار الرضا 2 / 32 .\r\n","page_name":" 753 ","page_number":753},
  {"content":"\r\n\r\nأبى طالب است تا روز قيامت « 1 » .\r\nبه سند معتبر ديگر روايت كرده است كه : حبيب سجستانى از حضرت امام محمد باقر عليه السّلام پرسيد از تفسير آيهء   ثُمَّ دَنا فَتَدَلَّى فَكانَ قابَ قَوْسَيْنِ أَوْ أَدْنى   ، حضرت فرمود كه : اى حبيب ! يعنى نزديك شد به جانب حق تعالى به قرب معنوي پس بسيار نزديك شد پس بود به قدر دونيم كمان يا نزديكتر پس خدا وحى فرستاد به أو در آن مكان رفيع آنچه خواست ؛ اى حبيب ! بدرستى كه رسول خدا صلّى اللّه عليه وآله وسلّم چون فتح مكة نمود خود را در عبادت حق تعالى بسيار تعب مىفرمود براي شكر نعمتهاى أو پس روزى طواف بسيار كرد وعلي بن أبي طالب عليه السّلام با آن حضرت بود ، وچون تاريكى شب ايشان را فرو گرفت براي سعى به جانب صفا رفتند ، وچون از صفا فرود آمدند ومتوجه مروه شدند از آسمان نوري فرود آمد وايشان را فرا گرفت كه كوههاى مكة همه از آن نور روشن شد وديده‌هاى ايشان از مشاهدهء آن خيره گرديد ودهشت عظيم ايشان را عارض شد ، وچون به جانب مروه بالا رفتند حضرت رسول صلّى اللّه عليه وآله وسلّم سر به جانب آسمان بلند كرد ودو أنار در بالاى سر خود ديد ودست برد وهر دو را گرفت ، پس حق تعالى أو را ندا فرمود كه : اى محمد ! اينها از ميوه‌هاى بهشتند ونمىتواند خورد از اينها مگر تو ووصىّ تو علي بن أبي طالب ؛ پس حضرت رسول صلّى اللّه عليه وآله وسلّم يكى را تناول فرمود وعلي عليه السّلام ديگرى را ؛ پس جبرئيل حضرت رسول را به آسمان برد تا به نزديك سدرة المنتهى رسانيد وجبرئيل ايستاد وحضرت را گفت : پيش برو كه من ياراى آن ندارم كه از اين پيشتر بيايم .\r\nحضرت باقر عليه السّلام فرمود : آن درخت را براي آن سدرة المنتهى مىگويند كه اعمال أهل زمين را ملائكهء حافظان اعمال به آنجا مىرسانند وحفظهء كرام برره در زير آن درختند وآنچه ملائكهء كاتبان اعمال بالا مىبرند آنها مىگيرند ودر ألواح سماويّه ثبت مىنمايند ، چون حضرت در سدرة المنتهى نظر كرد ديد كه شاخهاى آن درخت به زير عرش رسيده ودور عرش را فرو گرفته پس نوري از أنوار عظمت وجلال خداوند جبار براي آن\r\n\r\n\r\n","description":"","footnote":"\r\n( 1 ) . عيون أخبار الرضا 2 / 131 .\r\n","page_name":" 754 ","page_number":754},
  {"content":"\r\n\r\nحضرت تجلى كرد كه ديده‌اش از دهشت آن نور بازماند واعضايش بلرزيد پس حق تعالى دلش را محكم گردانيد وديده‌اش را قوّت ونور ديگر بخشيد تا آنكه از آيات پروردگار خود ديد آنچه ديد واز خطابهاى پروردگار خود شنيد آنچه شنيد ، وچون برگشت باز به زير سدرة المنتهى رسيد جبرئيل را در آنجا بار ديگر ديد چنانكه حق تعالى فرموده است   وَلَقَدْ رَآهُ نَزْلَةً أُخْرى . عِنْدَ سِدْرَةِ الْمُنْتَهى   « 1 » ومراد آن است كه : بار ديگر جبرئيل را ديد - نه خدا را به روشى كه سنّيان مىگويند - پس خدا را به ديدهء دل ديد وبه ديدهء سر آيات بزرگ پروردگار خود را ديد كه هيچ مخلوقى به غير أو آنها را نديده بود ونخواهد ديد .\r\nپس حضرت باقر عليه السّلام فرمود كه : بزرگى درخت سدره به قدر صد سال راه است از روزهاى دنيا وهر برگى از آن تمام أهل دنيا را مىپوشاند ، وخدا ملكي چند آفريده كه موكّلند به درختان زمين پس هيچ درخت از خرما وغير آن در زمين نيست مگر با آن درخت ملكي هست كه آن درخت را وميوهء آن را محافظت مىنمايد ، واگر آن نباشد هرآينه درندگان وجانوران زمين در هنگام ميوه آن را فانى كنند ، وبه اين سبب حضرت رسول صلّى اللّه عليه وآله وسلّم منع فرمود مسلمانان را كه در زير درخت ميوه‌دار بول وغايط كنند ، وبه اين سبب آدمي را انسى مىباشد به درخت ميوه‌دار در وقت ميوه زيرا كه ملائكة نزد آن درخت حاضر مىباشند « 2 » .\r\nوبه سند معتبر روايت كرده است كه از امام جعفر صادق عليه السّلام پرسيدند : به چه سبب در نماز شام وخفتن وصبح بلند مىخوانند قرائت را ودر ساير نمازها آهسته مىخوانند ؟\r\nفرمود : زيرا كه چون حضرت رسول صلّى اللّه عليه وآله وسلّم را به آسمان بردند أول نمازى كه حق تعالى بر آن واجب كرد نماز ظهر روز جمعه بود ، پس ملائكة را با آن جناب ضم كرد كه به أو اقتدا كردند وآن حضرت را فرمود قرائت را بلند بخواند تا فضيلت أو بر ملائكة ظاهر گردد ،\r\n\r\n\r\n","description":"","footnote":"\r\n( 1 ) . سورهء نجم : 13 و 14 .\r\n( 2 ) . علل الشرايع 276 - 278 .\r\n","page_name":" 755 ","page_number":755},
  {"content":"\r\n\r\nپس نماز عصر را بر أو واجب گردانيد وكسى را از ملائكة با أو ضم نكرد وامر كرد آهسته بخواند زيرا كه احدى پشت سر أو نبود كه بشنود ، پس نماز شام وخفتن را واجب گردانيد وملائكة را فرمود كه به أو اقتدا كردند وآن حضرت را امر كرد بلند بخواند تا ايشان بشنوند ، وچون نزديك صبح به زمين آمد نماز صبح را بر أو واجب گردانيد وامر كرد أو را كه با مردم نماز كند وقرائت را بلند بخواند تا فضيلت أو بر مردم ظاهر شود چنانكه بر ملائكة ظاهر شد .\r\nپس از آن حضرت پرسيدند : به چه سبب تسبيح در دو ركعت آخر بهتر است از قرائت حمد ؟ فرمود : زيرا كه بر حضرت رسول صلّى اللّه عليه وآله وسلّم در دو ركعت آخر نوري از أنوار عظمت الهى جلوه كرد كه آن حضرت را دهشتي عارض شد وگفت : « سبحان اللّه والحمد للّه ولا اله الا اللّه واللّه أكبر » وبه اين علت تسبيح أفضل از قرائت شد « 1 » .\r\nوبه سند صحيح از امام محمد باقر عليه السّلام روايت كرده است كه : چون آن حضرت به معراج رفت وبه نزديك بيت المعمور رسيد وقت نماز شد ، جبرئيل اذان واقامه گفت وآن حضرت پيش ايستاد وملائكة وپيغمبران در عقب أو صف كشيده ونماز كردند « 2 » .\r\nكلينى وشيخ طوسي وابن بابويه به سند معتبر روايت كرده‌اند كه حضرت رسول صلّى اللّه عليه وآله وسلّم فرمود : چون حق تعالى مرا به ملكوت اعلا برد از عقب حجاب وحيها به من فرمود كه ملكي در ميان نبود ، از جملهء آن بود كه : يا محمد ! هركه ولى ودوست مرا ذليل گرداند چنان است كه با من محاربه كرده است ، هركه با من محاربه كند من با أو محاربه مىكنم . من عرض كردم : خداوندا ! كيست ولىّ تو ؟ فرمود : هركه ايمان آورد به تو ووصى وامامان فرزندان شما وايشان را امام خود داند « 3 » .\r\nوأيضا به سند معتبر روايت كرده است كه از امام موسى كاظم عليه السّلام پرسيدند : به چه علت\r\n\r\n\r\n","description":"","footnote":"\r\n( 1 ) . علل الشرايع 322 و 323 .\r\n( 2 ) . كافى 3 / 302 .\r\n( 3 ) . كافى 2 / 353 ؛ محاسن 1 / 229 . ونيز رجوع شود به امالى شيخ طوسي 195 ومعاني الأخبار 19 والمؤمن 32 و 33 ومشكاة الأنوار 327 و 328 .\r\n","page_name":" 756 ","page_number":756},
  {"content":"\r\n\r\nدر نماز يك ركوع ودو سجده مقرر شده است ؟ حضرت فرمود : أول نمازى كه حضرت رسول صلّى اللّه عليه وآله وسلّم ادا نمود در پيش عرش الهى بود زيرا كه چون آن حضرت را در شب معراج به آسمانها بردند وبه نزد عرش رسيد حق تعالى آن حضرت را ندا كرد كه : اى محمد ! نزديك چشمهء صاد بيا ومساجد خود را بشو وپاك گردان وبراي پروردگار خود نماز كن ، پس حضرت به نزديك آن چشمه رفت ووضوى كامل بجا آورد ودر خدمت پروردگار خود ايستاد پس حق تعالى امر نمود أو را كه : افتتاح نماز بكن ؛ چون تكبير گفت فرمود : يا محمد ! بخوان  بِسْمِ اللَّهِ الرَّحْمنِ الرَّحِيمِ  تا آخر سورهء حمد ؛ پس فرمود كه : سورهء توحيد را بخوان ، چون حضرت سورهء توحيد را تمام كرد سه نوبت گفت : « كذلك اللّه ربي » ، پس حق تعالى فرمود : يا محمد ! ركوع كن براي پروردگار خود ، چون به ركوع رفت فرمود : بگو « سبحان ربّي العظيم وبحمده » ، حضرت سه مرتبه گفت ، پس فرمود : سر بردار ، چون راست ايستاد فرمود : سجده كن پروردگار خود را ، چون به سجده رفت فرمود : بگو « سبحان ربّي الاعلى وبحمده » ، چون سه مرتبه گفت فرمود : درست بنشين يا محمد ، چون درست نشست جلالت حق تعالى را به ياد آورد وبىامر أو باز به سجده رفت وسه مرتبه تسبيح گفت ؛ پس ندا رسيد كه : درست بايست وقرائت بكن ؛ پس باز امر به ركوع وسجود كرد آن حضرت را ، وچون سجدهء أول را بجا آورد باز جلالت پروردگار خود را به ياد آورد وبار ديگر به سجده رفت ، حق تعالى فرمود : سر بردار خدا تو را ثابت دارد وتشهّد بخوان ، چون تشهد را تمام كرد حق تعالى أو را ندا كرد كه : سلام كن ، پس آن حضرت به پروردگار خود سلام كرد وخداوند جبار آن حضرت را جواب سلام گفت وفرمود : وعليك السلام اى محمد به نعمت من قوّت يا فتى بر طاعت من وبه عصمت خود تو را به درجهء پيغمبرى رسانيدم وحبيب خود گردانيدم .\r\nپس حضرت امام موسى عليه السّلام فرمود : آنچه خدا امر فرمود در هر ركعت يك ركوع ويك سجود بود ، وچون به سبب تذكر عظمت الهى حضرت سجدهء ديگر اضافه نمود خدا نيز آن را واجب گردانيد .\r\nپس از حضرت پرسيد : « صاد » كدام است ؟ حضرت فرمود : چشمه‌اى است كه از\r\n\r\n","description":"","footnote":"","page_name":" 757 ","page_number":757},
  {"content":"\r\n\r\nركنى از أركان عرش الهى منفجر مىشود كه آن را « ماء الحياة » مىگويند يعنى آب زندگانى چنانكه حق تعالى در قرآن مجيد فرموده است   ص وَالْقُرْآنِ ذِي الذِّكْرِ   « 1 » . « 2 »\r\nوبه سند معتبر ديگر روايت كرده است كه از امام موسى كاظم عليه السّلام پرسيدند كه : به چه علت تكبير در افتتاح نماز هفت مرتبه سنّت شده است ؟ وبه چه علت در ركوع « سبحان ربّي العظيم وبحمده » مىگويند ودر سجود « سبحان ربّي الأعلى وبحمده » مىگويند ؟\r\nحضرت فرمود : حق تعالى آسمانها را هفت آفريده وزمينها را هفت آفريده وحجابها را هفت آفريده ، وچون حضرت رسول صلّى اللّه عليه وآله وسلّم به معراج رفت وبه مرتبهء قاب قوسين رسيد ويك حجاب از حجابهاى هفتگانه براي أو گشوده شد يك مرتبه « اللّه أكبر » گفت ، وهمچنين هر يك از حجابها كه گشوده مىشد يك مرتبه « اللّه أكبر » مىگفت تا آنكه هفت حجاب از أو گشوده شد وهفت مرتبه « اللّه أكبر » گفت ، چون نماز معراج مؤمن است لهذا در أول نماز مقرر كرده‌اند كه هفت مرتبه « اللّه أكبر » بگويد تا حجابهائى كه سبب بعد أو از جناب أقدس الهى گرديده از پيش أو برداشته شود ؛ وچون حضرت رسول صلّى اللّه عليه وآله وسلّم بعد از رفع حجابها أنوار عظمت وجلال حق تعالى بر دلش جلوه كرد اعضايش بلرزيد وبه ركوع افتاد وگفت : « سبحان ربّي العظيم وبحمده » ، وچون سر از ركوع برداشت نوري از آن عظيم‌تر بر أو جلوه كرد پس به سجده افتاد وگفت : « سبحان ربّي الاعلى وبحمده » ، وچون هفت مرتبه اين ذكر را گفت دهشتش ساكن گرديد ؛ وبه اين سبب مقرر شد كه اين ذكرها در ركوع وسجود گفته شود « 3 » .\r\nوبه سند معتبر ديگر روايت كرده است كه از امام جعفر صادق عليه السّلام پرسيدند كه : به چه علت حضرت رسول صلّى اللّه عليه وآله وسلّم از مسجد شجره احرام به حج بست ودر موضع ديگر احرام نبست ؟ حضرت فرمود : زيرا كه در شبى كه آن حضرت را به آسمان بردند چون محاذى مسجد شجره رسيد حق تعالى أو را ندا كرد : يا محمد ؛ عرض كرد : لبّيك ، حق تعالى\r\n\r\n\r\n","description":"","footnote":"\r\n( 1 ) . سورهء ص : 1 .\r\n( 2 ) . علل الشرايع 334 .\r\n( 3 ) . علل الشرايع 332 .\r\n","page_name":" 758 ","page_number":758},
  {"content":"\r\n\r\nفرمود : آيا تو را يتيم نيافتم پس تو را جا دادم ؟ وتو را گمشده نيافتم پس هدايت كردم بسوى خود ؟ حضرت عرض كرد : « انّ الحمد والنّعمة لك والملك لا شريك لك لبّيك » « 1 » پس به اين سبب آن حضرت احرام از مسجد شجره بست نه از موضع ديگر « 2 » .\r\nوشيخ طوسي به سند معتبر از ابن عباس روايت كرده است كه رسول خدا صلّى اللّه عليه وآله وسلّم فرمود : حق تعالى مرا پنج فضيلت عطا كرد وعلى را هم پنج فضيلت عطا كرد : مرا كلمات جامعه داد وعلى را علوم جامعه داد ؛ مرا پيغمبر گردانيد وأو را وصىّ من گردانيد ؛ به من كوثر بخشيد وبه أو سلسبيل بخشيد ؛ به من وحى عطا كرد وبه أو الهام عطا كرد ؛ مرا به آسمان برد وبراي أو درهاى آسمان وحجابها را گشود كه أو بسوى من نظر مىكرد ومن بسوى أو نظر مىكردم .\r\nپس حضرت رسول صلّى اللّه عليه وآله وسلّم گريست ، من گفتم : پدر ومادرم فداى تو باد چرا گريه مىكنى ؟ فرمود : اى پسر عباس ! أول سخنى كه حق تعالى به من گفت اين بود كه فرمود :\r\nاى محمد ! نظر كن به زير خود ، چون نظر كردم ديدم حجابها شكافته شده ودرهاى آسمان گشوده شده ، وعلى را ديدم كه سر بسوى آسمان بلند كرده وبسوى من نظر مىكند ، پس على با من سخن گفت ومن با أو سخن گفتم وپروردگار من با من سخن گفت .\r\nعرض كردم : يا رسول اللّه ! حق تعالى با تو چه سخن گفت ؟ گفت : حق تعالى فرمود :\r\nاى محمد ! گردانيدم من على را وصى تو ووزير تو وخليفهء تو بعد از تو ، اعلام كن أو را كه اينك سخن تو را مىشنود ، پس من در همانجائى كه در خدمت پروردگار خود ايستاده بودم آنچه فرمود به على گفتم وعلى مرا جواب گفت كه : قبول كردم وأطاعت نمودم ؛ پس حق تعالى امر كرد ملائكة را كه بر على سلام كنند وهمه بر أو سلام كردند وعلى جواب سلام ايشان گفت ، وملائكة را ديدم كه شادى مىكردند به جواب سلام أو وبه هيچ گروهى از ملائكهء آسمان نگذشتم مگر آنكه مرا تهنيت ومبارك باد گفتند براي خلافت على وبه\r\n\r\n\r\n","description":"","footnote":"\r\n( 1 ) . در مصدر عبارت چنين ذكر شده است : « ان الحمد والنعمة والملك لك لا شريك لك لبيك » .\r\n( 2 ) . علل الشرايع 433 .\r\n","page_name":" 759 ","page_number":759},
  {"content":"\r\n\r\nمن گفتند : يا محمد ! بخداوندى كه تو را به راستى فرستاده است سوگند كه شادى بر جميع ملائكة داخل شد به آنكه حق تعالى پسر عمّ تو را خليفهء تو گردانيد ؛ وديدم كه حاملان عرش الهى سرها به زير افكنده بودند به جانب زمين ، گفتم : اى جبرئيل ! چرا حاملان عرش اعلا سرها از مناظر رفعت واصطفا بيرون كرده بسوى زمين مىنگرند ؟ جبرئيل گفت : يا محمد ! هيچ ملك از ملائكة نماند كه بسوى على نظر نكرد در اين وقت از روى شادى وطرب مگر حاملان عرش كه ايشان الحال از جانب خداوند ذو الجلال مرخص شدند كه بسوى آن حضرت نظر كنند ، چون به زمين آمدم آنچه ديده بودم على مرا خبر مىداد ، پس دانستم كه به هر مكان كه رفته بودم براي على حجب را گشوده بودند كه أو نيز ديده بود « 1 » .\r\nوعياشى به سند معتبر از امام جعفر صادق عليه السّلام روايت كرده است كه : حضرت رسول صلّى اللّه عليه وآله وسلّم نماز خفتن را در زمين كرد وبر ملكوت سماوات عروج نمود وپيش از صبح به زمين برگشت ونماز صبح را در زمين ادا كرد « 2 » .\r\nوبه سندهاى معتبر از امام محمد باقر عليه السّلام روايت كرده است كه حضرت رسول صلّى اللّه عليه وآله وسلّم فرمود : در شب معراج چون به زمين برگشتم به جبرئيل گفتم كه : آيا حاجتي دارى ؟ گفت :\r\nحاجت من آن است كه خديجة را از جانب خدا واز جانب من سلام برسانى ؛ چون حضرت سلام حق تعالى وجبرئيل را به خديجة رسانيد خديجة گفت : خداوند من سلام است وسلامتيها از اوست وسلامها بسوى أو بر مىگردد وبر جبرئيل باد سلام « 3 » .\r\nودر كتب معتبرهء أهل سنّت روايت كرده‌اند كه حضرت رسول صلّى اللّه عليه وآله وسلّم فرمود : شبى كه مرا به آسمان بردند در آسمان چهارم ملكي را ديدم كه بر منبرى از نور نشسته است وملك بسيار بر دور أو جمع شده‌اند ، گفتم : اى جبرئيل ! اين ملك كيست ؟ جبرئيل گفت : نزديك أو برو وبر أو سلام كن ، چون نزديك أو رفتم وسلام كردم ديدم برادر وپسر عمّ من علي بن\r\n\r\n\r\n","description":"","footnote":"\r\n( 1 ) . امالى شيخ طوسي 105 .\r\n( 2 ) . تفسير عياشى 2 / 279 .\r\n( 3 ) . تفسير عياشى 2 / 279 .\r\n","page_name":" 760 ","page_number":760},
  {"content":"\r\n\r\nأبى طالب بود ، گفتم : اى جبرئيل ! على پيش از من به آسمان آمده است ؟ جبرئيل گفت : اى محمد ! ملائكة به حق تعالى شكايت كردند شوق لقاى على را پس حق تعالى اين ملك را از نور روى علي بن أبي طالب خلق كرد وملائكة در هر شب جمعه [ وروز جمعه 
  ] « 1 » هفتاد مرتبه أو را زيارة مىكنند وتسبيح وتقديس حق تعالى مىنمايند وثواب آنها را به دوستان على هديه مىكنند « 2 » .\r\nودر مناقب خوارزمي كه از كتب معتبرهء سنّيان است روايت كرده است كه از رسول خدا صلّى اللّه عليه وآله وسلّم پرسيدند كه : حق تعالى در شب معراج به چه لغت با تو سخن گفت ؟ حضرت فرمود : در آن شب خدا به لغت علي بن أبي طالب مرا خطاب كرد ومرا الهام كرد كه گفتم :\r\nپروردگارا ! تو مرا خطاب كردى يا علي با من سخن گفت ؟ حق تعالى مرا ندا كرد : اى احمد ! من شبيه به أشياء نيستم ومثل ومانند ندارم ، ومرا به ديگران قياس نمىتوان كرد ، تو را از نور خود آفريدم وعلى را از نور تو آفريده‌ام ، وچون مىدانم كه هيچ‌كس را از على دوست‌تر نمىدارى پس به صدا ولغت على با تو سخن گفتم تا دل تو مطمئن گردد « 3 » .\r\nوعلي بن إبراهيم به سند حسن از حضرت صادق عليه السّلام روايت كرده است كه حضرت رسول صلّى اللّه عليه وآله وسلّم فرمود : چون در شب معراج داخل بهشت شدم زمينهاى سفيد ساده ديدم وملكي چند ديدم كه قصرها مىساختند با خشتى از طلا وخشتى از نقره وگاهى دست بازمىگرفتند ومىايستادند ، پرسيدم از ايشان كه : چرا گاهى مىسازيد وگاهى دست مىكشيد ؟ گفتند : انتظار خرجى مىكشيم ، پرسيدم : خرجى شما چيست ؟ گفتند : گفتن مؤمن در دنيا « سبحان اللّه والحمد للّه ولا اله الّا اللّه واللّه أكبر » هرگاه كه اين ذكرها را مىگويند بنا مىكنيم وهرگاه ترك مىكنند ما نيز ترك مىكنيم « 4 » .\r\n\r\n\r\n","description":"","footnote":"\r\n( 1 ) . از متن عربى روايت اضافه شد .\r\n( 2 ) . كفاية الطالب 132 به نقل از حلية الأولياء وتاريخ بغداد ومجمع الزوائد ؛ إحقاق الحق 6 / 116 به نقل از أرجح المطالب .\r\n( 3 ) . مناقب خوارزمي 37 .\r\n( 4 ) . تفسير قمى 2 / 53 .\r\n","page_name":" 761 ","page_number":761},
  {"content":"\r\n\r\nوشيخ طوسي به سند معتبر از حضرت صادق عليه السّلام روايت كرده است كه حضرت رسول صلّى اللّه عليه وآله وسلّم به حضرت أمير المؤمنين عليه السّلام فرمود : يا علي ! در شبى كه مرا به آسمان بردند در هر آسمان مرا استقبال كردند ملائكة وبشارتهاى بسيار گفتند تا آنكه مرا ملاقاة كرد جبرئيل با گروه بسيار از ملائكة وگفتند : اگر جمع مىشدند امّت تو بر محبت على خدا جهنم را نمىآفريد .\r\nيا علي ! بدرستى كه حق تعالى تو را حاضر گردانيد با من در هفت موطن تا انس يافتم به تو :\r\nأول - در شبى كه مرا به آسمان بردند جبرئيل گفت : يا محمد ! كجاست برادر تو على ؟\r\nگفتم : أو را در زمين گذاشتم ، گفت : دعا كن تا خدا بياورد أو را از براي تو ، چون دعا كردم مثال تو را با خود ديدم ، ناگاه ملائكة را ديدم كه صفها كشيده بودند گفتم : اى جبرئيل ! اينها كيستند ؟ گفت : اينها گروهى چندند كه حق تعالى با ايشان مباهات خواهد كرد به تو در روز قيامت پس نزديك ايشان رفتم وبا ايشان سخن گفتم از أحوال گذشته وآينده تا روز قيامت .\r\nدوم - در مرتبهء دوم كه مرا به عرش بردند جبرئيل گفت : يا محمد ! برادر تو كجاست ؟\r\nگفتم : أو را در زمين گذاشتم ، گفت : خدا را بخوان تا أو را به نزد تو آورد ، چون دعا كردم مثال تو را نزد خود ديدم وپرده‌هاى هفت آسمان از پيش ديدهء من برداشته شد تا ديدم ساكنان جميع ملكوت سماوات را وهر ملكي در هر جاى آسمان بود مشاهده كردم وهمه را تو نيز مشاهده نمودى .\r\nسوم - وقتي كه حق تعالى مرا بر جن مبعوث گردانيد ، جبرئيل گفت : برادر تو كجاست ؟ گفتم : أو را به جاى خود در زمين گذاشته‌ام ، گفت : دعا كن تا حاضر شود ، چون دعا كردم تو حاضر شدى پس آنچه با ايشان گفتم وايشان با من گفتند همه را تو شنيدى وحفظ نمودى .\r\nچهارم - حق تعالى مرا مخصوص گردانيده به ليلة القدر وتو را با من در آن شريك نموده .\r\n\r\n","description":"","footnote":"","page_name":" 762 ","page_number":762},
  {"content":"\r\n\r\nپنجم - چون با حق تعالى در ملأ اعلا مناجاة كردم مثال تو با من بود ، پس براي تو از خدا هر كرامتي را سؤال كردم همه را به تو عطا فرموده بغير از پيغمبرى كه به من فرمود :\r\nبعد از تو پيغمبرى نمىباشد .\r\nششم - چون به بيت المعمور طواف كردم مثال تو با من بود ، وچون پيغمبران در عقب من نماز كردند مثال تو در عقب من بود « 1 » .\r\nهفتم - در هنگام رجعت كه گروه كافران را هلاك گردانم تو با من خواهى بود .\r\nيا علي ! حق تعالى مرا بر جميع مردان عالميان فضيلت داده ، وتو را بعد از من بر ايشان فضيلت داده ، پس فاطمه را بر جميع زنان عالميان زيادتى داده ، پس حسن وحسين وامامان از ذرّيّت حسين را بعد از من وتو بر جميع مردان عالميان فضيلت داده .\r\nيا علي ! نام تو را با نام خود مقرون يافتم در چند موطن وباعث انس من گرديد :\r\nأول - در شب معراج چون به بيت المقدس رسيدم بر صخرهء بيت المقدس نوشته ديدم « لا اله إلّا اللّه محمّد رسول اللّه ايّدته بوزيره ونصرته به » يعنى : « محمد را تقويت كردم به وزير أو ويارى كردم أو را به أو » گفتم : اى جبرئيل ! كيست وزير من ؟ گفت : علي بن أبي طالب است .\r\nدوم - چون به سدرة المنتهى رسيدم در آنجا نوشته ديدم : « لا اله الّا انا وحدي ومحمّد صفوتي من خلقي ايّدته بوزيره ونصرته به » گفتم : اى جبرئيل ! وزير من كيست ؟ گفت :\r\nعلي بن أبي طالب است .\r\nسوم - چون از سدرة المنتهى گذشتم وبه عرش پروردگار عالميان رسيدم در قائمه‌اى از قائمه‌هاى عرش نوشته بود : « لا اله الّا اللّه انا وحدي محمّد حبيبي وصفوتي من خلقي ايّدته بوزيره وأخيه ونصرته به » « 2 » .\r\nوسيد ابن طاووس به سند معتبر از أمير المؤمنين عليه السّلام روايت كرده است كه رسول\r\n\r\n\r\n","description":"","footnote":"\r\n( 1 ) . عبارت « وچون پيغمبران . . . » در مصدر نيامده است .\r\n( 2 ) . امالى شيخ طوسي 642 .\r\n","page_name":" 763 ","page_number":763},
  {"content":"\r\n\r\nخدا صلّى اللّه عليه وآله وسلّم فرمود : شبى در حجر إسماعيل خوابيده بودم ناگاه جبرئيل به نزد من آمد ومرا از روى لطف حركت داد وگفت : يا محمد ! برخيز وسوار شو كه تو را پروردگار تو به نزد خود طلبيده است ؛ وچهارپائى آورده بود از استر كوچكتر واز درازگوش بزرگتر وگامش به قدر بينائى آن بود ودو بال داشت از جوهر ونامش براق بود ، پس بر آن سوار شدم وچون به عقبه رسيدم مردى را ديدم كه ايستاده بود وموهاى سرش بر دوشهايش آويخته بود ، چون نظرش بر من افتاد گفت : « السّلام عليك يا اوّل السّلام عليك يا آخر السّلام عليك يا حاشر » جبرئيل گفت : جواب سلامش بگو ، گفتم : وعليك السلام ورحمة اللّه وبركاته ؛ چون به ميان عقبه رسيدم مرد سفيد رو وپيچيده موئى را ديدم ، چون نظرش بر من افتاد سلام كرد مانند سلام آن مرد أول وبه رخصت جبرئيل من جواب گفتم ، پس آن مرد سه مرتبه گفت : نگاه دار حرمت وصىّ خود علي بن أبي طالب را كه مقرّب پروردگار است .\r\nچون به بيت المقدس رسيدم در آنجا مردى را ديدم از همه كس خوش‌روتر وسفيدتر وخوش‌قامت‌تر ، پس به همان نحو بر من سلام كرد ومن به امر جبرئيل جواب سلام أو گفتم ، پس سه مرتبه گفت : يا محمد ! نگاه دار حرمت وصىّ خود علي بن أبي طالب را كه مقرّب پروردگار است وامين توست بر حوض كوثر وصاحب شفاعت بهشت است .\r\nپس از براق فرود آمدم وجبرئيل دست مرا گرفت وداخل مسجد بيت المقدس نمود ومسجد پر بود از گروهى كه من ايشان را نمىشناختم ومرا از صفها گذرانيد ناگاه ندائي از بالاى سر خود شنيدم كه : پيش بايست اى محمد ، پس جبرئيل مرا پيش داشت وبا ايشان نماز كردم ، پس از آنجا نردبانى از مرواريد بسوى آسمان أول گذاشتند وجبرئيل دست مرا گرفت وبسوى آسمان أول برد ، چون به نزديك آسمان رسيدم آنجا را مملو ديدم از پاسبانان وشهابها ، وچون جبرئيل در آسمان أول را كوبيد ملائكة گفتند : كيست ؟ گفت :\r\nمنم جبرئيل ، گفتند : همراه تو كيست ؟ گفت : محمد است ، گفتند : مبعوث شده است ؟\r\nگفت : بلى ؛ پس در را گشودند وگفتند : مرحبا اى برادر بزرگوار واى خليفهء پروردگار واى برگزيدهء خداوند جبار ، توئى خاتم پيغمبران وبعد از تو پيغمبرى نخواهد بود ؛ پس از آنجا\r\n\r\n","description":"","footnote":"","page_name":" 764 ","page_number":764},
  {"content":"\r\n\r\nنردبانى از ياقوت كه به زبرجد سبز مزيّن كرده بودند گذاشتند وبر آن نردبان بالا رفتم تا به آسمان دوم رسيدم ، وچون جبرئيل در زد ملائكة سؤال كردند به نحوى كه در آسمان أول شد ، وچون در گشودند مرا مرحبا گفتند وبشارتها دادند ؛ پس از آنجا نردبانى از نور گذاشتند كه أنواع نورها به آن نردبان احاطه كرده بود ، پس جبرئيل گفت : يا محمد ! ثابت قدم باش خدا هدايت كند تو را .\r\nوهمچنين از آسمان به آسمان بالا مىرفتم تا به آسمان هفتم رسيدم ناگاه صدائى عظيم شنيدم ، گفتم : اى جبرئيل ! اين چه صدا است ؟ گفت : يا محمد ! اين صداى درخت طوبى است واز اشتياق تو چنين صدا مىكند ؛ پس مرا دهشتي عظيم عارض شد وجبرئيل گفت :\r\nيا محمد ! نزديك رو بسوى پروردگار خود كه به مكاني رسيده‌اى كه هيچ مخلوقى به اين مكان نرسيده واگر از بركت كرامت تو نمىبود من نيز به اين مكان نمىتوانستم رسيد وأنوار جلال بالهاى مرا مىسوخت .\r\nپس من به قدم توفيق رباني ساحتهاى عزت وجلال سبحانى را طي كردم وهفتاد حجاب براي من گشوده شد ، پس ندا از جانب حق تعالى به من رسيد كه : يا محمد ؛ چون نداى حق را شنيدم به سجده افتادم وعرض كردم : لبّيك رب العزة لبّيك ، پس ندا رسيد : يا محمد ! سر بردار وآنچه خواهى سؤال كن تا عطا كنم وهر شفاعت كه خواهى بكن تا شفاعت تو را روا گردانم بدرستى كه توئى حبيب من وبرگزيدهء من ورسول من بسوى خلق من وامين من در ميان بندگان من ، چون به نزد من آمدى كه را جانشين خود گردانيدى در ميان قوم خود ؟ گفتم : آن كسى را كه تو از من بهتر مىشناسى برادر من وپسر عم من وياور من ووزير من وصندوق علم من ووفاكننده به وعده‌هاى من ، پس حق تعالى ندا فرمود كه : بعزت وجلال وجود وبزرگوارى وقدرت من بر خلق من سوگند ياد مىكنم كه قبول نمىكنم ايمان به خود را ونه ايمان به پيغمبرى تو را مگر با اعتقاد به امامت وولايت أو ، يا محمد ! مىخواهى أو را در ملكوت آسمان ببينى ؟ گفتم : پروردگارا ! چگونه أو را در اينجا ببينم وحال آنكه أو را در زمين گذاشته‌ام ؟ پس ندا رسيد كه : يا محمد ! سر بالا كن ، چون نظر كردم على را با ملائكهء مقرّبين در ملأ أعلى مشاهده نمودم واز مشاهدهء أو شاد وخندان\r\n\r\n","description":"","footnote":"","page_name":" 765 ","page_number":765},
  {"content":"\r\n\r\nگرديدم وگفتم : پروردگارا ! اكنون ديده‌ام روشن گرديد ، پس حق تعالى ندا فرمود : يا محمد ؛ گفتم : لبّيك ذو العزّة لبّيك ، فرمود كه : عهد مىكنم بسوى تو در باب على عهدي پس بشنو آن عهد را ، گفتم : پروردگارا ! آن عهد كدام است ؟ فرمود : على نشانهء راه هدايت است وامام ابرار است وكشندهء فجّار است وپيشواى مطيعان من است واوست كلمه‌اى كه لازم پرهيزكاران گردانيده‌ام وعلم وفهم خود را به أو ميراث داده‌ام ، پس هركه أو را دوست دارد مرا دوست داشته وهركه أو را دشمن دارد مرا دشمن داشته است وأو را امتحان خواهم كرد وخلق خود را به أو امتحان خواهم كرد پس بشارت ده أو را به اين بشارتها يا محمد .\r\nپس جبرئيل به نزد من آمد وگفت : يا محمد ! پيشتر رو ، وچون پيشتر رفتم به نزد نهرى رسيدم كه در كنار آن نهر قبّه‌ها از درّ وياقوت بود وآب آن نهر از نقره سفيدتر واز عسل شيرين‌تر واز مشك خوشبوتر بود پس دست زدم وكفى از طينت آب نهر برداشتم از مشك خوشبوتر بود ، پس جبرئيل به نزد من آمد واز أو پرسيدم كه : اين چه نهر است ؟\r\nگفت : نهر كوثر است كه حق تعالى به تو عطا كرده است وفرموده است   إِنَّا أَعْطَيْناكَ الْكَوْثَرَ   ، پس نظر كردم مردانى چند ديدم كه ايشان را به جهنم مىانداختند ، از جبرئيل پرسيدم كه : اينها كيستند ؟ گفت : اينها سنّيانند وجبريانند وخارجيانند وبنو اميّه‌اند وآنهايند كه عداوت امامان از فرزندان تو دارند اين پنج كس را از اسلام بهره‌اى نيست .\r\nپس جبرئيل به من گفت كه : آيا راضى شدى از پروردگار خود آنچه عطا كرده به تو ؟\r\nگفتم : تنزيه مىكنم پروردگار خود را وشكر مىگويم أو را ، إبراهيم را خليل خود گردانيد وبا موسى سخن گفت وسليمان را ملك عظيم بخشيد وبا من سخن گفت ومرا خليل خود گردانيد وعطا كرد مرا در باب على امرى بزرگ ، اى جبرئيل ! بگو كه كي بود آن كه در أول عقبه ديدم وبر من سلام كرد ؟ جبرئيل گفت : أو برادر تو موسى به عمران بود تو را گفت :\r\n« السلام عليك يا أول » زيرا كه پيش از همهء بشر تو بشارت‌دهنده وپيغمبر بودى ، وگفت :\r\n« السلام عليك يا آخر » زيرا كه آخر پيغمبران مبعوث گرديدى ، وگفت : « السلام عليك يا حاشر » زيرا كه حشر امّتها به نزد تو خواهد شد ؛ پس گفتم كه : آن كه در ميان عقبه ديدم كي\r\n\r\n","description":"","footnote":"","page_name":" 766 ","page_number":766},
  {"content":"\r\n\r\nبود ؟ گفت : أو برادر تو عيسى بن مريم بود كه تو را وصيت كرد در باب برادرت علي بن أبي طالب ؛ گفتم : كي بود آن كه بر در بيت المقدس ديدم ؟ گفت : أو پدر تو آدم بود كه تو را وصيت كرد در باب پسر عمّ خود علي بن أبي طالب وخبر داد تو را كه أو پادشاه مؤمنان وسيد مسلمانان وپيشواى شيعيان است ؛ گفتم : آنها چه جماعت بودند كه در بيت المقدس صف كشيده بودند ومن پيشنمازى ايشان كردم ؟ گفت : آنها پيغمبران وملائكة بودند كه خداوند عالميان براي كرامت تو ايشان را حاضر گردانيده بود كه در عقب تو نماز كنند .\r\nچون در آن شب به زمين آمدند وصبح شد رسول خدا صلّى اللّه عليه وآله وسلّم علي عليه السّلام را طلبيد وگفت :\r\nبشارت مىدهم تو را يا علي كه برادرت موسى وبرادرت عيسى وپدرت آدم همه سفارش تو كردند به من وتو را سلام رسانيدند ، پس حضرت أمير المؤمنين عليه السّلام گريست وگفت :\r\nحمد مىكنم خداوندى را كه مرا نزد پيغمبران خود معروف گردانيده ؛ پس حضرت فرمود كه : يا علي ! ديگر بشارت مىدهم تو را كه نظر كردم به ديدهء خود بسوى عرش پروردگار خود ومثال تو را در آنجا ديدم وپروردگار من در باب تو عهدها گرفت از من ، يا علي ! ساكنان ملأ اعلا همه دعا مىكنند از براي تو وبرگزيدگان عالم بالا استدعا مىنمايند از پروردگار خود كه رخصت يابند كه نظر كنند بسوى تو وتو شفاعت خواهى كرد در روز قيامت در وقتي كه امّتها را در كنار جهنم بازداشته باشند « 1 » .\r\nوأيضا به سند معتبر از حضرت صادق عليه السّلام روايت كرده است كه : روزى مردى در مسجد كوفه به خدمت أمير المؤمنين عليه السّلام آمد وپرسيد : چه معنى دارد اين آية  وَسْئَلْ مَنْ أَرْسَلْنا مِنْ قَبْلِكَ مِنْ رُسُلِنا  « 2 » كه حق تعالى پيغمبر خود را امر فرموده كه از پيغمبران گذشته سؤال نمايد ؟ حضرت فرمود كه : چون حق تعالى پيغمبر خود را در شب معراج از مسجد الحرام بسوى مسجد أقصى برد - ومراد از مسجد أقصى ، بيت المعمور آسمان است - چون جبرئيل آن حضرت را به نزد چشمه‌اى آورد وگفت : يا محمد ! از اين چشمه\r\n\r\n\r\n","description":"","footnote":"\r\n( 1 ) . اليقين 288 .\r\n( 2 ) . سورهء زخرف : 45 .\r\n","page_name":" 767 ","page_number":767},
  {"content":"\r\n\r\nوضو بساز ، پس جبرئيل اذان واقامه گفت وحضرت را پيش داشت وگفت : نماز كن وقرائت را بلند بخوان كه در عقب تو گروهى از ملائكة وأنبياء نماز مىكنند كه عدد ايشان را بغير از خدا كسى نمىداند ، ودر صف أول آدم ونوح وهود وإبراهيم وموسى وعيسى وهر پيغمبرى را كه خدا به خلق فرستاد از زمان آدم تا خاتم صلّى اللّه عليه وآله وسلّم همه ايستاده بودند ، پس حضرت پيش ايستاد وهمه اقتدا به أو كردند وچون از نماز فارغ شد حق تعالى به أو وحى فرستاد كه : سؤال كن اى محمد از پيغمبرانى كه پيش از تو فرستاده‌ام كه آيا بغير از خداوند يگانه خداوندى مىپرستيده‌اند ؟ پس حضرت رو بسوى ايشان گردانيد وفرمود كه : به چه چيز شهادت مىدهيد ؟ گفتند : شهادت مىدهيم به وحدانيّت خدا وآنكه أو را شريكي نيست وشهادت مىدهيم كه توئى رسول خدا وشهادت مىدهيم كه على أمير المؤمنين وصىّ توست وشهادت مىدهيم كه توئى بهترين أنبيا وعلى است بهترين أوصيا وخدا اين پيمان را از براي تو وعلى از همهء ما گرفته « 1 » .\r\nبه سند معتبر ديگر از حضرت موسى بن جعفر عليه السّلام روايت كرده است كه حضرت رسول صلّى اللّه عليه وآله وسلّم فرمود كه : در شب معراج جبرئيل مرا به نزد درختى برد كه مثل آن در عظمت وبهجت نديده بودم وبر هر شاخ آن وبر هر برگ آن وبر هر ميوهء آن ملكي بود ونوري از أنوار حق تعالى آن درخت را احاطه كرده بود ، پس جبرئيل گفت : اين سدرة المنتهى است كه پيغمبران پيش از تو از اين مكان تجاوز نمىتوانستند كرد وحق تعالى به مشيّت خود تو را از اين مكان خواهد گذرانيد تا بنمايد به تو آيات بزرگ خود را ، پس مطمئن باش به تأييد الهى وثابت قدم باش تا كامل گردد براي تو كرامتهاى خدا وبرسى به جوار قرب حق تعالى .\r\nپس به تأييد رباني بالا رفتم تا به زير عرش الهى رسيدم واز آنجا پردهء سبزى براي من آويختند كه وصف آن در نور وضياء وحسن وبهاء نمىتوانم كرد ، پس در آن پرده درآويختم وآن پرده مرا بالا كشيد تا پرده‌دار خلوتخانهء قدس گرديدم در حرم‌سراى عزت\r\n\r\n\r\n","description":"","footnote":"\r\n( 1 ) . اليقين 294 .\r\n","page_name":" 768 ","page_number":768},
  {"content":"\r\n\r\nوبه بال رفعت پرواز كردم تا به مرتبه‌اى رسيدم كه صداهاى ملائكة را نمىشنيدم واز خود تهى گرديدم وجميع ترسها وبيمها از دلم بيرون رفت وياد غير خدا از خاطرم بر طرف شد ونفسم به قرب حق تعالى ساكن گرديد وشاديها وسرورها در دل خود يافتم وچنان خيال غير خدا از دلم بيرون رفته بود كه گمان كردم همهء خلايق مرده‌اند ، پس زماني حق تعالى مرا مهلت داد تا به خود بازآمدم واز حيرت ودهشت رهائى يافتم وبه توفيق حق تعالى چشم سر را بستم وديدهء دل را گشودم وبه ديدهء دل ملكوت آسمان وزمين را مىديدم چنانكه حق تعالى فرموده است   ما زاغَ الْبَصَرُ وَما طَغى . لَقَدْ رَأى مِنْ آياتِ رَبِّهِ الْكُبْرى   « 1 » وبه ديدهء دل به قدر ته سوزنى از أنوار جلال حق مشاهده مىكردم از نوري كه هيچ دل را تاب ديدن آن نيست وهيچ عقل را ياراى فهميدن آن نيست ، پس پروردگار من مرا ندا كرد كه : يا محمد .\r\nگفتم : لبّيك ربّى وسيّدى والهى لبّيك .\r\nفرمود كه : آيا دانستى قدر خود را نزد من ومنزلت وبزرگوارى خود را در درگاه من ؟\r\nگفتم : بلى اى سيد من .\r\nگفت : يا محمد ! آيا شناختى مكان خود را ومنزلت اوصياى خود را نزد من ؟\r\nگفتم : بلى اى سيد من .\r\nگفت : آيا مىدانى اى محمد كه أهل ملأ اعلا در چه چيز سخن مىگويند ؟\r\nگفتم : پروردگارا ! تو بهتر مىدانى وتوئى علّام الغيوب .\r\nگفت : سخن مىگويند در درجات وحسنات ، آيا مىدانى كه درجات وحسنات چيست ؟\r\nگفتم : تو بهتر مىدانى اى سيّد من .\r\nفرمود كه : درجات وحسنات كامل ساختن وضو است در سرماها وبه پاى خود سعى كردن به نمازهاى جمعات با تو وبا امامان از فرزندان تو وانتظار نماز كشيدن بعد از نماز\r\n\r\n\r\n","description":"","footnote":"\r\n( 1 ) . سورهء نجم : 17 و 18 .\r\n","page_name":" 769 ","page_number":769},
  {"content":"\r\n\r\nوافشاى سلام كردن وطعام به مردم خورانيدن ودر شبها نماز كردن در وقتي كه مردم در خواب باشند ؛ پس مرا نوازشها نمود وامّتم را عطاها فرمود پس گفت : از تو سؤال مىكنم از امرى كه خود بهتر مىدانم بگو كه را خليفه وجانشين خود كردى در زمين ؟\r\nگفتم : خليفهء خود كردم بهترين أهل زمين را براي ايشان برادرم وپسر عمّم را ويارى كنندهء دين تو را اى پروردگار من .\r\nحق تعالى فرمود كه : راست گفتى اى محمد من تو را برگزيدم به پيغمبرى ومبعوث گردانيدم به رسالت وامتحان كردم على را به رسانيدن رسالتهاى تو بسوى امّت تو وأو را حجت خود گردانيدم در زمين با تو وبعد از تو واوست نور دوستان من وولىّ مطيعان من ، وجفت أو گردانيدم فاطمه را ، وأو وصىّ توست ووارث تو وغسل دهندهء تو ويارى كنندهء دين تو وكشته خواهد شد بر سنّت من وسنّت تو ، خواهد كشت أو را شقىّ اين امّت ؛ پس پروردگار من مرا به امرى چند مأمور گردانيد كه رخصت نفرمود كه آنها را به أصحاب خود بگويم پس آن پردهء عزت مرا به زير آورد تا به جبرئيل رسيدم ، وچون به زير سدرة المنتهى رسيدم مرا داخل بهشت گردانيد ومساكن خود ومساكن على را مشاهده نمودم وجبرئيل با من سخن مىگفت ؛ ناگاه نوري از أنوار خداوند جبار براي من جلوه كرد ودر مانند ته سوزن نظر كردم در مثل نوري كه در عرش ديدم پس نداى حق را شنيدم كه : يا محمد .\r\nگفتم : لبّيك ربّى وسيّدى والهى .\r\nپس ندا كرد كه : سبقت گرفته است رحمت من بر غضب من براي تو وذرّيّت تو ، توئى مقرّب من از ميان خلق من وتوئى امين من وحبيب من ورسول من ، بعزت وجلال خود سوگند مىخورم كه اگر ملاقاة نمايند مرا جميع خلق من وشك كرده باشند در پيغمبرى تو يا دشمنى كرده باشند با برگزيده‌هاى من از فرزندان تو هرآينه ايشان را همه داخل جهنم گردانم وپروا نكنم ، اى محمد ! على أمير مؤمنان است وسيد مسلمانان است وقائد شيعيان است بسوى بهشت وپدر دو سيد جوانان بهشت است كه به ستم شهيد خواهند شد ،\r\n\r\n","description":"","footnote":"","page_name":" 770 ","page_number":770},
  {"content":"\r\n\r\nپس مرا ترغيب نمود بر نماز وساير چيزها كه مىخواست « 1 » .\r\nوبه سند معتبر ديگر از ابن عباس روايت كرده است كه حضرت رسول صلّى اللّه عليه وآله وسلّم فرمود :\r\nچون مرا به آسمانها بردند به هيچ آسمانى نگذشتم مگر آنكه ملائكة از من سؤال كردند از حال علي بن أبي طالب وگفتند : اى محمد ! چون به دنيا برگردى على وشيعيان أو را از ما سلام برسان ؛ وچون به آسمان هفتم رسيدم واز آنجا گذشتم وجميع ملائكهء آسمانها وملائكهء مقرّبان وجبرئيل از من جدا شدند ومن تنها به توفيق حق تعالى رفتم تا به حجابهاى پروردگار خود رسيدم وداخل سراپرده‌هاى عزت گرديدم از حجاب به حجاب ديگر مىرفتم از حجاب عزت وحجاب قدرت وحجاب بهاء وحجاب كرامت وحجاب كبرياء وحجاب عظمت وحجاب نور وحجاب ظلمت وحجاب وقار وحجاب كمال تا آنكه هفتاد هزار حجاب را به قدم قدرت رباني وتوفيق سبحانى طي كردم وبه بال اقبال در حريم قدس پرواز كردم تا به حجاب جلال رسيدم ودر آن خلوتخانهء خاص به قدم عبوديت واختصاص ايستادم وبا پروردگار خود مناجاة كردم وآنچه خواست به من وحى نمود وهرچه از براي خود وعلى سؤال كردم همه را به من عطا فرمود ومرا در حقّ شيعيان ودوستان على وعدهء شفاعت نمود .\r\nپس خداوند جليل مرا ندا كرد كه : اى محمد ! كي را دوست مىدارى از خلق من ؟\r\nگفتم : اى پروردگار من ! أو را دوست مىدارم كه تو أو را دوست مىدارى .\r\nپس ندا فرمود كه : على را دوست دار كه من أو را دوست مىدارم ودوست مىدارم هركه أو را دوست مىدارد .\r\nپس به سجده افتادم وتنزيه كردم پروردگار خود را وشكر أو نمودم ، پس ندا فرمود كه : اى محمد ! على ولىّ من است وبرگزيدهء من است از خلق من ، بعد از تو من أو را اختيار كردم كه برادر ووصى ووزير وبرگزيده وجانشين تو باشد وياور تو باشد بر دشمنان من ، يا محمد ! بعزت وجلال خود سوگند مىخورم كه هر جبار كه با على دشمنى كند\r\n\r\n\r\n","description":"","footnote":"\r\n( 1 ) . اليقين 298 .\r\n","page_name":" 771 ","page_number":771},
  {"content":"\r\n\r\nالبتة أو را در هم شكنم وهر دشمنى از دشمنان من كه با على مقاتله كند البتة أو را بگريزانم وهلاك گردانم ، يا محمد ! من بر دلهاى بندگان خود مطّلع گرديدم وعلى را خير خواه ترين خلق يافتم براي تو ومطيعترين ايشان يافتم تو را پس أو را بگير برادر ووصى وخليفهء خود وبه أو تزويج نما دختر خود را بدرستى كه خواهم بخشيد به ايشان دو پسر طيّب طاهر پاكيزه پرهيزكار نيكوكردار ، به ذات خود قسم مىخورم وبر خود واجب گردانيدم كه هركه از خلق من دوست دارد على وزوجهء أو را فاطمه وامامان از فرزندان ايشان را البتة علم أو را بلند گردانم بسوى قائمهء عرش خود وبهشت خود ودرآورم أو را به ميان ساحت كرامت خود وآب دهم أو را از حظيرهء قدس خود ، وهركه با ايشان دشمن باشد يا از طريق ولايت ايشان عدول نمايد البتة محبت خود را از أو سلب نمايم واز ساحت قرب خود أو را دور گردانم وعذاب ولعنت خود را بر أو مضاعف نمايم ، اى محمد ! بدرستى كه توئى رسول من بسوى جميع خلق من وعلى است ولىّ من وأمير مؤمنان وبر اين اعتقاد گرفته‌ام پيمان ملائكة وپيغمبران وجميع خلق خود را در وقتي كه ايشان أرواح بودند پيش از آنكه خلقي در آسمان وزمين بيافرينم براي محبتي كه دارم به تو وبه على وبه فرزندان شما وبه دوستان شما كه شيعيان شما باشند وشيعيان شما را از طينت شما آفريده‌ام .\r\nپس عرض كردم : اى اله من وسيد من ! چنان كن كه امّت من همه بر اعتقاد به امامت أو متفق گردند .\r\nفرمود : يا محمد ! أو ممتحن است وديگران به أو ممتحن‌اند وبه أو امتحان مىكنم جميع بندگان خود را در آسمان وزمين تا آنكه كامل گردانم ثواب آنها را كه أطاعت من بنمايند در حقّ شما وفرو فرستم عذاب ولعنت خود را بر هركه مخالفت وعصيان من كند در حقّ شما وبه شما جدا مىكنم خبيث را از طيّب ، يا محمد ! بعزت وجلال خود سوگند ياد مىكنم كه اگر تو نبودى آدم را خلق نمىكردم واگر على نمىبود بهشت را نمىآفريدم زيرا كه به شما جزا مىدهم بندگان خود را در روز معاد به ثواب وعقاب وبه على وبه امامان از فرزندان أو انتقام مىكشم از دشمنان خود در دار دنيا ، پس بازگشت همه بسوى من است\r\n\r\n","description":"","footnote":"","page_name":" 772 ","page_number":772},
  {"content":"\r\n\r\nدر روز جزا پس تو را وعلى را حاكم مىگردانم در بهشت ودوزخ خود ، پس داخل بهشت نمىگردد دشمن شما وداخل جهنم نمىشود دوست شما ، وقسم به ذات مقدس خود خورده‌ام كه چنين كنم .\r\nپس برگشتم واز هر حجابى از حجابهاى پروردگار خود كه بيرون مىآمدم از عقب خود ندا مىشنيدم كه : « يا محمد ! دوست دار على را » ، « يا محمد ! گرامى دار على را » ، « يا محمد ! مقدّم دار على را » ، « يا محمد ! خليفه گردان على را » ، « يا محمد ! وصى گردان على را » ، « يا محمد ! برادر خود گردان على را » ، « يا محمد ! دوست دار هركه را دوست دارد على را » ، « يا محمد ! تو را وصيت مىكنم در حقّ على وشيعيان أو وصيت خير » ؛ وچون به ملائكة رسيدم مرا در آسمانها تهنيت مىگفتند كه : گوارا باد تو را يا رسول اللّه كرامت خدا براي تو وبراي على « 1 » .\r\nوبه سند معتبر از امام رضا عليه السّلام روايت كرده است كه حضرت رسول صلّى اللّه عليه وآله وسلّم فرمود :\r\nچون داخل بهشت شدم در آن درختى ديدم كه بار آن درخت حلّه‌ها وزيورها بود ودر ميان آن حوريان بودند ودر زير آن اسبان أبلق بودند ودر بالاى آن درخت رضا وخشنودى حق تعالى بود ، گفتم : اى جبرئيل ! براي كيست اين درخت ؟ گفت : براي پسر عمّ توست أمير المؤمنين علي بن أبي طالب ، چون حق تعالى امر كند كه مردم را داخل بهشت نمايند شيعيان على را به نزد اين درخت بياورند واز اين حلّه‌ها وزيورها بپوشانند وبر اسبان أبلق سوار شوند ومنادى ندا كند : اينها شيعيان علىاند صبر كردند در دنيا بر آزارها وامروز بهره‌مند شدند به اين عطاها « 2 » .\r\nوبه سند ديگر از رسول خدا صلّى اللّه عليه وآله وسلّم روايت كرده است كه آن حضرت فرمود : چون مرا به آسمان بردند به قصرى رسيدم از مرواريد كه پروانه‌هاى آن قصر از طلاى درخشنده بود ، پس حق تعالى وحى فرمود بسوى من كه اين قصر از علي بن أبي طالب است « 3 » .\r\n\r\n\r\n","description":"","footnote":"\r\n( 1 ) . اليقين 425 ، كه صدر روايت در آنجا ذكر نشده است .\r\n( 2 ) . اليقين 251 ؛ مناقب خوارزمي 33 .\r\n( 3 ) . اليقين 470 . ونيز رجوع شود به كفاية الطالب 190 .\r\n","page_name":" 773 ","page_number":773},
  {"content":"\r\n\r\nوعياشى به سند معتبر از امام جعفر صادق عليه السّلام روايت كرده است كه : شبى حضرت رسول صلّى اللّه عليه وآله وسلّم در ابطح بود ناگاه جبرئيل براق را براي آن حضرت از آسمان فرود آورد وبر آن هزار هزار محفّه « 1 » از نور بسته بودند ، چون براق را نزديك آورد كه حضرت سوار شود براق امتناع نمود ، جبرئيل طپانچه‌اى بر آن زد كه عرق از آن ريخت وگفت : ساكت شو كه محمد است ، پس براق پرواز كرد بسوى سدرة المنتهى « 2 » واز آنجا بسوى آسمان ، وچون به آسمان أول رسيدند از صداى بال براق وغلبهء أنوار آن زينت سبع طباق ملائكة از درهاى آسمان پرواز كردند وبه أطراف آسمان گريختند پس جبرئيل گفت : « اللّه أكبر اللّه أكبر » ، پس ملائكة گفتند : بندهء مخلوق خداست ، وبه نزد جبرئيل آمدند واز أو پرسيدند :\r\nاين كيست ؟ گفت : محمد است ، پس ملائكة بر أو سلام كردند وبراق بسوى آسمان دوم پرواز كرد ، باز ملائكة پرواز كرده گريختند ، پس جبرئيل گفت : « اشهد ان لا اله إلّا اللّه اشهد ان لا اله إلّا اللّه » ، پس ملائكة گفتند : بندهء مخلوق خداست وبه نزد جبرئيل آمدند وأحوال آن حضرت را پرسيدند ، چون آن حضرت را شناختند بر أو سلام كردند ؛ وهمچنين به هر آسمانى مىرسيدند جبرئيل يك فصل اذان را مىگفت ، وچون به آسمان هفتم رسيدند اذان را تمام كرد ودر آنجا حضرت رسول صلّى اللّه عليه وآله وسلّم پيشنمازى ملائكة وأنبياء عليهم السّلام كرد ، پس جبرئيل آن حضرت را به مكاني برد وگفت : بالا رو كه من زيادة از اين بالا نمىتوانم آمد ، پس حق تعالى آن حضرت را در فضاى بىانتهاى قرب خود بالا برد آنچه خواست ودرهاى علم ومعرفت وفيض بر أو گشود آنچه خواست ، پس خطاب نمود به أو كه : يا محمد ! كه را براي امّت خود انتخاب كرده‌اى بعد از خود ؟ عرض كرد :\r\nخدا بهتر مىداند ، حق تعالى فرمود : على أمير مؤمنان است « 3 » .\r\nوعلي بن إبراهيم به سند معتبر از حضرت رسول صلّى اللّه عليه وآله وسلّم روايت كرده است كه فرمود :\r\nچون داخل بهشت شدم ودر بهشت درخت طوبى را ديدم كه اصلش در خانهء على بود\r\n\r\n\r\n","description":"","footnote":"\r\n( 1 ) . محفّه : تختى است شبيه به هودج .\r\n( 2 ) . در مصدر عبارت « بسوى سدرة المنتهى » ذكر نشده است .\r\n( 3 ) . تفسير عياشى 1 / 159 .\r\n","page_name":" 774 ","page_number":774},
  {"content":"\r\n\r\nوهيچ قصر ومنزلي در بهشت نبود مگر شاخى از آن درخت در آن بود ودر بالاى آن درخت سبدها بود كه در آن سبدها حلّه‌ها بود از سندس وإستبرق بهشت براي هر مؤمني هزار هزار سبد بود كه در هر سبدى صد هزار حلّه بود به رنگهاى مختلف كه هيچ حلّه به حلّهء ديگر شباهت نداشت واينها جامه‌هاى أهل بهشت است ، وسايهء آن درخت كه ظلّ ممدود است چندان كشيده بود كه اگر سواري صد سال مىتاخت از سايهء آن به در نمىتوانست رفت ، ودر پائين آن درخت طعامها وميوه‌هاى أهل بهشت بود كه در قصرها ومنازل ايشان آويخته بود ، ودر هر شاخى صد رنگ بود از ميوه‌ها كه در دنيا شبيه آنها را ديده‌ايد واز آنچه شبيه آنها را نديده‌ايد واز آنچه مانند آن را شنيده‌ايد واز آنچه مانند آن را نشنيده‌ايد ، وهرچه از آن مىچيدند به جاى آن ديگرى مىروييد چنانكه حق تعالى فرموده است  لا مَقْطُوعَةٍ وَلا مَمْنُوعَةٍ  « 1 » ، ودر زير آن درخت نهرى است كه از آن نهرهاى چهارگونه منشعب مىشود : نهرهاى آب صافي ، نهرهاى شير ، نهرهاى شراب ، نهرهاى عسل مصفّا « 2 » .\r\nوابن بابويه به سند معتبر روايت كرده است كه حضرت رسول صلّى اللّه عليه وآله وسلّم فرمود : در شب معراج به آسمان رفتم از عرق من به زمين ريخت واز آن گل سرخ روئيد وآن گل به دريا افتاد پس ما هي خواست آن را بگيرد ودعموص هم خواست آن را بگيرد - ودعموص كرمى است كه سر پهنى دارد ودم باريكى ودر ميان آب وگل بهم رسد - پس حق تعالى ملكي را فرستاد كه ميان ايشان حكم كرد كه نصف آن از ما هي باشد ونصف ديگر از دعموص ، وبه آن سبب پره‌هاى سبزى كه بر دور برگهاى گل مىباشد نيمى به شكل دم ما هي است ونيمى به شكل دم دعموص است زيرا كه به هر گلى پنج پر احاطه كرده است ودو پر آنها از هر دو طرف پره‌هاى ريزه دارد ودو پر آن مانند دم دعموص باريكند واز هيچ طرف پرى ندارد ويكى از يك طرف پر دارد واز يك طرف پر ندارد پس نيمش به ما هي\r\n\r\n\r\n","description":"","footnote":"\r\n( 1 ) . سورهء واقعه : 33 .\r\n( 2 ) . تفسير قمى 2 / 336 - 337 .\r\n","page_name":" 775 ","page_number":775},
  {"content":"\r\n\r\nمىماند ونيمش به دعموص « 1 » ، ودر اشعار عجم نيز اين مضمون را بسته‌اند .\r\nوابن شهرآشوب روايت كرده است كه : در شبى كه حضرت رسول صلّى اللّه عليه وآله وسلّم به معراج رفت حضرت أبو طالب آن حضرت را در جاى خود نيافت وبسيار از پى بىآن حضرت گرديد پس بني هاشم را جمع كرد وفرمود : مهيّا شويد كه اگر تا صبح محمد را نيابم شمشير مىكشم ودشمنان آن حضرت هركه را بيابم هلاك مىكنم ؛ در اين تشويش واضطراب بود تا آنكه حضرت از آسمان فرود آمد در خانهء امّ هانى خواهر أمير المؤمنين عليه السّلام ، چون أبو طالب آن حضرت را ديد شاد شد ودست أو را گرفته بسوى مسجد الحرام آورد با گروه بني هاشم پس شمشير خود را بيرون آورد وبني هاشم را فرمود شمشيرهاى خود را بيرون آوردند ، خطاب كرد به كفار قريش كه : بخدا سوگند اگر امشب أو را نمىديدم يكى از شما را زنده نمىگذاشتم « 2 » .\r\nوأيضا روايت كرده است كه : حضرت رسول صلّى اللّه عليه وآله وسلّم شب شنبه هفدهم ماه مبارك رمضان شش ماه قبل از هجرت بسوى مدينه در خانهء امّ هانى يا خانهء خديجة يا شعب أبى طالب يا مسجد الحرام بود ، على اختلاف الروايات ، وبه روايت ديگر : در ماه ربيع الأول دو سال بعد از بعثت ؛ پس إسرافيل وميكائيل حاضر شدند وبا هر يك هفتاد هزار ملك همراه بودند وبر آن حضرت سلام كردند وآن حضرت را بشارتها دادند وبا ايشان دابّه‌اى بود كه رويش مانند روى آدمي بود وپاهايش مانند پاهاى شتر ويالش مانند يال أسب ودمش مانند دم گاو ودو بال در ران خود داشت ولجامى از ياقوت سرخ بر سرش بود ، وچون حضرت بر آن سوار شد پرواز كرد واز آسمان به آسمان مىرفت وملائكة بر آن حضرت سلام مىكردند وأو را بشارتها مىدادند وأنبياء را در آسمانها مىديد واز ايشان بشارتها مىشنيد تا از آسمانها در گذشت وبه حجابهاى نور رسيد ، پس شنيد كه ملائكهء حجب سورهء نور تلاوت مىكردند ، چون به كرسي رسيد شنيد كه خازنان كرسي\r\n\r\n\r\n","description":"","footnote":"\r\n( 1 ) . علل الشرايع 601 .\r\n( 2 ) . مناقب ابن شهرآشوب 1 / 230 .\r\n","page_name":" 776 ","page_number":776},
  {"content":"\r\n\r\nآية الكرسي تلاوت مىكردند ، چون به عرش رسيد شنيد كه حاملان عرش « حم مؤمن » تلاوت مىكردند ودر آنجا هزار مرتبه به أو ندا رسيد كه : نزديك بيا ودر هر مرتبه يك حاجت بزرگ آن حضرت را روا مىكرد تا آنكه به مرتبهء « قاب قوسين أو أدنى » رسيد پس نداى حق تعالى به أو رسيد كه : هر حاجت خواهى بطلب ، حضرت عرض كرد :\r\nپروردگارا ! إبراهيم را خليل خود گردانيدى وموسى را كليم خود گردانيدى وسليمان را ملك عظيم بخشيدى ، به من چه كرامت عطا مىفرمائى ؟ حق تعالى ندا فرمود : اگر إبراهيم را خليل خود گردانيدم تو را حبيب خود گردانيدم ، واگر با موسى در كوه طور سخن گفتم با تو در بساط نور سخن گفتم ، وسليمان را ملك فانى دادم وتو را ملك باقي آخرت بخشيدم وبهشت را دربسته عطا كردم وتو را شفاعت كبرى كرامت كردم « 1 » .\r\nمؤلف گويد : ساير أحاديث معراج در أبواب آتيهء اين مجلد وساير مجلدات مذكور خواهد شد ان شاء اللّه تعالى وذكر آنها در اينجا موجب تكرار مىگردد .\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 228 - 230 .\r\n","page_name":" 777 ","page_number":777},
  {"content":"\r\n . \r\n","description":"","footnote":"","page_name":" 778 ","page_number":778},
  {"content":"\r\n\r\n\r\nباب بيست وپنجم در بيان هجرت حبشه است\r\n\r\n","description":"","footnote":"","page_name":" 779 ","page_number":779},
  {"content":"\r\n . \r\n","description":"","footnote":"","page_name":" 780 ","page_number":780},
  {"content":"\r\n\r\nشيخ طبرسى وعلي بن إبراهيم وديگران روايت كرده‌اند كه : چون دعوت حضرت رسول صلّى اللّه عليه وآله وسلّم قوى شد وجمعى به دين آن حضرت در آمدند كفار قريش با يكديگر اتفاق نمودند كه آنها را كه مسلمان شده‌اند تعذيبها وشكنجه‌ها وآزارها برسانند شايد كه از دين آن حضرت بر گردند ، پس هر قبيله‌اى متوجه اذيت مسلمانانى كه در ميان ايشان بودند ، شدند ؛ وچون آن حضرت از جانب خدا به جهاد كافران هنوز مأمور نگرديده بود در سال پنجم بعثت به امر الهى جمعى از مسلمانان را مرخص فرمود كه به جانب حبشه هجرت نمايند وفرمود : پادشاه حبشه كه أو را نجاشي مىگويند واصحمه نام دارد پادشاه شايسته‌اى است وستم نمىكند وراضى به ستم نمىشود برويد ودر پناه أو باشيد تا حق تعالى مسلمانان را فرجى كرامت فرمايد .\r\nودر هجرت ايشان مصلحتها بود كه باعث اسلام نجاشي وجمعى از أهل حبشه شد واسلام أو موجب قوّت مسلمانان گرديد ، پس يازده مرد وچهار زن خفيه از أهل مكة گريختند وبه جانب حبشه روان شدند ، واز جملهء آنها بودند : عثمان ورقيه دختر حضرت رسول صلّى اللّه عليه وآله وسلّم كه زن أو بود ، زبير ، عبد اللّه بن مسعود ، عبد الرحمن بن عوف ، أبو حذيفة وسهله زن أو ، مصعب بن عمير ، أبو سلمة بن عبد الأسد وزن أو امّ سلمه دختر أبى أمية ، عثمان بن مظعون ، عامر بن ربيعه وزن أو ليلى دختر أبى خيثمة ، حاطب بن عمرو ، سهيل بن بيضاء « 1 » ؛ وايشان يك يك خفيه رفتند وچون به كنار دريا رسيدند وكشتى از تجّار حاضر بود سوار شدند وبه جانب حبشه روانه گرديدند ، چون كفار قريش از رفتن ايشان مطّلع\r\n\r\n\r\n","description":"","footnote":"\r\n( 1 ) . در مجمع البيان 2 / 233 « سهل بن بيضاء » آمده است .\r\n","page_name":" 781 ","page_number":781},
  {"content":"\r\n\r\nشدند از عقب ايشان رفتند وبه ايشان نرسيدند .\r\nپس ايشان در ملك نجاشي ماه شعبان ورمضان ماندند ودر ماه شوال برگشتند وهر يك به أمان يكى از أهل مكة داخل مكة شدند بغير ابن مسعود كه أو بزودى معاودت نمود بسوى حبشه ؛ به سبب اين هجرت شدت أهل مكة بر مسلمانان زيادة شد ودر آزار واضرار ايشان مبالغهء بسيار كردند ، بار ديگر حضرت ايشان را به امر الهى مرخص فرمود كه بسوى حبشه هجرت كردند ودر اين مرتبه حضرت جعفر بن أبي طالب با هفتاد ودو نفر از مسلمانان ( به روايت علي بن إبراهيم ) « 1 » متوجه حبشه شدند - وديگران گفته‌اند مجموع آنها كه بسوى حبشه هجرت كردند هشتاد ودو نفر بودند از مردان بغير أطفال وزنان « 2 » ؛ وبه روايتي : يازده زن با ايشان رفتند « 3 » - ودر اين مرتبه كفار قريش عمرو بن العاص وعمارة بن الوليد را با تحف وهدايا به نزد نجاشي فرستادند كه ايشان را برگردانند ، وميان عمرو وعماره عداوتى بود قريش ميان ايشان اصلاح كردند وايشان را به اتفاق فرستادند ، وعماره جوان بسيار خوش‌روئى بود وعمرو بن العاص زن خود را برداشته بود ، چون به كشتى سوار شدند شراب خوردند وعماره به عمرو گفت : زن خود را بگو كه مرا ببوسد ، عمرو گفت : چون تواند بود كه زن من تو را ببوسد ؟ ! چون عمرو مست شد وبر سر كشتى نشسته بود عماره دستى بر أو زد وأو را به دريا افكند ، عمرو به سر كشتى چسبيد وأو را بيرون آوردند وبه اين سبب عداوت ميان ايشان محكم شد . وچون به خدمت نجاشي رسيدند أو را سجده كردند وهداياى خود را گذرانيدند وبه أو عرض كردند كه :\r\nگروهى از ما مخالفت ما كرده‌اند در دين ما وخدايان ما را دشنام مىدهند واز ما گريخته بسوى تو آمده‌اند مىخواهيم ايشان را به ما رد كنيد . پس نجاشي فرستاد وجعفر را طلبيد .\r\nابن مسعود گفت : چون به نزد نجاشي مىرفتيم جعفر گفت : شما سخن مگوئيد ومكالمهء با پادشاه را به من بگذاريد ، چون داخل مجلس شديم امراى نجاشي گفتند :\r\n\r\n\r\n","description":"","footnote":"\r\n( 1 ) . در تفسير قمى 1 / 176 « هفتاد نفر » آمده است .\r\n( 2 ) . مجمع البيان 2 / 233 .\r\n( 3 ) . بحار الأنوار 18 / 422 به نقل از المنتقى في مولود المصطفى .\r\n","page_name":" 782 ","page_number":782},
  {"content":"\r\n\r\nپادشاه را سجده كنيد ، جعفر فرمود : ما غير خدا را سجده نمىكنيم .\r\nچون نجاشي رسالت قريش را نقل كرد جعفر فرمود : از ايشان بپرس كه آيا ما بندهء ايشانيم ؟ عمرو گفت : نه بلكه آزادان وبزرگوارانيد .\r\nجعفر فرمود : بپرس آيا از ما قرضى طلب دارند ؟ عمرو گفت : نه از شما طلبي نداريم .\r\nجعفر فرمود : بپرس آيا از ما خونى طلب دارند ؟ عمرو گفت : نه .\r\nجعفر فرمود : پس چه مىخواهيد از ما ؟ آزار ما بسيار كرديد ما از بلاد شما بيرون آمديم ؛ عمرو گفت : اى پادشاه ! ايشان مخالفت ما مىكنند در دين ما وخدايان ما را دشنام مىدهند وجوانان ما را از دين برمىگردانند وجماعت ما را پراكنده مىكنند ، ايشان را به ما بده تا امر ما مجتمع گردد .\r\nجعفر فرمود : اى پادشاه ! سبب مخالفت ما با ايشان آن است كه حق تعالى پيغمبرى در ميان ما فرستاده است كه ما را امر مىكند از براي خدا شريكي قرار ندهيم وبغير خداوند يكتا را نپرستيم وقمار نبازيم وما را امر مىكند به كردن نماز ودادن زكات وعدالت واحسان ونيكى با خويشان ونهى مىكند ما را از بديها وظلم وستم وريختن خون مردم به ناحق واز زنا وربا وخوردن مردار وخون ، وآن پيغمبر همان است كه عيسى عليه السّلام بشارت داد به آمدن أو ونام أو احمد صلّى اللّه عليه وآله وسلّم است .\r\nنجاشي گفت : حق تعالى عيسى را نيز به همين طريقه فرستاده بود ؛ ونجاشي را گفتار جعفر بسيار خوش آمد .\r\nپس عمرو گفت : اى پادشاه ! اينها مخالفت تو مىنمايند در امر عيسى .\r\nنجاشي به جعفر گفت : چه مىگويد پيغمبر شما در باب عيسى ؟\r\nجعفر فرمود : مىگويد در حقّ عيسى آنچه خدا در حقّ أو فرموده است ، مىگويد : روح خدا وكلمه‌اى است كه أو را بيرون آورده است از دخترى كه مردان بر أو دست نگذاشته‌اند .\r\nپس نجاشي رو به علماى خود كرد وگفت : زيادة از اين در باب عيسى نمىتوان گفت ؛ پس نجاشي به جعفر گفت : آيا در خاطر دارى چيزى از آنها كه پيغمبر تو از جانب خدا\r\n\r\n","description":"","footnote":"","page_name":" 783 ","page_number":783},
  {"content":"\r\n\r\nآورده است ؟\r\nجعفر گفت : بلى ؛ وشروع كرد به خواندن سورهء مريم تا به اينجا رسيد كه مىفرمايد   وَهُزِّي إِلَيْكِ بِجِذْعِ النَّخْلَةِ تُساقِطْ عَلَيْكِ رُطَباً جَنِيًّا . فَكُلِي وَاشْرَبِي وَقَرِّي عَيْناً   « 1 » پس نجاشي وجميع علماى نصارى كه در مجلس أو بودند همه به گريه افتادند وبسيار گريستند ، نجاشي گفت : مرحبا به شما وبه آن كه شما از پيش أو آمده‌ايد وگواهى مىدهم كه أو پيغمبر خداست واوست آن كه عيسى بن مريم به أو بشارت داده است ، واگر پادشاهى مرا مانع نبود هرآينه مىآمدم وكفش أو را برمىداشتم ، برويد كه شما ايمنيد وكسى را بر شما دستى نيست ؛ وامر كرد كه براي ايشان طعام وجامه وما يحتاج ايشان را بدهند .\r\nپس عمرو بن العاص گفت : اى پادشاه ! اين مخالف دين ماست ، أو را به ما بده .\r\nنجاشي دستى بر روى أو زد وگفت : ساكت شو بخدا سوگند كه اگر بد أو را بگوئى تو را به قتل مىرسانم ؛ وحكم كرد كه هديه‌هاى أو را به أو رد كردند ، وآن ملعون از مجلس نجاشي بيرون آمد وخون از رويش مىريخت وگفت : هرگاه تو چنين مىگوئى ديگر ما بد أو را نخواهيم گفت .\r\nوبر بالاى سر نجاشي كنيزى ايستاده بود وأو را باد مىزد ، چون نظر آن كنيز بر عماره افتاد عاشق عماره شد وعمرو اين معنى را دريافت ، چون به خانه برگشتند براي كينه وريا كه از عماره در سينه داشت به أو گفت : كنيز نجاشي خاطر تو را بسيار بهم رسانيد كسى به نزد أو فرست وأو را بسوى خود راغب گردان ؛ عماره از غايت حماقت فريب آن ملعون را خورد وكسى به نزد آن كنيز فرستاد وكنيز أو را أجابت كرد ، پس عمرو گفت : پيغام بفرست براي أو كه از بوى خوش پادشاه قدرى براي تو بفرستد ، چون كنيز بوى خوش را فرستاد عمرو براي تدارك كينهء قديم آن بوى خوش را از آن أحمق لئيم گرفت وبه نزد نجاشي برد وگفت : رعايت حرمت پادشاه وأطاعت أو بر ما واجب است وبايد كه چون داخل بلاد أو\r\n\r\n\r\n","description":"","footnote":"\r\n( 1 ) . سورهء مريم : 25 و 26 .\r\n","page_name":" 784 ","page_number":784},
  {"content":"\r\n\r\nشده‌ايم ودر أمان أو داخل شده‌ايم با أو در مقام غش وفريب وخيانت نباشيم ، آن رفيق من با كنيز پادشاه مراسله نمود وأو را فريب داد وكنيز از بوى خوش پادشاه براي أو فرستاده است وبر من لازم شد كه به عرض پادشاه برسانم ؛ وبوى خوش را بيرون آورد وبه نزد نجاشي گذاشت ، نجاشي چون بوى خوش را ديد واين قصه را شنيد بسيار در غضب شد وأول اراده كرد عماره را به قتل رساند بعد از آن گفت : چون به أمان داخل بلاد من شده‌اند كشتن ايشان جايز نيست ؛ پس ساحران را كه در خدمت أو بودند طلبيد وگفت : مىخواهم أو را به بلائي مبتلا كنيد كه از كشتن بدتر باشد ، ساحران أو را گرفتند وزيبق در ذكرش دميدند وأو ديوانه شد وبه صحرا دويد وبا وحشيان صحرا مىبود واز آدميان مىگريخت وبه ايشان انس نمىگرفت وبعد از آن قريش جمعى را به طلب أو فرستادند وبر سر آبى در كمين أو نشستند ، وچون با وحشيان به سر آب آمد أو را گرفتند وأو در دست ايشان فرياد واضطراب كرد تا مرد .\r\nوچون عمرو از برگردانيدن مهاجران نااميد شد به نزد قريش برگشت وواقعه را نقل كرد .\r\nوپيوسته جعفر واصحابش با نهايت كرامت وعزت نزد نجاشي بودند تا حضرت رسول صلّى اللّه عليه وآله وسلّم هجرت نمود بسوى مدينه وبا قريش صلح كرد ، پس جعفر با أصحاب متوجه مدينه شدند ودر روز فتح خيبر به خدمت رسول خدا صلّى اللّه عليه وآله وسلّم رسيد .\r\nودر حبشه از أسماء بنت عميس عبد اللّه بن جعفر متولد شد ودر أواني كه جعفر در حبشه بود نجاشي را پسرى بهم رسيد وأو را محمد نام كرد « 1 » .\r\nوعلي بن إبراهيم روايت كرده است كه : امّ حبيب دختر أبو سفيان زن عبد اللّه بن جحش بود وعبد اللّه در حبشه مرد ، پس حضرت رسول صلّى اللّه عليه وآله وسلّم به نزد نجاشي فرستاد كه أو را براي آن حضرت خطبه نمايد ونجاشي خطبه كرد وچهارصد اشرفى مهر أو كرد واز جانب آن\r\n\r\n\r\n","description":"","footnote":"\r\n( 1 ) . رجوع شود به مجمع البيان 2 / 233 وإعلام الورى 43 وتفسير قمى 1 / 176 وقصص الأنبياء راوندى 322 وسيرهء ابن إسحاق 167 - 169 والأغاني 9 / 69 .\r\n","page_name":" 785 ","page_number":785},
  {"content":"\r\n\r\nحضرت به أو داد وجامه‌ها وبوى خوش بسيار براي أو فرستاد وتهيهء سفر أو نمود وأو را به خدمت آن حضرت فرستاد ، وماريهء قبطيه مادر إبراهيم را نيز با جامه‌ها وبوى خوش بسيار واسبى وسى نفر از علماى نصارى به خدمت آن حضرت فرستاد كه أطوار آن حضرت را از سخن گفتن ونشستن وبرخاستن وخوردن وآشاميدن ونماز كردن وساير أحوال مشاهده نمايند ؛ چون به مدينه آمدند حضرت ايشان را به اسلام دعوت نمود وبر ايشان خواند اين آيات را  إِذْ قالَ اللَّهُ يا عِيسَى ابْنَ مَرْيَمَ اذْكُرْ نِعْمَتِي عَلَيْكَ وَعَلى والِدَتِكَ  تا  فَقالَ الَّذِينَ كَفَرُوا مِنْهُمْ إِنْ هذا إِلَّا سِحْرٌ مُبِينٌ  « 1 » چون اين آية را شنيدند گريستند وايمان آورده بسوى نجاشي برگشتند وأطوار پسنديدهء آن حضرت را به أو نقل كردند وآيات را بر أو خواندند ، نجاشي وعلماى نصارى كه در مجلس أو حاضر بودند همه گريستند ونجاشي مسلمان شد واسلام خود را به أهل حبشه اظهار نكرد وترسيد كه أو را بكشند وبه قصد ملازمت حضرت از حبشه بيرون آمد وچون به دريا نشست فوت شد ، وحق تعالى اين آيات را در بيان قصهء أو فرمود  لَتَجِدَنَّ أَشَدَّ النَّاسِ عَداوَةً لِلَّذِينَ آمَنُوا الْيَهُودَ وَالَّذِينَ أَشْرَكُوا  يعنى : « هرآينه مىيابى سخت‌ترين مردم را از روى دشمنى با ايشان كه ايمان آورده‌اند يهود را وآنان كه شرك به خدا آورده‌اند »  وَلَتَجِدَنَّ أَقْرَبَهُمْ مَوَدَّةً لِلَّذِينَ آمَنُوا الَّذِينَ قالُوا إِنَّا نَصارى  « 2 » يعنى : « والبتة مىيابى نزديكترين مردمان از جهت مودت ودوستى مر آن كساني را كه ايمان آورده‌اند آنان كه مىگويند كه ما ترسايانيم » ،  ذلِكَ بِأَنَّ مِنْهُمْ قِسِّيسِينَ وَرُهْباناً وَأَنَّهُمْ لا يَسْتَكْبِرُونَ  « 3 » يعنى : « قرب مودت ايشان به سبب آن است كه بعضي از ايشان دانايان راستگو وعابدان صومعه‌نشين‌اند وبه سبب آنكه تكبر وگردنكشى نمىكنند از قبول حق » ،  وَإِذا سَمِعُوا ما أُنْزِلَ إِلَى الرَّسُولِ تَرى أَعْيُنَهُمْ تَفِيضُ مِنَ الدَّمْعِ مِمَّا عَرَفُوا مِنَ الْحَقِّ  « 4 » « وچون مىشنوند آنچه\r\n\r\n\r\n","description":"","footnote":"\r\n( 1 ) . سورهء مائده : 110 .\r\n( 2 ) . سورهء مائده : 82 .\r\n( 3 ) . سورهء مائده : 82 .\r\n( 4 ) . سورهء مائده : 83 .\r\n","page_name":" 786 ","page_number":786},
  {"content":"\r\n\r\nفرو فرستاده شده است بسوى رسول مىبينى چشمهاى ايشان را كه مىريزد أشك را از آنچه شناختند از سخن راست » ،  يَقُولُونَ رَبَّنا آمَنَّا فَاكْتُبْنا مَعَ الشَّاهِدِينَ  « 1 » « مىگويند :\r\nاى پروردگار ما ! ايمان آورديم به اين كلام وبه پيغمبرى كه اين كلام را آورده است پس بنويس ما را از جملهء گواهان » تا آخر آياتي كه در مدح ومثوبات ايشان نازل شده است « 2 » .\r\nوكلينى وشيخ طوسي وديگران به سندهاى معتبر از حضرت صادق عليه السّلام روايت كرده‌اند كه : نجاشي پادشاه حبشه روزى فرستاد وجعفر طيار وأصحاب أو را طلبيد ، چون بر أو داخل شدند ديدند كه از تخت سلطنت فرود آمده وبر روى خاك نشسته است وجامه‌هاى كهنه پوشيده است ؛ جعفر گفت : چون أو را بر اين حال ديديم ترسيديم ، چون تغيير حال ما را ديد گفت : سپاس مىگويم وشكر مىكنم خداوندى را كه محمد را نصرت داد وديدهء مرا به نصرت أو شاد گردانيد ، مىخواهيد شما را بشارت دهم ؟ گفتم : بلى اى پادشاه ، گفت : در اين ساعت جاسوسى از جواسيس من آمد وخبر آورد كه حق تعالى نصرت داده است پيغمبر خود محمد صلّى اللّه عليه وآله وسلّم را وبسيارى از دشمنان أو را هلاك نموده است ، فلان وفلان كشته شده‌اند وفلان وفلان أسير شده‌اند ، وملاقاة ايشان با دشمنان در واديى واقع شده است كه آن را « بدر » مىگويند ، گويا مىبينم آن وادى را كه در آنجا گوسفند مىچرانيدم براي آقاى خود كه مردى بود از بنى ضمره .\r\nپس جعفر گفت : اى پادشاه شايسته ! چرا بر خاك نشسته‌اى وجامه‌هاى كهنه پوشيده‌اى ؟ گفت : اى جعفر ! ما در إنجيل خوانده‌ايم كه از حقوق لازمهء خدا بر بندگان آن است كه هرگاه خدا نعمتي تازه بر ايشان بفرستد ايشان شكر تازه‌اى بعمل آورند ، وباز در إنجيل خوانده‌ايم كه هيچ شكر از براي خدا بهتر از تواضع وفروتنى نيست ، لهذا براي شكر نعمت فتح رسول خدا صلّى اللّه عليه وآله وسلّم فروتنى وتواضع كرده‌ام نزد حق تعالى .\r\n\r\n\r\n","description":"","footnote":"\r\n( 1 ) . سورهء مائده : 83 .\r\n( 2 ) . تفسير قمى 1 / 179 .\r\n","page_name":" 787 ","page_number":787},
  {"content":"\r\n\r\nچون حضرت رسول صلّى اللّه عليه وآله وسلّم اين را شنيد به أصحاب خود فرمود : بدرستى كه تصدّق مال صاحبش را زياد مىگرداند پس تصدّق كنيد تا جناب أقدس الهى شما را رحمت كند ؛ وتواضع موجب زيادتى رفعت وبلندى مرتبه مىگردد پس تواضع كنيد تا جناب أقدس الهى شما را بلند گرداند ؛ وعفو كردن موجب زيادتى عزت مىگردد پس عفو كنيد واز بديهاى مردم درگذريد تا خدا شما را عزيز گرداند « 1 » .\r\nشيخ طبرسى وقطب راوندى وديگران روايت كرده‌اند كه : حضرت رسول صلّى اللّه عليه وآله وسلّم نامه‌اى نوشت بسوى نجاشي در باب جعفر وأصحاب أو وبا عمرو بن اميّهء ضمرى فرستاد ومضمون نامه اين بود : « بسم اللّه الرحمن الرحيم ، نامه‌اى است از محمد رسول خدا بسوى نجاشي پادشاه حبشه ، سلام بر تو باد ، حمد مىكنم خداوند ملك قدوس مؤمن مهيمن را وگواهى مىدهم كه عيسى پسر مريم روح خدا وكلمهء اوست كه القا كرد آن روح برگزيده وآفريدهء خود را بسوى مريم دخترى كه از مردان كناره كرده بود وطيّب ومطهر بود وفرج أو را از زنا ومقاربت مردان حفظ كرده بود پس حامله شد به عيسى پس أو از دميدن روح القدس آفريده شد وخدا روح برگزيدهء خود را در أو دميد چنانكه آدم را به قدرت خود از گل آفريد وروح برگزيدهء خود را در أو دميد ، وتو را دعوت مىكنم بسوى خداوند يگانه كه شريك ندارد وبه آنكه دوستى كنى با مردم بر طاعت خدا ومرا متابعت نمائى وايمان آورى به من وبه آنچه بسوى من آمده است ، بدرستى كه من پيغمبر وفرستادهء خدايم وفرستاده‌ام بسوى تو پسر عمّ خود جعفر بن أبي طالب را با گروهى از مسلمانان ، چون به نزد تو آيند مهماندارى ايشان بكن وتجبّر را ترك كن ومىخوانم تو را ولشكر تو را بسوى خدا وتبليغ رسالت خدا كردم وآنچه شرط خيرخواهى بود گفتم پس نصيحت مرا قبول كنيد وسلام خدا بر كسى باد كه قبول راه هدايت نمايد » .\r\nپس نجاشي در جواب نوشت : « بسم اللّه الرحمن الرحيم ، نامه‌اى است بسوى محمد رسول خدا از نجاشي كه اصحم پسر ابحر است ، سلام بر تو باد اى پيغمبر خدا از جانب\r\n\r\n\r\n","description":"","footnote":"\r\n( 1 ) . كافى 2 / 121 ؛ امالى شيخ طوسي 14 ؛ امالى شيخ مفيد 238 .\r\n","page_name":" 788 ","page_number":788},
  {"content":"\r\n\r\nخدا ، ورحمت وبركات بر تو باد از خدائى كه بجز أو خداوندى نيست ومرا بسوى اسلام هدايت نمود ، وبتحقيق كه به من رسيد نامهء تو يا رسول اللّه وآنچه در آن نامه ذكر كرده بودى از امر عيسى ، سوگند مىخورم بپروردگار آسمان وزمين كه عيسى زيادة از آن نيست كه تو نوشته بودى ، وساير مضامين نامهء كريمهء تو را فهميدم وپسر عمّ تو را وأصحاب تو را گرامى داشتم وشهادت مىدهم كه توئى رسول خدا راستگو وتصديق كرده شده وبه تو ايمان آوردم وبا پسر عمّت بيعت كردم وبدست أو مسلمان شدم براي پروردگار عالميان ، وفرستادم بسوى تو يا رسول اللّه أريحا پسر خود را ومن ندارم مگر اختيار خود را اگر مىفرمائى به خدمت مىآيم وگواهى مىدهم كه فرموده‌هاى تو همه حق است » ، پس به خدمت حضرت رسول هدايا فرستاد وماريهء قبطيه مادر إبراهيم را فرستاد وجمعى را فرستاد كه به آن حضرت ايمان آوردند وبرگشتند « 1 » .\r\nوروايت كرده‌اند كه : حضرت أبو طالب نامه‌اى به نجاشي نوشت در باب تحريص وترغيب أو بر يارى حضرت رسول صلّى اللّه عليه وآله وسلّم ودر آن نامه شعري چند نوشت كه مضمون آنها اين است : « بدان اى پادشاه حبشه كه محمد پيغمبر است مانند موسى ومسيح پسر مريم ، وهدايت از جانب خدا آورده است چنانكه آنها آورده‌اند ، وشما وصف أو را در كتابهاى خود مىخوانيد به صدق وراستى پس براي خدا شريك قرار مدهيد واسلام بياوريد كه راه حق روشن وهويدا است وتاريك وپوشيده نيست » « 2 » .\r\nوابن بابويه به سند معتبر از حضرت امام حسن عسكرى عليه السّلام روايت كرده است كه :\r\nچون جبرئيل عليه السّلام خبر وفات نجاشي را براي حضرت رسول صلّى اللّه عليه وآله وسلّم آورد آن حضرت گريست از روى اندوه وفرمود كه : برادر شما اصحمه امروز به رحمت الهى واصل شده ؛ پس به قبرستان بقيع بيرون رفت وحق تعالى هر مرتفعى را براي أو پست گردانيد تا جنازهء\r\n\r\n\r\n","description":"","footnote":"\r\n( 1 ) . إعلام الورى 45 - 46 ؛ قصص الأنبياء راوندى 324 . ونيز رجوع شود به تاريخ طبري 2 / 131 - 132 ودلائل النبوة 2 / 309 .\r\n( 2 ) . إعلام الورى 45 ؛ قصص الأنبياء راوندى 323 .\r\n","page_name":" 789 ","page_number":789},
  {"content":"\r\n\r\nأو را از حبشه ديد وبا صحابه بر أو نماز كرد وهفت تكبير بر أو گفت « 1 » .\r\nوشيخ طبرسى نيز اين را روايت كرده است از جابر انصارى وابن عباس وغير ايشان ودر روايت أو مذكور است كه چون حضرت بر أو نماز كرد منافقان مدينه گفتند كه : بر نصراني حبشي نماز مىكند كه هرگز أو را نديده است ، پس حق تعالى براي تكذيب ايشان اين آية را فرستاد كه  وَإِنَّ مِنْ أَهْلِ الْكِتابِ لَمَنْ يُؤْمِنُ بِاللَّهِ وَما أُنْزِلَ إِلَيْكُمْ وَما أُنْزِلَ إِلَيْهِمْ خاشِعِينَ لِلَّهِ  « 2 » تا آخر آية كه مضمونش اين است كه : « بدرستى كه از أهل كتاب كسى هست كه ايمان مىآورد به خدا وبه آنچه فرستاده شده است بسوى شما در حالتي كه خاشعند از براي خدا ونمىفروشند آيات خدا را به مزد كمي كه متاع دنيا باشد اين جماعت براي ايشان است اجر ايشان نزد پروردگار ايشان بدرستى كه خدا بزودى در قيامت حساب خلايق را مىكند » « 3 » .\r\nمؤلف گويد كه : آنچه اين روايت بر آن دلالت مىكند كه فوت نجاشي در بلاد حبشه واقع شد اشهر واظهر است .\r\nوكلينى وابن بابويه وشيخ طوسي وديگران به روايات معتبره روايت كرده‌اند از حضرت صادق عليه السّلام كه : در روز فتح خيبر حضرت جعفر طيار از حبشه مراجعت نموده به خدمت حضرت رسول صلّى اللّه عليه وآله وسلّم رسيد وحضرت فرمود كه : نمىدانم به كداميك شادتر باشم ، به فتح خيبر يا به آمدن جعفر ؟ ، وچون جعفر آمد حضرت أو را در بر گرفت واكرام بسيار نمود وفرمود كه : آيا مىخواهى تو را عطائي كنم ؟ آيا مىخواهى تو را بخششى كنم ؟ آيا مىخواهى تو را نوازشى كنم ؟ گفت : بلى يا رسول اللّه ؛ ومردم گمان كردند كه طلا ونقرهء بسيارى از غنائم خيبر به أو خواهد داد وگردنها كشيدند كه ببينند چه چيز به أو مىبخشد ، پس فرمود كه : چيزى به تو مىدهم وعملي به تو تعليم مىنمايم كه اگر هر روز بكنى از براي تو بهتر باشد از دنيا وآنچه در دنياست واگر هر روز يك مرتبه يا ما هي يك\r\n\r\n\r\n","description":"","footnote":"\r\n( 1 ) . خصال 359 - 360 ؛ عيون أخبار الرضا 1 / 279 .\r\n( 2 ) . سورهء آل عمران : 199 .\r\n( 3 ) . مجمع البيان 1 / 561 ؛ تفسير نسائي 1 / 356 ؛ أسباب النزول 143 - 144 .\r\n","page_name":" 790 ","page_number":790},
  {"content":"\r\n\r\nمرتبه يا سالى يك مرتبه بجا آورى هر گناه كه در آن ميان كرده باشى آمرزيده شود ؛ پس نماز جعفر را آن حضرت به أو تعليم كرد « 1 » .\r\nوشيخ طبرسى روايت كرده است كه : در روز فتح خيبر جعفر با هركه از أصحاب آن حضرت به حبشه هجرت كرده‌اند آمدند با شصت ودو نفر از أهل حبشه وهشت نفر از أهل شام كه يكى از ايشان بحيراى راهب بود ، وحضرت سورهء يس بر ايشان خواند وايشان بسيار گريستند وگفتند : چه بسيار شبيه است اين سخن به آنچه بر عيسى عليه السّلام نازل مىشد ؛ وهمه ايمان آوردند وبرگشتند « 2 » .\r\n\r\n\r\n","description":"","footnote":"\r\n( 1 ) . تهذيب الأحكام 3 / 186 ؛ بحار الأنوار 88 / 206 و 208 . ونيز رجوع شود به كافى 3 / 465 ومن لا يحضره الفقيه 1 / 552 وخصال 484 .\r\n( 2 ) . مجمع البيان 2 / 234 .\r\n","page_name":" 791 ","page_number":791},
  {"content":"\r\n . \r\n","description":"","footnote":"","page_name":" 792 ","page_number":792},
  {"content":"\r\n\r\n\r\nباب بيست وششم در بيان دخول شعب أبى طالب است وبيرون آمدن از شعب وبيعت كردن أنصار ، وموت أبو طالب وخديجة عليهما السّلام وساير أحوال آن حضرت تا ارادهء هجرت كردن بسوى مدينه\r\n\r\n","description":"","footnote":"","page_name":" 793 ","page_number":793},
  {"content":"\r\n . \r\n","description":"","footnote":"","page_name":" 794 ","page_number":794},
  {"content":"\r\n\r\nشيخ طبرسى وقطب راوندى وغير ايشان روايت كرده‌اند كه : در سال هشتم نبوت چون كفار قريش ومشركان مكة اسلام حمزه عليه السّلام را ديدند وحمايت نجاشي مهاجران را واسلام أو را شنيدند وشدت حمايت أبو طالب وأكثر بني هاشم آن حضرت را مشاهده كردند واسلام در قبايل عرب منتشر شد وحقّيّت آن حضرت بر أكثر خلق ظاهر شد ، از مشاهده واستماع اين أحوال مضطرب شدند ونائرهء حسد وشرك در سينهء پركينهء ايشان مشتعل گرديده ودر « دار النّدوه » كه محلّ مشورت ايشان بود جمع شدند وتدبير ايشان بر آن قرار يافت كه با يكديگر اتفاق كردند وسوگند خوردند بر عداوت آن حضرت ونامه‌اى در ميان خود نوشتند كه با بني هاشم طعام نخورند وسخن نگويند وبا ايشان خريدوفروش نكنند ودختر به ايشان ندهند واز ايشان دختر نگيرند تا مضطر شوند وآن حضرت را به ايشان بدهند تا بكشند وهمه با يكديگر متفق باشند در عزم كشتن آن حضرت كه هرگاه بر أو دست بيابند أو را به قتل رسانند .\r\nوچون اين خبر به حضرت أبو طالب رسيد بني هاشم را جمع كرد وهمه چهل مرد بودند وبه ايشان گفت كه : بكعبه وحرم سوگند ياد مىكنم كه اگر از دشمن خارى به پاى محمد برود همهء شما را هلاك خواهم كرد ؛ وحضرت را با ساير بني هاشم به درّه‌اى كه آن را « شعب أبى طالب » مىگفتند برد وأطراف آن درّه را ضبط كرد ودر شب وروز پاسبانى آن حضرت مىنمود ، وچون شب مىشد شمشير خود را برمىداشت در وقتي كه آن حضرت مىخوابيد مانند پروانه برگرد آن شمع محفل نبوت مىگرديد ، ودر أول شب آن حضرت را در جائى مىخوابانيد وچون پاسى از شب مىگذشت آن حضرت را از آنجا به جائى ديگر نقل مىفرمود وعزيزترين فرزندان خود علي بن أبي طالب را\r\n\r\n","description":"","footnote":"","page_name":" 795 ","page_number":795},
  {"content":"\r\n\r\nدر جاى أو مىخوابانيد كه اگر كسى در أول شب آن حضرت را در آن مكان ديده باشد وقصد ضررى نسبت به أو نمايد بر اعزّ أولاد أو واقع شود وبر أو واقع نشود ، وهر شب أمير المؤمنين عليه السّلام به طيب خاطر جان خود را فداى آن حضرت مىنمود ، ودر تمام شب أبو طالب پاسبانى آن جناب مىنمود ودر روز فرزندان خود وفرزندان برادرانش را موكّل گردانيده بود كه حراست آن حضرت مىنمودند تا آنكه كار بر ايشان بسيار تنگ شد وهركه از عرب داخل مكة مىشد جرأت نمىكرد كه به بني هاشم چيزى بفروشد وهر كه چيزى به ايشان مىفروخت أموال أو را غارت مىكردند ، وأبو جهل وعاص بن وائل ونضر بن حارث وعقبة بن أبي معيط بر سر راه قوافل مىرفتند وتجّار را منع مىكردند از آنكه به بني هاشم آذوقه بفروشند وتهديد مىكردند ايشان را كه : اگر بفروشيد ، مال شما را غارت خواهيم كرد .\r\nوحضرت خديجة مال بسيار داشت وأكثر آن را صرف آن حضرت وأصحاب آن حضرت كرد در وقتي كه در شعب محصور بودند .\r\nودر نامه‌اى كه نوشتند جميع أكابر قريش اتفاق كردند بغير مطعم بن عدي كه گفت :\r\nاين ستم است ومن در اين شريك نمىشوم ؛ ونامه را پيچيدند ومهر چهل نفر از رؤساى قريش را بر آن زدند ودر ميان كعبه آويختند ؛ وأبو لهب نيز با ايشان متابعت كرد .\r\nودر هر موسم حج وعمره حضرت رسول صلّى اللّه عليه وآله وسلّم از شعب بيرون مىآمد وبر قبايل عرب كه به حج آمده بودند مىگرديد ومىگفت : من از جانب حق تعالى مبعوث شده‌ام به رسالت وشما را به دين خود دعوت مىكنم ، به دين من درآئيد ومرا از شرّ اعدا محافظت نمائيد ومن ضامن بهشت مىشوم از براي شما ، وأبو لهب در عقب آن حضرت مىگرديد ومىگفت : قبول قول أو مكنيد أو پسر برادر من است وكذّاب است وجادوگر است .\r\nپس بر اين حال چهار سال در آن درّه ماندند كه أيمن نبودند وبيرون نمىتوانستند آمد مگر در موسم ، ودر سالى دوم موسم بود يكى موسم عمره در رجب وديگرى موسم حج در\r\n\r\n","description":"","footnote":"","page_name":" 796 ","page_number":796},
  {"content":"\r\n\r\nماه ذيحجه ، ودر هر موسم بني هاشم از درّه بيرون مىآمدند وخريدوفروش مىكردند وباز به درّه مىرفتند وتا موسم ديگر هرچند گرسنگى واحتياج بر ايشان غالب مىشد از بيم قريش بيرون نمىآمدند .\r\nوقريش به نزد أبو طالب فرستادند كه : اگر محمد را به ما بدهى كه ما أو را بكشيم ما تو را بر خود پادشاه مىكنيم ، أبو طالب قصيدهء لاميّه را در جواب ايشان گفت ودر آن قصيدة مدح بسيار آن حضرت را كرد واظهار اعتقاد به نبوت آن حضرت نمود وبيان كرد كه : تا زنده‌ام دست از يارى أو بر نمىدارم ؛ چون آن قصيدة را شنيدند از أبو طالب نااميد گرديدند .\r\nوأبو العاص بن ربيع كه داماد حضرت رسول صلّى اللّه عليه وآله وسلّم بود شتران را بر در شعب مىآورد كه گندم وخرما بر آنها بار كرده بود وصدا مىزد بر آن شتران كه داخل درّه مىشدند وبر مىگشت ، لهذا حضرت فرمود كه : أبو العاص حقّ دامادى ما را نيكو رعايت كرد ؛ تا آنكه شدت بني هاشم به مرتبه‌اى رسيد كه شبها أكثر أهل مكة را از گريهء أطفال ايشان خواب نمىبرد وأكثر ايشان از آن عهد پشيمان شدند ، وچون نامه‌اى نوشته بودند نقض آن نمىتوانستند كرد ، وچون صبح مىشد نزد كعبه جمع مىشدند وأحوال از يكديگر مىپرسيدند بعضي مىگفتند : ديشب صداى گريهء أطفال بني هاشم از گرسنگى ما را نگذاشت كه به خواب رويم ، وباعث شماتت بعضي از معاندان مىشد وبعضي از قريش متأثر ونادم مىشدند « 1 » .\r\nودر تفسير امام حسن عسكرى عليه السّلام مذكور است كه : چون كفار قريش حضرت رسول صلّى اللّه عليه وآله وسلّم را ملجأ گردانيدند كه پناه به شعب أبى طالب برد وايشان بر دهنهء شعب جمعى را موكّل كردند كه مانع شوند از آنكه كسى به ايشان آذوقه برساند وكار بر أصحاب آن حضرت بسيار تنگ شد وبه آن حضرت شكايت كردند از كمي آذوقه ، حضرت دعا\r\n\r\n\r\n","description":"","footnote":"\r\n( 1 ) . رجوع شود به إعلام الورى 49 وقصص الأنبياء راوندى 327 وسيرهء ابن إسحاق 156 - 166 وتاريخ طبري 1 / 549 - 550 ودلائل النبوة 2 / 311 .\r\n","page_name":" 797 ","page_number":797},
  {"content":"\r\n\r\nكرد تا حق تعالى بهتر از منّ وسلواى بني إسرائيل از براي ايشان فرستاد ، وهرچه هر يك از ايشان آرزو مىكرد از أنواع طعامها وميوه‌ها وحلاوات وجامه‌ها نزد ايشان حاضر مىشد ، وچون از تنگى درّه دلتنگ شدند وبه آن حضرت شكايت كردند حضرت به دستهاى مبارك خود اشاره نمود به جانب كوهها كه : دور شويد ، پس دور شدند تا آنكه صحرائى در آن ميان بهم رسيد كه چشم دو طرفش را نمىتوانست ديد پس به دست خود اشاره نمود وفرمود : بيرون آوريد آنچه خدا در شما پنهان كرده است براي محمد وياوران أو از درختها وميوه‌ها وگلها وگياهها ، پس به اعجاز آن حضرت مشاهده كردند كه سراسر آن صحرا باغستانها وبوستانها گرديد مشتمل بر نهرهاى بسيار ودرختان ميوه‌دار كه ألوان ميوه‌ها از آنها آويخته بود وگياههاى تر وتازه وأنواع رياحين وگلهاى خوشاينده كه هيچ پادشاهى از پادشاهان زمين را چنان حدايق وبساتين ميسّر نشده پس از آن آبها وميوه‌ها وطعامها تناول مىكردند وشكر حق تعالى ادا مىنمودند « 1 » ، وچون جامه‌ها وبدنهاى ايشان كثيف شد وبه آن حضرت شكايت كردند فرمود كه :\r\nبدميد بر جامه‌هاى خود ودست بر آنها بكشيد چنانكه پوشيده‌ايد وصلوات بر محمد وآل طيبين أو بفرستيد كه سفيد وپاكيزه وخوشاينده مىشوند وغمها وكدورتها از سينه‌هاى شما زايل مىگردد ، وچون چنين كردند وجامه‌هاى ايشان نو وسفيد وپاكيزه شد وبدنهاى ايشان از چرك وكثافت پاك شد وسينه‌هاى ايشان از اندوه وألم رهائى يافت گفتند : يا رسول اللّه ! چه بسيار عجب است كه به صلواتي كه بر تو وبر آل تو فرستاديم چگونه ما وجامه‌هاى ما از بديها وناخوشيها پاك شديم ؟ حضرت فرمود كه : صلوات بر محمد وآل محمد دلهاى شما را از غل وكينه وصفات ذميمه وبدنهاى شما را از لوث گناهان پاكتر گرداند از جامه‌هاى شما ونامه‌هاى گناهان شما را بهتر خواهد شست از شستن چرك از جامه‌هاى شما ونامه‌هاى حسنات شما را نورانىتر\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 293 .\r\n","page_name":" 798 ","page_number":798},
  {"content":"\r\n\r\nگردانيد از جامه‌هاى شما « 1 » .\r\nودر روايات مشهورهء سالفه مذكور است كه : بعد از آنكه چهار سال - وبه روايتي سه سال « 2 » ، وبه روايتي دو سال « 3 » - در شعب به اين حال گذراندند حق تعالى بر آن صحيفهء ملعونهء ايشان كه در كعبه پنهان كرده بودند ارضه را فرستاد كه بغير نام خدا هر چه در آن صحيفة بود پاك كرد ، وجبرئيل عليه السّلام اين خبر را براي حضرت رسول صلّى اللّه عليه وآله وسلّم آورد ، وآن حضرت اين خبر را به أبو طالب رسانيد ، چون أبو طالب اين خبر آسمانى را شنيد جامهء خود را پوشيد ومتوجه مسجد الحرام گرديد ، وچون داخل مسجد شد أكابر قريش را در مسجد مجتمع يافت ، چون ايشان أبو طالب را ديدند با يكديگر گفتند : أبو طالب به تنگ آمده است از حمايت محمد وآمده است كه پسر برادر خود را به ما بدهد ، چون به نزديك ايشان رسيد برخاستند وأو را تعظيم وتكريم بسيار كردند وگفتند : دانستيم كه آمده‌اى با ما مواصلت كنى ورأى خود را با جماعت ما متفق گردانى وپسر برادر خود را به ما بگذارى .\r\nأبو طالب فرمود كه : واللّه براي اين نيامده‌ام وليكن پسر برادرم مرا خبري داده است ومىدانم كه أو دروغ نمىگويد ، أو خبر مىدهد كه حق تعالى ارضه را فرستاده است بر صحيفهء قاطعهء ملعونهء شما كه هر ظلم وجور وقطع رحم كه شما در آن نوشته بوديد همه را پاك كرده است وبغير نام خدا چيزى در آن نگذاشته است پس صحيفة را بفرستيد تا بياورند ، اگر گفتهء أو حق باشد پس از خداوند عالم بترسيد وبرگرديد از جور وستم وقطع رحم ، واگر گفتهء أو دروغ باشد من أو را به شما مىگذارم كه اگر خواهيد أو را بكشيد واگر خواهيد زنده بگذاريد .\r\nايشان گفتند : با ما با انصاف آمده‌اى ؛ وفرستادند وصحيفة را از كعبه به زير آوردند ومهرهاى خود را به حال خود يافتند ، وچون صحيفة را گشودند چنان بود كه حضرت\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 519 .\r\n( 2 ) . دلائل النبوة 2 / 312 ؛ حياة الحيوان الكبرى 1 / 30 .\r\n( 3 ) . سيرهء ابن إسحاق 161 .\r\n","page_name":" 799 ","page_number":799},
  {"content":"\r\n\r\nفرموده بود ، پس قريش سرها را به زير انداختند .\r\nأبو طالب فرمود : اى قوم ! از خدا بترسيد ودست از اين ستم برداريد ؛ وبرگشت به شعب .\r\nپس چند نفر از قريش كه پيشتر از اين نادم شده بودند مانند : مطعم بن عدي وأبو البختري بن هشام وزهير بن اميّه برخاستند وگفتند : ما بيزاريم از آنچه در آن نامه نوشته است ؛ وأكثر قريش با ايشان موافقت كردند ونامه را دريدند ، وأبو جهل هرچند خواست كه حكم نامه باقي باشد نتوانست ، وبني هاشم از شعب بيرون آمدند وبه خانه‌هاى خود رفتند .\r\nبعد از بيرون آمدن از شعب به دو ماه حضرت أبو طالب بيمار شد ، وچون حضرت رسول صلّى اللّه عليه وآله وسلّم به نزد أو آمد وأو را در حال ارتحال ديد گفت : اى عم ! در حال طفوليّت مرا تربيت كردى ودر بزرگى مرا يارى كردى ومرا در يتيمى كفالت نمودى پس خدا تو را از جانب من جزا دهد نيكوترين جزاها واكنون از تو يك كلمه مىخواهم كه ديدهء من روشن شود ( وغرض آن حضرت آن بود كه مردم بدانند كه أو مسلمان شده بوده است وبراي يارى آن حضرت اظهار اسلام نمىكرده است ) پس أبو طالب عليه السّلام كلمه‌اى گفت واظهار اسلام نمود وامانتهاى پيغمبران ووصيتهاى إبراهيم عليه السّلام را كه به أو رسيده بود به حضرت تسليم كرد وبه رحمت ايزدى واصل شد ، پس حضرت با جنازهء أو رفت ومىگريست ومىفرمود كه : اى عمّ من ! صلهء رحم كردى خدا تو را جزاى خير دهد « 1 » .\r\nومشهور آن است كه وفات جناب أبو طالب در سال دهم نبوّت بود ، وبعد از سى وپنج روز « 2 » يا سه روز « 3 » از وفات أبو طالب جناب خديجة به عالم قدس ارتحال نمود ، واز تتابع اين دو مصيبت عظمى حضرت رسول صلّى اللّه عليه وآله وسلّم را اندوه عظيم عارض شد زيرا كه\r\n\r\n\r\n","description":"","footnote":"\r\n( 1 ) . إعلام الورى 51 ؛ قصص الأنبياء راوندى 329 - 330 .\r\n( 2 ) . إعلام الورى 53 .\r\n( 3 ) . قصص الأنبياء راوندى 317 .\r\n","page_name":" 800 ","page_number":800},
  {"content":"\r\n\r\nهر دو وزير ومعين وياور آن حضرت بودند بر رواج اسلام ومؤنس آن حضرت بودند در شدائد .\r\nشيخ طوسي از ابن عياش روايت كرده است كه : وفات أبو طالب در بيست وششم ماه رجب بود « 1 » .\r\nوقطب راوندى روايت كرده است كه : وفات أبو طالب در آخر سال دهم بعثت بود وبعد از آن به سه روز خديجة وفات يافت وحضرت آن سال را « عام الحزن » ناميد يعنى سال اندوه « 2 » .\r\nوابن بابويه روايت كرده است كه : حضرت رسول صلّى اللّه عليه وآله وسلّم داخل شد بر خديجة در وقتي كه أو متوجه سراى باقي بود وفرمود : بر ما گران است آنچه به تو مشاهده مىكنيم اى خديجة ، چون برسى به هووهاى خود سلام مرا به ايشان برسان .\r\nعرض كرد : كيستند آنها يا رسول اللّه ؟\r\nفرمود : مريم دختر عمران ، كلثوم خواهر موسى ، آسيه زن فرعون كه اينها در بهشت با تو زوجهء من خواهند بود .\r\nخديجة عرض كرد كه : مبارك باد يا رسول اللّه « 3 » .\r\nومشهور آن است كه در هنگام وفات ، عمر خديجة شصت وپنج سال بود ، وحضرت أو را در « حجون » دفن كرد وخود داخل قبر شد وأو را سپرد « 4 » .\r\nوكلينى به سند حسن از امام جعفر صادق عليه السّلام روايت كرده است كه : چون أبو طالب به رحمت حق واصل شد جبرئيل بر حضرت رسول صلّى اللّه عليه وآله وسلّم نازل شد وگفت كه : يا محمد ! از مكة بيرون رو كه اكنون تو را در مكة ياورى نيست ؛ وقريش شوريدند بر آن حضرت پس\r\n\r\n\r\n","description":"","footnote":"\r\n( 1 ) . مصباح المتهجد 749 .\r\n( 2 ) . قصص الأنبياء راوندى 317 . ونيز رجوع شود به كشف الغمة 1 / 16 .\r\n( 3 ) . من لا يحضره الفقيه 1 / 139 .\r\n( 4 ) . كشف الغمة 2 / 136 ؛ الإصابة 8 / 103 .\r\n","page_name":" 801 ","page_number":801},
  {"content":"\r\n\r\nگريخت از ايشان وبه جانب كوهى رفت در مكة كه آن را حجون مىگويند « 1 » .\r\nوعياشى از آن حضرت روايت كرده است كه : حضرت رسول صلّى اللّه عليه وآله وسلّم سه سال بعد از بعثت خود را پنهان داشت از كفار قريش در مكة وظاهر نمىشد وبا أو نبود بغير أمير المؤمنين عليه السّلام وخديجة تا آنكه حق تعالى امر كرد أو را كه دين خود را ظاهر كند وپروا نكند از مشركان ، پس آن حضرت ظاهر شد وخود را عرض مىكرد بر قبائل عرب واز ايشان يارى مىطلبيد ، وچون به نزد ايشان مىرفت مىگفتند : تو دروغگوئى از پيش ما برو « 2 » .\r\nوشيخ طبرسى وديگران روايت كرده‌اند كه : بعد از فوت أبو طالب شدت قريش بر حضرت رسول صلّى اللّه عليه وآله وسلّم مضاعف شد وبلاى آن حضرت از ايشان شديد شد ومتوجه طائف گرديد كه حجت الهى را بر ايشان تمام كند ، چون به طائف رسيد سه نفر از أكابر ايشان را كه بزرگان قبيلهء ثقيف بودند ملاقاة كرد وآن هر سه برادر يكديگر بودند ( عبد ياليل ، حبيب ، مسعود ) پسران عمرو ، پس اسلام را بر ايشان عرض كرد وبديهاى قوم خود را به ايشان شكايت كرد واز ايشان يارى طلبيد وايشان جوابهاى ناملايم گفتند آن حضرت را وقوم خود را تحريص بر ايذاى آن حضرت نمودند ، وآن گروه بىسعادت صف كشيدند بر سر راه آن سلطان سرير رسالت وبر هر گروه كه مىگذشت پاى فلك‌پيماى آن سيد أنبياء را به سنگ جفا خسته مىكردند تا آنكه خون از پاهاى مباركش روان شد ودر پناه باغي از باغهاى ايشان در سايهء درختى قرار گرفت ، ناگاه در آن باغ عتبه وشيبه را ديد ، وچون عداوت ايشان را مىدانست از ديدن ايشان ملول گرديد وايشان غلامي داشتند از أهل نينوى كه أو را « عداس » مىگفتند ، طبق انگورى به أو دادند وبراي آن حضرت فرستادند ، چون عداس به خدمت آن حضرت رسيد از أو پرسيد كه : از كدام شهري تو ؟ عداس عرض كرد : از نينوى ؛ حضرت فرمود : از شهر بندهء شايستهء خدا يونس بن متى ، وقصهء يونس عليه السّلام\r\n\r\n\r\n","description":"","footnote":"\r\n( 1 ) . كافى 1 / 449 .\r\n( 2 ) . تفسير عياشى 2 / 253 . ودر آن وهمچنين در بحار بجاى سه سال ، چند سال آمده است .\r\n","page_name":" 802 ","page_number":802},
  {"content":"\r\n\r\nرا براي أو نقل فرمود وأو را به اسلام دعوت نمود ، وآن حضرت هيچ‌كس را حقير نمىشمرد كه تبليغ رسالت به أو ننمايد وشريف ووضيع وبنده وآزاد را به يك نسبت تبليغ رسالت مىنمود .\r\nوچون عداس عالم بود وكتب سالفه را ديده بود وبر علم وكمال وشرافت وخصال آن حضرت مطّلع شد ايمان آورد وبر پاهاى خونين آن رسول امين افتاد ومىبوسيد وبر ديده‌هاى خود مىماليد ، چون به نزد آن دو ملعون برگشت گفتند : چرا براي محمد سجده كردى وهرگز براي ما كه آقاى توئيم چنين نكردى ؟ گفت : بزرگى وجلالت أو را شناختم ودل خود را در محبت أو درباختم ، ايشان خنديدند وگفتند : فريب أو را مخور كه أو بازى دهنده است « 1 » .\r\nوابن شهرآشوب روايت كرده است كه : چون حضرت داخل طايف شد ديد كه عتبه وشيبه بر كرسي نشسته‌اند ، ايشان گفتند : الحال محمد مىآيد ودر پيش ما مىايستد ، چون حضرت به نزديك ايشان رسيد كرسي براي آن حضرت خم شد وايشان از كرسي افتادند ، پس گفتند : سحر تو از أهل مكة عاجز شد اكنون به طائف آمدى « 2 » ؟\r\nوبه روايتي آن است كه : آن حضرت با زيد بن حارثه به جانب طائف رفت در أواخر ماه شوال سال دهم نبوّت وده روز يا پنجاه روز در آنجا ماند ، پس مراجعت فرمود بسوى مكة ، وچون از طائف بيرون آمد در زير درخت انگورى قرار گرفت وفرمود :\r\n« اللّهم انّي اشكو إليك ضعف قوّتي وقلّة حيلتي وهواني على النّاس أنت ارحم الرّاحمين أنت ربّ المستضعفين وأنت ربّي ، إلى من تكلني ؟ إلى بعيد يتجهّمني أو إلى عدوّ ملّكته أمري ؟ ان لم يكن عليّ غضب فلا أبالي ولكنّ عافيتك هي أوسع لي ، أعوذ بنور وجهك الّذي أشرقت له الظّلمات وصلح عليه امر الدّنيا والآخرة من أن ينزل بي غضبك أو يحلّ عليّ سخطك ، لك العتبى حتّى ترضى ولا حول ولا قوّة الّا بك » واين دعا براي رفع\r\n\r\n\r\n","description":"","footnote":"\r\n( 1 ) . إعلام الورى 53 . ونيز رجوع شود به تاريخ طبري 1 / 554 والمنتظم 3 / 13 .\r\n( 2 ) . مناقب ابن شهرآشوب 1 / 172 .\r\n","page_name":" 803 ","page_number":803},
  {"content":"\r\n\r\nشدتها مجرّب است ؛ چون حضرت به « نخله » رسيد حق تعالى گروه جن را فرستاد كه به أو ايمان آوردند « 1 » .\r\nوعلي بن إبراهيم روايت كرده است كه : چون حضرت از طائف برگشت واحرام به عمره بسته بود وخواست كه داخل مكة شود مردى از قريش را ديد كه پنهان به آن حضرت ايمان آورده بود فرستاد به نزد اخنس بن شريق « 2 » وفرمود : أو را بگو كه محمد از تو أمان مىخواهد كه داخل مكة شود در أمان تو وطواف وسعى كند براي عمره ؛ وخود با زيد در غار حرا پنهان شد . چون رسالت رسول خدا صلّى اللّه عليه وآله وسلّم را به أو رسانيد گفت : من از قريش نيستم وحليف ايشانم ومىترسم أمان مرا قبول نكنند وعارى گردد براي من ؛ پس حضرت أو را به نزد سهيل بن عمرو فرستاد واز أو أمان طلبيد ، أو نيز قبول نكرد ؛ پس به نزد مطعم بن عدي فرستاد ، مطعم گفت كه : بگو تو را أمان دادم داخل مكة شو وهر چه خواهى بكن ؛ ومطعم فرزندان ودامادها وبرادر خود طعيمه را امر كرد كه اسلحهء خود را بردارند وگفت : من محمد را أمان داده‌ام ، در دور كعبه باشيد وأو را حراست نمائيد تا طواف وسعى بكند وايشان ده نفر بودند ، چون حضرت داخل مسجد شد أبو جهل لعين گفت : اى گروه قريش ! اينك محمد تنها آمده است وياور أو مرده است بيائيد وهر چه خواهيد به أو بكنيد ، طعيمه چون اين سخن را شنيد گفت : سخن مگو كه برادرم أو را أمان داده است ، أبو جهل به نزد مطعم آمد وگفت : به دين محمد درآمده‌اى ؟ گفت : به دين أو در نيامده‌ام ليكن أو را أمان داده‌ام .\r\nچون حضرت از طواف وسعى فارغ شد ومحل گرديد به نزد مطعم بن عدي آمد وفرمود : اى أبو وهب ! أمان دادى ونيكى كردى ، اكنون از أمان تو بيرون مىروم ، مطعم گفت : چرا در أمان من نمىباشى كه قريش به تو آسيبى نرسانند ؟ حضرت فرمود :\r\nنمىخواهم كه بيش از يك روز در أمان مشركي بمانم ؛ پس مطعم ندا كرد : محمد از أمان\r\n\r\n\r\n","description":"","footnote":"\r\n( 1 ) . بحار الأنوار 19 / 22 به نقل از المنتقى في مولود المصطفى . ونيز رجوع شود به تاريخ طبري 1 / 554 - 555 .\r\n( 2 ) . در مصدر « اخنس بن شريف » مىباشد .\r\n","page_name":" 804 ","page_number":804},
  {"content":"\r\n\r\nمن بيرون رفت « 1 » .\r\nپس حضرت در هر موسم قبائل عرب را دعوت به اسلام مىنمود وبه نزد قبائل عرب در خانه‌هاى ايشان مىرفت وايشان را دعوت مىكرد ؛ وگويند : در اين سال آن حضرت عايشه وسوده دختر زمعه را به عقد خود درآورد « 2 » .\r\nوعلي بن إبراهيم روايت كرده است كه : أسعد بن زراره وذكوان بن عبد قيس كه از قبيلهء خزرج بودند در موسمى از مواسم عرب براي عمرهء رجب بسوى مكة آمدند وسألها بود كه در ميان أوس وخزرج نائرهء فتنه وقتال اشتعال داشت ، ودر آن زودى غزوهء « بعاث » « 3 » ميان ايشان شده بود وأوس بر خزرج غالب شده بودند وايشان آمده بودند كه با قريش هم سوگند شوند وايشان را ياور خود گردانند در دفع أوس ؛ وأسعد صديق وآشناى عتبة بن ربيعه بود ، چون به مكة آمد به خانهء عتبه فرود آمد وگفت : ميان ما وأوس جنگ عظيمى شد وايشان بر ما غالب شدند وآمده‌ايم كه با شما هم سوگند شويم در دفع ايشان .\r\nعتبه گفت : ديار ما از ديار شما دور است وما الحال به شغلى گرفتاريم كه به كار ديگرى نمىتوانيم پرداخت .\r\nپرسيد : شغل شما چيست وحال آنكه شما در حرميد وحرم شما محلّ ايمنى است ؟\r\nعتبه گفت : مردى در ميان ما بيرون آمده است ودعوى مىكند كه رسول خداست وعقلهاى ما را به سفاهت نسبت مىدهد وخدايان ما را دشنام مىدهد وجوانان ما را بد راه مىكند .\r\nأسعد گفت : از شماست يا از غير شما ؟\r\nعتبه گفت : از ماست واز بهترين ماست ، فرزند عبد اللّه بن عبد المطّلب است واز همهء ما شريفتر ونجيبتر وعظيمتر است .\r\n\r\n\r\n","description":"","footnote":"\r\n( 1 ) . إعلام الورى 54 - 55 به نقل از علي بن إبراهيم . ونيز رجوع شود به تاريخ طبري 1 / 555 .\r\n( 2 ) . بحار الأنوار 19 / 23 به نقل از المنتقى في مولود المصطفى .\r\n( 3 ) . در إعلام الورى « بغاث » ذكر شده است .\r\n","page_name":" 805 ","page_number":805},
  {"content":"\r\n\r\nچون أوس وخزرج هميشه از يهودان بنى قريظة وبنى النضير وبنى قينقاع كه در ميان ايشان بودند مىشنيدند كه در اين أوان مىبايد پيغمبرى از مكة بيرون آيد وبسوى مدينه هجرت نمايد وعرب را بسيار بكشد ، أسعد از استماع سخنان عتبه در خاطرش افتاد كه همان پيغمبر خواهد بود كه ايشان مىگفتند ، پرسيد كه : أو در كجاست ؟\r\nعتبه گفت : در حجر إسماعيل نشسته است وايشان در درّه مىباشند وبيرون نمىآيند مگر در موسمها ، وگوش مده به سخن أو وبا أو سخن مگو كه أو جادوگر است وبه جادوى سخن خود دلهاى مردم را مىربايد ؛ واين در هنگامى بود كه بني هاشم هنوز در شعب أبى طالب محصور بودند .\r\nأسعد گفت كه : من به عمره آمده‌ام والبتة مىبايدم به مسجد رفت براي طواف .\r\nعتبه گفت : پنبه در گوشهاى خود پر كن تا سخن أو را نشنوى .\r\nپس أسعد پنبه در گوشهاى خود گذاشت وداخل مسجد شد وحضرت با گروهى از بني هاشم در حجر إسماعيل نشسته بود ، چون مشغول طواف شد واز پيش آن جناب گذشت رسول خدا صلّى اللّه عليه وآله وسلّم نظري بسوى أو كرد وتبسّم نمود ، وچون يك شوط طواف كرد در شوط دوم در خاطر خود گفت كه : از من جاهل‌تر كسى نمىباشد ، چنين خبري در مكة باشد ومن حقيقت اين خبر را معلوم نكرده به مدينه روم روا نيست ؛ پس پنبه را از گوش خود بيرون آورد وچون به حضرت رسيد گفت : « أنعم صباحا » واين تحيّت ايشان بود .\r\nرسول خدا صلّى اللّه عليه وآله وسلّم سر برداشت وبه أو نظر كرد وفرمود كه : خدا از اين بهتر تحيّتى به ما داده است كه آن تحيّت أهل بهشت است « السّلام عليكم » .\r\nأسعد گفت : ما را بسوى چه چيز دعوت مىكنى ؟\r\nفرمود كه : شما را مىخوانم بسوى شهادت به وحدانيّت خدا وپيغمبرى من وبه آنكه شرك به خدا نياوريد ، وبا پدر ومادر نيكى كنيد ، وفرزندان خود را از بيم پريشانى نكشيد ، وگناهان ظاهر وپنهان را ترك كنيد ، وكسى را به ناحق مكشيد ، ونزديك مال يتيم نرويد مگر به وجهي كه نيكوتر باشد تا به حدّ بلوغ ورشد برسد ، وكيل وترازو را تمام بدهيد وكم نكنيد ، وچون سخنى گوئيد به عدالت وراستى بگوئيد ورعايت جانبي مكنيد\r\n\r\n","description":"","footnote":"","page_name":" 806 ","page_number":806},
  {"content":"\r\n\r\nهرچند خويش شما باشند ، وبه پيمانهاى خدا وفا كنيد ، اين وصيّتها است كه خدا شما را كرده است شايد متذكر شويد .\r\nچون أسعد اين سخنان را شنيد نور ايمان در دلش درآمد وسعادت أزلي أو را دريافت وگفت : شهادت مىدهم كه خدائى بجز خداوند يگانه نيست وشهادت مىدهم كه تو رسول خدائى ، يا رسول اللّه ! پدر ومادرم فداى تو باد من از أهل مدينه‌ام از قبيلهء خزرج وميان ما وقبيلهء أوس ريسمانهاى گسيخته يعنى پيمانها شكسته است اگر خدا آنها را به سبب تو پيوند كند وما بين ايشان را به اصلاح آورد هيچ‌كس از تو عزيزتر نخواهد بود در ميان ما ، وهمراه من يكى از قوم ما هست اگر أو هم در اين امر داخل شود اميدواريم كه خدا امر ما را در باب تو تمام گرداند ، بخدا سوگند كه ما پيشتر خبر تو را از يهود مىشنيديم وبشارت مىدادند ما را به آمدن تو وخبر مىدادند ما را از صفت تو واميدواريم كه ديار ما محلّ هجرت تو باشد زيرا كه يهود ما را چنين خبر مىدادند وشكر مىكنيم خداوندى را كه مرا توفيق داد كه به خدمت تو رسيدم ، واللّه كه من براي آن آمده بودم كه از قريش سوگندى بگيرم وخدا از آن بهتر براي من ميسّر گردانيد .\r\nپس ذكوان آمد وأسعد گفت : اين است آن پيغمبرى كه يهود ما را به آن بشارت مىدادند وما را به صفات أو خبر مىدادند ، پس أو نيز ايمان آورد وگفتند : يا رسول اللّه ! كسى را با ما بفرست كه تعليم قرآن نمايد به ما ومردم را بخواند بسوى دين اسلام ؛ حضرت ، مصعب بن عمير را با ايشان فرستاد - وأو جوانى بود كم سال وبه ناز ونعمت پرورش يافته وپدر ومادرش أو را بسيار گرامى مىداشتند وهرگز از مكة بيرون نرفته بود ، وچون مسلمان شد پدر ومادرش أو را جفا كردند واز خود دور كردند وبا آن جناب در شعب مىبود وحالش بسيار متغير شده بود وتحمل شدتها بر أو دشوار بود وبسيارى از قرآن واحكام الهى فرا گرفته بود - پس أسعد وذكوان با مصعب متوجه مدينه شدند وچون به قوم خود رسيدند خبر آن جناب را ذكر كردند وأوصاف آن جناب را بيان كردند واز هر قبيله‌اى يك نفر ودو نفر مسلمان مىشدند ، ومصعب در خانهء أسعد مىبود وهر روز بيرون مىآمد وبر مجالس قبيلهء خزرج مىگرديد وايشان را بسوى اسلام دعوت مىنمود وجوانان أجابت أو\r\n\r\n","description":"","footnote":"","page_name":" 807 ","page_number":807},
  {"content":"\r\n\r\nمىنمودند .\r\nوعبد اللّه بن أبي در آن وقت بزرگ خزرج بود ، وأوس وخزرج هر دو اتفاق كرده بودند كه أو را بر خود أمير گردانند به اعتبار شرافت وسخاوتى كه داشت واكليلى براي أو ساخته بودند وانتظار دانه‌اى مىكشيدند كه در ميان آن نصب كنند ، وأوس به اين نسبت به امارت أو راضى شده بودند با آنكه از قبيلهء ايشان نبود زيرا كه أو در جنگ بعاث با خزرج خروج نكرد وگفت : اين ظلم است از شما بر أوس .\r\nوچون أسعد به مدينه آمد وخبر آن حضرت منتشر شد امر پادشاهى وامارت عبد اللّه متزلزل شد وبه اين سبب سعى در ابطال اين امر مىنمود ، پس أسعد به مصعب گفت كه : خالوى من سعد بن معاذ از رؤساى أوس است ومرد شريف عاقلى است وقبيلهء عمرو بن عوف أو را أطاعت مىنمايند اگر أو مسلمان شود كار ما تمام مىشود ، بيا تا برويم به محلهء ايشان ؛ پس مصعب با أسعد به محلهء سعد بن معاذ آمد وبر سر چاهى از چاههاى ايشان نشستند وجمعى از جوانان بر دور ايشان گرد آمدند ومصعب قرآن را بر ايشان خواند ، وچون اين خبر به سعد بن معاذ رسيد أسيد بن حضير را كه از اشراف ايشان بود گفت كه : شنيده‌ام كه أسعد با اين مرد قرشي به محلهء ما آمده است وجوانان ما را فاسد مىكند برو وأو را نهى كن از اين امر . چون أسيد پيدا شد أسعد به مصعب گفت كه :\r\nاين مرد شريف بزرگى است واگر در امر ما داخل شود اميدوارم كه كار ما تمام شود ، وچون أسيد به نزديك ايشان رسيد به أسعد گفت كه : خالوى تو مىگويد كه : در مجالس ما ميا وجوانان ما را فاسد مگردان واز أوس بر خود بترس ، مصعب گفت : بنشين تا ما امر خود را بر تو عرض نمائيم اگر بپسندى داخل شو در آن واگر خواهى ما از محلهء شما بيرون مىرويم ، چون أسيد نشست ومصعب سوره‌اى از قرآن بر أو خواند نور اسلام خانهء دلش را روشن كرد وپرسيد : كسى كه داخل اين امر مىشود چه‌كار مىكند ؟ گفت :\r\nغسل مىكند ودو جامهء پاك مىپوشد وشهادتين مىگويد ودو ركعت نماز مىكند ، پس أسيد خود را با جامه در چاه افكند وغسل كرد وبيرون آمد وجامه‌هاى خود را فشرد وگفت : شهادت را بر من عرض كن ، پس كلمهء « لا إله إلّا اللّه ومحمّد رسول اللّه » گفت\r\n\r\n","description":"","footnote":"","page_name":" 808 ","page_number":808},
  {"content":"\r\n\r\nودو ركعت نماز ادا كرد وبه أسعد گفت كه : الحال مىروم كه خالوى تو را به هر حيله كه باشد براي تو بفرستم .\r\nچون أسيد نيك اختر در برابر آن سعد أكبر پيدا شد سعد گفت : سوگند ياد مىكنم كه أسيد به روى ديگر مىآيد بغير آن رو كه از پيش ما رفت ، پس أسيد سعد را به هر حيله كه بود برداشت وبه نزد مصعب آورد ومصعب سورهء « حم تنزيل من الرحمن الرحيم » را بر أو خواند ، همين كه مصعب از سوره فارغ شد نور ايمان در جبين آن سعادتمند ساطع گرديد ، پس سعد به خانهء خود فرستاد ودو جامهء پاك طلبيد وغسل كرد وشهادت گفت ودو ركعت نماز ادا كرد ودست مصعب را گرفت وبه خانهء خود برد وگفت : امر خود را ظاهر كن واز هيچ‌كس پروا مكن ، پس سعد آمد ودر ميان قبيلهء بنى عمرو بن عوف ايستاد وايشان را به آواز بلند ندا كرد كه : اى فرزندان عمرو بن عوف ! هيچ مرد وزن باكره وشوهردار وپير وجوان وكودك نماند مگر آنكه بيرون آيد كه امروز روزى نيست كه كسى در پرده وحجاب باشد ، چون همه جمع شدند گفت : حال من در ميان شما چگونه است ؟\r\nگفتند : تو بزرگ مائي وهرچه مىفرمائى أطاعت مىكنيم وهيچ امر تو را رد نمىكنيم آنچه مىخواهى بفرما .\r\nسعد گفت : سخن گفتن مردان وزنان وكودكان شما همه بر من حرام است تا گواهى دهيد به وحدانيّت خدا وبه پيغمبرى محمد رسول خدا ، وحمد مىكنم خداوندى را كه ما را به اين نعمت گرامى داشت واين همان پيغمبر است كه يهود ما را خبر مىدادند ، پس در آن روز همهء آن قبيله مسلمان شدند واسلام در ميان هر دو قبيلهء خزرج وأوس رواج بهم رسانيد واشراف هر دو قبيله مسلمان شدند زيرا كه همه از يهود أوصاف آن حضرت را شنيده بودند .\r\nپس مصعب حقيقت حال را به خدمت حضرت رسول صلّى اللّه عليه وآله وسلّم عرض كرد وآن حضرت مردم را مرخص فرمود كه هركه مسلمان شده است وقوم أو را شكنجه وآزار مىرسانند بروند به جانب مدينه ، پس يك يك از ايشان مىگريختند وبه مدينه مىآمدند ، وهركه از\r\n\r\n","description":"","footnote":"","page_name":" 809 ","page_number":809},
  {"content":"\r\n\r\nايشان داخل مدينه مىشد أوس وخزرج ايشان را به خانه مىبردند واكرام مىكردند وايشان را بر خود اختيار مىكردند « 1 » .\r\nوبعضي روايت كرده‌اند كه : بعد از بيرون آمدن از شعب در سال يازدهم نبوّت حضرت شش نفر از قبيلهء خزرج را مشاهده كرد كه ايشان أسعد بن زراره وعون بن الحرث ورافع بن مالك وقطبة بن عامر وعقبة بن عامر وجابر بن عبد اللّه بودند واز ايشان پرسيد كه :\r\nشما كيستيد ؟ گفتند : ما از قبيلهء خزرجيم ، فرمود كه : ساعتي نمىنشينيد كه با شما سخن گويم ؟ ايشان نشستند وحضرت اسلام را بر ايشان عرض نمود وقرآن مجيد بر ايشان خواند ، چون آثار صدق در بيان آن حضرت يافتند به يكديگر گفتند كه : اين همان پيغمبر است كه يهود ما را خبر مىدادند بايد ما سبقت بگيريم وپيش از ساير قوم خود به أو ايمان آوريم ، پس ايمان آوردند وبه مدينه برگشتند وذكر آن حضرت در مدينه منتشر شد .\r\nوچون سال دوازدهم شد دوازده نفر از أنصار آمدند وبا آن حضرت نزد عقبه بيعت كردند واين بيعت عقبهء أولى است ، وموافق اين روايت در اين سال حضرت مصعب بن عمير را به ايشان فرستاد كه مسائل دين وقرآن تعليم ايشان نمايد وايشان را به دين اسلام دعوت نمايد « 2 » .\r\nودر موسم ديگر در سال سيزدهم نبوّت جماعت بسيار از قبيلهء أوس وخزرج از مسلمانان وكفار به قصد ملازمت رسول مختار صلّى اللّه عليه وآله وسلّم با حاج به مكة آمدند وحضرت رسول صلّى اللّه عليه وآله وسلّم به نزد ايشان آمد وفرمود كه : آيا حمايت من مىكنيد كه من كتاب خدا را بر شما بخوانم ومسلمان شويد وثواب شما بهشت باشد ؟ گفتند : آرى يا رسول اللّه هر پيمان كه خواهى از براي خود واز براي پروردگار خود بگير ، حضرت فرمود كه : وعده‌گاه ما وشما گردنگاه منى است در شب دوازدهم ؛ پس چون افعال حج را بجا آوردند وبه منى برگشتند أنصار جمع شدند ومسلمان بسيار در ميان ايشان بود وأكثر ايشان هنوز\r\n\r\n\r\n","description":"","footnote":"\r\n( 1 ) . إعلام الورى 55 به نقل از علي بن إبراهيم ؛ قصص الأنبياء راوندى 332 .\r\n( 2 ) . بحار الأنوار 19 / 23 به نقل از المنتقى في مولود المصطفى .\r\n","page_name":" 810 ","page_number":810},
  {"content":"\r\n\r\nمشرك بودند وعبد اللّه بن أبي لعنه اللّه در ميان ايشان بود ، پس حضرت در روز دوم منى يعنى روز يازدهم ايشان را گفت كه : همه در خانهء عبد المطّلب كه بر عقبه واقع است جمع شويد امّا يك يك بيائيد وكسى را از خواب بيدار مكنيد ، وحضرت در خانهء عبد المطّلب فرود آمده بود وأمير المؤمنين عليه السّلام وحمزه وعباس با آن حضرت بودند وچون شب شد هفتاد نفر از أوس وخزرج در آن خانه جمع شدند - وبه روايتي هفتاد وسه مرد ودو زن بودند « 1 » - وچون حضرت ايشان را به اسلام دعوت نمود وبر اسلام وعدهء بهشت فرمود أسعد بن زراره وبراء بن معرور وعبد اللّه بن حزام گفتند : يا رسول اللّه ! شرط كن براي خود وپروردگار خود هرچه خواهى ، حضرت فرمود : شرط مىكنم كه مرا محافظت نمائيد از آنچه جانهاى خود را از آن محافظت مىنمائيد وأهل بيت مرا محافظت نمائيد از آنچه أهل بيت وأولاد خود را از آن محافظت مىنمائيد ، گفتند : هرگاه چنين كنيم براي ما چه خواهد بود ؟ فرمود كه : بهشت از براي شما خواهد بود ودر دنيا مالك عرب خواهيد شد وعجم شما را أطاعت خواهند كرد وملوك وامرا خواهيد بود ، گفتند : راضى شديم .\r\nپس عباس بن نضله كه از قبيلهء أوس بود برخاست وگفت : اى گروه أوس وخزرج ! مىدانيد كه بر چه چيز اقدام مىنمائيد ؟ بر جنگ عرب وعجم وبر محاربهء پادشاهان روى زمين ، اگر مىدانيد كه هرگاه به أو مصيبتى برسد أو را خواهيد گذاشت ويارى أو نخواهيد كرد پس أو را فريب مدهيد وبگذاريد كه در بلاد خود باشد زيرا كه هرچند قوم آن حضرت مخالفت أو كرده‌اند وليكن باز عزيز ومنيع است در ميان ايشان وكسى را قدرت آن نيست كه به أو ضررى برساند ؛ پس عبد اللّه بن حزام وأسعد بن زراره وأبو الهيثم بن تيهان گفتند : تو را چه‌كار است به سخن گفتن ؟ يا رسول اللّه ! خون ما فداى خون توست وجان ما فداى جان توست هر شرط كه خواهى براي پروردگار خود\r\n\r\n\r\n","description":"","footnote":"\r\n( 1 ) . در مورد « هفتاد نفر » رجوع شود به إعلام الورى 59 وسيرهء ابن كثير 2 / 195 ؛ ودر مورد « هفتاد وسه مرد ودو زن » رجوع شود به مناقب ابن شهرآشوب 1 / 232 ودلائل النبوة 2 / 455 .\r\n","page_name":" 811 ","page_number":811},
  {"content":"\r\n\r\nوبراي خود بكن ، پس حضرت فرمود كه : دوازده نفر از ميان خود جدا كنيد كه كفيل شما وسركردهء شما باشند چنانكه موسى عليه السّلام دوازده نقيب در ميان بني إسرائيل مقرر فرمود ، گفتند : هركه را مىخواهى اختيار كن ، پس جبرئيل تعيين نقبا كرد وحضرت به فرمودهء جبرئيل نه نفر از خزرج اختيار كرد : أسعد بن زراره وبراء بن معرور وعبد اللّه بن حزام پدر جابر ورافع بن مالك وسعد بن عباده ومنذر بن عمرو وعبد اللّه بن رواحه وسعد بن ربيع وعبادة بن صامت ؛ وسه نفر از أوس : أبو الهيثم بن تيهان وأسيد بن حضير وسعد بن خيثمة .\r\nوچون با حضرت بيعت كردند إبليس نزد عقبه ندا كرد كه : اى گروه قريش وساير عرب ! محمد با أوس وخزرج در عقبه‌اند وبا أو بيعت مىنمايند كه با شما جنگ كنند .\r\nچون قريش اين ندا را شنيدند به هيجان آمدند واسلحه برداشتند ومتوجه عقبه شدند ، پس حضرت أنصار را فرمود كه : پراكنده شويد .\r\nگفتند : يا رسول اللّه ! اگر مىفرمائى الحال شمشير مىكشيم وبا ايشان جنگ مىكنيم .\r\nحضرت فرمود كه : خدا مرا هنوز رخصت محاربهء ايشان نداده است .\r\nگفتند : يا رسول اللّه ! با ما بيرون مىآئى ؟\r\nفرمود كه : منتظر امر الهىام .\r\nچون قريش با جمعيت تمام آمدند حمزه عليه السّلام شمشير خود را كشيد وحضرت أمير المؤمنين عليه السّلام شمشير كشيد وهر دو بر عقبه ايستادند .\r\nچون قريش به عقبه رسيدند وحمزه را ديدند گفتند : اين چه امر است كه براي آن جمع شده‌ايد ؟\r\nحمزه گفت : اجتماعي نيست وبخدا سوگند هركه بالا مىآيد از عقبه گردنش را مىزنم .\r\nپس قريش برگشتند ودر روز عبد اللّه بن أبي را ديدند وگفتند : شنيديم كه قوم تو با محمد بيعت كرده‌اند بر جنگ ما ، وچون عبد اللّه خبر نداشت وأو را مطّلع نكرده بودند سوگند خورد كه چنين نيست وايشان تصديق أو كردند ، وأنصار بسوى مدينه برگشتند\r\n\r\n","description":"","footnote":"","page_name":" 812 ","page_number":812},
  {"content":"\r\n\r\nوانتظار قدوم ميمنت لزوم آن حضرت مىكشيدند .\r\nمؤلف گويد : آنچه مذكور شد موافق روايت علي بن إبراهيم وشيخ طبرسى وقطب راوندى وابن شهرآشوب وجمعى ديگر از معتمدين أصحاب است وروايت بعضي بر بعضي داخل است « 1 » . [ تصوير نسخه خطى 
  ]\r\n\r\n\r\n","description":"","footnote":"\r\n( 1 ) . تفسير قمى 1 / 272 ؛ إعلام الورى 59 ؛ قصص الأنبياء راوندى 334 ؛ مناقب ابن شهرآشوب 1 / 232 .\r\n","page_name":" 813 ","page_number":813},
  {"content":"\r\n . \r\n","description":"","footnote":"","page_name":" 814 ","page_number":814},
  {"content":"\r\n . \r\n","description":"","footnote":"","page_name":" 815 ","page_number":815},
  {"content":"\r\n . \r\n\r\n","description":"","footnote":"","page_name":" 816 ","page_number":816}
  ]