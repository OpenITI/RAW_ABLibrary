[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nإنما يريد الله ليذهب عنكم الرجس أهل\r\nالبيت ويطهركم تطهيرا\r\nاحزاب / 33\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nانسان كامل\r\nيا\r\nشاه مردان\r\nمتن سخنرانى\r\nحضرت آيت الله العظمى محسنى\r\nبه مناسبت شهادت اميرالمؤمنين حضرت على ( عليه السلام )\r\nرمضان 1433 ه‍ ق\r\nحوزه علميه خاتم النبيين ( ص )\r\nتابستان 1392\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nحوزه علميه خاتم النبيين ( ص )\r\nنام كتاب : انسان كامل يا شاه مردان\r\nسخنرانى حضرت آيت الله العظمى محسنى ( مدظله ) به مناسبت شهادت حضرت اميرالمؤمنين على ( عليه السلام )\r\nتاريخ چاپ : تابستان 1392\r\nتعداد : 2000 نسخه\r\nناشر : حوزه علميه خاتم النبيين ( ص ) ، بخش تحقيقات مدرسه ام المؤمنين خديجة الكبرى ( س )\r\nEmail : khaatamkabul @ yahoo . com\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n\r\n\r\nمقدمه\r\nيكى از جوانان متدين كه دوره جوانى خود را در خدمت فرهنگ دينى صرف مىكند اوراقى را در برج ثور 1392 برايم آورد و گفت كه ازكست سخنرانى شما پياده كرده ام ، و از اينجانب خواست آن را ملاحظه و اصلاح نمايم .\r\nفقير آنها را مطالعه و اصلاح و حتى مقدار بسيار كمى اضافه نمودم و تا جايى كه ممكن بود متن را از خصوصيات سخنرانى به شكل نوشتارى در آوردم كه مطالعه آن براى خوانندگان عزيز راحت تر باشد .\r\nاحاديث اين كتاب بر دو گونه است :\r\n- احاديثى كه از كتب شيعه نقل شده است .\r\n- احاديثى كه از كتب اهل سنت نقل شده و شماره هم دارد .\r\n- احاديث اولى كه از طريق شيعه نقل شده گاهى اسناد آنها معتبر است و گاهى معتبر نيست ، آنجا كه اسناد آنها معتبر نباشد متون آنها را به نحو واقعه تاريخى ذكر كرده ام و البته كه نسبت يك مطلب به فعل و يا قول رسول اكرم ( صلى الله عليه و آله ) بدون احراز اعتبار سند يا بدون قرينه جايز نيست .\r\n-\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nدر اين مقدمه نگارنده تصريح مى نمايد كه پاره اى از اين روايات سند معتبر ندارد تا بدين وسيله مسئوليت شرعى را در فرض عدم صحت واقعه ، از خود رفع نموده باشد . و الله غفور كريم .\r\nكلام اخير اينكه ولادت مبارك سردار اولياء و سرور اتقياء و خيرالاوصياء حضرت على ( عليه السلام ) به قول مشهور بين علماء ، 13 رجب و مجروح شدن ايشان در مسجد كوفه در هنگام نماز صبح 19 رمضان به ضربت ابن ملجم خارجى لعنه الله - بر سر مقدس شان و شهادت آنحضرت در اواخر شب 21 رمضان بوده است .\r\n برق شمشير درخشيد و از آن * خرمن دانش و تقوا همه سوخت\r\nنغمه فزت و رب الكعبه * آتشى در دل محراب افروخت \r\nو سلام عليه يوم وُلِدَ ويوم استُشهِدويوم يبعثُ حيا\r\nكابل ؛ 12 / 2 / 1392\r\nحوزه علميه خاتم النبيين ( ص )\r\nمحمد آصف محسنى\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nعمر بابركت على بن ابيطالب ( ع ) همانند عمر پيغمبر اكرم ( ص ) شصت و سه سال بوده است ، فاطمه بنت اسد ، مادر مكرمه و مخدره اميرالمؤمنين ، هم مادر على و هم به منزله مادر پيغمبر اكرم ( ص ) است .\r\nعبدالله ، پدر گرامى رسول اكرم ( ص ) در سفرى كه به مدينه داشت از دنيا رفت و پيامبر اسلام از به دو تولد از نعمت ديدار پدر محروم شد ، حضرت آمنه ( س ) مادر گرامى پيامبر هم مدتى بعد از ولادت او از دنيا رفت ، لذا عبدالمطلب ، محمد ( ص ) نواده ارجمند خود و يتيم عبدالله و آمنه را در دوران شيرخوارگى به حليمه سعديه سپرد و بعد از مدتى او نيز فوت كرد و تمام زحمت نگهدارى از پيغمبراكرم ( ص ) و نقش مادر او را فاطمه بنت اسد مادر على ( ع ) به عهده گرفت .\r\nدر بين پسران عبدالمطلب ، عبدالله و ابوطالب از يك مادر و ديگران از مادران مختلف بودند . خداوند تمام\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nخانواده ابوطالب على الخصوص خود ابوطالب ، فاطمه بنت اسد - مادر على - و على را براى رسول خدا ( صلى الله عليه و آله ) مايه رحمت و بركت قرار داد .\r\nاميرالمؤمنين ( عليه السلام ) طبق مشهور ومعروف در خانه كعبه به دنيا آمد ، از همان موقع نام اميرالمؤمنين را « اسدالله » گذاشتند و اين يك لقب بى جهت و بى دليل نيست ، در بنى هاشم بر دو نفر نام « اسدالله » گذاشته شد : يكى حمزه سيدالشهداء و ديگرى هم اميرالمؤمنين على ( ع ) . چون خيلى شجاع بودند .\r\nيك افغانى كه تقريبا ده سال است در عربستان سعودى كار مىكند و همانجا سكونت دارد روزى در مكه براى من حكايت كرد كه بعضى از مسئولين سعودى مى گويند : از قديم الايام يك تخته سنگ در « مستجار » تَرَك خورده است و درز دارد كه ما هركارى كرديم و چندين بار سنگ را عوض كرديم و سنگى سالم به جاى آن قرار داده و به هر چاره اى متوسل شديم تا اين درز و شكاف را بر طرف كنيم ، موفق به اين كار نشديم .\r\nآنهايى كه به حج مشرف شده اند ، حتماً « مستجار » را ديده اند و مستحب است كه حاجى آن را لمس كند و در احاديث ما آمده است كه خوب است بدن خود را به آن ديوار بچسبانيم . اتفاقا اين نقطه هميشه شلوغ است و سنگ ديوار مستجار از زمانى كه من مكه رفته ام - از بيست يا\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nسى سال پيش - درز و شكاف دارد و اين طور هم نبوده كه دولت عربستان به فكر ترميم آن نباشد ، بلكه تلاش كرده تا آن را تعمير كند اما نتوانسته است و هركارى هم كرده اند و هرچه متخصصين را آورده اند تا چاره اى براى اين كار پيدا كنند تا جلوى ترك خوردن و شكافتن مجدد اين سنگ را بگيرند ، موفق نشده اند ! شما چه فكر مى كنيد ؟\r\nاينجا همان جايى است كه به نقل تاريخ ، فاطمه بنت اسد ، مادر مخدره اميرالمؤمنين ( عليه السلام ) و زوجه مكرمه ابوطالب از همين نقطه وارد خانه كعبه شد و وجود نازنين على پاى در اين عالم نهاد . بعد از اين واقعه ، سيل چندين مرتبه خانه كعبه را تخريب كرده است و مجددا آن را تعمير كرده اند لكن اين درز از بين نرفته و با وجود همه تلاشها از بين نمى رود ، سنگ صحيح وسالم را بجاى سنگ شكسته و تَرَك خورده نصب مى كنند ، بعد از چند روز مى بينند كه درز پيدا كرده است تا اين علامت پنهان نشود و باقى بماند . واقعا عجيب است كه اين مسأله اصلاح شدنى نيست .\r\nاين مسأله تنها به عنوان يك نكته بيان شد . اما خانواده ابوطالب ، على الخصوص خود ابوطالب ، على ( ع ) و مادرش فاطمه بنت اسد در تمام طول حيات مطهر رسول خدا ( ص ) حامى ، پشتيبان ، سرباز و فدايى او و هرسه نفرشان نسبت به پيغمبر اكرم ( ص ) مخلص و فداكار بودند ؛ ابوطالب در مكه تا\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nآخرين لحظه حياتش از پيامبر دفاع كرد و از هنگامى كه او از دنيا رفت ، پيامبر نتوانست در مكه بماند و به مدينه هجرت نمود . خداوند ابوطالب را سپر دفاعى پيامبر اسلام ( ص ) در مكه قرار داده بود .\r\nفاطمه بنت اسد تا آنجا نسبت به پيامبرعلاقه و محبت داشت كه در زمان طفوليت او ، گاهى اوقات سهم غذاى بچه هاى خود را به پيغمبر اسلام مى داد ! درحاليكه پيامبر پسر برادر شوهر او بود ، فاطمه بنت اسد با اين يتيم عبدالله اين گونه رفتار مى كرد . چه كسى تا اين حد فداكارى مىكند كه بچه هاى خود را گرسنه نگه دارد ولى پسر برادر شوهر خود را از سهم غذاى آنان سير نمايد ؟ ! اين ايثار و فداكارى را فاطمه بنت اسد ، مادر على در حق پيامبر اسلام ( ص ) انجام داد و محمد ( ص ) را خيلى دوست ميداشت ، ظاهرا ابوطالب به او فهمانده بود كه اين بچه يك انسان معمولى نيست ، او در آينده به نبوت خواهد رسيد و سرنوشت جهان بشريت را دگرگون خواهد ساخت . لذا فاطمه بنت اسد بى نهايت به او علاقه داشت و وقتى كه فاطمه بنت اسد از بيم فشار قبر نزد پيامبر شكايت كرد و از آن حضرت طلب كمك وشفاعت نمود ، بعد از وفات او ، به قولى پيغمبر درون قبر فاطمه بنت اسد رفت تا فشار قبر از او برداشته شود . خلاصه اينكه فاطمه بنت اسد براى پيغمبر اسلام ( ص ) خيلى زحمت كشيد و ايثار و فداكارى نمود .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nعلى بن ابيطالب ( عليه السلام ) در چنين خانه اى به دنيا آمد كه پدر و مادرش عاشق و دلباخته پيغمبر بودند و از جانب ديگر هر دو پناهگاه و تكيه گاه پيامبر در سختى ها و مشكلات ابلاغ رسالت بودند و على در چنين خانواده و از چنين پدر و مادرى متولد گرديد و در همان محيط بزرگ شد و او نيز يك سرباز جانباز پيغمبر اسلام ( ص ) بود بويژه كه بعدا على به خانه آنحضرت رفت و تربيت دائمى آن حضرت ( ص ) نصيب او شد .\r\nدرهمان دوران طفوليت و خردسالى وقتى كه مى ديد مشركان و ظالمان مكه ، پيامبر را سنگ باران مى كنند و على اين قدرت را در خود نمى ديد كه با مردان يا جوانان بزرگتر از خود پنجه در پنجه افكند و با مشت و لگد از پيامبر دفاع كند ، آنقدر دلسوز و عاشق پيامبر بود كه ديدن آزار او برايش غيرقابل تحمل بوده در نتيجه مى رفت و كسانى كه پيامبر را با سنگ مى زدند يا آزار مى دادند ، آنها را دندان ميگرفت و با چنگ و دندان از وجود پيغمبر دفاع مى كرد ، چون خوب مى فهميد كه از دستهاى كوچك او كارى بر نمى آيد ، اما همين قدر كه مى توانست با دندان از پيامبر دفاع كند ، همان كار را هم مى كرد و زمانيكه پيامبر نبوت خويش را اعلام فرمود ، على نخستين نفرى بود كه به او ايمان آورد ، ايمانى زلال و خالص و شفاف كه\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nهيچگاه ريب و ريايى ، ايمان على را آلوده نساخت و هرگز براى هيچ كس جز خدا سر خم نكرد .\r\nهمان جمله زيبايى كه برادران اهل سنت ما ، بعد از نام مبارك على بر زبان مى آورند ؛ « كرّم الله وجهه » خداوند تعالى گرامى بدارد رخسار على را . بدين جهت است كه براى غير خدا هرگز خَم نشد . اين مطلب را سيد مؤمن شبلنجى ، دانشمند بزرگ سنى مذهب اهل مصر در كتاب خود نورالابصار - نوشته است كه ما به اين دليل به على « كرم الله وجهه » و به ساير صحابه پيامبر ( ص ) « رضى الله عنه » مى گوييم چون ساير صحابه قبل از اسلام مدتى بت پرست بوده اند ، اما على ( ع ) هرگز غير از خدا ، ديگرى را عبادت نكرده و صورتش براى هيچ كس جز خدا بر خاك نيفتاده و اين امتياز مخصوص على است .\r\nبيادم نيست در روايات ما ( شيعيان ) در مورد على اين كلمه استعمال شده باشد اما در مورد برخى ديگر از خاندان بنى هاشم ازجمله جعفر طيار ، جمله « كرّم الله وجهه » آمده است .\r\nدر باب تربيت على ( ع ) ظاهرا در صحاح سته است كه اميرالمؤمنين ( ع ) مى فرمايد : من از پيامبر وقت مخصوصى داشتم كه با او خلوت مى كردم ، در حالى كه على ذهنى وقّاد داشت و نهج البلاغه او در دسترس ما هست و امروز در قرن بيست و يكم با تمام پيشرفتهاى عظيم علمى بازهم\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nمى بينيم كه قضاوتهاى هزار و چهارصد سال قبل على محيرالعقول است كه اين خود از فكر سرشار و عقل كامل على حكايت مىكند .\r\nفلسفه از زمان سقراط و افلاطون و قبل از آنها آمد و آهسته آهسته در جوامع علمى بشرى پيش رفت و به دو شعبه مشاء و اشراق تقسيم شد . در دوره صدرالمتألهين اين دو شعبه فلسفه يك جا شدند و حكمت متعاليه بوجود آمد .\r\nدانشمندان و متفكرين بزرگ و نوابغ ، روى فلسفه كار كردند و فلسفه امروز ، نتيجه كار و زحمت و نبوغ و تلاش دهها و صدها فيلسوف و متفكر بزرگ از سراسر دنيا است لكن همين امروز اگر بياييم كلمات على را كه در فلسفه و توحيد صحبت كرده بنگريم ، مى بينيم كه نسبت به كلمات صاحب اسفار ( صدرالمتألهين ) به مراتب زنده تر و خوب تر و برجسته تر است .\r\nمن بعضى اوقات با خود فكر مى كنم و نظر من اين است كه على واقعا ضايع و حيف شد . آن زمان ، دوره و زمان و عرصه درك على نبود ، او بايد در دورانى ديگر در دنيا مى بود .\r\nبا آن علم سرشارى كه خداوند به اوعطا فرموده بود و محبت بى اندازه اى كه پيغمبرش به او داشت و مجالى كه براى على پيش آمد ؛ در حالتى كه از يك طرف استعداد شاگرد - على ( ع ) - در حد اعلا و بالاترين درجه است و از\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nجانب ديگر محبت و علم استادش پيامبر اكرم ( ص ) در منتهاى كمال است ؛ نتيجه اين مىشود كه از على نمونه منحصر بفردى ساخته شود كه به قول يك دانشمند مسيحى ، نسخه دومش نه در شرق عالم وجود دارد و نه در غرب عالم .\r\nپيامبر قبل از رسالت هم مورد احترام همگان ، و در بين مردم معروف به « امين » بود و مردم سخن پيامبر را قبول داشتند و او امين و پناهگاه مردم بود ، انسانى بود بى نهايت با اخلاق و ادب ، استوار و متين و صادق و هرگز كار زشتى از او صادر نشد .\r\nپيامبر ازهمان جوانى و قبل از رسالت ، خداترس و با معرفت بود و زمانى كه در سن چهل سالگى به رسالت مبعوث گرديد و مردم را به اسلام دعوت فرمود ، در قدم اول اقربا و خويشان خود ، فرزندان عبدالمطلب را به دستور خاص خدا كه آنحضرت را به انجام آن امر فرمود : « وانذر عشيرتك الاقربين » . در نتيجه پيغمبراكرم ( ص ) آنها را جمع كرد و بعد از ابلاغ پيغام خدا و دين اسلام ، خطاب به آنان فرمود : « هركس از شما به من ايمان بياورد پس از من ، وصى و جانشين من است » همه سرها پايين بود ، باز هم همين بچه كه شايد نابالغ و دوازده ساله بوده است ، بلند شد و صدا زد : يارسول الله ! من ( على ) به شما ايمان مى آورم و شما را يارى مى كنم . سه بار اين قضيه تكرار شد و هر سه\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nبار سرها پايين و سكوت بر مجلس حاكم بود و تنها على بلند شد و اعلام وفادارى و ايمان به رسول خدا ( ص ) نمود و غير از او در آن مجلس كه همگى نزديكان و اقرباى پيامبر ( ص ) بودند ، هيچ كس به پيامبر ايمان نياورد ، رسول خدا ( ص ) خطاب به على ( عليه السلام ) فرمود : « يا على ! حال كه تو به من ايمان آورده اى ، بعد از من تو وصى و جانشين من هستى » ، مهمانان كه غذايشان را خورده بودند ، بلند شدند . در هنگام خروج ، ابوطالب را مسخره مى كردند كه « چشمهايت روشن ! على پسر ده - دوازده ساله ات ولى و رئيس تو شد » و مجلس را با همين طعنه و تمسخر ترك كردند و اين قضيه در تاريخ به « يوم الانذار » يا « يوم الدار » معروف است و على از همان روز به عنوان وصى پيغمبر تعيين و معرفى گرديد . « 1 »\r\nتمام عمر على در راه ترويج اسلام سپرى شد ، همانطورى كه پدرش ابوطالب ، پناهگاه سياسى و اجتماعى پيغمبر اسلام در مكه بود ، اين شمشير على بود كه گردنكشان و ياغيان و جباران عرب و دشمنان اسلام را به خاك مى انداخت ؛ در « بدر » همين شمشير بود ، در « احُد » همين شمشير بود ، در « خندق » همين شمشير بود ، در « خيبر » همين شمشير بود و در تمام جنگها و غزوات پيامبر همين\r\n\r\n\r\n","description":"","footnote":"\r\n( 1 ) . اين خلاصه اي بود از آنچه كه مورخين با الفاظ مختلف نوشته اند .\r\n","page_name":" 18 ","page_number":18},
  {"content":"\r\n\r\nشمشير برّان على بود كه هرآنچه را كه در مقابل اسلام قرار مى گرفت از راه اسلام بر مى داشت .\r\nروايات شيعه را كنار بگذاريد ، در منابع برادران محترم اهل سنت ما ، آن اندازه روايت كه توسط آنان ازطريق صحابه در مورد فضايل على نقل شده ، در مورد هيچ كدام از ديگر اصحاب گرامى رسول خدا ( ص ) وارد نشده است .\r\nشب 19 رمضان ، مصادف است با ضربت خوردن حضرت اميرالمومنين ( عليه السلام ) و دو روز بعد ، در سحرگاه شب بيست و يكم رمضان آن حضرت به شهادت رسيد . چند روز قبل از شهادت او ( در 15 ماه مبارك رمضان ) به قولى ميلاد بابركت حسن مجتبى ( عليه السلام ) است ، بالاترين مدال افتخارى كه به امام حسن مجتبى و برادر كوچك شان ، امام حسين عليهماالسلام داده شده و همه دانشمندان محترم و محدثين مشهور از شيعه و سنى آن را از پيغمبر بزرگوار اسلام نقل كرده اند اين است كه آنحضرت فرمود : « الحسن و الحسين سيدا شباب اهل الجنة / حسن و حسين دو سيد و سرور جوانان اهل بهشت هستند » .\r\nدر بهشت پيرى و كهولت راه ندارد ، همه بهشتيان در سن جوانى و نشاط بسر مى برند ، بنابراين ؛ حديث اين گونه معنا مىشود كه حسن و حسين ( عليهماالسلام ) سرور همه بهشتيان هستند و در برخى از اين روايات آمده است كه : « وابوهما خيرمنهما / پدرشان بهتر از حسن و حسين است »\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nو مادرشان « سيده زنان بهشت » است . مقام پيغمبر رحمة للعالمين هم كه معلوم است .\r\nاز مجموع احاديث روشن مىشود كه اين « خمسه طيبه » مقامى بس والاتر و بالاتر از همه دارند .\r\nمقام و منزلت اين « پنج تن » در پيشگاه خداوند خيلى بالا و با ارزش است ، تا جائى كه عده اى از علماى اهل سنت مى گويند : محبت اهل بيت از اركان دين است . نبايد اين اشتباه در بين عوام شيعه بوجود بيايد كه تصور كنند تنها شيعه ، اهل بيت را دوست دارد ، بلكه سنى ها هم اهل بيت را دوست دارند و احاديث فراوانى در بيان لزوم محبت به اهل بيت و مقام و منزلت اهل بيت عليهم السلام مخصوصا پيرامون شخصيت اميرالمومنين ( عليه السلام ) در منابع بزرگ اهل سنت ذكر شده است . بعلاوه بعضى از بزرگترين و نامدارترين دانشمندان آنان كه هركدام از مفاخر مذهب خود به شمار مى روند ، كتابهاى مستقلى در اين مورد نوشته اند و هيچ كتابى از كتب حديثى اهل سنت وجود ندارد مگر اينكه فضايل اهل بيت ( عليهم السلام ) در آنها كم و بيش ذكر شده است ، ما نظريه بعضى از مردم « عوام افراطى » شيعه را كه مى گويند اهل سنت ، اهل بيت را دوست ندارند ؛ تخطئه و رد مى كنيم ، اين نظر اشتباه است ، ما همه ، مسلمان و با يكديگر برادر هستيم ، شيعه و سنى باهم برادرند و تنها در مسائل فرعى اختلاف دارند و\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nهمچنين نظر « عوام اهل سنت » را هم تخطئه مى كنيم كه مى گويند شيعه به خلفا احترام قائل نيست . ما براى خلفا احترام قائليم ، بنابراين الحمدلله و به فضل خداوند پايه هاى اخوت ميان شيعه و سنى بسيار محكم و قوى است .\r\nدر هر دو طرف - چه شيعه و چه سنى - تعدادى افراطى وجود دارند ، ولى غاليها ربطى به ما ندارند ، و در بين اهل سنت « ناصبى ها » وجود دارند كه بغض اهل بيت را جزء دين خود مى دانند لكن اينها ربطى به برادران اهل سنت ما ندارند ، برادران محترم اهل سنت ما فضايل بسيارى از اهلبيت ( عليهم السلام ) را نقل كرده اند و نسبت به آنها محبت و ايمان دارند نه دشمنى . بنابراين نبايد بين « سنى » و « ناصبى » اشتباه شود ، شايد ناصبى ها در نام ، به نام سنى ياد شوند اما در اعتقاد به سنى ها ربطى ندارند ، آنها افراطى هستند . از سوى ديگر اهل سنت هم بايد بدانند كه در طرف مقابل ناصبيها ، غاليها وجود دارند كه در مورد اهل بيت غلو مى كنند ، آنها « غالى » هستند و ما آنها را « نجس » ميدانيم و به هيچ وجه ربطى به شيعه ندارند ، اگر « غالى ها » را از شيعه و « ناصبى ها » را از سنى جدا كنيم ؛ شيعه و سنى خيلى به يكديگر نزديك هستند و نزديك تر مى شوند بنابراين نتيجه اين مىشود كه « محبت و احترام » اهل بيت ( عليهم السلام ) مورد اتفاق همه مسلمانان اعم از شيعه و سنى بوده و متقابلا احترام به صحابه كرام رضوان الله عليهم\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nهم متفق عليه است و ديگر ناراحتى و اختلافى باقى نمى ماند .\r\nما در شرايطى قرار داريم كه اخوت اسلامى و محبت و همكارى در مشتركات دين از ضروريات امروزى و هميشگى جامعه ما مسلمانان است و منافع دنياى ما هم در پناه اخوت و برادرى اسلامى تأمين مىشود . « غاليان » و « ناصبى ها » رويشان سياه باد كه مى خواهند بين مسلمانان شيعه و سنى اختلاف ايجاد نموده و بدين وسيله به اسلام خيانت نمايند .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nبخش اول : ابعاد شخصيتى امام على ( عليه السلام )\r\n* انسان كامل كيست ؟\r\n* هركس كه شجاع باشد ؟\r\n* هركس كه سخى باشد ؟\r\n* كسى كه ثروتش بيشتر است ؟\r\n* هركس كه زياد نماز بخواند ؟\r\n* هركس كه هميشه روزه دار باشد ؟\r\n* * هركس كه علمش از همه بيشتر باشد ؟\r\n* كسى كه بيش از همه فلسفه بداند ؟\r\n* كسى كه مقام و منصب اش در دولت بالاتر است ؟\r\n* كسى كه چاق و چلمبه و چهارشانه و قد بلند باشد ؟\r\nنه . همه اين سؤالها اشتباه و جواب همه آنها « نه » است . هرچه از اين نوع فضايل و اوصاف بگويى ، همه اشتباه\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nاست ، زيرا انسان تنها يك بُعد ندارد ، او داراى استعداد فراوان و ابعاد بسيارى است ، انسان كامل كسى است كه چند بُعدى باشد و همه يا اكثر اوصاف پسنديده انسانى را در خود جمع كرده باشد .\r\nشخصيت يك انسان براى تكامل خويش همه ابعاد را ميخواهد ؛ علم ، حلم ، تقوا ، شجاعت ، فتوت ، مردانگى ، ايمان ، ايثار ، گذشت ، عرفان و معرفت ، ادب ، مكارم اخلاق ، فصاحت ، بلاغت ، سخاوت و هزار و يك جزء و عنصر شخصيتى مى خواهد تا به كمال برسد . آرى ! حلقه تكامل شخصيت انسان بسيار وسيع و دامنه آن فراخ و گسترده است .\r\nآن قدر وسيع است كه خداوند به پيغمبرى كه اولا يك انسان معمولى نيست بلكه پيغمبر شده و ثانيا خاتم الانبياء و رحمة للعالمين است بازهم در قرآن به او خطاب مىكند كه : « قل ربّ زدنى علما ؛ بگو خدايا علم مرا افزون نما » . اين قضيه واقعا تكان دهنده است ؛ به پيغمبرى با آن اوصاف و كمالات ، آن هم در مكه و در زمانيكه به معراج رفته و آسمانها و فضا و بهشت و دوزخ را ديده و در واقع « عصرفضا » را او به جهان بشريت عرضه مىكند و به اصطلاح عاميانه شكم سير ، علم آموخته و معلم علوم است ، با همه اين توصيفات ، خداوند مى فرمايد : اين پايان راه و\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nانتهاى علم نيست و به رسول خود مى فرمايد : « قل رب زدنى علما ؛ بگو خداوندا علم مرا افزون كن » .\r\nهمه ابعاد و فضايل شخصيتى و وجودى انسان همين گونه نامحدود و وسيع است : هم ابعاد ، وسيع و بى شمار است و هم هر بُعد در جاى خود داراى دامنه وسيع و گسترده است .\r\nانسان كامل انسانى است كه در ابعاد مختلف به تكامل برسد ، پس كسى كه به تنهايى دانشمند خوبى است ، او تنها دانشمند است لكن انسان كامل نيست ، كسى كه فقط شجاع است ، او تنها شجاع است و كامل نيست ، كسى كه سخى و با سخاوت است ، به تنهايى با اين بعد شخصيتى كامل نيست ، حلم و تقوا و تدين و . . . هكذا .\r\nبه تنهايى با هيچ كدام از اين ابعاد ، يك انسان به تكامل و كمال واقعى انسانى خود نميرسد ، بلكه آن انسانى كامل و شخصيتش متكامل است كه در همه يا اكثر اين ابعاد به رشد و تكامل واقعى خود رسيده باشد .\r\nدر تاريخ اسلام اين قضيه ثابت و مسلم شده است كه بعد از پيغمبراكرم ( صلى الله عليه وآله وسلّم ) تنها كسى كه داراى ابعاد مختلف در حد كمال آن است ؛ وجود نازنين و مبارك على بن ابيطالب ( عليه السلام ) است . سعدى در ابياتى به ابعاد وجودى على چنين اشاره مىكند :\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n كس را چه زور و زهره كه وصف على كند * جبار در مناقب او گفته هل اتى \r\nسوره « هل أتى » وصف ايثار و ايمان على و اهل خانه على ( فاطمه ، حسن و حسين ( عليهم السلام ) و خادمه آنان ، فضه ) است كه داستانش معروف و مشهور است ، در رحم و مروت و دلسوزى به ايتام بازهم على در حد كمال اعلاى انسانى قرار دارد .\r\nاين است كه مى گويند على يك انسان چند بُعدى است ، ما هرچه بگوييم دردى را دوا نمى كند ، ازدريا اگر كفى برداريم به چه دردى مى خورد ؟ بحث اينجاست كه ما بايد از اين اوصاف و صفات على در عمل و در زندگانى روزمره خود درس و الگو بگيريم .\r\nانسان موجودى چندبُعدى است ؛ برخى انسانها تمام عمر خود را تنها به مطالعه و درس مى گذرانند ، درس و تحقيق يك بُعد انسان است كه انسانيت انسان حكم مىكند كه نبايد عمر انسان به نادانى و جهالت بگذرد ، و اسلام كسب علم را بر همگان چه زن و چه مرد - لازم مىداند ، چنانچه پيغمبر اكرم ( ص ) مى فرمايد : « طلب العلم فريضة على كل مسلم ( ومسلمة ) » . بعضى ديگر به جاى اينكه علم اندوز باشند ، ثروت اندوز هستند و تمام عمر خود را صرف تحصيل و ذخيره پول مى كنند ، گاهى اوقات اين ثروت اندوزان ، پول هايى را كه جمع كرده اند ، خودشان هم\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nمصرف نمى كنند و اين پول ها حلال يا حرام - بعد از مرگشان به ورثه شان مى رسد و لذتش را آنها مى برند ، اين اشخاص هم يك بُعد را تقويت كرده اند ، اين هم اشتباه است . عده اى هم هستند كه تنها در يك بُعد انسانى و اخلاقى مشهور مى شوند ؛ مثلا تنها سخاوت دارند ، ديگرى صرفاً فصاحت دارد و شعر مى گويد ، اديب است اما بسيار كم اتفاق مى افتد كه يك انسان « چند بُعدى » باشد .\r\nانسان هاى كامل هميشه چند بُعدى هستند ؛ سياست را بايد بلد باشند ، علم بايد داشته باشند ، شجاعت بايد داشته باشند ، سخاوت بايد داشته باشند ، شب ها عبادت و تهجد داشته باشند و . . . ، انسان در زندگانى دنيا براى تكامل خويش بايد چند بُعدى باشد ، برخى ها مؤمن هستند و عبادت زياد مى كنند اما تنداخلاق هستند و آنقدر هم بى عقل هستند كه به محض اينكه دو ركعت نماز بخوانند ، منتظر هستند نعوذبالله خداوند ظاهر شود و از آنان تشكر كند ، خيال مى كنند اگر شب نماز تهجد خواندند ، فردايش همه مردم بايد از آنان پيروى و در مقابل شان احترام و تواضع كنند . اينها افكار بچه گانه است ، هركس عبادت مىكند بين خود او و خداى اوست و هيچ ربطى به مردم ندارد ، از سوى ديگر انسان وظايف اجتماعى هم دارد ، بايد با مردم متواضع باشد و نزاكتها و حقوق اجتماعى ديگران را مراعات نمايد .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nاين يك بحث طولانى است ، خلاصه اينكه ؛ شخصيت اميرمؤمنان ، على ( عليه السلام ) چند بُعدى است كه در بخش هاى بعدى فهرست وار و مختصر به تعداد محدودى از آنها اشاره مىشود .\r\nاين شعر منسوب به مولاناى روم است :\r\n رومى ! نشد از سرّ على كس آگاه * زيرا كه نشد كس آگاه از سرّ إله\r\nيك ممكن و اين همه صفات واجب * لاحول و لا قوّة إلّا بالله \r\nعلى داراى صفات متضاد بود ؛ در ميدان جنگ به دشمن حمله مى برد ، در جنگ بصره مستقيماً خود را به درياى لشكر مى زد و مى كشت و از آنسوى لشكر بصره خارج مى شد و دوباره بر مى گشت ، شوراى نظامى لشكر على در همان ميدان جنگ تشكيل جلسه داد كه به نحوى كه على مى جنگد و تمام قوانين جنگى را زيرپا مى گذارد ، خداى ناخواسته على شهيد مىشود لذا بايد از اين كار على جلوگيرى كنيم ، هرچه باشد دشمن هم تير و نيزه و شمشير دارد ، بايد طبق اصول جنگى به ميدان رفت ، نمى شود كه يك نفر به تنهايى به يك لشكر چند هزار نفرى حمله كند ، خطرناك است .\r\nحال چه كسى بايد اين مطلب را به على بگويد و اين پيشنهاد را به او بدهد ؟ ديگران جرأت نكردند لذا به امام\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nحسن مجتبى فرزند ارشد اميرالمؤمنين گفتند شما به حضرت اين مسأله را يادآورى كنيد .\r\nهمين كه على ( ع ) از ميان لشكر بصره در جنگ جمل بيرون آمد ، حسن مجتبى كه جانشين بعد از او بود و امام مى شد و وارث كمال و شجاعت و مردانگى على بود ، رفت تا مطلب را به پدر بگويد ولى در تاريخ نقل شده كه وقتى نزد على آمد ديد كه صداى نعره على و غرش سهمگين او همانند غرش يك شير در مقابل يك گله روباه در جنگل است . اين نعره شيرآساى على آنقدر بر فرزند بزرگش حسن تأثير گذاشت كه اصلا جرأت نكرد كلامى به پدر بگويد و نتوانست نزديك اميرالمؤمنين شود و سخنى بر زبان براند .\r\nاين شجاعت على بود ، در يك جمله از آنحضرت آمده كه اگر تمام عرب به من حمله كند ، من عقب نشينى نمى كنم . على شجاعت خود را در بدر و احد و خيبر و حنين و خندق و همه جا ثابت كرد .\r\nاين شجاعت عليست ، نوعا انسانهاى شجاع با رحم و شفقت بيگانه اند ، خودشان هستند و شمشيرشان وخونريزى ! ولى على مى نشيند در كنار ايتام بى سرپرست و بى كس و به مادر يتيمان مى گويد تو نان بپز و من از بچه ها مواظبت مى كنم ، آن زن ، على را نمى شناسد و از على به على شكايت مىكند و مى گويد : خدا داد ما را از على\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nبگيرد ؛ شوهر من در جنگ شهيد شد و على از ما اصلا سراغى نگرفت . على گوش مىكند و چيزى نمى گويد ، بعد قدرى آرد آورد و به زن داد و گفت تو نان بپز و من از بچه هايت مواظبت مى كنم ، حالا على اين يتيم ها را روى زانوى خود نشانده و دلش به حال اين بچه ها مى سوزد ، هرچه مادر آنها از على بدگويى مىكند على ساكت است و رفت صورت خود را نزديك شعله هاى آتش تنور گرفت و خطاب به خود ميگفت : على اين گرما را بچش تا به ياد آتش قيامت بيفتى ! ( به اين معنى كه چرا به اين زن بيشتر توجه نكردى . ) با بچه هاى يتيم بازى هاى بچه گانه مى كرد تا اين يتيمان را بخنداند . تا وقتى كه زن فهميد كه اين مرد خود اميرالمؤمنين است كه اين همه از او بدگويى كرده لكن او خم به ابرو نياورده و تا توانسته بچه هاى او را شاد و خندان نگه داشته است .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nعلى ( ع ) عابدترين امّت پيغمبراسلام ( ص )\r\nعلى ( ع ) خيلى « عبادت » مى كرد ، در بُعد عبادت ، على سرآمد همه بود ، در بعضى از روايات آمده است كه حضرت در اواخر عمر خود به « شفق صبح » خطاب كرد : « شاهد باش و در نزد خداوند شهادت بده كه تو هيچ گاه قبل از على برنخاستى و طلوع نكردى » . هيچ وقت نشد كه فجر طلوع كرده باشد و على در خواب مانده باشد .\r\nدر تاريخ آمده كه آنحضرت بعضى اوقات ( در 24 ساعت ) هزار ركعت نماز ميخوانده است .\r\nبايد اين مسئله را درست و عقلايى تحليل كنيم ، عده اى از مردم ساده و سطحى نگر هستند و هرچه را كه ميخوانند يا مى شنوند ، همان را باور و بيان مى كنند ، انسان درباره هر موضوعى ابتدا بايد تجزيه و تحليل كرده و در صحت و سقم آن تحقيق نمايد و بعد از حصول يقين به صحت آن ، آن\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nرا براى ديگران بيان كند ؛ يعنى ابتدا تفكر ، سپس قبول و در مرحله سوم بيان .\r\nاينكه در بعضى از روايات آمده كه حضرت على ( ع ) در « يك شب » هزار ركعت نماز مى خوانده است ، به نظر من اشتباه است ، چون نمى شود كه در يك شب كسى هزار ركعت نماز بخواند .\r\nبياييم تجربى و حسى صحبت كنيم : درشبهاى ماه رمضان مستحب است « صد ركعت » نماز خوانده شود ، من در جوانى حساب كردم و ديدم كه بعضى اوقات « دوساعت » طول ميكشد ، يعنى اگر يك جوان بخواهد صد ركعت نماز مستحبى شبهاى قدر را بخواند كه خداوند توفيق آن را به همه ما ، مخصوصا جوانان و فرزندان عزيز من عطا كند كه در سه شب 19 ، 21 و 23 رمضان كه بنا بر روايات اهل بيت ، شب قدر در يكى از اين سه شب قرار دارد ، در هر شب از اين سه شب ، صد ركعت نماز مستحبى را بخوانند ، دختران و پسران عزيز من سعى كنند كه اين صد ركعت را ترك نكنند چون براى سلامتى و شكوفايى روحشان بسيار مفيد و مؤثر است . بهرحال خواندن اين صد ركعت نماز ، دو ساعت وقت مى برد .\r\nنكته : گاهى « يوم » بر شب هم اطلاق مىشود . در فارسى ، ما « يوم » را به « روز » معنا مى كنيم ، در فارسى شب و روز داريم و در عربى « ليل » و « نهار » و گاهى\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n« يوم » بر بيست و چهار ساعت شبانه روز اطلاق مىشود ، كه برخى راويان اينجا دچار اشتباه شده اند .\r\nپس هزار ركعت نماز ؛ بيست ساعت وقت ميخواهد ، در عراق يا حجاز كه محل زندگانى حضرت اميرالمؤمنين ( عليه السلام ) بوده ، شب « 20 ساعته » وجود ندارد ، بنابراين ، اين فرضيه اشتباه است كه حضرت امير در يك شب هزار ركعت نماز مى خوانده ، بلكه در 24 ساعت است كه آنحضرت هزار ركعت نماز مى خوانده است . يعنى على ( عليه السلام ) گاهى براى اشباع روح خود و سوز و اشتياقى كه براى عبوديت در پيشگاه خداى خود داشته ، شبانه روز « هزارركعت » نماز مى خوانده و اين مسأله از لحاظ حسى و عقلى و رياضى كه باهم حساب كرديم ؛ عملى و قابل اثبات است وعلى ( ع ) بنده خاص و خالص خدا بوده و اين كار را مى كرده است .\r\nعلى ( عليه السلام ) بى نهايت به عبادت علاقه داشت و گاهى در شبانه روز هزار ركعت نماز مى خواند ، در مثل چنين شبهايى [ آنحضرت 
  ] شبانه روز عبادت مى كرد ، نمازهاى واجب خود را مى خواند ، مقدارى اوقات فراغت داشت كه به غذا خوردن و انجام كارهاى ضرورى خود مى پرداخت ، ظاهراً خواب آنحضرت بسيار كم بوده و اگر هم ميخوابيده ، بسيار مختصر و اندك در حد نيم ساعت يا يك ساعت بوده است . قبلا هم كه طبق منطق رياضى و\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nتجربى ثابت كرديم كه امكان پذير است كه انسانى با اراده قوى در بيست ساعت ، هزارركعت نمازبخواند و اميرمؤمنان اولين و بهترين نمونه اين دسته از انسانها است ، بجز اميرالمؤمنين على ( عليه السلام ) اين مطلب در مورد نواده بزرگوارش ؛ على بن الحسين ، زين العابدين ( عليه السلام ) هم وارد شده كه او هم اين كار را مى كرده و هزار ركعت نماز مى خوانده است . اينها روح سرشار از معنويت و روحانيت و عطش تقرب به خدا داشته اند و روحشان از عبادت لذت مى برده است . بيست ساعت على در نماز مى گذشته و چهار ساعت او در خواب و غذا و غيره ، ولى اين كار هميشه نبوده ، بعضى از روزها و شبها اين كار مى فرموده . نفسى فداه .\r\n\r\nعلى ( ع ) و سياست\r\nنوعاً كسى كه به مسجد و عبادت علاقه دارد اكثرا به كارهاى سياسى و نظامى علاقه چندانى ندارد ، لكن على چند بُعدى بوده ، درحاليكه مرد عبادت و زهد و پارسايى و عرفان و سوز و گداز عاشقانه با خدايش بوده در همان حال خلافت را نيز اداره مى كرد و بُعد ديگر شخصيت على در همين ميان اين است كه دلبسته و فريفته خلافت نبود و نشد ؛ در تاريخ نقل شده است كه حضرت فرمود : به خدا\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nقسم ! خلافت و حكومت بر شما به اندازه آبى كه از بينى بزى بيرون مى آيد براى من ارزش ندارد ، و مى فرمود : من خلافت را به اين دليل قبول كردم تا حق مظلوم را از ظالم بگيرم .\r\nنهج البلاغه على را بخوانيد و نظريات سياسى على را بدانيد . نامه اى كه براى مالك اشتر فرماندار مصر نوشت امروز جزء اسناد رسمى سازمان ملل در مقر آن سازمان نگهدارى مىشود .\r\n\r\nعلى ( ع ) و عدالت اجتماعى\r\nعلى به عدالت اجتماعى بى نهايت علاقه داشت ، عدالت على در كنار شجاعت او بارزترين صفات آن حضرت را تشكيل مىدهد . به گفته جرج جرداق مسيحى در كتاب « على صداى عدالت انسانى » ، على شهيد عدالت خويش است ، مى توان على را سمبل و تنديس عدالت اجتماعى ناميد .\r\nيكى از افرادى كه به اميرالمؤمنين ( عليه السلام ) در مورد سختگيرى اش در بيت المال تذكر داد ؛ مالك اشتر ، وزير دفاع حكومت او بود كه به آن حضرت گفت : با اين رويه و اين اندازه سختگيرى در كار ، مردم از اطراف شما پراكنده و به مخالفين شما در شام تمايل پيدا مى كنند و\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nشما از نظر سياسى شكست مى خوريد ، خوب است كمى در بيت المال مسامحه كنيد و مصلحت ايجاب مىكند كه در مورد عده اى كه حق السكوت مى خواهند ، قدرى همكارى نماييد .\r\nعلى فرمود : به خدا قسم حتى اگر اين پول ها مال خودم بود بازهم هرگز اين كار را نمى كردم ، يعنى اگر بيت المال ، دارايى شخصى من مى بود بازهم من اين كار را نمى كردم و به هيچ سركش يا زورگويى براى اينكه همراه من بماند و نزد مخالفين من نرود ، حق السكوت نمى دادم ، على ، هيچ گاه اقدام به اين كار نخواهد كرد كه از بيت المال به يكى كم بدهد و به ديگرى زياد ، به يكى ستم كند و ديگرى را مفت خور و امتياز طلب تربيت كند . [ اين كار شايسته على نيست . 
  ]\r\nعلى از تمام اين مسائل روزمره كه در بين حكام و امَرا ، معمول و يك امر پيش پا افتاده است ، خود را پاك و پاكيزه نگه داشت و هرگز در بيت المال تصرف شخصى و مصلحت بازى سياسى نكرد . به قول آن شاعر عارف :\r\n آن شير دلاور كه ز بهر طمع نفس * در خان جهان پنجه نيالود على بود\r\nشاهى كه ولى بود و وصى بود على بود * سلطان سخا و كرم و جود على بود \r\n\r\n","description":"","footnote":"","page_name":" 36 ","page_number":36},
  {"content":"\r\n\r\nعلى بن ابيطالب ( عليه الصلاة والسلام ) پاك و پاكيزه زندگى كرد و پاكيزه از اين دنيا رفت ، داستان او با برادرش عقيل معروف است : عقيل نزد على آمد وگفت يا اميرالمؤمنين مقروض هستم ، قدرى از بيت المال به من كمك كنيد تا قرض خود را ادا كنم . على فرمود : يك شمشير تو بردار و يك شمشير هم من ، امشب مى رويم و دكان هاى كوفه را باز مى كنيم و پول و دارايى آنها را برميداريم . عقيل گفت : برادر ! من آمده ام كه تو قرض هاى مرا پرداخت كنى ، تو به من مى گويى دزدى كنيم ؟ ! على فرمود : مادرت به عزايت بنشيند ! تو جرأت دزدى از يك دكان را ندارى ، به من مى گويى از بيت المال دزدى كنم در حالى كه بيت المال حق همه مردم است ، اين كارى كه\r\nتواز من مى خواهى دزدى است ، اما اگر صبر كنى تا من تنخواه خود را بگيرم آن زمان از حقوق خود مقدارى به تو مى دهم ، عقيل گفت مگر معاش و حقوق تو از بيت المال چقدر است كه ميخواهى مقدارى را هم به من بدهى ؟ حضرت فرمود : هرقدر كه هست ، نفقه عيال برمن واجب است ، آن را بر ميدارم و باقى را به تو مى دهم . عقيل گفت يا اميرالمومنين چه حرفهايى ميزنى ، من دو صد هزار درهم مقروضم ، تو با ده يا بيست درهمى كه در آخر ماه مى خواهى به من بدهى قرض مرا ادا ميكنى ؟ با اين مبلغ قرض من كى ادا مىشود ؟ اين كارها به درد من نمى خورد . يك\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nلباس يا چيزى به من بده تا من بروم . حضرت به حسن مجتبى فرمود عبايى ، چيزى از خودت يا مال من براى عمويت بياور كه مى خواهد برود . عقيل پتو يا عباى كهنه و لباس كهنه على را گرفت و رفت . از خانه على كه بيرون آمد به شام رفت ، به محض اينكه به شام رسيد ، دوصدهزار درهم به او بخشيدند ، قرض عقيل توسط ديگران و در شام ادا شد ، از بيت المالى كه زيرنظر برادرش اميرالمومنين ( ع ) بود يك درهم نتوانست بردارد . على اين گونه خلافت كرد ؛ امور مردم را اداره و اموال آنان را حفظ مى كرد ، بُعد عبادى داشت ، عدالت داشت ، عارف و فيلسوف بود و در همان حال درشجاعت و امانت همتا نداشت .\r\n\r\nشجاعت على ( ع )\r\nدر تمام جنگهاى صدر اسلام ، چه در زمان پيغمبر بزرگوار اسلام ( صلى الله عليه و آله ) و چه در دوران خلافت خود ، شمشير على معلوم و معروف بود كه تنها يك ضربت مى زد ، او به كسى دو ضربت نزد ، تنها يك ضربت على براى مرگ دشمن و طرف مقابلش كافى بود ، بعضى ها گفته اند كه شمشير على ، چه بر سر حريف مى زد يا به كمر او به يك ضربت ، دشمن را از ميان دو قسمت مى كرد ، نكته اينجاست ؛ على كه تمام عمرش در زمان پيغمبر اكرم\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nدر غزوات و جنگها گذشت كه غالبا هم پرچمدار لشكر و در صف مقدم جنگ بوده ، و همچنين جنگهاى بسيارى كه در دوره خلافت خود آنحضرت واقع گرديد ، اما در همه اين جنگها چهره و صورت على حتى يك زخم هم برنداشت كه صورت مبارك او را از زيبايى بيندازد و نوعى زشتى بر رخسار مبارك او عارض شود ، در حالى كه كسانى كه حتى در يك جنگ شركت مى كردند گاهى زخمى مى شدند و چه صدماتى مى ديدند .\r\nمعروف است كه دروازه قلعه خيبر را چهل نفر جابجا مى كردند ، اما در جنگ خيبر ، على با قدرتى كه خدا به او عطا كرده بود ، به تنهايى آن را از جا كنده و به كنارى انداخت ، وقتى از او پرسيدند كه چگونه دروازه خيبر را كندى ؟ فرمود : اين كار به قوت بازوى من نبود بلكه من اين كار را به قدرت صمدانى انجام دادم ، ( خداوند آن روز قدرتى فوق العاده به من داد تا اساس يهودى هاى خائن را كه براى اسلام مار آستين شده بودند نابود كنم . )\r\nدر همين جنگ خيبر بود كه مسلمين دو سه بار به قلعه خيبر حمله كردند اما چون استحكامات دشمن خيلى قوى و زياد بود بى نتيجه بازگشتند ، پيغمبر اكرم ( ص ) ناراحت شد و فرمود : من فردا عَلَم را به دست كسى مى دهم كه « كرّار غير فرّار » است .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n« كرار » در عربى يعنى « حمله كننده » ، « غيرفرّار » كه واضح است ، يعنى كسى كه فرار نمى كند ، هجوم مى برد و عقب نشينى ندارد ، من فردا اين علم را به دست او مى دهم ، « يحبّ الله و رسولَه و يحبّه الله و رسولُه » ؛ اين شخص ، خدا و رسول را دوست دارد و خدا و رسول هم او را دوست دارد .\r\nخليفه ثانى ( رض ) مى گويد : « من هيچ وقت امارت را دوست نداشتم إلّا آن شب كه اين جمله را از پيغمبر شنيدم و آرزو كردم كه اى كاش فردا پيغمبر مرا امير لشكر قرار دهد » ولى فرداى آن روز رسول خدا صدا زد على كجاست ؟ گفتند على چشم هايش درد مىكند ، پيغمبر ( ص ) فرمود : بگوييد بيايد ، على آمد و پيغمبر اكرم ( ص ) از آب دهان مبارك خود به چشم على ماليد و على تا روزى كه زنده بود از بركت آب دهان پيغمبر بزرگوار اسلام ( ص ) ديگر درد چشم نديد . على رفت و آن عمل فوق العاده را انجام داد . خيلى عجيب است كه يك فرد بيايد و آن دروازه قلعه خيبر را با آن بزرگى از جا بركند و دور بيندازد . اين بُعد شجاعت و قوت قلب و زوربازوى على بوده كه در هيچ جنگى شكست نخورد ، در هيچ جنگى فرار نكرد و در هيچ جنگى به دشمن پشت نكرد .\r\n كس را چه زور و زهره كه وصف على كند * جبار در مناقب او گفته هل اتى \r\n\r\n","description":"","footnote":"","page_name":" 40 ","page_number":40},
  {"content":"\r\n\r\n زور آزماى قلعه خيبر كه بند او * از يكديگر شكست به بازوى لافتى \r\nدر روز بدر همه شنيدند كه ندايى در آسمان مى گفت : لافتى الّا على ، لا سيف الّا ذوالفقار / جوانمردى نيست مگر على و شمشيرى نيست جز ذوالفقار . در روز بدر اين نداى آسمانى بود كه شنيده شد و اين جمله در تاريخ جاودانه ماند .\r\nزرهى كه على در ميدان جنگ مى بست تنها از جلو بدن بود و هيچ گاه زره به پشت خود نبست ، چون هرگز على به دشمن پشت نمى كرد تا محتاج به زره باشد .\r\n\r\nانفاق وايثارعلى ( ع )\r\nسوره « هل أتى » در شأن اهل بيت ( عليهم السلام ) نازل شده است . امام حسين ( ع ) مريض شده بود ، على ، فاطمه ، امام حسن ، خود امام حسين ( عليهم السلام ) و فضه نذر كردند كه اگر خدا حسين را شفا بدهد ؛ سه روز ، روزه بگيرند ، امام حسين شفا يافت و آنان طبق نذرشان سه روز روزه گرفتند ، براى افطار خود هر نفر فقط يك قرص نان - كه فاطمه ( س ) ( يا فضه ) با دستهاى خود گندم يا جو را آسياب و خمير كرده و پخته بود - آماده نمودند ، هر سه شب موقع افطار سائلى به در خانه على و فاطمه آمد و از آنان كمك\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nخواست و اهل بيت فطور خود را به سائل بخشيدند و خودشان با آب افطار كردند ، اين داستان سه شب متوالى تكرار شد ، پس از شب سوم اين آيه نازل شد : « و يطعمون الطعام على حبّه مسكينا و يتيما و اسيرا . . . » .\r\nبعضى از عُرَفا « 2 » مى گويند : در سوره « هل اتى » نام نعمتهاى بهشتى ذكر شده است لكن اسمى از « حوريه » نيامده و اين به احترام فاطمه زهرا ( سلام الله عليها ) بوده است .\r\n\r\nنكته دقيق و عارفانه :\r\nيك روايت از امام صادق ( عليه السلام ) است و اگر اين روايت نمى بود شايد اين نكته اصلا به ذهن من خطور هم نمى كرد .\r\nامام صادق ( عليه السلام ) مى فرمايد : على و فاطمه و حسن و حسين به آن مسكين و اسير و يتيم نگفتند كه اين غذا را بگيريد و ما از شما مزد و تشكر نمى خواهيم ( كه اين خود ، نوعى منت نهادن غير مستقيم است ) ، اينها حتى به آن سه نفر سائل كه طلب غذا نمودند نگفتند كه ما اين نان يا غذا را براى خدا به شما كمك مى كنيم و از شما تشكر و مزدى نمى خواهيم ، بلكه اين خداوند متعال است كه در سوره هل اتى\r\n\r\n\r\n","description":"","footnote":"\r\n( 2 ) . اين سخن روايت يا حديث نيست بلكه از زبان عرفا نقل شده است .\r\n","page_name":" 42 ","page_number":42},
  {"content":"\r\n\r\n« زبان حال » آنها را بيان مىكند لكن در مقام عمل ، آنان بدون هيچ سخن و گفتگويى تنها نان را به سائل دادند .\r\nنه بر مسكين - ولو غير مستقيم به كيفيتى كه گذشت - منت گذاشتند ، نه بر يتيم و نه بر اسير ، بلكه خاص و خالص براى خدا ، با حفظ شأن و احترام انسانى مسكين و يتيم و اسير به آنها كمك كردند و خداوند در سوره « هل اتى » مى فرمايد آنان فقط به خاطر من ايثار نمودند ؛ « إنّما نطعمكم لوجه الله لا نريد منكم جزاءً ولاشكورا » . اين جمله را هرگز آنان نگفته اند بلكه اين خداوند است كه در اين فراز از آيات سوره « هل اتى » زبان حال آنان را بيان مى فرمايد .\r\nاين حال على و خانواده على در مقام ايثار و اخلاص در پيشگاه خداوند است ، همين على زمانيكه در ميدان جنگ قدم مى گذارد از شمشير او يكسره مرگ و فناى دشمنان خدا و رسول او مى بارد و از هيچ كس هم بيم و ترسى ندارد ، نه تنها نمى ترسد كه جز به رضاى خدا نمى انديشد ، و گرنه على گذشته از مقام ولايت و تقدسش ، با آن ذكاوت و كياست ذاتى خود مى دانست كه عواقب اين شمشيرها و داغدار نمودن خانواده ها و قبايل كينه توز عرب در آينده ها چه مصيبت هايى براى او و نسل او به دنبال دارد ، اما على مستغرق در عشق خدا و پيغمبر است و هرگز جز رضاى خدا به چيز ديگرى نمى انديشد ، لذا شمشير او همانند صاعقه آسمانى بر سر جباران و گردنكشان عرب فرود مى آيد اما در مقام سخاوت و بخشش ، چه خودش و\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nچه همسر مجلله و مكرمه اش و چه دو فرزند دلبندش و حتى خادمه شان - كه او هم در خانه على تربيت شده است - اين گونه جلوه هاى جود و بخشش و سخاوت را به نمايش مى گذارند كه خدا در قرآن آن را براى تربيت انسانها به عنوان قانون تكامل ، جاودانه نموده است .\r\n\r\nعلم على ( ع )\r\n\r\nديباچه مروّت و سلطان معرفت\r\nعلى ( عليه السلام ) سلطان ، استاد و آقاى همه عالِمان و دانشمندان و صاحبان معرفت است .\r\nعلى تنها كسى است كه به شهادت تاريخ صدا زد : « سلونى قبل أن تفقدونى . . . » قبل از آنكه على از بين شما برود از او بپرسيد كه من به اسرار آسمان ، آشناتر از اسرار زمين هستم . . .\r\nعلوم كلام و عرفان منشأش به على باز مى گردد ، تفسير از طريق ابن عباس به على مى رسد ، همه اين علوم ، حتى ادبيات عرب منشأش به على باز مى گردد ، على بود كه در لغت و ادبيات عرب ، كلّيات علم نحو را به ابوالاسود دوئلى تعليم كرد و او را امر كرد تا علم نحو را تأليف و تعليم كند تا به قرآن آسيبى نرسد ، نهج البلاغه على هنوز در بين مسلمين موجود است . من مبالغه نمى كنم ، زيرا مبالغه\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nدرباره انسانها در هر موردى باشد ، كار بى نهايت پستى است . بى مبالغه عرض مى كنم : من فلسفه خوانده ام ؛ كلمات فلاسفه ؛ چه فلسفه مشاء ، چه فلسفه اشراق ، چه حكمت متعاليه صدرالمتألهين كه فلسفه مشاء و اشراق را تلفيق كرد و امروز بالاترين فلسفه در بين فلاسفه همين حكمت متعاليه صدرالمتألهين است ، امروز كه همه اينها موجود است و كلمات على در نهج البلاغه هم موجود است ، كلماتى در نهج البلاغه ذكر شده و عبارتهايى كه در اين كتاب آمده است در فلسفه متعاليه كه از دوره يونان شروع شده و تكامل يافته و در بين فلاسفه مسلمان به اوج خود رسيده ، وجود ندارد ، فلسفه بشرى در مورد واجب الوجود هرگز نمى تواند در مقابل خطبه هاى اميرالمؤمنين در نهج البلاغه همسانى كند .\r\nبه راستى خطبه هاى اميرالمؤمنين در نهج البلاغه بى نظير است مخصوصا خطبه معروفى كه در باب توحيد دارد ؛ « الحمدلله الذى لايبلغ مدحته القائلون . . . » .\r\nعلى بن ابيطالب عليه السلام در اين خطبه جملاتى بس پرمعنا و تابناك در مورد توحيد دارد كه همه را مبهوت و حيران ساخته است تا آنجا كه فلسفه هم از درك و بيانش عاجز است . نكات و اشاراتى در كلام و بيان على در مورد فلسفه و الهيات وجود دارد كه اگر على نمى بود ، خيلى مشكل بود كه بشر آن را بفهمد . ولى على با فصاحت و\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nبلاغت بى مثال خود آن را به بهترين و موجزترين شكل ممكن بيان مىكند .\r\nعلى ؛ فصيح ، بليغ ، اديب ، فيلسوف و حكيم است ، در حالى كه علم الاجتماع را بلد است ، سياست را بلد است ، توحيد را مىداند و عقايد و فقه را در حد اعلاى آن مىداند ، در عين حال به فرموده پيغمبر اكرم ( ص ) بهترين قاضى است ؛ « اقضاكم على . . . » ؛ در قضاوت حكاياتى محيرالعقول از اميرالمؤمنين نقل شده و كتابى به نام « قضاياى محيرالعقول على » در اين باب وجود دارد .\r\nهمگان على را ستايش كرده اند ، به قول جرج جرداق مسيحى : « تنها نسخه منحصر بفرد مطابق با اصل « على » است » بعد از خاتم النبيين ( ص ) تنها و تنها على است و دوم ندارد و مادر دهر در روزگار فرد ديگرى مانند على نزاييده است .\r\nدعاى كميل على را بخوانيد و بنگريد كه چه بيانى دارد و چگونه انسان را مات و مبهوت معرفت و عرفان على مىكند . افراد سنگدل اگر بدانند و بفهمند كه على در اين جملات چه مى گويد ، در پيشگاه خدا خواهند ناليد و خواهند گريست .\r\nاينها ابعاد معنوى شخصيت على است ؛ على بن ابيطالب « سلطان معرفت » است .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\nمردانگى و عرفان على ( ع )\r\n\r\nسلطان معرفت\r\nاين مصرع از شعر سعدى ، مردانگى ، يكى ديگر از ابعاد شخصيتى وجود نازنين على را بيان مىكند و مى گويد : على ديباچه ى « 3 » كتاب مردانگى است .\r\nبزرگترين دشمنش وقتى در ميدان جنگ صفين ، مرگ را در زير شمشير على در پيش چشمان خود ديد ، چون يك ضربه دست على مساوى با مرگ بود ، اين دشمن على وقتى فهميد كه كارش تمام است ، به بزرگوارى على پناه برد .\r\nشرمگاه خود را برهنه كرد ، على صورت برگرداند و رهايش كرد و گفت : تو را به عورتت بخشيدم . هركس غير از على مى بود او را مى كشت ، اتفاقا به بدترين شكل هم مى كشت ، اما اين مردانگى على است كه شاهانه و مردانه گذشت مىكند و مى بخشد . مردانگى در وجود على آبرو گرفت و على تنديس مردانگى است .\r\nهر بعد شخصيت على يك كتاب جداگانه مى خواهد . من خودم يك دوره كتاب پانزده يا بيست جلدى را ديدم كه در مورد ابعاد مختلف شخصيت بى نظير على بن - - ابيطالب ( ع ) نوشته شده بود .\r\n\r\n\r\n","description":"","footnote":"\r\n( 3 ) . ديباچه : مطلع ، سرآغاز و مقدمه اي كه درابتداي كتاب مي نويسند .\r\n","page_name":" 47 ","page_number":47},
  {"content":"\r\n\r\n\r\nزهد على\r\nدر زمان خلافتش مى فرمود : هيهات هيهات ؛ خيلى دور است كه من شكم سير بخوابم و در اطراف سرزمين تحت حكومت من در يمامه و جاهاى ديگر شكمهاى گرسنه وجود داشته باشد .\r\nدر تاريخ آمده كه بعضى اوقات نان خشكى را مى آورد كه با دو دستش روى زانوى خود فشار مى داد و مى شكست بعد آن را با دوغ يا آب تر مى كرد تا قدرى نرم شود بعد نوش جان مى كرد .\r\nتاريخ نقل مىكند كه در موقع افطار شب 19 رمضان كه در سحرگاه آن شب ، ضربت به فرق مبارك على ( عليه السلام ) وارد شد ، در خانه ام كلثوم بود ، دختر برايش نان و نمك و شير آورد ، اميرالمؤمنين فرمود : نه ! اين جا دو نوع خورشت است ( تمام صحبت هاى پيغمبر در گوش على بود و او حتى يك ذره هم تخطى نكرد ) فرمود يكى را بردار ، يا نمك را بردار يا شير را . ام كلثوم مجبور شد ، شير را برداشت و نان ماند و نمك . و آن شب ، حضرت نان و نمك نوش جان كرد و مشغول عبادت شد .\r\nدر نماز از خوف خدا غش مىكند گويا اين مرد اصلا ميدان جنگ را در عمر خود نديده است ، در ميدان جنگ وقتى شمشير به دست ميگيرد مثل اين است كه از زهد و اخلاق و رحم اصلا بويى نبرده است و هميشه غذاهاى\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nچرب و مقوى خورده تا اينقدر قوى و استوار مانده است . . . اينها صفات متضاد على عليه السلام است .\r\n\r\nلشكر كش وجود و « شاه مردان »\r\nسعدى مى گويد در عالم يك لشكر كش وجود دارد و آن هم تنها و تنها حيدر و صفدر - على - است .\r\n« حيدر » كلمه عربى و به معنى « شير » است ، « صفدر » كلمه فارسى و به معنى كسى است كه صف دشمن را از هم ميدرد و پاره مىكند . به نظر من بهترين نامى كه براى على گذاشته اند ، نامى است كه در فارسى به على گفته اند : « شاه مردان » .\r\nدليل اين ادعا چيست ؟ چون قرآن مى گويد : « من المؤمنين رجالٌ » بالاتر از مؤمن « مرد » ها هستند : « من المؤمنين رجالٌ صدقوا ما عاهدوا الله عليه فمنهم من قضى نحبه و منهم من ينتظر و ما بدّلوا تبديلا » ؛ قرآن مرد مى خواهد .\r\nدر همين مقوله آمده است كه طالب دنيا زن است ، طالب عقبى خنثى است و طالب « مولا » مرد است و شاه همه اين مردان و شاه تمام كسانى كه به اين حد از مردانگى رسيده اند على بن ابيطالب است .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nعلى از يك طرف « لشكركش وجود » است و از مرگ هراسى ندارد و از جانب ديگر « سردار اتقيا » است .\r\nدر ميدان جنگ ، سردار همه پهلوانان و لشكركشان و در ميدان پاكى و طهارت نفس ، سردار اتقيا عليست . سعدى خيلى زيبا اين صفات متضاد را يك جا جمع مىكند تا ابعاد وجودى على را بيان كند .\r\nآن لحظه اى هم كه على به سمت مسجد به راه افتاد خبر داشت كه چه واقعه اى در راه است . اين يك موضوع علمى است كه در اينجا مجال بيان كامل آن نيست . خلاصه : على خبر داشت كه كشته مىشود ، پيامبراكرم ( ص ) به او خبر داده بود كه « على جان ! تو در راه خدا كشته مى شوى و محاسنت به خون سرت خضاب مىشود » ، شقى ترين اولين در امتهاى گذشته كسى بود كه شتر صالح را پى كرد و شقى ترين آخرين كه در امت من است ، عبدالرحمن بن ملجم است كه محاسن تو را به خون سرت خضاب مىكند . پس على از سرنوشت خود آگاه بود . گاهى اوقات دل على تنگ مى شد و اين كره زمين ظرفيت جهان على را نداشت ؛ ميگفت : اين اشقى الآخرين چه شد ؟ ! ! چرا نيامد و اين محاسن مرا به خون سرم خضاب نكرد ؟ روح مقدس على يكسره ميل پرواز به سوى ملكوت اعلى را داشت .\r\nعلى در شب 19 رمضان تمام شب را بيدار بود و به سوى آسمان نظاره مى كرد و مى گفت : به خدا قسم ! نه به\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nمن دروغ گفته شده و نه من دروغ مى گويم ؛ يعنى نه پيامبر به من دروغ گفته و نه من بر پيغمبر دروغ مى بندم ، او از طرف خدا گفته و من از طرف پيامبر ؛ امشب همان شب است . على علائمى را در شب نوزدهم ديد و دانست كه شب قتلش فرا رسيده است و برخى جزئيات را تاريخ نقل مىكند كه وقتى آنحضرت صبحگاه خواست به نماز برود ، مرغابى ها دور حضرت را گرفتند و سر و صدا راه انداختند ، ظاهراً امّ كلثوم بوده كه آمد تا مرغابى ها را دوركند ، حضرت به دخترش فرمود رهايشان كن ، ( دعوهنّ صوايح ، يتبعهنّ نوايح ) ؛ رهايشان كن كه الآن اينها بر من عزادارى مى كنند اما چند لحظه ديگر زنان گريان و صيحه گر بر من نوحه خواهند كرد به اين معنى كه من كشته مى شوم و نوحه گران بر من نوحه وناله خواهند كرد . امّ كلثوم وحشت كرد به پدرش اميرالمؤمنين گفت : تو را به خدا قسم به مسجد نرو ؛ چقدر امشب فال بد مى زنى بابا ! به مسجد نرو ، بگذار خواهر زاده ات براى نماز برود . ام كلثوم اصرار كرد ، حضرت ابتدا قبول كرد اما چند لحظه بعد فرمود : نه ، به خدا قسم من بايد خود به مسجد بروم ، قضاى خدا تغييرپذير نيست و جارى خواهد شد ، حضرت حركت كرد ، دم دروازه خانه كه رسيد ، قلاب در به كمربند حضرت گير كرد ، قلاب را باز كرد و فرمود : خلّوا سبيل المؤمن المجاهد فى الله لا يعبد غير الواحد ؛ راه مؤمن مجاهد را باز بگذاريد كه در راه\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nخدا غير از واحد يگانه را پرستش نكرده و نمى كند ، اينجا حضرت اشاره به خود دارد .\r\nخلّو سبيل المؤمن المجاهد فى الله لا يعبد غير الواحد ، و يوقظ الناس إلى المساجد ؛ من بايد مردم را براى نماز در مسجد بيدار كنم .\r\nشايد على نماز نافله صبح را مى خواند كه شقى ترين آخرين ابن ملجم مرادى - شمشير را به فرق مبارك اميرالمؤمنين زد .\r\nخدا اين شاعر را رحمت كند كه چه زيبا بيان مىكند :\r\n برق شمشير درخشيد و از آن * خرمن دانش و تقوا همه سوخت \r\nعلى تنها يك فرد نبود ، على دنياى انسانيت بود ، جهان دانش و معرفت و شجاعت و تقوا و مردانگى و عرفان بود .\r\n برق شمشير درخشيد و از آن * خرمن دانش و تقوا همه سوخت\r\nنغمه فزت برب الكعبه * آتشى در دل محراب افروخت \r\nوقتى در سحرگاه نوزده رمضان ضربت به فرق مبارك على خورد ؛ ندا داد « فزت و رب الكعبه » ؛ به خداى كعبه قسم كه من رستگار شدم ، دوره امتحانم به سلامت به سر رسيد و مدال افتخار خود را گرفتم و به سلامت به عالم بالا بر مى گردم .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nروح اميرالمومنين در ميان ارواح شهدا مهمان خداست ؛ عند ربهم يرزقون .\r\n خرم آن روز كز اين منزل ويران بروم * راحت جان طلبم از پى جانان بروم\r\nدلم از وحشت زندان سكندر بگرفت * رخت بربندم و تا ملك سليمان بروم\r\nبه هوادارى او ذره صفت رقص كنان * تا به سرمنزل خورشيد درخشان بروم \r\n[ كاش آن روز ما هم در جمع يتيمان كوفه بوديم و درد دل خود را به على مى گفتيم كه ؛ على جان ! به كجا مى روى ؟ 
  ]\r\n صبركن عشق زمين گير شود بعد برو * يا دل از ديدن تو سير شود بعد برو \r\nولى افسوس و هزار افسوس . . .\r\nآن محراب تا به امروز ديگر نمازخوانى مانند على در دامن خود نديد ، ميليونها انسان از آن سحرگاه خونين ( 19 رمضان ) تا امروز به آنجا رفته اند و بر هجران او اشك ريخته اند .\r\n جانم به قربانت على * و سلام عليه يوم ولد\r\nو يوم استشهد و يوم يبعث حيا . \r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\nبخش دوم : فضايل اميرالمؤمنين ( ع ) در كلام رسول خدا ( ص )\r\n\r\nحديث طير ( پرنده )\r\nشخصى پرنده اى را بريان كرد و براى پيغمبر اكرم ( ص ) هديه آورد تا حضرت نوش جان كند ، پيامبر ( ص ) وقتى اين پرنده بريان را ديد فرمود :\r\n« اللهم ايتينى بأحبّ خلقك اليك يأكل معى هذاالطير »\r\n؛ فرمود : خدايا محبوبترين مخلوق خود را نزد من فرست تا همراه من از اين مرغ بريان تناول كند ؛ « فأتى على و أكل معه » ؛ وقتى پيامبر ( ص ) اين دعا را كرد ، على نزد پيامبر ( ص ) آمد و همراه حضرت آن مرغ را نوش جان كرد .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nاگر تمام اسانيد اين روايت را ملاحظه كنيم ؛ به قطعيت صدور آن اطمينان پيدا مى كنيم . خبر واحد نيست بلكه قطعى است و اين حديث دلالت مىكند كه اميرالمؤمنين على ( عليه السلام ) محبوب ترين خلق خدا به سوى خداست .\r\n\r\nحديث اخوت\r\nپيغمبراكرم ( ص ) دو مرتبه بين صحابه كرام ( رضى الله عنهم ) عقد اخوت بست ، بار اول مختص مهاجرين بود و مرتبه دوم بين عموم مهاجرين و انصار بود ولى در هر دو بار خود پيامبر اكرم ( ص ) با على عقد اخوت بست و على را به عنوان برادر خود برگزيد . درحاليكه در مرتبه دوم مناسب بود كه چون على از جمله مهاجرين بود با يكى از انصار عقد برادرى مى بست ولى رسول خدا شخصا ، على را استثناء فرمود و او را برادر خود خواند كه اين خود فضيلتى بسيار و الا براى اميرالمومنين على ( عليه السلام ) است .\r\n\r\nفضيلت غيرقابل تصور\r\nدر جنگ خندق وقتى كه عمروبن عبدود ، قهرمان شجاع عرب ، كه مشركين او را با هزار مرد جنگى برابر مى دانستند به دست على كشته شد ، جمله معروف از لسان\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nمبارك رسول اكرم ( ص ) در حق اميرالمؤمنين ( عليه السلام ) صادر شد كه فرمود : « ضربة على يوم الخندق افضل من عبادة امتى او خيرٌ من عبادة الثقلين » .\r\nيك تعبير حديث اين است كه ضربتى على كه در روز خندق بر عمروبن عبدود زد بهتر از عبادت امت من است . تعبير ديگر اين است كه اين ضربت بهتر از عبادت جن و انس است .\r\nاينها شعار نيست ، روز خندق تمام كفر و تمام ايمان در مقابل يكديگر آمده بودند ، هركدام شكست مى خورد كارش تمام بود و طرف مقابل پيروز مى شد . بجز على بن ابيطالب كسى از سپاه اسلام جرأت وجسارت مصاف با عمروبن عبدود را نداشت چون از او مى ترسيدند و حق هم داشتند ، اين در حالى است كه على كوچك تر و جوان تر از همه بود .\r\nهنگامى كه على روبروى عمروبن عبدود قرار گرفت ، عمرو ( با تكبر و نخوت ) به على گفت تو كيستى كه به جنگ من آمدى ؟ يك مرد پيدا نمى شد تا به ميدان بيايد كه تو پسربچه جوان كم سن و سال آمده اى ؟ فرمود : من على بن ابيطالب ام .\r\nمن فكر مى كنم كه عمرو در دل خود احساس خطر كرد ، چون به على گفت : پسر برادر برگرد من دوست ندارم كه دستم به خون تو آغشته شود ، تو برگرد تا شخص ديگرى به\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nميدان بيايد . على گفت : تو نمى خواهى دستت به خون من آلوده شود ولى من مى خواهم كه خون تو را بريزم و دستم به خون تو آغشته شود .\r\nشما تصور كنيد كه يك پسر جوان به ميدان يك پهلوان افسانه اى عرب مى رود ، از شجاعتش كه بگذريم ببينيد اين جوانمرد چه روحيه پولادين و شكست ناپذيرى دارد .\r\nقبلا عمرو صدا مى زد از بس كه مبارز طلبيدم ، خسته شدم شما مسلمانان ادعا مى كنيد كه هر كس از شما كشته شود به بهشت مى رود پس چرا نمى آييد كه من شما را به بهشت بفرستم ، نكند از بهشت خوشتان نمى آيد ؟ ! سه مرتبه عمرو اين جمله را صدا كرد و مبارز طلبيد ، هر سه بار على برخاست و صدا زد يا رسول الله ! به من اجازه بده كه به جنگ عمرو بروم ، بار اول و دوم پيغمبر به على اجازه نداد و بار سوم اجازه صادر شد و على به جنگ عمروبن عبدود رفت و در مقابل رجز عمرو ، رجز خواند :\r\n لقد اتاك مجيب صوتك غير عاجزٍ * ذو نية و بصيرة و صدق منجى كلّ فايز\r\nإنّى لأرجو أن اقيم عليك نائحة الجنايز * من ضربة نجلا يبقى صوتها بعد الهزايز \r\n( در عرب رسم بوده كه اشعارى را در حين مقابله و مقاتله به عنوان رجز مى خواندند ) عمروبن عبدود رجز خواند و على در جواب او اشعار بالا را خواند كه :\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nآن كس كه صداى تو را اجابت كرد ، آمد و كسى كه اينك در مقابل تو ايستاده عاجز و ضعيف نيست ، بلكه صاحب نيت قوى و بصيرت و صداقت است ؛ « ذو نية و بصيرة و الصدق منجى كلّ فايز » ؛ اگر او تو را بكشد پيروز است و اگر به دست تو كشته شود بازهم پيروز است ؛ والصدق منجى كلّ فايز ؛ اين صداقت هر انسانى را نجات مىدهد . اى عمرو بدان كه من ( على بن ابيطالب ) از روى صدق و راستى در مقابل تو قرار گرفته ام ؛ « إنّى لَأرجو أن اقيم عليك نائحة الجنايز » ؛ من اميدوارم كه صداى نوحه گران را بر جثه ات بلند كنم و به شمشير من كشته مى شوى ؛ چگونه كشته مىشود ؟ « من ضربة نجلا يبقى صوتها بعد الهزايز » ؛ از ضربت شمشيرى كه صدايش بعد از حوادثى بس بزرگ و پس از هزاران سال صداى آن شمشير در گوش زمان باقى خواهد ماند و واقعا هم ماند ؛ يعنى صداى ضربت شمشيرى كه ازعلى بر فرق عمروبن عبدود فرود آمد ، در طول تاريخ اسلام و انسانيت در گوش زمان پيچيده است و همچنان باقى و جاويدان است .\r\nطبق يك روايت پيغمبر اكرم ( ص ) فرمود : « امروز كفر مطلق در برابر ايمان و اسلام مطلق قرار گرفته است » ؛ هركدام از اين دونفر شكست بخورد ، تمام جبهه اش هم از نظر فرهنگى و نظامى شكست مى خورد و كارش تمام است . همانگونه هم شد ، بعد از قتل عمروبن عبدود و\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nپيروزى على ؛ پيغمبر فرمود : « ديگر كافران بر شما حمله نخواهند كرد بلكه از اين پس آنان تنها از خود دفاع مى كنند و در موضع دفاعى قرار مى گيرند . »\r\nجنگ خندق ، صد در صد جنگى تهاجمى و تعارضى از جانب كفار عليه اسلام بود و مشركين مخارج و هزينه سنگينى هم كرده بودند و قهرمانان و بزرگان كفر را هم گرد هم آورده بودند تا سرنوشت اسلام را براى اولين و آخرين بار يكسره كنند كه به اراده خدا و حماسه بى مانند على بن ابيطالب سرنوشت كفار به همان چيزى مبتلا شد كه خوابش را براى اسلام ديده بودند .\r\nاين است معناى « ضربة على يوم الخندق افضل من عبادة أمتى أو من عبادة الثقلين » . خداوند اسلام را با شمشير على حفظ كرد ، اگر تمام عبادت امت من يك طرف باشد و تنها همين يك ضربه على در سوى ديگر ، اجر و ثواب همين يك ضربت على بيشتر از عبادت همه امت اسلام است . حال ببين و حساب كن مقام على را !\r\nقبلا عرض كردم كه على داراى ابعاد شخصيتى گوناگون است . يكى از دانشمندان اهل سنت به نام « قوشجى » كتابى بر شرح « تجريد » داردكه من در جوانى خيلى آن را مطالعه كرده ام ، اين آقا داستان را به گونه اى كه بيان شد نقل نكرده كه پيغمبر فرموده باشد : « افضل من عبادة امتى » ؛ ضربت على در روز خندق از عبادت امت من بالاتر است ،\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nبلكه اين دانشمند اين گونه نقل كرده كه : « ضربة على يوم الخندق خيرمن عبادة الثقلين » ؛ پيغمبر فرمود : « ضربت على در روز خندق از عبادت جن و انس بهتر است » ، « ثقلين » كنايه از « جن و انس » است ، حديث اين معنا را مىدهد كه ضربت على در روز خندق از عبادت همه جن و انس ، از زمان حضرت آدم تا روز قيامت بهتر است .\r\n\r\nمقام على ( عليه السلام ) در قيامت\r\nخليفه اول ( رض ) روايت مىكند كه از پيغمبر خدا ( ص ) شنيدم كه فرمود :\r\n« لايجوز من الصراط احدٌ إلّا و معه جوازٌ ( برات ) من على\r\n؛ در روز قيامت هيچ كس از پل صراط عبور نمى كند مگر اينكه جوازى ( پاسپورتى ) به امضاى على در دست او باشد . » اينها مقامات على بن ابيطالب است ؛ شمشير و ضربه على در راه اسلام را يادآور شدم و اين هم موقف و جايگاه على در ميدان قيامت . ( اين حديث را ابن حجر شافعى نقل كرده است )\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nعلى ( عليه السلام ) بهترين انسان در شرق و غرب عالم\r\nاحمد بن حنبل و محاملى و مخلص و ذهبى و غير ايشان از ام المؤمنين عايشه روايت كرده اند : « قال رسول الله ( صلى الله عليه و آله و سلم ) : قال جبرئيل :\r\nقلّبت مشارق الارض و مغاربها و لم اجد افضل من محمد ( صلى الله عليه و آله ) وقلّبت مشارقها و مغاربها و لم أجد أفضل بنى أب من بنى هاشم »\r\n؛ پيغمبر اكرم صلى الله عليه وآله فرمود : جبرئيل به من گفت من شرق و غرب عالم را زير رو كردم و افضل از محمد ( ص ) نيافتم و باز شرق و غرب آن را جستجو نمودم و بهتر از بنى هاشم نيافتم . يعنى در تمام عالم كسى بافضيلت تر از پيغمبر بزرگوار اسلام وجود ندارد و در ميان قبيله ها بهتر و افضل از بنى هاشم نيست و معلوم است كه بزرگ بنى هاشم ، على بن ابيطالب ( عليه السلام ) است ، پس معناى حديث اين مىشود كه بعد از شخصيت بى نظير نبى اكرم ( صلى الله عليه و آله ) در روى زمين كسى بهتر از على بن ابيطالب ( عليه السلام ) وجود ندارد .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n\r\nفضيلتى حيرت انگيز\r\nعده اى محدثين مسلمان اين حديث را نقل كرده اند كه هم از طريق صحابه كرام و هم از طريق اهل بيت ( عليهم السلام ) نقل شده است : « على خيرالبشر فمن ابى فقد كفر » ؛ على بهترين افراد بشر است و هركس انكار كند كافر مىشود .\r\nدر مورد « كفر » قدرى توضيح لازم است : كفر داراى مراتب و به معانى زير است :\r\n1 - كفر در مقابل اسلام\r\n2 - كفر در مقابل ايمان\r\n3 - كفر در مقابل مراحل بالاتر\r\n4 - كفر در مقابل شكرگزارى و . . . .\r\nكفر داراى مراحل و مراتب است كه به مبحث فقه الحديث مربوط مىشود ، در اينجا كفر احتمالا به معناى سومى يعنى در مقابل مراحل بالاتر آمده است .\r\n\r\nعلى ( عليه السلام ) از نگاه و بيان خليفه اول ( رض )\r\nابن حجر شافعى در صواعق محرقه ، صفحه 175 از خليفه اول ( رض ) نقل مىكند كه خليفه اول نشسته بود و على را ديد و گفت : « و من سرّه أن ينظر إلى اعظم الناس منزلة و أقربهم قرابة و أفضلهم حالة و اعظمهم حقّاًعند رسول الله فلينظر إلى هذا الطالع ؛ هركس كه او را نگاه\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nكردن به كسى كه منزلتش از همه مردم بالاتر و قرابت او با رسول خدا ( ص ) از همه نزديكتر و حالش از همه برتر و حقش در نزد پيغمبر اكرم ( ص ) از همه بزرگتر است ، بايد خوشحال نمايد ، به اين آقايى كه الان ديده مىشود نگاه كند ( اشاره به على بن ابيطالب عليه السلام )\r\nتحليل مختصر اين حديث : به اعتقاد خليفه اول ( رض ) ؛\r\n1 - منزلت على در نزد خدا از همه مردم بزرگتر است .\r\n2 - قرابت على در نزد رسول خدا از همه مردم نزديكتر است .\r\n3 - حال على از همه مردم برتر است .\r\n4 - حق على در نزد رسول خدا ( ص ) از همه بزرگتر است .\r\nدر موردى ديگر خليفه اول فرمود ، و قال ايضا : « ما أنا مقدّم رجلا سمعت رسول الله صلى الله عليه و آله قال : على منى كمنزلتى من ربّى » ؛ يعنى ما هرگز مقدم نمى شويم بر مردى كه خودم از رسول خدا ( ص ) شنيدم كه فرمود على نسبت به من به منزله جايگاه من نسبت به خداست . چه جمله كوتاه ، متقن و رسايى !\r\nخليفه اول نقل مىكند كه من خود از پيغمبر اكرم ( ص ) شنيدم كه فرمود : همان منزلتى كه من در نزد خداوند متعال دارم ، همان منزلت راعلى در نزد من دارد و من ( خليفه اول ) بر على مقدم نمى شوم .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nبخش سوم : رواياتى از اصحاب رسول خدا ( صلى الله عليه وآله ) و محدثين بزرگ اهل سنت پيرامون مقام ومنزلت اميرالمؤمنين على ( عليه السلام )\r\n\r\nابن عباس ( رض ) :\r\nدر قرآن هيچ كجا « ياايهاالذين آمنوا » نازل نشده است مگر اينكه على ( ع ) « امير » و « شريف » آنان است ؛ « و لقد اعتب الله اصحاب محمد به غير مكان و لكن ما ذكر عليا إلا بخير ؛ گاهى اوقات خداوند اصحاب پيغمبر را مورد عتاب و سرزنش خفيف قرار داده است لكن در سراسر قرآن از على جز به خير و نيكى ياد نكرده است . »\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nجايگاه على ( ع ) در قرآن\r\nبازهم ابن حجر شافعى از ابن عباس نقل مىكند كه « سيصد » آيه در شأن على ( ع ) نازل شده است .\r\n\r\nخليفه دوم ( رض ) :\r\nصواعق محرقه ؛ صفحه 177 : « واعلموا أنّه لا يتمّ شرفٌ إلّا بولاية على رضى الله تعالى عنه ؛ بدانيد كه شرف مؤمن كامل و تمام نمى شود مگر به دوستى و ولايت على رضى الله تعالى عنه » . يعنى با ولايت على براى يك مؤمن شرف تمام ( كامل ) مىشود . و قال ايضا لاعرابى ؛ هذا مولاك و مولا كل مؤمن و من لم يكن مولاه فليس بمؤمنٍ ؛ و همچنين به يك عرب بيابانى كه نزد خليفه ثانى آمده بود ، گفت : اين ( على ) مولاى تو و مولاى هر مؤمنى است . و هركس على مولاى او نباشد ، پس آن شخص مؤمن نيست .\r\nخلفا اين سخنان را از خود نمى گفتند بلكه از پيغمبر اكرم ( ص ) شنيده بودند و شعرى كه بعضى از شعراء گفته اند تقريبا ترجمه فرمايش خليفه ثانى است :\r\n ايمان بدون ريب تولّاى حيدر است * آن را كه دوستى على نيست كافر است \r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\nاحمد حنبل\r\n« ما جاء لأحد من الفضائل ما جاء لعلى ؛ آن اندازه از فضائل ( از پيغمبر ) كه براى على آمده ، براى هيچ كس ذكر نشده است .\r\n\r\nصحيح مسلم\r\nيك جمله از خود اميرالمؤمنين ( عليه السلام ) كه در صحيح مسلم آمده است ، و مسلم در كتاب خود مى گويد هر خبرى كه من نقل ميكنم مورد اتفاق همه محدثين ( اهل سنت ) است ، يعنى احاديثى كه من در كتاب خود ( يعنى صحيح مسلم ) نقل كرده ام در بين اهل سنت « اجماعى » است .\r\n« ما أخرجه مسلم عن على عليه السلام : والذى فلق الحبّة و برء النّسمة إنّه لعهد للنبى الامّى إلى لا احبّنى إلّا مؤمن و لا يبغضنى إلّا منافق ؛ قسم به كسى كه دانه را شكافت و نفوس بشرى را خلق كرد كه اين عهديست از جانب نبى امّى به سوى من كه هيچ كس مرا دوست نمى دارد مگر مؤمن و كسى با من بغض و عداوت ندارد مگرمنافق » ؛ يعنى محبت من ( على ) ايمان به خدا را مى خواهد و كسى كه ميخواهد به من محبت كند بايد مؤمن باشد و بغض نسبت به من لازمه اش « نفاق » شخص مبغض است و\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nتازمانى كه كسى منافق نباشد هيچ گاه با من عداوت و دشمنى نمى كند .\r\n\r\nابوسعيد خدرى :\r\nوأخرج الترمذى عن ابى سعيد الخدرى : « كنّا نعرف منافقين ببغضهم علياً ؛ ما در زمان پيغمبر اكرم ( صلى الله عليه و آله ) و بعد از آن حضرت ، منافقين را با يك علامت مى شناختيم : بغض شان نسبت به على »\r\nترمذى در « سنن » خود از ابوسعيد خدرى كه از اصحاب بزرگوار پيغمبر اكرم ( ص ) است نقل مىكند كه ما منافق را با يك صفت يا علامت مى شناختيم و آن اين بود كه هركس « بغض » على داشت مى دانستيم كه او منافق است .\r\n\r\nجابربن عبدالله انصارى :\r\nأخرج الطبرانى عن جابربن عبدالله الانصارى قال : قال رسول الله ( صلى الله عليه وآله و سلّم ) : النّاس من شجر شتّى لكن أنا وعلى من شجرةٍ واحدة ؛ طبرانى در كتاب ( اوسط ) خود از جابربن عبدالله انصارى نقل مىكند كه رسول خدا صلى الله عليه وآله و سلم فرمود : مردم از ريشه هاى مختلف هستند لكن من و على از يك ريشه هستيم .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n\r\nسعد :\r\nأخرج البزاز عن سعد : قال رسول الله ( صلى الله عليه وآله و سلم ) لعلى : لا يحلّ لأحدٍ يجنب غيرى و غيرك ؛ بزاز يكى از محدثين اهل سنت است و از سعد ( شايد سعد بن ابى وقاص باشد ) روايت مىكند كه مى گويد : من خودم از رسول خدا شنيدم كه به على فرمود : براى هيچ كس جايز نيست كه در اين مسجد ( مسجدالنّبى ) جنب شود مگر من و تو .\r\nاين حديث بسيار جاى صحبت دارد كه من اينجا نمى خواهم آن را بيان كنم ، اين جمله ، جمله ايست بى نهايت پرمعنا . برخى روايات ظاهر و باطنشان يكى است ليكن برخى روايات ديگر ظاهر و باطن شان متفاوت است .\r\nاين جمله بسيارى از مقامات را براى على عليه السلام اثبات مىكند از جمله اينكه جنابت در نفس و روح مقدس على همانند روح مقدس رسول الله ( ص ) تأثير نمى گذارد ، ولى از نظر فقهى غسل جنابت بدون استثناء فرض بر همه مى باشد .\r\n\r\nعبدالله بن مسعود :\r\nأخرج الطبرانى و الحاكم بسندٍ حسن عن ابن مسعود عنه ( ص ) : النظر إلى على عبادة\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nوصف « حسن » براى سند حديث از اصطلاحات علم « درايه » و به اين معناست كه « سند حديث » معتبر است .\r\nطبرانى و حاكم از محدثين بزرگ اهل سنت به « سند حسن » از عبدالله بن مسعود صحابى جليل القدر پيغمبر روايت مى كنند كه او از رسول خدا ( صلى الله عليه و آله و سلم ) نقل كرده كه پيغمبر فرمود : نظر به على عبادت است .\r\nاين حكمت و فضل خداست كه هرچه بخواهد به يك نفر مىدهد ؛ ببين لطف و عنايت و محبت خدا را به على ! اين على آنقدر در نزد خدا مقام گرفته كه « نگاه كردن » به او « عبادت خداست » . سبحان الله !\r\nاين حديث جمله اى كوتاه است ؛ « النظر إلى على عبادة » ولى يك دنيا معنا در خود نهفته دارد . على به جايى رسيده و آنقدر محبوب خدا شده كه نگاه كردن به على عبادت خداست . الله اكبر !\r\nالبته نگفته است نگاه كردن به صورت على ، يعنى اگر كسى دست على را ببوسد ، به پاهاى على نظر كند ، از پشت سر ، على را نظاره كند ، اينها همه نگاه كردن به عليست و عبادت است ، منحصر نيست به اينكه حتما رخسار نيكو و منوّر على را بايد ببينى ، بلكه نگاه به قد و قامت على هم عبادت است و مثل نماز خواندن ثواب دارد . ( اين است مقامى كه خدا به على داده است )\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nاگر اين جملات ، احاديث مبارك پيغمبر اكرم ( ص ) نمى بود ، به هيچ عنوان آن را قبول نمى كرديم ولى اينها همه از طريق صحابه كرام ( رضى الله عنهم ) از پيغمبر اكرم صلى الله عليه و آله و سلم روايت شده است .\r\n\r\nسعد بن ابى وقاص :\r\nأخرج ابويعلى و البزاز عن سعدبن أبى وقاص عنه ( ص ) : من آذى علياً فقد آذانى .\r\nابويعلى و بزاز از راويان و محدثين اهل سنت از سعد بن ابى وقاص ، صحابى نامدار پيغمبر اكرم نقل مى كنند كه او از پيغمبر خدا نقل كرده كه آنحضرت ( ص ) فرمود : هركس على را اذيت كند ، مرا اذيت كرده است .\r\n« اذيت » در فارسى يعنى « رنجانيدن » ، پس معناى حديث اين است كه : هركس على را برنجاند مرا رنجانيده است .\r\nمن در روز عاشورا يك حديث را نقل كردم ، بعضى ها بى انصافى كرده بودند و گفته بودند كه فلانى احاديث را نقل مىكند و به دروغ به پيغمبر نسبت مىدهد .\r\nكار من دروغ گفتن نيست ، من در جوانى دروغ نگفته ام چه رسد به حالا كه پير شده ام و در پيرى بخواهم نعوذبالله به پيغمبر ( ص ) افترا ببندم ، من از مبالغه و غلو جداً بيزارم و پرهيز مى كنم ، مبالغه كار انسانهاى نادان است . من احاديث را نقل مى كنم ، آن برادر عزيزى كه مرا متهم كرده است و\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nخداوند او را عفو كند ( عفى الله عنه ) ، اگر براى من نامه مى نوشت كه مدرك حديثى را كه در روز عاشورا گفتى بيان كن ، من فورا آدرس و مدرك حديث و كتاب مربوطه را به او معرفى مى كردم و نيازى به اتهام بستن او نبود ، بهرحال در حديث بخارى آمده است كه هركس فاطمه را به غضب بياورد مرا بغضب آورده است . معناى اين دو حديث اين است كه على و فاطمه معصوم اند ، اذيت آنان براى غضب و اذيت نفس نيست بلكه براى خداوند است ؛ و ما يشاؤون إلّا أن يشاء الله . ( دقت كنيد )\r\n\r\nامّ سلمه زوجه مخدره پيامبر اكرم ( ص ) :\r\nأخرج الطبرانى بسند حسن عن امّ سلمه ( رض ) : قال رسول الله ( صلى الله عليه وآله و سلم ) : من أحبّ علياً فقد احبّنى و من احّبنى فقد احبّ الله ، و من ابغض علياً فقد أبغضنى و من أبغضنى فقد ابغض الله ( جل جلاله ) .\r\nطبرانى به سند حسن از امّ سلمه ( رض ) زوجه مطهره رسول خدا ( ص ) روايت مىكند كه پيغمبر اكرم ( صلى الله عليه و آله و سلم ) فرمود : هركس به على محبت كند به من محبت كرده است و هركس نسبت به من محبت داشته باشد ؛ به خدا محبت دارد و هركس با على دشمنى كند با من دشمنى كرده و دشمنى با من دشمنى با خداوند است .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nبراساس منطق ، معناى اين جمله چنين مىشود : حبّ على ؛ حبّ خدا و بغض على ؛ بغض خداست ، پس حبّ و بغض على ( ع ) به طور مستقيم با ايمان انسان ارتباط پيدا مىكند ، اگر كسى نسبت به خداوند بغض داشته باشد ، آيا مى توان گفت كه او به خدا ايمان دارد و مؤمن است ؟ ! هرگز .\r\nعلى اگر عصمت نمى داشت اين جملات معناى واضحى براى ما ارائه نمى كرد . موضع ما با ناصبيها كه بغض على را دين خود مى دانند بر اساس همين حديث است .\r\n\r\nبازهم از امّ سلمه ( رض ) :\r\nاخرج احمد و الحاكم ( مستدرك ) عن امّ سلمه ( رض ) : قال رسول الله ( صلى الله عليه و آله و سلم ) : من سبّ علياً فقد سبّنى .\r\nاحمدبن حنبل و حاكم نيشابورى از ام سلمه نقل مى كنند كه رسول خدا ( صلى الله عليه و آله و سلّم ) فرمود : دشنام به على ؛ دشنام به من است .\r\nاگر به نقل معتبر ثابت شود كه فردى به على دشنام ميدهد بايد همه بدانيم كه او به خدا دشنام مىدهد !\r\n\r\nبازهم از ابوسعيد خدرى :\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nأخرج أحمد والحاكم عن أبى سعيد خدرى : إنّ رسول الله قال لعلى : إنّك تقاتل على تأويل القرآن كما قاتلتُ على تنزيله .\r\nبازهم احمد حنبل و حاكم نيشابورى به سند صحيح از ابوسعيد خدرى صحابى جليل القدر پيغمبر ( ص ) روايت مى كنند كه پيغمبر اكرم ( صلى الله عليه و آله و سلم ) به على فرمود : همانا تو براى تأويل قرآن خواهى جنگيد همانگونه كه من براى تنزيل آن ( با مشركين ) جنگيدم . يعنى جنگهاى تو بعد از من همه بر حق و براى تأويل قرآن است و آنانى كه با تو مى جنگند [ باطل هستند . 
  ]\r\n\r\nحاكم نيشابورى :\r\nأخرج الحاكم عنه ( ص ) : أوحى إلى فى على ثلاث ؛ على سيد المسلمين و إمام المتقين و قائد الغرّ المحجّلين .\r\nباز هم حاكم از رسول خدا ( صلى الله عليه و آله ) نقل مىكند كه آنحضرت ( صلى الله عليه و آله ) فرمود : خداوند سه چيز را در حق على بر من وحى كرد : اول اينكه او سرور همه مسلمين است ، دوم : امام متقين و پرهيزگاران است و سوم : اينكه او رهبر محجلين است . يعنى كسانى كه دستها و صورت و پاهايشان در اثر وضو گرفتن نورانى وسفيد است .\r\nاين سه لقب و صفت را خداوند به على داده است .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nحاكم نيشابورى در كتاب « مستدرك على الصحيحين » خود احاديثى را نقل مىكند كه به شرط بخارى و مسلم صحيح باشد ، يعنى اين حديث داراى شرايطى كه اين دو محدث مشهور براى قبول يك حديث گذاشته اند مى باشد ، منتهى آن دو محدث اين احاديث را نقل نكرده اند ، شايد هم نديده اند ولى حاكم استدراك كرده است كه به شرط بخارى و مسلم صحيح است و اين حديث بايد نقل مى شد ولى نقل نشده است ، خلاصه اينكه اين حديث به شرط مسلم و بخارى صحيح است و قضاوت متن با شما خوانندگان هوشمند .\r\nبيهقى ، احمدبن حنبل و رازى : صفات پنج پيامبر ( صلى الله على نبينا و آله و عليهم السلام ) در وجود على ( عليه السلام )\r\nأخرج بيهقى فى صحيحه و أحمد فى مسنده و رازى فى تفسيره ؛ قال رسول الله ( صلى الله عليه وآله و سلم ) : من أراد أن ينظر الى نوح فى عزمه و آدم فى علمه و ابراهيم فى حلمه و إلى موسى فى فكره و ذكائه و إلى عيسى فى زهده فلينظر إلى على بن ابيطالب .\r\nبيهقى در صحيح خودو احمد در مسند خود و رازى در تفسير خود از رسول خدا صلى الله عليه و آله و سلم نقل كرده اند كه فرمود : هر كس مى خواهد به نوح در عزم و\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nاراده اش و به آدم در علم و ابراهيم در حلم و موسى در هوش و زكاوت و به عيسى در زهدش نگاه كند ؛ پس به على بن ابيطالب نگاه كند . [ كه همه اين صفات را يك جا در خود جمع كرده است 
  ]\r\n\r\nطبرانى :\r\nأخرج الطبرانى : مكتوب على باب الجنّة ؛ لااله الاالله ، محمد رسول الله ، على أخو رسول الله . و فى غيره : محمد رسول الله أيدته و نصرته بعلى ؛ طبرانى دركتاب خود نقل كرده است كه بر دروازه بهشت نوشته شده است : خدايى جز خداى يكتا نيست و محمد رسول خداست و على برادر رسول خداست و در جاى ديگر آمده كه بر در بهشت نوشته شده است كه : محمد رسول خداست و به وسيله على او را تأييد و يارى نمودم .\r\nلازم است در اخير يادآورى كنم كه تعداد اين روايات زياد است و بيان تمامى آنها چندين جلسه زمان مى طلبد و تمام اينها را دانشمندان محترم اهل سنت نقل كرده اند ، اين تصور را از ذهن خود دور كنيم كه اهل سنت ، اهل بيت ( ع ) را دوست ندارند ، مضمون برخى از اين روايات به گونه اى است كه حتى از طرف شيعه در شأن على ( ع ) نقل نشده است .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nخداوند اخوت و برادرى اسلامى بين شيعه و سنى را مستدام ومستحكم نموده ومخالفين نادانى را كه مى خواهند بين مسلمين نفاق و جدايى ايجاد كنند هدايت فرمايد .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nعصمت على ( عليه السلام )\r\nعلى مع الحق و الحق مع على . على مع القرآن و القرآن مع على . يعنى على با قرآن و حق است و حق و قرآن با على مى باشد . عبدالكريم شهرستانى دانشمند شهير اهل سنت با استناد همين احاديث به لوازم عصمت على ( ع ) قائل شده است كه در اوايل كتاب ملل و نحل خود به آن تصريح كرده است و عبدالحميد بن ابى الحديد تحليل گر و روشنفكر إعتزالى - كه علم و كمال او از شرح اش بر نهج البلاغه اميرالمؤمنين آشكار است نيز على را معصوم مىداند لكن مى گويد مانند شيعه من على را واجب العصمة نمى دانم ولى مشايخ ما عصمت او را قبول دارند .\r\nنگارنده : حديث متواتر ثقلين از طرف اهل سنت بهترين دليل بر عصمت عترت حضرت رسول ( صلى الله عليه وآله ) مى باشد . والله الهادى\r\nوالحمدلله رب العالمين\r\nثلث آخر رمضان 1434 ه - . ق\r\nحوزه علميه خاتم النبيين ( ص )\r\n\r\n\r\n","description":"","footnote":"","page_name":" 77 ","page_number":77}
  ]