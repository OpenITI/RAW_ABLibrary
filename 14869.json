[
  {"content":"\r\n\r\nپيام قرآن\r\nدورهء دوم\r\nاخلاق در قرآن\r\nجلد دوم\r\nاصول مسائل اخلاقى\r\nآيةالله العظمى مكارم شيرازى\r\nبا همكارى جمعى از فضلاء ودانشمندان\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمكارم شيرازى ، ناصر ، 1305 -\r\nپيام قرآن دورهء دوم : اخلاق در قرآن / مكارم شيرازى با همكارى جمعى از فضلا ودانشمندان .\r\nقم : مدرسة الامام على بن ابى طالب عليه السلام ، حوزهء علميه\r\nقم : مؤسسة تفسير قرآن كريم ، 1377 -\r\nج . 1 . isbn : 964 - 6632 - 13 - 0\r\nفهرستنويسى براساس اطلاعات فيپا .\r\nمندرجات : ج 1 . اصول مسائل اخلاقى - - - ج . 2 . فروع مسائل اخلاقى . - - ج . 3 . فروع مسائل اخلاقى .\r\nج . 2 . ( چاپ سوم ، 1384 ) isbn : 964 - 6632 - 25 - 4\r\nج . 3 . ( چاپ اول ، 1380 ) isbn : 964 - 6632 - 79 - 3\r\n1 . قرآن - اخلاق . 2 . اخلاق اسلامى . - الف . مدرسة الامام على بن ابى طالب عليه السلام . ب . حوزهء علميهء قم ، مؤسسة تفسير قرآن كريم . ج . عنوان .\r\n9 پ 7 م / 3 / 102 bp\r\n159 / 297\r\nكتابخانهء ملى ايران\r\n16815 - 77 م\r\nنام كتاب : اخلاق در قرآن - جلد دوم\r\nمؤلف : آية الله العظمى مكارم شيرازى با همكارى جمعى از فضلا\r\nتيراژ : 3000 نسخه\r\nنوبت چاپ : سوم\r\nتاريخ انتشار : 1384\r\nصفحه و قطع : 480 صفحه / وزيرى\r\nچاپخانه : سليمانزاده\r\nناشر : مدرسة الامام على بن ابى طالب ( ع )\r\nشابك : 4 - 25 - 6632 - 964\r\nقم - ابتداى خيابان شهدا - كوى آمار ( 22 ) - پلاك 15\r\nتلفكس : 7732478\r\nwww . amiralmomeninpb . com\r\nقيمت : 3500 تومان\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\nاهداء :\r\nبه آنها كه نسبت به قرآن عشق مى ورزند .\r\nبه آنها كه مى خواهند از اين چشمهء زلال آب حيات بيشتر بنوشند .\r\nو به آنها كه مى خواهند از قرآن بيشتر بدانند و بيشتر بفهمند .\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبا همكارى دانشمندان محترم و حجج اسلام آقايان :\r\nمحمدرضا آشتيانى\r\nمحمد جعفر امام\r\nعبدالرسول حسنى\r\nمحمد اسدى\r\nحسين طوسى\r\nسيد شمس الدين روحانى\r\nمحمد محمدى\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nجلد دوم\r\n\r\nاخلاق نيك و بد در قرآن\r\n\r\nپيشگفتار ( روش بحث )\r\nدر جلد اوّل اين كتاب ( اخلاق در قرآن ) اصول كلّى مسائل اخلاقى و طرق مختلف تهذيب نفس ، مكتبها ، انگيزه‌ها و نتيجه‌ها ، به طور مشروح مورد بررسى قرار گرفت و رهنمودهاى مهمّ قرآن مجيد در زمينهء اين مسائل در شكل تفسير موضوعى بيان شد .\r\nاكنون نوبت آن رسيده است كه با استفاده از آن اصول كلّى به سراغ تك‌تك « فضايل » و « رذايل » اخلاقى برويم و هر يك را در پرتو رهنمودهاى وحى و آيات مورد بررسى قرار دهيم .\r\nعوامل شكل‌گيرى آن فضايل و رذايل ، آثار و نشانه‌ها ، نتايج و عواقب خوب و بد هر يك ، و بالاخره طرق مبارزه با رذايل اخلاقى و كسب فضايل را مورد بررسى قرار دهيم .\r\nهنگام ورود در اين بحث ، در فكر فرو رفتيم كه با استفاده از كدام نظم و ترتيب در اين بحث پرتلاطم وارد شويم !\r\nآيا بايد روش فلاسفهء يونان در تقسيم اخلاق به چهار بخش ( حكمت ، عدالت ، شهوت و غضب ) قناعت كنيم ؟ در حالى كه نه هماهنگ با آيات قرآن است كه ما در اين بحثها در سايهء آن حركت مىكنيم و نه فى حدّ ذاته خالى از نقيصه يا نقيصه‌هاست كه در جلد اوّل به آن اشاره شد .\r\nآيا فضايل و رذايل را طبق حروف الفبا ترتيب دهيم و بحثها را به اين صورت پيش\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nببريم ، در حالى كه روش الفبايى در اين‌گونه مسايل غالباً از روش منطقى جدا مىشود و بحثها ناهماهنگ مىگردد .\r\nآيا به سراغ ساير مكتبهاى شرق و غرب در مسايل اخلاقى برويم و نظم بحث را از آنها بگيريم ؟ ! در حالى كه هر كدام براى خود مشكل يا مشكلاتى دارند و اضافه بر اين ، ممكن نيست هماهنگ با تفسير موضوعى قرآن در زمينهء اخلاق گردد .\r\nناگهان به لطف پروردگار و با يك الهام درونى روش تازه‌اى به نظر رسيد كه برخاستهء از خود قرآن و با الهام گرفتن از آن مىباشد و آن اينكه : مىدانيم قرآن مجيد قسمت مهمّ مباحث اخلاقى و عملى را در لابه‌لاى شرح تاريخ گذشتگان و اقوام پيشين آورده و به خوبى مجسّم ساخته است كه هر كدام از اين رذايل و فضايل چه بازتاب‌هاى وسيع و گسترده‌اى در جوامع انسانى دارد و عاقبت كار آنها به كجا مىرسد و انصافاً قرآن از اين نظر داد سخن داده كه مسايل اخلاقى را در بوتهء آزمايش‌هاى عينى و خارجى قرار داده است تا نتيجه‌گيرى از آن براى هر خواننده و شنونده‌اى بسيار سريع و عميق باشد !\r\nبه همين دليل فكر كرديم بهتر است معيار نظم مباحث را با توجّه به شرايط ويژه‌اى كه بر بحث‌هاى ما حاكم است ، همان تواريخ قرآن مجيد و معيارهاى حاكم بر آن بدانيم .\r\nبه تعبير ديگر : نخست به سراغ داستان آفرينش آدم و حوّا و وسوسه‌هاى شيطان و دور شدن آنها از بهشت مىرويم و رذايلى كه سبب پيدايش ماجراى عبرت‌انگيز طرد شيطان از بساط قرب خداوند و محروم شدن آدم و حوّا از بهشت شد را در طليعهء بحث قرار مىدهيم .\r\nمىدانيم شيطان به خاطر « استكبار » و « خودخواهى » و « خود برتر بينى » و سپس « لجاجت » و « تعصّب » از سجده بر آدم خوددارى كرد و از درگاه خدا رانده شد و آدم عليه السلام و حوّا به خاطر « حرص » و « آز » تسليم وسوسه‌هاى بىمنطق دشمن خود - شيطان - شدند و در دام او افتادند .\r\nبعد نوبت به داستان « هابيل » و « قابيل » و صفات زشتى كه انگيزهء قتل هابيل شد مىرسد و به همين ترتيب به سراغ داستان نوح و ماجراهاى ديگر تاريخى ، مخصوصاً ماجراى قوم بنى اسرائيل و موسى عليه السلام مىرويم و در آينهء زندگى انبياى الهى فضايل و آثار آن را مىبينيم و در زندگى اقوام منحرف كه گرفتار انواع مجازات‌هاى الهى شدند\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nآثار رذايل را مشاهده مىكنيم .\r\nاين روش هم جالب و شيرين است و هم با بحث‌هاى قرآنى سازگارتر مىباشد . اضافه بر اين به بحثهاى فضايل و رذايل جنبهء عينيّت مىبخشد و آنها را در صحنهء حسّ و تجربه قرار مىدهد .\r\nخداوند به همهء ما و همهء افراد جامعهء ما توفيق دهد كه آن رذايل را كه جامعهء بشرى را به جهنّمى سوزان تبديل مىكند از اعماق جان خود ريشه‌كن كنيم ، و به فضائلى كه به ما و جامعهء ما روح و صفا و آرامش و پيشرفت مىبخشد و بزرگ‌ترين سعادت ؛ يعنى قرب الى اللَّه را براى ما فراهم مىسازد ، آراسته شويم .\r\n« آمين يا رب العالمين »\r\nتيرماه 1378\r\nربيع‌الاوّل 1420\r\nقم - ناصر مكارم شيرازى\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n1\r\n\r\nتكبّر و استكبار\r\n\r\nاشاره\r\nنخستين صفت از صفات رذيله كه در داستان انبيا و آغاز خلقت انسان به چشم مىخورد و اتّفاقاً به اعتقاد بسيارى از علماى اخلاق ، امّ المفاسد و مادر همهء رذايل اخلاقى و ريشهء تمام بدبختىها و صفات زشت انسانى است ، تكبّر و استكبار مىباشد كه در داستان شيطان به هنگام آفرينش آدم عليه السلام و امر به سجود فرشتگان و همچنين ابليس براى او آمده است .\r\nداستانى است بسيار تكان دهنده و عبرت انگيز ، داستانى است بسيار روشنگر و هشدار دهنده ، براى همهء افراد و همهء جوامع انسانى .\r\nقابل توجّه اينكه پيامدهاى سوء تكبّر و استكبار نه تنها در داستان آفرينش آدم ديده مىشود كه در تمام طول تاريخ انبيا - طبق آياتى كه خواهد آمد - نيز نقش بسيار مخرّب آن آشكار است .\r\nامروز نيز در جوامع انسانى مسئلهء استكبار ، سخن اوّل را در مفاسد جهانى و نابسامانىهاى اجتماعى بشر مىزند و بلاى بزرگ بشريّت در عصر ما نيز همين استكبار است كه بدبختانه همه در آتش آن مىسوزند و فرياد مىكشند ، ولى كمتر كسى در فكر چاره است !\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nبا اين اشاره به قرآن مجيد بازمىگرديم و آيات قرآن را در اين زمينه مرور مىكنيم ، از آيات مربوط به آدم گرفته تا خاتم را مورد بحث و بررسى قرار مىدهيم .\r\n1 - وَ اذْ قُلْنَا لِلْمَلَائِكَةِ اسْجُدُوا لِآدَمَ فَسَجَدُوا الّا ابْلِيْسَ ابَى وَاسْتَكْبَرَ وَ كَانَ مِنَ الْكَافِرِيْنَ ( سورهء بقره ، آيه 34 )\r\n2 - قَالَ فَاهْبِطْ مِنْهَا فَمَا يَكُونُ لَكَ انْ تَتَكَبَّرَ فِيهَا فَاخْرُجْ انَّكَ مِنَ الصَّاغِرِينَ ( سورهء اعراف ، آيه 13 )\r\n3 - وَانِّى كُلَّمَا دَعَوْتُهُمْ لِتَغْفِرَ لَهُمْ جَعَلُوا اصَابِعَهُمْ فِى آذَانِهِمْ وَاسْتَغْشَوا ثِيَابَهُمْ وَ اصَرُّوا وَاسْتَكْبَرُوا اسْتِكْباراً ( سورهء نوح ، آيهء 7 )\r\n4 - فَامَّا عَادٌ فَاسْتَكْبَرُوا فِى الْارْضِ بِغَيْرِ الْحَقِّ وَ قَالُوا مَنْ اشَدُّ مِنّا قُوَّةً اوَلَمْ يَرَوْا انَّ اللَّهَ الَّذِى خَلَقَهُمْ هُوَ اشَدُّ مِنْهُمْ قُوَّةً وَ كَانُوا بِآيَاتِنَا يَجْحَدُونَ ( سورهء فصّلت ، آيهء 15 )\r\n5 - قَالَ الْمَلأُ الَّذِينَ اسْتَكْبَرُوا مِنْ قَوْمِهِ لَنُخْرِجَنَّكَ يَا شُعَيْبُ وَ الَّذِينَ آمَنُوا مَعَكَ مِنْ قَرْيَتِنَا اوْ لَتَعُودُنَّ فِى مِلَّتِنَا قَالَ اوَلَوْ كُنَّا كَارِهِينَ ( سورهء اعراف ، آيهء 88 )\r\n6 - وَ قَارُونَ وَ فِرْعَوْنَ وَ هَامَانَ وَ لَقَدْ جَائَهُمْ مُوسى بِالْبَيِّنَاتِ فَاسْتَكْبَرُوا فِى الْارْضِ وَ مَا كَانُوا سَابِقِينَ ( سورهء عنكبوت ، آيهء 39 )\r\n7 - لَتَجِدَنَّ اشَدَّ النّاسِ عَدَاوَةً لِلَّذِينَ آمَنُوا الْيَهُودَ وَالَّذِينَ اشْرَكُوا وَ لَتَجِدَنَّ اقْرَبَهُمْ مَوَدَّةً لِلَّذِينَ آمَنُوا الَّذِينَ قَالُوا انَّا نَصَارى ذَلِكَ بِانَّ مِنْهُمْ قِسِّيسِينَ وَ رُهْبَاناً وَ انَّهُمْ لَايَسْتَكْبِرُونَ ( سورهء مائده ، آيهء 82 )\r\n8 - ثُمَّ عَبَسَ و بَسَرَ * ثُمَّ ادْبَرَ وَاسْتَكْبَرَ * فَقَالَ انْ هَذَا الّا سِحْرٌ يُؤْثَرُ ( سورهء مدّثّر ، آيهء 22 تا 24 )\r\n9 - الَّذِينَ يُجَادِلُونَ فِى آيَاتِ اللَّهِ بِغَيْرِ سُلْطَانٍ اتَاهُمْ كَبُرَ مَقْتاً عِنْدَاللَّهِ وَ عِنْدَ الَّذِينَ آمَنُوا كَذَلِكَ يَطْبَعُ اللَّهُ عَلَى كُلِّ قَلْبٍ مُتَكَبِّرٍ جَبَّارٍ ( سورهء مؤمن ، آيهء 35 )\r\n10 - قِيلَ ادْخُلُوا ابْوَابَ جَهَنَّمَ خَالِدِينَ فِيها فَبِئْسَ مَثْوَى الْمُتَكَبِّرِينَ ( سورهء زمر ، آيهء 72 )\r\n11 - سَاصْرِفُ عَنْ آيَاتِىَ الَّذِينَ يَتَكَبَّرُونَ فِى الْارْضِ بِغَيْرِ الْحَقِّ وَ انْ يَرَوا كُلَّ آيَةٍ لايُؤْمِنُوا بِهَا وَ انْ يَرَوْا سَبِيلَ الرُّشْدِ لَايَتَّخِذُوهُ سَبِيلًا وَ انْ يَرَوا سَبِيلَ الْغَىِّ يَتَّخِذُوهُ سَبِيلًا ذَلِكَ بِانَّهُمْ كَذَّبُوا بِآيَاتِنَا وَ كَانُوا عَنْهَا غَافِلِينَ ( سورهء اعراف ، آيهء 146 )\r\n12 - لَاجَرَمَ انَّ اللَّهَ يَعْلَمُ مَا يُسِرُّونَ وَ مَا يُعْلِنُونَ انَّهُ لَايُحِبُّ\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nالْمُسْتَكْبِرِينَ ( سورهء نحل ، آيهء 23 )\r\n13 - لَنْ يَسْتَنْكِفَ الْمَسِيحُ انْ يَكُونَ عبْداً لِلّهِ و لَاالْمَلائِكَةُ الْمُقَرَّبُونَ وَ مَنْ يَسْتَنْكِفْ عَنْ عِبَادَتِهِ وَ يَسْتَكْبِرْ فَسَيَحْشُرُهُمْ اللَّهُ جَمِيعاً * فَامَّا الَّذِينَ آمَنُوا وَ عَمِلُوا الصَّالِحَاتِ فَيُوَفِّيهِمْ اجُورَهُمْ وَ يَزِيدُهُمْ مِنْ فَضْلِهِ وَ امَّا الَّذِينَ اسْتَنْكَفُوا وَ اسْتَكْبَرُوا فَيُعَذِّبُهُمْ عَذَاباً الِيماً وَ لايَجِدُونَ لَهُمْ مِنْ دُونِ اللَّهِ وَلِيّاً وَ لَانَصِيراً ( سورهء نساء ، آيهء 172 - 173 )\r\n14 - انَّ الَّذِينَ كَذَّبُوا بِآيَاتِنَا وَاسْتَكْبَرُوا عَنْهَا لَاتُفَتَّحُ لَهُمْ ابْوَابُ السَّماءِ وَ لَايَدْخُلُونَ الْجَنَّةَ حَتَّى يَلِجَ الْجَمَلُ فِى سَمِّ الْخِيَاطِ وَ كَذَلِكَ نَجْزِى الُمجْرِمِينَ ( سورهء اعراف ، آيهء 40 )\r\n\r\nترجمه\r\n1 - و ( ياد كن ) هنگامى را كه به فرشتگان گفتيم : « براى آدم سجده و خضوع كنيد ! » همگى سجده كردند ، جز ابليس كه سر باز زد و تكبّر ورزيد ( و به خاطر نافرمانى و تكبّرش ) از كافران شد !\r\n2 - گفت : « از آن ( مقام و مرتبه‌ات ) فرود آى ! تو حق ندارى در آن ( مقام و مرتبه ) تكبّر كنى ! بيرون رو كه تو از افراد پست و كوچكى ! »\r\n3 - ( در داستان نوح آمده است ) : « و من هر زمان آنها را دعوت كردم كه ( ايمان بياورند و ) تو آنها را بيامرزى ، انگشتان خويش را در گوشهايشان قرار داده و لباسهايشان را بر خود پيچيدند و در مخالفت اصرار ورزيدند و به شدّت استكبار كردند » !\r\n4 - ( در مورد قوم عاد مىخوانيم ) : امّا قوم عاد به ناحق در زمين تكبّر ورزيدند و گفتند : « چه كسى از ما نيرومندتر است ؟ ! آيا نمىدانستند خداوندى كه آنان را آفريده از آنها قوىتر است ؟ و ( به خاطر اين پندار ) پيوسته آيات ما را انكار مىكردند ! »\r\n5 - ( در داستان شعيب آمده است ) : اشراف زورمند و متكبّر از قوم او گفتند : « اى شعيب به يقين تو و كسانى را كه به تو ايمان آورده‌اند از شهر و ديار خود بيرون خواهيم كرد يا به آيين ما بازگرديد ! » گفت : « آيا ( مىخواهيد ما را بازگردانيد ) اگر چه ما مايل نباشيم ؟ ! »\r\n6 - ( در داستان موسى عليه السلام آمده است ) : « و « قارون و فرعون » و « هامان » را نيز هلاك كرديم ، موسى با دلايل روشن به سراغشان آمد ، امّا آنان در زمين برترىجويى كردند ، ولى نتوانستند بر خدا پيشى گيرند ! »\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n7 - ( و دربارهء مسلمانان و عصر پيامبر صلى الله عليه و آله مىخوانيم ) : « بطور مسلّم ، دشمن‌ترين مردم نسبت به مؤمنان را يهود و مشركان خواهى يافت و نزديكترين دوستان به مؤمنان را كسانى مىيابى كه مىگويند « ما نصارى هستيم » اين به خاطر آن است كه در ميان آنها افرادى عالم و تارك دنيا هستند و آنها ( در برابر حق ) تكبّر نمىورزند » .\r\n8 - بعد چهره در هم كشيد و عجولانه دست به كارشد - سپس پشت ( به حق ) كرد و تكبّر ورزيد - و سرانجام گفت : ( اين قرآن ) چيزى جز افسون و سحرى همچون سحرهاى پيشينيان نيست !\r\n9 - همانها كه در آيات خدا بى آنكه دليلى براى آنها آمده باشد به مجادله برمىخيزند ( اين كارشان ) خشم عظيمى نزد خداوند و نزد آنان كه ايمان آورده‌اند بار مىآورد ، اين گونه خداوند بر دل هر متكبّر جبّارى مهر مىنهد !\r\n10 - به آنان گفته مىشود : « از درهاى جهنّم وارد شويد جاودانه در آن بمانيد ، چه بد جايگاهى است جايگاه متكبّران ! »\r\n11 - به زودى كسانى را كه در روى زمين به ناحق تكبّر مىورزند از ( ايمان به ) آيات خود منصرف مىسازم ! آنها چنانند كه اگر هر آيه و نشانه‌اى را ببينند به آن ايمان نمىآورند ، اگر راه هدايت را ببينند آن را راه خود انتخاب نمىكنند و اگر طريق گمراهى را ببينند آن را راه خود انتخاب مىكنند ! ( همهء اينها ) به خاطر آن است كه آيات ما را تكذيب كردند و از آن غافل بودند !\r\n12 - قطعاً خداوند از آنچه پنهان مىدارند و آنچه آشكار مىسازند با خبر است ، او مستكبران را دوست نمىدارد !\r\n13 - هرگز مسيح از اين ابا نداشت كه بندهء خدا باشد و نه فرشتگان مقرّب او ( از اين ابا دارند ) و آنها كه از عبوديّت و بندگى او روى برتابند و تكبّر كنند به زودى همهء آنها را ( در قيامت ) نزد خود جمع خواهد كرد ؛ امّا آنها كه ايمان آوردند و اعمال صالح انجام دادند ، پاداششان را به طور كامل خواهد داد و از فضل و بخشش خود بر آنها خواهد افزود و آنها را كه ابا كردند و تكبّر ورزيدند مجازات دردناكى خواهد كرد و براى خود غير از خدا سرپرست و ياورى نخواهند يافت !\r\n14 - كسانى كه آيات ما را تكذيب كردند و در برابر آن تكبّر ورزيدند ( هرگز ) درهاى آسمان\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nبه رويشان گشوده نمىشود و ( هيچگاه ) داخل بهشت نخواهند شد مگر اينكه شتر از سوراخ سوزن بگذرد ! اين گونه گنهكاران را جزا مىدهيم !\r\n\r\nتفسير و جمع‌بندى\r\n\r\nبلاى بزرگ در طول تاريخ بشر\r\nآيات قرآن مجيد مملوّ است از بيان مفاسد استكبار و بدبختىهاى ناشى از تكبّر و مشكلاتى كه در طول تاريخ بشر از اين صفت مذموم در جوامع انسانى به وجود آمده ، تأثير اين صفت رذيله در پيشرفت و تكامل انسان در جهات معنوى و مادّى بر هيچ كس پوشيده نيست و آنچه در آيات بالا آمده در واقع گلچينى از آيات ناظر به اين موضوع است .\r\nدر آيهء اوّل و دوّم سخن از ابليس و داستان معروف او به ميان آمده ، در آن هنگام كه خداوند به همهء فرشتگان دستور داد كه به خاطر عظمت آفرينش آدم عليه السلام سجده كنند - و ابليس در آن زمان به خاطر مقام والايش در صف فرشتگان جاى گرفته بود - همگى سجده كردند جز ابليس كه در برابر اين فرمان خدا سرپيچى كرد و استكبار ورزيد و از كافران شد ، و به دنبال اين سرپيچى صريح و آشكار و حتّى آميخته به اعتراض نسبت به اصل فرمان خدا ، فرمود از آن مقام و مرتبت فرود آى ! تو حق ندارى در آن جايگاه تكبّر كنى ! بيرون رو كه از افراد پست و حقير خواهى بود . ( وَ اذْ قُلْنَا لِلْمَلَائِكَةِ اسْجُدُوا لِآدَمَ فَسَجَدُوا الّا ابْلِيْسَ ابَى وَاسْتَكْبَرَ وَ كَانَ مِنَ الْكَافِرِيْنَ . . . « 1 » قَالَ فَاهْبِطْ مِنْهَا فَمَا يَكُونُ لَكَ انْ تَتَكَبَّرَ فِيهَا فَاخْرُجْ انَّكَ مِنَ الصَّاغِرِينَ ) « 2 »\r\nدر حقيقت اين نخستين گناهى است كه در جهان به وقوع پيوست ، گناهى كه سبب شد فردى همچون ابليس كه ساليان دراز - و به تعبير امير مؤمنان على عليه السلام در خطبهء قاصعه شش هزار سال خدا را عبادت كرده بود - به خاطر تكبّر يك ساعت تمام اعمال و عبادات او بر باد رفت ( و از آن مقام و الا كه همنشين با فرشتگان و مقام قرب خدا بود يكباره سقوط نمود ) .\r\n\r\n\r\n","description":"","footnote":"\r\n( 1 ) - بقره ، 34 .\r\n( 2 ) - اعراف ، 13 .\r\n","page_name":" 23 ","page_number":23},
  {"content":"\r\n\r\n( اذْ احْبَطَ عَمَلَهُ الطَّوِيلَ وَ جَهْدَهُ الْجَهِيدَ ، وَ كَانَ قَدْ عَبَدَاللَّهَ سِتَّةَ آلَافِ سَنَةٍ . . . عَنْ كِبْرِ سَاعَةٍ وَاحِدَةٍ ) « 1 »\r\nدر اين داستان عبرت‌انگيز نكات بسيار مهمّى دربارهء خطرات تكبّر نهفته شده و از آن به خوبى استفاده مىشود كه اين صفت رذيله ممكن است سرانجام به كفر و بىايمانى منتهى گردد ، چنان كه در آيات بالا آمده بود ابَى وَاسْتَكْبَرَ وَ كَانَ مِنَ الْكَافِرِيْنَ « 2 » .\r\nهمچنين اين داستان نشان مىدهد كه ابليس به خاطر حجاب خطرناك كبر و غرور از واضح‌ترين مسائل بىخبر ماند ، چرا كه هنگامى كه زبان به اعتراض در برابر خداوند سبحان گشود عرض كرد : قَالَ لَمْ اكُنْ لِاسْجُدَ لِبَشَرٍ خَلَقْتَهُ مِنْ صَلْصالٍ مِنْ حَمَأٍ مَسنُونٍ ؛ « گفت : من هرگز براى بشرى كه او را از گل خشكيده‌اى كه از گل بد بويى گرفته شده است آفريده‌اى ، سجده نخواهم كرد » ! « 3 »\r\nدر حالى كه پر واضح است كه شرف آدم به خاطر آفرينش از گل بدبو نبود ، بلكه به خاطر همان روح الهى بود كه قرآن در سه آيه قبل از آيهء فوق به آن اشاره كرده است :\r\nفَاذَا سَوَّيْتُهُ وَ نَفَخْتُ فِيهِ مِنْ رُوحِى فَقَعُوا لَهُ سَاجِدِينَ ؛ « هنگامى كه ( آفرينش آدم را نظام بخشيدم ) و كار او را به پايان بردم و در وى از روح خود ( يك روح شايسته و بزرگ ) دميدم ، همگى براى او سجده كنيد » . « 4 »\r\nحتّى ابليس نتوانست برترى خاك را از آتش درك كند ، خاكى كه منبع تمام بركات و پيدايش حيات و محل زندگى انسانها و انواع معادن و منابع و حتّى منبع ذخيرهء آب و ذخيرهء مواد آتش‌زاست ، لذا با خيره‌سرى گفت : « خَلَقْتَنِى مِنْ نَارٍ وَ خَلَقْتَهُ مِنْ طِينٍ ؛ ( من چگونه او را سجده كنم در حالى كه ) مرا از آتش آفريده‌اى و او را از خاك » !\r\nاضافه بر اين ، بسيارى از افراد هستند كه گرفتار لغزش و خطا مىشوند ، ولى هنگامى كه به اشتباه خود پى بردند باز مىگردند و توبه و اصلاح مىكنند ، ولى تكبّر و استكبار ، از امورى است كه حتّى اجازهء بازگشت بعد از بيدارى را نيز به انسان نمىدهد ، به همين دليل شيطان هنگامى كه متوجّه خطاى خود شد توبه نكرد ، زيرا كبر و غرور به او اجازه نداد سر تسليم و تعظيم در برابر پديدهء بزرگ آفرينش ( انسان ) فرود آورد ، بلكه بر لجاجت\r\n\r\n\r\n","description":"","footnote":"\r\n( 1 ) - نهج البلاغه خطبهء 192 .\r\n( 2 ) - بقره ، 34 .\r\n( 3 ) - حجر ، 33 .\r\n( 4 ) - حجر ، 29 .\r\n","page_name":" 24 ","page_number":24},
  {"content":"\r\n\r\nخود افزود و سوگند ياد كرد كه همهء انسانها را - جز عباد مخلصين خداوند - گمراه سازد و به اين نيز بسنده نكرد ، از خدا عمر جاويدان خواست تا اين برنامهء زشت و انحرافى را تا پايان جهان ادامه دهد !\r\nبه اين ترتيب كبر و خودخواهى و خود برتر بينى مايهء لجاجت ، حسد ، كفر ، ناسپاسى در برابر حق و ويرانگرى و فساد خلق خدا شد .\r\nو به اين ترتيب ، شيطان - همان گونه كه مولاى متّقيان امير مؤمنان على عليه السلام در خطبهء قاصعه مىفرمايد - پايهء استكبار و تعصّب را در زمين گذاشت و با عظمت خداوند به مبارزه برخاست ! « فَعَدُوُّ اللَّهِ امَامُ الْمُتَعَصِّبِينَ وَ سَلَفُ الْمُسْتَكْبِرِينَ الَّذِى وَضَعَ أَسَاسَ الْعَصَبِيَّةِ وَ نَازَعَ اللَّهَ رِدَاءَ الْجَبْرِيَّةِ وَادَّرَعَ لِبَاسَ التَّعَزُّزِ ، وَ خَلَعَ قِنَاعَ التَّذَلُّلِ ؛ اين دشمن خدا پيشواى متعصّبان و سرسلسلهء مستكبران جهان است كه اساس تعصّب را پىريزى كرد و با خداوند در مقام جبر و تيتش به ستيز و نزاع پرداخت و لباس استكبار را بر تن پوشيد و پوشش تواضع و فروتنى را فروگذارد » . « 1 »\r\nو درست به همين دليل خدا او را ذليل و خوار و پست كرد ، همان گونه كه امير مؤمنان على عليه السلام در ادامهء همان خطبه مىفرمايد : « الَا تَرَوْنَ كَيْفَ صَغَّرَهُ اللَّهُ بِتَكَبُّرِهِ وَ وَضَعَهُ بِتَرَفُّعِهِ فَجَعَلَهُ فِى الدُّنْيَا مَدْحُوراً ، وَ اعَدَّ لَهُ فِى الْآخِرَةِ سَعِيراً ؟ ! ؛ آيا نمىبينيد چگونه خداوند او را به خاطر تكبُّرش ، تحقير كرد و بر اثر بلند پروازى بى دليلش ، وى را پست و خوار نمود ، از همين رو او را در دنيا مطرود ساخت و آتش برافروختهء دوزخ را در آخرت براى او مهيّا نمود » . « 2 »\r\nكوتاه سخن اينكه : هر قدر بيشتر در داستان ابليس و پيامدهاى تكبّر او انديشه مىكنيم به نكات مهمترى در بارهء خطرات تكبّر و استكبار دست مىيابيم .\r\n* * * در سوّمين آيه به داستان نوح عليه السلام كه نخستين پيامبر اولوا العزم و صاحب شريعت بود مىرسيم ، اين داستان نيز نشان مىدهد كه سرچشمهء كفر و لجاجت بت‌پرستان زمان او مسئلهء استكبار بود .\r\nهنگامى كه شكايت آنها را به درگاه خدا مىبرد عرض مىكند : ( بارالها ! ) من هر زمان\r\n\r\n\r\n","description":"","footnote":"\r\n( 1 ) - نهج البلاغه ، خطبهء 192 .\r\n( 2 ) - همان مدرك .\r\n","page_name":" 25 ","page_number":25},
  {"content":"\r\n\r\nآنها را دعوت كردم كه ايمان بياورند تا آنها را بيامرزى انگشتان خود را در گوشهاى خود قرار داده و لباسهايشان را به خود پيچيدند و در مخالفت لجاجت ورزيدند و به شدّت استكبار نمودند . ( وَانِّى كُلَّمَا دَعَوْتُهُمْ لِتَغْفِرَ لَهُمْ جَعَلُوا اصَابِعَهُمْ فِى آذَانِهِمْ وَاسْتَغْشَوا ثِيَابَهُمْ وَ اصَرُّوا وَاسْتَكْبَرُوا اسْتِكْباراً ) « 1 »\r\nباز در اينجا مىبينيم كه استكبار و خود برتر بينى سرچشمهء كفر و لجاجت و دشمنى با حق گرديد .\r\nبلاى استكبار در ميان آنها به حدّى بود كه از شنيدن سخنان حق كه احتمالًا مايهء بيدارى آنها مىشد وحشت داشتند ، انگشت در گوشها مىگذاردند و لباس به سر مىكشيدند ، مبادا امواج صوتى نوح عليه السلام وارد گوش آنها شود و مغزشان را بيدار كند ! اين دشمنى و عداوت با سخن حق دليلى جز تكبّر شديد نداشت .\r\nهمانها بودند كه به نوح عليه السلام خرده گرفتند و گفتند : چرا گروهى از جوانان با ايمان و تهيدست اطراف تو را گرفته‌اند ؟ و از آنها به عنوان اراذل و انسان‌هاى بى سر و پا ياد كردند و گفتند : تا اينها در اطراف تو هستند ، ما به تو نزديك نمىشويم !\r\nآرى تكبّر و خودخواهى بلاى عجيبى است ، همهء فضايل را مىسوزاند و خاكستر مىكند .\r\nدر واقع صفت رذيلهء استكبار عامل اصلى اصرار و لجاجت آنها بر كفر بود تا آنجا كه از ترس تأثير سخنان نوح عليه السلام انگشت در گوششان مىكردند و جامه بر سر مىافكندند مبادا حرف حق را بشنوند .\r\nجالب اينكه اين عمل دليل بر آن بود كه آنها به حقّانيّت دعوت نوح عليه السلام و تأثير سخنان وى ايمان داشتند ، و گرنه دليلى نداشت كه انگشت در گوش بگذارند و جامه بر خود بپيچند .\r\nاين احتمال نيز وجود دارد كه پيچيدن لباس بر خود براى اين بود كه نه آنها نوح عليه السلام را ببينند و نه نوح آنها را ، مبادا ديدن آن پيامبر موجب تمايل به او گردد و مشاهدهء آنها به وسيلهء نوح موجب شناسايى آنها براى تكرار دعوت گردد .\r\n\r\n\r\n","description":"","footnote":"\r\n( 1 ) - نوح ، 7 .\r\n","page_name":" 26 ","page_number":26},
  {"content":"\r\n\r\nبالاخره حالت « عُجب » و « خود بزرگ بينى » موجب شد كه هشدارهاى نوح عليه السلام را تا آخرين لحظات كه فرصتى براى نجات داشتند ناديده بينگارند و حتّى كمترين احتمال صدق را براى گويندهء اين هشدارها قائل نشدند ، لذا هنگامى كه نوح عليه السلام كشتى مىساخت گروه گروه كه از كنار او مىگذشتند او را به باد تمسخر مىگرفتند ، ولى نوح عليه السلام باز به آنها هشدار داد و گفت : « . . . انْ تَسْخَرُوا مِنّا فَانَّا نَسْخَرُ مِنْكُمْ كَمَا تَسْخَرُونَ ؛ اگر ( شما امروز ) ما را مسخره مىكنيد ، ما همين‌گونه در آينده شما را مسخره خواهيم كرد ( ولى در آن روز كه در ميان امواج طوفان سراسيمه به هر سو مىرويد و فرياد مىكشيد و التماس مىكنيد و هيچ پناهگاهى نداريد ! ) » . « 1 »\r\nاصولًا يكى از نشانه‌هاى مستكبران اين است كه هميشه مسائل جدّى را كه در مسير خواسته‌ها و منافع آنان نيست به بازى و شوخى مىگيرند و هميشه مسخره كردن مستضعفان جزئى از زندگى آنان را تشكيل مىدهد و بسيار ديده‌ايم كه در مجالس پر گناه خود به دنبال فرد با ايمان تهيدستى مىگردند كه او را به اصطلاح ملعبه و مَضْحكهء خود سازند و بدين وسيله تفريح كنند !\r\nآنها به خاطر همين روح استكبار ، خود را عقل كل مىپندارند و به گمان اينكه ثروت انبوه آنان كه از طرق حرام به دست آمده ، نشانهء هوشيارى و كاردانى و لياقت آنان است به خود اجازه مىدهند ديگران را تحقير كنند .\r\n* * * در چهارمين آيه زمان نوح عليه السلام را پشت سر مىگذاريم ، به عصر قوم عاد و پيامبرشان حضرت هود عليه السلام مىرسيم ، در اينجا باز مىبينيم عامل اصلى بدبختى ، همان استكبار است ، مىفرمايد : « امّا قوم عاد به ناحق در زمين استكبار جستند و گفتند : چه كسى از ما نيرومندتر است ؟ آيا آنها نمىدانستند خداوندى كه آنها را آفريده از آنان قوىتر است ؟ ! آنها ( به خاطر اين پندار ) پيوسته آيات ما را انكار مىكردند » ، ( فَامَّا عَادٌ فَاسْتَكْبَرُوا فِى الْارْضِ بِغَيْرِ الْحَقِّ وَ قَالُوا مَنْ اشَدُّ مِنّا قُوَّةً اوَلَمْ يَرَوا انَّ اللَّهَ الَّذِى خَلَقَهُمْ هُوَ اشَدُّ مِنْهُمْ قُوَّةً وَ كَانُوا بِآيَاتِنَا يَجْحَدُونَ ) . « 2 »\r\n\r\n\r\n","description":"","footnote":"\r\n( 1 ) - هود ، 38 .\r\n( 2 ) - فصّلت ، 15 .\r\n","page_name":" 27 ","page_number":27},
  {"content":"\r\n\r\nباز مىبينيم در اينجا صفت رذيلهء استكبار سبب شد كه به راستى خود را قوىترين موجود جهان بدانند و حتّى قدرت خدا را فراموش كنند و در نتيجه آيات الهى را انكار نمايند و ميان خود و حقّ مانع بزرگى ايجاد كنند .\r\nجالب اينكه آيهء بعد از آن ( آيهء 16 سورهء فصّلت ) نشان مىدهد كه خدا براى تحقير اين متكبّران لجوج آنها را به وسيلهء تندبادى شديد و هول‌انگيز در روزهاى شوم پرغبارى ( كه اجساد آنها را مانند پر كاه به اين سو و آن سو پرتاب مىكرد ) مجازات نمود !\r\nآرى تكبّر ، حجابى است كه به انسان اجازه نمىدهد حتّى برترى قدرت خدا را بر نيروى ناچيز خودش ببيند و باور كند !\r\nتعبير « بِغَيْر الْحَقِّ » در واقع قيد توضيحى است ، چرا كه تكبّر و استكبار براى انسانها در هر حال حق نيست و سزاوار نمىباشد ، اين قبايى است كه بر قامت انسانها نارساست ، بزرگى تنها به خدا مىبرازد و بس !\r\n* * * در پنجمين آيه به زمان « شعيب » عليه السلام مىرسيم ، در آنجا نيز مىبينيم عامل اصلى بدبختى و گمراهى قوم شعيب استكبار بود ، مىفرمايد : « زورمندان قوم شعيب كه تكبّر مىورزيدند گفتند : اى شعيب ! سوگند ياد مىكنيم كه تو و كسانى را كه به تو ايمان آورده‌اند از شهر و آبادى خود بيرون خواهيم كرد ، مگر اينكه به آيين ما بازگرديد آيا ( مىخواهيد ما را بازگردانيد ) اگر چه مايل نباشيم » ؟ ! ، ( قَالَ الْمَلأُ الَّذِينَ اسْتَكْبَرُوا مِنْ قَوْمِهِ لَنُخْرِجَنَّكَ يَا شُعَيْبُ وَ الَّذِينَ آمَنُوا مَعَكَ مِنْ قَرْيَتِنَا اوْ لَتَعُودُنَّ فِى مِلَّتِنَا قَالَ اوَلَوْ كُنَّا كَارِهِينَ ) . « 1 »\r\nچرا شعيب به افرادى كه به او ايمان آورده بودند و راه خداپرستى و تقوا را پيش گرفتند بايد از شهر و ديار خود تبعيد شوند ؟ آيا دليلى جز اين داشت كه زورمندان و ثروتمندان متكبّر كه ايمان آوردن به شعيب و ملحق شدن به مؤمنان را براى خود كوچك مىشمردند ، به مقابله با او برخاستند ؟ !\r\nاينكه مىگفتند : اوْ لَتَعُودُنَّ فِى مِلَّتِنَا ( يا اينكه به آيين ما بازگرديد ) نه به خاطر اين بود\r\n\r\n\r\n","description":"","footnote":"\r\n( 1 ) - اعراف ، 88 .\r\n","page_name":" 28 ","page_number":28},
  {"content":"\r\n\r\nكه به آيين خود ايمان داشتند ، بلكه به خاطر اين بود كه منسوب به آنها و متعلّق به آنها بود و تكبّر و حبّ ذات ايجاب مىكرد كه آنچه متعلّق به آنهاست ، مورد علاقهء آنها باشد !\r\n* * * آيهء ششم ناظر به عصر موسى و فرعون و قارون است ، در داستان آنها نيز عامل اصلى انحراف و گمراهى و بدبختى - يا يكى از عوامل اصلى - تكبّر ذكر شده ، مىفرمايد : ما « قارون » و « فرعون » و « هامان » را نيز هلاك كرديم ، موسى با دلايل روشن به سراغ آنها آمد ولى آنها در زمين استكبار و برترىجويى كردند ( به همين دليل تسليم حق نشدند و ما آنها را هلاك كرديم ) و آنها نتوانستند بر خدا پيشى گيرند ( و از چنگال عذاب الهى فرار كنند ) ، ( وَ قَارُونَ وَ فِرْعَوْنَ وَ هَامَانَ وَ لَقَدْ جَائَهُمْ مُوسى بِالْبَيِّنَاتِ فَاسْتَكْبَرُوا فِى الْارْضِ وَ مَا كَانُوا سَابِقِينَ ) . « 1 »\r\nقارون مرد ثروتمندى بود كه ثروت باد آورده‌اش را دليل بر عظمت خود در پيشگاه خدا مىپنداشت و معتقد بود بر اثر لياقتش داراى اين ثروت عظيم شده ، پيوسته به خود مىباليد و با كبر و غرور خوشحالى مىكرد و اصرار داشت با نمايش ثروت ، فقيران و تهيدستان را هر چه بيشتر تحقير كند ، هر چه به او نصيحت كردند كه اين ثروت را وسيله‌اى براى وصول به سعادت اخروى قرار دهد در او اثر نكرد ، چرا كه غرور و كبر اجازه نمىداد واقعيّتهاى زندگى را ببيند و اين امانت‌هاى الهى را كه چند روزى در دست اوست به صاحبانش بسپارد !\r\nفرعون كه بر تخت سلطنت نشسته بود ، گرفتار غرور و تكبّر بيشترى بود او حتّى قانع به اين نبود كه مردم او را پرستش كنند ، مايل بود كه او را « رَبِّ اعْلَى » ( خداى بزرگ ) بدانند !\r\n« هامان » وزير مقرّب فرعون كه در تمام مظالم و ستمها يار و ياور او بود بلكه اين امور به دست او انجام مىشد نيز به تصريح قرآن گرفتار كبر و غرور شديدى بود .\r\nو هر سه دست به دست هم دادند و با پيامبر بزرگ خدا موسى عليه السلام به مبارزه برخاستند\r\n\r\n\r\n","description":"","footnote":"\r\n( 1 ) - عنكبوت ، 39 .\r\n","page_name":" 29 ","page_number":29},
  {"content":"\r\n\r\nو در زمين فساد كردند و سرانجام گرفتار شديدترين عذاب الهى شدند ، فرعون و هامان در ميان امواج نيل كه سرمايهء اصلى قدرت آنها بود ، نابود شدند و قارون با گنجهايش در زمين فرو رفت .\r\n* * * در هفتمين آيه سخن از قوم عيسى بن مريم عليه السلام است و تفاوت ميان آنها و قوم يهود را بيان مىكند ، مىفرمايد : « به يقين يهود و مشركان را دشمن‌ترين مردم نسبت به مؤمنان خواهى يافت و نزديكترين آنها را از نظر دوستى و محبّت به مؤمنان كسانى مىيابى كه مىگويند ما نصرانى هستيم » ، ( لَتَجِدَنَّ اشَدَّ النّاسِ عَدَاوَةً لِلَّذينَ آمَنُوا الْيَهُودَ وَالَّذِينَ اشْرَكُوا وَ لَتَجِدَنَّ اقْرَبَهُمْ مَوَدَّةً لِلَّذِينَ آمَنُوا الَّذِينَ قَالُوا انَّا نَصَارى ذَلِكَ بِانَّ مِنْهُمْ قِسِّيسِينَ وَ رُهْبَاناً وَ انَّهُمْ لَايَسْتَكْبِرُونَ ) . « 1 »\r\nسپس به دليل و علّت اين تفاوت اشاره كرده ، مىفرمايد : « اين به خاطر آن است كه در ميان آنها ( مسيحيان ) افرادى دانشمند و تارك دنيا ، هستند و آنان تكبّر نمىورزند » ، ( ذَلِكَ بِانَّ مِنْهُمْ قِسِّيسِينَ وَ رُهْبَاناً وَ انَّهُمْ لَايَسْتَكْبِرُونَ )\r\nاز اين تعبير به خوبى روشن مىشود كه يكى از عوامل اصلى عداوت يهود نسبت به اهل ايمان تكبّر و استكبار آنان بود ، در حالى كه يكى از دلايل محبّت گروهى از نصارى نسبت به اهل ايمان عدم استكبار آنها بود .\r\nافراد مستكبر خواهان اين هستند كه ديگران در مقابل آنها ذليل و حقير و فقير و ناتوان باشند ، به همين دليل اگر آنان از نعمتى برخوردار شوند به عداوت و ستيز با آنان برمىخيزند ، آرى « استكبار » سبب « حسد » و « كينه » و « عداوت » مىشود .\r\nدرست است كه اين سخن در بارهء همهء نصارى نيست بلكه بيشتر ناظر به نجاشى و قوم او در حبشه است كه از مسلمانان مهاجر استقبال كردند و به توطئه‌ها و وسوسه‌هاى نمايندگان قريش بر ضد آنان وقعى ننهادند و همين امر سبب شد كه مسلمانان پناهگاهى مطمئن در سرزمين حبشه براى خود يافتند و خود را از شرّ مشركان قريش كه سخت كينه‌توز بودند حفظ كردند ، ولى به هر حال اين آيه نشان مىدهد كه استكبار خمير مايهء\r\n\r\n\r\n","description":"","footnote":"\r\n( 1 ) - مائده ، 82 .\r\n","page_name":" 30 ","page_number":30},
  {"content":"\r\n\r\nعداوت و دشمنى با حق و پيروان حق است در حالى كه تواضع مايهء محبّت و دوستى و خضوع در برابر حق و پيروان حق است .\r\n* * * هشتمين آيه بر اين معنى تأكيد مىكند كه « استكبار » سبب « كفر و بىايمانى و لجاجت و انعطاف ناپذيرى در برابر حق » است ، در اينجا سخن از عصر پيامبر صلى الله عليه و آله و زمان ظهور اسلام است . سخن از « وليد بن مغيرهء مخزومى » است ، كه مىفرمايد : سپس چهره در هم كشيد و با عجله دست به كار شد ، آنگاه پشت به حق كرد و تكبّر ورزيد و گفت : « اين ( قرآن ) چيزى جز يك سحر جالب همچون سحرهاى پيشينيان نيست » ! ( ثُمَّ عَبَسَ و بَسَرَ * ثُمَّ ادْبَرَ وَاسْتَكْبَرَ * فَقَالَ انْ هَذَا الّا سِحْرٌ يُؤْثَرُ ) . « 1 »\r\nتعبير به « سحر » به خوبى نشان مىدهد كه « وليد » اين واقعيّت را پذيرفته بود كه قرآن تأثير فوق العاده‌اى در افكار و دلها مىگذارد و جاذبهء عجيبى دارد كه دلها را به سوى خود مىكشاند ، اگر « وليد » به ديدهء حق‌طلبانه در آن مىنگريست ، اين تأثير فوق‌العاده را دليل بر اعجاز قرآن مىشمرد و ايمان مىآورد ، ولى چون با ديدهء غرور و استكبار به آن نگاه كرد قرآن را به صورت سحرى همچون سحرهاى پيشينيان مشاهده كرد .\r\nآرى هرگاه حجاب استكبار بر چشم دل انسان بيفتد ، حق در نظر او باطل و باطل حق جلوه مىكند .\r\nمشهور است كه « وليد » به قدرى مغرور و خودخواه بود كه مىگفت : « انَا الْوَحِيدُ بْنُ الْوَحِيدِ ، لَيْسَ لِى فِى الْعَرَبِ نَظِيرٌ ، وَ لَالِابِى نَظِيرٌ ! ؛ من منحصر به فردم ! پدر من نيز منحصر به فرد بود ! در ميان عرب همانندى ندارم ، پدر من نيز همانند نداشت ! » .\r\nاين در حالى است كه « وليد » نسبت به مردم آن محيط فرد دانشمندى محسوب مىشد و عظمت قرآن را به خوبى دريافته بود و جملهء عجيب او در بارهء قرآن كه محرمانه به طايفهء بنى مخزوم گفت شاهد اين مدّعاست : « انَّ لَهُ لَحَلَاوَةً ، وَ انَّ عَلَيْهِ لَطَلَاوَةً ، وَ انَّ اعْلَاهُ لَمُثْمَرٌ وَ انَّ اسْفَلَهُ لَمُغْدَقٌ ، وَ انَّهُ لَيَعْلُو وَ لَايُعْلى عَلَيْهِ ؛ گفتار او ( قرآن ) شيرينى خاص و زيبايى و طراوت ويژه‌اى دارد ، شاخه‌هايش پرميوه و ريشه‌هايش قوى و\r\n\r\n\r\n","description":"","footnote":"\r\n( 1 ) - مدثر ، آيهء 22 تا 24 .\r\n","page_name":" 31 ","page_number":31},
  {"content":"\r\n\r\nنيرومند است ، سخنى است كه از هر سخنى بالاتر مىرود و هيچ سخنى بر آن برترى ندارد ! » « 1 »\r\nاين تعبير نشان مىدهد كه او بيش از هر كس در آن زمان به عظمت قرآن آشنا بود ، ولى كبر و غرورش اجازه نمىداد كه آفتاب عالمتاب حق را ببيند و در برابر آن تسليم گردد !\r\n* * * در نهمين آيه كه به دنبال سخنان مؤمن آل فرعون آمده و احتمال دارد بخشى از سخنان او و يا جملهء مستقل معترضه‌اى از آيات قرآن مجيد باشد مىخوانيم :\r\n« ( اسرافكاران وسوسه‌گر ) كسانى هستند كه در آيات الهى به مجادله برمىخيزند بىآنكه حجّتى براى آنها آمده باشد » ! ( الَّذِينَ يُجَادِلُونَ فِى آيَاتِ اللَّهِ بِغَيْرِ سُلْطَانٍ اتَاهُمْ ) . « 2 »\r\nسپس مىافزايد : « اين كار ( يعنى جدال بىاساس در مقابل حق ) خشم عظيمى ( براى آنها نزد خدا و كسانى كه ايمان آورده‌اند بر مىانگيزد » ، ( كَبُرَ مَقْتاً عِنْدَاللَّهِ وَ عِنْدَ الَّذِينَ آمَنُوا )\r\nو در پايان آيه در واقع به دليل اين اعمال يعنى عدم تسليم آنها در برابر حق اشاره كرده ، مىفرمايد : « اين گونه خداوند بر قلب هر متكبّر جبّارى مهر مىنهد » ، ( كَذَلِكَ يَطْبَعُ اللَّهُ عَلَى كُلِّ قَلْبٍ مُتَكَبِّرٍ جَبَّارٍ ) .\r\n« يَطْبَعُ » از مادهء « طَبْع » در اين گونه موارد به معنى مهر نهادن است و اشاره به كارى است كه در گذشته و حال انجام مىشود كه هرگاه بخواهند چيزى دست نخورده باقى بماند و دخل و تصرّفى در آن نشود ، آن را محكم مىبندند و گره مىزنند و روى آن گره را مادّهء چسبنده‌اى گذاشته و بر آن مهر مىنهند كه اگر كسى بخواهد در آن تصرّفى كند مجبور است مهر را بشكند ، در نتيجه عملش فاش خواهد شد و تحت تعقيب قرار خواهد گرفت و در فارسى امروز از آن تعبير به « لاك و مهر » يا « سيم و سرب » مىكنند .\r\nبنابراين ، مهر نهادن بر دلهاى متكبّران جبّار اشاره به اين است كه لجاجتها و دشمنىها در برابر حق چنان پردهء ظلمانى بر فكر آنها مىاندازد كه به هيچ وجه قادر به درك حقيقتى نيستند ، تنها خودشان را مىبينند و منافعشان و هوا و هوسهايشان را ، فكر آنها به\r\n\r\n\r\n","description":"","footnote":"\r\n( 1 ) - تفسير قرطبى ، جلد 10 ، صفحهء 6866 ؛ شبيه همين معنى در بسيارى از تفاسير و كتب ديگر نيز نقل شده است .\r\n( 2 ) - مؤمن ، 35 .\r\n","page_name":" 32 ","page_number":32},
  {"content":"\r\n\r\nصورت ظرف دربسته‌اى در مىآيد كه نه محتواى فاسد را مىتوان از آن بيرون كرد و نه محتواى صحيح را وارد آن ساخت ، اين نتيجهء « تكبّر » و « جبّاريّت » است كه در واقع صفت دوم نيز از صفت اوّل متولّد مىشود ؛ زيرا « جبّار » در اين گونه موارد به معنى كسى است كه از روى خشم و عضب ، مخالفان خود را مىزند و مىكشد و نابود مىكند و پيرو فرمان عقل نيست ، و به تعبير ديگر كسى است كه به خاطر خودمحورى و خود بزرگ‌بينى ، ديگران را مجبور به پيروى از خود مىكند ( بنابراين جبّاريّت ثمرهء شوم تكبّر است ) .\r\nالبتّه اين واژه ( جبّار ) گاهى بر خداوند اطلاق مىشود كه مفهوم ديگرى دارد و به معنى شخص جبران كنندهء نقايص و اصلاح كنندهء شكستگىها و كاستىهاست .\r\n* * * در دهمين آيه به يك اصل كلّى اشاره شده است كه مخصوص به گروه معيّنى نيست و آن اينكه هنگامى كه كافران را به كنار دوزخ مىبرند : « به آنها گفته مىشود از درهاى جهنّم وارد شويد و جاودانه در آن بمانيد » سپس مىافزايد : « چه بد جايگاهى است جايگاه متكبّران ! » ، ( قِيلَ ادْخُلُوا ابْوَابَ جَهَنَّمَ خَالِدِينَ فِيها فَبِئْسَ مَثْوَى الْمُتَكَبِّرِينَ ) . « 1 »\r\nشبيه همين معنى در آيات متعدّد ديگرى نيز آمده است ، از جمله در آيهء 60 سورهء زمر مىخوانيم : « الَيْسَ فِى جَهَنَّمَ مَثْوىً لِلْمُتَكَبِّرِينَ ؛ آيا در جهنّم جايگاه خاصّى براى متكبّران نيست ؟ ! »\r\nاين نكته قابل توجّه است كه از ميان تمام صفات رذيلهء دوزخيان ، تكيه بر تكبّر آنها شده است و اين نشان مىدهد تا چه حدّ اين صفت رذيله در سقوط و بدبختى انسان مؤثّر است ، تا آنجا كه انسان را به دوزخ مىكشاند و در دوزخ نيز جايگاه ويژه‌اى كه عذابى سخت‌تر و دردناكتر دارد براى او مهيّا مىسازد .\r\nاين نكته نيز شايان دقّت است كه « مَثْوى » از مادّهء « ثَوى » به معنى قرارگاه و محلّ استقرار و يا اقامت توأم با استمرار است ، اشاره به اينكه آنها خلاصى از دوزخ ندارند .\r\n* * *\r\n\r\n\r\n","description":"","footnote":"\r\n( 1 ) - زمر ، 72 .\r\n","page_name":" 33 ","page_number":33},
  {"content":"\r\n\r\nدر يازدهمين آيه باز به صورت يك اصل كلّى سخن از متكبّران به ميان آمده مىفرمايد : « به زودى كسانى را كه در روى زمين به ناحق تكبّر ورزيدند از ايمان به آيات خود روىگردان مىسازيم ، به گونه‌اى كه هر آيه و نشانه‌اى را ( از حق ) ببينند به آن ايمان نمىآورند ، اگر راه هدايت را ببينند آن را انتخاب نمىكنند و اگر راه ضلالت را مشاهده كنند ، آن را راه خود برمىگزينند ! ( همهء اينها ) به خاطر آن است كه آيات ما را تكذيب كردند و از آن غافل ماندند » ، ( سَاصْرِفُ عَنْ آيَاتِىَ الَّذِينَ يَتَكَبَّرُونَ فِى الْارْضِ بِغَيْرِ الْحَقِّ وَ انْ يَرَوا كُلَّ آيَةٍ لايُؤْمِنُوا بِهَا وَ انْ يَرَوْا سَبيلَ الرُّشْدِ لَايَتَّخِذُوهُ سَبِيلًا وَ انْ يَرَوا سَبِيلَ الْغَىِّ يَتَّخِذُوهُ سَبِيلًا ذَلِكَ بِانَّهُمْ كَذَّبُوا بِآيَاتِنَا وَ كَانُوا عَنْهَا غَافِلِينَ ) . « 1 »\r\nتعبيرات تكان‌دهنده اين آيه از عمق مصايبى كه متكبّران به آن گرفتار مىشوند خبر مىدهد ، خداوند اين گونه افراد را چنان مجازات مىكند كه در برابر حق نفوذ ناپذير شوند ، به گونه‌اى كه اگر تمام آيات الهى و معجزات گوناگون را ببينند باز ايمان نمىآورند ، اگر راه راست را مقابل پاى آنها بنهند از آن راه نمىروند و اگر طريق گمراهى را مشاهده كنند فوراً آن را به عنوان طريق و مسلك خود مىپذيرند .\r\nتعبير به « به غير الحقّ » در واقع قيد توضيحى است ، چرا كه عظمت و كبريايى تنها خدا را مىسزد كه وجودش بىنهايت در بىنهايت است ، امّا براى انسان كه ذرّهء ناچيز و بىمقدارى در پهنهء عالم هستى است هرگونه خود بزرگ‌بينى غلط و ناحق است .\r\nبعضى آن را به اصطلاح قيد احترازى شمرده‌اند و گفته‌اند تكبّر دو گونه است ، تكبّر در مقابل اولياء اللَّه « ناحق » است ، ولى در مقابل دشمنان خدا « حق » است .\r\nامّا با توجّه به جملهء « يَتَكَبَّرُونَ فِى الْارْضِ ؛ آنها در روى زمين تكبّر مىورزند » روشن مىشود كه اين تفسير مطابق محتواى آيه نيست ؛ « 2 » زيرا تكبّر در زمين ( استكبار در روى زمين و در برابر بندگان خدا ) به هر صورت مذموم و نكوهيده است .\r\nبه هر حال در ادامهء اين آيه به يكى از مهمترين آثار زيان‌بار تكبّر اشاره كرده\r\n\r\n\r\n","description":"","footnote":"\r\n( 1 ) - اعراف ، 146 .\r\n( 2 ) - اقتباس از تفسير الميزان ، جلد 8 ، صفحهء 246 ، ( ذيل آيه . )\r\n","page_name":" 34 ","page_number":34},
  {"content":"\r\n\r\nمىفرمايد : « آنها هر آيه و نشانه‌اى را از حق ببينند به آن ايمان نمىآورند و به عكس اگر راه ضلالت و گمراهى را مشاهده كنند فوراً به آن متمايل مىشوند » .\r\nآرى كبر و غرور حجابى است كه سبب مىشود انسان حق را باطل و باطل را حق ببيند ، حجابى كه شاهراه‌هاى سعادت را از نظر پنهان مىكند و كوره راه‌هاى خطرناك ضلالت را شاهراه سعادت نشان مىدهد ، چه بدبختى از اين بالاتر كه انسان تمام نشانه‌هاى حق را ناديده بگيرد و قدم در راه ضلالت بگذارد و گمان كند در مسير سعادت گام برمىدارد .\r\n* * * در دوازدهمين آيه مىفرمايد : « به يقين خداوند از آنچه آنها پنهان مىكنند يا آشكار مىسازند با خبر است او مستكبران را دوست نمىدارد » ، ( لَاجَرَمَ انَّ اللَّهَ يَعْلَمُ مَا يُسِرُّونَ وَ مَا يُعْلِنُونَ انَّهُ لَايُحِبُّ الْمُسْتَكْبِرِينَ ) . « 1 »\r\nشبيه اين تعبير در قرآن مجيد كراراً ديده مىشود مانند :\r\n« وَاللَّهُ لَايُحِبُّ الظَّالِمِينَ ؛ خدا ظالمان را دوست ندارد » ( سورهء آل عمران ، آيهء 140 )\r\n« وَاللَّهُ لَايُحِبُّ الْمُفْسِدينَ ؛ خداوند مفسدان را دوست ندارد » ( سورهء مائده ، آيهء 64 )\r\n« انَّ اللَّهَ لَايُحِبُّ الْمُعْتَدِينَ ؛ خداوند تجاوزگران را دوست ندارد » ( سورهء مائده ، آيهء 87 )\r\n« انَّهُ لَايُحِبُّ الْمُسْرِفِينَ ؛ خداوند اسرافكاران را دوست ندارد » ( سورهء انعام ، آيهء 141 )\r\n« انَّ اللَّهَ لَايُحِبُّ الْخَائِنِينَ ؛ خداوند خائنان را دوست ندارد » ( سورهء انفال ، آيهء 58 )\r\n« انَّ اللَّهَ لَايُحِبُّ الْفَرِحِينَ ؛ خداوند شادى كنندگان مغرور و سركش را دوست نمىدارد » ( سورهء قصص ، آيهء 76 )\r\nدر آيهء مورد بحث مىفرمايد : « انَّهُ لَايُحِبُّ الْمُسْتَكْبِرِينَ » .\r\nدقّت در اين گونه تعبيرات نشان مىدهد كه رابطهء خاصّى در ميان آنها وجود دارد .\r\nمىتوان گفت قدر مشترك ميان صفات رذيله‌اى كه در آيات هفتگانهء بالا آمده ، همان حبّ ذات و خود بزرگ‌بينى است كه سرچشمهء « ظلم » و « فساد » و « اسراف » و\r\n\r\n\r\n","description":"","footnote":"\r\n( 1 ) - نحل ، 23 .\r\n","page_name":" 35 ","page_number":35},
  {"content":"\r\n\r\n« فخرفروشى » بر ديگران مىشود .\r\nاينكه مىفرمايد : خدا اين گروه‌هاى هفتگانه را دوست ندارد ، مفهومش اين است كه آنها را از ساحت قدسش طرد مىكند ؛ چرا كه بدترين و خطرناكترين رذايل اخلاقى كه مانع قرب الى اللَّه است بر وجود آنها حاكم است .\r\n* * * در سيزدهمين آيه مورد بحث كه طبق شأن نزولى كه مفسّران ذكر كرده‌اند ناظر به گفتگوى گروهى از مسيحيان نجران است ، مىفرمايد : « مسيح هرگز از اين استنكاف نداشت كه بندهء خدا باشد و نه فرشتگان مقرّب او ( از بندگى خدا استنكاف دارند ) و آنها كه از عبوديّت و بندگى او خوددارى كنند و تكبّر ورزند به زودى همهء آنها را در قيامت محشور خواهد كرد ( و مجازاتشان مىكند ) » ، ( لَنْ يَسْتَنْكِفَ الْمَسِيحُ انْ يَكُونَ عبْداً لِلّهِ و لَاالْمَلائِكَةُ الْمُقَرَّبُونَ وَ مَنْ يَسْتَنْكِفْ عَنْ عِبَادَتِهِ وَ يَسْتَكْبِرْ فَسَيَحْشُرُهُمُ اللَّهُ جَمِيعاً ) . « 1 »\r\nدر آيهء بعد به عنوان تأكيد بيشتر بر اين اصل مهمّ سرنوشت‌ساز ، مىفرمايد : « امّا آنها كه ايمان آوردند و عمل صالح انجام دادند پاداش آنان را به طور كامل خواهد داد و از فضلش بر آنها خواهد افزود و آنها را كه استنكاف كردند و تكبّر ورزيدند مجازات دردناكى خواهد نمود ( و در برابر اين مجازات سخت الهى ) براى خود غير از خدا يار و ياورى نخواهند يافت ! » ، ( فَامَّا الَّذِينَ آمَنُوا وَ عَمِلُوا الصَّالِحَاتِ فَيُوَفِّيهِمْ اجُورَهُمْ وَ يَزِيدُهُمْ مِنْ فَضْلِهِ وَ امَّا الَّذِينَ اسْتَنْكَفُوا وَ اسْتَكْبَرُوا فَيُعَذِّبُهُمْ عَذَاباً الِيماً وَ لايَجِدُونَ لَهُمْ مِنْ دُونِ اللَّهِ وَلِيّاً وَ لَانَصِيراً ) . « 2 »\r\nاين آيات ناظر به ادّعاهاى بىاساس گروهى از مسيحيان است كه به الوهيّت مسيح عليه السلام قائل بودند و تصوّر مىكردند اگر كسى مسيح عليه السلام را از مقام خدايى پايين آورد و او را بندهء خدا بداند اهانتى به مقام والاى او نموده است .\r\nقرآن مىگويد : نه مسيح و نه هيچ‌يك از فرشتگان مقرّب خدا چنين مقامى براى خود قائل نبوده و نيستند ، همه خود را بندهء خدا مىدانند و در برابر ساحت مقدّسش خاضعند و رسم عبوديّت بجا مىآورند . سپس به عنوان يك اصل كلّى مىگويد : هر كس - حتّى\r\n\r\n\r\n","description":"","footnote":"\r\n( 1 ) - نساء ، 172 .\r\n( 2 ) - نساء ، 173 .\r\n","page_name":" 36 ","page_number":36},
  {"content":"\r\n\r\nپيامبران بزرگ الهى يا فرشتگان - از عبوديّت او روى برگردانند و به استكبار روى آورند ، مجازات دردناكى خواهند ديد و هيچ كس نمىتواند در برابر اين مجازات آنها را يارى دهد .\r\nقابل توجّه اينكه : در آيهء اخير ، ايمان و عمل صالح در نقطهء مقابل استكبار و خود برتر بينى قرار گرفته است و از آن به خوبى مىتوان نتيجه گرفت آنها كه راه استكبار را در پيش مىگيرند نه ايمان درستى دارند و نه عمل صالحى !\r\nاستنكاف در اصل از مادّهء « نَكْف » ( بر وزن نصر ) در اصل به معنى پاك كردن قطرات اشك از صورت به وسيلهء انگشتان است ، بنابراين استنكاف از عبوديّت خداوند به معنى دور شدن و فاصله گرفتن از اوست كه ممكن است منشأهاى گوناگونى از قبيل جهل و نادانى ، سستى و تنبلى و غير آن داشته باشد ، ولى هنگامى كه جملهء « اسْتَكْبَرُوا » بعد از آن قرار مىگيرد ، اشاره به استنكافى است كه سرچشمهء آن كبر و غرور است و ذكر اين جمله پشت سر يكديگر اشاره به همين نكتهء لطيف است ( دقّت كنيد ) .\r\nبه هر حال تعبيرات كوبندهء اين آيات دليل بر اهميّت خطراتى است كه صفت زشت استكبار براى هر انسانى به بار مىآورد و اين همان چيزى است كه ما به دنبال آن هستيم .\r\n* * * در چهاردهمين و آخرين آيهء مورد بحث به يكى ديگر از پيامدهاى دردناك استكبار اشاره كرده ، مىفرمايد : « كسانى كه آيات ما را تكذيب كردند و در برابر آن تكبّر ورزيدند ، درهاى آسمان به روى آنان گشوده نمىشود و هرگز داخل بهشت نمىشوند ، مگر اينكه شتر از سوراخ سوزنى بگذرد ! اين چنين ظالمان را كيفر مىدهيم ! » ، ( انَّ الَّذِينَ كَذَّبُوا بِآيَاتِنَا وَاسْتَكْبَرُوا عَنْهَا لَاتُفَتَّحُ لَهُمْ ابْوَابُ السَّماءِ وَ لَايَدْخُلُونَ الْجَنَّةَ حَتَّى يَلِجَ الْجَمَلُ فِى سَمِّ الْخِيَاطِ وَ كَذَلِكَ نَجْزِى الُمجْرِمِينَ ) . « 1 »\r\nدر اين آيه اوّلًا « تكذيب آيات الهى » در كنار « استكبار » قرار گرفته ، و همان گونه كه سابقاً نيز اشاره شد يكى از علل مهمّ انكار آيات خدا و قيام در برابر پيامبران ، مسئلهء\r\n\r\n\r\n","description":"","footnote":"\r\n( 1 ) - اعراف ، 40 .\r\n","page_name":" 37 ","page_number":37},
  {"content":"\r\n\r\n« استكبار » بوده است ، گاه مىگفتند : اين پيامبر صلى الله عليه و آله چه برترى بر ما دارد ؟ چرا آيات الهى بر ما نازل نشده است ؟ و گاه مىگفتند : گرداگرد او را گروهى از جوانان فقير و تهيدست گرفته‌اند ! ما اجازه نمىدهيم آنها با ما در يك صف قرار گيرند ، اگر پيامبر صلى الله عليه و آله اين مؤمنان فقير را كنار نزند شركت ما در مجلس او امكان‌پذير نخواهد بود ! و به اين بهانه‌ها و امثال آن از پذيرش آيات خداوند سر باز مىزدند .\r\nتعبير به لَايَدْخُلُونَ الْجَنَّةَ حَتَّى يَلِجَ الْجَمَلُ فِى سَمِّ الْخِيَاطِ كه تنها در همين مورد در قرآن مجيد آمده است ، تأكيد واضحى است بر عظمت گناه استكبار و برترىجويى ، يعنى همان گونه كه عبور شتر ( يا مطابق تفسير ديگرى طناب ضخيم « 1 » ) از سوراخ سوزن خيّاطى غير ممكن است ، ورود افراد متكبّر در بهشت پر نعمت الهى نيز محال مىباشد ؛ گويى راه بهشت به قدرى باريك است كه تشبيه به سوراخ سوزن شده و جز متواضعان و آنها كه خود را كوچك مىشمرند قادر بر عبور از آن نيستند .\r\nجملهء « لَاتُفَتَّحُ لَهُمْ ابْوَابُ السَّماءِ » ، ( درهاى آسمان براى آنان گشوده نمىشود ) اشاره به مطلبى است كه در احاديث اسلامى نيز وارد شده و آن اينكه هنگامى كه مؤمنان از دنيا مىروند ، روح و اعمال آنها را به سوى آسمانها مىبرند و درهاى آسمانها به روى آنان گشوده مىشود ( و فرشتگان از آنان استقبال مىكنند ) امّا هنگامى كه روح و اعمال كافران ( و متكبّران ) را به سوى آسمانها مىبرند درها به روى آنان گشوده نمىشود و منادى صدا مىزند آن را برگردانيد و به سوى جهنّم ببريد ! « 2 »\r\n* * * \r\nنتيجهء نهايى\r\nاز آنچه در آيات بالا آمد نتيجه مىگيريم كه قرآن مجيد « تكبّر و استكبار » را از زشت‌ترين صفات و بدترين اعمال و نكوهيده‌ترين خصلت‌هاى انسانى مىشمرد ، صفتى\r\n\r\n\r\n","description":"","footnote":"\r\n( 1 ) - « جمل » در لغت به معنى شترى است كه تازه دندان در آورده و يكى از معانى جمل ، طنابهاى محكمى است كه كشتىها را با آن مهار مىكنند ( تاج العروس و قاموس ) .\r\n( 2 ) - مجمع البيان ، ذيل آيهء مورد بحث .\r\n","page_name":" 38 ","page_number":38},
  {"content":"\r\n\r\nكه مىتواند سرچشمهء انواع گناهان و حتّى سرچشمهء كفر گردد ، و آنها كه در اين خصلت زشت غوطه‌ور گردند ، هرگز روى سعادت را نخواهند ديد و راه به سوى قرب خدا پيدا نمىكنند . بنابراين سالكان الى اللَّه و راهيان راه حق ، قبل از هر كار بايد ريشهء استكبار و خودخواهى و خود برتربينى را در وجود خود بخشكانند كه بزرگترين مانع راه آنهاست .\r\n* * * \r\nتكبّر در روايات اسلامى\r\nدر منابع حديث ، روايات زيادى دربارهء مذمّت كبر و تفسير حقيقت آن و علاج و آثار آن آمده است ، كه نقل همهء آنها در اين مختصر نمىگنجد ، ولى از آنها گلچينى در هر قسمت كرده ، در ذيل از نظر خوانندگان عزيز اين بحث مىگذرانيم :\r\n1 - در حديثى از رسول خدا صلى الله عليه و آله مىخوانيم : « ايَّاكُمْ وَ الْكِبْرَ فَانَّ ابْلِيسَ حَمَلَهُ الْكِبْرُ عَلَى انْ لَايَسْجُدَ لِآدَمَ ؛ از تكبّر بپرهيزيد كه ابليس به خاطر تكبّر از سجده كردن بر آدم خوددارى كرد ( و براى هميشه مطرود درگاه الهى شد ) » . « 1 »\r\n2 - همين معنى به تعبير ديگرى در خطبه‌هاى نهج البلاغه آمده است ، در خطبهء قاصعه كه بخش عظيمى از آن دربارهء « تكبّر ابليس » و پيامدهاى آن مىباشد مىخوانيم :\r\n« فَاعْتَبِرُوا بِمَا كَانَ مِنْ فِعْلِ اللَّهِ بِابْلِيسَ اذْ احْبَطَ عَمَلَهُ الطَّوِيلَ وَ جَهْدَهُ الْجَهِيدَ . . . عَنْ كِبْرِ سَاعَةٍ وَاحِدَةٍ فَمَنْ ذَا بَعْدَ ابْلِيسَ يَسْلَمُ عَلَى اللَّهِ بِمِثْلِ مَعْصِيَتِهِ ؛ عبرت بگيريد از كارى كه خدا با ابليس كرد ؛ زيرا اعمال طولانى و كوششهاى فراوان او را ( در مسير عبادت و بندگى خدا ) به خاطر ساعتى تكبّر نابود ساخت ، چگونه ممكن است كسى بعد از ابليس همان گناه را مرتكب شود ، ولى سالم بماند » ؟ ! « 2 »\r\nتعبيرات كوبندهء فوق به خوبى نشان مىدهد كه تكبّر و خودخواهى حتّى در لحظات كوتاه چه پيامدهاى خطرناكى را دارد و چگونه همچون آتش سوزان مىتواند حاصل يك عمر طولانى اعمال صالحه را بسوزاند و خاكستر كند و شقاوت ابدى و عذاب\r\n\r\n\r\n","description":"","footnote":"\r\n( 1 ) - كنز العمّال ، حديث 7734 .\r\n( 2 ) - نهج البلاغه ، خطبهء 192 ( خطبهء قاصعه ) .\r\n","page_name":" 39 ","page_number":39},
  {"content":"\r\n\r\nجاويدان را نصيب صاحبش سازد .\r\n3 - در حديث ديگرى از همان حضرت عليه السلام مىخوانيم : « احْذَرِ الْكِبْرَ فَانّهُ رَأْسُ الطُّغْيَانِ وَ مَعْصِيَةِ الرَّحْمَنِ ؛ از تكبّر بپرهيزيد كه سرآغاز طغيانها و معصيت و نافرمانى خداوند رحمان است » ! « 1 »\r\nحديث بالا اين واقعيّت را روشن مىسازد كه سرچشمهء بسيارى از گناهان مسئلهء كبر و خود برتربينى است .\r\n4 - در حديث ديگرى از امام باقر عليه السلام مىخوانيم : « مَا دَخَلَ قَلْبَ امْرِءٍ شَىْءٌ مِنَ الْكِبْرِ الّا نَقَصَ مِنْ عَقْلِهِ مِثْلُ مَا دَخَلَهُ مِنْ ذَلِكَ ! قَلَّ ذَلِكَ اوْ كَثُرَ ؛ در قلب هيچ انسانى چيزى از كبر وارد نمىشود مگر اينكه به همان اندازه از عقلش كاسته خواهد شد ، كم باشد يا زياد » ! « 2 »\r\n5 - در اصول كافى از امام صادق عليه السلام نقل شده است كه فرمود : « اصُولُ الْكُفْرِ ثَلَاثَةٌ ، الْحِرْصُ وَ الْاسْتِكْبَارُ وَ الْحَسَدُ ، فَامَّا الْحِرْصُ فَانَّ آدَمَ حِينَ نُهِىَ عَنِ الشَّجَرَةِ حَمَلَهُ الْحِرْصُ عَلَى انْ اكَلَ مِنْهَا ، وَامَّا الْاسْتِكْبَارُ فَابْلِيسُ حَيْثُ امِرَ بِالسُّجُودِ لِآدَمَ فَابَى ، وَامَّا الْحَسَدُ فَابْنَا آدَمَ ، حَيْثُ قَتَلَ احَدُهُمَا صَاحِبَهُ ؛ ريشه‌هاى كفر ( منظور از كفر در اينجا عصيان و نافرمانى خدا به معنى اعم است ) سه چيز مىباشد : حرص ، و تكبّر و حسد .\r\nامّا « حرص » به خاطر آن است كه هنگامى كه آدم از خوردن شجرهء ممنوعه نهى شد ، حرص او را وادار كرد كه از آن بخورد و امّا استكبار ، نمونهء آن ابليس بود كه مأمور به سجده براى آدم شد ، ولى او سرپيچى كرد ، امّا حسد ، در مورد فرزند آدم ظاهر گشت و سبب شد كه يكى ديگرى را به قتل برساند » . « 3 »\r\nبنابراين نخستين گناهان در روى زمين از اين سه نشأت گرفت .\r\n6 - در حديث ديگرى از امام باقر و امام صادق عليهما السلام چنين آمده است : « لَايَدْخُلُ الْجَنَّةَ مَنْ فِى قَلْبِهِ مِثْقَالَ حَبَّةٍ مِنْ خَرْدَلٍ مِنْ كِبْرٍ ؛ كسى كه در قلبش به اندازهء سنگينى دانهء خردلى از كبر باشد هرگز داخل بهشت نخواهد شد » ! « 4 »\r\n\r\n\r\n","description":"","footnote":"\r\n( 1 ) - غرر الحكم ، حديث 2609 .\r\n( 2 ) - بحار الانوار ، جلد 75 ، صفحهء 186 .\r\n( 3 ) - اصول كافى ، جلد 2 ، صفحهء 289 ، حديث 1 .\r\n( 4 ) - اصول كافى ، جلد 2 ، صفحهء 310 .\r\n","page_name":" 40 ","page_number":40},
  {"content":"\r\n\r\n7 - در حديث ديگرى از امير مؤمنان على عليه السلام مىخوانيم : « اقْبَحُ الْخُلْقِ التَّكَبُّرُ ؛ زشت‌ترين اخلاق ( بد ) تكبّر است » ! « 1 »\r\n* * * با اينكه احاديث در كتب اسلامى در اين زمينه بسيار فراوان است ، ولى همين چند حديث كه ذكر شد به قدر كافى گوياست و زشتى فوق‌العادهء اين صفت رذيله را روشن مىسازد .\r\nدر اين احاديث كبر سرچشمهء گناهان ديگر و نقصان عقل و بر باد رفتن سرمايه‌هاى سعادت و زشت‌ترين رذايل اخلاقى و سبب محروم شدن از ورود در بهشت شمرده شده است . كه هر يك از اين امور به تنهايى مىتواند عامل مؤثّر بازدارنده‌اى بوده باشد و نشان دهد كه تا چه حد اين صفت مذموم در انحطاط مقام انسانى و مقام مؤمن مؤثّر است .\r\n\r\nتكبّر در منطق عقل\r\nاضافه بر آيات و روايات ، « تكبّر و استكبار » از نظر منطق عقل نيز بسيار نكوهيده است ، چرا كه همهء انسانها بندگان خدا هستند و هر كس در وجود خود استعدادها و نقطه‌هاى روشن و مثبتى دارد ، همه از يك پدر و مادر آفريده شده‌اند و همه از نظر آفرينش يكسانند ، دليلى ندارد كه انسانى خود را از ديگرى برتر بشمرد و به او فخرفروشى كند و او را تحقير نمايد ! گيرم خداوند موهبتى به او داده باشد اين موهبت بايد سبب شكر و تواضع گردد نه سبب كبر و غرور .\r\nزشتى اين صفت از بديهيّات است كه هر كس وجدان بيدارى داشته باشد به آن اعتراف مىكند به همين دليل افرادى كه به هيچ مذهبى پايبند نيستند تكبّر و خود برتربينى را ناخوش مىدارند و آن را از زشت‌ترين صفات مىشمرند .\r\nدر واقع بخش مهمّى از مسئلهء حقوق بشر كه بوسيلهء جمعى از متفكّران غير مذهبى\r\n\r\n\r\n","description":"","footnote":"\r\n( 1 ) - غرر الحكم ، حديث 2898 .\r\n","page_name":" 41 ","page_number":41},
  {"content":"\r\n\r\nتنظيم شده نيز ناظر به مسئلهء مبارزه با استكبار است ، هرچند در عمل گاه نتيجهء معكوس داده است و به صورت ابزارى در دست مستكبران براى كوبيدن ديگران در آمده است .\r\nاصولًا چگونه انسان مىتواند رداى تكبّر را بر دوش بيفكند ، در حالى كه به گفتهء امير مؤمنان على عليه السلام در آغاز نطفهء ( بى ارزشى ) بود و سرانجام مردار ( متعفّنى ) مىشود و درون وجود او مملوّ از آلودگىهاست ! « 1 »\r\nانسانى كه آن‌قدر ضعيف و ناتوان است كه يك پشهء ناچيز او را آزار مىدهد و حتّى كوچكتر از پشه يعنى ميكروبى كه با چشم هرگز ديده نمىشود ، او را بيمار مىسازد و در بستر بيمارى مىافكند ، انسانى كه از مختصر گرمى هوا بىطاقت مىشود و از مختصر سرما رنج مىبرد ، اگر باران نيايد بيچاره است ، اگر كمى بيش از حد ببارد باز هم بيچاره است ، كمى فشار خون او بالا مىرود حيات او به خطر مىافتد و كمى پايين مىآيد باز جانش در خطر است ! از سرنوشت خويش در يك ساعت آينده با خبر نيست و لحظهء پايان عمر خود را هرگز نمىداند ، نزديك‌ترين دوستانش گاه قاتل او مىشوند و عزيزترين عزيزانش ، دشمن جان او مىگردند ، آبى كه مايهء حيات اوست گاه موجب مرگ او مىشود و نسيمى كه به او حيات و نشاط مىبخشد اگر كمى سريعتر بوزد مبدّل به تندبادى مىشود كه خانه و كاشانه‌اش را بر سرش ويران مىكند .\r\nاز امورى كه نشانهء ناتوانى فوق‌العادهء انسان است بيماريهايى است كه دامن او را مىگيرد و غالباً از ميكروبها و ويروسها كه موجودات بسيار كوچكى هستند كه از خردى به چشم ديده نمىشوند ناشى مىگردد و انسانهاى نيرومند و قوىپيكر و قهرمان را به زانو در مىآورد !\r\nبيمارى وحشتناك سرطان كه در عصر و زمان ما بيشترين كشتار را مىكند و تلاش و كوشش شبانه‌روزى هزاران دانشمند و صرف ميلياردها پول براى درمان آن به جايى نرسيده است از كجا سرچشمه مىگيرد ؟ از اينكه يك سلّول كوچك بدن كه تنها با ذرّه‌بين قابل رؤيت است به طغيان و استكبار برمىخيزد و بدون هيچگونه نظم و\r\n\r\n\r\n","description":"","footnote":"\r\n( 1 ) - بحار الانوار ، جلد 70 ، صفحهء 234 .\r\n","page_name":" 42 ","page_number":42},
  {"content":"\r\n\r\nبرنامه‌اى شروع به تكثير مثل مىكند ، به گونهء تصاعدى افزايش مىيابد و در زمان كوتاهى تشكيل غدّهء سرطانى مىدهد .\r\nبسيارى از فرماندهان بزرگ و سران زورمند جهان را كه داراى ارتشهاى عظيمى بوده‌اند همين بيمارى از پاى در آورده است ، يعنى ارتش عظيم ميليونى آنها نتوانسته است جلو سركشى يك سلّول كوچك را بگيرد !\r\nآرى چنين است ضعف و ناتوانى ذاتى انسان ، با اين حال چگونه مىتواند دعوى بزرگى كند و لباس استكبار بر تن بپوشد ، عظمت و بزرگى تنها از آن خداست و غير او ضعيف و ناتوانند !\r\nاين سخن را با حديثى از امير مؤمنان على عليه السلام كه اين بحث منطقى را به صورت فشرده و زيبا بيان فرموده است به پايان مىبريم :\r\n« مِسْكِينُ بْنُ آدَمَ مَكْتُومُ الْاجَلِ ، مَكْنُونُ الْعِلَلِ ، مَحْفُوظُ الْعَمَلِ ، تُؤْلِمُهُ الْبَقَّةُ وَ تَقْتُلُهُ الشَّرْقَةُ ، وَ تُنْتِنُهُ الْعَرْقَةُ ؛ بيچاره فرزند آدم ، سرآمد زندگيش نامعلوم ، عوامل بيماريش ناپيدا و كردارش ( نزد خدا و در نامهء اعمالش ) محفوظ است ، پشه‌اى او را آزار مىدهد ، مختصر آبى يا غذايى گلوگيرش مىشود و او را مىكشد و مختصر عرقى او را متعفّن و بدبو مىسازد » ! « 1 »\r\nآيا با اين حال سزاوار است خود را بزرگ ببيند و به ديگرى فخرفروشى كند ؟\r\n* * * \r\nنكته‌ها\r\nدر اينجا مسائل مهمّى باقى مانده است كه تحت نه عنوان تشريح مىشود .\r\n\r\n1 - تعريف و حقيقت تكبّر\r\nبزرگان اخلاق گفته‌اند : اساس تكبّر اين است كه انسان از اينكه خود را برتر از ديگرى ببيند احساس آرامش كند ، بنابراين تكبّر از سه عنصر تشكيل مىشود : نخست اينكه براى خود مقامى قائل شود ، ديگر اينكه براى ديگرى نيز مقامى قائل شود و در مرحلهء سوم\r\n\r\n\r\n","description":"","footnote":"\r\n( 1 ) - نهج البلاغه ، كلمات قصار ، 419 .\r\n","page_name":" 43 ","page_number":43},
  {"content":"\r\n\r\nمقام خود را برتر از آنها ببيند و احساس خوشحالى و آرامش كند .\r\nاز همين رو گفته‌اند تكبّر ( خود برتربينى ) با عجب ( خود بزرگ بينى ) تفاوت دارد ، در عجب هيچ گونه مقايسه‌اى با ديگرى نمىشود ، بلكه انسان به خاطر علم يا ثروت يا قدرت و يا حتّى عبادت ، خود را بزرگ مىبيند ، هر چند فرضاً كسى جز او در جهان نباشد ، ولى در تكبّر حتماً خود را با ديگرى مقايسه مىكند و برتر از او مىبيند .\r\nواژهء « كبر و تكبّر » گاه به آن حالت نفسانى كه در بالا اشاره شد گفته مىشود و گاه به عمل يا حركتى كه ناشى از آن است ، مثلًا چنان مىنشيند يا راه مىرود و سخن مىگويد كه نشان مىدهد خود را برتر از همهء اطرافيانش مىبيند ، اين اعمال و حركات را نيز تكبّر مىنامند كه ريشهء اصليش همان حالت باطنى و درونى است .\r\nنشانه‌هاى تكبّر ، بسيار زياد است ، از جمله اينكه افراد متكبّر انتظارات زيادى از مردم دارند ، انتظار دارند ديگران به آنها سلام كنند ، كسى پيش از آنها وارد مجلس نشود ، هميشه در صدر مجلس جاى گيرند ، مردم در برابر آنها كوچكى كنند ، كسى از آنان انتقاد نكند و حتّى پند و اندرز نگويد ، همه براى آنها امتيازى قائل شوند و حريمى نگه دارند ، مردم در برابر آنها دست به سينه باشند و هميشه از عظمت آنان سخن بگويند .\r\nبديهى است ظهور و بروز اين حالات تابع درجهء شدّت و ضعف تكبّر است ، در بعضى همهء اين نشانه‌ها ظاهر مىشود و در بعضى قسمتى از اينها !\r\nاين حالات و حركات ريشه‌هاى درونى دارد ، گاه بسيار ضعيف و پنهان است به طورى كه ممكن است افراد در برخوردهاى نخستين هرگز متوجّه آن نشوند و حتّى اين صفت مذموم را با نقطه‌هاى مثبت و قوّت ( مانند اعتماد به نفس و بزرگى شخصيّت ) اشتباه كنند و گاه به قدرى آشكار است كه هر كس از دور متوجّه آن مىشود .\r\n* * * \r\n2 - شاخه‌هاى تكبّر\r\nدر اينجا مفاهيم متعدّدى وجود دارد كه گاه تصوّر مىشود همه با هم مترادف و\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nيكسانند در حالى كه تفاوتهاى ظريفى با هم دارند هر چند ريشهء همهء آنها به « تكبّر » باز مىگردد ، ولى از زاويه‌هاى مختلف به آن نگاه مىشود .\r\n« خود برتربينى » ، « خود محورى » ، « خودخواهى » ، « برترى جويى » و « فخر فروشى » ، همه از مفاهيمى هستند كه ريشهء آنها « تكبّر » است ، هر چند از زواياى مختلف ديده مىشود .\r\nكسى كه صرفاً خود را بالاتر از ديگران مىبيند ، « خود برتربين » است .\r\nكسى كه به خاطر اين خود برتربينى سعى دارد در همه جا و در همهء كارهاى اجتماعى همه چيز را قبضه كند ، « خود محور » است .\r\nكسى كه سعى دارد در مسائل اجتماعى مخصوصاً به هنگام بروز مشكلات تنها به منافع خود بينديشد و براى منافع ديگران ارزشى قائل نباشد ، « خودخواه » است .\r\nكسى كه سعى مىكند سلطهء خود را بر ديگران مستحكم كند و آنها را زير سيطرهء خود قرار بدهد ، گرفتار « برترى جويى » است .\r\nبالأخره كسى كه سعى دارد مال و ثروت يا قدرت و مقام خود را به رخ ديگران بكشد « فخرفروش » است .\r\nبنابراين همهء اين صفات ريشهء مشتركى دارد و آن تكبّر است هر چند در چهره‌هاى مختلف ظاهر مىگردد .\r\n\r\n3 - تكبّر در برابر چه كسى ؟\r\nعلماى اخلاق تكبّر را به سه بخش تقسيم كرده‌اند :\r\nتكبّر در برابر خدا !\r\nتكبّر در برابر پيامبران .\r\nتكبّر در مقابل خلق خدا .\r\nمنظور از تكبّر در برابر خداوند كه بدترين نوع تكبّر است و از نهايت جهل و نادانى سرچشمه مىگيرد ، اين است كه انسان ضعيف ادّعاى الوهيّت كند ، نه تنها خود را بندهء خدا نداند بلكه سعى كند مردم را به بندگى خود دعوت نمايد ، يا همچون فرعون « . . . انَا\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nرَبُّكُمُ الْاعْلَى ؛ من پروردگار برتر شما هستم ! » بگويد « 1 » و يا از « . . . مَا عَلِمْتُ لَكُمْ مِنْ الهٍ غَيْري . . . ؛ من خدايى جز خودم براى شما سراغ ندارم » « 2 » دم بزند .\r\nبسيار بعيد به نظر مىرسد كه افرادى همچون « فرعون » كه سالها بر كشور پهناور مصر حكومت مىكرد آن‌قدر كم عقل و بى هوش باشد كه خود را واقعاً « ربّ اعلى » و تنها معبود بزرگ در جهان هستى بداند . بلكه بيشتر به نظر مىرسد كه او و افرادى امثال او براى تحميق توده‌هاى ساده لوح اين گونه ادّعاها را مىكردند تا پايه‌هاى حكومت خود را از طريق ادّعاى الوهيّت محكم سازند .\r\nشكل ديگرى از تكبّر در برابر خدا ، تكبّر ابليس و پيروان اوست كه از اطاعت خداوند سر باز زدند و تشخيص خود را برتر شمردند و به حكمت پروردگار خرده گرفتند و گفتند : چرا ابليس كه از آتش آفريده شده است در برابر يك موجود خاكى سجده كند ؟ و گفت : « . . . لَمْ اكُنْ لِاسْجُدَ لِبَشَرٍ خَلَقْتَهُ مِنْ صَلْصَالٍ مِنْ حَمَاءٍ مَسْنُونٍ ؛ من هرگز براى بشرى كه از گل خشكيده‌اى ، كه از گل بدبويى گرفته شده است آفريده‌اى ، سجده نخواهم كرد » « 3 » ، « . . . قَالَ انَا خَيْرٌ مِنْهُ خَلَقْتَنِى مِنْ نَارٍ وَ خَلَقْتَهُ مِنْ طِينٍ ؛ . . . من از او بهترم ! مرا از آتش آفريده‌اى و او را از گل » ! « 4 »\r\nآرى گاه حجاب ضخيم كبر و غرور چنان جلو چشم عقل و هوش انسان را مىگيرد كه موجود ضعيفى ، خود را آگاه‌تر از حكيم على الاطلاق مىپندارد .\r\nقسم دوّم تكبّر ، تكبّر در برابر انبيا و پيامبران است كه در ميان امّتهاى پيشين بسيار ديده شده است ، گروهى از مستكبران در اين امّتها ، از اطاعت پيامبران الهى سر باز مىزدند و از روى كبر و غرور همچون فرعونيان مىگفتند : « . . . انُؤْمِنُ لِبَشَرَيْنِ مِثْلِنَا . . . ؛ آيا ما به دو انسان كه همانند خودمان هستند ( يعنى موسى و برادرش هارون ) ايمان بياوريم » ؟ « 5 »\r\n\r\n\r\n","description":"","footnote":"\r\n( 1 ) - نازعات ، 24 .\r\n( 2 ) - قصص ، 38 .\r\n( 3 ) - حجر ، 33 .\r\n( 4 ) - اعراف ، 12 .\r\n( 5 ) - مؤمنون ، 47 .\r\n","page_name":" 46 ","page_number":46},
  {"content":"\r\n\r\nو گاه همانند قوم نوح به يكديگر مىگفتند : « وَ لَئِنْ اطَعْتُمْ بَشَراً مِثْلَكُمْ انَّكُمْ اذاً لَخَاسِرُونَ ؛ و اگر از بشرى همانند خودتان اطاعت كنيد به يقين زيانكاريد » . « 1 »\r\nو گاه به بهانه‌جويىهاى كودكانه مىپرداختند و از سر لجاجت مىگفتند : « چرا فرشتگان بر ما نازل نمىشوند ؟ چرا ما خدا را نمىبينيم ؟ ؛ وَ قَالَ الَّذِينَ لَايَرْجُونَ لِقَائَنَا لَوْ لَاانْزِلَ عَلَيْنَا الْمَلَائِكَةُ اوْ نَرى رَبَّنَا » .\r\nقرآن در ادامهء اين آيه مىگويد : « لَقَدِ اسْتَكْبَرُوا فِى انْفُسِهِمْ وَ عَتَوْا عُتُوّاً كَبِيراً ؛ آنها دربارهء خود تكبّر ورزيدند و طغيان كردند » . « 2 »\r\nقسم سوّم ، تكبّر در برابر بندگان خداست به گونه‌اى كه خود را بزرگ بشمرد و ديگران را كوچك و خوار و بى مقدار ، زير بار هيچ كس نرود ، خود را از همه برتر ببيند و حقّ هيچ صاحب حقّى را محترم نشمرد و دائماً منتظر باشد كه ديگران براى او عظمت قائل شوند .\r\nاين نوع از كبر نمونه‌هاى فراوانى دارد كه نياز به شرح آن نيست ، و گاه به حدّ اعلا مىرسد و به تكبّر در برابر پيامبران و خداوند منتهى مىگردد .\r\nآرى آتش كبر و غرور ، نخست از تكبّر در برابر بندگان خدا سر مىزند ، سپس به استكبار در برابر انبيا و رسولان پروردگار مىرسد و سرانجام به تكبّر در برابر ذات پاك خداوندگار مىانجامد !\r\n* * * \r\n4 - انگيزه‌هاى تكبّر\r\nتكبّر اسباب زيادى دارد و همهء آنها به اين باز مىگردد كه انسان در خود كمالى تصوّر كند و بر اثر حبّ ذات ، بيش از حدّ آن را بزرگ نمايد و ديگران را در برابر خود كوچك بشمرد .\r\nبعضى از بزرگان علم اخلاق مانند مرحوم « فيض كاشانى » در « المحجّة البيضاء » اسباب كبر را در هفت چيز خلاصه كرده‌اند ، نخست اسباب دينى كه « علم » و « عمل » است ، و اسباب دنيوى كه « نسب » ، « زيبايى » ، « قوّت » ، « مال » و « فزونى ياران و ياوران » مىباشد و\r\n\r\n\r\n","description":"","footnote":"\r\n( 1 ) - همان سوره ، 34 .\r\n( 2 ) - فرقان ، 21 .\r\n","page_name":" 47 ","page_number":47},
  {"content":"\r\n\r\nدربارهء هر كدام از اينها شرحى دارد كه به طور خلاصه در ذيل از نظر خوانندگان عزيز مىگذرد ، مىگويد :\r\nنخستين اسباب تكبّر « علم » است و چه زود علم سبب غرور گروهى از علما و دانشمندان مىگردد ، همان گونه كه در حديث نبوى آمده است : « آفت بزرگ علم ، تكبّر است ؛ آفَةُ الْعِلْمِ الْخُيَلَاءُ » .\r\nبعضى از افراد آن‌چنان كم ظرفيّتند كه وقتى چند بابى از علم را مىخوانند خود را بزرگ و ديگران را كوچك مىشمرند ، بلكه با نظر تحقير به ديگران مىنگرند و از همه انتظار احترام و خدمت و تواضع و كرنش دارند .\r\nدر حالى كه عالمان واقعى هر قدر بر علمشان افزوده مىشود ، خود را نادان‌تر مىبينند ، چرا كه خود را در برابر اقيانوس عظيمى مشاهده مىكنند كه تنها قطراتى از آن را در اختيار دارند .\r\nآنها به خاطر همان مقدار علمى كه به دست آورده‌اند مسؤوليّت خود را سنگين‌تر مىبينند و خوف آنها بيشتر مىشود كه گفته‌اند : « مَنِ ازْدَادَ عِلْماً ازْدَادَ خَوْفاً ؛ هر كس بر علمش افزوده شود ، بر خوف او افزوده مىشود » .\r\nسبب دوّم ، اعمال نيك و عبادت است كه موجب كبر و غرور بسيارى از نيكوكاران و عبادت كنندگان مىشود ، چرا كه از اين رهگذر ، خود را برتر از ديگران مىپندارند و انتظار دارند مردم به ديدار آنها بشتابند و مشكلات آنها را حل كنند ، در مجالس احترام خاصّى براى آنها قائل شوند و از نيكوكارى و زهد و ورع و تقواى آنها سخن بگويند ، گويى عبادت خود را منّتى بر ديگران مىپندارند ، اين در جهات دنيوى .\r\nو در جهات دينى خود را اهل نجات و ساير مردم را اهل هلاك مىشمرند و اين امور سبب مىشود كه امتياز فوق‌العاده‌اى براى خود قائل گردند و به فخرفروشى بر ديگران به طور آشكار و پنهان و يا نيمه آشكار بپردازند و در حالى كه خود بر لب پرتگاه خطرناكى قرار گرفته‌اند مردم را چنين فكر مىكنند و خود را از عذاب خدا در امان بپندارند !\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nدر حديثى از پيامبر اكرم صلى الله عليه و آله مىخوانيم : « اذَا سَمِعْتُمُ الرَّجُلُ يَقُولُ هَلَكَ النَّاسُ فَهُوَ اهْلَكُهُمْ ؛ هنگامى كه شنيديد كسى مىگويد : مردم ( به خاطر اعمالشان ) هلاك شدند بدانيد خود او هلاكتش از آنان شديدتر است » !\r\nدر حديث ديگرى از همان حضرت صلى الله عليه و آله مىخوانيم : « كَفَى بِالْمَرْءِ شَرّاً انْ يُحَقِّرَ اخَاهُ الْمُسْلِمَ ؛ براى انسان اين بدى و بدبختى كافى است كه برادر مسلمانش را خوار و خفيف بشمرد » !\r\nمرحوم « فيض كاشانى » در « المحجّة البيضاء » بعد از ذكر اين سخن مىافزايد : چه قدر فرق است بين كسى كه عالم يا عابدى را به خاطر علم و عبادتش بزرگ مىشمرد ، به او احترام مىگذارد و خود را در برابر او ناچيز مىبيند و آن عالم و عابدى كه شخص مزبور را كوچك مىداند و دوست دارد از او دور شود ! « 1 »\r\nاو در بخش ديگرى از سخنانش مىافزايد : اين آفتى است كه كمتر عابدى از آن در امان مىماند ، هرگاه كسى به او بى احترامى كند يقين دارد كه بى احترامى كننده مبغوض درگاه الهى است و بعيد مىداند كه خدا او را ببخشد ، در حالى كه اگر خودش به ديگرى چنين آزارى را برساند اين قدر اهمّيّت به آن نمىدهد و اين نوعى جهل و نادانى است و جمع ميان « عجب » و « تكبّر » و « غرور » است و اگر در چنين حالى شخص مزبور گرفتار ناراحتى شود آن را از كرامات خويش مىپندارد و انتقام الهى مىشمرد !\r\nچه قدر فرق است بين چنين افراد نادان و مغرور و بعضى از عابدان هوشيار متواضع كه يك نمونهء آن اين است : يكى از بزرگان عبّاد ، از عرفات در ايّام حجّ بازمىگشت گفت : « اگر من ( گنهكار ) در ميان آنان نبودم اميد مىرفت كه خدا همه را ببخشد و رحمت كند » !\r\nاين سخن را با حديث ديگرى از پيغمبر اكرم صلى الله عليه و آله به پايان مىبريم : در روايتى آمده است كه در محضر آن حضرت صلى الله عليه و آله از خوبى و پرهيزكارى كسى سخن گفتند ، هنگامى كه از دور نمايان شد عرض كردند : اى رسول خدا ! اين همان كسى است كه توصيف او را\r\n\r\n\r\n","description":"","footnote":"\r\n( 1 ) - اقتباس از المحجّة البيضاء ، جلد 3 ، صفحهء 269 .\r\n","page_name":" 49 ","page_number":49},
  {"content":"\r\n\r\nبه شما عرض كرديم ! پيغمبر صلى الله عليه و آله نگاهى به چهرهء او افكند و فرمود : « من در صورت او تاريكى شيطان را مىبينم ! آن مرد نزديك آمد و سلام كرد و در برابر پيامبر صلى الله عليه و آله و يارانش ايستاد ، پيامبر صلى الله عليه و آله فرمود : « اسْئَلُكَ بِاللَّهِ حَدَّثَتْكَ نَفْسُكَ انْ لَيْسَ فِى الْقَوْمِ افْضَلُ مِنْكَ ؟ فَقَالَ اللَّهُمَّ نَعَمْ ! ؛ فرمود تو را به خدا سوگند آيا در دل نمىگفتى كه در ميان اين جمعيّت كسى برتر از تو نيست ؟ عرض كرد : آرى » « 1 » اصحاب فهميدند تاريكى شيطان كه پيامبر صلى الله عليه و آله با نور نبوّت آن را مشاهده كرده است همين عجب و كبر و غرور بوده است .\r\nعامل سوم ، نسب و حسب عالى است .\r\nبه اين گونه كه كسانى در يك خانوادهء شريف و معروف به علم و عمل و تقوا و بزرگوارى و سخاوت متولّد شده‌اند ، اين را براى خود امتياز بزرگى مىشمرند و ديگران را كه از خانواده‌هاى پايين‌ترى هستند كوچك و بىارزش مىپندارند ، در حالى كه مىدانيم حسب و نسب در اسلام مطرح نيست ، همهء مردم بندگان خدا هستند و از يك پدر و مادر آفريده شده‌اند و امتيازى جز از طريق تقوا بر يكديگر ندارند .\r\nاين مسئله به قدرى مهم است كه پيشوايان بزرگ اسلام كمترين تعبيراتى را كه در آن نشان از برترى جويى از نظر حسب و نسب بود تحمّل نمىكردند ، از جمله در حديثى مىخوانيم كه « ابو ذر » در حضور پيامبر صلى الله عليه و آله به كسى گفت « يابن السَّوداء . . . ! ؛ اى فرزند زن سياه ! » پيامبر صلى الله عليه و آله فرمود : ابو ذر ! آرام باش ، آرام باش ، كسى كه مادرش سفيد پوست است بر كسى كه مادرش سياه پوست است هيچ برترى ندارد !\r\nابو ذر مىگويد : من ( كه متوجّه اشتباه خود شدم براى جبران اين خطا ) روى زمين دراز كشيدم و به آن مرد گفتم : برخيز و پايت را به روى صورت من بگذار ! « 2 »\r\nبه هر حال همان‌طور كه بارها شنيده‌ايم قرآن و روايات اسلامى به ما مىگويد هيچ انسانى بر انسان ديگر به خاطر حسب و نسبش برترى ندارد ، اينها يك سلسله امور اعتبارى است كه در بيرون وجود انسان است ، ارزش و شخصيّت انسان به امتيازات معنوى و درونى اوست و به فرض كه حسب و نسب به خاطر ارتباطش به بعضى از\r\n\r\n\r\n","description":"","footnote":"\r\n( 1 ) - المحجّة البيضاء ، جلد 6 ، صفحهء 240 .\r\n( 2 ) - المحجّة البيضاء ، جلد 6 ، صفحهء 243 .\r\n","page_name":" 50 ","page_number":50},
  {"content":"\r\n\r\nبزرگان سبب فضيلتى شود نبايد اين فضيلت موجب كبر و غرور گردد و صاحب نسب شريف بر ديگران فخرفروشى كند .\r\nاگر مىبينيم امير مؤمنان على عليه السلام در خطبهء نهج البلاغه ، يا امام سجّاد عليه السلام در خطبهء معروف شام ، به حسب و نسبشان افتخار مىفرمودند ، نه براى برترىجويى بود ، بلكه هدف ديگرى داشتند ، آنها مىخواستند رسالت امامت و رهبرى خود را براى ناآگاهان از اين طريق تبيين كنند . درست مثل اينكه فرمانده لشكر براى معرّفى خود و دعوت لشكريان به پيرويش ، مقام و موقعيّت خويش را شرح مىدهد .\r\nچهارمين اسباب تكبّر و تفاخر ، جمال و زيبايى و حسن ظاهر است ، به اين ترتيب كه شخص خوش قد و قامت و زيبا ، ديگران به ويژه كسانى را كه در اندام خود داراى عيب و نقصى هستند ، مورد تحقير قرار دهد و نسبت به آنها فخرفروشى كند .\r\nاين عامل در تمام كسانى كه بهره‌اى از جمال دارند ممكن است ظاهر شود ، ولى بيشتر در زنان است كه زيبايى خود را به رخ ديگران مخصوصاً كسانى كه داراى عيب و نقصى هستند مىكشند .\r\nدر حديثى مىخوانيم كه زن ( كوتاه قامتى ) خدمت پيامبر صلى الله عليه و آله رسيد ( و مسائل خود را پرسيد ) عايشه مىگويد : هنگامى كه آن زن بيرون رفت من با دست اشاره‌اى به قد و قامت او كردم ( يعنى چقدر كوتاه است ) پيامبر صلى الله عليه و آله فرمود : « غيبتش كردى » !\r\nمرحوم فيض بعد از ذكر اين حديث مىگويد : « منشأ اين كار تكبّر بود ؛ زيرا اگر خود او هم كوتاه قد بود ، چنين چيزى را دربارهء آن زن نمىگفت و اين غيبت از غرور و تكبّر سرچشمه مىگرفت » .\r\nپنجمين اسباب تكبّر ، داشتن مال و ثروت فراوان است كه غالباً در پادشاهان و سرمايه‌داران بزرگ و صاحبان اراضى وسيع كشاورزى و كارخانه‌ها ديده مىشود .\r\nآنها كه غالباً از لباسهاى گرانقيمت و پر زرق و برق و مركب‌هاى سوارى گرانبها و خانه‌هاى وسيع و قصرهاى مجلّل استفاده مىكنند ، افرادى را كه فاقد اين امورند مورد تحقير قرار مىدهند و نسبت به آنها فخرفروشى مىكنند و اين از زشت‌ترين و كثيف‌ترين انواع تكبّر است .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nگاه اين گونه متكبّران آن قدر گزافه‌گويى مىكنند كه به مؤمنان فقير صالح خطاب كرده مىگويند : بيچاره ! اگر من بخواهم صدها مثل تو را مىخرم و آزاد مىكنم ! تو چى هستى و چه ارزشى دارى ؟ مخارج يك روز منزل من به اندازهء مخارج يك سال يا تمام عمر توست ! و امثال اين ترهّات .\r\nقرآن مجيد نمونه‌هايى از اين نوع تكبّر و عاقبت آن را بيان كرده است ، از جمله در داستان قارون مىخوانيم : او براى برترىجويى بر بنى اسرائيل به نمايش ثروت خود پرداخت و در يكى از روزها او با تمام زينت خود در برابر قومش ( بنى اسرائيل ) ظاهر شد تا آنجا كه صبر و طاقت را از بينندگان ربود و بسيارى از دنيا پرستان آرزو كردند كه اى كاش همانند ثروت قارون را داشتند ، ( فَخَرجَ عَلَى قَوْمِهِ فِى زِينَتِهِ قَالَ الَّذِينَ يُرِيدُونَ الْحَيَاةَ الدُّنْيَا يَا لَيْتَ لَنَا مِثْلَ مَا اوتِىَ قَارُونُ . . . ) . « 1 »\r\nدر تواريخ آمده است كه او با يك جمعيّت چهار هزار نفرى در ميان بنى اسرائيل ظاهر گشت در حالى كه همهء آنها بر اسبهاى گرانقيمت با پوشش‌هاى سرخ سوار بودند ، كنيزان زيباى سفيد رو را با خود بيرون آورد كه روى زينهاى طلا كه بر استرهاى سفيد رنگ قرار داشت سوار بودند و همه غرق زينت آلات بودند !\r\nولى اين تكبّر و برترى جويى چندان نپاييد ، چيزى نگذشت كه زمين به فرمان خدا او و تمام قصرها و ثروتهايش را در كام خويش فرو برد و زندگى اين ثروتمند خودخواه مستكبر و مغرور ، درس عبرتى براى تمام انسانها در طول تاريخ شد . « 2 »\r\nعامل ششم ، قدرت و نيروى جسمانى يا موقعيّت سياسى و اجتماعى است كه غالباً در زورمندان و امراء ديده مىشود ، خود را موجودى برتر و گاه ظِلُّ اللَّهِ فِى الْارَضِينَ ؛ سايهء خدا در سراسر زمين ! مىپندارند ، و انتظار دارند ديگران همچون غلامان و بردگان ، در برابر آنان تعظيم كنند ، هر گاه كمترين سخن و حركتى كه لايق شأن و مقام كبريايى آنها نباشد از كسى صادر شود قابل بخشش نخواهد بود .\r\n\r\n\r\n","description":"","footnote":"\r\n( 1 ) - قصص ، 79 .\r\n( 2 ) - براى توضيح بيشتر و براى اطلاع از وضع قارون ، به جلد 18 تفسير نمونه ذيل آيات بالا مراجعه نماييد .\r\n","page_name":" 52 ","page_number":52},
  {"content":"\r\n\r\nدر حالات بعضى از سلاطين پيشين نقل كرده‌اند كه هر وقت مردم وارد مجلس آنها مىشدند بايد دهان خود را با چيزى بپوشانند مبادا فرّ و شكوه سلطانى آنان با بخار و بوى دهان رعايا آلوده شود و همين كبر و غرور فوق العاده غالباً منشأ اشتباهات بزرگ آنها و محاسبه‌هاى نادرست و در نتيجه سبب سرعت سقوطشان مىشد .\r\nهفتمين سبب ، فزونى ياران و مددكاران و شاگردان و پيروان و فرزندان و قوم و قبيله است ، پادشاهان به لشكرهايشان افتخار مىكردند ، بعضى از علما ممكن است به خاطر فزونى شاگردان يا مريدان و پيروان و تابعان گرفتار تكبّر شوند ، شيوخ قبايل به كثرت و قوّت قبيلهء خود بر ديگران فخر مىفروشند ، حتّى گاه بعضى از فاسقان وقيح و بى شرم افتخار به كثرت گناهان و شرب خمر و فجور با زنان و كودكان مىكنند !\r\nاين امور هفتگانه ، امورى است كه افراد به سبب همه يا بعضى از آنها ممكن است به ديگران فخرفروشى كنند و البتّه منحصر به اينها نيست ، هر نقطه كمال و قوّت معنوى يا مادّى ، صورى و يا حتّى خيالى و پندارى ممكن است سبب غرور و استكبار صاحبش شود .\r\nمفهوم اين سخن آن نيست كه انسان براى پرهيز از تكبّر و غرور از اسباب كمال فاصله بگيرد و اين امور را در خود بميراند تا منشأ غرور او نشود ، بلكه هدف اين است كه هر قدر بر علم و عبادت و قوّت و قدرت و ثروت او افزوده مىشود ، سعى كند متواضع‌تر و خاضع‌تر گردد و بينديشد كه هيچ يك از اينها پايدار نيست و همهء آنها در برابر قدرت پروردگار بسيار ناچيز و بى ارزش است .\r\n* * * \r\n5 - ريشه‌يابى تكبّر\r\nصفت رذيلهء تكبّر مانند ساير رذايل اخلاقى ، ريشه‌هايى دارد كه بايد آنها را جستجو كرد و دقيقاً شناخت ، در غير اين صورت ريشه‌كن كردن اين صفت رذيله غير ممكن است .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nبعضى از بزرگان مانند مرحوم « فيض كاشانى » در « المحجّة البيضاء » چهار ريشه براى « تكبّر » ذكر كرده است : عجب ، كينه ، حسد و ريا .\r\nاو معتقد است تكبّر درونى ريشه‌اش « عجب » - خود بزرگ‌بينى - است ، اين خود بزرگ‌بينى سبب مىشود كه خود را برتر از آنها بداند و بر آنها فخرفروشى كند و ريشه‌هاى ديگرى دارد كه يكى از آنها « كينه » است كه نسبت به شخص خاصّى پيدا مىكند و همين امر سبب مىشود كه امتيازات واقعى يا پندارى خود را به رخ او بكشد ، و ديگر « حسد » است كه سبب بروز اين رذيلهء اخلاقى مىگردد و ديگرى « رياكارى » است كه سبب مىشود شخص رياكار امتيازات خود را به ديگران ارائه دهد .\r\nاين ريشه‌هاى چهارگانه ، ريشه‌هاى اصلى تكبّر را تشكيل مىدهد .\r\nولى ظاهر اين است كه ريشه‌ها منحصر به اين چهار صفت نيست ، بلكه امور ديگرى نيز مىتواند ريشهء تكبّر گردد .\r\n* * * \r\n6 - آثار و نشانه‌ها\r\nبيماريهاى اخلاقى مانند بيماريهاى درونى و جسمانى هميشه همراه با آثارى در برون است همان گونه كه يك بيمارى كبدى علايم مختلفى بر پوست بدن ، چهره ، رنگ چشم ، زبان و مانند آن دارد ، كسى كه به يك بيمارى سخت اخلاقى گرفتار است آثار و نشانه‌هايش در اعمال و سخنان او ظاهر مىشود .\r\nبزرگان اخلاق آثار كبر را به طور مشروح و گسترده شمرده‌اند ، اين آثار گاه در چهره ظاهر مىشود ، مثل اينكه شخص متكبّر در برابر اشخاص مختلف چهره در هم مىكشد و نگاه‌هاى تحقير آميزى مىكند حتّى حاضر نيست با تمام صورت با افراد روبرو شود .\r\nگاه آثار اين خوى نكوهيده در سخنانش آشكار مىگردد ، تعبيرهايى كه از خود مىكند مبالغه آميز است و پيوسته ضميرهاى جمع در بارهء خود به كار مىبرد ، حتّى تُن صداى او نشان مىدهد كه آدم مغرور و متكبّرى است .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nدر ميان حرف اين و آن مىدود و به كسى اجازهء سخن گفتن نمىدهد ، به سخنان مردم گوش نمىدهد ولى انتظار دارد همه به سخنانش گوش فرا دهند ، سخنان كوتاه ديگران را طولانى مىشمرد و سخنان طولانى و بى محتواى خودش را كوتاه و لازم و واجب مىداند !\r\nگاه آثار آن در حركات و اعمال ، ظاهر مىشود ، دوست دارد ديگران در برابر او بايستند و او نشسته باشد ، هنگامى كه وارد مجلس مىشود همه براى او قيام كنند ، ولى او براى كسى قيام نكند !\r\nدر حديثى از امير مؤمنان على عليه السلام مىخوانيم : « مَنْ ارَادَ انْ يَنْظُرَ الَى رَجُلٍ مِنْ اهْلِ النَّارِ فَلْيَنْظُرْ الَى رَجُلٍ قَاعِدٍ وَ بَيْنَ يَدَيْهِ قَوْمٌ قِيَامٌ ! ؛ كسى كه مىخواهد به يكى از دوزخيان نگاه كند ، نگاه به كسى كند كه نشسته است و مردم در برابر او ايستاده‌اند » ! « 1 »\r\nو نيز دوست دارد در كوچه و بازار تنها نباشد و فرد يا گروهى پشت سر او حركت كنند .\r\nدر حديثى آمده است : « كَانَ رَسُولُ اللَّهِ فِى بَعْضِ الْاوْقَاتِ يَمْشِى مَعَ الْاصْحَابِ فَيَأْمُرُهُمْ بِالتَّقَدُّمِ وَ يَمْشِى فِى غِمَارِهِمْ ! ؛ پيامبر اكرم گاه با يارانش حركت مىكرد به آنها دستور مىداد بر او تقدّم جويند و او در لا به لاى آنها راه مىرفت » ! « 2 »\r\nدوست دارد كه ديگران به ديدن او آيند بى آنكه او به ديدن ديگران برود ، از همنشينى با فقيران و مستمندان و كسانى كه ظاهر نامرتّبى دارند پرهيز مىكند و اگر گرفتار چنين افرادى شود سعى دارد در نخستين فرصت از كنار آنان برخيزد يا آنها را از خود دور سازد !\r\nدوست دارد هرگز چيزى براى اهل خانه با دست خود خريدارى نكند و در خانه كمترين كارى انجام ندهد ، زن و فرزند و خدمتكار دست به سينه در برابر او براى انجام حوائج حاضر باشند و او به آنها فرمان دهد !\r\n\r\n\r\n","description":"","footnote":"\r\n( 1 ) - بحار الانوار ، جلد 70 ، صفحهء 206 ، چاپ آخوندى .\r\n( 2 ) - مسند الفردوس ديلمى ، مطابق نقل المحجّة البيضاء ، جلد 6 ، صفحهء 247 .\r\n","page_name":" 55 ","page_number":55},
  {"content":"\r\n\r\nگاه آثار تكبّر در طرز پوشيدن لباس ، مخصوصاً لباسهاى گرانقيمتى كه جلب توجّه مىكند ، يا مركب سوارى ، خانه و وسايل زندگى ، مركز كسب و كار و تجارت و يا حتّى طرز لباس و زندگى فرزندان و بستگان و منتسبين به او آشكار مىگردد و در همهء اين موارد هدفش اين است كه قارون‌وار ثروت خود را به رخ ديگران بكشد و به گمان خود برترى خويش را نسبت به سايرين ثابت نمايد .\r\nالبتّه اين سخن بدان معنى نيست كه انسان از پوشيدن لباس خوب خوددارى كند و لباسهاى مندرس و پاره در تن نمايد ، بلكه همان‌طور كه در حديث نبوى وارد شده ، عمل نمايد : « كُلُوا وَاشْرَبُوا وَالْبِسُوا وَ تَصَدَّقُوا فِى غَيْرِ سَرَفٍ وَ لَامَخِيلَةٍ ؛ بخوريد و بياشاميد و بپوشيد و در راه خدا صدقه دهيد بى آنكه اسراف كنيد يا تكبّر و برترىجويى نماييد » . « 1 »\r\nكوتاه سخن اينكه ظهور و بروز خوى نكوهيدهء « تكبّر و برترىجويى » در تمام شؤون زندگى انسان امكان پذير است و ممكن نيست كسى اين صفت رذيله را به صورت شديد يا خفيف داشته باشد و در چهره و سخن و اعمال او ظاهر نگردد .\r\n* * * \r\n7 - مفاسد و پيامدهاى تكبّر و استكبار\r\nاين خوى زشت - همان گونه كه در سابق اشاره شد - آثار بسيار مخرّبى در روح و جان و اعتقادات و افكار افراد و نيز در سطح جوامع انسانى دارد ، به گونه‌اى كه مىتوان گفت هيچ بخش از زندگى فردى و اجتماعى از مصايب آن در امان نيست كه به چند قسمت از آن در ذيل اشاره مىشود :\r\n1 - نخستين مفسدهء آن كه از همه خطرناك‌تر است آلودگى به شرك و كفر است !\r\nآيا كفر ابليس و انحراف او از مسير توحيد و حتّى اعتراض او بر حكمت پروردگار سرچشمه‌اى جز كبر داشت ؟\r\nآيا فراعنه و نمرودها و همچنين بسيارى از اقوام سركش كه از پذيرش دعوت انبياى\r\n\r\n\r\n","description":"","footnote":"\r\n( 1 ) - سنن ابن ماجه ، شمارهء حديث 3605 .\r\n","page_name":" 56 ","page_number":56},
  {"content":"\r\n\r\nالهى سر باز زدند دليلى جز تكبّر داشت ؟\r\nتكبّر به انسان اجازه نمىدهد كه در برابر حق تسليم گردد ، چرا كه كبر و غرور حجاب سنگينى در برابر چشم انسان مىافكند و او را از ديدن چهرهء زيباى حقّ محروم مىكند ، بلكه گاهى فرشتهء حق را به صورت هيولاى وحشتناك مىبيند ! و اين بالاترين ضرر و زيان تكبّر است .\r\nشايد به همين دليل است كه در حديثى مىخوانيم كه راوى از امام صادق عليه السلام دربارهء كمترين درجهء « الحاد » سؤال كرد ، امام عليه السلام فرمود : « انَّ الْكِبْرَ ادْنَاهُ ! ؛ كمترين درجهء كفر و الحاد ، تكبّر است » ! « 1 »\r\n2 - محروم شدن از علم و دانش ، يكى ديگر از پيامدهاى شوم كبر است ، زيرا انسان وقتى به حقيقت علم و دانش مىرسد كه آن را در هر جا و نزد هر كس ببيند همچون گوهر گمشده‌اى بربايد ، حال آنكه اشخاص متكبّر به آسانى حاضر نمىشوند بهترين علوم و دانشها و برترين و والاترين حكمت‌ها را از افراد هم‌رديف و يا زير دست خود بپذيرند .\r\nآنها علوم و دانشهايى را قبول دارند كه از فكر خودشان بجوشد در حالى كه صفت كبر و غرور اجازه نمىدهد مطلب مهمّى از كبر آنان بجوشد ، به همين دليل در حديث معروف « هشام بن حكم » از امام كاظم عليه السلام مىخوانيم : « انَّ الزَّرْعَ يَنْبُتُ فِى السَّهْلِ وَ لَايَنْبُتُ فِى الصَّفَا فَكَذَلِكَ الْحِكْمَةُ تَعْمُرُ فِى قَلْبِ الْمُتوَاضِعِ وَ لَاتَعْمُرُ فِى قَلْبِ الْمُتَكَبِّرِ الْجَبَّارِ ، لِانَّ اللَّهَ جَعَلَ التَّوَاضُعَ آلَة الْعَقْلِ وَ جَعَلَ التَّكَبُّرَ مِنْ آلَةِ الْجَهْلِ ! ؛ زراعت در زمينهاى نرم و هموار مىرويد و روى سنگهاى سخت هرگز رويش ندارد ، همين گونه دانش و حكمت در قلب انسان متواضع رويش دارد ، و قلب متكبّر جبّار هرگز آباد نمىگردد ؛ زيرا خداوند تواضع را وسيلهء عقل و تكبّر را از ابزار جهل قرار داده است » ! « 2 »\r\n\r\n\r\n","description":"","footnote":"\r\n( 1 ) - اصول كافى ، جلد 2 ، صفحهء 309 ، باب الكبر ، حديث 1 .\r\n( 2 ) - بحار الانوار ، جلد 1 ، صفحهء 153 .\r\n","page_name":" 57 ","page_number":57},
  {"content":"\r\n\r\n3 - تكبّر سرچشمهء اصلى بسيارى از گناهان است\r\nگاه در حالات افراد حسود ، حريص ، بدزبان و آلوده به انواع گناهان دقّت مىكنيم مىبينيم سرچشمهء همهء اين رذايل را در وجود آنها تكبّر تشكيل مىدهد .\r\nآنها هيچگاه مايل نيستند كسى را برتر از خود ببينند به همين دليل هر گاه نعمت و موهبت و موفّقيّتى نصيب ديگران شود ، به آنها حسد مىورزند .\r\nآنها براى تحكيم پايه‌هاى برترىجويى خود حريص در جمع‌آورى مالند .\r\nآنها براى اظهار برترى بر ديگران به خود اجازه مىدهند كه سايرين را تحقير كنند و با هتك و توهين و سبّ و دشنام ، زبان خود را آلوده سازند و به اين وسيله آتش درونى خود را فرو نشانده و خويش را اشباع كنند .\r\nدر حديثى از امير مؤمنان على عليه السلام مىخوانيم كه فرمود : « الْحِرْصُ وَ الْكِبْرُ وَ الْحَسَدُ دَوَاعٍ الَى تَقَحُّمٍ فِى الذُّنُوبِ ؛ حرص و تكبّر و حسد سبب مىشود كه انسان در انواع گناهان فرو رود » . « 1 »\r\nدر حديث ديگرى از آن حضرت عليه السلام مىخوانيم : « التَّكَبُّرُ يُظْهِرُ الرَّذِيلَةَ ؛ تكبّر رذايل اخلاقى را ظاهر مىسازد » . « 2 »\r\n4 - تكبّر مايهء تنفّر و پراكندگى مردم است\r\nاز بلاهاى مهمّى كه بر سر متكبّران وارد مىشود انزواى اجتماعى و پراكندگى مردم از اطراف آنهاست ، چرا كه شرف هيچ انسانى اجازه نمىدهد تسليم برترىجوييهاى افراد متكبّر و مغرور شود ، به همين دليل به زودى حتّى نزديك‌ترين دوستان و بستگان از آنها فاصله مىگيرند و اگر به حكم الزامهاى اجتماعى مجبور باشند با آنان زندگى كنند ، در دل از آنان متنفّرند !\r\nدر حديثى از امام امير المؤمنين عليه السلام مىخوانيم : « مَنْ تَكَبَّرَ عَلَى النَّاسِ ذَلَّ ؛ كسى كه فخرفروشى كند ، ذليل مىشود » . « 3 »\r\n\r\n\r\n","description":"","footnote":"\r\n( 1 ) - نهج البلاغه ، حكمت 371 .\r\n( 2 ) - غرر الحكم ، حديث 523 .\r\n( 3 ) - بحار الانوار ، جلد 74 ، صفحهء 235 .\r\n","page_name":" 58 ","page_number":58},
  {"content":"\r\n\r\nدر حديث ديگرى از امام صادق عليه السلام مىخوانيم كه رسول خدا صلى الله عليه و آله فرمود : « امْقَتُ النَّاسِ الْمُتَكَبِّرُ ؛ منفورترين مردم ، متكبّر است » . « 1 »\r\nدر حديث ديگرى از على عليه السلام آمده است : « ثَمَرَةُ الْكِبْرُ الْمَسَبَّةُ ؛ ميوهء درخت تكبّر بدگويى از مردم است » . « 2 »\r\nاين تعبير كه در حديثى از امير مؤمنان عليه السلام رسيده است نيز بسيار عبرت انگيز است :\r\n« لَيْسَ لِلْمُتَكَبِّرِ صَدِيقٌ ؛ براى متكبّر دوستى باقى نمىماند » ! « 3 »\r\nدر حديث ديگرى فرمود : « مَا اجْتَلَبَ الْمَقْتَ بِمِثْلِ الْكِبْرِ ؛ چيزى مانند تكبّر خشم مردم را برنمىانگيزد » ! « 4 »\r\n5 - تكبّر سبب از دست دادن امكانات زندگى است\r\nانسان در صورتى در زندگى موفّق خواهد بود كه بتواند همكارى ديگران را جلب كند ، افراد منزوى كه تلاشهاى آنها تنها جنبهء فردى دارد يا شكست مىخورند و يا موفّقيّت ناچيزى نصيبشان مىشود و از آنجا كه تكبّر انسان را به انزوا مىكشاند طبعاً موفّقيّت او را در صحنهء زندگى ناچيز مىكند .\r\nدر حديثى از امام امير مؤمنان على عليه السلام مىخوانيم : « بِكَثْرَةِ التَّكَبُّرِ يَكُونُ التَّلَفُ ؛ فزونى تكبّر مايهء اتلاف ( اسباب موفّقيّت ) است » . « 5 »\r\nاين سخن را به گونهء ديگرى نيز مىتوان تفسير كرد و آن اينكه بسيارى از جنگها و خونريزىها و ويرانىها از تكبّر و استكبار سرچشمه مىگيرد ، گروهى خودخواه زمام امور كشورهاى جهان را به دست مىگيرند و هر يك مىخواهد بر ديگران برترىجويى كند و همين امر سبب درگيرى ميان آنان مىگردد ، خونهاى بى گناهان در اين راه ريخته مىشود و خانه‌ها ويران مىگردد .\r\nگاه تكبّر به صورت گروهى ظاهر مىشود و نژاد خود را برتر از نژادهاى ديگر مىپندارد و همين برترىجويى نژادى يكى از اسباب مهمّ جنگها در طول تاريخ بوده است .\r\n\r\n\r\n","description":"","footnote":"\r\n( 1 ) - همان ، جلد 70 ، صفحهء 231 .\r\n( 2 ) - غرر الحكم ، حديث 4614 .\r\n( 3 ) - همان مدرك ، حديث 7162 .\r\n( 4 ) - همان مدرك ، حديث 7167 .\r\n( 5 ) - غرر الحكم ، حديث 7169 .\r\n","page_name":" 59 ","page_number":59},
  {"content":"\r\n\r\nبرترىجويى نژاد ژرمن يكى از علل عمدهء بروز جنگهاى جهانى بود كه ميليونها كشته و مجروح و ميلياردها ميليارد ، زيان و ضرر به جاى گذاشت .\r\nكوتاه سخن اينكه : اگر ضايعات تكبّر را در روح و جسم انسان و در زندگى فردى و اجتماعى او مورد بررسى قرار دهيم خواهيم ديد كه هيچ صفتى از صفات ذميه ، تا اين حدّ ويرانگر نبوده و پيامدهاى شوم نداشته است .\r\n* * * \r\n8 - درمان تكبّر\r\nبزرگان اخلاق در بارهء راه درمان تكبّر ، بحثهاى بسيار مشروح دارند كه غالب آنها بر اين محور دور مىزند كه راه درمان تكبّر ، دو راه است : راه « علمى » و راه « عملى » .\r\nامّا راه علمى ، به اين صورت است كه افراد متكبّر دربارهء خود بينديشند كه كيستند و چيستند ؟ و كجا بودند ؟ و به كجا مىروند ؟ و سرانجام كار آنها چه خواهد شد ؟\r\nو نيز در بارهء عظمت خداوند بينديشند و خود را در برابر ذات بى مثال او ببينند .\r\nتاريخ سراسر عبرت جهان را بررسى كنند ، در بارهء سرنوشت فرعونها و نمرودها و كسراها و خاقانها و قيصرها و سرانجام كار هريك كمى مطالعه كنند تا بدانند پيروزىهاى زودگذر جهان چيزى نيست كه بتوان بر آن تكيه كرد و آن را نشانهء بزرگى شمرد .\r\nانسانى كه در آغاز ، نطفهء بىارزشى بوده و در پايان مردار گنديده‌اى مىشود و چند روزى كه در ميان اين دو زندگى مىكند ، چيزى نيست كه به خاطر آن مغرور شود و فخرفروشى نمايد .\r\nدر ابتداى تولّد نوزادى بسيار ضعيف و ناتوان است كه قدرت بر كمترين كارى ندارد و حتّى نمىتواند آب دهانش را به كمك لبها حفظ كند و در دوران پيرى چنان ضعيف و ناتوان مىشود كه اگر دست و پاى سالمى داشته باشد براى پيمودن راه كوتاهى چندين بار بايد بنشيند و نفس تازه كند و برخيزد و با قامت خميده عصا زنان بقيّهء راه را طى كند\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nو اگر دست و پاى سالم نداشته باشد يا گرفتار عوارض پيرى كه براى غالب اشخاص پيش مىآيد بشود بايد او را به وسيلهء چرخ به اين طرف و آن طرف ببرند !\r\nدر حديثى از امام باقر عليه السلام مىخوانيم : « عَجَباً لِلْمُخْتَالِ الْفَخُورِ وَ انَّمَا خُلِقَ مِنْ نُطْفَةٍ ثُمَّ يَعُودُ جِيفَةً وَ هُوَ فِيَما بَيْنَ ذَلِكَ لَايَدْرِى مَا يُصْنَعُ بِهِ ؛ از متكبّر فخرفروش در شگفتم ! او در آغاز از نطفهء بى ارزشى آفريده شده و در پايان كار مردار گنديده‌اى خواهد بود و در اين ميان نمىداند به چه سرنوشتى گرفتار مىشود و با او چه مىكنند » . « 1 »\r\nاگر سرى به بيمارستانها بزنيم و افراد نيرومند و قوى پيكرى را كه بر اثر يك حادثه يا يك بيمارى به روى تخت بيمارستان افتاده‌اند و قدرت بر حركت ندارند مشاهده كنيم مىدانيم قوّت و قدرت جسمانى چيزى نيست كه انسان به آن فخر كند .\r\nاگر به ثروتمندان معروفى كه با دگرگونى مختصر در وضع اقتصادى دنيا گرفتار ورشكستگى عظيم شده و بر خاك سياه نشسته‌اند بنگريم خواهيم ديد ثروت نيز چيزى نيست كه انسان بر آن تكيه كند و به آن فخر نمايد .\r\nو اگر به قدرتمندان بزرگى بنگريم كه با دگرگونيهاى وضع سياسى در چند روز به كلّى از قدرت سقوط كردند يا پشت ميله‌هاى زندان قرار گرفتند ، يا اعدام شدند ، خواهيم دانست كه قدرت ظاهرى نيز قابل اعتماد نيست .\r\nپس انسان به چه چيزش مىنازد ؟ و به چه چيز افتخار مىكند ؟ و بر ديگران فخرفروشى مىكند ؟ !\r\nدر حديثى از امام زين العابدين عليه السلام آمده است كه « ميان سلمان فارسى و مرد خودخواه و متكبّرى خصومت و سخنى واقع شد آن مرد به سلمان گفت تو كيستى ؟ ( و چه كاره‌اى ؟ ! ) سلمان گفت : امّا آغاز من و تو هر دو نطفهء كثيفى بوده و پايان كار من و تو مردار گنديده‌اى است ، هنگامى كه روز قيامت شود و ترازوهاى سنجش برقرار گردد هر كس ترازوى عملش سنگين باشد كريم و با شخصيّت و بزرگوار است و هر كس ترازوى عملش سبك باشد پست و بى مقدار است » ! « 2 »\r\n\r\n\r\n","description":"","footnote":"\r\n( 1 ) - بحار الانوار ، جلد 70 ، صفحهء 229 .\r\n( 2 ) - بحار الانوار ، جلد 70 ، صفحهء 231 ، حديث 24 .\r\n","page_name":" 61 ","page_number":61},
  {"content":"\r\n\r\nكوتاه سخن اينكه انسان هرگاه در اين گونه امور بيشتر بينديشد از مركب كبر و غرور پياده مىشود .\r\n* * * و امّا درمان تكبرّ از طريق عملى به اين طريق حاصل مىشود كه سعى كند اعمال متواضعان را انجام دهد تا اين فضيلت اخلاقى در اعماق وجود او ريشه بدواند ، در برابر خداوند و خلق او تواضع كند ، سر به سجده و بر روى خاك نهد و لَاالَهَ الَّا اللَّهُ حَقّاً حَقّاً سَجَدْتُ لَكَ تَعَبُّداً وَ رِقّاً لَامُسْتَنْكِفاً وَ لَامُسْتَكْبِراً و مانند اين جمله‌ها را تكرار كند .\r\nلباس ساده بپوشد ، غذاى ساده بخورد ، با خادمان يا كارگرانش بر سر يك سفره بنشيند ، در سلام كردن بر ديگران تقدّم جويد ، صدر مجلس ننشيند و در راه رفتن بر ديگران پيشى نگيرد .\r\nبا كوچك و بزرگ گرم بگيرد و از همنشينى با افراد متكبّر و مغرور بپرهيزد و در عمل امتيازى براى خود بر ديگران قائل نشود ، خلاصه آنچه را نشانهء تواضع يا از مظاهر آن است در عمل و سخن به كار بندد و سعى كند حالت ، عادت و سپس ملكهء او گردد .\r\nدر حالات پيامبر اسلام صلى الله عليه و آله آمده است كه روى زمين مىنشست و غذا مىخورد و مىفرمود : « انَّمَا انَا عَبْدٌ آكُلُ كَمَا يَأْكُلُ الْعَبْدُ ؛ مَن بنده‌اى هستم مانند غلامان غذا مىخورم » . « 1 »\r\nغالباً اين حديث معروف را دربارهء على عليه السلام شنيده‌ايم كه روزى دو پيراهن خريد يكى به چهار درهم و ديگرى به سه درهم ، سپس به غلامش قنبر فرمود : يكى از اين دو را انتخاب كن ، قنبر پيراهن چهار درهمى را انتخاب كرد و امام پيراهن سه درهمى را پوشيد . « 2 »\r\nدر خطبهء 160 نهج البلاغه آمده است كه امام عليه السلام دربارهء پيامبر اكرم صلى الله عليه و آله چنين مىفرمايد : « وَ لَقَدْ كَانَ يَأْكُلُ عَلَى الْارْضِ وَ يَجْلِسُ جِلْسَةَ الْعَبْدِ وَ يَخْصِفُ بِيَدِهِ نَعْلَهُ ، وَ\r\n\r\n\r\n","description":"","footnote":"\r\n( 1 ) - محجّة البيضاء ، جلد 6 ، صفحهء 256 .\r\n( 2 ) - بحار الانوار ، جلد 76 ، صفحهء 310 .\r\n","page_name":" 62 ","page_number":62},
  {"content":"\r\n\r\nيَرْقَعُ بِيَدِهِ ثَوْبَهُ وَ يَرْكَبُ الْحِمَارَ الْعَارِىَ وَ يُرْدِفُ خَلْفَهُ ؛ پيامبر اكرم صلى الله عليه و آله روى زمين ( بدون فرش ) مىنشست و غذا مىخورد و با تواضع همچون بردگان جلوس مىكرد و با دست خود كفش خويش را وصله مىكرد و بر مركب برهنه سوار مىشد و حتّى كسى را پشت سر خويش سوار مىكرد » .\r\nالبتّه با تغيير شرايط زمان بسيارى از اين امور ، امروز معمول نيست و انجام آن توصيه نمىشود ، هدف اين است با مطالعهء حالات پيشوايان بزرگ و توجّه به مقام والاى تواضع آنها درس بگيريم و كبر و غرور را از خود دور سازيم .\r\n* * * اينها همه از يك سو و از سوى ديگر :\r\nاز آنجا كه تكبّر اسباب و عللى دارد كه در سابق به هفت قسمت از اسباب آن اشاره شد بزرگان اخلاق براى از ميان بردن هريك از اين اسباب هفتگانه تمهيداتى ارائه كرده‌اند كه بسيار قابل توجّه است ، از جمله :\r\nآنها كه به خاطر نسب خود بر ديگران فخر مىفروشند بايد در اين حقيقت بينديشند كه اوّلًا افتخار به كمالات ديگران عين جهالت است و اگر پدر كسى فاضل بوده ، ولى خودش بى بهره است ، از علم پدر حاصلى ندارد و ارزشى براى او ايجاد نخواهد شد و ثانياً اگر نيك بينديشد ، پدر او نطفه است و جدّ اعلايش خاك و اينها امورى نيستند كه انسان به سبب آنها افتخار كند و براى خود امتيازى قائل باشد .\r\nدر حديثى آمده است كه لقمان حكيم به فرزندش گفت : « يَا بُنَىَّ وَيْلٌ لِمَنْ تَجَبَّرَ وَ تَكَبَّرَ ، كَيْفَ يَتَعَظَّمُ مَنْ خُلِقَ مِنْ طِينٍ ، وَ الَى طِينٍ يَعُودُ ؟ لَايَدْري الَى مَاذَا يَصِيرُ ؟ الَى الْجَنَّةِ فَقَدْ فَازَ اوْ الَى النَّارِ فَقَدْ خَسِرَ خُسْرَاناً مُبِيناً ! ؛ واى بر كسى كه تكبّر و برترىجويى مىكند ، چگونه خود را بزرگ مىپندارد كسى كه از خاك آفريد شده و به خاك برمىگردد ؟ نمىداند به كجا مىرود ؟ به سوى بهشت تا رستگار باشد يا به سوى دوزخ تا گرفتار خسران آشكارى گردد » !\r\nامّا كسانى كه به خاطر جمال و زيبايى گرفتار كبر و غرور مىشوند بايد در اين معنى بينديشند كه با يك بيمارى ، مخصوصاً بيماريهاى پوستى ، تمام اين جمال و زيبايى بر باد\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nمىرود و اگر بيماريها آن را بر باد ندهد چند روزى كه گذشت گرد و غبار پيرى بر سر و صورتش مىنشيند و آن جوان زيباى راست قامت ديروز به پيرمرد خميدهء ناتوانى كه صورتش پر از چين و چروك پيرى است مبدّل مىشود ! چيزى كه به اين سرعت قابل زوال است چگونه مىتواند سبب غرور و برترىجويى بر ديگران شود ؟\r\nو اگر سبب تكبّر او قوّت و قدرت جسمانى است بايد فراموش نكند كه گاه با يك عارضهء كوچك قلبى يا مغزى تمام يا قسمتى از بدن فلج مىشود و به كلّى از كار مىافتد ، به گونه‌اى كه نتواند حتّى مگسى را از خود دور كند ؟ اگر خار و يا سوزنى به پاى او رود و نتواند آن را بيرون بياورد پيوسته معذّب است .\r\nامّا آنها كه به سبب ثروت و فزونى اموال و كثرت ياران و انصار گرفتار غرور و تكبّر مىشوند اوّلًا بايد به اين نكته توجّه كنند كه اينها امورى است از بيرون وجود انسان و چيزى كه بيرون وجود انسان است نمىتواند مايهء مباهات او گردد ، چگونه انسان داراى شخصيّت ، به اسب و استر ، اتومبيل و خانه‌اش افتخار مىكند ؟ و چگونه شرف و شخصيّت خود را در اين امور مىپندارد ؟ امورى كه مىتواند در دست پست‌ترين خلق خدا نيز باشد ، امورى كه بسيارى از آنها را دزدان به آسانى مىربايند . چه بى ارزش است شرفى كه دزد آن را مىربايد و صاحبش را فاقد آن مىكند !\r\nاز اين گذشته همه مىدانيم اموال و ثروت‌هاى دنيوى دائماً دست به دست مىگردد ، ثروتمندان بزرگ روزى فقير مىشوند و كاخ‌نشينان ، خاك‌نشين مىگردند .\r\nچيزى كه اين قدر ناپايدار و قرار است چگونه ممكن است اين همه مايهء غرور و غفلت گردد .\r\nاگر سبب كبر و غرور او علم و دانش فراوان است كه متأسّفانه از بدترين آفات نفسانى است و به همين نسبت درمانش سخت‌تر و پيچيده‌تر است به خصوص اينكه در فضيلت علم آن قدر آيات و روايات وارد شده كه مطالعهء آنها ممكن است انسان را گرفتار كبر و غرور كند ، بايد عالمان بينديشند كه قرآن مجيد در آيهء 5 سورهء جمعه عالمان بى عمل را به خرانى تشبيه كرده كه بارى از كتاب بر پشت دارند و نيز بينديشند كه شخص عالم به\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nهمان نسبت كه بر ديگران برترى علمى دارد مسؤوليّتش سنگين‌تر است ، ممكن است خداوند از هفتاد گناه جاهل بگذرد پيش از آنكه از يك گناه عالم بگذرد .\r\nنبايد فراموش كنند كه حساب آنها در قيامت از ديگران بسيار مشكل‌تر است ، با اين حال چگونه مىتوانند به ديگران فخرفروشى كنند ؟ !\r\nو سر انجام اگر سرچشمهء تكبّر انواع عبادت و طاعات الهى است كه انسان متكبّر انجام داده بايد به اين واقعيّت بينديشد كه خداوند تنها عبادتى را مىپذيرد كه از هرگونه عُجْب و كبر پاك باشد و به يقين گناهكاران نادم و پشيمان به نجات نزديكترند تا عابدان مغرور !\r\nبخصوص اينكه از نشانه‌هاى قبولى عبادت اين است كه انسان خود را كوچك و حقير و بى مقدار بداند و اگر تمام عبادت جنّ و انس را انجام دهد باز از خوف خدا غافل نشود .\r\n* * * \r\n9 - آزمايشهاى درمانى !\r\nپيش از اين گفته‌ايم بيماريهاى اخلاقى شباهت زيادى به بيماريهاى جسمانى دارد و با مقايسهء آن دو با يكديگر بسيارى از مشكلات حلّ مىشود از جمله اينكه طبيب پس از درمان بيمارى جسمانى بار ديگر بيمار را به آزمايشگاه مىفرستد تا از بهبودى كامل او مطمئن شود و اگر آثارى از بيمارى را در او ببيند به درمان خود ادامه مىدهد تا بيمارى به كلّى ريشه كن شود .\r\nبزرگان علم اخلاق در برخورد با بيمارى خطرناك « تكبّر » نيز همين روش را پيشنهاد كرده‌اند ، به اين گونه كه وقتى انسان به درمان تكبّر مىپردازد براى اطمينان به ريشه كن شدن آن بايد خود را در معرض آزمايش جديد قرار دهد تا از ريشه كن شدن اين بيمارى مطمئن شود .\r\nمرحوم فيض كاشانى با استفاده از « احياء العلوم » آزمايشهايى را در اين زمينه پيشنهاد\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nمىكند كه جالب توجّه است از جمله :\r\n1 - با بعضى از اقران و هم‌رديفان به مناظره مشغول شود و ببيند اگر حق از زبان دوستش ظاهر شد آيا حاضر است به راحتى آن را بپذيرد و حتّى از او تشكّر كند ؟ يا هنوز براى او پذيرش حق از دوست هم‌رديف يا از شاگردش سنگين است ؟ در صورت اوّل كبر ريشه كن شده و در صورت دوم هنوز ريشه‌هاى آن باقى است !\r\n2 - با دوستان و هم‌رديفانش در مجالس شركت كند و آنها را بر خود مقدّم دارد و پشت سر آنها وارد مجلس شود و پايين‌تر از آنان بنشيند ، اگر براى او سخت و ناگوار نبود تكبّر از وجود او رخت بر بسته و اگر احساس ناراحتى و سنگينى مىكند بداند هنوز ريشه‌هاى آن باقى است !\r\nولى گاه در اينجا شيطان دامى بر سر راه انسان مىافكند و براى اين كه خود را در انظار مردم ، انسان خوب و متواضع جلوه دهد به او مىگويد در پايين‌ترين نقطهء مجلس بنشين و در ميان افراد عادى قرار بگير و تصوّر مىكند اين نوعى تواضع است در حالى كه هدفش اين است از اين طريق بزرگى شخصيّت خود را نشان دهد و نظرها را به سوى خود جلب كند كه در واقع نوعى تكبّر آميخته با رياكارى است .\r\n3 - اگر شخص فقير و مستمندى از او دعوتى به عمل بياورد دعوتش را با ميل بپذيرد ، يا اگر دوستى نيازى داشت براى انجام حوائج او مثلًا به بازار رود ، اگر اين گونه كارها بر او سنگين نبود كبر ريشه كن شده ، و الّا بايد به درمان ادامه دهد !\r\n4 - براى خريد نيازهاى زندگى شخصاً به بازار برود ، اگر براى او سخت بود هنوز ريشه‌هاى تكبّر باقى است و اگر مايل بود مردم او را در اين حال ببينند و به تواضعش آفرين بگويند باز متكبّر رياكارى است !\r\nبه يقين نمىتوان انكار كرد كه اين امور در همهء محيطها و همهء زمان‌ها يكسان نيست ، گاه مىشود كه براى بعضى اشخاص بعضى از اين كارها عيب است و اگر چنين كارى را كنند ضربهء اخلاقى براى مردم حاصل مىشود ، لذا در حديثى مىخوانيم امام صادق عليه السلام مردى از اهل مدينه را ديد كه چيزى براى خانواده‌اش خريده و به سوى خانه\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nمىبرد ، هنگامى كه چشم امام عليه السلام به او افتاد شرمنده شد ، امام عليه السلام فرمود ( نگران نباش ) چيزى است كه براى خانواده‌ات خريده‌اى و به سوى آنها مىبرى ، به خدا سوگند اگر مردم مدينه بر من عيب نمىگرفتند من هم دوست داشتم اشيايى از بازار براى خانواده‌ام بخرم و خودم براى آنان ببرم ، اين در حالى است كه جدش امير مؤمنان على عليه السلام اين كار را مىكرد و كسى در آن زمان بر آن حضرت عليه السلام خرده نمىگرفت ، هدف اين است كارهاى متواضعانه بر او گران نباشد .\r\n5 - لباس‌هاى ساده و كم ارزش بپوشد ، اگر احساس ناراحتى نكرد تكبّر از وجودش رخت بربسته و در غير اين صورت هنوز گرفتار است ، در حديث آمده است كه پيغمبر اكرم فرمود : « مَنْ اعْتَقَلَ الْبَعِيرَ وَ لَبِسَ الصُّوفَ فَقَدْ بَرِئَ مِنَ الْكِبْرِ ! ؛ كسى كه پاى شتر را شخصاً ببندد و لباس پشمينه بپوشد ( و احساس ناراحتى نكند ) از كبر پاك شده است » !\r\nولى مبادا انجام اين كارها براى خودنمايى و ابراز تواضع باشد كه خود نوعى تكبّر توأم با رياكارى محسوب مىشود .\r\nباز تكرار مىكنيم كه زمان‌ها و مكان‌ها و اشخاص همه يكسان نيستند ، بايد بدون تعصّب شرايط را در نظر گرفت و بدون فريب دادن خويشتن ، مقتضاى زمان و مكان و موقعيّت هر شخص را مشخّص نمود و براى اين كه در اين گونه موارد گرفتار خودفريبى نشويم بايد از قضاوت ديگران نيز استفاده كنيم .\r\nراستى چرا بسيارى از مردم به طب جسمانى فوق‌العاده اهمّيّت مىدهند و بارها و بارها به انواع آزمايشها مىپردازند تا از سلامت خود مطمئن شوند ، ولى براى طب روحانى و اخلاقى كه ضامن سعادت جاويدان و نجات جان انسان است و به مضمون آيهء « الّا مَنْ اتَى اللَّهَ بِقَلْبٍ سَلِيمٍ ؛ تنها راه خوشبختى داشتن « قلب سليم » است » اهمّيّتى قائل نيستند ؟ !\r\n\r\n","description":"","footnote":"","page_name":" 67 ","page_number":67},
  {"content":"\r\n . \r\n","description":"","footnote":"","page_name":" 68 ","page_number":68},
  {"content":"\r\n\r\n2\r\n\r\nتواضع و فروتنى\r\n\r\nاشاره\r\nناگفته پيداست كه تواضع و فروتنى نقطه مقابل تكبّر و فخرفروشى است و جدا سازى بحثهاى كامل اين دو از يكديگر مشكل يا غير ممكن است و لذا هم در آيات و روايات اسلامى و هم در كلمات بزرگان اخلاق اين دو به يكديگر آميخته شده است ، نكوهش از يكى ملازم تمجيد و ستايش از ديگرى است و ستايش از يكى همراه با نكوهش از ديگرى مىباشد ، درست مثل اينكه بحثهاى مربوط به ستايش و تمجيد از علم جداى از نكوهش از جهل نيست و نكوهش از جهل همراه ستايش علم است .\r\nبا اين حال مفهوم اين سخن آن نيست كه ما بحثهاى مربوط به تواضع را ناديده گرفته و به آنچه در بحث زشتى تكبّر و استكبار گفتيم بسنده كنيم . بخصوص اينكه نسبت بين تكبّر و تواضع به اصطلاح نسبت ميان ضدّين است نه وجود و عدم . هم تكبّر يك صفت وجودى است و هم تواضع و هر دو در مقابل يكديگر قرار دارند ، نه از قبيل وجود و عدم كه سخن از يكى الزاماً همراه با نفى ديگرى باشد .\r\nدر روايات اسلامى نيز به اين معنى اشاره شده است از جمله از على عليه السلام مىخوانيم :\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n« ضَادُّوا الْكِبْرَ بِالتَّواضُعِ ؛ به وسيلهء تواضع با تكبّر كه ضدّ آن است مقابله كنيد » . « 1 »\r\nبا اين اشاره به قرآن باز مىگرديم و آيات مربوط به مسئلهء تواضع را گلچين كرده ، مورد بررسى قرار مىدهيم ( هر چند آياتى كه به كنايه يا به ملازمه به آن اشاره مىكند بيش از اينها است ) .\r\n1 - يَا ايُّهَا الَّذِينَ آمَنُوا مَنْ يَرْتَدَّ مِنْكُمْ عَنْ دِينِهِ فَسَوْفَ يَأْتِى اللَّهُ بِقَوْمٍ يُحِبُّهُمْ وَ يُحِبُّونَهُ اذِلَّةٍ عَلَى الْمُؤْمِنِينَ اعِزَّةٍ عَلَى الْكَافِرِينَ . . . ( سورهء مائده ، آيهء 54 )\r\n2 - وَ عِبَادُ الرَّحْمنِ الَّذِينَ يَمْشُونَ عَلَى الْارْضِ هَوْناً وَ اذَا خَاطَبَهُمُ الْجَاهِلُونَ قَالُوا سَلَاماً ( سورهء فرقان ، آيهء 63 )\r\n3 - وَاخْفِضْ جَنَاحَكَ لِمَنِ اتَّبَعَكَ مِنَ الْمُؤْمِنِينَ ( سورهء شعراء ، آيهء 215 )\r\n\r\nترجمه\r\n1 - اى كسانى كه ايمان آورده‌ايد ! هر كس از شما ، از آيين خود بازگردد ( به خدا زيانى نمىرساند ؛ ) خداوند به زودى جمعيّتى را مىآورد كه آنها را دوست دارد و آنان ( نيز ) او را دوست دارند ؛ در برابر مؤمنان متواضع ، در برابر كافران سرسخت و نيرومندند .\r\n2 - بندگان ( خاصّ خداوند ) رحمان ، كسانى هستند كه با آرامش و بى تكبّر بر زمين راه مىروند ؛ و هنگامى كه جاهلان آنها را مخاطب سازند ( و سخنان نابخردانه گويند ) ، به آنها سلام مىگويند ( و با بى اعتنايى و بزرگوارى مىگذرند ) .\r\n3 - ( اى پيامبر ) بال و پر خود را براى مؤمنانى كه از تو پيروى مىكنند بگستر ( و نسبت به آنها تواضع و مهربانى كن ) .\r\n\r\nتفسير و جمع‌بندى\r\nدر نخستين آيهء مورد بحث سخن از گروهى از مؤمنان به ميان آمده كه مشمول فضل\r\n\r\n\r\n","description":"","footnote":"\r\n( 1 ) - تصنيف غرر الحكم ، حديث 5148 ، صفحهء 249 ، و شرح غرر الحكم ، صفحهء 232 ، شمارهء 5920 .\r\n","page_name":" 70 ","page_number":70},
  {"content":"\r\n\r\nو عنايات الهى هستند هم خدا را دوست مىدارند و هم محبوب پروردگارند .\r\nيكى از اوصاف بارز آنها اين است كه در برابر مؤمنان متواضعند : ( اذِلَّةٍ عَلَى الْمُؤْمِنِينَ ) و در برابر كافران نيرومند و قوى هستند ( اعِزَّةٍ عَلَى الْكَافِرِينَ ) .\r\n« اذِلَّةٍ » جمع « ذلول » و « ذليل » از مادّهء « ذُلّ » ( بر وزن حُرّ ) در اصل به معنى نرمى و ملايمت و تسليم است در حالى كه « اعِزَّة » جمع « عزيز » از مادّهء « عزة » به معنى شدّت است ، حيوانات رام را « ذلول » مىگويند چون ملايم و تسليمند و « تذليل » در آيهء ذُلِّلَتْ قُطُوفُهَا تَذْلِيلًا اشاره به سهولت چيدن ميوه‌هاى بهشتى است .\r\nگاه ذلّت در مواردى به كار مىرود كه معنى منفى دارد و آن در جايى است كه از سوى غير به انسان تحميل مىشود و گرنه در مادّهء اين لغت مفهوم منفى ذاتاً وجود ندارد ( دقّت كنيد ) .\r\nبه هر حال آيهء فوق دليل روشنى بر اهمّيّت تواضع و عظمت مقام متواضعين است ، تواضعى كه از درون جان انسان برخيزد و براى احترام به مؤمنى از مؤمنان و بنده‌اى از بندگان خدا باشد .\r\n* * * در دومين آيه باز اشاره به اوصاف برجسته و فضائل اخلاقى گروهى از بندگان خاصّ خداست كه در طىّ آيات سورهء فرقان از آيهء 63 تا آيهء 74 دوازده فضيلت بزرگ براى آنها ذكر شده است و جالب اينكه نخستين آنها همان صفت تواضع است ، اين نشان مىدهد همان گونه كه « تكبّر » خطرناك‌ترين رذايل است ، تواضع مهمترين يا از مهمترين فضائل مىباشد ، مىفرمايد :\r\n« بندگان خاص خداوند رحمان كسانى هستند كه با آرامش و بى تكبّر بر زمين راه مىروند » ( وَ عِبَادُ الرَّحْمنِ الَّذِينَ يَمْشُونَ عَلَى الْارْضِ هَوْناً ) .\r\n« هون » مصدر است و به معنى نرمى و آرامش و تواضع است و استعمال مصدر در معنى اسم فاعل در اينجا به خاطر تأكيد است ، يعنى آنها چنان آرام و متواضعند كه گويى عين تواضع شده‌اند و به همين دليل در ادامهء آيه مىفرمايد : « وَ اذَا خَاطَبَهُمُ الْجَاهِلُونَ قَالُوا سَلَاماً ؛ و هنگامى كه جاهلان آنها را مخاطب سازند ( و سخنان نابخردانه گويند ) ، به آنها\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nسلام مىگويند ( و با بى اعتنايى و بزرگوارى مىگذرند ) » .\r\nو در آيهء بعد از آن سخن از تواضع آنها در برابر ذات پاك خداست مىفرمايد :\r\n« وَالَّذِينَ يَبِيتُونَ لِرَبِّهِمْ سُجَّداً وَ قِيَاماً ؛ آنها كسانى هستند كه شبانگاه براى پروردگارشان سجده و قيام مىكنند ( و به بندگى و عبادت مىپردازند ) » .\r\n« راغب » در كتاب « مفردات » مىگويد : « هون » دو معنى دارد يكى از آنها خضوع و نرمشى است كه از درون جان انسان بجوشد كه اين شايستهء ستايش است ( سپس به آيهء مورد بحث اشاره مىكند ) و در حديث نبوى آمده است الْمُؤْمِنُ هَيِّنٌ لَيِّنٌ . « 1 » دوم خضوع و تذلّلى است كه از سوى ديگرى بر انسان تحميل شود و او را خوار كند .\r\nناگفته پيداست كه منظور از الَّذِينَ يَمْشُونَ عَلَى الْارْضِ هَوْناً اين نيست كه فقط راه رفتن آنها متواضعانه است ، بلكه منظور نفى هرگونه كبر و خودخواهى است كه در تمام اعمال انسان و حتّى در كيفيّت راه رفتن كه ساده‌ترين كار است آشكار مىشود ، زيرا ملكات اخلاقى هميشه خود را در لابه‌لاى گفتار و حركات انسان نشان مىدهند تا آنجا كه در بسيارى از مواقع از چگونگى راه رفتن انسان مىتوان به بسيارى از صفات اخلاقى او راه برد .\r\nآرى عِبَادُ الرَّحْمنِ ( بندگان خاص خدا ) نخستين نشانشان همان تواضع است ، تواضعى كه در تمام ذرّات وجودشان نفوذ كرده و حتّى در راه رفتن آنها آشكار است و اگر مىبينيم خداوند در آيهء 37 سورهء اسراء به پيامبرش دستور مىدهد « وَ لَاتَمْشِ فِى الْارْضِ مَرَحاً ؛ روى زمين با تكبّر راه مرو » منظور فقط راه رفتن نيست بلكه هدف ، تواضع در همه كار است كه نشانهء بندگى و عبوديّت خداست .\r\n* * * در سوّمين آيه روى سخن رابه پيامبر صلى الله عليه و آله كرده ، مىفرمايد : « بال و پر خود را براى مؤمنانى كه از تو پيروى مىكنند پايين بياور و ( تواضع و محبّت كن ) ؛ وَاخْفِضْ جَنَاحَكَ لِمَنِ اتَّبَعَكَ مِنَ الْمُؤْمِنِينَ »\r\n\r\n\r\n","description":"","footnote":"\r\n( 1 ) - كنز العمّال ، حديث 690 .\r\n","page_name":" 72 ","page_number":72},
  {"content":"\r\n\r\n« خَفْض » بر وزن « خشم » در اصل به معنى پايين آوردن است و « جناح » به معنى بال مىباشد . بنابراين « وَ اخَفْض جَناح » كنايه از تواضع آميخته با محبّت است ، همان گونه كه پرندگان هرگاه مىخواهند به جوجه‌هاى خود اظهار محبّت كنند بال و پر خود مىگسترانند و آنها را زير بال و پر مىگيرند تا هم در برابر حوادث احتمالى مصون بمانند و هم از تشتّت و پراكندگى حفظ شوند ، پيامبر اسلام صلى الله عليه و آله نيز مأمور بود بدين گونه مؤمنان را زير بال و پر خود بگيرد !\r\nاين تعبير بسيار ظريف و پر معنى نكات مختلفى را در عبارت كوتاهى جمع كرده است .\r\nجايى كه پيامبر مأمور به تواضع آميخته با محبّت در برابر مؤمنان باشد تكليف افراد امّت روشن است چرا كه پيغمبر سرمشق و الگو و « اسوه » براى همهء امّت است .\r\nشبيه همين تعبير در آيهء 88 سورهء حجر نيز آمده است آنجا كه مىفرمايد : وَاخْفِضْ جَنَاحكَ لِلْمُؤْمِنِينَ كه باز مخاطب در آن شخص پيامبر است و مأمور مىشود براى مؤمنان « خفض جناح » و تواضع آميخته با محبّت داشته باشد .\r\nشبيه اين تعبير با اندك تفاوتى در مورد فرزندان در مقابل پدران و مادران در سورهء « اسراء » آمده ، آنجا كه مىفرمايد : « وَاخْفِضْ لَهُمَا جَنَاحَ الذُّلِّ مِنَ الرَّحْمَةِ ؛ بالهاى خود را در برابر آن دو ( پدر و مادر ) از محبّت و لطف فرود آر ( و تواضعى آميخته با احترام و محبّت در برابر آنان داشته باش ) » .\r\n* * * از مجموع آنچه در آيات فوق آمده به خوبى استفاده مىشود كه قرآن مجيد نه تنها تكبّر و استكبار را مورد مذمّت قرار داده ، بلكه نقطهء مقابل آن يعنى تواضع و فروتنى را با تعبيرات گوناگون مورد تمجيد قرار داده است .\r\n* * *\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nتواضع و فروتنى در روايات اسلامى\r\nدر منابع شيعه و اهل سنّت احاديث فراوانى در مورد تواضع به چشم مىخورد كه بعضى دربارهء اهميّت تواضع است و بعضى دربارهء علامت و آثار متواضعان و يا ثمرهء تواضع و حد و آداب آن مىباشد .\r\nدر اهميّت تواضع تعبيرات بسيار جالبى در روايات آمده :\r\n1 - در حديثى از رسول خدا صلى الله عليه و آله مىخوانيم : روزى فرمود : « مَا لِى لَاارى عَلَيْكُمْ حَلَاوَةَ الْعِبَادَةِ ؟ ! قَالُوا وَ مَا حَلَاوَةُ الْعِبَادَةِ ؟ قَالَ التَّوَاضُعُ ! ؛ چه مىشود كه شيرينى عبادت را در شما نمىبينم ؟ عرض كردند : شيرينى عبادت چيست ؟ فرمود : تواضع است ! » « 1 »\r\nناگفته پيداست حقيقت عبادت نهايت خضوع در برابر پروردگار است . كسى كه شيرينى خضوع و تواضع در برابر خدا را دريابد در برابر خلق خدا نيز متواضع است .\r\n2 - در حديث ديگرى از امير مؤمنان عليه السلام آمده است : « عَلَيْكَ بِالتَّوَاضُعِ فَانَّهُ مِنْ اعْظَمِ الْعِبَادَةِ ؛ بر تو باد تواضع كه از برترين عبادات است » . « 2 »\r\n3 - از امام حسن عسكرى عليه السلام نقل شده است كه فرمود : « التَّوَاضُعُ نِعْمَةٌ لَايُحْسَدُ عَلَيْهَا ؛ تواضع نعمتى است كه سبب حسادت ديگران نمىشود » . « 3 »\r\nمعمولًا هر نعمتى نصيب انسان مىشود مزاحمت‌هاى حسودان افزوده مىگردد و گاه اين حسادت چنان فضاى زندگى را تنگ مىكند كه زندگى بر صاحب نعمت مشكل مىشود ، ولى تواضع از اين قاعدهء كلّى مستثنى است ، نعمتى است كه حسادت حسودان را برنمىانگيزد .\r\nاين بحث دامنه‌دار را با حديث ديگرى از نبىّ اكرم صلى الله عليه و آله پايان مىدهيم :\r\n4 - « يُبَاهِى اللَّهُ تَعَالَى الْمَلَائِكَةَ بِخَمْسَةٍ : بِالُمجَاهِدِينَ ، وَالْفُقَرَاء ، وَالَّذِينَ يَتَوَاضَعُونَ لِلَّهِ تَعَالَى ، وَالْغَنِىِّ الَّذِى يُعْطِى الْفُقَرَاءَ وَ لَايَمُنُّ عَلَيْهِمْ ، و رَجُلٍ يَبْكِى فِى الْخَلْوَةِ مِنْ خَشْيَةِ اللَّهِ عَزَّ وَ جَلَّ ؛ خداوند به پنج دسته از انسانها به فرشتگان مباهات مىكند : مجاهدان ( راه خدا ) ،\r\n\r\n\r\n","description":"","footnote":"\r\n( 1 ) - تنبيه الخواطر ( مطابق نقل ميزان الحكمه ، جلد 4 ، حديث 21825 ) ؛ محجّة البيضاء ، جلد 6 ، صفحهء 222 .\r\n( 2 ) - بحار الانوار ، جلد 72 ، صفحهء 119 ، حديث 5 .\r\n( 3 ) - تحف العقول ، صفحهء 363 .\r\n","page_name":" 74 ","page_number":74},
  {"content":"\r\n\r\nفقرا ( و نيازمندانى كه دين خود را به دنيا نمىفروشند ) و آنها كه به خاطر خدا تواضع مىكنند و ثروتمندانى كه بى منّت به مستمندان كمك مىنمايند و كسى كه در خلوت از خوف خدا گريه مىكند ! » . « 1 »\r\nدر بارهء ثمرات و آثار مثبت تواضع نيز روايات فراوانى از معصومين به ما رسيده است كه چند حديث پر معنى را در ذيل مىآوريم :\r\nدر حديثى از امام امير المؤمنين مىخوانيم : « ثَمَرَةُ التَّوَاضُعِ الَمحَبَّةُ وَ ثَمَرَةُ الْكِبْرِ الْمَسَبَّةُ ! ؛ ميوهء درخت تواضع محبّت است و ميوهء ( شوم ) تكبّر دشنام و ناسزاگويى مردم است ! » « 2 »\r\nدر حديث ديگرى از همان حضرت آمده است : « بِخَفْضِ الْجَنَاحِ تَنْتَظِمُ الْامُورَ ! ؛ با تواضع و محبّت كارها نظم و سامان مىيابد ! » . « 3 »\r\nروشن است كه نظم جامعه جز در سايهء همكارى و همدلى حاصل نمىشود و همكارى و همدلى مردم در صورتى ممكن است كه شخص مدير نخواهد خود را بر آنها تحميل كند و يا فخرفروشى كند و خود را برتر از ديگران قلمداد نمايد ، هميشه مديرانى موفّق هستند كه در عين قاطعيّت متواضع و پر محبّت باشند .\r\nدر حديث ديگرى از رسول خدا صلى الله عليه و آله مىخوانيم : « التَّوَاضُعُ لَايَزِيدُ الْعَبْدَ الّا رَفْعَةً فَتَوَاضَعُوا يَرْفَعْكُمُ اللَّهُ ! ؛ تواضع جز بزرگى بر انسان نمىافزايد پس تواضع كنيد تا خداوند شما را بلند مقام سازد ! » . « 4 »\r\nگاه چنين تصوّر مىشود كه تواضع انسان را كوچك مىكند در حالى كه اين يك برداشت سطحى و نادرست است ، همواره مىبينيم افراد متواضع در جامعه مورد احترام و داراى عظمت و شخصيّت هستند و تواضع بر منزلت آنها مىافزايد .\r\nاز احاديث اسلامى استفاده مىشود كه تواضع شرط قبولى عبادات و طاعات است ، از جمله در حديثى از امام صادق عليه السلام آمده است : « التَّوَاضُعُ اصْلُ كُلِّ خَيْرٍ نَفِيسٍ وَ مَرْتَبَةٌ\r\n\r\n\r\n","description":"","footnote":"\r\n( 1 ) - مكارم الاخلاق ، صفحهء 51 .\r\n( 2 ) - غرر الحكم ، حديث 4614 - 4613 .\r\n( 3 ) - غرر الحكم ، حديث 4302 .\r\n( 4 ) - كنز العمّال ، 5719 .\r\n","page_name":" 75 ","page_number":75},
  {"content":"\r\n\r\nرَفِيعَةٌ . . . وَ مَنْ تَوَاضَعَ لِلَّهِ شَرَّفَهُ اللَّهُ عَلَى كَثِيرٍ مِنْ عِبَادِهِ . . . وَ لَيْسَ لِلَّهِ عَزَّ وَ جَلَّ عِبَادَةٌ يَقْبَلُهَا وَ يَرْضَيها الّا وَ بَابُهَا التَّوَاضُعُ ، وَ لَايَعْرِفُ مَا فِى مَعْنَى حَقِيقَةِ التَّوَاضُعِ الَّا الْمُقَرَّبُونَ الْمُسْتَقِلِّينَ بِوَحْدَانِيَّتِهِ ، قَالَ اللَّهُ عَزَّ وَ جَلَّ وَ عِبَادُ الرَّحْمنِ الَّذِينَ يَمْشُونَ عَلَى الْارْضِ هَوْناً وَ اذَا خَاطَبَهُمُ الْجَاهِلُونَ قَالُوا سَلَاماً . . . ؛ تواضع ريشهء هر كار نيك و با ارزش است و مقام والايى است . . . و هر كس براى خدا تواضع كند خداوند او را بر بسيارى از بندگانش شرافت مىبخشد . . . و هيچ عبادتى براى خدا مورد رضا و قبول نخواهد بود مگر اينكه باب آن تواضع است و حقيقت تواضع را جز مقرّبانى كه مستقل در وحدانيّت خداوندند درك نمىكنند ، خداوند عزّ و جلّ مىفرمايد : بندگان خداوند رحمان كسانى هستند كه در زمين با تواضع راه مىروند و هنگامى كه جاهلان آنها را ( با سخنان نامناسب ) خطاب كنند ، به آنها سلام مىگويند ( و با بى اعتنايى مىگذرند ) » . « 1 »\r\nاين سخن را با حديثى كه از حضرت مسيح عليه السلام نقل شده است پايان مىدهيم . فرمود :\r\n« بِالتَّوَاضُعِ تَعْمُرُ الْحِكْمَةَ لَابِالتَّكَبُّرِ ، كَذَلِكَ فِى السَّهْلِ يَنْبُتُ الزَّرْعَ لَافِى الْجَبَلِ ! ؛ به وسيلهء تواضع ، مزرعهء علم و دانش آباد مىشود نه با تكبّر ، همان گونه كه زراعت در زمين نرم و هموار مىرويد نه بر روى كوه ! » . « 2 »\r\nكوتاه سخن اينكه : تواضع هم در زندگى علمى و فرهنگى انسان اثر مىگذارد ( چرا كه افراد متكبّر به خاطر تكبّرشان از رسيدن به حق محجوبند ) و هم در زندگى اجتماعى ( چرا كه افراد متواضع از محبوبيّت فوق‌العاده‌اى در اجتماع بهره مىگيرند و همهء مردم براى آنها احترام خاصّى قائلند ) و هم در رابطهء انسان با خدا مؤثّر است چرا كه روح عبادت ، تواضع و كليد قبولى آن فروتنى است .\r\n* * * در مورد نشانه‌هاى تواضع نيز روايات جالبى در منابع اسلامى وارد شده است ، در حديثى از امام على بن ابى طالب عليه السلام مىخوانيم : « ثَلَاثٌ هُنَّ رَأْسُ التَّوَاضُعِ : انْ يَبْدَءَ بِالسَّلَامِ مَنْ لَقِيَهُ ، وَ يَرْضَى بِالدُّونِ مِنْ شَرَفِ الَمجْلِسِ ، وَ يَكْرَهُ الرِّيَا وَ السُّمْعَةَ ؛ سه چيز\r\n\r\n\r\n","description":"","footnote":"\r\n( 1 ) - بحار الانوار ، جلد 72 ، صفحهء 121 .\r\n( 2 ) - همان مدرك ، جلد 2 ، صفحهء 62 .\r\n","page_name":" 76 ","page_number":76},
  {"content":"\r\n\r\nاست كه سرآغاز تواضع است : نخست اينكه انسان هر كس را ببيند ابتدا به او سلام كند و در پايين مجلس بنشيند و تظاهر و ريا و سمعه را ناخوش دارد » . « 1 »\r\nدر بعضى از روايات نشانه‌هاى ديگرى نيز بر آن افزوده شده است ، از جمله : ترك « مراء » و « جدال » يعنى انسان به خاطر برترىجويى با ديگرى بحث نكند و ديگر عدم علاقه به اينكه مردم او را بستايند . « 2 »\r\n* * * \r\n1 - تعريف تواضع\r\n« تواضع » از مادّهء « وضع » در اصل به معنى فرونهادن است ، اين تعبير در مورد زنان باردار كه مولود خود را به دنيا مىآورند به عنوان وضع حمل گفته مىشود و در مورد خسارت و زيان كردن و كمبود تعبير « وضيعة » به كار مىرود و هنگامى كه به عنوان يك صفت اخلاقى گفته مىشود مفهومش اين است كه انسان خود را پايين‌تر از آنچه موقعيّت اجتماعى اوست قرار دهد ، به عكس تكبّر كه مفهومش برترىجويى و قرار دادن خويشتن برتر از موقعيّت فردى و اجتماعى اوست .\r\nبعضى از ارباب لغت « تواضع » را به معنى « تذلّل » تفسير كرده‌اند و منظور از تذلّل در اينجا خضوع و فروتنى و تسليم است .\r\nمرحوم نراقى در « معراج السعاده » در تعريف تواضع مىگويد : « تواضع عبارت است از شكسته نفسى كه نگذارد آدمى خود را بالاتر از ديگرى ببيند و لازمهء آن كردار و گفتار چندى است كه دلالت بر تعظيم ديگران و اكرام ايشان مىكند » . « 3 »\r\nتعبير به « فروتنى » در فارسى دقيقاً همين معنا را مىرساند و اين مسئله از خلال گفتار و رفتار انسانها نمايان مىشود .\r\n\r\n\r\n","description":"","footnote":"\r\n( 1 ) - كنز العمّال ، حديث 8506 .\r\n( 2 ) - اصول كافى ، جلد 2 ، صفحهء 122 ، حديث 6 .\r\n( 3 ) - معراج السعاده ، صفحهء 300 .\r\n","page_name":" 77 ","page_number":77},
  {"content":"\r\n\r\nدر حديثى از امام علىّ بن موسى الرضا عليه السلام مىخوانيم ، سؤال كردند : « مَا حَدُّ التَّوَاضُعِ الَّذِى اذَا فَعَلَهُ الْعَبْدُ كَانَ مُتَوَاضِعاً ؟ فَقَالَ : التَّوَاضُعُ دَرَجَاتٌ مِنْهَا انْ يَعْرِفَ الْمَرْءُ قَدْرَ نَفْسِهِ فَيُنَزِّلُهَا مَنْزِلَتَهَا بِقَلْبٍ سَلِيمٍ لَايُحِبُّ انْ يَأْتِىَ الَى احَدٍ الّا مِثْلُ مَا يُؤْتَى الَيْهِ ، انْ رَأىَ سَيِّئَةً دَرَاهَا بِالْحَسَنَةِ ، كَاظِمُ الْغَيْظِ ، عَافٍ عَنِ النَّاسِ ، وَ اللَّهُ يُحِبُّ الُمحْسِنِينَ ؛ حدّ تواضع كه اگر انسان آن را انجام دهد متواضع محسوب مىشود چيست ؟ فرمود : تواضع درجات و مراحلى دارد : يكى از مراحل آن اين است كه انسان قدر و موقعيّت نفس خويش را بداند و در همان جايگاه با قلب سليم ( و پذيرش درونى ) جاى دهد ، دوست نداشته باشد كارى دربارهء كسى انجام دهد مگر همانند كارهايى كه دربارهء او انجام مىدهند ( همان گونه كه انتظار احترام از ديگران دارد بايد ديگران را محترم بشمارد و هر كارى را از سوى ديگران دون شأن خود مىشمرد دربارهء ديگران دون شأن بشمرد . ) هرگاه بدى از كسى ببيند آن را با نيكى پاسخ دهد ، خشم خود را فروبرد ، از گناهان مردم درگذرد و آنها را مورد عفو قرار دهد ، خداوند نيكوكاران را دوست دارد » . « 1 »\r\nآنچه در اين روايت پرمحتوا آمده ، در واقع نشانه‌هاى تواضع است كه از طريق آن مىتوان به تعريف تواضع نيز آشنا شد .\r\nدر حديث ديگرى از امام باقر عليه السلام مىخوانيم : « التَّوَاضُعُ الرِّضَا بِالَمجْلِسِ دُونَ شَرَفِهِ وَ انْ تُسَلِّمَ عَلَى مَنْ لَقِيتَ وَ انْ تَتْرُكَ الْمِرَاءَ وَ انْ كُنْتَ مُحِقّاً ؛ تواضع آن است كه به كمتر از جايگاه شايستهء خود در مجلس قانع باشى و هرگاه كسى را ملاقات كردى در سلام پيشى بگيرى و جرّ و بحث را رها كنى هر چند حق با تو باشد » . « 2 »\r\nحقيقت اين است كه تعريف تواضع از نشانه‌هاى آن جدا نيست ؛ چرا كه يكى از بهترين راه‌هاى تعريف يك موضوع ، ذكر نشانه‌هاى گوناگون آن است ( دقّت كنيد . )\r\n* * *\r\n\r\n\r\n","description":"","footnote":"\r\n( 1 ) - اصول كافى ، جلد 2 ، صفحهء 124 .\r\n( 2 ) - بحار الانوار ، جلد 75 ، صفحهء 176 .\r\n","page_name":" 78 ","page_number":78},
  {"content":"\r\n\r\n\r\n2 - تواضع و كرامت انسان !\r\nمعمولًا در اين گونه مباحث بعضى راه افراط را در پيش مىگيرند و بعضى راه تفريط ، مثلًا بعضى تصوّر مىكنند حقيقت تواضع آن است كه انسان خود را در برابر مردم خوار و بى مقدار كند و اعمالى انجام دهد كه از نظر مردم بيفتد و نسبت به او سوء ظنّ پيدا كنند ، آن گونه كه در حالت بعضى از صوفيّه نقل شده است كه هنگامى كه در يك منطقه به خوش‌نامى معروف مىشدند مرتكب اعمال زشت و قبيحى مىشدند تا از نظر بيفتند ، مثلًا به بى بند و بارى در عبادات و خيانت در امانت مردم معروف شوند و مردم آنها را رها كنند و شايد اين كار را نوعى تواضع و رياضت نفس مىپنداشتند .\r\nاسلام اجازه نمىدهد كسى به نام تواضع ، خود را تحقير كند و در نظرها سبك و موهون سازد و كرامت انسانى خويش را پايمال كند ، مهم اين است كه در عين تواضع ، شخصيّت اجتماعى انسان ضايع نشود و خوار و ذليل و بى مقدار نگردد . اگر تواضع به صورت صحيح انجام شود نه تنها چنين اثرى نخواهد داشت بلكه به عكس ارزش او در جامعه بالاتر مىرود . به همين دليل در روايات اسلامى از امير مؤمنان على عليه السلام آمده :\r\n« بِالتَّوَاضُعِ تَكُونُ الرَّفْعَةُ ؛ تواضع انسان را بالا مىبرد ! » « 1 »\r\nمرحوم « فيض كاشانى » - رضوان اللَّه عليه - تحت عنوان غَايَةُ الرِّيَاضَةِ فِى خُلْقِ التَّوَاضُع مىگويد : اين فضيلت اخلاقى مانند ساير صفات اخلاقى داراى طرف افراط و تفريط و حدّ وسط است ، حدّ افراط « تكبّر » و حدّ تفريط « پذيرش ذلّت و پستى » و حدّ وسط « تواضع » است . آنچه صفت فضيلت محسوب مىشود و قابل ستايش است همان كوچكى كردن بدون پذيرش پستى و ذلّت است ، سپس به ذكر مثالى در اينجا مىپردازد .\r\nمىگويد : كسى كه سعى دارد بر اقران و امثال خود برترى جويد و آنها را پشت سر اندازد متكبّر است و كسى كه خود را بعد از آنها قرار مىدهد متواضع است ، ولى اگر پاره‌دوزى بر دانشمند بزرگى وارد شود او از جاى خود برخيزد و او را به جاى خود\r\n\r\n\r\n","description":"","footnote":"\r\n( 1 ) - فهرست موضوعى غرر الحكم ، جلد 7 ، صفحهء 405 ( چاپ دانشگاه تهران ) .\r\n","page_name":" 79 ","page_number":79},
  {"content":"\r\n\r\nبنشاند و كفش او را بردارد و پيش پاى او جفت كند و تواضعى در ( حدّ يك عالم بزرگ ) نسبت به او روا دارد ، اين تواضع نيست ، نوعى تذلّل محسوب مىشود ، اين امر قابل ستايش نيست ، چيزى شايستهء ستايش است كه در حدّ اعتدال باشد و حقّ هر كس را نسبت به او ادا كند ، در برابر عالم به گونه‌اى و در برابر افراد ديگر به گونهء ديگر . « 1 »\r\n\r\n\r\n","description":"","footnote":"\r\n( 1 ) - المحجّة البيضاء ، جلد 6 ، صفحهء 271 ( با كمى تلخيص ) .\r\n","page_name":" 80 ","page_number":80},
  {"content":"\r\n\r\n3 و 4\r\n\r\nحرص و قناعت\r\n\r\nاشاره\r\nفراموش نكرده‌ايم كه در حديثى از امام علىّ بن الحسين عليه السلام ، نخستين سرچشمهء گناه و معصيت پروردگار تكبّر ذكر شده بود كه گناه بزرگ ابليس بود و به خاطر آن به فرمان خدا پشت كرد و از كافران شد ؛ سپس حرص به عنوان دوّمين سرچشمهء گناه و ترك اولى از ناحيهء آدم و حوّا معرّفى شده بود و بعد از اين دو ، حسد بود كه سرچشمهء گناه بزرگ فرزند آدم ( قابيل ) گرديد و برادرش هابيل را به قتل رسانيد . « 1 »\r\nنه تنها در داستان آدم كه در طول تاريخ انبيا و مبارزات آنان با اقوام منحرف ، آثار منفى رذيلهء حرص به خوبى نمايان است ، در تاريخ گذشته و امروز اقوام مختلف دنيا نيز مشاهده مىكنيم كه حرص و فزون‌طلبى ، سرچشمهء انواع جنايات و جنگها و خونريزىها ، قتل و غارت‌ها و پشت كردن به اصول انسانى و فضايل اخلاقى است .\r\nنقطهء مقابل آن قناعت است كه سبب آرامش ، عدالت ، صلح و صفا و برادرى و اخوّت است .\r\nبا توجّه به ترتيبى كه براى ذكر فضايل اخلاقى و صفات نكوهيده برگزيده‌ايم ( ترتيبى\r\n\r\n\r\n","description":"","footnote":"\r\n( 1 ) - سفينة البحار ، جلد 2 ، صفحهء 458 ( مادّهء كبر ) .\r\n","page_name":" 81 ","page_number":81},
  {"content":"\r\n\r\nكه از حالات انبيا و پيامبران پيشين از آدم تا خاتم در قرآن مجيد آمده است ) دوّمين صفت از صفات رذيله را حرص و فزون‌طلبى اختيار كرديم كه در داستان آدم عليه السلام و سرگذشت شعيب و داوود عليه السلام و به طور كلّى يهود و همچنين در سرگذشت مشركان عرب و مسلمانان ضعيف الايمان در عصر پيامبر اسلام صلى الله عليه و آله نيز ديده مىشود .\r\nبا اين اشاره به قرآن برمىگرديم و آيات مختلف آن را از اين ديدگاه مورد توجّه قرار مىدهيم :\r\n1 - فَوَسْوَسَ الَيْهِ الشَّيْطَانُ قَالَ يَا آدَمُ هَلْ ادُلُّكَ عَلىَ شَجَرَةِ الْخُلْدِ وَ مُلْكٍ لَايَبْلَى * فَاكَلَا مِنْهَا فَبَدَتْ لَهُمَا سَوْآتُهُمَا وَ طَفِقَا يَخْصِفَانِ عَلَيْهِمَا مِنْ وَرَقِ الْجَنَّةِ وَ عَصَى آدَمُ رَبَّهُ فَغَوى ( سورهء طه ، آيهء 120 و 121 )\r\n2 - وَ الَى مَدْيَنَ اخَاهُمْ شُعَيْباً قَالَ يَا قَوْمِ اعْبُدُوا اللَّهَ مَا لَكُمْ مِنْ الَهٍ غَيْرُهُ قَدْ جَائَتْكُمْ بَيِّنَةٌ مِنْ رَبِّكُمْ فَاوْفُوا الْكَيْلَ وَ الْمِيزَانَ وَ لَاتَبْخَسُوا النَّاسَ اشْيَائَهُمْ وَ لَاتُفْسِدُوا فِى الْارْضِ بَعْدَ اصْلَاحِهَا ذَلِكُمْ خَيْرٌ لَكُمْ انْ كُنْتُمْ مُؤْمِنِينَ ( سورهء اعراف ، آيهء 85 )\r\n3 - انَّ هَذَا اخِى لَهُ تِسْعٌ وَ تِسْعُونَ نَعْجَةً وَ لِىَ نَعْجَةٌ وَاحِدَةٌ فَقَالَ اكْفِلْنِيهَا وَ عَزَّنِى فِى الْخِطَابِ * قَالَ لَقَدْ ظَلَمَكَ بِسُؤآلِ نَعْجَتِكَ الَى نِعَاجِهِ وَ انَّ كَثِيراً مِنَ الْخُلَطَآءِ لَيَبْغِى بَعْضُهُمْ عَلَى بَعْضٍ الَّا الَّذِينَ آمَنُوا وَ عَمِلُوا الصَّالِحَاتِ وَ قَلِيلٌ مَا هُمْ وَ ظَنَّ دَاوُدُ انَّمَا فَتَنَّاهُ فَاسْتَغْفَرَ رَبَّهُ وَ خَرَّ رَاكِعاً وَ انَابَ ( سورهء ص ، 34 و 33 )\r\n4 - وَ لَتَجِدَنَّهُمْ احْرَصَ النَّاسِ عَلَى حَيَاةٍ وَ مِنَ الَّذِينَ اشْرَكُوا يَوَدُّ احَدُهُمْ لَوْ يُعَمَّرُ الْفَ سَنَةٍ وَ مَا هُوَ بِمُزَحْزِحِهِ مِنَ الْعَذَابِ انْ يُعَمَّرَ وَاللَّهُ بَصِيرُ بِمَا يَعْمَلُونَ ( سورهء بقره ، آيهء 96 )\r\n5 - انَّ الْانْسَانَ خُلِقَ هَلُوعاً * اذَا مَسَّهُ الشَّرُّ جَزُوعاً * وَ اذَا مَسَّهُ الْخَيْرُ مَنُوعاً ( سورهء معارج ، آيهء 21 تا 19 )\r\n6 - وَ اذَا رَأَوْا تِجَارَةً اوْ لَهْواً انْفَضُّوا الَيْهَا وَ تَرَكُوكَ قَائِماً قُلْ مَا عِنْدَ اللَّهِ خَيْرٌ مِنَ اللَّهْوِ وَ مِنَ التِّجَارَةِ وَاللَّهُ خَيْرُ الرَّازِقِينَ ( سورهء جمعه ، آيهء 11 )\r\n7 - وَيْلٌ لِكُلِّ هُمَزَةٍ لُّمَزَةٍ * الَّذِى جَمَعَ مَالًا وَ عَدَّدَهُ * يَحْسَبُ انَّ مَالَهُ اخْلَدَهُ ( سورهء همزه ، آيات 3 تا 1 )\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\nترجمه\r\n1 - ولى شيطان او را وسوسه كرد و گفت : « اى آدم ! آيا مىخواهى تو را به درخت زندگى جاويد و مُلكى بى زوال راهنمايى كنم ؟ ! » - سرانجام هر دو از آن خوردند ( و لباس بهشتيشان فرو ريخت ) و عورتشان آشكار گشت و براى پوشاندن خود از برگهاى ( درختان ) بهشتى جامه دوختند ! ( آرى ) آدم پروردگارش را نافرمانى كرد و از پاداش او محروم شد !\r\n2 - و به سوى مدين ، برادرشان شعيب را ( فرستاديم ) ؛ گفت : « اى قوم من ! خدا را بپرستيد كه جز او معبودى نداريد ! دليل روشنى از طرف پروردگارتان براى شما آمده است ، بنابراين ، حقّ پيمانه و وزن را ادا كنيد ! و از اموال مردم چيزى نكاهيد و در روى زمين بعد از آنكه ( در پرتو ايمان و دعوت انبيا ) اصلاح شده است ، فساد نكنيد ! اين براى شما بهتر است اگر با ايمان هستيد ! » .\r\n3 - اين برادر من است او نود و نه ميش دارد و من يكى بيش ندارم ، امّا او اصرار مىكند كه اين يكى را هم به من واگذار و در سخن بر من غلبه كرده است - ( داوود ) گفت مسلّماً او با درخواست يك ميش تو براى افزودن آن به ميشهايش بر تو ستم نموده و بسيارى از شريكان ( و دوستان ) به يكديگر ستم مىكنند مگر كسانى كه ايمان آورده و اعمال صالح انجام داده‌اند امّا عدهء آنان كم است داوود دانست كه ما او را ( با اين ماجرا ) آزموده‌ايم از اين رو از پروردگارش طلب آمرزش نمود و به سجده افتاد و توبه كرد .\r\n4 - و آنها را حريص‌ترين مردم - حتّى حريص‌تر از مشركان - بر زندگى ( اين دنيا و اندوختن ثروت ) خواهى يافت ، ( تا آنجا ) كه هر يك از آنها آرزو دارد هزار سال عمر به او داده شود ! در حالى كه اين عمر طولانى ، او را از كيفر ( الهى ) باز نخواهد داشت و خداوند به اعمال آنها بيناست .\r\n5 - به يقين انسان حريص و كم طاقت آفريده شده است - هنگامى كه بدى به او رسد بىتابى مىكند - و هنگامى كه خوبى به او رسد مانع ديگران مىشود ( و بخل مىورزد ) .\r\n6 - هنگامى كه آنها تجارت يا سرگرمى و لهوى را ببينند پراكنده مىشوند و به سوى آن مىروند و تو را ايستاده به حال خود رها مىكنند ؛ بگو : آنچه نزد خداست بهتر از لهو و تجارت\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nاست و خداوند بهترين روزى دهندگان است .\r\n7 - واى بر هر عيب جوى مسخره كننده‌اى ! - همان كس كه مال فراوانى جمع آورى و شماره كرده ( بى آنكه حساب مشروع و نامشروع آن كند ) ! - او گمان مىكند كه اموالش او را جاودانه مىسازد !\r\n\r\nتفسير و جمع‌بندى حرص ، آفت بزرگ خوشبختى\r\nنخستين آيه از آيات فوق مربوط به داستان آدم و همسرش حوّا و مبارزهء با شيطان است ، مطابق آيات قرآن ، خدا آدم را در بهشت جاى داد و از نزديك شدن به شجرهء ممنوعه نهى فرمود و از تسليم شدن در برابر وسوسه‌هاى شيطان برحذر داشت ، ولى سرانجام وسوسه‌هاى شيطان كار خود را كرد و آدم مرتكب ترك اولى شد و از درخت ممنوعه خورد و زندگى بهشتى را از دست داد و در ميان انبوه مشكلات اين دنيا گرفتار شد .\r\nآيات بالا اشاره به اين نكته كرده مىفرمايد : « شيطان او را وسوسه كرد و گفت : اى آدم آيا مىخواهى تو را به درخت عمر جاويدان و ملك فناناپذير راهنمايى كنم ؟ ( در واقع شيطان شجرهء ممنوعه را درختى معرّفى كرد كه هر كس از آن بخورد عمر جاودان مىيابد و به صورت فناناپذير مىتواند در ناز و نعمت زندگى كند ) سرانجام هر دو ( يعنى آدم و حوّا ) از آن خوردند ( و لباس بهشتيشان فروريخت ) و عورتشان آشكار شد و ناچار از برگهاى بهشتى براى پوشاندن خود جامه دوختند و آدم نافرمانى پروردگارش كرد و از پادش او محروم شد ! » .\r\n( فَوَسْوَسَ الَيْهِ الشَّيْطَانُ قَالَ يَا آدَمُ هَلْ ادُلُّكَ عَلَى شَجَرَةِ الْخُلْدِ وَ مُلْكٍ لَايَبْلَى * فَاكَلَا مِنْهَا فَبَدَتْ لَهُمَا سَوْآتُهُمَا وَ طَفِقَا يَخْصِفَانِ عَلَيْهِمَا مِنْ وَرَقِ الْجَنَّةِ وَ عَصَى آدَمُ رَبَّهُ فَغَوى )\r\nچه انگيزه‌اى سبب شد كه آدم عليه السلام به وسوسه‌هاى شيطان تن در دهد و به وعده‌هاى او اعتماد كند و فرمان صريح الهى را در بارهء شجرهء ممنوعه به فراموشى بسپارد ؟ ! آيا جز اين است كه حرص و فزون‌طلبى ، حجابى در برابر چشمان او شد ؟ !\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nبه اين ترتيب مىبينيم بعد از مسئلهء تكبّر و استكبار كه در آغاز خلقت سبب عصيان شيطان گرديد و بدترين پايهء فساد در جهان نهاده شد ، مسئلهء حرص و طمع و عشق به مواهب مادّى ، عامل ديگرى براى افزايش ناراحتىهاى نسل انسان گشت و به همين دليل اصول كفر سه چيز شمرده شده ، « تكبّر » كه سبب انحراف شيطان گشت و « حرص » كه سبب اغواى آدم شد و « حسد » كه سبب قتل هابيل به وسيلهء برادرش گشت .\r\nدرست است كه نهى آدم عليه السلام يك نهى تحريمى نبود و مخالفت با آن گناه مطلق محسوب نمىشد ، بلكه « ترك اولى » بود و يا به تعبير ديگر نوعى نهى ارشادى بود ، همانند نهى طبيب نسبت به بيمار به هنگام دستور جهت پرهيز از غذاهاى نامناسب ، ولى به هر حال از آدم عليه السلام انتظار ترك اولى نيز نمىرفت ، ولى صفت حرص و طمع هر چند به صورت كم رنگ در وجود آدم عليه السلام لانه كرده بود و سبب اين خطاى بزرگ شد ، خطايى كه او و نسلش را در اين جهان به زحمت افكند و اين خود روشن‌ترين هشدار قرآن دربارهء حرص و فزون‌طلبى است .\r\n* * * در دوّمين آيه اشاره به داستان قوم شعيب عليه السلام مىكند كه حرص و فزون‌طلبى آنها را به مخالفت با اين پيامبر بزرگ و انكار تعليمات آسمانى او واداشت ، مىفرمايد : « و به سوى مدين برادرشان شعيب عليه السلام را ( فرستاديم ) گفت : اى قوم من ! خدا را بپرستيد كه جز او معبودى نداريد ، دليل روشنى از طرف پروردگارتان براى شما آمده است بنابراين حقّ پيمانه و وزن را ادا كنيد و از اموال مردم چيزى نكاهيد و در روى زمين بعد از آنكه ( در پرتو ايمان و دعوت انبيا ) اصلاح شده است فساد نكنيد . اين براى شما بهتر است اگر با ايمان هستيد » ، ( وَ الَى مَدْيَنَ اخَاهُمْ شُعَيْباً قَالَ يَا قَوْمِ اعْبُدُوا اللَّهَ مَا لَكُمْ مِنْ الَهٍ غَيْرُهُ قَدْ جَائَتْكُمْ بَيِّنَةٌ مِنْ رَبِّكُمْ فَاوْفُوا الْكَيْلَ وَ الْمِيزَانَ وَ لَاتَبْخَسُوا النَّاسَ اشْيَائَهُمْ وَ لَاتُفْسِدُوا فِى الْارْضِ بَعْدَ اصْلَاحِهَا ذَلِكُمْ خَيْرٌ لَكُمْ انْ كُنْتُمْ مُؤْمِنِينَ ) .\r\nمطابق اين آيه انحراف قوم شعيب عليه السلام نخست شرك و بت‌پرستى و سپس كم‌فروشى و ضايع كردن حقوق مردم و در مجموع فساد در زمين بود ، آنها به قدرى حريص بر دنيا\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nبودند كه با صراحت به پيامبرشان شعيب گفتند اى شعيب ! آيا نمازت به تو دستور مىدهد كه آنچه را پدرانمان مىپرستيدند ترك كنيم يا آنچه را مىخواهيم در اموالمان انجام ندهيم ؟ ( قَالُوا يَا شُعَيْبُ اصَلَاتُكَ تَأْمُرُكَ انْ نَتْرُكَ مَا يَعْبُدُ آبَائُنَا اوْ انْ نَفْعَلَ فِى امْوَالِنَا مَا نَشَاءُ . . . ) « 1 »\r\nاين در حالى بود كه كم‌فروشى و غصب حقوق مردم نه تنها سبب فزونى اموال آنها نمىشد ، بلكه همان‌طور كه قرآن اشاره كرده است ، به فساد جامعهء آنها منجر مىگشت ، اعتماد عمومى از ميان مىرفت و اموال را به كاستى مىگذاشت ، بنابراين حرص و فزون‌طلبى آنها نتيجهء معكوس مىداد .\r\n* * * در سوّمين بخش از آيات ، اشاره به داستانى مربوط به زمان داوود عليه السلام شده است كه يكى از چهره‌هاى زشت و نفرت‌انگيز حرص را منعكس مىكند ، خلاصهء داستان چنين است كه : دو برادر به عنوان شكايت نزد داوود عليه السلام آمدند يكى از آنها گفت : « اين برادر من نود و نُه ميش دارد و من تنها يكى دارم ، امّا او اصرار مىكند كه اين يكى را نيز به من واگذار و در سخن بر من غلبه كرده است ( آيا اين انصاف است كه صاحب نود و نُه گوسفند مخصوصاً اگر برادر باشد به تنها گوسفند برادرش چشم دوخته باشد ) » ، ( انَّ هَذَا اخِى لَهُ تِسْعٌ وَ تِسْعُونَ نَعْجَةً وَ لِىَ نَعْجَةٌ وَاحِدَةٌ فَقَالَ اكْفِلْنِيهَا وَ عَزَّنِى فِى الْخِطَابِ ) . « 2 »\r\n« ( هنگامى كه داوود عليه السلام اين سخن را شنيد ناراحت شد و ) گفت : مسلّماً او با درخواست يك ميش تو براى افزودن به ميشهايش بر تو ستم كرده است » ، ( قَالَ لَقَدْ ظَلَمَكَ بِسُؤآلِ نَعْجَتِكَ الَى نِعَاجِهِ . . . ) . « 3 »\r\n« ( تنها تو نيستى كه گرفتار اين ستم شده‌اى ) بسيارى از دوستان ( حريص و خودخواه و خودمحور ) به يكديگر ستم مىكنند ، مگر آنان كه ايمان آورده‌اند و عمل صالح دارند ، امّا عدّهء آنان كم است . »\r\n\r\n\r\n","description":"","footnote":"\r\n( 1 ) - هود ، 87 .\r\n( 2 ) - ص ، 33 .\r\n( 3 ) - ص ، 34 .\r\n","page_name":" 86 ","page_number":86},
  {"content":"\r\n\r\nو در ذيل آيه مىخوانيم : « داوود عليه السلام گمان كرد : ما او را ( با اين ماجرا ) آزموده‌ايم ، از پروردگارش طلب آمرزش كرد و به سجده افتاد و توبه نمود ؛ ( وَ ظَنَّ دَاوُدُ انَّمَا فَتَنَّاهُ فَاسْتَغْفَرَ رَبَّهُ وَ خَرَّ رَاكِعاً وَ انَابَ ) « 1 »\r\nدر اينكه آزمون داوود عليه السلام در اين ماجرا چه بوده است گفتگو است ، در تورات محرَّف آن را مربوط به مسئلهء چشم داشت داوود عليه السلام به همسر يكى از فرماندهان لشكرش به نام « اوريّاى حِتّى » كه زن بسيار زيبايى بود و داوود عليه السلام مايل بود اوريّا او را رها كند تا آزاد باشد و بتواند به همسرى داوود عليه السلام در آيد با اينكه خود داوود عليه السلام همسران متعدّدى داشت مىداند در حالى كه مىدانيم اين داستان يك داستان خرافى است كه هرگز با قداست انبياى الهى تناسب ندارد بلكه انسانهايى كه در يك سطح اخلاقى معمولى قرار داشته باشند مرتكب چنين كارهاى زشتى نمىشوند .\r\nمشهور در ميان مفسّران اسلامى اين است كه آزمايش داوود عليه السلام مربوط به قضاوت او بود چرا كه او در قضاوت عجله كرد و پيش از آنكه طرف مقابل دعوا سخنان خود را بگويد به داورى برخاست ، هر چند داورى او به حق بود ، خداوند اين ترك اولى را شايسته ندانست و او را مؤاخذه فرمود ، او هم از خطاى خود هر چند يك ترك اولى بيش نبود توبه كرد .\r\nبه هر حال آنچه مقصود ما در اينجاست اين است كه هنگامى كه حرص بر انسان غلبه كند حتّى نسبت به برادر ضعيف و ناتوان خود مرتكب ظلم فاحش مىشود كه هر انسان با وجدانى آن را نكوهش مىكند .\r\nآرى حرص بر مال دنيا حدّ و مرزى نمىشناسد و انسان را به بدترين ظلم و ستمها وادار مىكند .\r\n* * * در چهارمين بخش از اين آيات ، اشاره به حرص يهود شده و مورد نكوهش شديد قرار گرفته‌اند مىفرمايد :\r\n\r\n\r\n","description":"","footnote":"\r\n( 1 ) - ص ، 34 .\r\n","page_name":" 87 ","page_number":87},
  {"content":"\r\n\r\n« آنها را حريص‌ترين مردم بر زندگى دنيا مىيابى حتّى حريص‌تر از مشركان » ، ( وَ لَتَجِدَنَّهُمْ احْرَصَ النَّاسِ عَلَى حَيَاةٍ وَ مِنَ الَّذِينَ اشْرَكُوا ) .\r\nحريص در اندوختن اموال و ثروتها ، حريص در قبضه كردن دنيا و حريص در انحصارطلبى و عجب اينكه آنها از مشركان كه پايبند به هيچ دين و آيين آسمانى نبودند نيز حريص‌تر بودند ، در حالى كه تعليمات آيين آسمانى مىبايست آنها را از اين كار بازمىداشت ، ولى آنها آن‌قدر حريص بودند كه بر افراد بى دين نيز پيشى مىگرفتند .\r\n« آنها چنان علاقه به دنيا داشتند كه هر كدام آرزو مىكردند هزار سال عمر كنند » ، ( يَوَدُّ احَدُهُمْ لَوْ يُعَمَّرُ الْفَ سَنَةٍ ) .\r\nبراى گردآورى ثروت بيشتر ، يا به خاطر ترس از مجازات الهى كه به جهت ستم‌هايى كه در جمع آورى ثروتهاى حرام يا خونريزى بى گناهان مرتكب شده بودند ، آرزوى چنين عمر طولانى مىكردند .\r\nقابل توجّه اينكه امروز نيز همان خوى زشت حرص شديد در آنان ديده مىشود ، بلكه شديدتر و گسترده‌تر از گذشته ! تاريخ معاصر گواهى مىدهد كه آنها براى افزودن به حجم ثروتهاى كلان خويش از هيچ جنايتى ابا ندارند ، جنگهاى خونين به راه مىاندازند ، خونهاى بى گناهان را مىريزند ، آتش فتنه و فساد بر پا مىكنند ، همسايگان را به جان هم مىاندازند و براى فروش اسلحهء بيشتر و موادّ مخدّر و ثروت‌اندوزى بيشتر هر كارى از دستشان ساخته باشد انجام مىدهند و براى تحكيم پايه‌هاى قدرت خود پنجه بر وسايل ارتباط جمعى دنيا افكنده و از هيچ دروغ و تهمتى نسبت به ديگران ابا ندارند .\r\nاگر كسى بخواهد آثار شوم و مرگبار حرص و دنيا پرستى را ببيند ، بايد اعمال اين قوم و ملّت را بنگرد !\r\nتعبير به حياة به صورت نكره ، در آيهء مورد بحث ، گويا اشاره به اين حقيقت است كه آنها فقط مىخواهند زنده بمانند ، لذّت ببرند ، امّا كدام حيات و زندگى ، حيات انسانى ؟ يا حيات حيوانات ؟ يا درندگان بيابان ؟ هر چه باشد براى آنها تفاوتى ندارد .\r\nبه گفتهء بعضى از مفسّران اين آيه تنها سخن از يهود نمىگويد ، بلكه هشدارى است به\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nهمهء افراد كه در عاقبت حرص و دنيا پرستى بينديشند مبادا در همان گردابهايى كه قوم يهود افتادند گرفتار شوند .\r\nدر آيات قرآن و روايات اسلامى آمده است كه يهود ، بسيارى از پيامبران را كشتند ، تنها به دليل اينكه آنها را مخالف منافع نامشروعشان مىديدند و نيز بسيارى از آيات الهى را به همين جهت تحريف كردند و اينها همه از پيامدهاى حرص آنها بود .\r\n* * * در پنجمين آيه اشاره به حرص و كم طاقتى انسان به طور كلّى كرده ، مىفرمايد :\r\n« انسان حريص و كم طاقت آفريده شده ، هنگامى كه شرّى به او رسد بى تابى مىكند و هنگامى كه خيرى به او رسد بخل مىورزد و از ديگران دريغ مىدارد » ، ( انَّ الْانْسَانَ خُلِقَ هَلُوعاً * اذَا مَسَّهُ الشَّرُّ جَزُوعاً * وَ اذَا مَسَّهُ الْخَيْرُ مَنُوعاً ) .\r\nمفسّران و ارباب لغت براى « هلوع » معانى زيادى گفته‌اند كه بسيارى از آنها نزديك به هم يا لازم و ملزوم يكديگر است ، از جمله در لسان العرب چهار معنى براى آن ذكر كرده : حرص ، جزع و كم صبرى ، يا بدترين نوع جزع و در مجمع البيان نيز آن را به معنى شخص « ضجور » يعنى بى قرار و بى حوصله ، « شحيح » يعنى بخيل و « جزوع » يعنى بى تابى كننده و « شديد الحرص » ذكر كرده است .\r\nنويسندهء محترم التحقيق معتقد است كه ريشهء اصلى اين مادّه تمايل به بهره‌گيرى از نعمت‌ها و لذّت‌هاست امّا جزع و حرص و كم صبرى ، همه از آثار همين ريشهء نخستين است . « 1 »\r\nاز مجموع سخنانى كه گفته شد چنين به نظر مىرسد كه اين واژه به سه نكتهء منفى اخلاقى اشاره مىكند ، حرص ، بى تابى و بخل .\r\nدر واقع تفسيرى كه بعد از « هلوع » در دو آيهء بالا آمده است مفهوم واقعى اين واژه را روشن مىسازد و هر سه مفهوم را در بر مىگيرد ؛ زيرا « جزوع » از مادهء « جزع » به معنى بى تابى كردن ، و « منوع » از مادّهء « منع » به معنى بخل و حرص است .\r\n\r\n\r\n","description":"","footnote":"\r\n( 1 ) - التحقيق ، مادّهء هلع .\r\n","page_name":" 89 ","page_number":89},
  {"content":"\r\n\r\nبه هر حال آيات فوق در مقام مذمّت است و افراد حريص و بخيل و جزوع را نكوهش مىكند .\r\nمىتوان گفت « حرص » است كه سرچشمهء « بخل » مىشود ، چرا كه حريص مىخواهد همه چيز را براى خود حفظ كند ، همچنين حرص است كه گاه سبب جزع و بى تابى مىشود ، چرا كه حريص هر گاه بعضى امكانات خود را از دست دهد پريشان حال و مشوّش مىشود و بى تابى مىكند .\r\nآيه مىگويد انسان با اين صفات آفريده شده است ، امّا اينكه چطور انسان با اين نقايص آفريده شده در حالى كه مىدانيم خداوند حكيم ، انسان را براى سعادت آفريده و ممكن نيست چنين نقايصى را كه بزرگترين مانع راه سعادت بشر است بر سر راه او قرار دهد .\r\nبعضى در پاسخ اين سؤال گفته‌اند : اين صفات مربوط به انسانهايى است كه فاقد ايمان باشند اگر طبيعت آدمى با ايمان همراه گردد ، كانونى از صبر و حوصله و سخاوت خواهد شد ، ولى هنگامى كه با ايمان وداع گويد طبيعى است كه در برابر كمترين ناملايمات بىتابى مىكند ، زيرا تكيه‌گاه محكمى ندارد كه بر آن اعتماد كند و با توكّل بر او به جنگ با مشكلات برخيزد و نيز حريص و بخيل مىشود ، چرا كه به لطف خداوندى كه كليد خزانه‌هاى غيب به دست اوست و سرچشمهء همهء نعمتها و بركات است اميدوار نيست .\r\nشاهد اين تفسير آيات بعد از آن است كه نمازگزاران با ايمان را از آن استثنا مىكند .\r\nاين احتمال نيز وجود دارد كه آيات فوق مانند بسيارى ديگر از آيات قرآنى كه انسان را « ظلوم » و « جهول » ( احزاب ، 72 ) و « بؤوس » و « كفور » ( هود ، 9 ) و « طغيانگر به هنگام وفور نعمتها » ( علق ، 6 ) شمرده ، اشاره به دو بُعد وجود انسان داشته باشد كه در قوس صعودى آن قدر بالا مىرود كه به اعلى علّيين مىرسد و در قوس نزولى آن قدر پايين مىآيد كه به اسفل السّافلين كشيده مىشود .\r\nمرحوم « علّامهء طباطبايى » در « الميزان » نظر ديگرى در اين زمينه دارد و مىگويد :\r\nحرص ( و هلوع بودن ) كه ذاتى انسان است و از شاخه‌هاى حبّ ذات مىباشد ، در اصل از\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nرذايل نكوهيده نيست ، چرا كه حبّ ذات كه اين صفات از آن برمىخيزد وسيلهء منحصر به فردى است كه انسان را به سوى سعادت و تكامل دعوت مىكند ، اين صفات هنگامى مذموم و نكوهيده است كه انسان با تدبير صحيح آنها را در آنچه شايسته است به كار نگيرد و در واقع مانند ساير صفات نفسانى است كه اگر در حدّ اعتدال باشد فضيلت است و اگر به جانب افراط و تفريط منحرف شود نكوهيده و رذيلت است .\r\nبه هر حال آيات فوق نشان مىدهد كه قرآن انسانها را به سوى ايمان و نماز و نيايش و انفاق در راه او دعوت مىكند تا آتش حرص و بخل و جزع را در درون او فرو بنشاند .\r\n* * * در ششمين آيه سخن از ماجرايى در عصر پيامبر اسلام صلى الله عليه و آله است و آن اينكه در يكى از سالها كه مردم مدينه گرفتار خشكسالى و گرسنگى و افزايش قيمت اجناس بودند ، كاروانى از شام وارد مدينه شد كه با خود موادّ غذايى حمل مىكرد ورود اين كاروان درست همزمان با روز جمعه و خطبه‌هاى پيغمبر اكرم صلى الله عليه و آله در نماز جمعه بود .\r\nدر آن زمان معمول بود كه براى اعلام ورود كاروان طبل مىزدند و آلات موسيقى ديگر را مىنواختند ، اين امر سبب شد كه مردم به سرعت خود را به بازار برسانند ، گروهى از تازه مسلمانان كه در مسجد براى نماز اجتماع كرده بودند خطبهء پيامبر صلى الله عليه و آله را رها كرده و براى تأمين نياز خود به سوى بازار شتافتند ، در حالى كه اين كار ضرورتى نداشت ، بعد از نماز نيز مىتوانستند به بازار روند و از اجناس كاروان بهره بگيرند ، تنها دوازده مرد و يك زن در مسجد باقى ماندند ، آيات فوق نازل شد و حريصانى را كه نماز جمعه را براى به دست آوردن مال دنيا رها كرده بودند سخت مذمّت كرد ، پيامبر صلى الله عليه و آله فرمود : اگر اين گروه اندك نيز مىرفتند از آسمان سنگ بر مردم مىباريد . « 1 »\r\nاز لحن آيهء فوق استفاده مىشود كه انگيزهء هجوم به بازار ، مسئلهء تأمين نيازهاى اصلى زندگى نبود بلكه بعضى از سر هوس‌بازى به سراغ ساز و آوازها رفتند و بعضى هم براى ثروت اندوزى به سراغ تجارت .\r\n\r\n\r\n","description":"","footnote":"\r\n( 1 ) - در تفسير مجمع البيان و بسيارى از تفاسير ديگر ، در تفسير سورهء جمعه اين داستان با تفاوت مختصرى آمده است .\r\n","page_name":" 91 ","page_number":91},
  {"content":"\r\n\r\nبه هر حال قرآن در بيان اين ماجرا مىگويد : « هنگامى كه تجارت يا سرگرمى لهوى را ديدند ( از گرد تو ) پراكنده شدند و به سوى آن رفتند و تو را در حالى كه ( براى خواندن خطبه‌ها ) ايستاده بودى رها كردند » ، ( وَ اذَا رَأَوْا تِجَارَةً اوْ لَهْواً انْفَضُّوا الَيْهَا وَ تَرَكُوكَ قَائِماً ) .\r\nسپس در ذيل آيه مىفرمايد : « بگو آنچه نزد خداست بهتر از لهو و تجارت است و خداوند بهترين روزى دهندگان است » ، ( قُلْ مَا عِنْدَ اللَّهِ خَيْرٌ مِنَ اللَّهْوِ وَ مِنَ التِّجَارَةِ وَاللَّهُ خَيْرُ الرَّازِقِينَ ) .\r\nممكن است در ميان آن گروهى كه نماز و ذكر خدا و پيامبرش را رها كرده ، به سوى بازار دويدند ، افرادى بوده‌اند كه واقعاً براى نيازهاى ضرورى خود دست به چنين كارى زدند ( هر چند آنها هم وقت كافى براى تهيّهء نياز خود داشتند ، ولى تعبير بالا به خوبى نشان مىدهد كه گروهى از حريصان به قصد اينكه اجناس را بخرند و گران‌تر بفروشند و ثروتى بيندوزند و گروهى براى مشاهدهء صحنه‌هاى هوس آلود ، به سوى كاروان كشيده شدند و خود را از سعادت نماز در محضر بزرگترين پيامبر الهى صلى الله عليه و آله محروم ساختند .\r\n* * * در هفتمين و آخرين آيات مورد بحث سخن از عيبجويان استهزا كننده‌اى است كه به خاطر مال و ثروت ، مغرور شده‌اند و به خود اجازه مىدهند مؤمنان راستين تهيدست را به سخريّه كشند ، مىفرمايد :\r\n« واى بر هر عيبجوى مسخره كننده‌اى ، همان كس كه اموال ناچيزى گردآورى كرده و شماره مىكند ( و به دقّت مراقب حفظ آن است ، بى آنكه حساب حلال و حرام آن را داشته باشد ) و گمان مىكند كه اموالش سبب جاودانگى اوست ( نه مرگى به سراغ او مىآيد ، نه حادثه‌اى كه سبب زوال مال و ثروت او شود ! ) » ، ( وَيْلٌ لِكُلِّ هُمَزَةٍ لُّمَزَةٍ * الَّذِى جَمَعَ مَالًا وَ عَدَّدَهُ * يَحْسَبُ انَّ مَالَهُ اخْلَدَهُ ) .\r\nجملهء « عَدَّده » كه ناظر به شمارش كردن اموال از سوى اين دنياپرستان است ، اشاره به حرص و ولع شديد آنهاست كه هر قدر بر اموالشان افزوده مىشود باز طالب بيشترند ، به همين دليل پيوسته آنها را شمارش مىكنند .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nجملهء الَّذِى جَمَعَ مَالًا وَ عَدَّدَهُ در واقع به منزلهء علّت براى « همز » و « لمز » و عيبجويى كردن آنهاست ، يعنى ثروت سرشار دنيا آنها را چنان مست و مغرور ساخته كه افراد تهيدست با ايمان را به باد سخريّه و استهزاء مىگيرند و گمان مىكنند نه تنها اين ثروتها جاودانى است ، بلكه به آنها نيز آب و رنگ جاودانگى مىدهد در حالى كه « از نسيمى دفتر ايّام بر هم مىخورد ! »\r\nبررسى حال دنياپرستان عجايب و شگفتىهايى به ما نشان مىدهد كه عقل آدمى را مات و مبهوت مىكند ، بعضى از آنان را سراغ داريم با اينكه در علوم ظاهرى و مادّى پيش رفته بودند ، هدفى جز جمع آورى ثروت نداشتند و هنگامى كه از آنها سؤال مىشد شما با اين ثروت چه مىخواهيد بكنيد ، نه تشكيل خانواده داده‌ايد نه مسافرتهاى تفريحى مىرويد و نه . . . در پاسخ مىگفتند : ما از اين دلخوش هستيم كه يك « صفر » بر ارقام اموال ما افزدوده شود !\r\n* * * \r\nنتيجهء نهايى\r\nاز مجموع آيات فوق و تفسيرى كه بر آن ذكر شد چنين نتيجه مىگيريم كه مسئلهء حرص و آز و دنياپرستى و دلباختگى و دلدادگى نسبت به مواهب مادّى از ديدگاه قرآن بسيار خطرناك و نكوهيده و مايهء انواع شرّ و فساد است و به يقين در مسير خودسازى و تكامل اخلاق از بزرگترين موانع محسوب مىشود .\r\n* * * \r\nحرص و دنياپرستى در احاديث اسلامى\r\nواژهء حرص و الفاظ مترادف و هم معنى آن در احاديث اسلامى ، به طور وسيع مورد بحث واقع شده و آثار و پى آمدهاى بسيار منفى براى آن ذكر گرديده است كه بخشى را گلچين كرده در ذيل از نظر مىگذرانيم :\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n1 - در حديثى از پيامبر اكرم صلى الله عليه و آله مىخوانيم كه به امير مؤمنان على عليه السلام فرمود : « اعْلَمْ يَا عَلِىُّ ! انَّ الْجُبْنَ وَ الْبُخْلَ وَ الْحِرْصَ غَرِيزَةٌ وَاحِدَةٌ يَجْمَعُهَا سُوءُ الظَّنِّ ! ؛ بدان اى على ! كه ترس و بخل و حرص ، يك غريزه هستند و همه در سوء ظن ( به خدا ) خلاصه مىشوند ! » « 1 »\r\n2 - همين معنى به صورت ديگرى در فرمان مالك اشتر در نهج البلاغه آمده است آنجا كه امام عليه السلام كه امام مالك اشتر را از مشورت با بخيلان و افراد ترسو و حريصان برحذر مىدارد ، سپس مىافزايد : « انَّ الْبُخْلَ وَ الْجُبْنَ وَ الْحِرْصَ غَرَائِزٌ شَتَّى يَجْمَعُهَا سُوءُ الظَّنِّ بِاللَّهِ ؛ بخل و ترس و حرص ، غرايز مختلفى هستند كه يك ريشه دارند و آن سوء ظنّ به خداست ! » « 2 »\r\nكسى كه حسن ظنّ به پروردگار و قدرت او نسبت به انجام وعده‌هايى كه دربارهء تأمين رزق و روزى بندگان تلاشگر داده ، داشته باشد هرگز براى جمع آورى اموال حرص نمىزند .\r\nو آن كسى كه توكّل بر خدا و الطاف و عنايات او دارد بى جهت از هر چيزى نمىترسد .\r\nو آن كس كه به رحمت و لطف او اميدوار است بخل نمىورزد .\r\nآرى كسى كه توحيد او كامل باشد و به اسماء و صفات حُسناى الهى معتقد باشد گرفتار اين خوهاى سه گانهء كثيف نمىشود كه در ظاهر سه صفت از صفات رذيله است ولى در باطن يك ريشه دارند ( و به همين دليل گاه غريزهء واحده به آنها اطلاق شده و گاه غرايز شتّى ؛ چرا كه در ظاهر متعدّدند و در باطن يكى ) .\r\n3 - « حرص » در دنيا انسان را گرفتار رنج و تعب دايمى مىكند ، چنان كه على عليه السلام فرمود : « الْحِرْصُ مَطِيّةُ التَّعَبِ ! ؛ حرص مركب رنج و زحمت است ! » « 3 »\r\n4 - در تعبير ديگرى از آن حضرت آمده است « الْحِرْصُ عَنَاءُ الْمُؤَبَّدِ ؛ حرص مايهء رنج\r\n\r\n\r\n","description":"","footnote":"\r\n( 1 ) ميزان الحكمه ، جلد 1 ، صفحهء 588 ، شمارهء 3139 .\r\n( 2 ) نهج البلاغه ، نامهء 53 .\r\n( 3 ) غرر الحكم ، حديث 820 ؛ ميزان الحكمه ، جلد 1 ، صفحهء 586 ، شمارهء 3596 .\r\n","page_name":" 94 ","page_number":94},
  {"content":"\r\n\r\nو زحمت ابدى است » . « 1 »\r\nهر گاه كمى در احوال حريصان دقيق شويم و زندگى پر درد و رنج و مشقّت آنها را بررسى كنيم كه شب و روز مىدوند و اموالى را گردآورى مىكنند و بى آنكه از آن بهره‌اى بگيرند رها مىكنند و مىروند ، به صدق كلام بالا آشناتر مىشويم و به گفتهء سعدى :\r\n گفت : چشم تنگ دنيا دوست را * يا قناعت پر كند يا خاك گور ! \r\nكه در واقع مقتبس از همين احاديث است .\r\n5 - انسان حريص هرگز سير نمىشود ، به همين دليل دائماً براى جمع و اندوختن ثروت تلاش مىكند و حتّى خودش از آن بهره نمىگيرد ، امير مؤمنان على عليه السلام در سخن پر معناى ديگرى مىفرمايد : « الْحَرِيصُ فَقِيرٌ وَ لَوْ مَلَكَ الدُّنْيَا بِحَذَافِيرِهَا ! ؛ آدم حريص فقير است هر چند تمام دنيا را مالك شود ! » « 2 »\r\n6 - تنها كسانى از غناى درون بهره‌مند مىشوند كه اسير حرص نباشند ، همان گونه كه مولا امير مؤمنان على عليه السلام در سخن ديگرى مىفرمايد : « اغْنَى الْغِنَى مَنْ لَمْ يَكُنْ لِلْحِرْصِ اسِيراً ! ؛ از همهء بى نيازىها بالاتر بى نيازى كسى است كه اسير چنگال حرص نباشد ! » « 3 »\r\n7 - حرص براى جمع آورى اموال دنيا سرانجام انسان را به هلاكت مىافكند ، نه فقط هلاكت معنوى كه در بسيارى از اوقات هلاكت مادّى نيز به همراه دارد ، در حديثى از رسول خدا صلى الله عليه و آله مىخوانيم : « انَّ الدِّينَارَ وَ الدِّرْهَمَ اهْلَكَا مَنْ كَانَ قَبْلَكُمْ وَ هُمَا مُهْلِكَاكُمْ ! ؛ دينار و درهم ( سكّه‌هاى طلا و نقره ) پيشينيان شما را هلاك كردند شما را نيز هلاك مىكنند ! » « 4 »\r\n8 - آدم حريص روز به روز خود را گرفتارتر مىكند تا آنجا كه راه نجات را به روى\r\n\r\n\r\n","description":"","footnote":"\r\n( 1 ) غرر الحكم ، حديث 982 ؛ ميزان الحكمه ، جلد 1 ، صفحهء 586 ، شمارهء 3592 .\r\n( 2 ) غرر الحكم ، حديث 1753 ؛ ميزان الحكمه ، جلد 1 ، صفحهء 587 ، شمارهء 3615 .\r\n( 3 ) اصول كافى ، جلد 2 ، صفحهء 316 ، حديث 76 ، باب « حبّ الدنيا و الحرص عليها » .\r\n( 4 ) اصول كافى ، جلد 2 ، صفحهء 316 ، حديث 6 ، باب « حبّ الدنيا و الحرص عليها » .\r\n","page_name":" 95 ","page_number":95},
  {"content":"\r\n\r\nخود مىبندد ، چنان كه در مثال بسيار جالبى در كلمات امام باقر عليه السلام آمده است : « مَثَلُ الْحَرِيصِ عَلَى الدُّنْيَا مَثَلُ دُودَةِ الْقَزِّ ، كُلَّمَا ازْدَادَتْ مِنَ الْقَزِّ عَلَى نَفْسِهَا لَفّاً كَانَ ابْعَدَ لَهَا مِنَ الْخُرُوجِ ! حَتَّى تَمُوتَ غَمّاً ! ؛ آدم حريص نسبت به دنيا مانند كرم ابريشم است كه هر چه بيشتر بر اطراف خود مىتند ( و پيله را ضخيم‌تر مىكند ) سخت‌تر مىتواند از آن خارج شود و سرانجام در درون پيلهء خود مىميرد ! » « 1 »\r\n9 - حرص و آز شخصيّت انسان را در هم مىشكند و ارزش او را در انظار مردم پايين مىآورد ، على عليه السلام مىفرمايد : « الْحِرْصُ يَنْقُصُ قَدْرَ الرَّجُلِ ، فَلَايَزِيدُ فِى رِزْقِهِ ! ؛ حرص قدر آدمى را پايين مىآورد ، بى آنكه چيزى بر رزق او بيفزايد ! » « 2 »\r\n10 - حرص از امورى است كه سرچشمهء گناهان زشت ديگرى مىشود و از آن جمله عدم مراعات حلال و حرام و ترك احترام به حقوق مردم و آلوده شدن به انواع ظلم و ستمهاست ، به همين دليل امير مؤمنان على عليه السلام از جمله دستورهاى مهمّى كه در فرمان معروف خود به مالك اشتر داد اين بود : « لَاتُدْخِلَنَّ فِى مَشْوَرَتِكَ حَرِيصاً يُزَيِّنُ لَكَ الشَّرَهَ بِالْجَوْرِ ! ؛ هرگز آدم حريص را به عنوان مشاور خود انتخاب مكن چرا كه او تمايل به ستمگرى را در نظر تو زينت مىدهد ! » « 3 »\r\n* * * بدين ترتيب ، حرص پيامدهاى بسيار خطرناك و زيانبارى دارد ، انسان را از خدا دور مىكند ، شخصيّت او را در نظرها در هم مىشكند ، آرامش را از او مىگيرد ، او به خاطر حرص ، به گناهان بزرگ ديگرى آلوده مىشود ، روز به روز از سعادت دور تر مىگردد و همچون بنده‌اى اسير و ذليل و گرفتار مىشود و در يك كلمه دين و دنياى او تباه مىگردد .\r\n* * *\r\n\r\n\r\n","description":"","footnote":"\r\n( 1 ) غرر الحكم ، حديث 1550 ؛ تصنيف الغرر ، صفحهء 294 .\r\n( 2 ) غرر الحكم ، حديث 6628 .\r\n( 3 ) نهج البلاغه ، نامهء 53 .\r\n","page_name":" 96 ","page_number":96},
  {"content":"\r\n\r\n\r\n1 - تعريف حرص\r\nگر چه معنى و مفهوم « حرص » اجمالًا بر همه روشن است ، ولى توجّه به مفهوم دقيق آن نكته‌هاى تازه‌اى را به ما مىآموزد .\r\n« راغب » در « مفردات » حرص را به معنى شدّت تمايل به چيزى مىداند و مىگويد :\r\nاين واژه در اصل به معنى فشردن لباس به هنگام شستشو به وسيلهء كوبيدن چوب مخصوصى بر آن است !\r\nامير مؤمنان على عليه السلام تعبير بسيار جالبى در تعريف حرص دارد ، هنگامى كه از حضرتش پرسيدند : حرص چيست ؟ فرمود : « هُوَ طَلَبُ الْقَلِيلِ بِاضَاعَةِ الْكَثِيرِ ! ؛ حرص آن است كه انسان چيز كمى را جستجو كند در برابر چيز بسيارى را كه از دست مىدهد ! » « 1 »\r\nعلماى اخلاق ، حرص را از رذايل اخلاقى و متعلّق به قوّهء شهويّه مىدانند و در تعريف آن چنين مىگويند : « حرص صفتى است نفسانى كه انسان را به اندوختن بيش از احتياج خود وامىدارد و از شعب حبّ دنيا و از صفات مهلكه و از اخلاق گمراه كننده است ، حرص به بيابانى مىماند كه كرانه‌هاى آن ناپيداست و همچون سرزمين وحشتناك بى انتهاست كه هر قدر حريص در آن پيش مىرود به آخر آن نمىرسد .\r\n« حريص » به كسى مىماند كه مبتلا به بيمارى استسقاء شده است هرچه آب مىآشامد تشنگى او فرو نمىنشيند .\r\n« حريص » هيچ دليل منطقى را نمىپذيرد ، مثلًا اگر به او گفته شود كه هشتاد سال عمر كرده‌اى و چيزى از عمر تو باقى نمانده ، اين همه تلاش و وَلَع براى جمع آورى مال به خاطر چيست ؟ ! در عين اينكه پاسخى براى اين سؤال ندارد باز هم دست از كار خود نمىكشد ، بلكه به عكس ، گاهى انسان با افزايش سن و سال و نزديك شدن به آخر خط ، حريص‌تر مىشود ، چنان كه در حديث معروفى از پيامبر اكرم عليه السلام آمده است : « يُشِيبُ بْنُ آدَمَ وَ يَشُبُّ فِيهِ خَصْلَتَانِ : الْحِرْصُ وَ طُولُ الْامَلِ ! ؛ انسان پير مىشود امّا دو صفت در او جوان مىگردد : حرص و آرزوهاى طولانى ! » « 2 »\r\n\r\n\r\n","description":"","footnote":"\r\n( 1 ) - سفينة البحار ، مادّهء حرص .\r\n( 2 ) - بحار الانوار ، جلد 70 ، صفحهء 22 .\r\n","page_name":" 97 ","page_number":97},
  {"content":"\r\n\r\n\r\n2 - آثار شوم حرص در زندگى فردى و اجتماعى بشر\r\nدر آيات و رواياتى كه قبلًا به طور مشروح آمد ، آثار سوء حرص به خوبى تبيين شده بود و مطالعهء آنها ما را از هرگونه شرح و تفسير ديگر بى نياز مىسازد ، از جمله اينكه :\r\n1 - حرص انسان را به رنج و زحمت ابدى گرفتار مىسازد .\r\n2 - حريص هرگز سير نمىشود و به همين دليل اگر مالك تمام دنيا گردد باز فقير است .\r\n3 - حريص همچون فقيران زندگى مىكند و همچون فقيران مىميرد ، ولى همچون اغنيا در قيامت محاسبه مىشود .\r\n4 - حرص انسان را به هلاكت مىافكند ، زيرا شخص حريص به خاطر دلباختگى به دنيا خطراتى را كه در اطراف او وجود دارد نمىبيند و با عجله و شتاب به پيش مىتازد .\r\n5 - آدم حريص روز به روز خود را گرفتارتر مىكند و سرانجام راه نجات را بر خود مىبندد .\r\n6 - حرص آبروى انسان را مىريزد و ارزش او را در نظرها پايين مىآورد ، چرا كه شخص حريص براى رسيدن به مقصود خود حتّى ملاحظات اجتماعى را كنار مىگذارد و همچون اسيرى كه زنجير به گردن او افكنده باشند به اين سو و آن سو كشيده مىشود .\r\n7 - حرص ، انسان را آلوده به انواع گناهان : دروغ ، خيانت ، ظلم و غصب حقوق ديگران مىكند ، چرا كه اگر بخواهد حلال و حرام خدا را رعايت كند به مقصودش نمىرسد .\r\n8 - حرص ، انسان را از خدا دور مىسازد ، در نظر بندگان خدا كوچك مىكند ، آرامش را از او سلب مىنمايد و زندگى توأم با ناراحتى و شكنجه براى او به بار مىآورد .\r\n9 - حريص اموالى را مىاندوزد كه زحمت و مسؤوليّتش از آن اوست و سود و استفاده‌اش از آن ديگران .\r\n10 - حرص نتيجهء سوء ظنّ به خداست و محصولش تشديد اين سوء ظنّ مىباشد .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\n3 - غناى درون !\r\nاين نكته قابل توجّه است كه حريص غنا و بى نيازى را در برون مىجويد در حالى كه ريشهء غنا را بايد در درون جان پيدا كرد ، از يكى از دانشمندان سؤال شد حقيقت غنا و بى نيازى چيست ؟ در پاسخ گفت : اين است كه آرزوهايت كوتاه باشد و به آنچه خدا به تو داده است راضى شوى .\r\nدر حديث بسيار پر معنايى كه هم از رسول خدا صلى الله عليه و آله نقل شده و هم از امير مؤمنان على عليه السلام مىخوانيم : « خَيْرُ الْغِنىَ غِنَى النَّفْسِ ؛ بهترين بى نيازى ، بى نيازى روح انسان است » . « 1 »\r\nدر تعبير ديگرى از رسول خدا صلى الله عليه و آله مىخوانيم : « الْغِنَى فِى الْقَلْبِ ، وَ الْفَقْرُ فِى الْقَلْبِ ؛ غنا و بى نيازى در درون جان انسان است ، فقر و نياز نيز در درون جان اوست » . « 2 »\r\nآرى اگر روح به خاطر حرص گرسنه باشد ، تمام دنيا را به انسان بدهند باز فقير است و اگر روح بى نياز و سيراب گردد ، تمام جهان را از او بگيرند بىنياز است .\r\n* * * \r\n4 - حرص مذموم و ممدوح\r\nواژهء « حرص » معمولًا بار منفى دارد و هرگاه اطلاق مىشود از آن حرص بر مال ، ثروت ، مقام و ساير شهوات مادّى به ذهن مىرسد ، اين به خاطر آن است كه غالباً اين واژه در اين گونه موارد به كار مىرود كه عموماً مذموم و نكوهيده است .\r\nولى گاه اين واژه در مواردى به كار مىرود كه شايستهء ستايش است ، نه تنها جزء اخلاق رذيله نيست بلكه فضيلتى محسوب مىشود و آن در جايى است كه اين صفت در مورد علاقهء شديد به كارهاى خير به كار رود .\r\nقرآن مجيد يكى از فضايل پيامبر اسلام صلى الله عليه و آله را « حرص بر هدايت مردم و نجات آنها از\r\n\r\n\r\n","description":"","footnote":"\r\n( 1 ) - امالى صدوق ، صفحهء 394 ؛ غرر الحكم ، حديث 4949 .\r\n( 2 ) - بحار الانوار ، جلد 69 ، صفحهء 68 .\r\n","page_name":" 99 ","page_number":99},
  {"content":"\r\n\r\nگمراهى » مىشمرد ، مىفرمايد : « لَقَدْ جَائَكُمْ رَسُولٌ مِنْ انْفُسِكُمْ عَزِيزٌ عَلَيْهِ مَا عَنِتُّمْ حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ ؛ به يقين رسولى از خود شما به سويتان آمد كه رنجهاى شما بر او سخت است و اصرار بر هدايت شما دارد و نسبت به مؤمنان رئوف و مهربان است » . « 1 »\r\nدر جاى ديگر مىفرمايد : « انْ تَحْرِصْ عَلَى هُدَاهُمْ فَانَّ اللَّهَ لَايَهْدي مَنْ يُضِلُّ وَ مَا لَهُمْ مِنْ نَاصِرِينَ ؛ هر قدر بر هدايت آنها حريص باشى ( سودى ندارد چرا كه ) خداوند كسى را ( كه به خاطر اعمال و صفات زشتش ) گمراه ساخته ، هدايت نمىكند و آنها ياورانى نخواهند داشت » . « 2 »\r\nشبيه اين معنى در آيات ديگرى از قرآن مجيد نيز آمده است . « 3 »\r\nالبتّه در قرآن مجيد اين واژه در مصاديق منفى آن نيز به كار رفته است .\r\nدر روايات اسلامى نيز واژهء « حرص » در موارد زيادى در جايى به كار رفته است كه بار مثبت دارد .\r\nامير مؤمنان على عليه السلام در خطبهء معروف همّام ضمن بيان صفات پرهيزكاران مىفرمايد :\r\n« فَمِنْ عَلَامَةِ احَدِهِمْ انَّكَ تَرى لَهُ قُوَّةً فِى دِينٍ وَ حِرْصاً فِى عِلْمٍ ؛ از نشانه‌هاى آنان ( پرهيزكاران ) قدرت در دين . . . و حرص در كسب دانش است . » « 4 »\r\nدر روايات متعدّدى از نشانه‌هاى انسان با ايمان ، حرص در فقه يا حرص در جهاد ، يا حرص در تقوا ذكر شده است . « 5 »\r\nاين سخن را با حديثى از امام باقر عليه السلام پايان مىدهيم : « لَا حِرْصَ كَالْمُنَافِسَةِ فِى الدَّرَجَاتِ ! ؛ حرصى برتر از رقابت با يكديگر در وصول به درجات ( بالا در نزد خدا ) نيست ! » « 6 »\r\nبنابراين حرص مفهوم گسترده‌اى دارد كه به معنى شدّت علاقه به چيزى و تلاش فوق العاده براى وصول به آن است كه اگر در طريق خير و سعادت باشد ممدوح و هرگاه در طريق دنياپرستى باشد مذموم است ، ولى غالباً اين واژه بار منفى دارد .\r\n* * *\r\n\r\n\r\n","description":"","footnote":"\r\n( 1 ) - توبه ، 128 .\r\n( 2 ) - نحل ، 37 .\r\n( 3 ) - يوسف ، 103 ؛ نساء ، 129 .\r\n( 4 ) - نهج البلاغه ، خطبهء 193 .\r\n( 5 ) - بحار الانوار ، جلد 64 ، صفحهء 271 ، حديث 3 و صفحهء 294 ، حديث 18 .\r\n( 6 ) - ميزان الحكمه ، جلد 1 ، صفحهء 589 ، حديث 3646 .\r\n","page_name":" 100 ","page_number":100},
  {"content":"\r\n\r\n\r\n5 - طرق درمان « حرص »\r\nمىدانيم هميشه براى درمان اساسى يك بيمارى جسمانى ، بايد به سراغ عوامل و ريشه‌هاى آن برويم ، چرا كه بدون ريشه‌كن شدن آن عوامل ، نتايج همچنان باقى و برقرار است و اگر به طور موقّت با داروهاى مسكّن آثار آن را بپوشانيم باز بعد از مدّتى خود را نشان مىدهد .\r\nبيماريهاى اخلاقى نيز به يقين همين گونه است حتماً بايد ريشه‌يابى شود ، سپس ريشه‌ها را بخشكانيم .\r\nهمان گونه كه قبلًا اشاره شد ( و در احاديث اسلامى نيز آمده بود ) يكى از ريشه‌هاى حرص ، سوء ظنّ به خدا و عدم توكّل بر اوست كه بازگشت به تزلزل پايه‌هاى توحيد افعالى مىكند .\r\nكسى كه خدا را قادر و رازق مىداند و كليد همهء نيكىها را به مضمون ( بِيَدِكَ الْخَيْرُ انَّكَ عَلَى كُلِّ شَىْءٍ قَدِيرٌ « 1 » ) در دست او مىبيند ، حرص در جمع مال و مواهب ديگر مادّى نخواهد داشت .\r\nكسى كه ايمان كامل به وعده‌هاى الهى دارد و پيام « مَا عِنْدَكُمْ يَنْفَدُ وَ مَا عِنْدَ اللَّهِ بَاقٍ . . . ؛ « 2 » آنچه نزد شماست فانى مىشود امّا آنچه نزد خداست باقى مىماند » را به گوش جان شنيده و پذيرفته است ، به جاى حرص در جمع‌آورى مال ، حرص در انفاق فى سبيل اللَّه دارد .\r\nهنگامى كه پايه‌هاى ايمان ، به ويژه توحيد افعالى در وجود انسان متزلزل گردد صفات رذيلهء بى شمارى به سراغ انسان مىآيد كه يكى از خطرناك‌ترين آنها حرص است ، پس با تقويت پايه‌هاى ايمان بايد به مقابله با آن برخاست .\r\nيكى ديگر از ريشه‌هاى حرص ، جهل و بى خبرى نسبت به پى آمدهاى آن مىباشد .\r\nاگر انسان بداند حرص ، آرامش او را در تمام زندگى بر هم مىزند ، حرص مايهء رنج و تعب دايمى اوست ، حرص شخصيّت او را در هم مىكوبد و در انظار خوار و خفيف\r\n\r\n\r\n","description":"","footnote":"\r\n( 1 ) - آل عمران ، 26 .\r\n( 2 ) - نحل ، 96 .\r\n","page_name":" 101 ","page_number":101},
  {"content":"\r\n\r\nمىسازد ، حرص سبب مىشود كه در عين غنا همچون فقيران زندگى مىكند ، او زحمت بكشد و اموالش را براى ديگران ذخيره كند ، در قيامت حساب آنها را بايد پس دهد ، ولى در دنيا ديگران لذّت آن را ببرند .\r\nآرى اگر حريص در اين پيامدها بينديشد قطعاً در روح او اثر مىگذارد .\r\nمرحوم فيض كاشانى در « المحجّةُ البيضاء » مىگويد : داروى بيمارى حرص سه ركن دارد « صبر » و « علم » و « عمل » كه مجموع آن پنج چيز مىشود .\r\nنخست اقتصاد و ميانه‌روى در هزينه‌هاى زندگى ، زيرا كسى كه هزينه‌هايش افزون گردد ، زندگى آميخته با قناعت او را سير نمىكند ، بنابراين رعايت اعتدال و ميانه‌روى در صرف اموال دشمن حرص است .\r\nدر حديثى از پيامبر اكرم صلى الله عليه و آله مىخوانيم : « مَنِ اقْتَصَدَ اغْنَاهُ اللَّهُ ، وَ مَنْ بَذَّرَ افْقَرَهُ اللَّهُ ؛ كسى كه اعتدال در هزينه‌هاى زندگى را رعايت كند خدا او را بى نياز مىكند و كسى كه اسراف و تبذير كند فقيرش مىسازد » . « 1 »\r\nدوّم هنگامى كه مال به اندازهء كافى براى زيستن دارد ، نگران آينده نباشد چرا كه بسيارى از حريص‌ها به خاطر تأمين آينده حرص مىزنند ، آينده‌اى كه با تدبير در موقع خود قابل تأمين است ، اين همان است كه قرآن مىگويد : « الشَّيْطَانُ يَعِدُكُمُ الْفَقْرَ وَ يَأْمُرُكُمْ بِالْفَحْشَاءِ . . . ؛ شيطان شما را ( به هنگام انفاق ) وعدهء فقر و تهيدستى مىدهد و به فحشاء ( و زشتىها ) امر مىكند ! » « 2 »\r\nسوّم در فوايد قناعت و عزّت حاصل از آن و زيانهاى حرص و طمع و ذلّت ناشى از آنها بينديشد تا انگيزه‌اى براى قناعت و فاصله گرفتن از حرص او گردد ، پيغمبر اكرم صلى الله عليه و آله فرمود : « عِزُّ الْمُؤْمِنِ اسْتِغْنَاهُ عَنِ النَّاسِ ؛ عزّت مؤمن از بى نيازى او از مردم است » . « 3 »\r\nچهارم در تاريخ گذشتگان مخصوصاً گروهى از يهود حريص و دنياپرستان از اقوام ديگر بينديشد و حال آنها را با حال انبيا و اولياء اللَّه مقايسه كند و عقل خود را در اين\r\n\r\n\r\n","description":"","footnote":"\r\n( 1 ) - ميزان الحكمه ، جلد 3 ، صفحهء 2557 .\r\n( 2 ) - بقره ، 268 .\r\n( 3 ) - شرح فارسى غرر الحكم ، جلد 5 ، صفحهء 338 .\r\n","page_name":" 102 ","page_number":102},
  {"content":"\r\n\r\nميان به داورى طلبد كه آيا به آن گروه بپيوندد يا به اين گروه ؟ آنهايى كه با افتخار زيستند و با افتخار از جهان چشم پوشيدند و به جوار رحمت حق با روحى پاك و اعمالى صالح شتافتند ، يا كسانى كه بدنام زيستند و بدنام از دنيا رفتند و با كوهى از گناه به سوى سرنوشت شومشان در قيامت شتافتند ؟ !\r\nپنجم در خطرات مال و ثروت بى حساب بينديشد و آفات دنيا و آخرت اين كار را در نظر بگيرد و نيز در آرامش و امنيّت حاصل از قناعت و عاقبت محمود آن فكر كند ، هميشه در امر دنيا به زيردستان خود نگاه كند ، نه به آنها كه بالادست او هستند ، چرا كه شيطان دائماً او را تحريك مىكند كه به افراد بالاتر نگاه كند و به او مىگويد تو چه چيز از آنها كم دارى ؟ چرا تلاش نمىكنى ؟ ببين آنها چگونه غرق ناز و نعمتند و از لذايذ دنيا بهره مىگيرند ؟ ! تو از خوف خدا بر خود تنگ گرفته‌اى و دائماً حلال و حرام مىكنى ، مگر آنها خوف از خدا ندارند يا تو از آنها ديندارترى ؟ !\r\nابو ذر مىگويد : « اوْصَانِى خَلِيلِى صلى الله عليه و آله انْ انْظُرَ الَى مَنْ هُوَ دُونِى ، لَاالَى مَنْ هُوَ فَوْقِى ؛ يار با وفاى من ( رسول خدا صلى الله عليه و آله ) به من سفارش كرد ( در امر دنيا ) هميشه به زيردستان بنگرم نه به بالادستان ! » « 1 »\r\n* * * \r\n6 - رفع يك اشتباه\r\nدر اينجا ممكن است بعضى تصوّر كنند اسلام با توجّه به روايات و آيات بالا چندان تمايلى به پيشرفت زندگى مادّى مردم ندارد و از اصول تمدّن مادّى و ترقّى صنايع ناخشنود است ؛ زيرا پيروان خود را دعوت به بيگانگى از دنيا مىكند ! در حالى كه اين يك اشتباه بزرگ است ، اسلام با حرص و دنياپرستى و فدا كردن همهء ارزشها در برابر مال و ثروت و مقام و شهوت مبارزه مىكند ، نه از به كارگيرى مواهب دنيا در مسير عزّت و آزادگى و ارزشهاى معنوى .\r\n\r\n\r\n","description":"","footnote":"\r\n( 1 ) - اقتباس از المحجّة البيضاء ، جلد 6 ، صفحهء 58 تا 54 ( با تلخيص ) .\r\n","page_name":" 103 ","page_number":103},
  {"content":"\r\n\r\nتوضيح اينكه : مواهب مادّى در حدّ ذات خود ابزارى هستند براى وصول به مقاصد ديگر ، هرگاه از آنها براى فراهم آوردن زمينه‌هاى رشد معنوى و تعالى انسانى استفاده شود مطلوبند و اگر از آنها در راه خودكامگى و هوسرانى استفاده شود و يا اين مواهب به صورت هدف نهايى در آيد و انسان را از اهداف اصلى آفرينشش بيگانه سازد قطعاً نامطلوب است .\r\nاين درست به ابزار و وسايل صنعتى جديد مىماند كه قابل بهره‌گيرى دوگانه است ، هواپيماها مىتوانند وسيله‌اى براى نقل و انتقال سريع و آسان انسانها در طريق كسب دانش و تأمين روزى حلال و گسترش عدالت و كمك به نيازمندان و عمران و آبادى باشند ، همان گونه كه مىتوانند وسيله‌اى براى فروريختن بمب‌هاى ويرانگر ، يا به صورت ابزار كشتار جمعى در آيند كه نه بر انسان رحم كند نه بر حيوان و گياه !\r\nبنابراين نبايد نكوهش از حرص و دنياپرستى ، بهانه‌اى براى رها كردن فعاليّت‌هاى مثبت اقتصادى و رشد و شكوفايى صنعت و مانند آن شود و افراد تنبل و بيكاره خود را زير پوشش كناره‌گيرى از حرص و دنياپرستى قرار دهند و آن را توجيهى براى كاستىهاى خود بدانند .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n5\r\n\r\nحبّ دنيا\r\n\r\nاشاره\r\nيكى از ريشه‌هاى « حرص » كه به عواقب دردناك آن در بحث گذشته اشاره شد ، دلباختگى و دلدادگى در برابر زرق و برق دنياست .\r\nهنگامى كه آتش سوزان اين عشق در درون جان انسان زبانه مىكشد او را به سوى حرص و ولع نسبت به مواهب دنياى مادّى مىكشاند ، مانند : ساير عشّاق بىقرار كه فارغ از هرگونه فكر منطقى پيوسته دست و پا مىزنند و روز به روز خود را در اين لجنزار آلوده‌تر مىسازند .\r\nبه همين دليل قرآن مجيد براى خشكانيدن ريشهء حرص و ولع به سراغ حبّ دنياى افراطى و يا به تعبير ديگر « دنياپرستى » مىرود و با تعبيرات گوناگون قدر و قيمت مواهب دنيا را در نظرها مىشكند تا عاشقان بىقرار دنيا به خود آيند و حريصانه به دنبال آن نشتابند و همهء ارزشها را به خاطر وصول به آن زير پا نگذارند .\r\nبا اين اشاره به قرآن مجيد بازمىگرديم و تعبيرات دقيق و حساب شدهء قرآن را در اين زمينه بررسى مىكنيم .\r\n* * *\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n1 - قرآن در موارد متعدّدى زندگى دنيا را نوعى بازيچهء كودكانه و لهو و سرگرمى مىشمرد ، مىفرمايد :\r\n« وَ مَا الْحَيَاةُ الدُّنْيَا الّا لَعِبٌ وَ لَهْوٌ . . . ؛ زندگى دنيا چيزى جز بازى و سرگرمى نيست . » « 1 »\r\nدر جاى ديگر مىفرمايد : « اعْلَمُوا انَّمَا الْحَيَاةُ الدُّنْيَا لَعِبٌ وَ لَهْوٌ وَ زِينَةٌ وَ تَفَاخُرٌ بَيْنَكُمْ وَ تَكَاثُرٌ فِى الْامْوَالِ وَ الْاوْلَادِ . . . ؛ بدانيد زندگى دنيا فقط بازى و سرگرمى و تجمّل پرستى و فخرفروشى در ميان شما و افزون‌طلبى در اموال و فرزندان است . » « 2 »\r\nدر حقيقت دنياپرستان را به كودكانى تشبيه مىكند كه از همه چيز غافل و بىخبرند و تنها به سرگرمى و بازى مشغولند و حتّى خطراتى را كه در يك قدمى آنها وجود دارد نمىبينند !\r\nبعضى از مفسّران زندگى انسان را به پنج دوران ( از كودكى تا چهل سالگى ) تقسيم كرده‌اند و براى هر دورانى مدّت هشت سال قائلند و مىگويند : هشت سال به بازى مشغول است ، هشت سال به لهو و سرگرمىها ، هشت سال در بحبوحهء جوانى به سراغ زينت و زيبايى مىرود ، هشت سال به تفاخر و فخرفروشى مىپردازد و بالاخره در هشت سال آخر به دنبال تكاثر و افزون‌طلبى در اموال و نيروها مىرود و در اينجا شخصيّت انسان تثبيت مىشود و اين حالت تا آخر عمر ممكن است باقى بماند و در نتيجه مجالى براى دنياپرستان جهت انديشيدن به حيات معنوى در ارزشهاى جاودانى باقى نماند .\r\n* * * 2 - در آيات ديگرى زندگى دنيا سرمايهء « فريب و غرور » شمرده شده است ، مىفرمايد :\r\n« . . . وَ مَا الْحَيَاةُ الدُّنْيَا الّا مَتَاعُ الْغُرُورِ ؛ زندگى دنيا چيزى جز سرمايهء فريب نيست ! » « 3 »\r\nدر جاى ديگر مىفرمايد : « . . . فَلَاتَغُرَّنَكُمُ الْحَيَاةُ الدُّنْيَا وَ لَايَغُرَّنَّكُمْ بِاللَّهِ الْغَرُورُ ؛ پس\r\n\r\n\r\n","description":"","footnote":"\r\n( 1 ) - انعام ، 32 .\r\n( 2 ) - حديد ، 20 .\r\n( 3 ) - آل عمران ، 185 .\r\n","page_name":" 106 ","page_number":106},
  {"content":"\r\n\r\nمبادا زندگى دنيا شما را بفريبد و مبادا ( شيطان ) فريبكار شما را به ( كرم ) خدا مغرور سازد و فريب دهد ! » « 1 »\r\nاين تعبيرات نشان مىدهد كه زرق و برق دنياى فريبنده يكى از موانع مهم بر سر راه تكامل معنوى انسان است كه تا اين مانع را پشت سر ننهد راه به جايى نمىبرد .\r\nزندگى دنيا همچون سرابى است كه تشنه‌كامان را در بيابان سوزان تعلّقات مادّى به سوى خود فرامىخواند ، امّا هنگامى كه نزد آن مىآيند چيزى كه عطش را فرونشاند پيدا نيست ، بلكه دويدن در اين بيابان سوزان آنها را تشنه‌تر مىكند ، باز سراب را در فاصلهء ديگرى جلو خود مىبينند و به گمان اينكه آنجا آب است به سوى آن مىشتابند و باز هم تشنه‌تر و تشنه‌تر مىشوند تا هلاك گردند .\r\nبسيارند كسانى كه سالها به سوى دنيا دويده‌اند ، هنگامى كه به آن رسيده‌اند صريحاً اعلام مىكنند نه تنها گمشدهء خود را ( يعنى آرامش و آسايش ) پيدا نكرده‌اند ، بلكه « شهد » آن را با « شرنگ » و « گل » آن را با « خار » همراه ديده‌اند ، غالباً به جاى آرامش ، نگرانىها و اضطراب‌هاى آنها براى حفظ آنچه دارند چندين برابر شده است !\r\n* * * 3 - گروه ديگرى از آيات از اين حقيقت پرده برمىدارد كه مجذوب شدن به زرق و برق دنيا انسان را از آخرت غافل مىكند ؛ يعنى شغل شاغل و همّ واحد آنها مىشود و تمام توجّه آنان را به سوى خود جلب مىكند .\r\nمىفرمايد : « يَعْلَمُونَ ظَاهِراً مِنَ الْحَيَاةِ الدُّنْيَا وَ هُمْ عَنِ الْآخِرَةِ هُمُ غَافِلُونَ ؛ آنها تنها ظاهرى از زندگى دنيا را مىدانند و از آخرت غافلند ! » « 2 »\r\nآنها حتّى زندگى دنيا را نشناخته‌اند و به جاى اينكه آن را مزرعهء آخرت و قنطره و گذرگاهى براى نيل به مقامات معنوى و ميدانى براى ورزيدگى و تمرين جهت به دست آوردن فضايل اخلاقى بشناسند آن را به عنوان هدف نهايى و مطلوب حقيقى و معبود واقعى خود شناخته‌اند و طبيعى است كه چنين افرادى از آخرت غافل مىشوند .\r\n\r\n\r\n","description":"","footnote":"\r\n( 1 ) - لقمان ، 33 .\r\n( 2 ) - روم ، 7 .\r\n","page_name":" 107 ","page_number":107},
  {"content":"\r\n\r\nدر جاى ديگر مىفرمايد : « ارَضِيتُمْ بِالْحَيَاةِ الدُّنْيَا مِنَ الْآخِرَةِ ؛ آيا به زندگى دنيا به جاى آخرت راضى شده‌ايد ؟ ! » سپس مىافزايد : « فَمَا مَتَاعُ الْحَيَاةِ الدُّنْيَا فِى الْآخِرَةِ الّا قَلِيلٌ ؛ با اينكه متاع زندگى دنيا در برابر آخرت چيز اندكى بيش نيست » . « 1 »\r\nآرى افراد كم ظرفيّت و هوسباز ، چنان دنياى كوچك و ناپايدار در نظرشان بزرگ جلوه مىكند كه حيات جاويدان و ابدى را كه مملوّ از مواهب الهى است به فراموشى مىسپارند .\r\n* * * 4 - در بخش ديگرى از آيات ، دنيا به عنوان « عَرَض » ( بر وزن غَرَض ) به معنى موجود بى ثبات و زوال پذير تعبير شده است ، از جمله مىفرمايد : « . . . تَبْتَغُونَ عَرَضَ الْحَيَاةِ الدُّنْيَا فَعِنْدَ اللَّهِ مَغَانِمُ كَثِيرَةٌ . . . ؛ شما سرمايهء زوال‌پذير دنيا را طلب مىكنيد در حالى كه نزد خداوند غنيمت‌هاى فراوانى براى شما ( در سراى آخرت ) است » . « 2 »\r\nدر جاى ديگر خطاب به اصحاب پيامبر اسلام صلى الله عليه و آله مىفرمايد : « شما متاع ناپايدار دنيا را مىخواهيد ولى خداوند سراى ديگر را براى شما مىخواهد » ، ( . . . يُرِيدُونَ عَرَضَ الدُّنْيَا وَ اللَّهُ يُرِيدُ الْآخِرَةَ . . . ) « 3 »\r\nدر آيات ديگرى نيز همين گونه تعبير ديده مىشود كه نشان مىدهد گروهى از مسلمانان يا غير مسلمين به خاطر حرص در جمع آورى متاع زوال‌پذير و ناپايدار دنيا از پرداختن به مواهب پايدار الهى در سراى ديگر و ارزشهاى والاى انسانى و مقام قرب به خدا باز مىمانند . آرى نعمت حقيقى زوال ناپذير نزد اوست و باقى همه « عرض » و « عارضى » و زوال پذير است .\r\nاين تعبير هشدارى است به همهء دنياپرستان كه مراقب باشند سرمايه‌هاى عظيم انسانى خود را فداى امور زوال‌پذير نكنند .\r\n* * *\r\n\r\n\r\n","description":"","footnote":"\r\n( 1 ) - توبه ، 38 .\r\n( 2 ) - نساء ، 94 .\r\n( 3 ) - انفال ، 67 .\r\n","page_name":" 108 ","page_number":108},
  {"content":"\r\n\r\n5 - در بخش ديگرى از آيات ، از مواهب مادّى دنيا تعبير به زِينَةُ الْحَيَاةِ الدُّنْيَا شده است « 1 » .\r\nتعبيراتى مشابه آن در آيات ديگر نيز آمده است ، مانند : « مَنْ كَانَ يُرِيدُ الْحَيَاةَ الدُّنْيَا وَ زِينَتَهَا نُوَفِّ الَيْهِمْ اعْمَالَهُمْ فِيها وَ هُمْ فِيهَا لَايُبْخَسُونَ ؛ كسانى كه زندگى دنيا و زينت آن را بخواهند ، ( نتيجهء ) اعمالشان را در همين دنيا به طور كامل به آنها مىدهيم و چيزى از آنها كم و كاست نخواهد شد ( ولى در آخرت بهره‌اى نخواهند داشت ) » . « 2 »\r\nدر جاى ديگر خطاب به زنان پيامبر صلى الله عليه و آله مىفرمايد : « يَا ايُّهَا النَّبِىُّ قُلْ لِازْوَاجِكَ انْ كُنْتُنَّ تُرِدْنَ الْحَيَاةَ الدُّنْيَا وَ زِينَتَهَا فَتَعَالَيْنَ امَتِّعْكُنَّ وَ اسَرِّحْكُنَّ سَرَاحاً جَمِيلًا ؛ اى پيامبر ! به همسرانت بگو : اگر شما زندگى دنيا و زرق و برق آن را مىخواهيد بياييد با هديه‌اى شما را بهره‌مند سازم و به طرز نيكويى رها سازم ! ( تا بتوانيد به مقصد خود برسيد ) » . « 3 »\r\nاين تعبيرات به خوبى نشان مىدهد كه اين زرق و برق‌ها تنها زيور و زينتى است براى حيات دنياى مادّى . بديهى است هرگز در مورد امور حياتى و سرنوشت‌ساز تعبير به زينت نمىشود آن هم زينت « حيات دنيا » كه به معنى زندگى پست است .\r\nشايان توجّه اينكه : حتّى زينت بودن آن هم در آيات ديگر زير سؤال رفته است و تعبير به « زُيِّنَ » شده كه نشان مىدهد يك زينت مصنوعى و خيالى و پندارى است ، نه يك زينت واقعى و حقيقى .\r\nمثلًا در سورهء بقره آيهء 212 مىخوانيم : « زُيِّنَ لِلَّذِينَ كَفَرُوا الْحَيَاةُ الدُنْيَا . . . ؛ زندگى دنيا براى كافران زينت داده شده است » !\r\nو در سورهء آل عمران آيهء 14 مىفرمايد : « زُيِّنَ لِلنَّاسِ حُبُّ الشَّهَوَاتِ مِنَ النِّسَاءِ وَ الْبَنِينَ وَ الْقَنَاطِيرِ الْمُقَنْطَرَةِ مِنَ الذَّهَبِ وَ الْفِضَّةِ . . . ؛ محبّت امور مادّى از زنان و فرزندان و اموال هنگفت از طلا و نقره و . . . در نظر مردم زينت داده شده است » !\r\nاين تعبيرات و تعبيرات مشابه آن نشان مىدهد كه حتّى زينت بودن اين امور جنبهء\r\n\r\n\r\n","description":"","footnote":"\r\n( 1 ) - كهف ، 46 و 28 .\r\n( 2 ) - هود ، 15 .\r\n( 3 ) - احزاب ، 28 .\r\n","page_name":" 109 ","page_number":109},
  {"content":"\r\n\r\nپندارى و خيالى دارد و گرفتاران آنها در واقع گرفتار خيال و پندار خويشند .\r\nدر اينجا سؤال مهمّى مطرح است : چرا خداوند اين امور را در نظرها زينت داده ؟ ! به يقين براى آزمايش انسانها و تربيت و پرورش آنهاست ؛ زيرا هنگامى كه اين اشياى زينتى جالب و دلربا كه غالباً با گناه و حرام آلوده است به خاطر خدا رها مىكند ، نهال ايمان و تقوا در وجود آنها بارور مىشود و گرنه صرف نظر كردن از اشياى غير جالب افتخارى محسوب نمىشود .\r\nبه تعبير دقيق‌تر تمايلات افسار گسيختهء درونى و هوا و هوس‌هاى سركش ، امور مادّى و گناه آلود را در نظر انسان جلوه مىدهد ، بنابراين زينت بودنش از درون انسان مىجوشد و اگر به خدا نسبت داده شده است به خاطر آن است كه خداوند چنين اثرى را در آن تمايلات و هوس‌هاى سركش آفريده و اگر در بعضى از آيات به شيطان نسبت داده شده ، مانند « . . . وَ زُيِّنَ لَهُمُ الشَّيْطَانُ اعْمَالَهُم . . . ؛ شيطان اعمالشان را در نظرشان جلوه داد » « 1 » نيز به خاطر همين است كه اين تزيين از يك نظر كار خداست چرا كه اثر هر چيزى از اوست و از نظر ديگر كار هوس‌هاى درونى است و از ديدگاه سوم كار شيطان است ( دقّت كنيد ) .\r\n* * * به هر حال از مجموعهء آيات بالا به دست مىآيد كه حبّ دنيا هرگاه به صورت افراطى در آيد انسان را به بيگانگى از خدا مىكشاند .\r\n\r\nدنياپرستى در احاديث اسلامى\r\nنكوهش از دنياپرستى در روايات اسلامى مخصوصاً در سخنان پيامبر اكرم صلى الله عليه و آله و خطبه‌هاى نهج البلاغه به صورت بسيار وسيعى ديده مىشود ، از جمله :\r\n1 - در حديثى از رسول خدا صلى الله عليه و آله در پاسخ اين سؤال كه چرا « دنيا » ، « دنيا » ناميده شده ؟ ( توجّه داشته باشيد كه دنيا از مادّهء دَنى به معنى پايين و پست است ) فرمود : لِانَّ\r\n\r\n\r\n","description":"","footnote":"\r\n( 1 ) - نمل ، 24 .\r\n","page_name":" 110 ","page_number":110},
  {"content":"\r\n\r\nالدُّنْيَا دَنِيَّةٌ خُلِقَتْ مِنْ دُونِ الْآخِرَةِ . . . ؛ به خاطر اين است كه دنيا پست است و پيش از آخرت آفريده شده » . « 1 »\r\n2 - در حديث ديگرى از همان حضرت نقل شده كه فرمود : « اكْبَرُ الْكَبَائِرِ حُبُّ الدُّنْيَا ؛ بزرگترين گناهان ، دنياپرستى است » ! « 2 »\r\n3 - همين معنى از امير مؤمنان على عليه السلام نيز آمده است كه فرمود : « حُبُّ الدُّنْيَا رَأْسُ الْفِتَنِ وَ اصْلُ الِمحَنِ ؛ دنياپرستى سرآغاز فتنه‌ها و ريشهء همهء محنتها و رنج‌هاست » ! « 3 »\r\n4 - در حديث ديگرى از همان امام عليه السلام مىخوانيم : « انَّ الدُّنْيَا لَمُفْسِدَةُ الدِّينِ وَ مُسْلِبَةُ الْيَقِينِ ؛ دنياپرستى دين انسان را بر باد مىدهد و ايمان و يقين او را مىگيرد » . « 4 »\r\n5 - در حديث ديگرى از امام صادق عليه السلام آمده است كه فرمود : « انَّ اوَّلَ مَا عُصِىَ اللَّهُ بِهِ سِتٌّ : حُبُّ الدُّنْيَا وَ حُبُّ الرِّئَاسَةِ وَ حُبُّ الطَّعَامِ وَ حُبُّ النِّسَاءِ وَ حُبُّ النَّوْمِ وَ حُبُّ الرَّاحَةِ ؛ نخستين چيزى كه با آن عصيان و نافرمانى خدا شد شش چيز بود : دنياپرستى ، حبّ رياست ، علاقه به غذا ( شكم‌پرستى ) ، محبّت ( افراطى ) زنان ، پرخوابى و علاقه به راحتى و تن‌پرورى » . « 5 »\r\nغالب اين امور ششگانه يا تمام آنها در داستان عصيان و سركشى شيطان و ترك اولاى آدم و گناه قابيل ديده مىشود لذا به عنوان اولين‌ها ذكر شده است .\r\n6 - در حديث ديگرى مىخوانيم كه از امام علىّ بن الحسين عليه السلام پرسيدند : « اىُّ الْاعْمَالِ افْضَلُ عِنْدَ اللَّهِ عَزَّ وَ جَلَّ ؛ كدام عمل در نزد خداوند متعال افضل است » فرمود : « مَا مِنْ عَمَلٍ بَعْدَ مَعْرِفَةِ اللَّهِ جَلَّ وَ عَزَّ وَ مَعْرِفَةِ رَسُولِهِ افْضَلُ مِنْ بُغْضِ الدُّنْيَا وَ انَّ لِذَلِكَ لَشُعَباً كَثِيرَةً وَ لِلْمَعَاصِى شُعَباً ؛ هيچ عملى بعد از شناخت پروردگار متعال و شناخت پيامبر او صلى الله عليه و آله برتر از دشمنى با دنيا ( و ترك دنياپرستى ) نيست و اين شاخه‌هاى فراوانى دارد و همان گونه كه گناهان ديگر شاخه‌هاى بسيار دارد » .\r\nسپس امام عليه السلام به سركشى و عصيان شيطان كه از « تكبّر » سرچشمه گرفت و « حرص » كه سبب گناه و ترك اولاى آدم و حوّا شد ، و « حسد » كه سرچشمهء عصيان قابيل گشت تا\r\n\r\n\r\n","description":"","footnote":"\r\n( 1 ) - بحار الانوار ، جلد 54 ، صفحهء 356 .\r\n( 2 ) - كنز العمّال ، جلد 3 ، صفحهء 184 ، حديث 6074 .\r\n( 3 ) - غرر الحكم ، حديث 4870 .\r\n( 4 ) - غرر الحكم ، حديث 3518 .\r\n( 5 ) - بحار الانوار ، جلد 70 ، صفحهء 60 .\r\n","page_name":" 111 ","page_number":111},
  {"content":"\r\n\r\nآنجا كه دست خود را به خون برادرش آلوده ساخت اشاره فرموده ، مىافزايد : « فَتَشَعَّبَ مِنْ ذَلِكَ حُبُّ النِّسَاءِ وَ حُبُّ الدُّنْيَا وَ حُبُّ الرِّئَاسَةِ وَ حُبُّ الرَّاحَةِ وَ حُبُّ الْكَلَامِ وَ حُبُّ العُلُوِّ وَ الثَّرْوَةِ ، فَصِرْنَ سَبْعُ خِصَالٍ ، فَاجْتَمَعْنَ كُلُّهُنَّ في « حُبِّ الدُّنْيَا » ! فَقَالَ الْانْبِيَاءُ وَ الْعُلَمَاءُ بَعْدَ مَعْرِفَةِ ذَلِكَ ، حُبُّ الدُّنْيَا رَأْسُ كُلِّ خَطِيئَةٍ ؛ از اينجا شاخه‌هاى علاقهء به زن ، و محبّت دنيا و محبّت به رياست و علاقه به راحتى و تن‌پرورى و محبّت سخن گفتن ( پرگويى ) و محبّت برترىجويى و مال و ثروت پيدا شد ، و اين هفت صفت همه در « حبّ دنيا » خلاصه مىشود و اينجاست كه پيامبران و علما بعد از آگاهى بر اين موضوع گفتند : محبّت دنيا سرچشمهء همهء گناهان است » !\r\nسپس براى اينكه تفاوت ميان دنياى ممدوح و مذموم را روشن سازد امام در پايان مىفرمايد : « وَ الدُّنْيَا دُنْيَائَان : دُنْيَا بَلَاغٍ وَ دُنْيَا مَلْعُونَة ؛ و دنيا دو گونه است : دنيايى كه به حدّ كفاف است ( و انسان را به آخرت و معنويّت ) مىرساند و دنياى نفرين شده ( كه انسان را از خدا دور مىكند ) » ! « 1 »\r\n7 - در حديث ديگرى از امام علىّ بن ابي طالب عليه السلام مىخوانيم ، فرمود : « ارْفُضِ الدُّنْيَا فَانَّ حُبَّ الدُّنْيَا يُعْمِى وَ يُصِمُّ وَ يُبْكِمُ وَ يُذِلُّ الرِّقَابَ ؛ دنياپرستى را ترك كن چرا كه حبّ دنيا چشم را كور و گوش را كر و زبان را لال مىكند و گردنها را به ذلّت مىكشاند » ! « 2 »\r\nطبيعى است كه وقتى عشق به چيزى در وجود انسان چيره مىشود ، او را از روشن‌ترين واقعيّت‌ها غافل مىكند ، چشم دارد امّا گويى نابيناست ، گوش دارد امّا گويى ناشنواست ، زبان دارد ولى جز به آنچه به آن دل بسته است گردش نمىكند و براى رسيدن به اين محبوب خود يعنى دنيا تن به هر ذلّتى مىدهد .\r\n8 - باز در حديثى كه در مورد آثار منفى دنياپرستى از امير مؤمنان على عليه السلام نقل شده و در واقع فلسفهء اين حكم الهى در آن تبيين گرديده ، مىخوانيم : « حُبُّ الدُّنْيَا يُفْسِدُ الْعَقْلَ ، وَ يُصِمُّ الْقَلْبَ عَنْ سُمَاعِ الْحِكْمَةِ وَ يُوجِبُ الِيمَ الْعِقَابِ ؛ دنياپرستى خرد را فاسد مىكند و\r\n\r\n\r\n","description":"","footnote":"\r\n( 1 ) - اصول كافى ، جلد 2 ، صفحهء 130 ، باب « حبّ الدنيا » ، حديث 11 .\r\n( 2 ) - اصول كافى ، جلد 2 ، صفحهء 136 .\r\n","page_name":" 112 ","page_number":112},
  {"content":"\r\n\r\nگوش قلب را از شنيدن سخنان حكمت آميز ناشنوا مىسازد و سبب عذاب دردناك ( در دنيا و آخرت ) مىشود » . « 1 »\r\n9 - در حديث ديگرى در بيان آثار زيانبار دنياپرستى از پيامبر اكرم صلى الله عليه و آله چنين آمده است : « انَّ الدُّنْيَا مُشْغِلَةٌ لِلْقُلُوبِ وَ الْابْدَانِ ؛ دنياپرستى هم فكر انسان را به خود مشغول مىدارد و هم بدنها را ( نه آرامش فكر مىگذارد و نه آسودگى جسم ) » ! « 2 »\r\n10 - اين سخن را با حديث پرمعنى ديگرى از رسول خدا صلى الله عليه و آله پايان مىدهيم ، فرمود :\r\n« انَّهُ مَا سَكَنَ حُبُّ الدُّنْيَا قَلْبَ عَبْدٍ الّا الْتَاطَ بِثَلَاثٍ : شُغْلٍ لَايَنْفَدُ عَنَاوَئُهُ ، وَ فَقْرٌ لَايُدْرَكُ غِنَاهُ ، وَ امَلٍ لَايَنَالُ مُنْتَهَاهُ ؛ دنياپرستى در هيچ دلى ساكن نمىشود مگر اينكه او را به سه چيز آلوده مىكند ، گرفتارى مستمرّى را كه هرگز خستگى آن پايان نمىگيرد و احساس فقر و بينوايى كه هرگز به غنا نمىرسد و آرزوى درازى كه هيچگاه پايان نمىگيرد » ! « 3 »\r\n* * * \r\nدنياى مطلوب و دنياى مذموم\r\nبارها گفته‌ايم حبّ دنيا در اين بحث‌ها چيزى مساوى دنياپرستى است نه بهره‌گيرى معقول از مواهب مادّى در طريق وصول به معنويّت كه اگر چنين باشد حبّ دنيا نيست ، بلكه حبّ آخرت است و به تعبير ديگر بسيارى از برنامه‌هاى معنوى بدون امكانات مادّى ميسّر نيست و در واقع امكانات مادّى از قبيل مقدّمه واجب است كه انسان اگر آن را به نيّت مقدّمهء واجب بجا آورد نه تنها عيبى ندارد بلكه مشمول ثواب الهى نيز مىشود .\r\nبه همين دليل در آيات فراوانى از قرآن مجيد تعبيرات مثبتى دربارهء مواهب دنيا ديده مىشود :\r\n1 - از جمله در آيهء وصيّت ، از مال دنيا تعبير به « خير » ( خير مطلق ) شده است ، مىفرمايد : « كُتِبَ عَلَيْكُمْ اذَا حَضَرَ احَدَكُمُ الْمَوْتُ إنْ تَرَكَ خَيْراً الْوَصِيَّةُ لِلْوَالِدَيْنِ وَ\r\n\r\n\r\n","description":"","footnote":"\r\n( 1 ) - غرر الحكم شرح فارسى ، جلد 3 ، صفحهء 397 ، شمارهء 4878 .\r\n( 2 ) - بحار الانوار ، جلد 74 ، صفحهء 81 .\r\n( 3 ) - بحار الانوار ، جلد 74 ، صفحهء 188 .\r\n","page_name":" 113 ","page_number":113},
  {"content":"\r\n\r\nالْاقْرَبِينَ بِالْمَعْرُوفِ . . . ؛ بر شما نوشته شده : هنگامى كه يكى از شما مرگش فرارسد ، اگر « خيرى » ( مالى و ثروتى ) از خود به جاى گذارده براى پدر و مادر و نزديكانش به طور شايسته وصيّت كند ! » . « 1 »\r\n2 - در جاى ديگر از آن تعبير به « بركات آسمان و زمين » نموده كه درهاى آن به روى پرهيزكاران گشوده مىشود : « وَ لَوْ انَّ اهْلَ الْقُرى آمَنُوا وَ اتَّقَوا لَفَتَحْنَا عَلَيْهِمْ بَرَكَاتٍ مِنَ السَّمَاءِ وَ الْارْضِ . . . ؛ اگر اهل شهر و آباديها ايمان مىآوردند و تقوا پيشه مىكردند بركات آسمان و زمين را بر آنها مىگشوديم » . « 2 »\r\n3 - در جاى ديگر از مال و ثروت تعبير به « فَضْلِ اللَّه » شده است ، در سورهء جمعه مىخوانيم : « فَاذَا قُضِيَتِ الصَّلَوةُ فَانْتَشِرُوا فِى الْارْضِ وَ ابْتَغُوا مِنْ فَضْلِ اللَّهِ . . . ؛ هنگامى كه نماز ( جمعه ) پايان گرفت ( ممنوع بودن معامله پايان مىيابد و شما آزاديد ) در زمين پراكنده شويد و از فضل الهى بهره بگيريد » . « 3 »\r\n4 - در جاى ديگر افزايش منابع مالى را به عنوان « پاداشى در برابر توبه از گناه و روى آوردن به سوى خدا » مىشمرد ، چنان كه در داستان نوح عليه السلام مىخوانيم : « يُرْسِلِ السَّمَاءَ عَلَيْكُمْ مِدْرَاراً * وَ يُمْدِدْكُمْ بِامْوَالٍ وَ بَنِينَ وَ يَجْعَلْ لَكُمْ جَنَّاتٍ وَ يَجْعَلْ لَكُمْ انْهَاراً ؛ من به آنها ( مشركان ) گفتم از پروردگار خويش آمرزش بطلبيد كه او بسيار آمرزنده است - تا بارانهاى پر بركت آسمان را پى در پى بر شما فرستد - و شما را با اموال و فرزندان فراوان ( نيروى مالى و انسانى ) امداد و يارى كند و باغهاى سرسبز و نهرهاى جارى در اختيار شما قرار دهد » . « 4 »\r\nدر جاى ديگر منابع مالى را وسيلهء قوام زندگى شمرده و تأكيد مىكند آن را به دست افراد بى كفايت و نادان قرار ندهيد و از آن به خوبى نگهدارى كنيد : « وَ لَاتُؤْتُوا السُّفَهَاءَ امْوَالَكُمُ الَّتِى جَعَلَ اللَّهُ لَكُمْ قِيَاماً ؛ اموال خود را كه خداوند آن را وسيلهء قوام زندگى شما قرار داده به دست سفيهان نسپاريد » ! « 5 »\r\n5 - در جاى ديگر به مجاهدان راه خدا وعدهء غنايم جنگى مىدهد و آن را پاداش\r\n\r\n\r\n","description":"","footnote":"\r\n( 1 ) - بقره ، 180 .\r\n( 2 ) - اعراف ، 96 .\r\n( 3 ) - جمعه ، 10 .\r\n( 4 ) - نوح ، 12 تا 11 .\r\n( 5 ) - نساء ، 5 .\r\n","page_name":" 114 ","page_number":114},
  {"content":"\r\n\r\nالهى مىشمرد ، مىفرمايد : « وَعَدَكُمُ اللَّهُ مَغَانِمَ كَثِيرَةً تَأْخُذُونَهَا فَعَجَّلَ لَكُمْ هَذِهِ . . . ؛ خداوند به شما غنايم فراوانى وعده داده بود كه آنها را به دست مىآوريد ، اين ( موهبت ) را در اختيار شما قرار داد » . « 1 »\r\n6 - در بخش ديگر از آيات از نعمت‌هاى مادّى دنيا تعبير به « طيّبات » شده است ، در سورهء اعراف آيهء 32 مىخوانيم : « قُلْ مَنْ حَرَّمَ زِينَةَ اللَّهِ الَّتِى اخْرَجَ لِعِبَادِهِ وَ الطَّيِّبَاتِ مِنَ الرِّزْقِ . . . ؛ بگو چه كسى زينت‌هاى الهى را كه براى بندگان خود آفريده و روزىهاى پاكيزه را حرام كرده است » ؟ !\r\nدر جاى ديگر مىفرمايد : « وَ اذْكُرُوا اذْ انْتُمْ قَلِيلٌ مُسْتَضْعَفُونَ فِى الْارْضِ تَخَافُونَ انْ يَتَخَطَّفَكُمُ النَّاسُ فَآوَاكُمْ وَ ايَّدَكُمْ بِنَصْرِهِ وَ رَزَقَكُمْ مِنَ الطَّيِّبَاتِ لَعَلَّكُمْ تَشْكُرُونَ ؛ به خاطر بياوريد هنگامى را كه شما گروهى اندك و ضعيف در روى زمين بوديد ، آن‌چنان كه مىترسيديد مردم شما را بربايند ! ولى او شما را پناه داد و با يارى خود تقويت كرد و از روزىهاى پاكيزه ( طيّبات ) بهره‌مند ساخت شايد شكر نعمتش را بجا آوريد » . « 2 »\r\nاز اين تعبيرات پرمعنى و مانند آن كه در قرآن وارد شده به خوبى استفاده مىشود كه مواهب مادّى دنيا در شرايط معقول ، نه تنها نامطلوب و آلوده نيست بلكه پاك و پاكيزه و مايهء پاكى و پاكيزگى انسانهاست !\r\n7 - در بعضى ديگر از آيات ، تعبيراتى ديده مىشود كه نشان مىدهد امكانات مادّى علاوه بر اينكه فضل الهى است مىتواند سبب قرار گرفتن انسان در زمرهء صالحان شود ، همان گونه كه در آيهء 75 توبه مىخوانيم : « وَ مِنْهُمْ مَنْ عَاهَدَ اللَّهَ لَئِنْ آتَانَا مِنْ فَضْلِهِ لَنَصَّدَّقَنَّ وَ لَنَكُونَنَّ مِنَ الصَّالِحِينَ ؛ گروهى از آنها كسانى هستند كه با خدا پيمان بسته‌اند كه اگر خداوند ما را از فضل خود روزى دهد قطعاً صدقه خواهيم داد و از صالحان خواهيم بود » !\r\nاين آيه مخصوصاً با توجّه به شأن نزولش كه دربارهء يكى از انصار به نام ثعلبة بن حاطب نازل شد كه از پيامبر صلى الله عليه و آله درخواست كرد دعا كند خدا مال فراوانى به او دهد تا از آن در راه كمك به نيازمندان و رسيدن به مقام صالحان و شاكران بهره گيرد و پيامبر صلى الله عليه و آله\r\n\r\n\r\n","description":"","footnote":"\r\n( 1 ) - فتح ، 20 .\r\n( 2 ) - انفال ، 26 .\r\n","page_name":" 115 ","page_number":115},
  {"content":"\r\n\r\nبا روحيّه‌اى كه در او سراغ داشت براى او دعا نكرد و پس از اصرار دعا فرمود ، به خوبى نشان مىدهد كه امكانات مادّى مىتواند وسيله‌اى براى سعادت و خوشبختى انسانها و وصول آنان به درجهء صالحان و مقرّبان گردد .\r\n* * * از مجموع عناوين هفتگانه‌اى كه در آيات بالا آمد به خوبى مىتوان نتيجه گرفت كه نعمت‌هاى مادّى دنيا ذاتاً مذموم و منفور و زشت و پليد نيستند ، بلكه تابع چگونگى بهره‌گيرى از آنهاست كه به آنها اين شكل را مىدهد ، اگر از آنها به طور صحيح بهره‌گيرى شود ، چهره‌اى محبوب و مطلوب و زيبا و جالب و پاك و پاكيزه دارد ، در غير اين صورت منفورند .\r\nشاهد اين سخن روايات متعدّدى است كه در كتاب وسائل در باب « اسْتِحْبَابُ الْاستِعَانَةِ بِالدُّنْيَا عَلَى الْآخِرَةِ » « 1 » آمده است .\r\nمرحوم شيخ حرّ عاملى در اين باب يازده روايت نقل مىكند كه همهء آنها شاهد بر اين است كه مىتوان از مواهب مادّى براى سعادت جاويدان بهره گرفت ، از جمله در حديثى از رسول خدا نقل شده كه فرمود : « نِعْمَ الْعَوْنُ عَلَى تَقْوَى اللَّهِ الْغِنَى ؛ بهترين كمك براى به دست آوردن تقواى الهى ، غنا و بىنيازى است . . . » . « 2 »\r\nدر حديث ديگرى در همان باب از امام صادق عليه السلام مىخوانيم كه فرمود : « غِناً يَحْجُزُكَ عَنِ الظُّلْمِ خَيْرٌ مِنْ فَقْرٍ يَحْمِلُكَ عَلَى الْاثْمِ ؛ آن غنا و بىنيازى كه تو را از ستم در بارهء ديگران بازدارد ، بهتر از فقرى است كه تو را وادار به گناه كند » !\r\nو در حديث ديگرى آمده است كه يكى از ياران معروف امام صادق عليه السلام نقل مىكند كه در حضور آن حضرت بودم كه مردى ( از روى تأسّف و تأثّر ) عرض كرد : « به خدا سوگند ما طالب دنيا هستيم و دوست داريم دنيا عايد ما شود » ! امام فرمود : « تُحِبُّ انْ تَصْنَعَ بِهَا مَاذَا ؟ ! ؛ تو اين دنيا را براى چه مىخواهى ؟ » عرض كرد : « اعُودُ بِهَا عَلَى نَفْسِى وَ\r\n\r\n\r\n","description":"","footnote":"\r\n( 1 ) - جلد 12 ، صفحهء 18 تا 16 .\r\n( 2 ) - وسائل الشيعه ، جلد 12 ، صفحهء 16 .\r\n","page_name":" 116 ","page_number":116},
  {"content":"\r\n\r\nعِيَالِى ، وَ اصِلُ بِهَا ، وَ اتَصَدَّقُ بِهَا ، وَ احُجُّ و اعْتَمِرُ ؛ مىخواهم به وسيلهء آن زندگى خود و خانواده‌ام ( آبرومندانه ) تأمين كنم و با آن صلهء رحم بجا آورم و براى خدا صدقه بدهم و حج و عمره بجا آورم . » امام فرمود : « لَيْسَ هَذَا طَلَبَ الدُّنْيَا هَذَا طَلَبُ الْآخِرَةِ ؛ اين طلب دنيا نيست ، اين طلب آخرت است » ! « 1 »\r\nاين سخن را با كلام امير مؤمنان على عليه السلام در خطبهء 209 نهج البلاغه پايان مىبريم :\r\nهنگامى كه امام با جمعى از يارانش براى عيادت « علاء بن زياد حارثى » كه از شخصيّت‌هاى معروف بصره و از ياران على عليه السلام بود ، وارد خانهء او شد و خانهء وسيع و گستردهء او را ديد ، به او فرمود : « مَا كُنْتَ تَصْنَعُ بِسِعَةِ هَذِهِ الدَّارِ فِى الدُّنْيَا وَ انْتَ الَيْهَا فِى الْآخِرَةِ كُنْتَ احْوَجُ ؛ با اين خانهء چنين وسيعى در دنيا چه مىكنى ؟ ( و براى چه مىخواهى ؟ ) در حالى كه در آخرت به آن نيازمندترى » !\r\nسپس امام عليه السلام سخن انتقاد آميزش را با اين جمله تكميل فرمود : « وَ بَلَى انْ شِئْتَ بَلَغْتَ بِهَا الْآخِرَةَ تُقْرِىَ فِيهَا الضَّيْفَ ، وَ تَصِلُ فِيهَا الرَّحِمَ ، وَ تُطْلِعُ مِنْهَا الْحُقُوقَ مَطَالِعَهَا ، فَاذَا انْتَ قَدْ بَلَغْتَ بِهَا الْآخِرَةَ ؛ آرى اگر بخواهى با همين خانهء وسيع مىتوانى به آخرت برسى ( و سراى ديگرت را آباد كنى ) از ميهمانان در آن پذيرايى كنى و در آن صلهء رحم بجاى آورى و حقوق واجب آن را ادا كنى ، با اين حال به وسيلهء اين خانه به آخرت رسيده‌اى » ! « 2 »\r\nنتيجه اينكه : هرگاه مواهب مادّى دنيا ابزارى براى وصول به آخرت و كمك به نيازمندان و حمايت از ضعفا و ترويج و تحكيم پايه‌هاى حق و عدالت باشد ، چيزى بهتر از آن نيست و اگر در مسير گناه و حرص و جمع مال بدون ملاحظهء حلال و حرام مصرف گردد چيزى بدتر از آن نيست ، آرى اين گونه دنياپرستان مجموعه‌اى از صفات زشت و رذيله را در درون خود گردآورى مىكنند .\r\nيكى از ياران معروف امام علىّ بن موسى الرضا عليه السلام به نام محمّد بن اسماعيل بن بزيع\r\n\r\n\r\n","description":"","footnote":"\r\n( 1 ) - وسائل الشيعه ، جلد 12 ، صفحهء 19 ، باب استحباب جمع المال من حلال . . . ، حديث 3 .\r\n( 2 ) - نهج البلاغه ، خطبهء 209 .\r\n","page_name":" 117 ","page_number":117},
  {"content":"\r\n\r\nمىگويد : از آن حضرت شنيدم مىفرمود : « لَايَجْتَمِعُ الْمَالُ الّا بِخِصَالٍ خَمْسٍ بِبُخْلٍ شَدِيدٍ وَ امَلٍ طَوِيلٍ وَ حِرْصٍ غالبٍ وَ قَطِيعَةِ الرَّحِمِ وَ ايثَارِ الدُّنْيَا عَلَى الْآخِرَةِ ؛ اموال دنيا در يك جا جمع نمىشود ، مگر ( به كمك ) پنج چيز : بخل شديد ، آرزوهاى دور و دراز ، حرص غالب ، قطع رحم و مقدّم داشتن دنيا بر آخرت » ! « 1 »\r\n\r\n\r\n","description":"","footnote":"\r\n( 1 ) - وسائل الشيعه ، جلد 12 ، صفحهء 19 ، حديث 4 .\r\n","page_name":" 118 ","page_number":118},
  {"content":"\r\n\r\n6\r\n\r\nحسد و خيرخواهى\r\n\r\nاشاره\r\nيكى ديگر از رذايل اخلاقى كه در طول تاريخ بشر آثار بسيار منفى فردى و اجتماعى داشته است مسئلهء حسد است ، حسد به معنى « ناراحت شدن از نعمتهايى كه خداوند نصيب ديگران كرده و آرزوى زوال آنها و حتّى تلاش و كوشش در اين راه » !\r\nحسد فضاى روح آدمى را تيره و تار و فضاى زندگى او را ظلمانى و محيط جامعه را مملوّ از ناامنى مىكند !\r\nحسودان نه آرامشى در دنيا دارند ، نه آسايشى در آخرت و چون تمام تلاششان اين است كه نعمت را از محسود بگيرند ، آلودهء انواع جنايت‌ها مىشوند : دروغ مىگويند ، غيبت مىكنند ، دست به انواع ظلم و ستم مىزنند و حتّى در حالات شديد و بحرانى از قتل و خونريزى نيز ابا ندارند !\r\nدر واقع مىتوان گفت : حسد يكى از ريشه‌هاى اصلى تمام بدىهاست و از دامهاى بسيار خطرناك شيطان است ، همان دامى كه در نخستين روزهاى آفرينش بشر كار خود را كرد و فرزند آدم عليه السلام « قابيل » را به كام خود فروكشيد و دستش را به خون برادرش « هابيل » آلوده كرد و به همين دليل در روايات اسلامى ، حسد يكى از اصول سه‌گانهء كفر\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nشمرده شده است ( تكبّر ، حرص و حسد ) .\r\n« حسود » در واقع معترض به حكمت الهى است و به همين دليل نوعى كفر و شرك خفى محسوب مىشود .\r\nنقطهء مقابل حسد ، « خيرخواهى » است و آن اين است كه انسان از نعمت‌هايى كه نصيب ديگرى مىشود لذّت ببرد و در راه حفظ آن بكوشد و سعادت خود را در سعادت ديگران بداند و منافع ديگران را با منافع خود به يك چشم بنگرد .\r\nبا اين اشاره به آيات قرآن بازمىگرديم و بازتاب اين مسئله را در آيات قرآنى مشاهده مىكنيم .\r\n1 - وَ اتْلُ عَلَيْهِمْ نَبَأَ ابْنَىْ آدَمَ بِالْحَقِّ اذْ قَرَّبَا قُرْبَاناً فَتُقُبِّلَ مِنْ احَدِهِمَا وَ لَمْ يُتَقَبَّلْ مِنَ الْآخَرِ قَالَ لَاقْتُلَنَّكَ قَالَ انَّمَا يَتَقَبَّلُ اللَّهُ مِنَ الْمُتَّقِينَ * لَئِنْ بَسَطْتَ الَىَّ يَدَكَ لِتَقْتُلَنِى مَا انَا بِبَاسِطٍ يَدِىَ الَيْكَ لِاقْتُلَكَ انِّى اخَافُ اللَّهَ رَبَّ الْعَالَمِينَ * فَطَوَّعَتْ لَهُ نَفْسُهُ قَتْلَ اخِيهِ فَقَتَلَهُ فَاصْبَحَ مِنَ الْخَاسِرِينَ ( سورهء مائده ، آيات 27 و 28 و 30 )\r\n2 - اذْ قَالَ يُوسُفُ لِابِيهِ يَا ابَتِ انِّى رَأَيْتُ احَدَ عَشَرَ كَوْكَباً وَ الشَّمْسَ وَ الْقَمَرَ رَأَيْتُهُمْ لِى سَاجِدِينَ * قَالَ يَا بُنَىَّ لَاتَقْصُصْ رُؤْيَاكَ عَلَى اخْوَتِكَ فَيَكِيدُوا لَكَ كَيْداً انَّ الشَّيْطَانَ لِلْانْسَانِ عَدُوٌّ مُبِينٌ ( سورهء يوسف ، آيهء 4 و 5 )\r\n3 - امْ يَحْسُدُونَ النَّاسَ عَلَى مَا ءَاتَهُمُ اللَّهُ مِنْ فَضْلِهِ فَقَدْ آتَيْنَا آلَ ابْرَاهِيمَ الْكِتَابَ وَ الْحِكْمَةَ وَ آتَيْنَاهُمْ مُلْكاً عَظِيماً ( سورهء نساء ، آيهء 54 )\r\n4 - وَدَّ كَثِيرٌ مِنْ اهْلِ الْكِتَابِ لَوْ يَرُدُّونَكُمْ مِنْ بَعْدِ ايمَانِكُمْ كُفَّاراً حَسَداً مِنْ عِنْدِ انْفُسِهِمْ مِنْ بَعْدِ مَا تَبَيَّنَ لَهُمُ الْحَقُّ فَاعْفُوا وَ اصْفَحُوا حَتَّى يَأْتِىَ اللَّهُ بِامْرِهِ انَّ اللَّهَ عَلَى كُلِّ شَىْءٍ قَدِيرٌ ( سورهء بقره ، آيهء 109 )\r\n5 - وَ مِنْ شَرِّ حَاسِدٍ اذَا حَسَدَ ( سورهء فلق ، آيهء 5 )\r\n6 - وَ الَّذِينَ جَائُوا مِنْ بَعْدِهِمْ يَقُولُونَ رَبَّنَا اغْفِرْ لَنَا وَ لِاخْوَانِنَا الَّذِينَ سَبَقُونَا بِالْايمَانِ وَ لَاتَجْعَلْ فِى قُلُوبِنَا غِلًاّ لِلَّذِينَ آمَنُوا رَبَّنَا انَّكَ رَؤُوفٌ رَحِيمٌ ( سورهء حشر ، آيهء 10 )\r\n7 - وَ نَزَعْنَا مَا فِى صُدُورِهِمْ مِنْ غِلٍّ اخْوَاناً عَلَى سُرُرٍ مُتَقَابِلِينَ ( سورهء حجر ، آيهء 47 )\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n\r\nترجمه\r\n1 - و داستان دو فرزند آدم را به حق بر آنها بخوان : هنگامى كه هر كدام ، كارى براى تقرّب ( به پروردگار ) انجام دادند ، امّا از يكى پذيرفته شد و از ديگرى پذيرفته نشد ( برادرى كه عملش مردود شده بود ، به برادر ديگر ) گفت : « به خدا سوگند تو را خواهم كشت » ( برادر ديگر ) گفت : « من چه گناهى دارم ( زيرا ) خدا تنها از پرهيزگاران مىپذيرد » .\r\nاگر تو براى كشتن من دست دراز كنى ، من هرگز به قتل تو دست نمىگشايم ، چون از پروردگار جهانيان مىترسم .\r\nنفس سركش كم كم او را به كشتن برادرش ترغيب كرد ( سرانجام ) او را كشت و از زيانكاران شد .\r\n2 - ( به خاطر بياور ) هنگامى را كه يوسف به پدرش گفت : « پدرم ! من در خواب ديدم كه يازده ستاره و خورشيد و ماه در برابرم سجده مىكنند » .\r\nگفت : فرزندم ! خواب خود را براى برادرانت بازگو مكن كه براى تو نقشهء ( خطرناكى ) مىكشند ، چرا كه شيطان ، دشمن آشكار انسان است .\r\n3 - يا اينكه نسبت به مردم ( پيامبر و خاندانش ) بر آنچه خدا از فضلش به آنان بخشيده ، حسد مىورزند ؟ ما به آل ابراهيم ( كه يهود از خاندان او هستند نيز ) كتاب و حكمت داديم و حكومت عظيمى در اختيار آنها ( پيامبران بنى اسرائيل ) قرار داديم .\r\n4 - بسيارى از اهل كتاب از روى حسد - كه در وجود آنها ريشه دوانده - آرزو مىكردند شما را بعد از اسلام و ايمان به حال كفر بازگردانند با اينكه حق براى آنها كاملًا روشن شده است ، شما آنها را عفو كنيد و گذشت نماييد تا خداوند فرمان خودش ( فرمان جهاد ) را فرستد ، خداوند بر هر چيزى تواناست .\r\n5 - و از شر هر حسودى هنگامى كه حسد مىورزد .\r\n6 - ( همچنين ) كسانى كه بعد از آنها ( بعد از مهاجران و انصار ) آمدند و مىگويند : « پروردگارا ! ما و برادرانمان را كه در ايمان بر ما پيشى گرفته‌اند بيامرز و در دلهايمان حسد و كينه‌اى نسبت به مؤمنان قرار مده ! پروردگارا تو مهربان و رحيمى !\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n7 - هرگونه غلّ ( حسد و كينه و دشمنى ) را از سينهء آنها برمىكنيم ( و روحشان را پاك مىسازيم ) در حالى كه همه برادرند و بر تختها رو به روى يكديگر قرار دارند .\r\n* * * \r\nتفسير و جمع‌بندى آتش سوزان حسد\r\nدر نخستين آيات مورد بحث ، سخن از داستان فرزندان آدم است كه يكى بر ديگرى حسد برد و سرانجام دستش به خون برادر آغشته شد و نخستين قتل و جنايت در روى زمين صورت گرفت و سرآغازى براى جنايتهاى ديگر شد !\r\nمىفرمايد : « داستان دو فرزند آدم را آن گونه كه بوده است بر آنها بخوان آن زمان كه هر كدام كارى براى تقرّب به پروردگار انجام دادند امّا از يكى پذيرفته شد و از ديگرى پذيرفته نشد ( برادرى كه عملش مردود شده بود به برادر ديگر ) گفت : به خدا سوگند تو را خواهم كشت ! ( او در پاسخ ) گفت : ( اگر عمل تو پذيرفته نشده است من گناهى ندارم زيرا ) خداوند تنها از پرهيزكاران مىپذيرد » ! ( وَ اتْلُ عَلَيْهِمْ نَبَأَ ابْنَىْ آدَمَ بِالْحَقِّ اذْ قَرَّبَا قُرْبَاناً فَتُقُبِّلَ مِنْ احَدِهِمَا وَ لَمْ يُتَقَبَّلْ مِنَ الْآخَرِ قَالَ لَاقْتُلَنَّكَ قَالَ انَّمَا يَتَقَبَّلُ اللَّهُ مِنَ الْمُتَّقِينَ ) . « 1 »\r\nيعنى من مشكلى براى تو ايجاد نكرده‌ام كه قصد جان مرا كرده‌اى ، مشكل تو از درون جان توست ، تو عملت ناخالص بوده و با تقوا آميخته نشده و به همين دليل مقبول درگاه خداوند نگرديده است ، او پاك است و جز پاك نمىپذيرد !\r\nسپس افزود : « اگر تو براى كشتن من دست دراز كنى من هرگز اين كار نمىكنم و دست به قتل تو نمىگشايم ، چون از پروردگار جهانيان مىترسم » . ( لَئِنْ بَسَطْتَ الَىَّ يَدَكَ لِتَقْتُلَنِى مَا انَا بِبَاسِطٍ يَدِىَ الَيْكَ لِاقْتُلَكَ انِّى اخَافُ اللَّهَ رَبَّ الْعَالَمِينَ ) . « 2 »\r\nسرانجام آتش كينه و حسد در دل او چنان شعله‌ور شد كه پيوندهاى برادرى و اخوّت را نابود كرد ، خون چشمان قابيل را گرفت و آن گونه كه قرآن مىگويد : « نفس\r\n\r\n\r\n","description":"","footnote":"\r\n( 1 ) - مائده ، 27 .\r\n( 2 ) - مائده ، 28 .\r\n","page_name":" 122 ","page_number":122},
  {"content":"\r\n\r\nسركش او ، وى را مصمّم به كشتن برادر كرد و او را كشت و از زيانكاران شد » ! ( فَطَوَّعَتْ لَهُ نَفْسُهُ قَتْلَ اخِيهِ فَقَتَلَهُ فَاصْبَحَ مِنَ الْخَاسِرِينَ ) . « 1 »\r\nآرى او گرفتار زيان و خسران شد ، هم برادر خود را از دست داد ، هم آرامش دنيا را ، چرا كه قاتل اگر ذرّه‌اى وجدان داشته باشد پيوسته در عذاب وجدان است و آرامشى در دنيا نخواهد داشت و آخرت خود را نيز به تباهى مىكشاند .\r\nدر بعضى از روايات آمده است : او برادرش را در حال خواب كشت « 2 » و اين جنايتى است مضاعف و نشان مىدهد كه وقتى آتش حسد در درون انسان زبانه بكشد همه چيز را خاكستر مىكند !\r\nولى به زودى از كار خود پشيمان شد ، اندوه عميقى بر سراسر وجود او حاكم گشت ، هر زمان چشمش به بدن خونين و بىجان برادر مىافتاد وحشت و اضطراب تمام وجودش را فرامىگرفت ، جسد برادر را بر دوش گرفت و نمىدانست چه كند و كجا ببرد كه هم آثار جنايت خود را بپوشاند و هم اين منظرهء هولناك آزار دهنده را از برابر چشمان خود دور كند ، در اين هنگام على رغم جنايت هولناك و گناه بزرگى كه او مرتكب شده بود باز گوشه‌اى از لطف خدا براى او نمايان گشت : « خداوند زاغى را فرستاد كه در زمين كند و كاو كند تا به او نشان دهد چگونه جسد برادر را دفن كند ، هنگامى كه اين درس را از آن پرنده آموخت گفت : اى واى بر من ! آيا من نمىتوانم ( حدّ اقل ) مثل اين زاغ باشم و جسد برادر خود را در زمين پنهان كنم ؟ ! سرانجام ( اين كار را انجام داد ) و از كردهء خود سخت پشيمان شد » . ( فَبَعَثَ اللَّهُ غُرَاباً يَبْحَثُ فِى الْارْضِ لِيُرِيَهُ كَيْفَ يُوَارِى سَوْأَةَ اخِيهِ قَالَ يَا وَيْلَتَى اعَجَزْتُ انْ اكُونَ مِثْلَ هَذَا الْغُرَابِ فَاوَارِىَ سَوْأَةَ اخِى فَاصْبَحَ مِنَ النَّادِمِينَ ) . « 3 »\r\nدر بعضى از روايات آمده است كه قابيل در برابر چشمان خود دو زاغ را ديد كه با هم مىجنگند و يكى ديگرى را كشت سپس زمين را با چنگال خود حفر كرد و جسد مقتول را در آن دفن نمود . « 4 »\r\n\r\n\r\n","description":"","footnote":"\r\n( 1 ) - مائده ، 30 .\r\n( 2 ) - تفسير قرطبى ، جلد 3 ، صفحهء 2133 .\r\n( 3 ) - مائده ، 31 .\r\n( 4 ) - نور الثقلين ، جلد 1 ، صفحهء 616 .\r\n","page_name":" 123 ","page_number":123},
  {"content":"\r\n\r\nو بعضى گفته‌اند آن زاغ جسد مردهء زاغى را آورد دفن كرد و گاه گفته شده او ملاحظه كرد كه زاغ بعضى از موادّ غذايى خود را براى محفوظ ماندن در زير خاك دفن مىكند و از آن كار ، دفن اموات را ياد گرفت .\r\nبه هر حال او پشيمان شد امّا نه آن پشيمانى پايدار كه مقدّمهء توبه و انابه به درگاه پروردگار باشد و زنگ اين گناه بر او ماند !\r\nدر اينجا دو سؤال مطرح است ، نخست اينكه : منظور از « قربان » ( وسيلهء قرب به خدا ) در جملهء « اذ قرّبا قرباناً » كه فرزندان آدم به پيشگاه خدا تقديم داشتند چيست ؟ و ديگر اينكه از كجا معلوم شد كه تقديمى « هابيل » در پيشگاه خدا پذيرفته شد و تقديمى « قابيل » مردود گشت .\r\nدر قرآن مجيد در پاسخ اين دو سؤال چيزى نيامده و به صورت سربسته ذكر شده است و روايات در اين زمينه هم از نظر متن و هم از نظر سند متفاوت است ، آنچه با منطق و عقل و قراين موجود سازگارتر است روايتى است كه از امام صادق عليه السلام نقل شده كه فرمود : « آدم از سوى خدا مأمور شد كه هابيل را به عنوان وصىّ خود برگزيند و اسم اعظم را به او تعليم دهد ، در حالى كه قابيل از او بزرگتر بود ، هنگامى كه قابيل اين سخن را شنيد خشمناك شد و گفت : من به اين امر سزاوارترم . آدم به آنها دستور داد كه هر كدام قربانى ( وسيلهء تقرّب ) به پيشگاه خدا تقديم دارد ( طبق روايت ديگرى هابيل كه دامدارى داشت بهترين دام خود را براى قربانى برگزيد و قابيل كه كشاوزى داشت از بدترين محصول زراعت خود براى اين كار انتخاب كرد ، هر دو قربانى خود را بالاى كوهى گذاشتند ، صاعقه‌اى آمد و قربانى هابيل را - به علامت قبولى - سوزاند و قربانى قابيل همچنان به جا ماند و اين تأييدى بود بر شايستگى هابيل براى امر جانشينى آدم ! ) اين امر آتش حسد را در دل قابيل برافروخت و خون برادر را ريخت » ! « 1 »\r\nدر هر حال قابيل براى بر طرف كردن وضع ناهنجار خود دو راه در پيش داشت : يكى آنكه توبه به درگاه خدا آورد و سعى كند با عمل‌هاى خالص‌تر و پاك‌تر عقب ماندگى\r\n\r\n\r\n","description":"","footnote":"\r\n( 1 ) - تفسير نور الثقلين ، جلد 1 ، صفحهء 610 ، حديث 125 .\r\n","page_name":" 124 ","page_number":124},
  {"content":"\r\n\r\nمعنوى خويش را در پيشگاه خدا جبران نمايد ( اين همان كارى است كه علماى اخلاق آن را « غبطه » مىنامند و امرى شايسته و سازنده و مستحسن است ) ، ولى قابيل راه ديگرى را برگزيد ، يعنى تلاش كرد نعمت را از برادر خود بگيرد و براى اين كار نيز بدترين راه را انتخاب كرد ، دست خود را به خون او آغشته كرد تا سوز دل خود را كه از آتش حسد به وجود آمده بود فرونشاند !\r\nاگر « تكبّر » ابليس سبب شد براى هميشه از درگاه خدا رانده شود و « حرص » آدم سبب شد براى هميشه از بهشت محروم گردد ، حسد قابيل سبب شد كه با ريختن خون برادر ، براى هميشه ملعون و مطرود درگاه خدا شود و هر قتلى در دنيا واقع مىشود او به عنوان بنيانگذار اصلى ! در آن سهيم باشد .\r\nتاريخ پر است از جنايات فجيعى كه انگيزهء اصلى آن فقط حسد بوده است .\r\n* * * در بخش دوّم از آيات به چهرهء ديگرى از صفت زشت حسد و آثار مرگبار آن در زندگى انسانها برخورد مىكنيم و آن مربوط به داستان حضرت يوسف عليه السلام و برادران اوست .\r\nيوسف عليه السلام نه تنها چهرهء بسيار زيبايى داشت بلكه خلق و خوى او نيز در نهايت زيبايى بود و همين امر كه از آيندهء درخشانى خبر مىداد نظر تيزبين پدرش يعقوب پيامبر را به خود جلب كرد و نخستين بذر حسد در دل برادرانش كه از او بزرگتر بودند پاشيده شد .\r\nاين موضوع هنگامى به اوج شدّت خود رسيد كه يوسف عليه السلام به پدرش گفت : « پدر ! من در خواب ديدم يازده ستاره به اضافهء خورشيد و ماه در برابرم سجده مىكنند » ! ( اذْ قَالَ يُوسُفُ لِابِيهِ يَا ابَتِ انِّى رَأَيْتُ احَدَ عَشَرَ كَوْكَباً وَ الشَّمْسَ وَ الْقَمَرَ رَأَيْتُهُمْ لِى سَاجِدِينَ ) . « 1 »\r\nيعقوب كه مىدانست اين خواب يك خواب كودكانه نيست بلكه نشانهء بارزى از آيندهء بسيار درخشان يوسف عليه السلام است به او گفت : « فرزندم خواب خود را براى برادرانت نقل نكن ، مبادا براى تو نقشهء خطرناكى بكشند چرا كه شيطان دشمن آشكار انسان است » .\r\n\r\n\r\n","description":"","footnote":"\r\n( 1 ) - يوسف ، 4 .\r\n","page_name":" 125 ","page_number":125},
  {"content":"\r\n\r\n( قَالَ يَا بُنَىَّ لَاتَقْصُصْ رُؤْيَاكَ عَلَى اخْوَتِكَ فَيَكِيدُوا لَكَ كَيْداً انَّ الشَّيْطَانَ لِلْانْسَانِ عَدُوٌّ مُبِينٌ ) . « 1 »\r\nآيا برادران يوسف عليه السلام از جريان اين خواب عجيب كه از آيندهء بسيار درخشان يوسف عليه السلام خبر مىداد آگاه شدند يا نه ؟ دقيقاً روشن نيست ، اگر با خبر شده باشند اين دوّمين پايهء حسادت و كينهء آنها را تشكيل داد ، ولى به هر حال پدر مىدانست كه اگر برادران از اين خواب شگفت انگيز با خبر شوند نقشهء خطرناكى بر ضدّ يوسف عليه السلام خواهند كشيد و به همين دليل اصرار بر كتمان آن داشت .\r\nدر بعضى از روايات آمده است كه يعقوب از شدّت خوشحالى اين خواب را با همسرش در ميان گذاشت به گمان اينكه فاش نخواهد شد ، ولى از آنجا كه هر سرّى از دو نفر تجاوز كند ، فاش مىشود ، اين داستان فاش شد و برادران يوسف از آن آگاه شدند و در روايت ديگر آمده كه يوسف نتوانست خواب را كتمان كند ( و نهى پدر را نهى ارشادى مىدانست نه تحريمى ) هنگامى كه برادران آگاه شدند گفتند يوسف سر پادشاهى دارد ! « 2 »\r\nامّا اگر برادران از آن آگاه نشده باشند لا اقل رفتار پدر را با يوسف مىديدند كه همچون جان گرامى او را دوست مىدارد ، در آغوش مىكشد و نوازش مىكند ، به خصوص اينكه يادگار مادر از دست رفته‌اش راحيل بود .\r\nقرآن مىگويد : « برادران يوسف عليه السلام گفتند : يوسف و برادرش ( بنيامين ) نزد پدر از ما محبوب‌ترند ، در حالى كه ما نيرومندتريم ( و پدر را در حلّ مشكلات يارى مىكنيم ) به يقين پدر ما در گمراهى آشكار است » ! ( اذْ قَالُوا لَيُوسُفُ وَ اخُوهُ احَبُّ الَى ابِينَا مِنَّا وَ نَحْنُ عُصْبَةٌ انَّ ابَانَا لَفِى ضَلَالٍ مُبِينٍ ) . « 3 »\r\nبه اين ترتيب حكم « ضلالت پدر » را صادر كردند ! و به دنبال آن تصميم نهايى را براى برداشتن اين مانع بزرگ - يعنى يوسف - از سر راه خود گرفتند و در يك « مشاورهء\r\n\r\n\r\n","description":"","footnote":"\r\n( 1 ) - يوسف ، 4 .\r\n( 2 ) - تفسير برهان ، جلد 2 ، صفحهء 2433 ؛ تفسير ابو الفتوح رازى ، جلد 6 ، صفحهء 341 .\r\n( 3 ) - يوسف ، 8 .\r\n","page_name":" 126 ","page_number":126},
  {"content":"\r\n\r\nشيطانى » چنين نظر دادند : « يوسف را بكشيد ، يا او را به سرزمين دوردستى بيفكنيد تا توجّه پدر فقط به شما باشد و بعد از آن ( از گناه خود توبه مىكنيد و ) افراد صالحى خواهيد بود » ! ( اقْتُلُوا يُوسُفَ اوِ اطْرَحُوهُ ارْضاً يَخْلُ لَكُمْ وَجْهُ ابِيكُمْ وَ تَكُونُوا مِنْ بَعْدِهِ قَوْماً صَالِحِينَ ) . « 1 »\r\nهمان گونه كه مىدانيم با وساطت بعضى از برادران قتل يوسف انجام نشد ، ولى مقدّمات تبعيد او به سرزمينهاى دور دست فراهم گرديد ، درست است كه اين تبعيد ، يعقوب را چنان اندوهگين كرد كه چشمانش از كثرت گريه و اندوه نابينا شد امّا بر خلاف آنچه برادران مىخواستند اين تبعيد مقدّمهء عظمت يوسف و فرمانروايى او بر كشور مصر را كه از مهمترين كشورهاى بزرگ آن زمان بود فراهم ساخت و پدر هم توجّهى به آنها ننمود .\r\nآرى امواج خروشان و خطرناك حسد آن قدر قوى و هولناك است كه برادران را دعوت به كشتن برادر مىكند و سبب گناهان زياد ديگرى از جمله گفتن دروغهاى مختلف براى كتمان جنايت خود و نسبت دادن پدر به ضلالت و گمراهى و اهانت آشكار به مقام والاى اين پيامبر بزرگ .\r\n* * * در سوّمين آيه اشاره به داستان يهود شده است . مىدانيم گروه عظيمى از آنان كه نشانه‌هاى پيامبر اسلام صلى الله عليه و آله را در كتابهاى خود خوانده بودند از « شامات » به سرزمين « مدينه » كوچ كردند تا به افتخار ديدار آن حضرت برسند و پيوسته ظهورش را انتظار مىكشيدند و به خود نويد مىدادند .\r\nامّا پس از ظهور آن حضرت بسيارى از آنان نه تنها بر تعهّدات باطنى خود نسبت به حمايت از آن حضرت باقى نماندند ، بلكه در صف مخالفين سرسخت در آمدند و دليل عمدهء آن يكى « حسد » بود و ديگرى « به خطر افتادن منافع مادّى آنان » !\r\nقرآن مجيد در اين زمينه مىگويد : « آيا آنها نسبت به مردم ( پيامبر و خاندان او ) به خاطر آنچه خدا از فضلش به آنها داده حسد مىورزند ؟ با اينكه به آل ابراهيم كتاب و حكمت داديم و\r\n\r\n\r\n","description":"","footnote":"\r\n( 1 ) - يوسف ، 9 .\r\n","page_name":" 127 ","page_number":127},
  {"content":"\r\n\r\nحكومتى عظيم در اختيار آنان قرار داديم » . ( امْ يَحْسُدُونَ النَّاسَ عَلَى مَا آتَاهُمُ اللَّهُ مِنْ فَضْلِهِ فَقَدْ آتَيْنَا آلَ ابْرَاهِيمَ الْكِتَابَ وَ الْحِكْمَةَ وَ آتَيْنَاهُمْ مُلْكاً عَظِيماً ) . « 1 »\r\nآرى يك روز به آل ابراهيم كه يهود از خاندان او هستند نبوّت و دانش و حاكميّت بخشيديم ، روز ديگر ارادهء ما بر اين قرار گرفت كه به محمّد صلى الله عليه و آله و خاندان او اين نعمتها را ببخشيم و همهء اينها بر طبق مصالحى بود ، آيا يهود در آن زمان خوش داشتند كه ديگران نسبت به آنان حسد ورزند ؟ پس چرا اكنون كه نوبت ديگران شده است آتش حسد در درون آنان شعله‌ور گرديده و از هيچ جنايتى فروگذار نيستند ؟ !\r\n* * * چهارمين آيه باز اشاره به گروهى از اهل كتاب دارد و ظاهراً بيشتر ناظر به يهود مىباشد ، مىفرمايد : « بسيارى از اهل كتاب دوست دارند كه شما را بعد از اسلام و ايمان آوردن ، به حال كفر برگردانند و اين به خاطر حسدى است كه در وجود آنان ريشه دوانده ، بعد از آنكه حق براى آنها روشن شده است ( ولى ) شما آنها را عفو كنيد و گذشت نماييد تا خداوند فرمان خود را ( در مورد جهاد ) بفرستد ، خداوند بر هر چيزى تواناست » ، ( وَدَّ كَثِيرٌ مِنْ اهْلِ الْكِتَابِ لَوْ يَرُدُّونَكُمْ مِنْ بَعْدِ ايمَانِكُمْ كُفَّاراً حَسَداً مِنْ عِنْدِ انْفُسِهِمْ مِنْ بَعْدِ مَا تَبَيَّنَ لَهُمُ الْحَقُّ فَاعْفُوا وَ اصْفَحُوا حَتَّى يَأْتِىَ اللَّهُ بِامْرِهِ انَّ اللَّهَ عَلَى كُلِّ شَىْءٍ قَدِيرٌ ) . « 2 »\r\nكار حسد در وجود انسان به جايى مىرسد كه نه تنها در امور مادّى كه مورد تزاحم و كشمكش بين انسانهاست اثر مىگذارد ، بلكه در امور معنوى كه هيچ مزاحمتى در آن نيست و هر كس مىتواند به آن دست يابد نيز اثر مىگذارد ، گاه مىشود كه انسان به خاطر لجاجت آگاهانه پا بر سر حق مىگذارد و راه سعادت را به روى خود مىبندد و در همين حال حسد سبب مىشود كه ديگران را نيز از راه سعادت باز دارد و اين راستى عجيب است .\r\nبسيارى از مفسّران گفته‌اند جملهء حَسَداً مِنْ عِنْدِ انْفُسِهِمْ اشاره به اين است كه عامل اين كار حسدى است كه در وجود آنان ريشه دوانده و مربوط به جهل و نادانى و\r\n\r\n\r\n","description":"","footnote":"\r\n( 1 ) - نساء ، 54 .\r\n( 2 ) - بقره ، 109 .\r\n","page_name":" 128 ","page_number":128},
  {"content":"\r\n\r\nبىخبرى نيست ، بلكه همان گونه كه در جملهء بعد آمده ( مِنْ بَعْدِ مَا تَبَيَّنَ لَهُمُ الْحَقُّ ) بعد از آگاهى از حق ، راه غلط مىپيمايند !\r\nولى قرآن به مسلمانان دستور مىدهد كه اين حسودان را به حال خود واگذارند ( چرا كه آتشى كه از حسد به جان آنها افتاده ، بهترين مجازاتشان است ) ولى تصوّر نكنند اين عفو و گذشت هميشه به همين صورت خواهد بود تا آزاد باشند هر بلايى را بر سر بندگان خدا خواستند بياورند ، نه ، هرگز !\r\nزمانى فرامىرسد كه يا از دنيا مىروند و به مجازات الهى گرفتار مىشوند ، يا در همين دنيا ، سپاه نيرومند حق ، توطئه‌هاى آنها را در هم مىكوبد .\r\nبه هر حال آيه اشاره به اين است كه مسلمانانى كه تازه در آغوش اسلام قرار گرفته‌اند ، تسليم وسوسه‌هاى يهود و ساير بدانديشان نشوند ، چرا كه آنچه آنها مىگويند از سر حسد است ، آنها از خوشبختى مسلمانان در سايهء ايمان و تقوا رنج مىبرند .\r\n* * * پنجمين آيه كه آيهء پنجم سورهء فلق است اشاره به شرّ حاسدان مىكند و به پيامبر اكرم صلى الله عليه و آله دستور مىدهد كه از شرّ آنها به خدا پناه برد و بگويد : « به خدا پناه مىبرم از شرّ حسود هنگامى كه حسد بورزد » . ( وَ مِنْ شَرِّ حَاسِدٍ اذَا حَسَدَ )\r\nدر آغاز اين سوره به پيامبر صلى الله عليه و آله مىگويد : « بگو : پناه مىبرم به پروردگار سپيدهء صبح از شرّ تمام مخلوقات ( شرور ) » .\r\nسپس به سه گروه از مخلوقات شرور اشاره مىكند كه اساس شرّ و عامل اصلى شرارت در جهانند :\r\nنخست مهاجمان شرورى كه از تاريكى شب استفاده مىكنند و به انسانها در حال خواب و بيدارى حمله‌ور مىشوند ، تعبير به « غَاسِقٍ » ( موجود شرورى كه شب حمله‌ور مىشود ) به خاطر آن است كه نه فقط حيوانات درنده و گزنده ، شب‌هنگام از لانه‌هاى خود بيرون مىآيند و زيان مىرسانند ، بلكه افراد شرور و ناپاك و پليد نيز غالباً از تاريكى شب براى وصول به مقاصد خود استفاده مىكنند .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nولى تاريكى و ظلمت در اينجا مىتواند معنى گسترده‌ترى داشته باشد و شامل هرگونه ناآگاهى و جهل و پنهان‌كارى شود ، چرا كه راهزنان طريق حق هميشه از جهل و ناآگاهى مردم استفاده مىكنند و با نقشه‌هاى شوم و پنهانى خود به مؤمنان پاكدل حمله‌ور مىشوند .\r\nسپس به شرورانى اشاره مىكند كه در گره‌ها مىدمند و اين تعبير اشاره به زنان وسوسه‌گر يا مطلق وسوسه‌گران است كه همچون ساحران به هنگام سحر « اورادى » را مىخوانند و در گره‌ها مىدمند ، پى در پى مطالب بىاساس خود را در گوش مردم مىخوانند تا با اين وسوسه‌ها ارادهء آنان را سست كنند و به حالت ترديد بكشانند و هنگامى كه اراده‌ها سست شد راه براى حملهء لشگر شيطان هموار مىشود .\r\nسپس به سوّمين و آخرين گروه از شروران اشاره كرده ، مىفرمايد : « بگو به خدا پناه مىبرم از شرّ حاسدان ، هنگامى كه حسد مىورزند » .\r\nاز اينجا روشن مىشود كه يكى از عمده‌ترين عوامل تخريب و فساد در جهان ، تخريب و فسادى است كه از حسودان سرچشمه مىگيرد و به اين ترتيب منابع سه‌گانهء مهمّ شرّ و فساد ( مهاجمان تاريك دلى كه از تاريكىها استفاده مىكنند و بر مردم هجوم مىآورند و وسوسه‌گرانى كه با تبليغات سوء خود ايمان و عقيده و پيوندهاى مردمى را سست مىكنند و حسودانى كه كارشان همواره تخريب است ) در عبارات كوتاهى بيان شده و شاهد گويايى بر مقصود يعنى آثار زيانبار حسد است .\r\nتوصيفى كه در آغاز آيه براى خداوند ذكر شده ( بِرَبِّ الْفَلَقِ ) مىتواند اشاره به اين نكته باشد كه طوايف سه‌گانهء شرور بالا هميشه از تاريكى جهل و اختلاف و كفر استفاده مىكنند كه اگر اين تاريكى مبدّل به روشنايى علم و اتّحاد و ايمان شود ، حربه‌هاى آنان به كندى مىگرايد .\r\n* * * در ششمين آيهء مورد بحث بعد از مدح و ستايش بليغى كه از انصار شده است ( همانها كه پيغمبر گرامى اسلام صلى الله عليه و آله و يارانش را به شهر خود ( يثرب ) دعوت كردند و با آغوش\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nباز از آنان استقبال نمودند ، با جان و دل از آنها پذيرايى كردند و امكانات خود را به پاى آنها ريختند ) سخن از « تابعين » به ميان آورده ( همانها كه بعد از مهاجران و انصار روى كار آمدند و خطّ ايمان و انقلاب اسلامى را تداوم بخشيدند ) مىفرمايد : « و كسانى كه بعد از آنها آمدند و مىگويند ما و برادرانمان را كه در ايمان به ما پيشى گرفتند بيامرز و در دلهايمان كينه و حسدى نسبت به مؤمنان قرار مده ! پروردگارا ! تو مهربان و رحيمى » ، ( وَ الَّذِينَ جَائُوا مِنْ بَعْدِهِمْ يَقُولُونَ رَبَّنَا اغْفِرْ لَنَا وَ لِاخْوَانِنَا الَّذِينَ سَبَقُونَا بِالْايمَانِ وَ لَاتَجْعَلْ فِى قُلُوبِنَا غِلًاّ لِلَّذِينَ آمَنُوا رَبَّنَا انَّكَ رَؤُوفٌ رَحِيمٌ ) . « 1 »\r\nبه اين ترتيب آنها بعد از طلب آمرزش براى خود و پيشگامان در اسلام و ايمان ( مهاجران و انصار ) تنها چيزى را كه از خدا مىطلبند ، از بين رفتن هرگونه « غلّ و كينه و حسد » نسبت به مؤمنان است ، چرا كه مىدانند تا اين امور از دل ريشه‌كن نشود ، رشته‌هاى محبّت و برادرى و اتّحاد هرگز محكم نخواهد شد و بدون آن به هيچ موفقيّتى نايل نمىشوند .\r\nواژهء « غِلّ » كه از « غَلَل » گرفته شده و به گفتهء « راغب » در كتاب « مفردات » در اصل به معنى چيزى است كه مخفيانه و تدريجاً نفوذ مىكند و به همين جهت به آب جارى « غَلَل » مىگويند ، چرا كه تدريجاً در ميان درختان نفوذ پيدا مىكند .\r\nسپس به « خيانت » ، « غَلُول » گفته شده ، به خاطر اينكه نفوذى مخفيانه و تدريجى دارد و نيز به « كينه » و « حسد » كه نفوذ تدريجى مخفيانه در دل دارد ، « غِلّ » گفته مىشود .\r\nدر « لسان العرب » ، حسد را نوعى « غِلّ » مىشمرد ، همان گونه كه كينه و عداوت را نيز از مصاديق آن مىدانند .\r\nبسيارى از مفسّران نيز در تفسير غِلّ ، حسد را ذكر كرده‌اند ، مانند فخر رازى در « التّفسير الكبير » و « مراغى » در تفسير خود و « قرطبى » در « الجامع لاحكام القرآن » در ذيل آيهء مورد بحث .\r\n* * *\r\n\r\n\r\n","description":"","footnote":"\r\n( 1 ) - حشر ، 10 .\r\n","page_name":" 131 ","page_number":131},
  {"content":"\r\n\r\nدر هفتمين و آخرين آيهء مورد بحث ، سخن از صفات بهشتيان است ، مىفرمايد : بعد از آنكه فرشتگان الهى به استقبال آنان مىآيند و از آنان دعوت مىكنند كه در نهايت سلامت و امنيّت وارد بهشت شود : « ما هرگونه غلّ ( حسد و كينه و عداوت ) را از سينهء آنها برمىكنيم ، در حالى كه همه برادرند و بر تختها رو به روى يكديگر قرار دارند » . ( وَ نَزَعْنَا مَا فِى صُدُورِهِمْ مِنْ غِلٍّ اخْوَاناً عَلَى سُرُرٍ مُتَقَابِلِينَ ) . « 1 »\r\nآرى بهشتيان از هرگونه حسد و كينه و عداوت كه از صفات دوزخيان است پاكند و اگر اخوّت و برادرى در ميان آنهاست و در سلامت و امنيّت به سر مىبرند به خاطر ريشه‌كن شدن همين امور از وجود آنها ( به لطف پروردگار و در سايهء اعمال پاكشان ) است .\r\nبى شك در دنيا نيز اگر خوهاى زشت ، كينه و عداوت و حسد از ميان انسانها برچيده شود ، زندگى مردم همچون زندگى بهشتيان خواهد شد و در امن و امان و اخوّت و برادرى خواهند زيست .\r\n* * * \r\nنتيجه\r\nاز مجموع آنچه در آيات بالا آمد آثار فوق‌العاده زيانبار حسد در زندگى فردى و اجتماعى و نكوهش شديد قرآن از آن روشن مىشود ، حسد دست برادر را به خون برادر آغشته مىكند و انسان را از مشاهدهء حق بازمىدارد ، فضاى جامعه را تيره و تار مىكند ، رشته‌هاى محبّت را پاره مىنمايد و جهنّم سوزانى در دنيا براى كسانى كه به آن آلوده هستند ، به وجود مىآورد .\r\n* * *\r\n\r\n\r\n","description":"","footnote":"\r\n( 1 ) - حجر ، 47 .\r\n","page_name":" 132 ","page_number":132},
  {"content":"\r\n\r\n\r\nحسد در روايات اسلامى\r\nدر روايات اسلامى نكوهش شديدى از حسد شده به گونه‌اى كه در بارهء كمتر صفتى از صفات رذيله چنين نكوهش ديده مىشود ، به عنوان نمونه كافى است كه به چند حديث زير كه گوشهء كوچكى از آن احاديث است نظر بيافكنيم :\r\n1 - در حديثى از رسول خدا صلى الله عليه و آله مىخوانيم : « الْحَسَدُ يَأْكُلُ الْحَسَنَاتِ كَمَا تَأْكُلُ النَّارُ الْحَطَبَ ؛ حسد حسنات را مىخورد همان گونه كه آتش هيزم را مىخورد » . « 1 »\r\nتعبير بالا به خوبى نشان مىدهد كه آتش حسد مىتواند تمام خرمن سعادت انسان و حسنات او را بسوزاند و زحمات يك عمر او را بر باد دهد به گونه‌اى كه دست خالى از دنيا برود .\r\n2 - همين معنى به صورت شديدترى از امام باقر و امام صادق عليهما السلام نقل شده است ، مىفرمايند : « انَّ الْحَسَدَ يَأْكُلُ الْايمانَ كَمَا تَأْكُلُ النَّارُ الْحَطَبَ ؛ حسد ايمان را مىخورد همان گونه كه آتش هيزم را مىخورد » . « 2 »\r\nآرى صفت رذيلهء حسد نه تنها خرمن حسنات را مىسوزاند كه خرمن ايمان را نيز خاكستر مىكند . شرح اين سخن در تحليل‌هاى آينده خواهد آمد .\r\n3 - در حديث ديگرى از امام امير مؤمنان عليه السلام آمده است : « الْحَسَدُ شَرُّ الْامْرَاضِ ؛ حسد بدترين بيمارى اخلاقى است » . « 3 »\r\nطبق اين حديث هيچ بيمارى اخلاقى بدتر از حسد نيست .\r\n4 - از همان حضرت نقل شده است كه فرمود : « رَأْسُ الرَّذَائِلِ الْحَسَدُ ؛ سرچشمهء صفات رذيله حسد است » . « 4 »\r\n5 - و نيز از همان حضرت در يك تعبير كنايى آمده است كه فرمود : « لِلَّهِ دَرُّ الْحَسَدِ مَا اعْدَلَهُ بَدَءَ بِصَاحِبِهِ فَقَتَلَهُ ؛ آفرين بر حسد ! چقدر عدالت‌پيشه است ، نخست به سراغ\r\n\r\n\r\n","description":"","footnote":"\r\n( 1 ) - المحجّة البيضاء ، جلد 5 ، صفحهء 325 .\r\n( 2 ) - اصول كافى ، جلد 2 ، صفحهء 306 ، حديث 1 و 2 .\r\n( 3 ) - غرر الحكم ، شرح فارسى ، جلد 1 ، صفحهء 91 .\r\n( 4 ) - همان مدرك .\r\n","page_name":" 133 ","page_number":133},
  {"content":"\r\n\r\nصاحبش مىرود و او را مىكشد » ! « 1 »\r\n6 - باز از همان حضرت نقل شده كه فرمود : « ثَمَرَةُ الْحَسَدِ شَقَاءُ الدُّنْيَا وَ الْآخِرَة ؛ ميوهء درخت حسد شقاوت دنيا و آخرت است » ! « 2 »\r\n7 - در حديث ديگرى از امام صادق عليه السلام آمده است : « آفَةُ الدِّينِ الْحَسَدُ وَ الْعُجْبُ وَ الْفَخْرُ ؛ آفت دين و ايمان ( سه چيز است ) حسد و خود بزرگ بينى و فخرفروشى » . « 3 »\r\n8 - امام صادق عليه السلام مىفرمايد : هنگامى كه موسى بن عمران عليه السلام با خدا مناجات مىكرد چشمش به مردى افتاد كه در سايهء عرش الهى قرار داشت ، عرض كرد : « يَا رَبِّ مَنْ هَذَا الَّذِى قَدْ اظَلَّهُ عَرْشُكَ ؛ خداوندا اين كيست كه عرش تو بر سر او سايه افكنده است ؟ ! » فرمود : « يَا مُوسَى هَذَا مِمَّنْ لَمْ يَحْسُدُ النَّاسَ عَلَى مَا آتَاهُمُ اللَّهُ مِنْ فَضْلِهِ ؛ اى موسى ! اين از كسانى است كه نسبت به مردم در برابر آنچه خداوند از فضلش به آنها ارزانى داشته ، حسد نورزيده » . « 4 »\r\n9 - در حديث ديگرى از پيامبر اكرم صلى الله عليه و آله مىخوانيم : « سِتَّةٌ يَدْخُلُونَ النَّارَ قَبْلَ الْحِسَابِ بِسِتَّةٍ ؛ شش گروهند كه قبل از حساب الهى وارد آتش دوزخ مىشوند به خاطر شش چيز » !\r\n« قِيلَ يَا رَسُولَ اللَّهِ مَنْ هُمْ ؟ ؛ عرض كردند اى رسول خدا ! آنها كيانند » ؟\r\n« قَالَ : الْامَرَاءُ بِالْجَوْرِ ، وَ الْعَرَبُ بِالْعَصَبِيَّةِ ، وَ الدَّهَاقِينُ بِالتَّكَبُّرِ ، وَ التُّجَّارُ بِالْخِيَانَةِ ، وَ اهْلُ الرُّسْتَاقِ بِالْجَهَالَةِ ، وَ الْعُلَمَاءُ بِالْحَسَدِ ؛ زمامداران به خاطر ظلم و بيدادگرى ، عرب به خاطر تعصّب ، كدخدايان و خان‌ها به خاطر تكبّر ، تجّار به خاطر خيانت به مردم ، روستاييان به خاطر جهل و دانشمندان به خاطر حسد » ! « 5 »\r\nبه اين ترتيب حسد در درجهء اول بلاى بزرگ براى دانشمندان است !\r\n10 - اين بحث را با حديث ديگرى از پيامبر اكرم صلى الله عليه و آله به پايان مىبريم ( هر چند احاديث در اين زمينه بسيار است ) فرمود : « انَّهُ سَيُصِيبُ امَّتِى دَاءُ الْامَمِ ! قَالُوا : وَ مَاذَا دَاءُ\r\n\r\n\r\n","description":"","footnote":"\r\n( 1 ) - شرح نهج البلاغهء ابن ابى الحديد ، جلد 1 ، صفحهء 316 ؛ بحار الانوار ، جلد 70 ، صفحهء 241 .\r\n( 2 ) - غرر الحكم ، حديث 6857 .\r\n( 3 ) - المحجّة البيضاء ، جلد 5 ، صفحهء 327 .\r\n( 4 ) - بحار الانوار ، جلد 70 ، صفحهء 275 .\r\n( 5 ) - المحجّة البيضاء ، جلد 5 ، صفحهء 327 .\r\n","page_name":" 134 ","page_number":134},
  {"content":"\r\n\r\nالْامَمِ ؟ ! قَالَ : الْاشَرُ وَ الْبَطَرُ وَ التَّكَاثُرُ وَ التَّنَافُسُ فِى الدُّنْيَا ، و التَّبَاعُدُ و التَّحَاسُدُ حَتَّى يَكُونَ الْبَغْىُ ، ثُمَّ يَكُونُ الْهَرْجُ ! ؛ به زودى بيمارى ( بزرگ ) امّتها ، امّت مرا فرامىگيرد ! عرض كردند : بيمارى ( بزرگ ) امّتها چيست ؟ فرمود : هوسرانى و عيّاشى و فزون‌طلبى ، مسابقه در دنياپرستى ، اختلاف و نفاق و حسد نسبت به يكديگر و سرانجام به ظلم و ستم و سپس به هرج و مرج مبتلا مىشوند » ! « 1 »\r\n* * * \r\nچند مسئلهء مهم\r\nبا روشن شدن ديدگاه قرآن مجيد و روايات اسلامى در مورد اين رذيلهء اخلاقى ( حسد ) و عمق فاجعه‌اى كه از آن حاصل مىشود ، به سراغ چند نكتهء مهم كه در اين بحث باقى مانده است مىرويم تا موضوع حسد از جوانب مختلف روشن گردد و آنها عبارتند از :\r\n1 - معنى و مفهوم حسد .\r\n2 - انگيزه‌هاى حسد .\r\n3 - نشانه‌ها و آثار حسد .\r\n4 - پيامدهاى فردى و اجتماعى حسد .\r\n5 - طرق درمان و پيشگيرى حسد .\r\n* * * \r\n1 - مفهوم « حسد » و تفاوت آن با « غبطه »\r\nبزرگان علم اخلاق در تفسير « حسد » چنين گفته‌اند : « حسد » كه در فارسى از آن تعبير به « رشك » مىشود به معنى « آرزوى زوال نعمت از ديگران است ، خواه آن نعمت به حسود برسد يا نرسد » بنابراين كار حسود يا ويرانگرى است ، يا آرزوى ويران شدن بنيان\r\n\r\n\r\n","description":"","footnote":"\r\n( 1 ) - غرر الحكم شرح فارسى ، جلد 1 ، صفحهء 326 .\r\n","page_name":" 135 ","page_number":135},
  {"content":"\r\n\r\nنعمتهايى است كه خداوند به ديگران داده است ، خواه آن سرمايه و نعمت به او منتقل شود يا نه !\r\nبنابراين بدترين نوع حسد آن است كه انسان نه فقط آرزوى زوال نعمت ديگران داشته باشد بلكه در مسير آن گام بردارد ، خواه از طريق ايجاد سوء ظنّ و بدبينى نسبت به محسود » يعنى كسى كه مورد حسد واقع شده است باشد يا از طريق ايجاد مانع در كار او و اين نوع حسد حاكى از خباثت شديد درونى حسودان است .\r\nمرحلهء ساده‌تر آن است كه هدفش به چنگ آوردن آن نعمت است از طريق سلب كردن آن از ديگران گر چه اين هم از رذايل و صفات زشت است ، ولى به شدّت نوع قبل نيست .\r\nباز مرحلهء پايين‌تر آن است كه تنها آرزوى سلب نعمت از ديگرى كند بى آنكه كمترين سخنى بگويد و كوچكترين گامى در اين راه بردارد .\r\nاين حالت هرگاه بى اختيار براى انسان پيدا شود - كه گفته‌اند براى بسيارى پيدا مىشود - گناهى بر او نيست ، ولى اگر در اختيار انسان باشد به طورى كه از طريق مقدّماتى حاصل شود و با مقدّماتى از ميان برود ، بى شك آن هم جزء رذايل اخلاقى است ، ولى اينكه گناه دارد يا نه قابل تأمّل است و اين تأمّل از آنجا ناشى مىشود كه آيا صفات زشت درونى هر چند اختيارى باشد مادام كه در عمل انسان ظاهر نشود حرام است يا تنها يك انحطاط اخلاقى محسوب مىشود ؟\r\nبه هر حال نقطهء مقابل حسد « غبطه » است و آن اين است كه انسان آرزو كند كه نعمتى همانند ديگران يا بيشتر از آنها داشته باشد ، بى آنكه آرزوى زوال نعمت كسى را داشته باشد .\r\nولى بعضى معتقدند كه « غبطه » نيز نوعى حسد است و حتّى حديثى از رسول خدا صلى الله عليه و آله به عنوان شاهد نقل كرده‌اند . « 1 »\r\nامّا روشن است كه اين سخن در صورتى است كه حسد را به معنى وسيعى تفسير كنيم\r\n\r\n\r\n","description":"","footnote":"\r\n( 1 ) - به لسان العرب و التحقيق فى كلمات القرآن الحكيم مراجعه شود .\r\n","page_name":" 136 ","page_number":136},
  {"content":"\r\n\r\nكه مقايسهء نعمت‌هاى خويش با ديگران را شامل شود كه در واقع يك نزاع لفظى است و معروف همان است كه در بالا گفته شد .\r\nبه هر حال حسد صفتى است مذموم و نكوهيده در حالى كه « غبطه » نه تنها مذموم نيست بلكه پسنديده و مايهء ترقّى و پيشرفت است همان گونه كه « طريحى » در « مجمع البحرين » مادّهء حسد آورده است .\r\nدر حديثى از امام صادق صلى الله عليه و آله مىخوانيم : « انَّ الْمُؤْمِنَ يَغْبُطُ وَ لَايَحْسُدُ ، وَ الْمُنَافِقُ يَحْسُدُ وَ لَايَغْبُطُ ؛ مؤمن غبطه مىخورد ، ولى حسد نمىورزد ، امّا منافق حسد مىورزد و غبطه نمىخورد » . « 1 »\r\n* * * \r\n2 - انگيزه‌هاى حسد\r\nمىدانيم بسيارى از صفات رذيله از يكديگر سرچشمه مىگيرند ، يا به تعبير ديگر تأثير متقابل دارند . حسد نيز از صفاتى است كه از صفات زشت ديگرى ناشى مىشود و خود نيز سرچشمهء رذايل فراوانى است !\r\nعلماى اخلاق براى حسد سرچشمه‌هاى زيادى ذكر كرده‌اند : از جمله عداوت و كينه است كه موجب مىشود انسان آرزوى زوال نعمت از كسى كه مورد عداوت اوست كند .\r\nديگر كبر و خودبرتربينى است ، به همين جهت اگر ببيند ديگران مشمول نعمت‌هاى بيشترى شده‌اند آرزو دارد بلكه تلاش مىكند كه نعمت آنان زايل گردد تا برترى او را نسبت به ديگران به خطر نيفكند !\r\nسوّم حبّ رياست است كه سبب مىشود آرزوى زوال نعمت ديگران كند ، تا بتواند بر آنها حكومت نمايد ؛ زيرا اگر امكانات او از نظر مال و ثروت و قدرت او بيش از ديگران نباشد پايه‌هاى رياست او سست مىشود .\r\n\r\n\r\n","description":"","footnote":"\r\n( 1 ) - اصول كافى ، جلد 2 ، صفحهء 307 ، حديث 7 .\r\n","page_name":" 137 ","page_number":137},
  {"content":"\r\n\r\nچهارم از اسباب حسد ترس از نرسيدن به مقاصد مورد نظر است ، چرا كه گاه انسان تصوّر مىكند نعمت‌هاى الهى محدود است اگر ديگران به آن دست يابند امكان رسيدن او را به آن نعمت‌ها كم مىكنند .\r\nپنجمين سبب احساس حقارت و خود كم بينى است ، افرادى كه در خود لياقت رسيدن به مقامات والايى را نمىبينند و از اين نظر گرفتار عقدهء حقارتند آرزو مىكنند ديگران هم به جايى نرسند تا همانند يكديگر شوند !\r\nششمين اسباب حسد بخل و خباثت نفس است ؛ زيرا بخيل نه تنها حاضر نيست از نعمت‌هاى خود در اختيار ديگران بگذارد بلكه از رسيدن ديگران به نعمت‌هاى الهى نيز بخل مىورزد و ناراحت مىشود ، آرى تنگ نظرى ، كوته‌بينى و رذالت طبع آدمى را به حسد مىكشاند و گاه مىشود كه همهء اين امور ششگانه دست به دست هم مىدهند و گاه دو يا سه منشأ به هم ضميمه مىشوند و به همان نسبت ، خطر حسد فزونى مىيابد .\r\nولى فراتر از اينها حسد ريشه‌هايى در عقايد انسان نيز دارد ، كسى كه ايمان به قدرت خدا و لطف و عنايت او و حكمت و تدبير و عدالتش دارد چگونه مىتواند حسد بورزد ؟\r\nشخص حسود با زبان حال دارد به خداوند اعتراض مىكند كه چرا فلان نعمت را به فلان كس دادى ؟ ! اين چه حكمتى است و چه عدالتى ؟ ! چرا به من نمىدهى ؟ ! و نيز به زبان حال مىگويد : هرگاه خدا به ديگرى نعمتى دهد ممكن است از دادن مثل آن به من الْعِيَاذُ بِاللَّهِ عاجز باشد پس چه بهتر كه نعمت از او سلب گردد تا به من برسد !\r\nبنابراين حسودان در واقع گرفتار نوعى تزلزل در پايه‌هاى ايمان به توحيد افعالى پروردگار و حكمت و قدرت او هستند ، چه اينكه انسانى كه به اين اصول مؤمن باشد مىداند تقسيم نعمت‌ها از سوى خداوند حسابى دارد و بر طبق حكمتى است و نيز مىداند خداوند توانايى دارد كه بيشتر و بهتر به او ببخشد ، هرگاه آنها را شايستهء نعمت بداند ، پس بايد كسب شايستگى كند .\r\nبه همين دليل در حديثى از زكريّا ( پيامبر بزرگ الهى ) آمده است كه خداوند\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nمىفرمايد : « الْحَاسِدُ عَدُوٌّ لِنِعْمَتِى ، مُتَسَخِّطٌ لِقَضَائِى ، غَيْر رَاضٍ لِقِسْمَتِىَ الَّتِى قَسَمْتُ بَيْنَ عِبَادي ؛ حسود دشمن نعمت من است ، او خشمگين در برابر قضا و تقدير من و ناراضى از قسمتى است كه در ميان بندگانم كرده‌ام » ! « 1 »\r\nشبيه همين معنى از رسول خدا صلى الله عليه و آله نقل شده است كه مىفرمايد : خداوند به موسى بن عمران فرمود : « لَاتَحْسُدَنَّ النَّاسُ عَلَى مَا آتَيْتُهُمْ مِنْ فَضْلِى ، وَ لَاتَمُدَّنَّ عَيْنَيْكَ الَى ذَلِكَ ، وَ لَاتَتَّبِعُهُ نَفْسَكَ ، فَانَّ الْحَاسِدَ سَاخِطٌ لِنِعَمِى ، ضَادٌّ لِقَسْمِىَ الَّذي قَسَمْتُ بَيْنَ عِبَادي وَ مَنْ يَكُ كَذَلِكَ فَلَسْتُ مِنْهُ وَ لَيْسَ مِنّي ! ؛ اى موسى ! هرگز در مورد آنچه به مردم از فضلم عطا كرده‌ام حسد مورز و چشم به آنها ندوز و آنها را در دل پيگيرى نكن ( و بر اين امور خرده مگير ) ؛ زيرا حسود نسبت به نعمت‌هاى من خشمگين و مخالف تقسيمى است كه در ميان بندگانم كرده‌ام ، هر كس چنين باشد نه من از اويم و نه او از من است » ! « 2 »\r\nكوتاه سخن اينكه حسود در واقع پايه‌هاى اعتقادى محكمى ندارد و گرنه مىدانست حسدورزى نوعى انحراف از توحيد است .\r\nشاعر عرب در همين زمينه مىگويد :\r\n الا قل لمن كان لى حاسداً * أ تدري على من اسأت الادب ؟ ! \r\n اسأت على اللَّه فى فعله * اذا انت لم ترض لى ما وهب ! \r\n« به حسود من بگو آيا مىدانى نسبت به چه كسى اسائهء ادب مىكنى ؟ تو بى ادبى در برابر خداوند نسبت به كارش دارى ، هرگاه راضى به بخشش خدا در بارهء من نشوى » ! « 3 »\r\n* * * \r\n3 - نشانه‌هاى حسد\r\nاين صفت رذيله مانند بسيارى از صفات ديگر گاه آشكار و صريح است و گاه مخفى و در حال كمون ، به همين دليل بايد از آثارى كه بزرگان علم اخلاق و روانكاوان براى\r\n\r\n\r\n","description":"","footnote":"\r\n( 1 ) - المحجّة البيضاء ، جلد 5 ، صفحهء 326 .\r\n( 2 ) - اصول كافى ، جلد 2 ، صفحهء 307 .\r\n( 3 ) - سفينة البحار ، مادّهء حسد .\r\n","page_name":" 139 ","page_number":139},
  {"content":"\r\n\r\nآن ذكر كرده‌اند يا به تجربه دريافته‌ايم ، آن را در مراحل اوليه بايد شناخت و پيش از آنكه در وجود انسان ريشه بدواند و مستحكم گردد به درمان آن پرداخت .\r\nاز جمله نشانه‌هايى كه براى آن ذكر شده امور زير است :\r\n1 - هنگامى كه مىشنود نعمتى به ديگرى رسيده است ، غمگين و ناراحت مىشود ، هر چند آثارى از خود بروز ندهد .\r\n2 - گاه از اين مرحله فراتر مىرود و زبان به غيبت و عيبجويى مىگشايد .\r\n3 - گاه از اين هم فراتر مىرود و به دشمنى و عداوت و كارشكنى برمىخيزد !\r\n4 - گاه تنها به بىاعتنايى و بى مهرى و يا قطع رابطه از شخصى كه مورد حسد او قرار گرفته قناعت مىكند ، سعى دارد او را نبيند و سخنى از او نشنود و اگر سخنى دربارهء او بگويند سعى مىكند با ورود در مطالب ديگر گوينده را از ادامهء سخن بازدارد ، يا اگر مجبور به بيان مطلبى در بارهء او شود سعى مىكند صفات برجستهء او را پنهان سازد و يا نسبت به آن سكوت كند .\r\nهر يك از اين امور مىتواند نشانه‌اى از بروز رذيلهء حسد باشد .\r\nدر احاديثى كه در منابع اهل عصمت عليهم السلام براى ما نقل شده است اشارات روشنى به اين معنى ديده مىشود ، از جمله در كلامى از امير مؤمنان على عليه السلام مىخوانيم : « يَكْفِيكَ مِنَ الْحَاسِدِ انَّهُ يَغْتَمُّ فِى وَقْتِ سُرُورِكَ ؛ براى شناخت حسود همين بس كه او غمگين شود در حالى كه تو شادمان هستى » ! « 1 »\r\nبه عكس هنگامى كه زيانى به انسان برسد ، شخص حسود خوشحال مىشود ، همان گونه كه در آيهء 50 سورهء توبه مىخوانيم : « انْ تُصِبْكَ حَسَنَةٌ تَسُؤْهُمْ وَ انْ تُصِبْكَ مُصِيبَةٌ يَقُولُوا قَدْ اخَذْنَا امْرَنَا مِنْ قَبْلُ وَ يَتَوَلَّوا وَ هُمْ فَرِحُونَ ؛ هرگاه نيكى به تو رسد آنها را ناراحت مىكند و اگر مصيبتى به تو رسد مىگويند : ما قبلًا پيش‌بينى چنين مطلبى را مىكرديم و تصميم لازم را گرفتيم و باز مىگردند در حالى كه خوشحالند » !\r\n\r\n\r\n","description":"","footnote":"\r\n( 1 ) - سفينة البحار ، مادّهء حسد ( اين احتمال در تفسير روايت نيز داده شده كه اين مجازات براى حسود بس كه او غمگين مىشود در حالى كه تو شادمان هستى ) .\r\n","page_name":" 140 ","page_number":140},
  {"content":"\r\n\r\nآيات متعدّد ديگرى نيز اشاره به همين گونه عكس‌العمل‌ها از سوى كافران حسود دارد از جمله آيه‌اى است كه در آغاز بحث گذشت كه كافران به مواهبى كه از سوى خداوند به پيغمبر اكرم صلى الله عليه و آله رسيده بود حسد مىورزيدند .\r\nدر روايات اسلامى نيز اشارات مكرّرى به همين مسئله ديده مىشود كه حسودان هميشه از زوال نعمت محسود خوشحال مىشوند و از موفّقيّت او ناراحت ، از جمله در حديثى از امير مؤمنان على عليه السلام مىخوانيم : « الْحَاسِدُ يَفْرَحُ بِالشُّرُورِ وَ يَغْتَمُّ بِالسُّرُورِ ؛ حسود از شرور و بدىها خوشحال مىشود و از سرور و خوشحالى ديگران غمگين مىگردد » ! « 1 »\r\n* * * \r\n4 - پيامدها و آثار سوء حسد\r\nحسد آثار بسيار زيانبارى از نظر فردى و اجتماعى و مادّى و معنوى به بار مىآورد و كمتر صفتى از صفات رذيله است كه اين همه پيامدهاى سوء داشته باشد ، مهمترين آنها آثار زير است :\r\nنخست اينكه حسود دائماً ناراحت است و همين امر سبب بيمارى جسمى و روانى او مىشود ، هر اندازه ديگران صاحب موفّقيّت بيشتر و نعمت‌هاى فزون‌تر گردند او به همان اندازه ناراحت مىشود تا آنجا كه گاه خواب و آرامش و استراحت را به كلّى از دست مىدهد و بيمار و رنجور و نحيف و ضعيف مىشود ، در حالى كه امكانات خوبى دارد و اگر اين رذيله را از خود دور مىساخت براى خودش زندگى آبرومند و مرفّهى داشت .\r\nدر احاديث فراوانى به اين نكته اشاره شده و معصومين عليهم السلام نسبت به آن هشدار داده‌اند ، از جمله در حديثى از امير مؤمنان على عليه السلام مىخوانيم كه فرمود : « اسْوَءُ النَّاسِ عَيْشاً الْحَسُود ! ؛ بدترين مردم از نظر ( آرامش در ) زندگى حسود است » ! « 2 »\r\nهمين معنى در حديث ديگرى از آن حضرت عليه السلام به صورت فشرده‌ترى نقل شده كه\r\n\r\n\r\n","description":"","footnote":"\r\n( 1 ) - غرر الحكم ، 1474 .\r\n( 2 ) - تصنيف غرر الحكم ، صفحهء 300 و 301 ؛ شرح غرر الحكم ، 2931 .\r\n","page_name":" 141 ","page_number":141},
  {"content":"\r\n\r\nفرمود : « لَا رَاحَةَ لِحَسُودٍ ؛ حسود راحتى ندارد » ! « 1 »\r\nدر تعبير ديگرى از همان حضرت مىخوانيم : « الْحَسَدُ شَرُّ الْامْرَاض ؛ حسد بدترين بيماريهاست » ! « 2 »\r\nو در تعبير ديگرى آمده است : « الْعَجَبُ لِغَفْلَةِ الْحُسَّادِ عَنْ سَلَامَةِ الْاجْسَادِ ؛ تعجّب مىكنم چگونه حسودان براى سلامتى جسم خود ارزش قائل نيستند و از آن غافلند » ! « 3 »\r\nاين سخن را با حديث ديگرى از آن حضرت به پايان مىبريم ، هر چند احاديث در اين زمينه بسيار است ، فرمود : « الْحَسَدُ لَايَجْلِبُ الّا مَضَرَّةً وَ غَيْظاً ، يُوهِنُ قَلْبَكَ ، وَ يَمْرُضُ جِسْمَكَ ؛ حسد جز زيان و خشم چيزى در وجود انسان ايجاد نمىكند ، حسد سبب مىشود كه قلب انسان ناتوان و جسم او بيمار گردد » ! « 4 »\r\nديگر اينكه زيانهاى معنوى حسد از زيانهاى مادّى و جسمانى آن به مراتب بيشتر است ، زيرا حسد ريشه‌هاى ايمان را مىخورد و نابود مىكند و انسان را نسبت به عدل و حكمت الهى بدبين مىسازد ، چرا كه حسود در اعماق قلبش به بخشندهء نعمت‌ها يعنى خداوند بزرگ معترض است !\r\nدر حديث معروفى از امير مؤمنان على عليه السلام مىخوانيم : « لَاتُحَاسِدُوا فَانَّ الْحَسَدَ يَأْكُلُ الْايمَانَ كَمَا تَأْكُلُ النَّارُ الْحَطَبَ ؛ نسبت به يكديگر حسد نورزيد ، چرا كه حسد ايمان را مىخورد همان گونه كه آتش هيزم را مىخورد » ! « 5 »\r\nهمين معنى از بنيانگذار اسلام پيغمبر اكرم صلى الله عليه و آله و از فرزند گراميش امام باقر عليه السلام نيز نقل شده است .\r\nدر حديث ديگرى كه مرحوم كلينى در كافى آورده است از امام صادق عليه السلام مىخوانيم : « آفَةُ الدِّينِ الْحَسَدُ وَ الْعُجْبُ وَ الْفَخْرُ ؛ آفت دين و ايمان ، حسد و خودبرتربينى و فخرفروشى است » ! « 6 »\r\n\r\n\r\n","description":"","footnote":"\r\n( 1 ) - بحار الانوار ، جلد 70 ، صفحهء 256 .\r\n( 2 ) - شرح غرر الحكم ، 331 .\r\n( 3 ) - بحار الانوار ، جلد 70 ، صفحهء 256 .\r\n( 4 ) - بحار الانوار ، جلد 70 ، صفحهء 256 .\r\n( 5 ) - تصنيف غرر الحكم ، صفحهء 300 ؛ شرح غرر الحكم ، 10376 .\r\n( 6 ) - اصول كافى ، جلد 2 ، صفحهء 307 .\r\n","page_name":" 142 ","page_number":142},
  {"content":"\r\n\r\nاز همان امام بزرگوار عليه السلام نقل شده است كه فرمود : « انَّ الْمُؤْمِنَ يَغْبِطُ وَ لَايَحْسُدُ ، وَ الْمُنَافِقُ يَحْسُدُ وَ لَايَغْبِطُ ! ؛ مؤمن غبطه مىخورد ( و تمنّاى نعمت‌هايى شبيه ديگران مىكند ولى ) حسد نمىورزد ، در حالى كه منافق حسد مىورزد و غبطه نمىخورد » ! « 1 »\r\nاز اين حديث به خوبى استفاده مىشود كه حسد با روح ايمان سازگار نيست و هماهنگ با نفاق است .\r\nدر بحث‌هاى گذشته نيز در حديث قدسى خوانديم كه خداوند به موسى بن عمران فرمود : « از حسد بپرهيز كه حسود نسبت به نعمت‌هاى من خشمگين است و با قسمت من در ميان بندگانم مخالف مىباشد » !\r\nسوّمين اثر زيانبار ديگر حسد اين است كه حجاب ضخيمى در برابر معرفت و شناخت حقايق مىافكند ، چرا كه حسود نمىتواند نقطه‌هاى قوّت محسود را ببيند هر چند استاد و مربّى و بزرگ او باشد ، بلكه دائماً چشم او در پى جستجو براى نقاط ضعف است و اى بسا به خاطر حسد ، خوبى را بدى و نقاط قوّت را ضعف بپندارد و از آنها دورى كند . به همين دليل از امير مؤمنان على عليه السلام مىخوانيم : « الْحَسَدُ حَبْسُ الرُّوحِ ؛ حسد روح انسان را زندانى مىكند و از درك حقايق باز مىدارد » . « 2 »\r\nچهارمين اثر زيانبار حسد اين است كه انسان دوستان خود را از دست مىدهد ، زيرا هر كس داراى نعمتى است كه احياناً ديگرى ندارد و اگر انسان داراى صفت رذيلهء حسد باشد طبعاً نسبت به همهء مردم حسد مىورزد و همين امر سبب مىشود كه افراد از او دورى كنند و پيوندهاى محبّت ميان او و ديگران گسسته شود .\r\nشاهد اين سخن كلام پربارى است كه از امير مؤمنان على عليه السلام نقل شده كه فرمود :\r\n« الْحَسُودُ لَاخُلَّةَ لَهُ ؛ حسود ، دوستى ندارد » . « 3 »\r\nپنجمين اثر سوء حسد آن است كه انسان را از رسيدن به مقامات و الا بازمىدارد به گونه‌اى كه شخص حسود هرگز نمىتواند از مديريّت بالايى در جامعه برخوردار شود\r\n\r\n\r\n","description":"","footnote":"\r\n( 1 ) - اصول كافى ، جلد 2 ، صفحهء 307 .\r\n( 2 ) - شرح غرر الحكم ، حديث 371 .\r\n( 3 ) - شرح غرر الحكم ، 885 .\r\n","page_name":" 143 ","page_number":143},
  {"content":"\r\n\r\nچرا كه حسد ، ديگران را از گرد او پراكنده مىكند و كسى كه داراى قوّهء دافعه است هرگز به بزرگى نمىرسد .\r\nشاهد اين سخن گفتار ديگرى از على عليه السلام است كه فرمود : « الْحَسُودُ لَايَسُودُ ؛ حسود هرگز به سيادت و بزرگى نمىرسد » . « 1 »\r\nششمين اثر بسيار منفى حسد آلوده شدن به انواع گناهان ديگر است ، زيرا حسود براى رسيدن به مقصد خود يعنى زايل كردن نعمت از ديگران ، به انواع گناهان مانند ظلم و غيبت و تهمت و دروغ و سعايت و غير آن متوسّل مىشود و تمام نيروى خود را به كار مىگيرد تا محسود را به زمين زند لذا از هر وسيلهء نامشروعى براى وصول به اين مقصد نامشروع كمك مىگيرد .\r\nباز شاهد اين سخن ، كلام نورانى ديگرى از امير مؤمنان على عليه السلام است كه فرمود :\r\n« الْحَسُودُ كَثِيرُ الحَسَرَاتِ ، وَ مُتَضَاعَفُ السَيِّئَاتِ ؛ حسود بسيار حسرت و اندوه دارد و گناهانش پيوسته افزوده مىشود » ! « 2 »\r\nهفتمين بدبختى حسود اين است كه پيش از آنكه به « محسود » زيان برساند به خودش ضرر مىزند ، چرا كه قبل از هر چيز خودش را گرفتار ناراحتى روح و جسم و عذاب دنيا و عقبى مىسازد .\r\nدر احاديث اسلامى به اين حقيقت اشاره شده ، امام صادق عليه السلام در حديثى مىفرمايد :\r\n« الْحَاسِدُ مُضِرٌّ بِنَفْسِهِ قَبْلَ انْ يَضُرَّ بِالَمحْسُودِ ، كَابْلِيسِ اورِثَ بِحَسَدِهِ بِنَفْسِهِ اللَّعْنَةُ ، وَ لِآدَمَ عليه السلام الْاجْتِبَاءُ وَ الْهُدَى . . . ؛ حسود پيش از آنچه مىتواند به « محسود » ضرر برساند به خويشتن زيان مىرساند ، مانند ابليس كه با حسدش لعنت براى خود آفريد و براى آدم برگزيدگى و هدايت » . « 3 »\r\n* * *\r\n\r\n\r\n","description":"","footnote":"\r\n( 1 ) - غرر الحكم ، حديث 1017 .\r\n( 2 ) - تصنيف غرر الحكم ، صفحهء 301 ؛ شرح غرر الحكم ، 1520 .\r\n( 3 ) - بحار الانوار ، جلد 70 ، صفحهء 255 .\r\n","page_name":" 144 ","page_number":144},
  {"content":"\r\n\r\n\r\n5 - مراتب حسد\r\nبزرگان علم اخلاق براى « حسد » مراحل مختلفى ذكر كرده‌اند از جمله دو مرحلهء كاملًا متمايز زير :\r\n1 - وجود حسد در درون دل و در اعماق روح ، به گونه‌اى كه انسان آن را كنترل كند و اثرش در گفتار و رفتار او ظاهر نگردد .\r\n2 - وجود حسد در درون به گونه‌اى كه از كنترل او خارج شود و با سخنان و اعمال شيطانى بروز كند و براى انتقام‌گيرى از محسود و زوال نعمت او تلاش كند .\r\nاز بعضى روايات استفاده مىشود كه همه ( يا غالب ) مردم رگه‌هاى حسد در درون جانشان وجود دارد ، ولى تا آن را در گفتار و رفتار خود ظاهر نكنند ، گناهى بر آنان نوشته نمىشود !\r\nاز جمله در حديثى از پيغمبر اكرم صلى الله عليه و آله نقل شده كه فرمود : « ثَلَاثٌ لَايَنْجُو مِنْهُنَّ احَدٌ : الظَّنُّ ، وَ الطِّيَرَةُ ، وَ الْحَسَدُ ، وَ سَاحَدِّثُكُمْ بِالَمخْرَجِ مِنْ ذَلِكَ ، اذَا ظَنَنْتَ فَلَاتُحَقِّق ، وَ اذَا تَطَيَّرْتَ فَامْضِ ، وَ اذَا حَسَدْتَ فَلَاتَبْغِ ؛ سه چيز است كه هيچ كس از آن رهايى نمىيابد :\r\nگمان بد ، فال بد و حسد و من راه نجات از آنها را براى شما بازگو مىكنم ، هنگامى كه گمان بد در بارهء كسى بردى ، ترتيب اثر به آن نده و هنگامى كه فال بد زدى اعتنا مكن و به كار خود ادامه بده و هنگامى كه به كسى حسد پيدا كردى ستم مكن ( و در گفتار و اعمال با حسد هماهنگ مشو ) » ! « 1 »\r\nدر حديث ديگرى آمده است : « قَلَّ مَنْ يَنْجُو مِنْهُنَّ ؛ كمتر كسى از اين سه صفت نجات مىيابد » ! « 2 »\r\nاز اين تعبير استفاده مىشود كه اين حكم عمومى نيست و انبيا و اوليا را شامل نمىشود ، چرا كه اگر آنها در ظاهر و باطن از حسد پاك نشوند هرگز به آن مقامات والاى روحانى و معنوى نمىرسند ، به همين دليل حديثى را كه مىگويد : « هيچ كس از حسد خالى نيست حتّى انبيا » به عنوان محسود واقع شدن تفسير كرده‌اند ، يعنى حسودان\r\n\r\n\r\n","description":"","footnote":"\r\n( 1 ) محجّة البيضاء ، جلد 5 ، صفحهء 325 .\r\n( 2 ) همان مدرك .\r\n","page_name":" 145 ","page_number":145},
  {"content":"\r\n\r\nدر برابر همه كس حتّى پيامبران الهى ظاهر مىشوند كه نسبت به مقامات آنها حسد مىورزند .\r\nبه هر حال ، در اينكه صفت حسد از رذايل اخلاقى است خواه به مرحلهء ظهور و بروز برسد يا نه شكّى نيست ، سخن در اين است كه آيا اگر به مرحلهء ظهور و بروز نرسد گناه و عقوبتى بر آن نوشته مىشود يا نه ؟ ظاهراً دليلى بر گناه بودن آن در مرحلهء عدم ظهور و بروز نداريم ، هر چند صفت نكوهيده‌اى است .\r\nولى مرحوم « نراقى » در « معراج السعاده » در اين زمينه مىگويد : « هر گاه حسد آدمى را به افعال و گفتار ناپسند وادار كند تا زبان به غيبت و بدگويى بگشايد و . . . گناه كرده ، همچنين اگر از اظهار و ابراز آن خويشتن‌دارى نمايد و از رفتار و گفتارى كه دلالت بر حسد نمايد پرهيز كند ، ولى در باطن زوال نعمت محسود را طالب و به درد و رنج او راغب باشد و از اين نظر احساس ناراحتى نكند و بر خود خشمگين نباشد باز گناه كرده است » . « 1 »\r\nولى ظاهراً دليلى بر حرام بودن قسم دوّم وجود ندارد .\r\nبه اين ترتيب مرحلهء عدم ظهور و بروز باز دو حالت دارد : حالتى كه صاحبش از وجود آن ناراحت نباشد و در رفع آن نكوشد بلكه در درون با آن هماهنگ گردد و حالتى كه چنين نباشد ، گناه بودن حالت اول بعيد به نظر نمىرسد هر چند دليل قاطعى بر آن نداريم .\r\n* * * \r\n6 - درمان حسد\r\nهمان گونه كه از بحث‌هاى پيشين استفاده شد « حسد » از بيمارىهاى خطرناك اخلاقى است كه اگر انسان به درمان آن نپردازد دين و دنياى او را تباه مىكند .\r\nدرمان اين بيمارى اخلاقى مانند درمان صفات رذيلهء ديگر است كه بر دو اساس استوار مىباشد .\r\n\r\n\r\n","description":"","footnote":"\r\n( 1 ) معراج السعاده ، صفحهء 429 .\r\n","page_name":" 146 ","page_number":146},
  {"content":"\r\n\r\n1 - طرق علمى .\r\n2 - طرق عملى .\r\nدر قسمت « علمى » شخص حسود بايد روى دو چيز مطالعه و دقّت كند يكى پيامدها و آثار ويرانگر حسد از نظر روح و جسم و ديگر ريشه‌ها و انگيزه‌هاى پيدايش حسد .\r\nهمان گونه كه شخص معتاد به يك اعتياد خطرناك ، مانند اعتياد به هروئين ، بايد سرانجام كارِ معتادان را بررسى كند و ببيند آنها چگونه سلامت و تندرستى خود را از دست داده و زن و فرزند و حيثيّت اجتماعى آنها بر باد مىرود و با دردناك‌ترين وضعى در جوانى جان مىسپارند و نه تنها كسى از مرگ آنها ناراحت نمىشود بلكه مرگ او را سعادتى براى خانواده و فاميل و دوستانش مىشمرند ! همين‌طور « حسود » بايد بينديشد كه اين بيمارى اخلاقى به زودى جسم او را بيمار مىكند ، مانند خوره روح او را مىپوساند و مىخورد و از بين مىبرد ، خواب و آرامش را از او سلب مىكند و هاله‌اى از غم و اندوه هميشه اطراف قلب او را گرفته است و از آن بدتر اينكه مطرود درگاه خدا مىشود و به سرنوشتى همچون ابليس و قابيل گرفتار مىآيد و تازه با همهء اينها نيز نمىتواند به مقصود خود يعنى زوال نعمت محسود برسد !\r\nبى شك مرور بر اين آثار و پيامدها و بررسى مكرّر احاديث نابى كه در اين زمينه آمده و در بخشهاى گذشته به آن اشاره شد ، تأثير بسيار مثبتى در درمان اين بيمارى اخلاقى دارد .\r\n« حسود » بايد بينديشد ، اگر موادّ مخدّر سلامت روح و جسم را بر هم مىزند و مرگ زودرس و رقّت‌بار را به استقبال او مىفرستد ، او نيز علاوه بر بيمارىهاى جسمى و روانى ، آخرت خود را هم از دست مىدهد ، چرا كه عملًا به حكمت خدا اعتراض مىكند و در پرتگاه شرك و كفر سقوط مىنمايد ، اينها از يك سو .\r\nاز سوى ديگر در بارهء انگيزه‌هاى حسد بايد بينديشد و ريشه‌هاى آن را يكى پس از ديگرى قطع نمايد ، اگر دوستان ناباب و وسوسه‌هاى آنها او را به اين وادى كشانده است با آنها قطع رابطه كند و هرگاه تنگ‌نظرى و بخل سرچشمهء اين رذيلهء اخلاقى شده ، به\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nمداواى آنها برخيزد ، اگر ضعف ايمان و عدم آشنايى به توحيد افعالى خداوند او را در اين گرداب پرتاب كرده است به تقويت مبانى ايمان و توحيد بپردازد و هرگاه ناآگاهى از استعدادهاى خويش و ظرفيّت‌هايى كه براى ترقّى و پيشرفت در وجود اوست ، او را گرفتار عقدهء حقارت و به دنبال آن حسد نموده است به درمان آن رو آورد و در سايهء توكّل به خدا و اعتماد به نفس ، عقدهء حقارت را بگشايد و رذيلهء حسد را از خود دور سازد .\r\nچه بهتر اينكه « حسود » عصاره و خلاصه‌اى از اين امور را در صفحه يا صفحاتى بنويسد و هر چند روز يك بار بر آن مرور كند و حتّى با صداى بلند آن را براى خودش در تنهايى جمله جمله بخواند و پيرامون آن بينديشد و مخصوصاً روى رواياتى كه در اين زمينه از معصومين عليهم السلام رسيده و در بحث‌هاى گذشته به آن اشاره شد تكيه كند ، بى شك هر حسودى اين برنامه را به طور جدّى دنبال كند در مدّت كوتاهى نتيجه خواهد گرفت ، روح و جسم خود را تدريجاً از شرّ حسد رهايى مىبخشد و افق‌هاى روشنى از سلامت و سعادت در برابر او نمايان مىگردد .\r\nمخصوصاً « حسود » بايد روى اين نكته كاملًا فكر كند كه اگر وقت و نيرويى را كه او براى زوال نعمت از محسود به كار مىگيرد صرف پيشرفت خودش كند چه بسا از او جلو بيفتد .\r\nبه تعبير ديگر بايد انگيزه‌هاى حسد را به انگيزه‌هاى غبطه تبديل كند و نيروهاى ويرانگر را به نيروهاى سازنده مبدّل سازد .\r\nاين معنى در حديثى از امير مؤمنان على عليه السلام نقل شده كه فرمود : « احْتَرِسُوا مِنْ سُورَةِ الْجُمَدِ وَ الْحِقْدِ وَ الْغَضَبِ وَ الْحَسَد وَ اعِدُّوا لِكُلِّ شَىْءٍ مِنْ ذَلِكَ عِدَّةً تُجَاهِدُونَ بِهَا مِنَ الْفِكْرِ فِى الْعَاقِبَةِ وَ مَنْعِ الرَّذِيلَةِ وَ طَلَبِ الْفَضِيلَةِ ؛ خود را از شدّت بخل و كينه و غضب و حسد در امان داريد و براى مبارزه با هر يك از اين امور وسيله‌اى آماده سازيد ، از جمله تفكّر در عواقب سوء اين صفات رذيله و راه درمان و طلب فضيلت از اين طريق » ! « 1 »\r\n\r\n\r\n","description":"","footnote":"\r\n( 1 ) - تصنيف غرر الحكم ، صفحهء 300 ، حديث 6806 .\r\n","page_name":" 148 ","page_number":148},
  {"content":"\r\n\r\nامّا از نظر « عملى » ، مىدانيم : تكرار يك عمل تدريجاً تبديل به يك عادت مىشود و ادامهء عادت تبديل به ملكه و صفت درونى مىگردد ، اگر حسود به جاى اينكه براى در هم شكستن اعتبار و شخصيّت فردى كه مورد حسدش قرار گرفته به تقويت موقعيّت خود بپردازد ، به جاى غيبت و مذمّتش او را به خاطر صفات خويش مدح و ستايش كند و به جاى تلاش در تخريب زندگى مادّى او خود را آمادهء اعانت و همكارى با او نمايد ، تا مىتواند از او سخن بگويد ، تا ممكن است نسبت به او محبّت كند و تا آنجا كه در اختيار اوست خير و سعادت او را بطلبد و به ديگران نيز همين امور را توصيه كند ، به يقين تكرار اين كارها تدريجاً آثار رذيلهء حسد را از روح او مىشويد و نقطهء مقابل آن كه « نصح » و « خيرخواهى » است با يك دنيا نور و صفا و روحانيت جانشين آن مىگردد .\r\nعلماى اخلاق به افراد ترسو براى از ميان بردن اين رذيلهء اخلاقى توصيه مىكنند كه در ميدان‌هايى كه ورود در آن شجاعت فراوان مىخواهد گام بگذارند و اين كار را بر خود تحميل كنند تا تدريجاً ترس آنها بريزد و شجاعت به صورت عادت و حالت در آيد و سپس ملكه گردد .\r\nهمين گونه حسود بايد با استفاده از ضدّ آن به درمان پردازد كه درمان هر بيمارى دارويى است كه از ضدّ آن تشكيل يافته است !\r\nدر حديثى از پيامبر اكرم صلى الله عليه و آله مىخوانيم : « اذَا حَسَدْتَ فَلَاتَبْغِ ؛ هنگامى كه نسبت به كسى حسد پيدا كردى بر طبق آن عمل نكن و بر او ستمى روا مدار » . « 1 »\r\nو در حديث ديگرى از امير مؤمنان آمده است كه فرمود : « انَّ الْمُؤْمِنَ لَايَسْتَعْمِلُ حَسَدَهُ ؛ مؤمن حسد خود را به كار نمىگيرد » . « 2 »\r\nاز جمله امورى كه در درمان حسد بسيار مؤثّر است راضى به رضاى حق بودن و تسليم در برابر ارادهء او شدن و قانع به زندگى خويش گشتن است ، در حديثى از امير مؤمنان مىخوانيم : « مَنْ رَضِىَ بِحَالِهِ لَمْ يَعْتَوِرَهُ الْحَسَد ؛ كسى كه به آنچه دارد راضى باشد حسد دامان او را نمىگيرد » . « 3 »\r\n\r\n\r\n","description":"","footnote":"\r\n( 1 ) - تحف العقول ، صفحهء 50 .\r\n( 2 ) - بحار الانوار ، جلد 55 ، صفحهء 323 ، حديث 12 ؛ كافى ، جلد 8 ، صفحهء 108 .\r\n( 3 ) - تصنيف غرر الحكم ، صفحهء 300 ، حديث 6808 .\r\n","page_name":" 149 ","page_number":149},
  {"content":"\r\n\r\n\r\n7 - نصح و خيرخواهى\r\nنقطهء مقابل حسد ، « نصح » و خيرخواهى است ، به اين معنى كه نه تنها انسان خواهان زوال نعمت از ديگران نباشد بلكه طالب بقاى نعمت و افزون شدن آن براى همهء نيكان و پاكان گردد ، يا به تعبيرى ديگر آنچه از خير و خوبى و سعادت معنوى و مادّى براى خويش مىخواهد براى ديگران نيز بطلبد و اين يكى از فضايل معروف است كه در آيات قرآن و روايات اسلامى به آن اشاره شده است .\r\nپيامبران الهى خيرخواهان امّت‌ها بودند و يكى از صفات بارز آنها همين موضوع بود . قرآن مجيد از زبان « نوح » شيخ الانبيا چنين نقل مىكند كه به قوم خود فرمود :\r\n« ابَلِّغُكُمْ رِسَالَاتِ رَبِّى وَ انْصَحُ لَكُمْ وَ اعْلَمُ مِنَ اللَّهِ مَا لَاتَعْلَمُونَ ؛ رسالت‌هاى پروردگارم را به شما ابلاغ مىكنم و خيرخواه شما هستم و از خداوند چيزهايى ( از لطف و مرحمت و عنايت ) مىدانم كه شما نمىدانيد » . « 1 »\r\nدر اينجا بعد از مسئلهء ابلاغ رسالت سخن از نصح و خيرخواهى امّت به ميان آمده كه نقطهء مقابل حسد و بخل و خيانت است .\r\nهمين معنى با تفاوت مختصرى در مورد پيامبر بزرگ خدا هود عليه السلام آمده است آنجا كه مىگويد : « ابَلِّغُكُمْ رِسَالَاتِ رَبِّى وَ انَا لَكُمْ نَاصِحٌ امِينٌ ؛ رسالتهاى پروردگارم را به شما ابلاغ مىكنم و من خيرخواه امينى براى شما هستم » . « 2 »\r\nهمين معنى دربارهء حضرت صالح ( اعراف ، 79 ) و حضرت شعيب ( اعراف ، 93 ) وارد شده است .\r\nبديهى است خيرخواهى منحصر به اين چهار بزرگوار نبوده بلكه همهء انبياى الهى و اوليا معصومين اين ويژگى را داشتند و پيروان راستين آنان نيز بايد خيرخواه ديگران باشند ، نه حسود باشند و نه بخيل .\r\nدر حديث پر معنايى از پيامبر اكرم صلى الله عليه و آله نقل شده است كه دربارهء مردى از طايفهء انصار شهادت داد كه او از اهل بهشت است ، هنگامى كه دربارهء زندگى اين مرد بهشتى\r\n\r\n\r\n","description":"","footnote":"\r\n( 1 ) - اعراف ، 62 .\r\n( 2 ) - همان ، 68 .\r\n","page_name":" 150 ","page_number":150},
  {"content":"\r\n\r\nتحقيق كردند عبادت زيادى در او مشاهده نكردند ، بلكه ديدند شب هنگام كه به بستر استراحت مىرود ياد خدا مىكند و سپس به خواب مىرود تا موقع نماز صبح ، مشاهدهء اين وضع موجب سؤال از خودش شد ، او در جواب گفت : « مَا هُوَ الّا مَا تَرَوْنَ غَيْرَ انِّى لَااجِدُ عَلَى احَدٍ مِنَ الْمُسْلِمِينَ فِى نَفْسِى غِشّاً وَ لَاحَسَداً عَلَى خَيْرٍ اعْطَاهُ اللَّهُ ايَّاهُ ؛ وضع من همان است كه ديديد ، ولى من نسبت به هيچ كس از مسلمانان كه خدا نعمتى به او بخشيده در دل خود نه خيانتى مىبينم و نه حسدى ( بلكه من خيرخواه همه هستم و از نعمت‌هاى آنها خوشحالم ) » ! « 1 »\r\nدر حديث ديگرى آمده است كه پيامبر اكرم فرمود : « انَّ اعْظَمَ النَّاسِ مَنْزِلَةً عِنْدَاللَّهِ يَوْمَ الْقِيَامَةِ امْشَاهُمْ فِى ارْضِهِ بِالنَّصِيحَةِ لِخَلْقِهِ ؛ بلند مقام‌ترين مردم در پيشگاه خداوند در قيامت كسى است كه از همه بيشتر تلاش در خيرخواهى مردم كرده است » . « 2 »\r\nدر روايت ديگرى از همان حضرت صلى الله عليه و آله ميزان و معيارى براى خيرخواهى بيان شده و آن اين است كه از منافع ديگران به اندازهء منافع خويش دفاع كند فرمود : « لَيَنْصَحُ الرَّجُلُ مِنْكُمْ اخَاهُ كَنَصِيحَتِهِ لِنَفْسِهِ ؛ بايد هر كدام از شما نسبت به برادر مؤمن خود خيرخواه باشد به همان اندازه كه نسبت به خويش خيرخواه است » ! « 3 »\r\nواژهء « نصح » و « نصيحت » گر چه در زبان روزمرّهء فارسى ما معمولًا به معنى اندرز به كار مىرود ولى در لغت عرب چنين نيست ، بلكه مفهوم وسيع و گسترده‌اى دارد .\r\n« راغب » در كتاب « مفردات » مىگويد : « نصح و نصيحت » هر كار و هر سخنى است كه در آن مصلحت ديگرى باشد و اين واژه در اصل به معنى خلوص و اخلاص است . به همين دليل عسل خالص را « ناصح » مىگويند ، كار خيّاط را هم نصح مىنامند به خاطر اصلاح كردن پارچه‌اى كه به او داده شده است و از آنجا كه شخص خيرخواه از روى خلوص و اخلاص در اصلاح كار ديگران مىكوشد ، واژهء نصح و نصيحت در بارهء او به كار مىرود و اصولًا هر چيزى كه خالص و صاف باشد خواه در سخن يا عمل و در امور\r\n\r\n\r\n","description":"","footnote":"\r\n( 1 ) - محجّة البيضاء ، جلد 5 ، صفحهء 325 .\r\n( 2 ) - اصول كافى ، صفحهء 28 ، حديث 5 و 4 .\r\n( 3 ) - همان مدرك .\r\n","page_name":" 151 ","page_number":151},
  {"content":"\r\n\r\nمادّى يا معنوى ، واژهء « نصح » بر آن اطلاق مىشود .\r\nبنابراين هنگامى كه در بحث‌هاى اخلاقى سخن از نصيحت به ميان مىآيد مقصود ترك هر گونه حسد ، كينه ، بخل و خيانت است .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n7\r\n\r\nغرور و خودبينى\r\n\r\nاشاره\r\nيكى از رذايل اخلاقى كه نه تنها در ميان علماى اخلاق معروف و مشهور است بلكه در ميان توده‌هاى مردم نيز از جمله صفات زشت شناخته شده مىباشد « غرور » است . اين صفت رذيله موجب از خود بيگانگى و جهل نسبت به خويشتن و ديگران و فراموش كردن موقعيّت فردى و اجتماعى خود و غوطه‌ور شدن در جهل و بىخبرى است .\r\nغرور انسان را از خدا دور مىكند و به شيطان نزديك مىسازد ، واقعيّت‌ها را در نظر او دگرگون مىكند و همين امر سبب خسارت‌هاى شديد مادّى و معنوى مىگردد .\r\nافراد مغرور هميشه در جامعه منفورند و به خاطر توقّع نامحدودشان گرفتار انزواى اجتماعى مىشوند .\r\nغرور سرچشمهء صفات رذيلهء ديگرى مانند خودبرتربينى و تكبّر و عجب و خودپسندى و ترك تواضع و كينه و حسد نسبت به ديگران و تحقير آنها مىشود .\r\nمىدانيم يكى از عوامل اصلى رانده شدن شيطان از درگاه خدا « غرور » او بود و يكى از علل عدم تسليم بسيارى از اقوام پيشين در برابر دعوت انبيا وجود همين صفت نكوهيده در وجود آنان بود .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nفرعونها و نمرودها به خاطر غرورشان از خدا دور شدند و به سرنوشت شومى كه عبرت براى همگان شد گرفتار گشتند .\r\n« غرور » گاه در يك فرد پيدا مىشود و گاه قوم و ملّت يا نژادى در چنگال اين رذيلهء اخلاقى گرفتار مىشوند و بى شك قسم دوم خطرناك‌تر است ؛ زيرا گاه كشور يا دنيايى را به آتش مىكشد و نمونهء آن جنگ جهانى اول و دوم بود كه حدّ اقل يكى از علل عمدهء آن غرور و نژادپرستى آلمانىها بود .\r\nبا اين اشاره ، نخست به سراغ تفسير واژهء « غرور » در منابع لغت و كتب علماى اخلاق و سپس به سراغ آيات و روايات و تفسير و تحليل آنها مىرويم و به دنبال آن از اسباب غرور ، آثار و پيامدها و راه درمان آن سخن مىگوييم .\r\n* * * \r\n1 - مفهوم غرور\r\nاين واژه به طور وسيعى در كلمات عرب مخصوصاً در آيات قرآن مجيد و روايات اسلامى به كار رفته و در گفتگوهاى روزمرّهء فارسى زبانان نيز كم و بيش در همان معانى اصلى يا لوازم آن به كار مىرود .\r\n« راغب » در كتاب « مفردات » واژهء « غَرور » ( به فتح غين كه معنى وصفى دارد ) را به معنى هر چيزى كه انسان را مىفريبد و در غفلت فرومىبرد خواه مال و مقام باشد يا شهوت و شيطان تفسير مىكند .\r\nدر « صحاح اللغة » « غُرور » به معنى امورى كه انسان را غافل مىسازد و مىفريبد ( خواه مال و ثروت باشد يا جاه و مقام يا علم و دانش و غير آن ) تفسير شده است .\r\nبعضى از ارباب لغت - به گفتهء « طريحى » در « مجمع البحرين » گفته‌اند : « غرور چيزى است كه ظاهر جالب و دوست داشتنى دارد ولى باطنش ناخوشايند و مجهول و تاريك است » .\r\nدر كتاب « التحقيق فى كلمات قرآن الكريم » بعد از نقل كلمات ارباب لغت چنين آمده\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nاست : « ريشهء اصلى اين واژه به معنى حصول غفلت به سبب تأثير چيز ديگرى در انسان است و از لوازم و آثار آن جهل و فريب و نيرنگ و نقصان و شكست و . . . مىباشد » .\r\nدر « المحجة البيضاء فى تهذيب الاحياء » كه از بهترين كتب اخلاق محسوب مىشود و تكميل و تهذيبى است براى « احياء العلوم » « غزالى » چنين مىخوانيم : « غرور عبارت است از دلخوش بودن به چيزى كه موافق هواى نفس و تمايل طبع انسانى است و ناشى از اشتباه انسان يا فريب شيطان است و هر كس گمان كند آدم خوبى است ( و نقطهء ضعفى ندارد ) خواه از نظر مادّى يا معنوى باشد و اين اعتقاد از پندار باطلى سرچشمه بگيرد آدم شرورى است و غالب مردم خود را آدم خوبى مىدانند در حالى كه در اشتباهند بنابراين اكثر مردم شرورند ، هر چند شكل غرور آنها و درجهء آن متفاوت است » . « 1 »\r\nدر تفسير نمونه در معنى اين واژه چنين آمده است : « غَرور » بر وزن ( جَسُور ) صيغهء مبالغه به معنى موجود فوق العاده فريبنده است و شيطان را از اين رو « غَرور » مىگويند كه انسان را با وسوسه‌هاى خود فريب مىدهد و غافل مىسازد و در حقيقت بيان مصداق واضح آن است و گرنه هر انسان يا كتاب فريبنده ، هر مقام وسوسه‌گر و هر موجودى كه انسان را گمراه سازد در مفهوم وسيع « غرور » داخل است .\r\n* * * \r\nغرور در قرآن مجيد\r\nاين واژه در قرآن مجيد كراراً به كار رفته و در آيات ديگرى گرچه اين واژه ديده نمىشود ولى مفهوم و محتواى آن را در بر دارد ، در آيات زير دقّت كنيد :\r\n1 - . . . قَالَ انَا خَيْرٌ مِنْهُ خَلَقْتَنِى مِنْ نَارٍ وَ خَلَقْتَهُ مِنْ طِينٍ ( سورهء اعراف ، آيهء 12 )\r\n2 - فَقَالَ الْمَلَاءُ الَّذِينَ كَفَرُوا مِنْ قَوْمِهِ مَا نَرَيكَ الّا بَشَراً مِثْلَنَا وَ مَا نَرَيكَ اتَّبَعَكَ الَّا الَّذِينَ هُمْ ارَاذِلُنَا بَادِىَ الرَّأْىِ وَ مَا نَرَى لَكُمْ عَلَيْنَا مِنْ فَضْلِ بَلْ نَظُنُّكُمْ كَاذِبِينَ . . . قَالُوا يَا نُوحُ قَدْ جَادَلْتَنَا فَاكْثَرْتَ جِدَالَنَا فَأْتِنَا بِمَا تَعِدُنَا انْ كُنْتَ مِنَ\r\n\r\n\r\n","description":"","footnote":"\r\n( 1 ) جلد 6 ، صفحهء 293 .\r\n","page_name":" 155 ","page_number":155},
  {"content":"\r\n\r\nالصَّادِقِينَ ( سورهء هود ، آيات 32 و 27 )\r\n3 - قَالُوا يَا شُعَيْبُ مَا نَفْقَهُ كَثِيراً مِمَّا تَقُولُ وَ انَّا لَنَرَيكَ فِينَا ضَعِيفاً وَ لَوْلَا رَهْطُكَ لَرَجَمْنَاكَ وَ مَا انْتَ عَلَيْنَا بِعَزِيزٍ ( سورهء هود ، آيهء 91 )\r\n4 - وَ نَادَى فِرْعَوْنُ فِى قَوْمِهِ قَالَ يَا قَوْمِ الَيْسَ لِى مُلْكُ مِصْرَ وَ هَذِهِ الْانْهَارُ تَجْرِى مِنْ تَحْتِى افَلَاتُبْصِرُونَ * امْ انَا خَيْرٌ مِنْ هَذَا الَّذِى هُوَ مَهِينٌ وَ لَايَكَادُ يُبِينُ ( سورهء زخرف ، آيات 52 - 51 )\r\n5 - ذَلِكَ بِانَّهُمْ قَالُوا لَنْ تَمَسَّنَا النَّارُ الّا ايَّاماً مَعْدُودَاتٍ وَ غَرَّهُمْ فِى دِينِهِمْ مَا كَانُوا يَفْتَرُونَ ( سورهء آل عمران ، آيهء 24 )\r\n6 - فَعَقَرُوا النَّاقَةَ فَعَتَوا عَنْ امْرِ رَبِّهِمْ وَ قَالُوا يَا صَالِحُ ائْتِنَا بِمَا تَعِدُنَا انْ كُنْتَ مِنَ الْمُرْسَلِينَ ( سورهء اعراف ، آيهء 77 )\r\n7 - يُنَادُونَهُمْ الَمْ نَكُنْ مَعَكُمْ قَالُوا بَلَى وَ لَكِنَّكُمْ فَتَنْتُمْ انْفُسَكُمْ وَ تَرَبَّصْتُمْ وَ ارْتَبْتُمْ وَ غَرَّتْكُمُ الْامَانِىُّ حَتَّى جَاءَ امْرُ اللَّهِ وَ غَرَّكُمْ بِاللَّهِ الْغَرُورُ ( سورهء حديد ، آيهء 14 )\r\n8 - هُمُ الَّذِينَ يَقُولُونَ لَاتُنْفِقُوا عَلَى مَنْ عِنْدَ رَسُولِ اللَّهِ حَتَّى يَنْفَضُّوا وَ لِلَّهِ خَزَائِنُ السَّمَاوَاتِ وَ الْارْضِ وَ لَكِنَّ الْمُنَافِقِينَ لَايَفْقَهُونَ * يَقُولُونَ لَئِنْ رَجَعْنَا الَى الْمَدِينَةِ لَيُخْرِجَنَّ الْاعَزُّ مِنْهَا الْاذَلَّ وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ وَ لَكِنَّ الْمُنَافِقِينَ لَايَعْلَمُونَ ( سورهء منافقون ، آيات 7 و 8 )\r\n9 - فَامَّا الْانْسَانُ اذَا مَا ابْتَلَيهُ رَبُّهُ فَاكْرَمَهُ وَ نَعَّمَهُ فَيَقُولُ رَبِّى اكْرَمَنِ ( سورهء فجر ، آيهء 15 )\r\n10 - امْ يَقُولُونَ نَحْنُ جَمِيعٌ مُنْتَصِرٌ * سَيُهْزَمُ الْجَمْعُ وَ يُوَلُّونَ الدُّبُرَ ( سورهء قمر ، آيات 44 و 45 )\r\n11 - وَذَرِ الَّذِينَ اتَّخَذُوا دِينَهُمْ لَعِباً وَ لَهْواً وَ غَرَّتْهُمُ الْحَيَاةُ الدُّنْيَا ( سورهء انعام ، آيهء 70 )\r\n12 - يَا ايُّهَا النَّاسُ . . . انَّ وَعْدَ اللَّهِ حَقٌّ فَلَاتَغُرَّنَّكُمُ الْحَيَاةُ الدُّنْيَا وَ لَايَغُرَّنَّكُمْ بِاللَّهِ الْغَرُورُ ( سورهء لقمان ، آيهء 33 )\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nترجمه\r\n1 - ( خداوند به شيطان ) فرمود : « در آن هنگام كه به تو فرمان دادم چه چيز تو را مانع شد كه سجده كنى ؟ ! » گفت : « من از او بهترم ! مرا از آتش آفريده‌اى و او را از گِل » !\r\n2 - اشراف كافر قومش ( قوم نوح ) گفتند : « ما تو را جز بشرى همچون خودمان نمىبينيم ! و كسانى را كه از تو پيروى كرده‌اند جز گروهى اراذل ساده لوح مشاهده نمىكنيم و براى شما فضيلتى نسبت به خود نمىبينيم ! بلكه شما را دروغگو تصوّر مىكنيم ! گفتند : اى نوح ! تو با ما جرّ و بحث كردى و زياد هم جرّ و بحث كردى ! ( بس است ! ) اگر راست مىگويى آنچه را ( از عذاب الهى ) به ما وعده مىدهى بياور ! » .\r\n3 - گفتند : « اى شعيب ! بسيارى از آنچه را مىگويى ما نمىفهميم ! و ما تو را در ميان خود ضعيف مىيابيم و اگر ( به خاطر ) قبيلهء كوچكت نبود تو را سنگسار مىكرديم و تو در برابر ما قدرتى ندارى » !\r\n4 - فرعون در ميان قوم خود ندا داد و گفت : « اى قوم من ! آيا حكومت مصر از آن من نيست ؟ و اين نهرها تحت فرمان من جريان ندارد ؟ آيا نمىبينيد ؟ ! - مگر نه اين است كه من از اين مردى كه از خانواده و طبقهء پستى است و هرگز نمىتواند فصيح سخن بگويد بهترم ؟ ! » .\r\n5 - اين عمل آنها ( يهود ) به خاطر آن است كه مىگفتند : « آتش ( دوزخ ) جز چند روزى به ما نمىرسد ( و كيفر ما به خاطر امتيازى كه بر اقوام ديگر داريم بسيار محدود است ) اين افترا ( و دروغى كه به خدا بسته بودند ) آنها را در دينشان مغرور ساخت ( و گرفتار انواع گناهان شدند ) » .\r\n6 - سپس ( قوم صالح ) « ناقه » را پى كردند و از فرمان پروردگارشان سرپيچيدند و گفتند :\r\n« اى صالح ! اگر تو از فرستادگان ( خدا ) هستى آنچه ما را به آن تهديد مىكنى بياور » !\r\n7 - آنها ( دوزخيان ) را صدا مىزنند « مگر ما با شما نبوديم ؟ ! مىگويند : آرى ! ولى شما خود را به هلاكت افكنديد و انتظار ( مرگ پيامبر را ) كشيديد و ( در همه چيز ) شك و ترديد داشتيد و آرزوهاى دور و دراز شما را فريب داد تا فرمان حق فرارسيد و شيطان فريبكار شما را در برابر ( فرمان ) خدا فريب داد » !\r\n8 - آنها ( منافقان ) كسانى هستند كه مىگويند : « به افرادى كه نزد رسول خدا هستند انفاق\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nنكنيد تا پراكنده شوند ! ( غافل از اينكه ) خزاين آسمانها و زمين از آن خداست ولى منافقان نمىفهمند - آنها مىگويند : اگر به مدينه بازگرديم ، عزيزان ، ذليلان را بيرون مىكنند ! در حالى كه عزّت مخصوص خدا و رسول او و مؤمنان است ، ولى منافقان نمىدانند ! » .\r\n9 - امّا انسان هنگامى كه پروردگارش او را براى آزمايش ، اكرام مىكند و نعمت مىبخشد ( مغرور مىشود ) و مىگويد : « پروردگارم مرا گرامى داشته است » !\r\n10 - يا مىگويند : « ما جماعتى متّحد و نيرومند و پيروزيم » ؟ ! - ( ولى بدانند ) به زودى جمعشان شكست مىخورد و پا به فرار مىگذارند .\r\n11 - كسانى را كه آيين ( فطرى ) خود را به بازى و سرگرمى گرفتند و زندگى دنيا آنها را مغرور ساخته ، رها كن !\r\n12 - اى مردم ! . . . به يقين وعدهء الهى حق است ، پس مبادا زندگانى دنيا شما را بفريبد و مبادا ( شيطان ) فريبكار شما را به ( كَرَم ) خدا مغرور سازد !\r\n\r\nتفسير و جمع‌بندى\r\nنخستين جرقه‌هاى غرور همان طورى كه اشاره شد در آغاز آفرينش انسان و در چهرهء شيطان ديده شد و همان گونه كه در اوّلين آيهء مورد بحث آمده هنگامى كه خداوند به او خطاب كرد « چه چيز تو را مانع شد از اينكه بر آدم سجده كنى هنگامى كه به تو فرمان دادم » ، ( قَالَ مَا مَنَعَكَ الّا تَسْجُدَ اذْ امَرْتُكَ . . . ) . « 1 »\r\n« شيطان ( با لحنى غرورآميز ) گفت : من از او بهترم ! مرا از آتش آفريده‌اى او را از گل » ، ( قَالَ انَا خَيْرٌ مِنْهُ خَلَقْتَنِى مِنْ نَارٍ وَ خَلَقْتَهُ مِنْ طِينٍ ) . « 2 »\r\nآرى حجاب غرور و خودبينى چنان بر چشم بصيرت او افتاد كه به او اجازه نداد راه سعادت خود را كه فرمان صريح خداست ببيند و در پرتگاه عصيان سقوط كرد و براى هميشه مطرود و ملعون شد ، بنابراين مىتوان گفت : همان گونه كه پيشواى مستكبران جهان ابليس است پيشواى مغروران عالم نيز اوست و اين دو ، يعنى « غرور » و « استكبار » ، لازم و ملزوم يكديگرند !\r\n\r\n\r\n","description":"","footnote":"\r\n( 1 ) - اعراف ، 12 .\r\n( 2 ) - همان ، 12 .\r\n","page_name":" 158 ","page_number":158},
  {"content":"\r\n\r\nابليس بر اثر غرور و استكبار نتوانست برترى خاك را بر آتش و برترى توبه را بر لجاجت و اصرار بر گناه دريابد ، گام در بيراهه گذارد و همچنان در بيراهه سرگردان است .\r\n* * * در آيهء بعد به داستان نوح يعنى نخستين پيامبر اولوا العزم مىرسيم كه به خوبى نشان مىدهد يكى از عوامل مهم سرپيچى قوم او در برابر ارشادهاى دلسوزانه‌اش همان صفت رذيلهء « غرور » بود ، مىفرمايد : « اشراف كافر قومش ( در برابر دعوت او ) گفتند : ما تو را جز بشرى همچون خودمان نمىبينيم و كسانى را كه از تو پيروى كرده‌اند جز گروهى فرومايه و اراذلى ساده لوح نمىيابيم ! و فضيلتى براى شما نسبت به خود مشاهده نمىكنيم بلكه شما را جمعى دروغگو گمان مىكنيم » ، ( فَقَالَ الْمَلَاءُ الَّذِينَ كَفَرُوا مِنْ قَوْمِهِ مَا نَرَيكَ الّا بَشَراً مِثْلَنَا وَ مَا نَرَيكَ اتَّبَعَكَ الَّا الَّذِينَ هُمْ ارَاذِلُنَا بَادِىَ الرَّأْىِ وَ مَا نَرَى لَكُمْ عَلَيْنَا مِنْ فَضْلِ بَلْ نَظُنُّكُمْ كَاذِبِينَ ) . « 1 »\r\nو در چند آيه بعد نخوت و غرور خود را بيشتر ظاهر مىكنند با صراحت مىگويند :\r\n« اى نوح ! با ما جرّ و بحث كردى و زياد سخن گفتى ( بس است ! ) اگر راست مىگويى آنچه را ( از عذاب الهى ) به ما وعده مىدهى بياور » ! ( قَالُوا يَا نُوحُ قَدْ جَادَلْتَنَا فَاكْثَرْتَ جِدَالَنَا فَأْتِنَا بِمَا تَعِدُنَا انْ كُنْتَ مِنَ الصَّادِقِينَ ) . « 2 »\r\nمعمولًا انسانها از ضررهاى احتمالى به حكم عقل پرهيز دارند ، ولى اين قوم مغرور با اينكه آثار حقّانيّت را در معجزات نوح مىديدند و احتمال مجازات الهى بسيار قوى بود ، نه تنها اعتنايى نداشتند بلكه نوح را تشويق به درخواست عذاب الهى مىكردند !\r\nآرى همان غرورى كه حجاب شيطان شد حجاب قوم نوح گرديد و سرانجام در چنبر عذاب الهى گرفتار شدند و ريشهء آنها قطع شد . اين است سرنوشت مغروران در تمام طول تاريخ .\r\nدر سوّمين آيه سخن از قوم شعيب است كه به دنبال قوم نوح گرفتار غرور و خودبينى شدند و سرنوشتى همانند آنها پيدا كردند ، مىفرمايد : « آنها به شعيب گفتند : « بسيارى را از\r\n\r\n\r\n","description":"","footnote":"\r\n( 1 ) - هود ، 27 .\r\n( 2 ) - همان ، 32 .\r\n","page_name":" 159 ","page_number":159},
  {"content":"\r\n\r\nآنچه مىگويى ما اصلًا نمىفهميم ! ما تو را در ميان خود ضعيف مىبينيم و اگر به خاطر احترام قبيلهء كوچكت نبود سنگسارت مىكرديم ! و تو در برابر ما قدرتى ندارى » ! ( قَالُوا يَا شُعَيْبُ مَا نَفْقَهُ كَثِيراً مِمَّا تَقُولُ وَ انَّا لَنَرَيكَ فِينَا ضَعِيفاً وَ لَوْلا رَهْطُكَ لَرَجَمْنَاكَ وَ مَا انْتَ عَلَيْنَا بِعَزِيزٍ ) . « 1 »\r\nآنها در واقع در برابر دلايل منطقى و سخنان سنجيده و معجزات الهى حضرت شعيب پاسخى نداشتند ، ولى غرور و نخوتشان اجازه نمىداد تسليم حق شوند و سرانجام صيحه و صاعقهء آسمانى در يك چشم بر هم زدن خانه و كاشانه و خود آنها را به آتش كشيد و در هم كوبيد و چيزى جز پيكرهاى نيم سوختهء آنها باقى نماند !\r\n* * * در چهارمين آيه كه ناظر به داستان فرعون است چهرهء زشت ديگرى از اين صفت رذيله نيز ديده مىشود و نشان مىدهد كه غرور و نخوت چنان مغز او را پر كرده بود كه نه تنها اعتنايى به دلايل روشن موسى نكرد بلكه با سخنانى كودكانه سرپيچى خود را توجيه نمود ، مىفرمايد : « فرعون در ميان قوم خود ندا داد و گفت آيا حكومت مصر از آن من نيست ؟ و اين نهرها تحت فرمان من جريان ندارد ؟ آيا نمىبينيد - من از اين مردى كه از خانوادهء حقيرى است و هرگز نمىتواند فصيح صحبت كند برترم » ! ( وَ نَادَى فِرْعَوْنُ فِى قَوْمِهِ قَالَ يَا قَوْمِ الَيْسَ لِى مُلْكُ مِصْرَ وَ هَذِهِ الْانْهَارُ تَجْرِى مِنْ تَحْتِى افَلَاتُبْصِرُونَ * امْ انَا خَيْرٌ مِنْ هَذَا الَّذِى هُوَ مَهِينٌ وَ لَايَكَادُ يُبِينُ ) . « 2 »\r\nسپس به سخنان واهى و بى اساسى توسّل جست كه اگر موسى راست مىگويد چرا موسى دستبند طلا ندارد ؟ چرا فرشتگان با او نيامدند ؟ !\r\nافراد مغرور همچون فرعونها و نمرودها به خاطر بى اعتنايى و غرورشان اهمّيّتى به چگونگى سخنان خود نمىدادند و بسيار ديده شده كه حرفهاى ابلهانه‌اى مىزنند كه حتّى نزديكانشان در دل به آنها مىخنديدند و به يقين چنين حالتى سدّ راه همهء معارف الهيه و شناخت واقعيّات زندگى است .\r\nجالب اينكه موسى عليه السلام اگر گرهى در زبانش بود مربوط به كودكى بود امّا هنگامى كه\r\n\r\n\r\n","description":"","footnote":"\r\n( 1 ) - هود ، 91 .\r\n( 2 ) - زخرف ، 52 - 51 .\r\n","page_name":" 160 ","page_number":160},
  {"content":"\r\n\r\nبه نبوّت رسيد و از خدا درخواست گشوده شدن عقدهء زبانش كرد خداوند به تقاضاى او جامهء تحقّق پوشيد ولى فرعون بى اعتنا به وضع جديد همچنان به وضع سابق اشاره مىكند و لكنت زبانش را يادآور مىشود .\r\n* * * در پنجمين آيه اشاره‌اى به قوم يهود دارد كه آنها نيز بر اثر غرور و خودبينى امتيازات نامعقولى براى خود قائل بودند و همين تفكّر غلط سبب گمراهى و طغيان آنها شد ، مىفرمايد : « اين ( اعراض و روى گردانى آنها از آيات الهى ) به خاطر آن است كه مىگفتند :\r\nجز چند روزى آتش دوزخ به ما نمىرسد ( و مجازات ما به خاطر گناهان سنگينمان بسيار كم است چون قوم برترى هستيم ! ) اين افترا و دروغى كه ( به خدا ) بسته بودند آنها را در دينشان مغرور ساخته بود » ، ( ذَلِكَ بِانَّهُمْ قَالُوا لَنْ تَمَسَّنَا النَّارُ الّا ايَّاماً مَعْدُودَاتٍ وَ غَرَّهُمْ فِى دِينِهِمْ مَا كَانُوا يَفْتَرُونَ ) . « 1 »\r\nتاريخ بنى اسرائيل نشان مىدهد كه از گناهكارترين و سركش‌ترين اقوام بوده‌اند و يكى از دلايل عمدهء آن همان غرور و نخوت آنها بوده است .\r\nمتأسّفانه هنوز گروهى از آنها به نام صهيونيستها از بادهء غرور سرمستند و هر روز مرتكب جنايات تازه‌اى مىشوند كه چهرهء تاريخشان را سياه‌تر از سابق مىكند .\r\nآنها همه چيز را براى خودشان مىخواهند و براى ديگران حقّى قائل نيستند خود را قوم برتر مىشمرند و ديگران را با ديدهء حقارت مىنگرند .\r\n* * * ششمين آيه ناظر به قوم « صالح » است كه آنها نيز چنان مست بادهء غرور بودند كه با صراحت از پيامبرشان تقاضاى مجازات الهى كردند ، با اينكه معجزهء آشكار او را با چشم خود مىديدند ، مىفرمايد : « آنها ناقه را ( همان شترى كه به اعجاز الهى از كوه بيرون آمده بود ) پى كردند و از فرمان پروردگارشان سرپيچيدند و گفتند : اى صالح اگر از فرستادگان خدا هستى عذابى را كه ما را به آن تهديد مىكنى بياور » ! ( فَعَقَرُوا النَّاقَةَ فَعَتَوا عَنْ امْرِ رَبِّهِمْ وَ\r\n\r\n\r\n","description":"","footnote":"\r\n( 1 ) - آل عمران ، 24 .\r\n","page_name":" 161 ","page_number":161},
  {"content":"\r\n\r\nقَالُوا يَا صَالِحُ ائْتِنَا بِمَا تَعِدُنَا انْ كُنْتَ مِنَ الْمُرْسَلِينَ ) . « 1 »\r\nقرآن به دنبال آن مىگويد : « زمين لرزهء وحشتناكى آنها را فراگرفت و صبحگاهان بدنهاى بى جانشان در خانه‌هاشان باقى ماند ! ( و اين است سرانجام يك قوم مغرور و از خدا بى خبر ) » !\r\n* * * در هفتمين آيه سخن از دوزخيان است كه در قيامت در ظلمت و تاريكى به سر مىبرند در حالى كه مؤمنان با نور ايمان در عرصهء محشر شتابان مىگذرند : « منافقان دوزخى آنها را صدا مىزنند كه مگر ما با شما نبوديم ؟ مىگويند : آرى ! و لكن شما خود را به هلاكت افكنديد و انتظار ( مرگ پيامبر را ) كشيديد ( و در همه چيز ) شكّ و ترديد داشتيد و آرزوهاى دور و دراز ، شما را مغرور ساخت تا فرمان خدا فرارسيد و شيطان شما را در برابر خداوند به غرور و فريب واداشت » ! ( يُنَادُونَهُمْ الَمْ نَكُنْ مَعَكُمْ قَالُوا بَلَى وَ لَكِنَّكُمْ فَتَنْتُمْ انْفُسَكُمْ وَ تَرَبَّصْتُمْ وَ ارْتَبْتُمْ وَ غَرَّتْكُمُ الْامَانِىُّ حَتَّى جَاءَ امْرُ اللَّهِ وَ غَرَّكُمْ بِاللَّهِ الْغَرُورُ ) . « 2 »\r\nسپس در آيهء بعد از آن با صراحت به آنها گفته مىشود كه « امروز هيچ راه فرارى نداريد و جايگاه شما آتش دوزخ است » .\r\nدر اينجا به خوبى مىبينيم كه يكى از صفات بارز منافقان دوزخى غرور و گرفتارى در چنگال آرزوهاى دور و دراز شمرده شده است .\r\nهمان گونه كه در آغاز بحث گفتيم در عنوان « غرور » معنى فريب نهفته شده است ، ولى گاه انسان خودش را فريب مىدهد و مغرور مىشود و گاه شيطان و يا انسانهاى شيطان صفت .\r\n* * * در هشتمين آيه سخن از منافقان مغرور در اين دنياست كه چگونه در برابر مؤمنان راستين و فقير نمايش ثروت مىدادند و آنها را تحقير مىكردند ، مىفرمايد : « آنها كسانى هستند كه مىگويند : به افرادى كه نزد رسول خدا هستند انفاق نكنيد تا پراكنده شوند ( غافل از\r\n\r\n\r\n","description":"","footnote":"\r\n( 1 ) - اعراف ، 77 .\r\n( 2 ) - حديد ، 14 .\r\n","page_name":" 162 ","page_number":162},
  {"content":"\r\n\r\nاينكه ) خزاين آسمانها و زمين از آن خداست ولى منافقان نمىدانند » ! ( هُمُ الَّذِينَ يَقُولُونَ لَاتُنْفِقُوا عَلَى مَنْ عِنْدَ رَسُولِ اللَّهِ حَتَّى يَنْفَضُّوا وَ لِلَّهِ خَزَائِنُ السَّماوَاتِ وَ الْارْضِ وَ لَكِنَّ الْمُنَافِقِينَ لَايَفْقَهُونَ ) . « 1 »\r\nسپس غرور و نخوت را به اوج رسانده مىگويند : « اگر ما ( از ميدان جنگ ) به مدينه بازگرديم عزيزان ، ذليلان را بيرون خواهند كرد در حالى كه عزّت مخصوص خدا و رسول او و مؤمنان است ولى منافقان نمىدانند » ، ( يَقُولُونَ لَئِنْ رَجَعْنَا الَى الْمَدِينَةِ لَيُخْرِجَنَّ الْاعَزُّ مِنْهَا الْاذَلَّ وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ وَ لَكِنَّ الْمُنَافِقِينَ لَايَعْلَمُونَ ) . « 2 »\r\nاگر منافقان ، « مغرور » نبودند اين گونه ثروت و قدرت خود را به رخ مؤمنان نمىكشيدند و به آنها با ديدهء حقارت نمىنگريستند و در وادى خطرناك كفر و نفاق سرگردان نمىشدند .\r\n* * * در نهمين آيه سخن از طبيعت انسان - يا به تعبير ديگر طبيعت انسانهاى تربيت نايافته و كم ظرفيّت است - كه به هنگام نعمت و قدرت مغرور مىشوند و سركش ، مىفرمايد :\r\n« امّا انسان هنگامى كه خداوند او را به عنوان امتحان اكرام مىكند و نعمت مىبخشد ( مغرور مىشود و ) مىگويد : پروردگارم مرا گرامى داشته است » ! ( فَامَّا الْانْسَانُ اذَا مَا ابْتَلَيهُ رَبُّهُ فَاكْرَمَهُ وَ نَعَّمَهُ فَيَقُولُ رَبِّى اكْرَمَنِ ) . « 3 »\r\nاگر اين سخن از سر شكرگزارى و سپاس پروردگار بود به يقين مايهء تواضع و كمك به يتيمان و مسكينان مىشد ، ولى همان گونه كه لحن آيات بعد از آن نشان مىدهد اين سخن از روى غرور و نخوت است و به همين دليل نه تنها اثر مطلوب و سازنده‌اى بر آن مترتّب نمىشود بلكه سرچشمهء سركشى و طغيان مىگردد .\r\n* * * در دهمين آيه سخن از مشركان خودخواه و خودپرست مكّه است ، مىفرمايد : « آنها\r\n\r\n\r\n","description":"","footnote":"\r\n( 1 ) - منافقون ، 7 .\r\n( 2 ) - همان ، 8 .\r\n( 3 ) - فجر ، 15 .\r\n","page_name":" 163 ","page_number":163},
  {"content":"\r\n\r\nمىگويند ما جماعتى متّحد و نيرومنديم ( و به همين دليل پيروزى با ماست ) » ، ( امْ يَقُولُونَ نَحْنُ جَمِيعٌ مُنْتَصِرٌ ) . « 1 »\r\nخداوند به اين مغروران سبك مغز هشدار مىدهد كه : « به زودى جمعشان شكست مىخورد و پا به فرار مىگذارند » ! ( سَيُهْزَمُ الْجَمْعُ وَ يُوَلُّونَ الدُّبُرَ ) . « 2 »\r\nدر تمام اين موارد به خوبى مىبينيم كه غرور و خودبينى عامل مهمّ گناه و شكست و بدبختى است و قرآن مجيد در يك پيشگويى اعجاز آميز خبر از شكست و ناكامى اين گروه مغرور مىدهد ، شكستى كه به زودى دامانشان را گرفت و عبرت مردم شدند .\r\n* * * در يازدهمين آيه سخن از مشركانى است كه دين و آيين حق را به بازى گرفته‌اند و مال و ثروت دنيا آنها را مغرور ساخته است و همين امر سبب كفر و عنادشان با حق شد ، مىفرمايد : « كسانى را كه آيين ( فطرى ) خود را به بازى و سرگرمى ( و استهزاء ) گرفتند و زندگى دنيا آنها را مغرور ساخته است رها كن » ، ( وَذَرِ الَّذِينَ اتَّخَذُوا دِينَهُمْ لَعِباً وَ لَهْواً وَ غَرَّتْهُمُ الْحَيَاةُ الدُّنْيَا . . . ) . « 3 »\r\nاين تعبير شايد گواه اين باشد كه آنها قابل هدايت نيستند ، چرا كه بادهء غرور چنان آنها را سرمست كرده و زرق و برق دنياى مادّى چنان آنها را فريب داده كه به هيچ وجه حاضر به تسليم در برابر حق نيستند و جز سخريّه و استهزاء در برابر حق كارى ندارند و اين معنى از عمق فاجعه‌اى كه به خاطر غرورشان در آن گرفتارند خبر مىدهد .\r\nتعبير به « دينهم » اشاره به فطرى بودن دين الهى است كه در سرشت همهء انسانها حتّى مشركان وجود داشته و دارد ، يا اينكه اشاره به كسانى است كه حتّى آيين بت‌پرستى خودشان را به بازى و مسخره مىگرفتند و به خاطر غرور حتّى به آن هم پايبند نبودند و يا اشاره به آيين اسلام است كه خداوند به نفع آنان و براى آنها فرستاده است .\r\n* * *\r\n\r\n\r\n","description":"","footnote":"\r\n( 1 ) - قمر ، 44 .\r\n( 2 ) - همان ، 45 .\r\n( 3 ) - انعام ، 70 .\r\n","page_name":" 164 ","page_number":164},
  {"content":"\r\n\r\nدر دوازدهمين آيه به همهء انسانها هشدار مىدهد و از اينكه فريب زرق و برق دنيا را بخورند و به آن مغرور شوند و در دام شيطان بيفتند بر حذر مىدارد ، مىفرمايد : « اى مردم ! . . . وعدهء الهى حق است مبادا زندگى دنيا شما را بفريبد و مغرور سازد و مبادا شيطان شما را فريب دهد » ! ( يَا ايُّهَا النَّاسُ . . . انَّ وَعْدَ اللَّهِ حَقٌّ فَلَاتَغُرَّنَّكُمُ الْحَيَاةُ الدُّنْيَا وَ لَايَغُرَّنَّكُمْ بِاللَّهِ الْغَرُورُ ) . « 1 »\r\nجالب اينكه اسباب غرور در اين آيه دو چيز شمرده شده : « زرق و برق دنيا » و « شيطان » و اين تعبير نشان مىدهد كه گاه انسان بى آنكه از زندگى مادّى مرفّهى برخوردار باشد تنها با مشتى خيالات بى اساس مغرور مىشود و براى خود مقام و شخصيّتى مىپندارد ، در برابر حق سركشى مىكند و در دام شيطان گرفتار مىشود .\r\nدرست است كه دنياى پر زرق و برق يكى از دامهاى شيطان است ولى گاه خيال و پندار هم سرچشمهء نفوذ شيطان مىگردد و انسان با آن دلخوش مىشود .\r\n* * * \r\nنتيجه نهايى\r\nاز مجموع آنچه در تفسير و شرح آيات بالا گفته شد اين واقعيّت به دست مىآيد كه مسئلهء غرور و نخوت از آن روزى كه آدم پا به اين كرهء خاكى نهاد ، در تمام دورانهاى تاريخ و عصر انبياى پيشين تا امروز ، يكى از سرچشمه‌هاى اصلى و خطرناك فساد و انحراف و كفر و نفاق بوده است ، مطالعه در اين آيات نشان مىدهد كه تا چه حد اين صفت رذيله مايهء بدبختى گروه عظيمى از انسانها و جوامع بشرى مىشود و اگر هيچ دليلى بر زشتى اين رذيلهء اخلاقى جز همين آيات نباشد كافى است .\r\n\r\n1 - نكوهش غرور در روايات اسلامى\r\nمذمّت از اين خوى زشت در احاديث اسلامى نيز بازتاب گسترده‌اى دارد :\r\n1 - در حديثى از امام امير مؤمنان عليه السلام مىخوانيم : « سُكْرُ الْغَفْلَةِ وَ الْغُرُورِ ابْعَدُ افَاقَةً مِنْ\r\n\r\n\r\n","description":"","footnote":"\r\n( 1 ) - لقمان ، 33 .\r\n","page_name":" 165 ","page_number":165},
  {"content":"\r\n\r\nسُكْرِ الْخَمُورِ ! ؛ مستى غفلت و غرور از مستى شراب طولانىتر است » . « 1 »\r\n2 - در حديث ديگرى از همان حضرت مىخوانيم : « جِمَاعُ الشَّرِّ فِى الْاغرَارِ بِالْمَهَل وَ الْاتِّكَالِ عَلَى الْعَمَلِ ؛ كانون بدىها در مغرور شدن به مهلت الهى و اعتماد بر اعمال ( ناچيز ) است » . « 2 »\r\nانسان عمل خير ناچيزى انجام مىدهد و به وسيلهء آن خود را اهل نجات مىداند و آزادى بى قيد و شرطى براى خود قائل است يا اينكه گناهانى از او سر زده و مهلت پروردگار سبب غرورش مىشود .\r\n3 - در حديث ديگرى از آن حضرت مىبينيم غرور ضدّ عقل شمرده شده است ، مىفرمايد : « لَايُلْقَى الْعَاقِلُ مَغْرُوراً ؛ آدم عاقل هرگز مغرور ديده نمىشود » . « 3 »\r\n4 - در حديث ديگرى از همان حضرت مىخوانيم كه غرور ، انسان را در انبوهى از خيالات گرفتار مىسازد و اسباب نجات را از او قطع مىكند : « مَنْ غَرَّهُ السَّرَابُ تَقْطَعَتْ بِهِ الْاسْبَابُ ! ؛ كسى كه سراب‌ها او را فريب دهد و مغرور سازد اسباب ( نجات ) از او قطع مىشود » ! « 4 »\r\n5 - همان امام بزرگوار در تعبير زيباى ديگرى در بارهء گروهى از منحرفان مىفرمايد :\r\n« زَرَعُوا الْفُجُورَ وَ سَقَوْهُ الْغُرُورَ وَ حَصَدُوا الثُّبُورَ ؛ آنها بذر فجور و گناه را افشاندند و با آب غرور و فريب آن را آبيارى كردند و محصول آن را كه بدبختى و هلاكت بود درو كردند » ! « 5 »\r\n6 - در سخن ديگرى آن حضرت غرور و خودبينى را يكى از موانع پندپذيرى انسان مىشمرد ، مىفرمايد : « بَيْنَكُمْ وَ بَيْنَ الْمَوْعِظَةِ حَجَابٌ مِنَ الْغِرَّةِ ؛ در ميان شما و موعظه حجابى از غرور است » ! « 6 »\r\n7 - و نيز از همان حضرت در جملهء كوتاه و پرمعنى ديگرى آمده است : « طُوبَى لِمَنْ لمْ تَقْتُلُهُ قَاتِلَاتِ الْغَرُورِ ؛ خوشا به حال كسى كه عوامل كشندهء غرور او را از پاى در نياورد » . « 7 »\r\n\r\n\r\n","description":"","footnote":"\r\n( 1 ) - غرر الحكم ، حديث 5750 .\r\n( 2 ) - غرر الحكم ، حديث 3002 .\r\n( 3 ) - غرر الحكم ، حديث 7183 .\r\n( 4 ) - غرر الحكم ، حديث 2376 .\r\n( 5 ) - نهج البلاغه ، خطبهء 2 .\r\n( 6 ) - نهج البلاغه ، كلمات قصار ، حكمت 282 .\r\n( 7 ) - غرر الحكم ، حديث 5973 .\r\n","page_name":" 166 ","page_number":166},
  {"content":"\r\n\r\nآنچه در بالا گفته شد تنها بخش كوچكى از رواياتى است كه در بارهء خطرات غرور و خودبينى سخن مىگويد و گرنه روايات در اين زمينه فراوان است و مطالعهء همين بخش براى پى بردن به آثار زيانبار غرور و خطرات آن كافى است .\r\n* * * \r\n2 - اسباب غرور\r\nبعضى از بزرگان علم اخلاق گفته‌اند غرور از صفات زشتى است كه هر گروهى به نوعى به آن گرفتارند هر چند اسباب و درجات غرور آنها مختلف است .\r\nاسباب غرور و خودبينى بسيار زياد است و مغروران گروه‌هاى مختلفى هستند :\r\nمغروران به علم و دانش و آنها كسانى هستند كه وقتى به مقامى از علم مىرسند غرور و خودبينى بر آنها عارض مىشود ، جز افكار خويشتن را نمىبينند و براى افكار ديگران ارزشى قائل نيستند ، گاه خود را از مقرّبان الهى مىپندارند و قطعاً اهل نجات ! اگر كسى كمترين انتقادى از آنها كند ناراحت مىشوند و از همه انتظار احترام و پذيرش و قبول را دارند !\r\nگاه مىشود كه افراد كم ظرفيّت با فراگرفتن علم ناچيزى و خواندن كتاب و يا كتابهايى بر مركب غرور سوار مىشوند و خود را شكنندهء صد قفل و صد زنجير مىدانند چرا كه تنها صرف ميرِ مير را خوانده‌اند ! و اين بدترين نوع غرور است كه عالم و دانشمند را هم از نظر ارزش علمى ساقط مىكند و هم از جهت ارزش اجتماعى !\r\nدر حديثى از رسول خدا صلى الله عليه و آله مىخوانيم كه به ابن مسعود فرمود : « يَابْنَ مَسْعُود ! لَاتَغْتَرَّنَّ بِاللَّهِ وَ لَاتَغْتَرَّنَّ بِصَلَاحِكَ وَ عِلْمِكَ وَ عَمَلِكَ وَ بِرِّكَ وَ عِبَادَتِكَ ؛ اى ابن مسعود ! به ( كرم ) خدا مغرور نشو و همچنين به صالح بودن و علم و عمل و نيكوكارى و عبادت‌هايت » ! « 1 »\r\nدر اين حديث به عوامل ديگر غرور از جمله اعمال صالح ، انفاق در راه خدا و\r\n\r\n\r\n","description":"","footnote":"\r\n( 1 ) - مكارم الاخلاق ، جلد 2 ، صفحهء 350 .\r\n","page_name":" 167 ","page_number":167},
  {"content":"\r\n\r\nعبادات اشاره شده كه هر كدام از آنها مىتواند عاملى براى مستى غرور گردد .\r\nافراد صالح كم ظرفيّتى را مىبينيم كه هرگاه توفيق انجام عبادات يا اعمال نيكى پيدا مىكنند ناگهان بر مركب غرور سوار شده و خود را اهل نجات و سعادت مىشمرند و همهء مردم در نظرشان كوچك مىشوند و همين امر باعث هلاكتشان مىگردد .\r\nيكى ديگر از عوامل غرور ، مغرور شدن به لطف و كرم و مغفرت خداست ، افرادى هستند كه بىمحابا و جسورانه گناه مىكنند ، هنگامى كه از آنها سؤال شود اين چه كار زشتى است كه شما انجام مىدهيد ؟ مىگويند : خداوند كريم و غفور و رحيم است ، خدايى را كه ما مىشناسيم از آن بالاتر است كه گناهان اين بندهء ناچيز را به رخ او بكشد و به خاطر آن ما را مجازات كند ، اصولًا اگر ما گناه نكنيم عفو و كرم خدا چه مىشود ؟\r\nاين گونه افكار انحرافى و سخنان غير منطقى جرأت آنها را در گناه بيشتر مىكند و باعث سقوط و هلاكتشان مىشود !\r\nبه همين دليل در قرآن و روايات اسلامى از اين نوع غرور شديداً نهى شده است در آيهء 6 سورهء انفطار مىخوانيم : « يَا ايُّهَا الْانْسَانُ مَا غَرَّكَ بِرَبِّكَ الْكَرِيمِ ؛ اى انسان ! چه چيز تو را در برابر پروردگار كريمت مغرور ساخته است ؟ »\r\nامير مؤمنان عليه السلام در تفسير اين آيه مىفرمايد : « يَا ايُّهَا الْانْسَانُ مَا جَرَّأَكَ عَلَى ذَنْبِكَ ؟ وَ مَا غَرَّكَ بِرَبِّكَ ؟ وَ مَا انَّسَكَ بِهَلَكَةِ نَفْسِكَ ؟ ! ؛ اى انسان ! چه چيز تو را بر گناهت جرأت داده ؟ و چه چيز تو را در برابر پروردگارت مغرور ساخته ؟ و چه چيز تو را به هلاكت خويشتن علاقه‌مند كرده است » . « 1 »\r\nفرق است بين كسى كه گناه مىكند و جسور است و گويى خود را طلبكار مىداند و بين كسى كه گناهى از او سر زده و شرمنده است و اميد به رحمت حق دارد ، اوّلى بر مركب غرور سوار است و دومى دست به دامن لطف پروردگار زده است .\r\nجهل و نادانى يكى ديگر از اسباب غرور است ، همان گونه كه علم و دانش گاه سبب غرور مىشود جهل و نادانى نيز در بسيارى از جاهلان سبب غرور است . در حديثى از\r\n\r\n\r\n","description":"","footnote":"\r\n( 1 ) - نهج البلاغه ، خطبهء 223 .\r\n","page_name":" 168 ","page_number":168},
  {"content":"\r\n\r\nامير مؤمنان مىخوانيم : « مَنْ جَهِلَ اغَرَّ بِنَفْسِهِ وَ كَانَ يَوْمُهُ شَرّاً مِنْ امْسِهِ ؛ كسى كه جاهل است مغرور به خويشتن مىشود و امروزش بدتر از ديروز اوست » ! « 1 »\r\nديگر از اسباب غرور كه گروه زيادى را در كام خود فرو برده است دنيا و زرق و برق دنيا ، مال ، مقام ، جوانى ، زيبايى و قدرت است .\r\nافراد كم ظرفيّت همين كه به يكى از اين امور نايل شوند فراموش مىكنند كه اينها عاريتى است و هميشه در معرض زوال و نابودى قرار دارد . اين فراموشى سبب خودبينى و غرور آنها مىشود و اين غرور آنها را از خدا دور و به شيطان نزديك و آلوده به انواع گناهان مىسازد .\r\nدر حديثى از امير مؤمنان على عليه السلام مىخوانيم : « الدُّنْيَا حُلُمٌ وَ الْاغْتِرَارُ بِهَا نَدَمٌ ؛ دنيا خواب و خيالى بيش نيست و مغرور شدن به آن سبب پشيمانى است » ! « 2 »\r\nدر حديثى از همان بزرگوار مىخوانيم : « لَاتَغُرَّنَّكَ الْعَاجِلَةُ بِزُورِ الْمَلَاهِى ، فَانَّ الْلَهْوَ يَنْقَطِعُ ، وَ يُلْزِمُكَ مَا اكْتَسَبْتَ مِنَ الْمَآثِم ؛ دنيا تو را با سرگرمىهاى باطل نفريبد و مغرور نسازد چرا كه سرگرمىها پايان مىيابد و گناهش بر تو باقى مىماند » ! « 3 »\r\nاز شگفتيها اين است كه همهء مردم با چشم خود زوال سريع نعمت‌ها و از ميان رفتن اموال و ثروت‌ها و سقوط حكومت‌ها و قدرت‌هاى دنيوى را همه روز با چشم خود مىبينند ، امّا هنگامى كه خودشان به آن مىرسند چنان مغرور مىشوند كه فكر مىكنند آنچه مربوط به آنهاست جاودانى است و هرگز از آنها گرفته نمىشود !\r\nآرى اسباب غرور بسيار متنوّع است و رهايى از چنگال آن مشكل و جز در سايهء بيدارى و تقوا و سپردن خويش به خداوند و توجّه به زوال سريع نعمت‌ها امكان‌پذير نيست .\r\n* * *\r\n\r\n\r\n","description":"","footnote":"\r\n( 1 ) - غرر الحكم ، حديث 8744 .\r\n( 2 ) - همان مدرك ، حديث 1384 .\r\n( 3 ) - همان مدرك ، حديث 10363 .\r\n","page_name":" 169 ","page_number":169},
  {"content":"\r\n\r\n\r\n3 - علايم و نشانه‌هاى غرور\r\nنشانه‌هاى غرور گاهى بسيار آشكار است به گونه‌اى كه انسان در نخستين برخورد به آن پى مىبرد و مىفهمد كه فلان شخص گرفتار غرور و خودبينى است . بىاعتنايى به مردم ، بى توجّهى به حلال و حرام الهى ، رعايت نكردن ادب با بزرگان و ترك محبّت با دوستان و بستگان ، بىرحمى نسبت به زيردستان ، ذكر سخنان ناموزون و دور از ادب ، سر دادن خنده و قهقههء بلند ، دويدن در حرف ديگران ، نگاه‌هاى تحقيرآميز به صالحان و پاكان و عالمان و همچنين راه رفتن به صورت غير متعارف ، پا را به زمين كوبيدن ، شانه‌ها را تكان دادن ، نگاه‌هاى غير متعارف به زمين و آسمان نمودن و حتّى گاهى كارهاى ديوانگان را انجام دادن اينها همه از نشانه‌هاى غرور است .\r\nولى گاه حالت غرور مخفى است و به اين سادگى خود را نشان نمىدهد بلكه با دقّت مىتوان به وجود چنين صفتى در خويشتن و يا ديگران پى برد . مانند اينكه بعضى افراد پس از مدّت كوتاهى درس استاد را رها مىكنند و خود را مستغنى و بىنياز مىدانند ، يا مانند كسى كه علاقهء شديدى در خود به انزوا و گوشه‌گيرى از مردم احساس مىكند و ممكن است بهانهء آن را آلوده نشدن به مجالس غيبت و گناه و مانند آن ذكر كند در حالى كه با دقّت مىيابيم كه عامل اصلى ، غرور و خود بزرگ‌بينى است . خود را پاك ، آگاه و مؤمن مىپندارد و ديگران را ناقص و آلوده .\r\nآرى نه تنها غرور ، بلكه بسيارى از صفات رذيله گاهى در زواياى روح انسان پنهان مىشوند و خود را به صورت فضايل نشان مىدهند ، به گونه‌اى كه تشخيص آن جز براى اساتيد هوشيار اخلاق ميسّر نيست .\r\n* * * \r\n4 - آثار و پيامدهاى فردى و اجتماعى غرور\r\nدر ميان صفات رذيله شايد كمتر صفتى به اندازهء غرور زيان‌آور و مرگبار باشد .\r\nپيامدهاى غرور تمام زندگى انسان را تحت تأثير خود قرار مىدهد و دنيا و آخرت را\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nتباه مىكند . از ميان آثار زيانبار غرور به امور زير مىتوان اشاره كرد :\r\n1 - غرور ، حجاب ضخيمى بر عقل و فهم انسان مىفكند و او را از درك حقايق بازمىدارد و به او اجازه نمىدهد خود و ديگران را آن‌چنان كه هست و هستند بشناسد و حوادث اجتماعى را درست ارزيابى كرده در برابر آنها موضع صحيح بگيرد .\r\nدر بحث‌هاى سابق در حديثى از امير مؤمنان على عليه السلام خوانديم : « مستى غرور از مستى شراب هم سخت‌تر است ! » اين مستى همان حجاب غرور است .\r\n2 - غرور مايهء شكست در زندگى و سبب عقب افتادگى است ، يك لشكر مغرور به سادگى جنگ را مىبازد ، يك سياستمدار مغرور به آسانى زمين مىخورد ، يك محصّل مغرور در امتحانات رفوزه مىشود ، يك ورزشكار مغرور بازى را به حريف مىبازد و بالاخره يك مسلمان مغرور خود را گرفتار قهر و غضب الهى مىسازد .\r\nتعبير به « قاتلات الغرور » در روايات اسلامى ممكن است اشاره به همين معنى باشد .\r\n3 - غرور تكامل انسان را متوقّف مىسازد ، بلكه مايهء انحطاط و عقب‌گرد او مىشود ؛ زيرا هنگامى كه انسان مغرور مىشود نقايص خود را نمىبيند و كسى كه احساس نقصان نكند به دنبال كمال نمىرود .\r\nآنچه در حديث امير مؤمنان در گذشته خوانديم كه مىفرمود : « كسى كه جاهل باشد مغرور مىشود و امروز او از ديروزش بدتر است » اشاره به همين نكتهء مهم است .\r\n4 - غرور سبب فساد و تباهى عمل مىشود ، زيرا در انجام آن دقّتى به خرج نمىدهد و همين امر كار او را خراب مىكند ، يك جرّاح مغرور ممكن است بيمار خود را در كام مرگ فروبرد و يا حدّ اقل ناقص سازد ، يك رانندهء مغرور گرفتار تصادف‌هاى زيانبار مىشود ، همچنين يك مؤمن مغرور گرفتار ريا و عجب و ساير امورى كه عمل را فاسد مىكند مىشود ؛ در حديثى از امير مؤمنان عليه السلام مىخوانيم : « غَرُورُ الْامَلِ يُفْسِدُ الْعَمَلَ ؛ غرور ناشى از آرزوها ، سبب فساد عمل مىشود » . « 1 »\r\n5 - غرور مانع از عاقبت انديشى است ، چنان كه در حديثى از امير مؤمنان آمده است :\r\n\r\n\r\n","description":"","footnote":"\r\n( 1 ) - غرر الحكم ، حديث 6390 .\r\n","page_name":" 171 ","page_number":171},
  {"content":"\r\n\r\n« لَمْ يُفَكِّرْ فِى عَوَاقِبِ الْامُورِ مَنْ وَثِقَ بِزُورِ الْغُرُورِ ؛ كسى كه اعتماد بر غرور و باطل كند از تفكّر در عاقبت كارها باز مىماند » . « 1 »\r\n6 - غرور غالباً سبب ندامت و پشيمانى مىشود ، چرا كه انسان نمىتواند ارزيابى صحيحى از خود و ديگران را داشته باشد و در محاسبات خود در حركت فردى و اجتماعى گرفتار اشتباه مىشود و همين امر او را به ندامت و پشيمانى مىكشاند ، در همين زمينه در حديث امير مؤمنان عليه السلام مىخوانيم : « دنيا خواب و خيالى بيش نيست و مغرور شدن به آن موجب پشيمانى است » . « 2 »\r\n7 - در يك جمله مىتوان گفت : افراد مغرور در دنيا و آخرت تهيدست و بيچاره‌اند ، چنان كه در حديثى از امام صادق عليه السلام آمده است : « الْمَغْرُورُ فِى الدُّنْيَا مِسْكِينٌ و فِى الْآخِرَةِ ، مَغْبُونٌ لِانَّهُ بَاعَ الْافْضلَ بِالْادْنَى ؛ انسان مغرور در دنيا مسكين و بيچاره است و در آخرت مغبون ؛ چرا كه متاع برتر را به متاع پست‌تر فروخته است » . « 3 »\r\n* * * \r\n5 - طرق درمان غرور\r\nاز آنجا كه غرور غالباً ناشى از جهل و عدم شناخت خويشتن و قدر و منزلت انسان در پيشگاه خداست نخستين گام درمان اين بيمارى اخلاقى شناخت خويشتن و معرفت پروردگار و نيز شناخت لياقت‌ها و شايستگىها در انسانهاى ديگر است .\r\nاگر انسان به گذشتهء خويش برگردد كه طفلى بود از هر نظر عاجز و ناتوان و به آيندهء خويش بنگرد كه پير و ناتوان و از كار افتاده مىشود و اگر چند روزى قدرت ، مال ، ثروت ، جوانى و زيبايى دارد ، همهء آنها در معرض انواع آفات است و طبق ضرب‌المثل معروف « به مالت نناز كه به شبى از بين مىرود و به جمالت نناز كه به تبى از بين مىرود ! » همهء اينها آسيب‌پذير است .\r\n\r\n\r\n","description":"","footnote":"\r\n( 1 ) - همان مدرك ، 7566 .\r\n( 2 ) - غرر الحكم ، حديث 1384 .\r\n( 3 ) - ميزان الحكمه ، جلد 3 ، صفحهء 2237 ( مادّهء غرور ) .\r\n","page_name":" 172 ","page_number":172},
  {"content":"\r\n\r\nو نيز اگر به تاريخ پيشينيان بنگرد و سرعت زوال قدرت‌ها و از ميان رفتن اموال و نابودى امكانات با خبر شود هرگز مست غرور نخواهد شد .\r\nچگونه انسان به علمش مغرور شود و حال آنكه ممكن است با ضربه‌اى كه به مغز او تصادفاً وارد شود نه تنها همهء علومش را فراموش كند حتّى نام خود را نيز فراموش كند ؟ !\r\nچگونه به اموالش مغرور گردد در حالى كه با يك نوسان بازار و پيش آمدن يك حادثهء مهم اجتماعى ، سياسى و يا نظامى نه تنها همهء ثروت خود را از دست دهد بلكه بدهى زيادى به بار آورد ؟ !\r\nچگونه به قدرتش بنازد در حالى كه ممكن است فردا آن را از دست دهد و پشت ميله‌هاى زندان باشد !\r\nبه هر حال آنچه انسان را از مركب غرور پايين مىكشد و به مستى غرور پايان مىدهد شناخت خويشتن و اوضاع جهان و بى اعتبارى و شدّت دگرگونى احوال آن است .\r\nقرآن مجيد به مغروران خطاب مىكند و با اين سخن بيدارگر به آنها هشدار مىدهد ، مىفرمايد : « اوَلَمْ يَسِيرُوا فِى الْارْضِ فَيَنْظُرُوا كَيْفَ كَانَ عَاقِبَةُ الَّذِينَ مِنْ قَبْلِهِمْ كَانُوا اشَدَّ مِنْهُمْ قُوَّةً وَ ا ثَارُوا الْارْضَ وَ عَمَرُوهَا اكْثَرَ مِمَّا عَمَرُوهَا وَ جَائَتْهُمْ رُسُلُهُمْ بِالْبَيِّنَاتِ فَمَا كَانَ اللَّهُ لِيَظْلِمَهُمْ وَ لَكِنْ كَانُوا انْفُسَهُمْ يَظْلِمُونَ ؛ آيا در زمين گردش نكردند تا ببينند عاقبت كسانى كه قبل از آنها بودند چگونه بود ؟ آنها نيرومندتر از اينان بودند و زمين را ( براى زراعت و آبادى ) بيش از اينان دگرگون ساختند و آباد كردند و عمران نمودند و پيامبرانشان با دلايل روشن به سراغشان آمدند ( امّا آنها انكار كردند و كيفر خود را ديدند ) خداوند هرگز به آنها ستم نكرد ، آنها به خودشان ستم مىكردند » . « 1 »\r\nشبيه همين معنى در سورهء غافر آيهء 21 و 82 نيز آمده است .\r\nاگر انسان درست به جسم و روح و امكانات خود توجّه كند كه چقدر آسيب‌پذيرند و چگونه حوادث كوچك مىتوانند زندگى او را بر هم زنند ، هرگز مست و مغرور\r\n\r\n\r\n","description":"","footnote":"\r\n( 1 ) - روم ، 9 .\r\n","page_name":" 173 ","page_number":173},
  {"content":"\r\n\r\nنمىشود ، امير مؤمنان على عليه السلام مىفرمايد : « مِسْكِينُ بْنُ آدَمَ مَكْتُومُ الْاجَلِ ، مَكْنُونُ الْعِلَلِ ، مَحْفُوظُ الْعَمَلِ ، تُؤْلِمُهُ الْبَقَّةُ وَ تَقْتُلُهُ الشَّرْقَةُ وَ تُنْتِنُهُ الْعَرْقَةُ ؛ بيچاره آدميزاد ! سرآمد زندگيش نامعلوم ، علل بيماريش ناپيدا و اعمالش ثبت و ضبط مىشود ، پشه‌اى او را مىآزارد و گلوگير شدن آب يا غذايى او را مىكشد و عرق مختصرى او را متعفّن و بدبو مىسازد » ! « 1 »\r\nدر حالات « اياز » وزير معروف و مقتدر سلطان محمود غزنوى نقل كرده‌اند كه همه روز در اطاق مخصوصى مىرفت و در را مىبست و بعد از لحظاتى بيرون مىآمد ، بينندگان تعجّب كردند كه در اين اطاق چه سرّى نهفته است كه همه روز « اياز » به آن سركشى مىكند ، بعد از تحقيق معلوم شد لباس دوران چوپانيش را در آنجا گذارده و همه روز به آنجا مىرود و به آن نگاه مىكند و مىگويد : « اياز تو چوپان بودى ! اكنون كه خداوند تو را به مقام وزارت رسانده مغرور مباش ، از اين بترس كه فردا مقامت را از دست بدهى و از گذشته نيز ناتوان‌تر شوى » !\r\nاگر همهء قدرتمندان چنين اسباب عبرتى در اختيار داشته باشند هرگز مغرور نخواهند شد ، ولى متأسّفانه هر كس « اياز » نمىشود .\r\n\r\n\r\n","description":"","footnote":"\r\n( 1 ) - نهج البلاغه ، كلمات قصار ، حكمت 419 .\r\n","page_name":" 174 ","page_number":174},
  {"content":"\r\n\r\n8\r\n\r\nآرزوهاى دراز !\r\n\r\n( طول امل ) اشاره\r\n« طول امل » و به تعبير ديگر « آرزوهاى دور و دراز » از مهمترين رذايل اخلاقى است كه انسان را به انواع گناهان آلوده مىكند ، از خدا دور مىسازد ، به شيطان نزديك مىكند و گرفتار عواقب خطرناكى مىسازد .\r\nالبتّه اصل « آرزو » و « اميد » نه تنها مذموم و نكوهيده نيست ، بلكه نقش بسيار مهمّى در حركت چرخهاى زندگى و پيشرفت در جنبه‌هاى مادّى و معنوى بشر دارد .\r\nاگر اميد و آرزو در دل « مادر » نباشد هرگز فرزندش را شير نمىدهد و انواع زحمت‌ها و ناراحتىها را براى پرورش او تحمّل نمىنمايد ، همان گونه كه در حديث معروف نبوى صلى الله عليه و آله آمده است : « الْامَلُ رَحْمَةٌ لِامَّتِى وَ لَوْلَا الْامَلُ مَا رَضِعَتْ وَالِدَةٌ وَلَدَهَا وَ لَاغَرَسَ غَارِسٌ شَجَرَهَا ! ؛ اميد و آرزو ، رحمت براى امّت من است و اگر اميد و آرزو نبود هيچ مادرى فرزندش را شير نمىداد و هيچ باغبانى نهالى نمىكاشت » . « 1 »\r\nكسى كه يقين كند مثلًا امروز روز آخر زندگى اوست يا در آيندهء بسيار نزديكى از\r\n\r\n\r\n","description":"","footnote":"\r\n( 1 ) - بحار الانوار ، جلد 74 ، صفحهء 173 .\r\n","page_name":" 175 ","page_number":175},
  {"content":"\r\n\r\nدنيا مىرود ، دست از همه كار مىشويد و در واقع موتور زندگى او خاموش مىشود و چرخهاى آن از كار مىافتد و شايد يكى از دلايل مخفى بودن پايان عمر هر كس همين باشد كه چراغ پر فروغ اميد و آرزو در دلش خاموش نشود و به تلاشهاى زندگى ادامه دهد .\r\nهمان گونه كه در حديثى از حضرت مسيح عليه السلام مىخوانيم : « در جايى نشسته بود و پيرمردى را مشاهده كرد كه با كمك بيل به شكافتن زمين مشغول است ( و تلاش گرم و مستمرّى براى كار كشاوزى دارد ) حضرت مسيح عليه السلام به پيشگاه خدا عرضه داشت :\r\n« خداوندا اميد و آرزو را از او برگير ! » ناگهان پيرمرد بيل را به كنارى انداخت و روى زمين دراز كشيد و خوابيد ، كمى بعد حضرت مسيح عليه السلام عرضه داشت : « بارالها ! اميد و آرزو را به او بازگردان ! » ناگهان مشاهده كرد كه پيرمرد برخاست و دوباره مشغول فعّاليّت و كار شد ! حضرت مسيح عليه السلام از او سؤال كرد كه من دو حال مختلف از تو ديدم ، يك بار بيل را به كنار افكندى و روى زمين خوابيدى ، امّا در مرحلهء دوم ناگهان برخاستى و مشغول كار شدى ؟ !\r\nپيرمرد در جواب گفت : « در مرتبهء اوّل فكر كردم من پير و ناتوانم و آفتاب لب بامم ، امروز بميرم يا فردا خدا مىداند ، چرا اين همه به خود زحمت دهم و اين همه تلاش كنم ؟ بيل را به كنار انداختم و بر زمين خوابيدم !\r\nولى چيزى نگذشت كه اين فكر به خاطرم خطور كرد از كجا معلوم كه من سالهاى زيادى زنده نمانم ؟ افرادى مثل من بودند و سالها عمر كردند ، انسان تا زنده است زندگى آبرومند مىخواهد و بايد براى خود و خانواده‌اش تلاش كند ، برخاستم و بيل را گرفتم و مشغول كار شدم » . « 1 »\r\nبه همين دليل براى ايجاد تحرّك بيشتر در گروه‌هاى مختلف اجتماعى بايد اميد به آينده را در دل آنها زنده نگه داشت .\r\nولى همين اميد و آرزو كه رمز حركت و تلاش انسانهاست و مانند قطرات حياتبخش\r\n\r\n\r\n","description":"","footnote":"\r\n( 1 ) - بحار الانوار ، جلد 14 ، صفحهء 329 ( با كمى توضيح ) .\r\n","page_name":" 176 ","page_number":176},
  {"content":"\r\n\r\nباران ، كه سرزمين‌هاى مرده را زنده مىكند ، سرزمين دل انسان را زنده نگه مىدارد ، اگر از حدّ بگذرد به صورت سيلابى ويرانگر در مىآيد و همه چيز را با خود مىبرد و سرانجام انسان را غرق دنياپرستى و ظلم و جنايت و گناه مىكند .\r\nبه همين دليل پيامبر اكرم صلى الله عليه و آله « طول امل » را يكى از دو دشمن بسيار خطرناك براى انسانها شمرده و فرموده است :\r\n« خِصْلَتَانٌ اتِّبَاعُ الْهَوى وَ طُولُ الْامَلِ ، فَامَّا اتِّبَاعُ الْهَوى فَانَّهُ يَعْدِلُ عَنِ الْحَقِّ ، امَّا طُولُ الْامَلِ فَانَّهُ يُحبب الدُّنْيَا ؛ شديدترين چيزى كه از آن بر شما مىترسم دو خصلت است : پيروى از هوا و آرزوى طول و دراز ؛ زيرا هواپرستى شما را از حق بازمىدارد و امّا آرزوى دور و دراز شما را حريص بر دنيا مىكند » . « 1 »\r\nشبيه همين معنى با كمى تفاوت در نهج البلاغه از امير مؤمنان على عليه السلام آمده است . « 2 »\r\nبا اين اشاره به آيات قرآن بازمىگرديم و نتيجهء طول امل را در سرنوشت اقوام پيشين و انسانها به طور كلّى مورد بررسى قرار مىدهيم :\r\n1 - وَاذْكُرُوا اذْ جَعَلَكُمْ خُلَفَاءَ مِنْ بَعْدِ عَادٍ وَ بَوَّأَكُمْ فِى الْارْضِ تَتَّخِذُونَ مِنْ سُهُولِهَا قُصُوراً وَ تَنْحِتُونَ الْجِبَالَ بُيُوتاً فَاذْكُرُوا آلَاءَ اللَّهِ وَ لَاتَعْثَوْا فِى الْارْضِ مُفْسِدِينَ ( سورهء اعراف ، آيهء 74 )\r\n2 - اتَبْنُونَ بِكُلِّ رِيعٍ آيَةً تَعْبَثُونَ * وَ تَتَّخِذُونَ مَصَانِعَ لَعَلَّكُمْ تَخْلُدُونَ ( سورهء شعراء ، آيات 129 و 128 )\r\n3 - يُنَادُونَهُمْ الَمْ نَكُنْ مَعَكُمْ قَالُوا بَلَى وَ لَكِنَّكُمْ فَتَنْتُمْ انْفُسَكُمْ وَ تَرَبَّصْتُمْ وَ ارْتَبْتُمْ وَ غَرَّتْكُمُ الْامَانِىُّ حَتَّى جَاءَ امْرُ اللَّهِ وَ غَرَّكُمْ بِاللَّهِ الْغَرُورُ ( سورهء حديد ، آيهء 14 )\r\n4 - الَمْ يَأْنِ لِلَّذِينَ آمَنُوا انْ تَخْشَعَ قُلُوبُهُمْ لِذِكْرِ اللَّهِ وَ مَا نَزَلَ مِنَ الْحَقِّ وَ لَايَكُونُوا كَالَّذِينَ اوتُوا الْكِتَابَ مِنْ قَبْلُ فَطَالَ عَلَيْهِمُ الْامَدُ فَقَسَتْ قُلُوبُهُمْ وَ كَثِيرٌ مِنْهُمْ فَاسِقُونَ ( سورهء حديد ، آيهء 16 )\r\n5 - ذَرْهُمْ يَأْكُلُوا وَ يَتَمَتَّعُوا وَ يُلْهِهِمُ الْامَلُ فَسَوْفَ يَعْلَمُونَ ( سورهء حجر ، آيهء 3 )\r\n\r\n\r\n","description":"","footnote":"\r\n( 1 ) - المحجّة البيضاء ، جلد 8 ، صفحهء 245 .\r\n( 2 ) - نهج البلاغه ، خطبهء 42 .\r\n","page_name":" 177 ","page_number":177},
  {"content":"\r\n\r\n6 - امْ لِلْانْسَانِ مَا تَمَنَّى * فَلِلَّهِ الْآخِرَةُ وَ الْاولَى ( سورهء نجم ، آيات 24 و 25 )\r\n7 - وَيْلٌ لِكُلِّ هُمَزَةٍ لُمَزَةٍ * الَّذِى جَمَعَ مَالًا وَ عَدَّدَهُ * يَحْسَبُ انَّ مَالَهُ اخْلَدَهُ ( سورهء همزه ، آيات 1 تا 3 )\r\n8 - انَّ الَّذِينَ ارْتَدُّوا عَلَى ادْبَارِهِمْ مِنْ بَعْدِ مَا تَبَيَّنَ لَهُمُ الْهُدَى الشَّيْطَانُ سَوَّلَ لَهُمْ وَ امْلَى لَهُمْ ( سورهء محمّد ، آيهء 25 )\r\n\r\nترجمه\r\n1 - و به خاطر بياوريد كه خداوند شما را جانشينان قوم « عاد » قرار داد و در زمين مستقرّ ساخت كه در دشتهايش ، قصرها براى خود بنا مىكنيد و در كوهها براى خود خانه‌ها مىتراشيد ! بنابراين نعمت‌هاى خدا را متذكّر شويد و در زمين به فساد نكوشيد .\r\n2 - آيا شما بر هر مكان مرتفعى نشانه‌اى از روى هوا و هوس مىسازيد ؟ ! - و قصرها و قلعه‌هاى زيبا و محكم بنا مىكنيد ، شايد در دنيا جاودانه بمانيد ؟ !\r\n3 - ( منافقان ) آنها را صدا مىزنند « مگر ما با شما نبوديم ؟ ! » مىگويند « آرى ولى شما خود را به هلاكت افكنديد و انتظار ( مرگ پيامبر را ) كشيديد و ( در همه چيز ) شك و ترديد داشتيد و آرزوهاى دور و دراز شما را فريب داد تا فرمان خدا فرارسيد و شيطان فريبكار ( نيز ) شما را در برابر ( فرمان ) خداوند فريب داد ! » .\r\n4 - آيا وقت آن نرسيده است كه دلهاى مؤمنان در برابر ذكر خدا و آنچه از حق نازل كرده است خاشع گردد ؟ ! و مانند كسانى نباشند كه در گذشته به آنها كتاب آسمانى داده شد ، سپس زمانى طولانى بر آنها گذشت و قلب‌هايشان قساوت پيدا كرد و بسيارى از آنها گنهكارند !\r\n5 - بگذار آنها بخورند و بهره گيرند و آرزوها آنان را غافل سازد ولى به زودى خواهند فهميد !\r\n6 - آيا آنچه انسان تمنّا دارد به آن مىرسد ؟ ! - در حالى كه آخرت و دنيا از آن خداست !\r\n7 - واى بر هر عيبجوى مسخره كننده‌اى ! - همان كس كه مال فراوانى جمع آورى و شماره كرده ( بى آنكه مشروع و نامشروع آن را حساب كند ) ! - او گمان مىكند كه اموالش او را جاودانه\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nمىسازد !\r\n8 - كسانى كه بعد از روشن شدن هدايت براى آنها ، پشت به حق كردند ، شيطان اعمال زشتشان را در نظرشان زينت داده و آنان را با آرزوهاى طولانى فريفته است !\r\n* * * \r\nتفسير و جمع‌بندى سرچشمهء طول امل\r\nآيات اول و دوم ناظر به قوم « عاد » و « ثمود » است كه پيامبرانى به نام « هود » و « صالح » داشتند اين جمعيّت با پيشرفتى كه در كشاورزى و صنعت پيدا كرده بودند سخت سرگرم به دنيا شده و به آن دل بسته بودند و آرزوهاى دور و دراز آنها را در خود غرق ساخته بود و چنان گرفتار غرور و كبر و نخوت شده بودند كه نه تنها كمترين اعتنايى به دعوت خيرخواهانهء پيامبرشان هود و صالح عليهما السلام نكردند ، بلكه به مبارزه با آنها برخاستند .\r\nقرآن مجيد در نخستين آيه از آيات بالا ، از زبان حضرت صالح عليه السلام خطاب به آن قوم سركش چنين نقل مىكند : « به خاطر بياوريد كه قوم عاد به خاطر طغيان از ميان رفتند و خداوند شما را جانشينان آنان قرار داد و در زمين مستقرّ ساخت كه در دشتهايش قصرها براى خود بنا مىكنيد و در كوهها ( در دل سنگها ) براى خود خانه‌هايى مىتراشيد ، به ياد نعمت‌هاى خدا باشيد و در زمين فساد نكنيد » ! ( وَاذْكُرُوا اذْ جَعَلَكُمْ خُلَفَاءَ مِنْ بَعْدِ عَادٍ وَ بَوَّأَكُمْ فِى الْارْضِ تَتَّخِذُونَ مِنْ سُهُولِهَا قُصُوراً وَ تَنْحِتُونَ الْجِبَالَ بُيُوتاً فَاذْكُرُوا آلَاءَ اللَّهِ وَ لَاتَعْثَوْا فِى الْارْضِ مُفْسِدِينَ ) . « 1 »\r\nدر دوّمين آيه وضع قوم « عاد » را شرح مىدهد كه توضيحى است براى آيهء قبل كه دربارهء قوم « ثمود » بود .\r\nاز زبان پيامبرشان ( حضرت هود عليه السلام ) چنين نقل مىكند : « آيا شما بر هر مكان مرتفعى\r\n\r\n\r\n","description":"","footnote":"\r\n( 1 ) - اعراف ، 74 .\r\n","page_name":" 179 ","page_number":179},
  {"content":"\r\n\r\nنشانه‌اى از سر هوا و هوس مىسازيد ؟ - و قصرها و قلعه‌هاى زيبا و محكم بنا مىكنيد كه گويى در دنيا جاودانه خواهيد ماند » ! ( اتَبْنُونَ بِكُلِّ رِيعٍ آيَةً تَعْبَثُونَ * وَ تَتَّخِذُونَ مَصَانِعَ لَعَلَّكُمْ تَخْلُدُونَ ) . « 1 »\r\nهود عليه السلام با اين سخن به آنها مىفهماند كه يكى از علل مهمّ انحراف شما هوسرانى و تكيه بر آرزوهاى دراز است كه شما را از خدا غافل كرده و در زرق و برق دنيا غرق ساخته است .\r\n« مصانع » جمع « مصنع » به معنى ساختمان و قصر مجلّل و محكم است ، اين واژه از مادّهء « صنع » گرفته شده كه به معنى كار نيكو انجام دادن است ، بنابراين صنع به هر كارى گفته نمىشود ، بلكه به كارهايى اطلاق مىگردد كه داراى امتياز خاصّى است .\r\nقوم عاد و ثمود تصوّر مىكردند كه با اين بناهاى محكم و زيبا و خانه‌هاى مجلّلى كه در درون دل كوهها ايجاد كرده بودند ، مىتوانند خود را از آفات و گزند حوادث مصون دارند و ساليان دراز زنده بمانند و به عيش و نوش بپردازند .\r\nهمين معنى در بارهء قوم ثمود در آيات ديگرى مطرح شده است و باز از زبان صالح عليه السلام اين چنين مىخوانيم : « اتُتْرَكُونَ فِى مَا هَهُنَا آمِنِينَ * فِى جَنَّاتٍ وَ عُيُونٍ * وَ زُرُوعٍ وَ نَخْلٍ طَلْعُهَا هَضِيمٌ * وَ تَنْحِتُونَ مِنَ الْجِبَالِ بُيُوتاً فَارِهِينَ ؛ آيا چنين مىپنداريد كه هميشه در نهايت امنيّت در نعمت‌هايى كه اينجاست ، مىمانيد - در اين باغها و چشمه‌ها - در اين زراعت‌ها و نخلهايى كه ميوه‌هايش شيرين و رسيده است و شما از كوهها خانه‌هايى ( بسيار محكم ) مىتراشيد و در آن به عيش و نوش مىپردازيد ( و همه چيز را به دست فراموشى مىسپاريد ؟ ! ) » . « 2 »\r\nبى شك غرور و غفلت حاصل از طول امل منحصر به قوم عاد و ثمود نبود ، ولى در قرآن مجيد در مورد اين دو گروه سركش ، اين رذيلهء اخلاقى برجستگى خاصّى دارد .\r\n* * * در سوّمين آيه سخن از گفتگوى مؤمنان و منافقان در روز قيامت است كه منافقان\r\n\r\n\r\n","description":"","footnote":"\r\n( 1 ) - شعرا ، 129 - 128 .\r\n( 2 ) - شعرا ، 149 تا 146 .\r\n","page_name":" 180 ","page_number":180},
  {"content":"\r\n\r\nخود را در ظلمت و تاريكى در صحنهء محشر مىبينند ، در حالى كه مؤمنان در پرتو نور و ايمان به سوى بهشت در حركتند ، منافقان از مؤمنان تقاضا مىكنند اجازه بدهيد ما هم از نور شما بهره‌اى بگيريم ، ولى ديوار بلندى در ميان اين دو فاصله مىشود .\r\nدر اينجا منافقان فرياد مىزنند « . . . الَمْ نَكُنْ مَعَكُمْ . . . ؛ آيا ما در دنيا با شما نبوديم ( پس چرا از ما جدا شديد ؟ ) » « 1 »\r\nمؤمنان در پاسخ مىگويند : « آرى ما با هم بوديم ، ولى شما خود را فريب داديد و در انتظار حوادث ناگوار براى مسلمانان بوديد و پيوسته در امر معاد و دعوت پيامبر اسلام صلى الله عليه و آله ابراز ترديد مىكرديد و آرزوهاى دراز ، پيوسته شما را مغرور ساخت تا فرمان مرگ شما از سوى خدا فرارسيد » ، ( . . . قَالُوا بَلَى وَ لَكِنَّكُمْ فَتَنْتُمْ انْفُسَكُمْ وَ تَرَبَّصْتُمْ وَ ارْتَبْتُمْ وَ غَرَّتْكُمُ الْامَانِىُّ حَتَّى جَاءَ امْرُ اللَّهِ . . . ) « 2 »\r\nبه اين ترتيب آيهء فوق عامل بدبختى منافقان را در چهار چيز خلاصه مىكند كه چهارمين آنها آرزوهاى طول و دراز است .\r\n« امانىّ » جمع « امْنِيّه » از مادّهء « مَنْى » ( بر وزن مَغز ) در اصل به معنى اندازه‌گيرى كردن است ، و « تمنى » به معنى آرزوست ، چرا كه انسان در درون دل در عالم خيال امورى را براى خود اندازه‌گيرى مىكند و به همين جهت به خيالات باطل و سخنان دروغ و آرزوهاى دور و دراز « امْنِيّه » و جمع آن « امانىّ » اطلاق شده است .\r\nدر تفسير منهج الصادقين و تفسير قرطبى در ذيل اين آيه حديثى از پيامبر اكرم صلى الله عليه و آله نقل شده كه مضمونش اين است : « آن حضرت در حالى كه يارانش را موعظه مىفرمود خطهايى ( موازى هم ) بر زمين كشيد ، بعد يك خط عمودى بر همهء آنان رسم فرمود ، سپس گفت : مىدانيد اين خطوط چه معنى دارد ؟ عرض كردند : نه يا رسول اللَّه ! فرمود :\r\nاين خطوط مانند آرزوهاى دور و دراز انسانهاست ( كه حدّ و مرزى ندارند ) و آن يك خط ( عمودى ) همان مرگ و پايان زندگى است كه بر همهء آنها كشيده مىشود و همهء آمال و آرزوها را باطل مىكند » .\r\n\r\n\r\n","description":"","footnote":"\r\n( 1 ) - حديد ، 14 .\r\n( 2 ) - همان ، 14 .\r\n","page_name":" 181 ","page_number":181},
  {"content":"\r\n\r\nهمين معنى با تفاوت مختصرى از « ابن مسعود » نقل شده است و پيامبر اكرم صلى الله عليه و آله خطّى به شكل مربّع كشيد و خطّى در وسط آن رسم فرمود و آن را به خارج مربّع ادامه داد و خطوط كوچكى از طرف راست و چپ آن كشيد ، سپس فرمود : « اين ( خطّى كه در وسط مربّع است ) انسان است و اين ( مربّع ) اجل اوست كه به او احاطه كرده و اين ( ادامهء خطّى كه به خارج از مربّع پيش رفته ) آرزوهاى دراز اوست كه از اجل و مرگ او هم فراتر مىرود و اين خطوط كوچك عوارض و حوادثى است كه او را احاطه كرده ، اگر ( فرضاً ) اجل خطا كند ، اين حوادث و عوارض او را از بين مىبرند و اگر اين حوادث و عوارض خطا كنند اجل او را از ميان برمىدارد » . « 1 »\r\n* * * در چهارمين آيه مؤمنان را به طور غير مستقيم مخاطب قرار داده و هشدار مىدهد كه مراقب وضع خويش باشند ، مبادا بر اثر آرزوهاى دور و دراز به سرنوشت مرگبار و اسفناك اقوام پيشين گرفتار شوند ، مىفرمايد : « آيا وقت آن نرسيده است كه دل‌هاى مؤمنان در برابر ذكر خدا و آنچه از حق نازل شده است خاشع گردد ، و مانند كسانى نباشند كه پيش از اين كتاب آسمانى بر آنها داده شد ، سپس زمان طولانى به آنها گذشت ( و بر اثر غفلت و آرزوهاى دراز ) قلب‌هاى آنها قساوت پيدا كرد . و بسيارى از آنان گناهكارند . الَمْ يَأْنِ لِلَّذِينَ آمَنُوا انْ تَخْشَعَ قُلُوبُهُمْ لِذِكْرِ اللَّهِ وَ مَا نَزَلَ مِنَ الْحَقِّ وَ لَايَكُونُوا كَالَّذِينَ اوتُوا الْكِتَابَ مِنْ قَبْلُ فَطَالَ عَلَيْهِمُ الْامَدُ فَقَسَتْ قُلُوبُهُمْ وَ كَثِيرٌ مِنْهُمْ فَاسِقُونَ » . « 2 »\r\nمطابق اين آيه آنچه باعث نرمش قلب آدمى و انعطاف آن به سوى حق و خشوع و خضوع در پيشگاه خدا مىشود ، همان ذكر للَّه و ياد خدا و توجه به حق است ، آرى ياد خدا است كه آرزوهاى دور و دراز را بر مىچيند ، و انسان را متوجّه مسؤوليّت‌هايش مىكند ، و دل را نورانى ، و فكر انسان را واقع بين و ماهيّت زندگى ناپايدار دنيا را در برابر او مشخص مىسازد .\r\n\r\n\r\n","description":"","footnote":"\r\n( 1 ) - تفسير قرطبى ، جلد 9 ، صفحهء 6417 .\r\n( 2 ) - حديد ، 16 .\r\n","page_name":" 182 ","page_number":182},
  {"content":"\r\n\r\n دلى كز نور معنى نيست روشن * مخوانش دل كه آن سنگ است و آهن \r\n دلى كز گرد غفلت زنگ دارد * از آن دل سنگ و آهن ننگ دارد \r\n* * * در پنجمين آيه خطاب به پيامبر اسلام صلى الله عليه و آله ، اشاره به كفّار و مشركان كرده ، مىفرمايد :\r\n« بگذار آنها بخورند و از دنياى مادّى بهره گيرند و آرزوها ( ى دراز ) آنان را غافل سازد ولى به زودى خواهند فهميد ( كه چه اشتباه بزرگى مرتكب شده‌اند ) » ، ( ذَرْهُمْ يَأْكُلُوا وَ يَتَمَتَّعُوا وَ يُلْهِهِمُ الْامَلُ فَسَوْفَ يَعْلَمُونَ ) .\r\nآرى آنان همچون چهارپايانند كه جز آب و علف چيزى نمىفهمند ، تنها تفاوتى كه با چهارپايان دارند و آنها را از چهارپايان پست‌تر كرده اين است كه يك مشت آرزوى طول و دراز اطراف فكرشان را احاطه كرده و به آنها اجازه نمىدهد كه در سرنوشت خود بينديشند و پيش از آنكه دست اجل گريبان آنها را بگيرد بيدار شوند و از بيراهه بازگردند .\r\nدر اينجا تأثير منفى آرزوهاى دراز در وجود انسان به خوبى تبيين شده و نشان مىدهد كه تا چه حد آرزوها انسان را به خود مشغول مىسازد و از خدا غافل مىكند .\r\nتعبير به « ذَرْهُمْ » ( آنها را رها كن ) به وضوح نشان مىدهد كه اميدى به هدايت اين گروه نيست و گرنه پيامبر اكرم صلى الله عليه و آله هرگز مأمور نمىشد آنها را رها سازد .\r\nچگونه مىتوان اميد به هدايت گروهى داشت كه هدف نهايى آنها خور و خواب همچون حيوانات است و آرزوهاى دراز به آنها اجازه نمىدهد كه لحظه‌اى به پايان زندگى و به آفريدگارى كه اين مواهب حيات را به آنها بخشيده بينديشند و دربارهء هدفى كه براى آن آفريده شده‌اند لحظه‌اى فكر كنند .\r\nدر ششمين آيهء مورد بحث ، اشاره به اين حقيقت مىكند كه غالباً آرزوهاى دراز كه هرگز انسان به آنها نمىرسد ، او را احاطه مىكنند و امكانات او را كه بايد در مسير سعادت به كار گرفته شود به خود جذب مىكند و او را از راه بازمىدارد ، مىفرمايد : « آيا\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nانسان به آنچه آرزو مىكند مىرسد ؟ ! ( نه هرگز نخواهد رسيد ) » ( امْ لِلْانْسَانِ مَا تَمَنَّى ) . « 1 »\r\nاين استفهام در واقع يك نوع استفهام انكارى است ، چگونه ممكن است انسان به همهء آرزوهايش برسد در حالى كه طول آرزوها گاه دهها يا صدها برابر عمر اوست ! و گاه اصلًا نقطهء پايانى ندارد ! و هر جا برسد آرزوهاى ديگرى در برابر او خودنمايى كرده و وى را به سوى خود جلب مىنمايد .\r\nبايد توجّه داشت كه اين آيه به دنبال آياتى است كه اشاره به بتهاى مشركان مىكند كه آرزو داشتند شفيع آنها در درگاه خداوند شوند و قرآن مىگويد اين آرزو هرگز برآورده نخواهد شد ، ولى با اين حال مفهوم آيه عام است و به اصطلاح مورد ، مخصّص نيست .\r\n* * * در هفتمين آيه سخن از دنياپرستان خودخواه با آرزوهاى دور و دراز است ، مىفرمايد : « واى بر هر عيبجوى مسخره كننده‌اى - همان كس كه مال و ثروت ( عظيمى ) را جمع‌آورى و شماره كرده است ( بى آنكه حساب مشروع و نامشروع را بكند ) و گمان مىكند اموالش سبب جاودانگى اوست ! » ، ( وَيْلٌ لِكُلِّ هُمَزَةٍ لُمَزَةٍ * الَّذِى جَمَعَ مَالًا وَ عَدَّدَهُ « 2 » * يَحْسَبُ انَّ مَالَهُ اخْلَدَهُ ) . « 3 »\r\nدر واقع اين سه آيه علّت و معلول يكديگرند ، چرا كه اين انسان بىخبر و خودبين و خودپسند ديگران را استهزاء مىكند ، به خاطر آنكه ثروت عظيمى براى خود از طرق نامشروع فراهم ساخته ، چرا دست به جمع چنين ثروتى زده ؟ به خاطر اينكه مىپندارند داشتن چنين ثروتى به او جاودانگى مىدهد ، اين پندار كه با « طول امل » و آرزوهاى دراز همراه است سبب غرور و خودبرتربينى مىشود و آن هم به نوبهء خود سبب استهزاء و عيبجويى نسبت به ديگران است . « 4 »\r\n\r\n\r\n","description":"","footnote":"\r\n( 1 ) - نجم ، 24 .\r\n( 2 ) - اين احتمال نيز در تفسير « عدَّده » داده شده است كه منظور شمارش كردن نيست ، بلكه مال را وسيله و « عُدّهء » خود قرار دهد و در همه حال بر آن تكيه نمايد .\r\n( 3 ) - همزه ، 1 تا 3 .\r\n( 4 ) - « هُمَزَة » و « لُمَزَة » هر دو صيغهء مبالغه است ، اولى از مادّهء « هَمْز » به معنى شكستن گرفته شده و دومى\r\n","page_name":" 184 ","page_number":184},
  {"content":"\r\n\r\nاز اين آيه به خوبى مىتوان استفاده كرد كه آرزوهاى دراز گاهى به حدّى مىرسد كه انسان مرگ را به كلّى فراموش كرده ، خود را جاودانه مىپندارد و همين امر سبب طغيان و سركشى او مىشود و آن طغيان سرچشمهء گناهان ديگرى مىگردد .\r\n* * * در هشتمين و آخرين آيهء مورد بحث ، سخن از گروهى است كه حق را شناختند و سپس به آن پشت كردند و از آن اعراض نمودند ، مىفرمايد : « كسانى كه بعد از روشن شدن حق به آن پشت كردند ، شيطان اعمال زشتشان را در نظرشان زينت داده و آنان را با آرزوهاى طولانى فريفته است ! » ، ( انَّ الَّذِينَ ارْتَدُّوا عَلَى ادْبَارِهِمْ مِنْ بَعْدِ مَا تَبَيَّنَ لَهُمُ الْهُدَى الشَّيْطَانُ سَوَّلَ لَهُمْ وَ امْلَى لَهُمْ ) . « 1 »\r\n« امْلَى لَهُمْ » از مادّهء « امْلَاء » به معنى پديد آوردن آرزوهاى دور و دراز است كه انسان را به خود مشغول مىدارد .\r\nدر واقع آيه ناظر به اين حقيقت است كه چگونه ممكن است يك انسان حق را بشناسد و باور كند سپس آن را ناديده بگيرد و به آن پشت كند و راه نجات خود را ببيند با اين حال از بيراهه برود !\r\nآيا مىتوان باور كرد انسان عاقلى چنين كند ؟ ! آرى ! هنگامى كه تسويلات شيطان انسان را احاطه كند و زشتىها را در نظرش به صورت زيبايىها نشان دهد و او را گرفتار آرزوهاى دور و دراز سازد ، بعيد نيست حق را به دست فراموشى بسپارد و به آن پشت كند .\r\nاز اينجا مىتوان دريافت كه آرزوهاى طولانى چه بلايى بر سر انسان مىآورد و چگونه انسان عاقل را به كلّى از عقل و خرد بيگانه مىكند ؟ !\r\n* * * از مجموع آيات فوق كه قسمتى دربارهء اقوام پيشين بود و بخشى در بارهء معاصران\r\n\r\n\r\n","description":"","footnote":"\r\nاز مادّهء « لَمْز » به معنى غيبت و عيبجويى كردن است ، بعضى معتقدند « هُمَزَة » به كسى مىگويند كه با اشارات عيبجويى مىكند و « لُمَزَة » به كسى كه با زبان اين كار را انجام مىدهد .\r\n( 1 ) - محمد ، 25 .\r\n","page_name":" 185 ","page_number":185},
  {"content":"\r\n\r\nپيامبر صلى الله عليه و آله و قسمتى نيز به صورت يك قانون كلّى مطرح شده بود مىتوان چنين نتيجه گرفت كه طول امل و آرزوهاى دراز از خطرناك‌ترين دشمنان سعادت بشر است كه نه تنها افراد ، بلكه اقوام و ملّت‌ها را در كام مرگ و بدبختى فرومىبرد .\r\n* * * \r\nطول امل در روايات اسلامى\r\nاز آنجا كه آرزوهاى دراز تأثير بسيار مخرّبى بر زندگى معنوى و اخلاقى و حتّى مادّى انسانها دارد ، در روايات اسلامى با تعبيرات گوناگون از آن نكوهش شده و با عبارات پرمعنايى به علل منطقى آن نيز اشاره شده است ، به عنوان نمونه به روايات زير مىتوان اشاره كرد :\r\n1 - در حديثى از پيامبر اكرم صلى الله عليه و آله مىخوانيم : « ارْبَعَةٌ مِنَ الشَّقَاءِ جُمُودُ الْعَيْنِ وَ قَسَاوَةُ الْقَلْبِ وَ طُولُ الْامَلِ وَ الْحِرْصِ عَلَى الدُّنْيَا ؛ چهار چيز است كه نشانهء شقاوت و بدبختى انسان است : خشك بودن چشمها ( به گونه‌اى كه هرگز از خوف خدا اشكى نريزد ) و سنگدلى و آرزوهاى دراز و حرص بر دنيا » . « 1 »\r\n2 - در حديث ديگرى از امير مؤمنان على عليه السلام مىخوانيم : « مَنْ اطَالَ امَلَهُ سَاءَ عَمَلُهُ ؛ كسى كه آرزوى طولانى داشته باشد ، عملش بد خواهد شد » ! « 2 »\r\nهمين معنى به صورت گوياترى در حديث ديگرى از آن حضرت آمده است كه فرمود : « اطْوَلُ النَّاسِ امَلًا اسْوَئُهُمْ عَمَلًا ! ؛ آن كسى كه آرزوهايش از همه طولانىتر باشد ، عملش از همه زشت‌تر و بدتر است » ! « 3 »\r\n3 - در نهج البلاغه خطبهء 147 نيز تعبير گويايى در اين زمينه ديده مىشود ، فرمود :\r\n« انَّمَا هَلَكَ مَنْ كَانَ قَبْلَكُمْ بِطُولِ آمَالِهِمْ وَ تَغَيُّبِ آجَالِهِمْ حَتَّى نَزَلَ بِهِمُ الْمَوْعُودُ الَّذِى تُرَدُّ عَنْهُ الْمَعْذِرَةُ وَ تَرْفَعُ عَنْهُ التَّوْبَةُ ؛ اقوامى كه پيش از شما بودند و گرفتار عذاب شدند ، فقط\r\n\r\n\r\n","description":"","footnote":"\r\n( 1 ) - تفسير قرطبى ، جلد 5 ، صفحهء 3618 ؛ شبيه به همين معنى با كمى تفاوت در بحار الانوار ، جلد 70 ، صفحهء 164 نيز آمده است .\r\n( 2 ) - بحار الانوار ، جلد 70 صفحهء 163 ، حديث 19 .\r\n( 3 ) - تصنيف غرر الحكم ، صفحهء 312 .\r\n","page_name":" 186 ","page_number":186},
  {"content":"\r\n\r\nبه خاطر آرزوهاى طولانى و فراموش كردن اجل و سرآمد زندگيشان بود تا آنكه عذاب موعود فرارسيد ، همان عذابى كه با فرارسيدنش معذرت‌خواهى رد مىشود و درهاى توبه بسته خواهد شد » !\r\n4 - در حديث ديگرى از فاطمه بنت الحسين از پدرش امام حسين عليه السلام از جدّش رسول خدا صلى الله عليه و آله چنين آمده است : « انَّ صَلَاحَ اوَّلِ هَذِهِ الْامَّةِ بِالزُّهْدِ وَ الْيَقِينِ وَ هَلَاكَ آخِرِهَا بِالشُّحِّ ( بِالشَّكِّ ) وَ الْامَلِ ! ؛ دو عامل سبب اصلاح ( و پيروزى ) آغاز اين امّت شد كه يكى زهد ( و ترك وابستگى به دنيا ) بود و ديگرى ايمان و يقين محكم و آنچه باعث هلاكت ( و شكست ) آخر اين امّت مىشود بخل ( شكّ ) و آرزوهاى دراز است » . « 1 »\r\nبديهى است ايمان و يقين محكم ، به اضافهء بى اعتنايى به زرق و برق دنيا ، سبب شد كه مسلمانان نخستين به هنگام ورود در ميدان جهاد از هيچ چيز پروا نكنند ، جز خدا را در نظر نگيرند و جز براى خدا شمشير نزنند و هرگز پشت به دشمن ننمايند و اين عامل مهمّ پيروزى آنان بود .\r\nولى هنگامى كه آرزوهاى دراز و دلبستگىها و دلدادگىها نسبت به ظواهر دنيا جاى « زهد » را گرفت و شك و ترديد به جاى يقين نشست ، عقب‌گردها و شك‌ها شروع شد و امروز هم براى تجديد عظمت نخستين ، راهى جز احياى دو اصل نخست نيست .\r\n5 - در حديث ديگرى از امام امير مؤمنان مىخوانيم : « الْامَلُ سُلْطَانُ الشَّيَاطِينِ عَلَى قُلُوبِ الْغَافِلِينَ ؛ آرزوى دراز سبب سلطهء شيطانها بر قلوب غافلان مىشود » ! « 2 »\r\n6 - در حديث ديگرى از همان امام عليه السلام چنين افرادى به عنوان بدترين مردم معرّفى شده‌اند ، مىفرمايد : « شَرُّ النَّاسِ الطَّوِيلُ الْامَلِ ، السَّيّئُ الْعَمَلِ ؛ بدترين مردم كسى است كه آرزوهايش از همه طولانىتر باشد و عملش از همه بدتر » ! « 3 »\r\nو نيز از آن حضرت در حديث ديگرى مىخوانيم : « انَّ الْمَرْءَ يُشْرِفُ عَلَى امَلِهِ فَيَقْطَعُهُ حُضُورُ اجَلِهِ ، فَسُبْحَانَ اللَّهِ لَاامَلٌ يُدْرَكُ وَ لَامُؤَمَّلٌ يُتْرَكُ ! ؛ انسان پيوسته دنبال\r\n\r\n\r\n","description":"","footnote":"\r\n( 1 ) - بحار الانوار ، جلد 70 ، صفحهء 164 .\r\n( 2 ) - تصنيف غرر الحكم ، صفحهء 312 .\r\n( 3 ) - همان مدرك .\r\n","page_name":" 187 ","page_number":187},
  {"content":"\r\n\r\nآرزوهاى خويش است ( و از مبدأ و معاد غافل است ) ناگهان حضور اجل ، آرزوهايش را قطع مىكند ، سبحان اللَّه ! نه به آرزو رسيده و نه صاحب آرزو رها شده است » ! « 1 »\r\n7 - در حديثى از امير مؤمنان على عليه السلام مىخوانيم : « اشْرَفُ الْغِنَى تَرْكُ الْمُنَى ؛ برترين بىنيازى ترك آرزوهاست » ! « 2 »\r\nچرا كه آرزوهاى دور و دراز سبب مىشود كه انسان دائماً خود را نيازمند ببيند و دست حاجت به سوى هر كس و هر جا دراز كند و شخصيّت انسانى خود را به خاطر امورى كه هرگز به آن نمىرسد بشكند !\r\n8 - در حديث ديگرى از همان امام بزرگوار آمده است : « كَذَّبَ مَنِ ادَّعَى الْايمَانَ وَ هُوَ مَشْغُوفٌ مِنَ الدُّنْيَا بِخِدَعِ الْامَانِىِّ وَ زُورِ الْمَلَاهِىِّ ؛ دروغ مىگويد كسى كه ادّعاى ايمان مىكند در حالى كه به خاطر خدعه‌هاى آرزوها و سرگرمىهاى باطل ، دلباختهء دنيا شده است » ! « 3 »\r\nروشن است كه دلباختگان آرزوها ناگزيرند براى وصول به آنها همه چيز را به دست فراموشى بسپارند و از همين جا رخنه در ايمان آنها پيدا مىشود .\r\n9 - و نيز از همان بزرگوار در سخن كوتاه و پر معناى ديگرى مىخوانيم : « الْامَانِىُّ تُعْمَى عُيُونَ الْبَصَائِرِ ؛ آرزوهاى دراز چشم بصيرت انسان را كور مىكند » ! « 4 »\r\n10 - در حديثى از پيامبر اكرم صلى الله عليه و آله آمده است كه روزى به اصحاب فرمود : « اكُلُّكُمْ يُحِبُّ انْ يَدْخُلَ الجَنّةَ ؟ ؛ آيا همهء شما دوست داريد وارد بهشت شويد » ؟ !\r\n« قَالُوا نَعَمْ يَا رَسُولَ اللَّهِ ؛ همگى عرض كردند آرى اى رسول خدا » !\r\nفرمود : « قَصِّرُوا مِنَ الْامَلِ وَ اجْعَلُوا آجَالَكُمْ بَيْنَ ابْصَارِكُمْ وَ اسْتَحْيُوا مِنَ اللَّهِ حَقَّ الْحَيَاءِ ؛ دامنهء آرزوها را كوتاه كنيد و مرگ را در مقابل چشم خود قرار دهيد و از خداوند ( و مخالفت فرمان او ) آن گونه كه شايسته است شرم كنيد » . « 5 »\r\n11 - باز در حديث پرمحتواى ديگرى از امير مؤمنان على عليه السلام آمده است : « انَّ الْامَلَ\r\n\r\n\r\n","description":"","footnote":"\r\n( 1 ) - همان مدرك ، صفحهء 313 .\r\n( 2 ) - نهج البلاغه ، كلمات قصار ، كلمهء 211 و 34 .\r\n( 3 ) - تصنيف غرر الحكم ، صفحهء 312 ، حديث 7223 .\r\n( 4 ) - غرر الحكم ، حديث 1375 .\r\n( 5 ) - المحجّة البيضاء ، جلد 8 ، صفحهء 246 .\r\n","page_name":" 188 ","page_number":188},
  {"content":"\r\n\r\nيُذْهِبُ الْعَقْلَ ، وَ يُكَذِّبُ الْوَعْدَ ، وَ يَحِثُّ عَلَى الْغَفْلَةِ وَ يُورِثُ الْحَسْرَةَ ؛ آرزوهاى دراز عقل انسان را مىبرد و وعدهء آخرت را دروغ مىشمرد و انسان را به غفلت وامىدارد و سرانجام آن ، حسرت و ندامت است » ! « 1 »\r\n12 - اين بحث را با روايت ديگرى از رسول خدا صلى الله عليه و آله - به عنوان « خِتَامُهُ مِسْكٌ » پايان مىدهيم ، در اين حديث آمده است كه پيامبر اكرم صلى الله عليه و آله سه عدد چوب را گرفت ، يكى را پيش روى خود در زمين فرو كرد ، ديگرى را در كنار آن و سوّمى را در فاصلهء دور تر ، سپس فرمود : آيا مىدانيد اين چيست ؟ عرض كردند : خدا و رسولش آگاه‌ترند ، فرمود :\r\n« هَذَا الْانْسَانُ ! وَ هَذَا الْاجَلُ ! وَ هَذَا الْامَلُ يَتَعَاطَاهُ ابْنُ آدَمَ وَ يَخْتَلِجَهُ الْاجَلُ دُونَ الْامَلُ ! ؛ اين ( چوب اول ) انسان است و اين ( چوب دوم ) سرآمد عمر است و اين ( چوب سوم كه در نقطهء دورى در زمين فرو شده بود ) آرزوهاى دراز انسان است ، ( آرى ) پيش از آنكه انسان به آرزوهايش برسد دست اجل گريبان او را خواهد گرفت » ! « 2 »\r\nدر احاديث بالا كه گلچينى بود از احاديث فراوانى كه در منابع معروف اسلامى دربارهء طول امل آمده است به خوبى گستردگى خطرات و عواقب شوم اين رذيلهء اخلاقى را نشان مىدهد و ثابت مىكند كه آرزوهاى دراز از بزرگترين دشمنان سعادت انسان و مانع قرب او در پيشگاه خداست .\r\n* * * \r\nآثار و پيامدهاى طول امل\r\nآرزوهاى دراز و گاه بى پايان ، آثار مخرّب فراوانى در زندگى معنوى و مادّى انسان دارد كه گوشه‌هايى از آن در احاديث بالا و همچنين در آياتى كه در قرآن مجيد در آغاز اين بحث ذكر شد آمده است و به طور كلّى مىتوان گفت : طول امل پيامدهاى خطرناك و مخرّب و سوء زير را دارد .\r\n\r\n\r\n","description":"","footnote":"\r\n( 1 ) - ميزان الحكمه ، جلد 1 ، صفحهء 103 ( مادّهء امل ) .\r\n( 2 ) - ميزان الحكمه ، جلد 1 ، صفحهء 104 ؛ المحجّة البيضاء ، جلد 8 ، صفحهء 245 .\r\n","page_name":" 189 ","page_number":189},
  {"content":"\r\n\r\n\r\n1 - طول امل سرچشمهء بسيارى از گناهان\r\nيكى از بدترين آثار منفى طول امل و آرزوهاى دراز اين است كه انسان را به انواع گناهان دعوت مىكند ، زيرا رسيدن به اين آرزوها معمولًا از طريق مشروع غير ممكن است ، بنابراين گرفتاران اين رذيلهء اخلاقى خود را ناگزير مىبينند كه در كسب درآمدها چشم بر هم نهند و حلال و حرام را شناسايى نكنند و از غصب حقوق ديگران ، خوردن اموال يتيمان ، كم فروشى ، رباخوارى ، رشوه و مانند اين امور ، ابا نداشته باشند .\r\nبه همين دليل در حديث معروف غرر الحكم آمده است : « مَنْ طَالَ امَلُهُ سَاءَ عَمَلُهُ ؛ كسى كه آرزويش دراز باشد عملش بد مىشود » ! « 1 »\r\nو نيز آمده : « اطْوَلُ النَّاسِ امَلًا اسْوَئُهُمْ عَمَلًا ؛ آن كس كه آرزوهايش طولانىتر است عملش زشت‌تر خواهد بود » . « 2 »\r\nو در نقطهء مقابل آن آمده است : « مَنْ قَصَّرَ امَلُهُ حَسُنَ عَمَلُهُ ؛ كسى كه آرزويش كوتاه باشد عملش نيك خواهد بود » ! « 3 »\r\nهر سه حديث بالا از مولا امير مؤمنان على عليه السلام است كه جان به فداى سخنان نورانى و انسان سازش باد .\r\n\r\n2 - طول امل يكى از اسباب مهمّ قساوت قلب\r\nهمان گونه كه در آيات آغاز اين بحث خوانديم قرآن مجيد دربارهء يكى از اقوام پيشين مىگويد : آنها كسانى بودند كه مىپنداشتند عمر طولانى دارند ( و گرفتار آرزوهاى دراز شده‌اند ) و از اين رو قلب‌هاى آنها قساوت يافت .\r\nدليل اين مسئله روشن است ؛ زيرا طول امل انسان را از خدا غافل مىكند و به دنيا حريص مىسازد و آخرت او را به دست فراموشى مىسپارد و اينها همه اسباب سنگدلى و قساوت است .\r\n\r\n\r\n","description":"","footnote":"\r\n( 1 ) - بحار الانوار ، جلد 1 ، صفحهء 156 .\r\n( 2 ) - غرر الحكم ، حديث 3054 .\r\n( 3 ) - همان مدرك ، جلد 5 ، صفحهء 295 ( چاپ دانشگاه تهران ) .\r\n","page_name":" 190 ","page_number":190},
  {"content":"\r\n\r\nبه همين دليل در حديثى آمده است كه خداوند به موسى عليه السلام فرمود : « يَا مُوسَى لَاتُطَوِّلْ فِى الدُّنْيَا امَلَكَ فَيَقْسُوا قَلْبَكَ ، وَ الْقَاسِى الْقَلْبِ مِنِّى بَعِيدٌ ؛ اى موسى ! آرزوى خود را در دنيا طولانى نكن كه قسىّ القلب خواهى شد و قسىّ القلب از من دور است » . « 1 »\r\nهمين معنى در حديث ديگرى از امام امير مؤمنان عليه السلام آمده است كه فرمود : « مَنْ يَأْمُلُ انْ يَعِيشَ ابَداً يَقْسُوا قَلْبُهُ وَ يَرْغَبُ فِى الدُّنْيَا ؛ كسى كه آرزو دارد جاودانه در اين دنيا بماند قسىّ القلب مىشود و راغب در دنيا مىگردد » . « 2 »\r\n\r\n3 - طول امَل سبب نسيان اجل\r\nاين اثر نياز به شرح و بسط ندارد و به خوبى در زندگى آنها كه گرفتار اين رذيلهء اخلاقى هستند نمايان است كه هرگز نه سخنى از مرگ بر زبان مىرانند و نه در فكر آخرتند ، بلكه دائماً در گرداب غفلت غوطه‌ورند .\r\nحديث معروفى كه هم از پيامبر اكرم صلى الله عليه و آله و هم از امير مؤمنان على عليه السلام نقل شده كه مىفرمايد : « طُولُ الْامَلِ يُنْسِى الْآخِرَةِ ؛ درازى آرزوها سبب فراموشى آخرت است » گواه صدق اين مدّعاست . « 3 »\r\nدر حديث ديگرى از مولا على عليه السلام مىخوانيم : « اكْثَرُ النَّاسِ امَلًا اقَلُّهُمْ لِلْمَوْتِ ذِكْراً ؛ كسى كه آرزويش از همه طولانىتر است از همه كمتر به ياد مرگ است » . « 4 »\r\n\r\n4 - زندگى پررنج محصول ديگرى از طول امل\r\nبديهى است هر قدر آرزوها طولانىتر باشد تهيّهء مقدّمات بيشترى را مىطلبد ، همچنين صرفه‌جويى بيشترى براى حفظ اموال و ثروت‌ها جهت رسيدن به آن آرزوهاى دور و دراز لازم است و نتيجهء اين دو ، يك زندگى توأم با درد و رنج و سخت‌گيرى بر خود و خانوادهء خود توأم با تلاش شبانه روزى بى رويّه خواهد بود .\r\n\r\n\r\n","description":"","footnote":"\r\n( 1 ) - ميزان الحكمه ، جلد 1 ، صفحهء 104 ( مادّهء امل ) .\r\n( 2 ) - همان مدرك .\r\n( 3 ) - قبلًا در بخش احاديث گذشت .\r\n( 4 ) - تصنيف الغرر ، صفحهء 312 ، حديث 7215 .\r\n","page_name":" 191 ","page_number":191},
  {"content":"\r\n\r\nبه همين جهت در احاديثى كه از امير مؤمنان على عليه السلام نقل شده است مىخوانيم : « مَنْ كَثُرَ مُنَاهُ كَثُرَ عَنَائُهُ ؛ كسى كه آرزوهايش زياد باشد ، تعب و رنج او فزونى خواهد يافت » .\r\nو نيز مىفرمايد : « مَنِ اسْتَعَانَ بِالْامَانِىِّ افْلَسَ ؛ كسى كه از آرزوهاى دراز كمك بگيرد فقير و مفلس مىشود ( و زندگى فقيرانه‌اى خواهد داشت هر چند ثروتمند باشد ) » .\r\nو نيز مىفرمايد : « الرَّغْبَةُ مِفْتَاحُ النَّصَبِ ؛ تمايل به دنيا ( و آرزوهاى دراز ) كليد درد و رنج است » ! « 1 »\r\n\r\n5 - طول امل و زندگى ذلّت‌بار\r\nصاحبان آرزوهاى دراز نه تنها در رنج و تعب دائم به سر مىبرند ، بلكه ناچارند شخصيّت انسانى خود را نيز در هم بشكنند و براى رسيدن به مقصود خيالى در برابر هر كس و ناكس خضوع كنند و دست التماس به سوى اين و آن دراز نمايند و به زندگى ذلّت‌بار تن در دهند . در حديثى از امير مؤمنان على عليه السلام مىخوانيم : « ذُلُّ الرِّجَالِ فِى خَيْبَةِ الْآمَالِ ؛ خوارى مردان در ناكامى آرزوهاست » . « 2 »\r\n\r\n6 - محروميّت از نعمتها\r\nهمان گونه كه در بالا اشاره شد ، كسانى كه گرفتار آرزوهاى دور و درازند و در درياى امانى غوطه‌ورند ، غالباً به سراغ صرفه‌جويى و سخت‌گيرى هر چه بيشتر در استفاده از مواهب حيات و زندگى مىروند تا به آرزوهاى دور و دراز خود برسند . به همين دليل نسبت به همه كس حتّى خويشتن و زن و فرزند بخيل خواهند بود ، همان بخلى كه آنها را از بهره‌گيرى از نعمت‌هاى الهى محروم مىسازد و در عين برخوردارى از امكانات فراوان ، زندگى فقيرانه‌اى دارند .\r\nدر زمان خود افرادى را مىبينيم كه تحت عنوان « تأمين آينده » ! براى خود و فرزندان ، گرفتار طول امل هستند و همين امر آنان را از مواهبى كه در اختيار دارند محروم مىسازد .\r\n\r\n\r\n","description":"","footnote":"\r\n( 1 ) - تصنيف الغرر ، صفحهء 314 .\r\n( 2 ) - غرر الحكم ، جلد 2 ، صفحهء 405 .\r\n","page_name":" 192 ","page_number":192},
  {"content":"\r\n\r\n\r\n7 - طول امل و محروم بودن از درك حقايق\r\nآرزوهاى دراز همچون سرابى است كه تشنگان را در بيابان زندگى به دنبال خود مىكشاند و تشنه‌تر مىسازد ، بى آنكه به جايى برسند ، اين آرزوها چهرهء واقعيّت‌ها را به گونه‌اى دروغين نشان مىدهد و انسان به خاطر آنها درك نمىكند كجاست و به كجا مىرود ؟ و وظيفه‌اش در برابر اين سرنوشت چيست ؟\r\nاز همين رو در حديثى از امير مؤمنان على عليه السلام كه سابقاً به آن اشاره كرديم آمده است : « الْامَانِىُّ تُعْمِى عُيُونَ الْبَصَائِرِ ؛ آرزوهاى دراز ديدگان بصيرت را نابينا مىكند » ! « 1 »\r\nكوتاه سخن اينكه : كسى مىتواند چهرهء زيباى حقيقت را آن گونه كه هست ببيند و به سرچشمهء زلال معرفت برسد كه ديدهء عقل خود را با حجاب آرزوها نپوشاند و در ميان ابرهاى تيره و تار طول امل قرار نگيرد .\r\n\r\n8 - طول امل سبب كفران نعمت است\r\nبديهى است آرزوهاى دراز ، انسان را به آن چه ندارد و شايد هرگز به آن نمىرسد دلبند مىسازد ، به همين دليل آنچه را از نعمت‌هاى الهى در دست دارد كوچك مىشمرد و نسبت به آن بى اعتناست و اين كفران نعمت ، پيامدهاى شومى در دنيا و آخرت براى او دارد .\r\nدر حديثى از مولاى متّقيان امير مؤمنان على عليه السلام مىخوانيم : « تَجَنَّبُوا الْمُنَى فَانَّهَا تُذَهِّبُ بِبَهْجَةِ نِعَمِ اللَّهِ عِنْدَكُمْ ، و تُلْزِمُ اسْتِصْغَارَهَا لَدَيْكُمْ ، وَ عَلَى قِلَّةِ الشُّكْرِ مِنْكُمْ ؛ از آرزوهاى دراز بپرهيزيد كه زيبايى نعمت‌هاى الهى را از نظر شما مىبرد و آنها را نزد شما كوچك مىكند و به كمى شكر ( و كفران نعمت ) از سوى شما منتهى مىشود » ! « 2 »\r\n* * *\r\n\r\n\r\n","description":"","footnote":"\r\n( 1 ) - غرر الحكم ، حديث 1375 .\r\n( 2 ) - تصنيف الغرر ، صفحهء 314 .\r\n","page_name":" 193 ","page_number":193},
  {"content":"\r\n\r\n\r\nاسباب و انگيزه‌هاى طول امل\r\nعمده‌ترين چيزى كه سبب آرزوهاى دراز مىشود جهل و بىخبرى است ، جهل نسبت به خويشتن و نسبت به دنيا و جهل نسبت به قدرت و لطف خدا و ثواب آخرت و عقبى ، مجموعهء اين جهل‌ها انسان را به وادى آرزوهاى دراز مىكشاند .\r\nتوضيح اينكه : انسان به سبب بىخبرى از وضع خويش و عدم توجّه به اين حقيقت كه هر لحظه ممكن است پايان عمر او فرارسد ، يك لخته خون كوچك مىتواند مجراى رگهاى قلب يا مغز او را بگيرد و در يك لحظه ، سكتهء قلبى يا مغزى بر او عارض شود يا حادثه‌اى همچون زلزله و آتش سوزى ، تصادف در رانندگى ، لغزيدن و بر زمين خوردن و ضربهء مغزى شدن يا مانند اينها به زندگى او پايان دهد . آرى بر اثر جهل به اين امور گرفتار اين پندار مىشود كه عمرى طولانى دارد و سپس يك مشت آرزوهاى دراز اطراف فكر او را احاطه مىكند و به او اجازه نمىدهد به غير آن بينديشد .\r\nهمچنين جهل نسبت به ناپايدارى و بى وفايى دنيا ، دنيايى كه نه بر صغير رحم مىكند و نه بر كبير ، نه بر جوان رحم مىكند نه بر پير ، گاه پيش از آنكه پيرى بميرد صدها كودك و جوان از دنيا مىروند و گاه پيش از آنكه مريض سخت جان دهد ده‌ها سالم در آغوش مرگ قرار مىگيرند .\r\nگاه سلاطين مقتدر در يك روز به ضعيف‌ترين افراد مبدّل مىشوند و در زندان انفرادى جاى مىگيرند و گاه ثروتمندان غرق ناز و نعمت در يك شب فقير و تهيدست مىشوند و بر خاك سياه مىنشينند ، آرى جهل به اين امور است كه انسان را در گرداب طول امل مىاندازد .\r\nاينجاست كه سلمان فارسى ، شاگرد بزرگ مكتب وحى ، مىگويد : « ثَلَاثٌ اعْجَبَتْنِى حَتَّى اضْحَكَتْنِى : مُؤَمِّلُ الدُّنْيَا وَ الْمَوْتُ يَطْلِبُهُ ، وَ غَافِلٌ لَيْسَ بَمَغْفُولٍ عَنْهُ ، وَ ضَاحِكٌ مُلِئَ فِيهِ لَايَدْرِى اسَاخِطٌ رَبُّ الْعَالَمِينَ عَلَيْهِ امْ رَاضٍ عَنْهُ ؛ سه كس مرا در شگفتى فرو برده تا آنجا كه به خنده واداشته است : كسى كه دنيا را آرزو مىكند در حالى كه مرگ در پى اوست و كسى كه از اجل خويش غافل است در حالى كه اجل از او غافل نيست و كسى كه با تمام\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nوجودش مىخندد در حالى كه نمىداند پروردگار جهانيان از او راضى است يا نه » ؟ « 1 »\r\nدر روايات اسلامى نيز اشاره‌هاى روشنى به اين معنى شده است ، مولاى متّقيان على عليه السلام مىفرمايد : « مَنْ ايْقَنَ انَّهُ يُفَارِقُ الْاحْبَابَ وَ يَسْكُنُ التُّرَابَ وَ يُوَاجِهُ الْحِسَابَ وَ يَسْتَغْنِى عَمَّا خَلَّفَ ، وَ يَفْتَقِرُ الَى مَا قَدَّمَ كَانَ حَرِيّاً بِقَصْرِ الْامَلِ وَ طُولِ الْعَمَلِ ؛ كسى كه يقين دارد ( به زودى ) از دوستان جدا مىشود و در زير خاك مسكن مىگزيند و با حساب الهى روبه‌روست و از آنچه بر جاى گذاشته بى نياز مىگردد و به آنچه از پيش فرستاده محتاج مىشود ، سزاوار است كه آرزو را كوتاه و اعمال صالح را طولانى كند » ! « 2 »\r\nدر حديث ديگرى از همان حضرت مىخوانيم : « اتَّقُوا خِدَاعَ الْامَالِ ، فَكَمْ مِنْ مُؤَمِّلِ يَوْمٍ لَمْ يُدْرِكْهُ ، وَ بَانِى بَنَاءٍ لَمْ يَسْكُنْهُ ، وَ جَامِعِ مَالٍ لَمْ يَأْكُلْهُ ؛ از فريب آرزوها بپرهيزيد ، چه بسيار كسانى كه آرزو داشتند روزى را ( در آغوش ناز و نعمت ) بگذرانند و هرگز به آن نرسيدند ، چه بسيار كسانى كه خانه و قصرى ساختند ولى هرگز در آن ساكن نشدند و چه بسيار كسانى كه اموال زيادى اندوختند ولى هرگز از آن نخوردند » ! « 3 »\r\nگاه جهل به آخرت و نعمت‌هاى بى پايان آن سراى جاويدان كه يك لحظه نگاه كردن به آنها به تمام دنيا مىارزد ، سبب مىشود كه انسان به آرزوهاى دراز در اين جهان كشيده شود ، حتّى گاه مىشود بى خبرى از لذّت زهد در دنيا و آزادگى از چنگال اسارت زرق و برق آن ، انسان را به وادى طول امل مىكشاند !\r\nدر حديثى از امام باقر عليه السلام مىخوانيم : « اسْتَجْلِبْ حَلَاوَةَ الزِّهَادَةِ بِقَصْرِ الْامَلِ ؛ شيرينى زهد را با كوتاهى آرزوها به دست آر » ! « 4 »\r\nو گاه مىشود انسان قدرت خدا را فراموش مىكند و يا نسبت به آن جاهل و بى خبر است و نمىداند خدايى كه از لحظهء انعقاد نطفه در رحم مادر پيوسته به او روزى داده است ، در حالى كه هيچ كس دسترسى به او نداشته مىتواند تا پايان عمر زندگى او را اداره كند و فرزندانش اگر دوست خدا باشند ، خدا آنها را تنها نمىگذارد و اگر دشمن خدا\r\n\r\n\r\n","description":"","footnote":"\r\n( 1 ) - المحجّة البيضاء ، جلد 8 ، صفحهء 246 .\r\n( 2 ) - بحار الانوار ، جلد 70 ، صفحهء 167 .\r\n( 3 ) - تصنيف غرر الحكم ، صفحهء 313 .\r\n( 4 ) - تحف العقول ، صفحهء 207 .\r\n","page_name":" 195 ","page_number":195},
  {"content":"\r\n\r\nباشند خدمت به آنها بى دليل است .\r\nآرى جهل به اين امور سبب مىشود كه زير پوشش ( تأمين آيندهء خود و فرزندان ) ، گرفتار آرزوهاى دراز و طول امل گردد .\r\nمجموعهء اين جهل‌ها و بىخبرىها ( جهل به خويشتن ، جهل به دنيا ، جهل نسبت به خدا و قدرت بى مانند او و جهل نسبت به آخرت و مواهب بى پايانش ) آدمى را در بيابان بيكران و برهوت خشك و سوزان آرزوها سرگردان مىسازد .\r\n* * * \r\nدرمان طول امل\r\nهميشه براى علاج قطعى بيماريها به ريشه‌كن كردن اسباب آن بايد پرداخت و تا اسباب بيمارى ريشه‌كن نشود درمان‌ها سطحى و ناپايدار است و به تعبير ديگر جنبهء مسكّن را دارد .\r\nبا توجّه به اين اصل اساسى و با توجّه به ريشه‌هاى درازى آرزوها به خوبى مىتوان نتيجه گرفت كه براى زدودن آثار طول امل و از ميان بردن آن بايد به تفكّر و انديشه پرداخت .\r\nاز يك سو بايد انسان خود را به خوبى بشناسد و بداند موجودى است آسيب‌پذير كه فاصلهء ميان مرگ و زندگى او بسيار كم است ، امروز سالم است و پر نشاط ، فردا ممكن است گرفتار سخت‌ترين بيماريها يا اندوه‌بارترين مصايب گردد ، امروز قوى و غنى و قدرتمند است ، فردا ممكن است از ضعيف‌ترين و فقيرترين افراد باشد و نمونه‌هاى آن صفحات تاريخ بشريّت را پر كرده است .\r\nاز سوى ديگر بايد دربارهء بى اعتبارى دنيا بيانديشيد كه « از نسيمى دفتر ايّام بر هم مىخورد » و فراموش نكند نادر شاه قدرتمند\r\n « شبانگه به دل قصد تاراج داشت » * « سحرگه نه تن سر ، نه سر تاج داشت » ! \r\nآرى با « يك گردش چرخ نيلوفرى ، نه نادرها به جا مىمانند و نه نادرى » !\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nاز سوى سوّم به اين حقيقت بينديشد كه ما اعتقاد به معاد و سراى آخرت و حساب و كتاب الهى و پاداش كيفر اعمال داريم و اين جهان را منزلگاهى در مسير يك سفر طولانى مىدانيم و برنامهء ما در اين جهان آماده شدن و اندوختن زاد و توشه است نه اقامتگاهى براى هميشه ماندن !\r\nو نيز انديشه كند كه حرص در اندوختن و ذخيره كردن اموال و برنامه‌ريزى براى رسيدن به آرزوها و آمال ، هرگز مايهء سعادت انسان نمىشود ، بلكه دائماً او را به درد و رنج گرفتار مىسازد .\r\nو انديشه كند كه مهمترين آرامش ، آرامش روح و وجدان است كه آن از طريق تقوا و توكّل بر پروردگار فراهم مىشود نه از طريق حرص و ولع و دنياپرستى !\r\nبهترين راه براى وصول به اين هدف همان است كه در حديث نبوى معروف آمده است فرمود : « خُذْ مِنْ دُنْيَاكَ لِآخِرَتِكَ وَ مِنْ حَيَاتِكَ لِمَوْتِكَ ، وَ مِنْ صِحَّتِكَ لِسُقْمِكَ ، فَانّكَ لَاتَدْرِى مَا اسْمُكَ غَداً ؛ از دنيايت براى آخرتت بهره گير و از زندگانيت براى مرگ ( و زندگى بعد از آن ) و از تندرستيت براى زمان بيمارى استفاده كن ، چرا كه نمىدانى فردا نام تو چيست ( آيا تو را زنده مىنامند يا جزء مردگان ، سالم مىگويند يا بيمار ؟ ) » . « 1 »\r\nعامل ديگر براى آرزوهاى دراز هواپرستى و عشق به دنياست ، هر قدر از اين علاقه كاسته شود دامنهء آرزوها كوتاه‌تر مىگردد و به عكس هر اندازه انسان دلبستگى بيشتر به دنيا پيدا كند ، دامنهء آرزوها گسترده‌تر مىشود .\r\nبراى رسيدن به اين هدف ، يعنى كوتاه كردن دامنهء آرزوها يكى از مؤثّرترين راهها ياد مرگ است كه پرده‌ها را از جلو چشم بصيرت انسان برمىگيرد و واقعيّت‌هاى زندگى را براى او آشكار مىسازد .\r\nبه همين دليل امير مؤمنان على عليه السلام در پايان خطبهء 99 از نهج البلاغه مىفرمايد : « الَا فَاذْكُرُوا هَادِمَ اللَّذَّاتِ ، وَ مُنَغِّصَ الشَّهَوَاتِ ، وَ قَاطِعَ الْامْنِيَّاتِ ؛ به هوش باشيد و به ياد چيزى بيفتيد كه لذّات را در هم مىكوبد و شهوات را بر هم مىزند و آرزوها را قطع مىكند » .\r\n\r\n\r\n","description":"","footnote":"\r\n( 1 ) - بحار الانوار ، جلد 74 ، صفحهء 122 .\r\n","page_name":" 197 ","page_number":197},
  {"content":"\r\n\r\nو در حديث ديگرى از نبىّ اكرم صلى الله عليه و آله مىخوانيم كه در ضمن سخنانش فرمود : « عُدَّ نَفْسَكَ فِى اصْحَابِ الْقُبُورِ ؛ خود را جزء مردگان حساب كن ( تا گرفتار طول امل نشوى ) » . « 1 »\r\nو نيز در نقطهء مقابل اين معنى از امير مؤمنان على عليه السلام نقل شده است كه فرمود : « اكْثَرُ النَّاسِ امَلًا اقَلُّهُمْ لِلْمَوْتِ ذِكْراً ؛ آنها كه آرزوهايشان بيشتر است كمتر به ياد مرگ مىافتند » . « 2 »\r\nراه ديگر براى مبارزه با طول امل مطالعه پيرامون پيامدهاى بسيار شوم آن است .\r\nآرى توجّه به اين نكته كه آرزوهاى دراز سرچشمهء بسيارى از گناهان و رذايل اخلاقى ديگر است و از علل مهمّ قساوت قلب و فراموشى آخرت و سبب زندگى پررنج و ذلّت‌بار و محروميّت از مواهب و نعم الهى و از حجاب‌هاى ضخيم معرفت و آگاهى محسوب مىشود ، سبب مىگردد كه انسان به فكر علاج و درمان بيفتد و پيش از آنكه سيلاب طول امل كاخ سعادت او را ويران سازد به فكر چاره بيفتد ، از دامنهء آرزوهايش بكاهد و به صف خردمندان و سعادتمندان بازگردد و آرزوها را در حدّ معقول و شايسته مهار كند .\r\nامير مؤمنان على عليه السلام مىفرمايد : « حَاصِلُ الْمُنَى الْاسَفُ وَ ثَمَرَتُهُ التَّلَفُ ؛ حاصل آرزوهاى دراز تأسّف است و ثمرهء آن تلف شدن ( عمر و امكانات و سعادت انسان ) مىباشد » ! « 3 »\r\nدر حديث ديگرى از همان حضرت مىخوانيم : « احْذَرُوا الْامَانِىَّ فَانَّهَا مَنَايَا مُحَقَّقَةٌ ؛ از آرزوهاى دراز بپرهيزيد كه مرگ‌هاى مسلّم در آن نهفته است » . « 4 »\r\nدر اينجا دو نكته قابل توجّه است :\r\nنخست اينكه در طبّ مادّى براى درمان بسيارى از بيماريهاى جسمى و روانى به فكر جانشين مىروند ، يعنى خواسته‌هايى كه انسان را به بيمارى مىكشاند به خواسته‌هاى برترى تبديل مىكنند كه منتهى به سلامت او گردد ، مثلًا كسى كه علاقهء زيادى به موادّ چربى و نشاسته‌اى دارد و سبب بيمارىهاى گوناگون در او شده به استفاده از كميّت قابل ملاحظه از ميوه و سبزى سالم هدايت مىكنند و يا افرادى كه معتاد به موادّ مخدّرند ،\r\n\r\n\r\n","description":"","footnote":"\r\n( 1 ) - بحار الانوار ، جلد 74 ، صفحهء 122 .\r\n( 2 ) - تصنيف غرر الحكم ، صفحهء 312 .\r\n( 3 ) - تصنيف غرر الحكم ، صفحهء 314 .\r\n( 4 ) - همان مدرك .\r\n","page_name":" 198 ","page_number":198},
  {"content":"\r\n\r\nاعتيادهاى سالمى براى آنها پيش‌بينى مىكنند .\r\nاين نكته در بيماريهاى اخلاقى نيز صادق است ، به اين ترتيب كه معلّم اخلاق آرزوهاى دراز مادّى را به آرزوهاى معنوى نسبت به پاداش الهى در سراى آخرت تبديل مىكند و عشق به علم و دانش و معرفة اللَّه را جايگزين عشق به مال و جاه و مقام مىسازد .\r\nنكتهء ديگر اينكه آرزوها مراتبى دارد ، گاه انسان آرزو مىكند عمر بسيار طولانى يا جاويدان ! داشته باشد ، همان گونه كه قرآن دربارهء گروهى از قوم يهود مىفرمايد : « . . . يَوَدُّ احَدُهُمْ لَوْ يُعَمَّرُ الْفَ سَنَةٍ . . . ؛ ( آنها چنان علاقه به دنيا دارند كه ) هر يك از آنها آرزو دارد هزار سال عمر كند » ! « 1 »\r\nاگر هزار سال به معنى تعداد باشد دليل بر تقاضاى عمر بسيار طولانى است و اگر عدد تكثير باشد دليل بر تقاضاى عمر نامحدود است .\r\nگروهى آرزوهايى در مراحل پايين‌تر دارند ، آرزوى صد سال زيستن ، پنجاه سال ، ده سال يا كمتر ، از روايات استفاده مىشود كه همهء اينها جزء آرزوهاى دراز محسوب مىشود ( البتّه در صورتى كه هدف جنبه‌هاى مادّى و زرق و برق دنيا باشد ، نه جنبه‌هاى معنوى و الهى و كمك به پيشرفت جامعهء انسانى ) .\r\nاز سوى ديگر امانى و آرزوها انواع مختلفى پيدا مىكند ، گاه آرزوها به سوى مسائل مادّى هدف‌گيرى مىكند و گاه مقام و گاه شهوات و گاه همهء اينها .\r\nتمام اقسام آرزوهاى دور و دراز ، زشت و نكوهيده است هر چند بعضى زشت‌تر از بعض ديگر محسوب مىشود .\r\n* * * \r\nآرزوهاى مثبت و سازنده\r\nآخرين سخن در بحث طول امل پيرامون اين مطلب است كه هميشه آرزوها جنبهء\r\n\r\n\r\n","description":"","footnote":"\r\n( 1 ) - بقره ، 96 .\r\n","page_name":" 199 ","page_number":199},
  {"content":"\r\n\r\nمنفى ندارد و نشانهء انحطاط شخصيّت و سقوط اخلاقى نيست .\r\nزيرا اگر آرزوها متوجّه ارزشهاى والاى انسانى باشد و يا جنبهء مردمى و اجتماعى پيدا كند و در مسير تكامل و پيشرفت واقعى انسانها و درجات كمال قرار گيرد و انسان را به تلاش و كوشش بيشتر در اين راهها وادارد ، بدون شك چنين آرزويى هر قدر طولانى بوده باشد ، نه تنها نشانهء پستى نيست كه نشانهء كمال انسان است .\r\nاساساً همان گونه كه در آغاز اين بحث نيز اشاره شد اميد و آرزو نسبت به آينده نيروى محرّك انسان براى تلاشها و كوششهاست و اگر چراغ پرفروغ اميد و آرزو در دل انسان خاموش گردد ، در واقع روح او مىميرد ، نشاط زندگى از او رخت برمىبندد و انسان را به موجودى سست و بى هدف و بى تلاش مبدّل مىكند .\r\nدر واقع آرزو بر دو قسم است « آرزوهاى كاذب » كه همچون سراب در بيابان زندگى ظاهر مىشوند و تشنه كامان را به دنبال خود مىكشانند و هر لحظه تشنه‌تر مىسازند تا از شدّت تشنگى هلاك شوند .\r\nو « آرزوهاى صادق » و مثبت و سازنده كه همچون آب حيات ، گلستان وجود آدمى را سيراب و پرثمر مىسازد و هر چه زحمت مىكشد نشاط و معنويّت بيشترى مىيابد .\r\nاين همان چيزى است كه در قرآن مجيد به آن اشاره شده است : « الْمَالُ وَ الْبَنُونَ زِينَةُ الْحَيَاةِ الدُّنْيَا وَ الْبَاقِيَاتُ الصَّالِحَاتُ خَيْرٌ عِنْدَ رَبِّكَ ثَوَاباً وَ خيْرٌ امَلًا ؛ مال و فرزندان ، زيور حيات دنيا هست و باقيات الصّالحات ( ارزشهاى پايدار و شايسته ) نزد پروردگارت ثوابش بهتر و اميد بخش‌تر است » . « 1 »\r\nدر اين آيه به هر دو بخش از آرزوها اشاره شده است ( دقّت كنيد ) .\r\nدر روايات اسلامى نيز اشارات پرمعنايى به آرزوهاى مثبت و سازنده ديده مىشود از جمله در حديثى از امام صادق عليه السلام مىخوانيم : « انَّ الْعَبْدَ الْمُؤْمِنَ الْفَقِيرَ لَيَقُولُ يَا رَبِّ ارْزُقْنِى حَتَّى افْعَلَ كَذَا وَ كَذَا مِنَ الْبِرِّ وَ وُجُوهُ الْخَيْرِ ، فَاذَا عَلِمَ اللَّهُ ذَلِكَ مِنْهُ بِصِدْقِ نِيَّتِهِ كَتَبَ اللَّهُ لَهُ مِنَ الْاجْرِ مِثْلَ مَا يَكْتُبُ لَهُ لَوْ عَمِلَهُ ، انَّ اللَّهَ وَاسِعٌ كَرِيمٌ ؛ گاهى بندهء مؤمن تهىدست\r\n\r\n\r\n","description":"","footnote":"\r\n( 1 ) - كهف ، 46 .\r\n","page_name":" 200 ","page_number":200},
  {"content":"\r\n\r\nمىگويد : خداوندا ! به من روزى عطا كن تا فلان كار خير و نيك را بجا آورم ، هرگاه خداوند در او صدق نيّت بداند ( نه اينكه اين آرزو پوششى براى رسيدن به هوا و هوسها باشد ) تمام اجر و پاداشى را كه در صورت رسيدن به اين آرزو و انجام آن كارهاى خير استحقاق پيدا مىكرد براى او نوشته مىشود ( هر چند هيچ يك را انجام نداده باشد ) رحمت خداوند گسترده و كرمش بىپايان است » . « 1 »\r\nاصولًا همّت انسان به اندازهء آرزوهاى مثبت اوست ، هر قدر دامنهء آنها گسترده‌تر باشد همّت او والاتر است و جالب اينكه از روايات اسلامى نيز به خوبى استفاده مىشود كه خداوند به مقدار اين آرزوها به افراد با ايمان ، اجر و پاداش مىدهد ، چرا كه نشانهء آمادگى روح و جسم آنها براى انجام هر چه بيشتر اعمال صالح است و حتّى از روايات استفاده مىشود كه اگر انسان آرزوى خوبى براى رضاى خدا داشته باشد از دنيا بيرون نمىرود مگر اينكه خداوند او را به آرزويش مىرساند ، در حديثى از رسول خدا صلى الله عليه و آله مىخوانيم : « مَنْ تَمَنَّى شَيْئاً وَ هُوَ لِلَّهِ عَزَّ وَ جَلَّ رِضاً ، لَمْ يَخْرُجْ مِنَ الدُّنْيَا حَتَّى يُعْطَاهُ ؛ كسى كه آرزوى چيزى كند در حالى كه رضاى خداوند متعال در آن باشد از دنيا خارج نمىشود مگر اينكه به خواستهء خود مىرسد » . « 2 »\r\nالبتّه ممكن است در مواردى مصالحى ايجاب كند كه انسان به آرزويش نرسد ، چرا كه اگر برسد آثار بدى مانند غرور و غفلت و عشق به دنيا و مانند آن در او ايجاد مىشود .\r\nخداوند با الطاف خفيّه‌اش او را از وصول به آرزويش بازمىدارد .\r\nاين بحث را با اشاره به نكتهء ديگرى پايان مىدهيم و آن اينكه : آرزوهاى سازنده و بلند انسان را به سازندگى خويش دعوت مىكند و سبب تكامل و ترقّى روحى او مىشود ، زيرا مىداند تكيه بر جاى بزرگان زدن بدون آماده ساختن اسباب بزرگى ميسّر نيست و به گفتهء شاعر عرب :\r\n اعَلِّلُ النّفس بالآمال ادركُهَا * مَا اضْيَقَ الْعَيْشُ لَوْ لَا فُسْحَةُ الْامَلِ ! \r\n« خويشتن را به وسيلهء آرزوهاى سازنده پرورش مىدهم تا به آن برسم . چقدر ميدان زندگى تنگ است اگر گستردگى آرزوها نباشد » !\r\n\r\n\r\n","description":"","footnote":"\r\n( 1 ) بحار الانوار ، جلد 8 ، صفحهء 261 .\r\n( 2 ) بحار الانوار ، جلد 68 ، صفحهء 261 .\r\n","page_name":" 201 ","page_number":201},
  {"content":"\r\n . \r\n","description":"","footnote":"","page_name":" 202 ","page_number":202},
  {"content":"\r\n\r\n9\r\n\r\nتعصّب و لجاجت\r\n\r\nاشاره\r\nبى ترديد اساسىترين پايهء عبوديّت و بندگى خدا ، تسليم و تواضع در برابر حق است و به عكس هرگونه تعصّب و لجاجت مايهء دورى از حقّ و محروم شدن از سعادت است .\r\nتعصّب به معنى « وابستگى غير منطقى به چيزى » تا آنجا كه انسان حق را فداى آن كند و لجاجت به معنى اصرار بر چيزى است به گونه‌اى كه منطق و عقل را زير پا بگذارد ، ثمرهء اين دو شجرهء خبيثه نيز « تقليد كوركورانه » است كه سدّ راه پيشرفت و تكامل انسانهاست .\r\nهنگامى كه به تاريخ انبياى بزرگ بازمىگرديم و علل انحراف و گمراهى اقوام پيشين را مورد بررسى قرار مىدهيم به خوبى مىتوان دريافت كه اين سه امر ( تعصّب و لجاجت و تقليد كوركورانه ) نقش اصلى را در انحراف آنها داشته است و قرآن مجيد پر است از اشارات روشن به اين مسئله كه در يك بررسى فشرده در اينجا به سراغ آن مىرويم :\r\nاز قوم نوح عليه السلام آغاز مىكنيم ، قرآن مجيد مىگويد :\r\n1 - وَ انِّى كُلَّمَا دَعَوْتُهُمْ لِتَغْفِرَ لَهُمْ جَعَلُوا اصَابِعَهُمْ فِى آذَانِهِمْ وَاسْتَغْشَوْا ثِيَابَهُمْ وَ اصَرُّوا وَاسْتَكْبَرُوا اسْتِكْبَاراً ( سورهء نوح ، آيهء 7 )\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n2 - وَ قَالُوا لَاتَذَرُنَّ آلِهَتَكُمْ وَ لَاتَذَرُنَّ وَدّاً وَ لَاسُوَاعاً وَ لَايَغُوثَ وَ يَعُوقَ وَ نَسْراً ( سورهء نوح ، آيهء 23 )\r\nسپس به داستان هود نگاه مىكنيم ، قرآن دربارهء آنها مىگويد :\r\n3 - قَالُوا اجِئْتَنَا لِنَعْبُدَ اللَّهَ وَحْدَهُ وَ نَذَرَ مَا كَانَ يَعْبُدُ آبَائُنَا فَأْتِنَا بِمَا تَعِدُنَا انْ كُنْتَ مِنَ الصَّادِقِينَ ( سورهء اعراف ، آيهء 70 )\r\nسپس نوبت به داستان ابراهيم عليه السلام مىرسد ، قرآن در اين زمينه مىگويد :\r\n4 - اذْ قَالَ لِابِيهِ وَ قَوْمِهِ مَا هَذِهِ الَّتمَاثِيلُ الَّتِى انْتُمْ لَهَا عَاكِفُونَ * قَالُوا وَجَدْنَا آبَائَنَا لَهَا عَابِدِينَ ( سورهء انبياء ، آيات 52 و 53 )\r\n5 - قَالَ هَلْ يَسْمَعُونَكُمْ اذْ تَدْعُونَ * اوْ يَنْفَعُونَكُمْ اوْ يَضُرُّونَ * قَالُوا بَلْ وَجَدْنَا آبَائَنَا كَذَلِكَ يَفْعَلُونَ ( سورهء شعراء ، آيات 72 تا 74 )\r\nسپس نوبت به قوم موسى و فرعون مىرسد ، مىفرمايد :\r\n6 - قَالُوا اجِئْتَنَا لِتَلْفِتَنَا عَمَّا وَجَدْنَا عَلَيْهِ آبَائَنَا وَ تَكُونَ لَكُمَا الْكِبْرِيَاءُ فِى الْارْضِ وَ مَا نَحْنُ لَكُمَا بِمُؤْمِنِينَ ( سورهء يونس ، آيهء 78 )\r\nسپس به عصر پيامبر گرامى اسلام بازمىگرديم و همين معنى را در سخنان و اعمال دشمنان آن حضرت نمايان مىبينيم :\r\n7 - وَ اذَا قِيلَ لَهُمُ اتَّبِعُوا مَا انْزلَ اللَّهُ قَالُوا بَلْ نَتَّبِعُ مَا الْفَيْنَا عَلَيْهِ آبَائَنَا اوَلَوْ كَانَ آبَائُهُمْ لَايَعْقِلُونَ شَيْئاً وَ لَايَهْتَدُونَ ( سورهء بقره ، آيهء 170 )\r\n8 - اذْ جَعَلَ الَّذِينَ كَفَرُوا فِى قُلُوبِهِمُ الْحَمِيَّةَ حَمِيَّةَ الْجَاهِلِيَّةِ فَانْزَلَ اللَّهُ سَكِينَتَهُ عَلَى رَسُولِهِ وَ عَلَى الْمُؤْمِنِينَ وَ الْزَمَهُمْ كَلِمَةَ التَّقْوى وَ كَانُوا احَقَّ بِهَا وَ اهْلَهَا وَ كَانَ اللَّهُ بِكُلِّ شَيْئٍ عَلِيماً ( سورهء فتح ، آيهء 26 )\r\n9 - و نيز مىفرمايد : وَ لَوْ نَزَّلْنَاهُ عَلَى بَعْضِ الْاعْجَمِينَ * فَقَرَأَهُ عَلَيْهِمْ مَا كَانُوا بِهِ مُؤْمِنِينَ ( سورهء شعراء ، آيات 198 و 199 )\r\nگاه تعصّب اقوام را بر ضدّ يكديگر بيان مىكند و مىفرمايد :\r\n10 - وَ قَالَتِ الْيَهُودُ لَيْسَتِ النَّصَارَى عَلَى شَىْءٍ وَ قَالَتِ النَّصَارَى لَيْسَتِ الْيَهُودُ عَلَى\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nشىْءٍ وَ هُمْ يَتْلُونَ الْكِتَابَ كَذَلِكَ قَالَ الَّذِينَ لَايَعْلَمُونَ مِثْلَ قَوْلِهِمْ فَاللَّهُ يَحْكُمُ بَيْنَهُمْ يَوْمَ الْقِيَامَةِ فِيمَا كَانُوا فِيهِ يَخْتَلِفُونَ ( سورهء بقره ، آيهء 113 )\r\nدر جاى ديگر مسئلهء تقليد كوركورانه و تعصّب و لجاجت را به عنوان يك برنامهء عمومى همهء اقوام گمراه شمرده ، مىفرمايد :\r\n11 - وَ كَذَلِكَ مَا ارْسَلْنَا مِنْ قَبْلِكَ مِنْ قَرْيَةٍ مِنْ نَذِيرٍ الّا قَالَ مُتْرَفُوهَا انَّا وَجَدْنَا آبَائَنَا عَلَى امَّةٍ وَ انَّا عَلَى آثَارِهِمْ مُقْتَدُونَ ( سورهء زخرف ، آيهء 23 )\r\n12 - وَ يَقُولُونَ ائِنَّا لَتَارِكُوا آلِهَتِنَا لِشَاعِرٍ مَجْنُونٍ ( سورهء صافّات ، آيهء 36 )\r\n\r\nترجمه\r\n1 - و من ( نوح ) هر زمان آنها را دعوت كردم كه ( ايمان بياورند ) تو آنها را بيامرزى ، انگشتان خويش را در گوشهايشان قرار داده و لباسهايشان را بر خود پيچيدند و در مخالفت اصرار ورزيدند و به شدّت استكبار كردند .\r\n2 - و ( قوم نوح ) گفتند : دست از خدايان و بتهاى خود برنداريد ( به خصوص ) بتهاى « وَدّ » ، « سواع » ، « يغوث » ، « يعوق » و « نسر » را رها نكنيد !\r\n3 - گفتند : آيا به سراغ ما آمده‌اى كه تنها خداى يگانه را بپرستيم و آنچه را پدران ما مىپرستيدند ، رها كنيم ؟ ! پس اگر راست مىگويى آنچه را ( از بلا و عذاب الهى ) به ما وعده مىدهى ، بياور ( ما آماده‌ايم ) !\r\n4 - ( به ياد بياور ابراهيم را ) آن هنگام كه به پدرش ( آزر ) و قوم او گفت : « اين مجسّمه‌هاى بى روح چيست كه شما همواره آنها را پرستش مىكنيد » ؟ ! گفتند : « ما پدران خود را ديديم كه آنها را عبادت مىكنند » !\r\n5 - گفت : « آيا هنگامى كه آنها را مىخوانيد صداى شما را مىشنوند ؟ ! يا سود و زيانى به شما مىرسانند » ؟ ! گفتند : « ما فقط نياكان خود را يافتيم كه چنين مىكنند » .\r\n6 - ( فرعونيان به موسى ) گفتند : « آيا آمده‌اى كه ما را از آنچه پدرانمان را بر آن يافتيم منصرف سازى و بزرگى ( و رياست ) در روى زمين ، از آن شما دو تن ( موسى و هارون ) باشد ؟ !\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nما ( هرگز ) به شما ايمان نمىآوريم » !\r\n7 - و هنگامى كه به آنها گفته شود : « از آنچه خدا نازل كرده است پيروى كنيد ! » مىگويند :\r\n« ( نه ) ما از آنچه پدران خود را بر آن يافتيم پيروى مىنماييم » آيا اگر پدران آنها چيزى نمىفهميدند و هدايت نيافتند ( باز از آنها پيروى خواهند كرد ) ؟ !\r\n8 - ( به خاطر بياوريد ) هنگامى را كه كافران در دلهاى خود خشم و نخوت جاهليّت داشتند\r\n( در مقابل ) خداوند آرامش و سكينهء خود را بر فرستادهء خويش و مؤمنان نازل فرمود و آنها را به حقيقت تقوا ملزم ساخت و آنان از هر كس شايسته‌تر و اهل آن بودند و خداوند به همه چيز داناست .\r\n9 - هرگاه ما قرآن را بر بعضى از عجم‌ها ( غير عرب ) نازل مىكرديم - و او آن را بر ايشان مىخواند ( به خاطر تعصّب و لجاجت ) به آن ايمان نمىآوردند !\r\n10 - يهوديان گفتند : « مسيحيان هيچ موقعيّتى ( نزد خدا ) ندارند » و مسيحيان نيز گفتند :\r\n« يهوديان هيچ موقعيّتى ندارند ( و بر باطلند ) » در حالى كه هر دو دسته كتاب آسمانى را مىخوانند ( و بايد از اين گونه تعصّب‌ها بر كنار باشند ) افراد نادان ( ديگر ، همچون مشركان ) نيز ، سخنى همانند سخن آنها داشتند خداوند ، روز قيامت در بارهء آنچه در آن اختلاف داشتند داورى مىكند .\r\n11 - و اين گونه در هيچ شهر و ديارى پيش از تو پيامبر انذار كننده‌اى نفرستاديم مگر اينكه ثروتمندان مست و مغروران گفتند : « ما پدران خود را بر آيينى يافتيم و به آثار آنان اقتدا مىكنيم » !\r\n12 - و پيوسته مىگفتند : « آيا ما معبودان خود را به خاطر شاعرى ديوانه رها كنيم » ؟ !\r\n\r\nتفسير و جمع‌بندى برنامهء عمومى اقوام منحرف !\r\nهمان گونه كه در بالا اشاره شد اين رذايل سه‌گانهء اخلاقى يعنى « تعصّب » و « لجاجت » و « تقليد كوركورانه » يك برنامهء عام براى همهء اقوام زشتكار پيشين بوده است ، آنها به\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nخاطر وابستگى شديد به افكار و برنامه‌هاى خرافى ، و لجاجت و اصرار بر آنها ، چشم و گوش بسته به پيروى نياكانشان ادامه مىدادند و به اين طريق ، خرافات بىاساس از نسلى به نسل ديگر منتقل مىشد ، و صداى دلنشين مردان الهى كه براى هدايت آنها آمده بودند ، در ميان نعره‌هاى جاهلانهء آنان گم مىشد .\r\nنخست از داستان نوح عليه السلام شروع مىكنيم مىبينيم كه بت‌پرستان عصر آن پيامبر اولواالعزم به قدرى لجوج و متعصّب بودند كه حتّى از شنيدن صداى اين منادى توحيد وحشت داشتند ، همان گونه كه در نخستين آيهء مورد بحث از زبان نوح عليه السلام مىخوانيم : « و من هر زمان آنها را دعوت كردم كه ايمان بياورند ، و تو ( اى خدا ) آنها را بيامرزى انگشتان خود را در گوشها قرار داده و لباسهايشان را بر سر و صورت مىپيچيدند و در مخالفت با حق اصرار ورزيدند و شديداً تكبّر كردند » ! ( وَ انِّى كُلَّمَا دَعَوْتُهُمْ لِتَغْفِرَ لَهُمْ جَعَلُوا اصَابِعَهُمْ فِى آذَانِهِمْ وَاسْتَغْشَوْا ثِيَابَهُمْ وَ اصَرُّوا وَاسْتَكْبَرُوا اسْتِكْبَاراً ) . « 1 »\r\nآرى تعصّب و لجاجت آنها به قدرى شديد بود كه اجازه نمىدادند ذرّه‌اى از امواج صوتى نوح عليه السلام كه حامل پيام حقيقت بود به گوش آنها برسد ، و يا چهرهء او را ببينند و اين گونه گريز از حقيقت به راستى عجيب و خطرناك است .\r\n* * * در آيهء بعد چهرهء ديگرى از همين رذايل اخلاقى در قوم نوح عليه السلام به چشم مىخورد ، قرآن دربارهء آنها مىگويد : « آنها گفتند : دست از خدايان و بتهاى خود برنداريد مخصوصاً بتهاى ( بزرگ ) « وَدّ » ، « سواع » ، « يَغُوث » ، « يعوق » و « نسر » را رها نكنيد » ، ( وَ قَالُوا لَاتَذَرُنَّ آلِهَتَكُمْ وَ لَاتَذَرُنَّ وَدّاً وَ لَاسُوَاعاً وَ لَايَغُوثَ وَ يَعُوقَ وَ نَسْراً ) . « 2 »\r\nامّا چرا و به چه دليل دست از اين بت‌هاى رنگارنگ كه ساخته و پرداختهء دست خودشان بود برندارند و آنها را بر مقدّرات جهان هستى ، و هم بر مقدّرات سازندگانش حاكم بدانند ؟ ! هيچ دليلى بر آن جز تعصّب و تقليد كوركورانه نداشتند .\r\n* * *\r\n\r\n\r\n","description":"","footnote":"\r\n( 1 ) - نوح ، 7 .\r\n( 2 ) - همان ، 23 .\r\n","page_name":" 207 ","page_number":207},
  {"content":"\r\n\r\nدر سومين آيه كه از قوم عاد و گفتگوى پيامبرشان هود عليه السلام با آنها سخن مىگويد ، مىفرمايد : « قوم عاد به قدرى لجوج و متعصّب و جاهل بودند كه در برابر دعوت آن حضرت به توحيد خالص و ناب گفتند : آيا به سراغ ما آمده‌اى كه تنها خداى يكتا را بپرستيم و آنچه را پدران ما مىپرستيدند رها كنيم ؟ ( ما هرگز چنين كارى نخواهيم كرد ، هر كارى از دست تو ساخته است انجام بده و ) آنچه را ( از بلا و عذاب الهى ) به ما وعده مىدهى بياور اگر راست مىگويى » ! ( قَالُوا اجِئْتَنَا لِنَعْبُدَ اللَّهَ وَحْدَهُ وَ نَذَرَ مَا كَانَ يَعْبُدُ آبَائَنَا فَأْتِنَا بِمَا تَعِدُنَا انْ كُنْتَ مِنَ الصَّادِقِينَ ) . « 1 »\r\nبه اين ترتيب بر اثر تعصّب و لجاجت و تقليد كوركورانه ، توحيد خالص كه روح جهان هستى است در نظر آنها امرى وحشتناك ، و پرستش بت‌هاى بى عقل و شعور امرى شايسته و با ارزش جلوه مىكرد ، و حتّى بر خلاف قانون دفع ضرر محتمل كه عقل حاكم به آن است كمترين اعتنايى به احتمال عذاب الهى نمىكردند و مصرّاً از او مىخواستند كه به تهديدهاى خود جامهء عمل بپوشاند ، اين خيره‌سرى چيزى جز محصول تعصّب و لجاجت نبود .\r\nآرى آنها براى فرار از حق و ادامهء تقليد كوركورانه به سوى عذاب الهى شتافتند و سرانجام خود را در آتش عذاب سوزاندند ، و اين است نتيجهء لجاجت و تعصّب خشك و تقليد غلط !\r\n* * * در چهارمين آيه ، سخن از پيامدهاى شوم اين رذايل اخلاقى دربارهء « نمرود » و نمروديان است ، مىفرمايد : « هنگامى كه ابراهيم به پدرش ( عمويش آزر ) و قوم او گفت اين مجسّمه‌هاى بىروحى را كه شما همواره پرستش مىكنيد چيست » ؟ ( اذْ قَالَ لِابِيهِ وَ قَوْمِهِ مَا هَذِهِ الَّتمَاثِيلُ الَّتِى انْتُمْ لَهَا عَاكِفُونَ ) . « 2 »\r\nولى آنها جوابى نداشتند جز اينكه « گفتند : ما پدران خود را ديديم كه آنها را عبادت\r\n\r\n\r\n","description":"","footnote":"\r\n( 1 ) - اعراف ، 70 .\r\n( 2 ) - انبياء ، 52 .\r\n","page_name":" 208 ","page_number":208},
  {"content":"\r\n\r\nمىكنند » ، ( قَالُوا وَجَدْنَا آبَائَنَا لَهَا عَابِدِينَ ) . « 1 »\r\nو هنگامى كه ابراهيم عليه السلام با صراحت به آنها گفت كه هم خودتان و هم نياكانتان در گمراهى آشكارى بوده‌ايد بيدار نشدند ، ابراهيم عليه السلام بى اعتبار بودن اين خدايان ساختگى و بى ارزش را از طريق بت شكنى به آنها نشان داد ، باز هم بر سر عقل نيامدند ، بلكه ابراهيم بيدارگر و پاره كنندهء پرده‌هاى جهل و تعصّب و لجاجت را به سوزاندن در آتش تهديد كردند ، و به تهديد خود جامهء عمل پوشاندند و او را در ميان دريايى از آتش پرتاب كردند ، و هنگامى كه آتش بر ابراهيم عليه السلام سرد و خاموش و گلستان شد ، و بزرگترين معجزهء الهى در برابر چشمانشان به وقوع پيوست باز هم اين اسيران زنجيرهاى جهل و تعصّب و لجاجت به بهانه‌هاى ديگرى همچون سحر به راه خود ادامه دادند .\r\nاينها همه نشان مىدهد كه تا چه حدّ اين رذايل اخلاقى خطرناك و مانع از آزاد انديشى و رسيدن به حق است ، و آنها كه در چنگال آن گرفتار مىشوند تن به هر ذلّت و حقارتى مىدهند و عظمت مقام انسان و روح بلند او را در هم مىشكنند ولى تسليم حق نمىشوند .\r\n* * * در پنجمين آيه نيز اشاره به بت‌پرستى لجوجانهء قوم « نمرود » مىكند ، هنگامى كه ابراهيم عليه السلام با دليل بسيار روشن و قاطع ، بت‌پرستى را ابطال مىنمايد و به آنها مىگويد :\r\n« آيا آنها را كه مىخوانيد صداى شما را مىشنوند ؟ يا سود و زيانى به شما مىرسانند » ؟ ( قَالَ هَلْ يَسْمَعُونَكُمْ اذْ تَدْعُونَ * اوْ يَنْفَعُونَكُمْ اوْ يَضُرُّونَ ) . « 2 »\r\nآنها هيچ پاسخ منطقى در برابر اين گفتار روشن نداشتند ، جز اينكه پناه به تقليد كوركورانه ببرند و بگويند : « ما فقط نياكان خود را يافتيم كه چنين مىكردند » ، ( قَالُوا بَلْ وَجَدْنَا آبَائَنَا كَذَلِكَ يَفْعَلُونَ ) . « 3 »\r\n\r\n\r\n","description":"","footnote":"\r\n( 1 ) - انبياء ، 53 .\r\n( 2 ) - شعراء ، 73 ، 72 .\r\n( 3 ) - شعراء ، 74 .\r\n","page_name":" 209 ","page_number":209},
  {"content":"\r\n\r\nدر حالى كه اگر انسان مىخواهد تقليد كند حدّ اقل بايد از عالم و دانشمندى تبعيّت كند كه او را به واقعيّت‌ها رهنمون گردد نه از جاهل و گمراهى بدتر از خود ! ولى اين حجاب تعصّب و لجاجت به قدرى ضخيم است كه اجازه نمىدهد كمترين نور آفتاب هدايت و منطق و دليل عقل در آن نفوذ كند ، و ماوراى آن را روشن سازد .\r\n* * * در ششمين آيه سخن از لجاجت فرعونيان در برابر معجزات روشن حضرت موسى عليه السلام است ، آنها بر آيين بت‌پرستى نياكانشان لجاجت و اصرار ورزيدند و گفتند :\r\n« ( اى موسى ) آيا آمدى كه ما را از آنچه پدران خود را بر آن يافتيم منصرف سازى ؟ و بزرگى ( و رياست ) در روى زمين فقط از آن تو و برادرت باشد ، ما هرگز به شما ايمان نمىآوريم » ! ( قَالُوا اجِئْتَنَا لِتَلْفِتَنَا « 1 » عَمَّا وَجَدْنَا عَلَيْهِ آبَائَنَا وَ تَكُونَ لَكُمَا الْكِبْرِيَاءُ فِى الْارْضِ وَ مَا نَحْنُ لَكُمَا بِمُؤْمِنِينَ ) . « 2 »\r\nآنها هرگز از خود سؤال نمىكردند كه آيين موسى عليه السلام حق است يا باطل و در برابر آيين نياكانشان چه امتيازى دارد ؟ سخن آنها فقط اين بود كه ما بايد آيين نياكان خود را حفظ كنيم ، خواه حق باشد يا باطل ! ارزش واقعى براى ما همين است و بس ، سپس آن را با سوء ظن نيز آميختند و گفتند آنچه را موسى عليه السلام به عنوان آيين الهى ارائه مىدهد در واقع مقدّمه‌اى است براى رسيدن به مقاصد سياسى و حكومت بر مردم ، نه خدايى در كار است و نه وحى آسمانى ! اين بدبينى نيز از آثار همان تعصّب و لجاجت بود كه جهت فرار از حق ، عذر و بهانه‌هاى واهى براى خود مىتراشيدند .\r\nو شايد آنها از اين بيم داشتند كه اگر نور هدايت از طريق آيين موسى عليه السلام بر افكار مصريان بيفتد ، هم آيين خرافى نياكانشان را از دست مىدهند ، و هم حكومتى را كه بر اساس آن بنيان نهاده بودند . به همين دليل با تمام قدرت در برابر آن به پا خاستند و مردم را به تعصّب و لجاجت تشويق كردند و از آنجا كه درباريان فرعون همه چيز را براى ادامهء حكومت خود مىخواستند ، تصوّرشان اين بود كه موسى و هارون نيز همه چيز را ابزار وصول به حكومت كرده‌اند .\r\n\r\n\r\n","description":"","footnote":"\r\n( 1 ) - « لِتَلْفِتَنا » از مادّهء « لفت » ( بر وزن نفت ) به معنى منصرف ساختن است ، و التفات نيز از همين مادّه گرفته شده و به معنى توجّه به چيزى بعد از انصراف از چيز ديگر است .\r\n( 2 ) - يونس ، 78 .\r\n","page_name":" 210 ","page_number":210},
  {"content":"\r\n\r\nاين رشته در طول تاريخ همچنان ادامه مىيابد تا عصر رسول خدا صلى الله عليه و آله مىرسد .\r\nدر هفتمين آيه نيز مىبينيم كه عامل اصلى انحراف مشركان عرب تقليد كوركورانه و تعصّب است كه درهاى معرفت و شناخت را از هر سو به روى صاحبان اين صفات رذيله مىبندد ، مىفرمايد : « هنگامى كه به آنها ( مشركان عرب ) گفته شود از آنچه خدا نازل كرده است پيروى كنيد مىگويند : ما از آنچه پدران خود را بر آن يافتيم پيروى مىنماييم » ، ( وَ اذَا قِيلَ لَهُمُ اتَّبِعُوا مَا انْزلَ اللَّهُ قَالُوا بَلْ نَتَّبِعُ مَا الْفَيْنَا عَلَيْهِ آبَائَنَا . . . ) . « 1 »\r\nو قرآن بلافاصله در پايان اين آيه جواب دندان شكنى به آنها مىدهد و مىگويد :\r\n« مگر نه اين است كه پدران آنها چيزى نمىفهميدند و هدايت نيافتند » ؟ ( . . . اوَلَوْ كَانَ آبَائُهُمْ لَايَعْقِلُونَ شَيْئاً وَ لَايَهْتَدُونَ ) . « 2 »\r\nتعبيرات آيه نشان مىدهد كه آنها انكار نمىكردند كه آنچه را پيغمبر آورده « مَا انْزَلَ اللَّهُ » و فرمان الهى است ، بلكه به قدرى گرفتار جهل و تعصّب بودند كه آيين نياكانشان را بر آن مقدّم مىشمردند ، نياكانى كه واقف به جهل و گمراهيشان بودند .\r\nبه اين ترتيب جهل و تعصّب سبب مىشود كه انسان به راحتى مَا انْزَلَ اللَّهُ را رها سازد و پشت به حق كند و رو به باطل نمايد ، هر چند حق را از باطل بشناسد !\r\n* * * در هشتمين آيه خداوند مسلمانان را به ياد ماجراى حديبيّه مىاندازد كه كفّار با ديدن آن همهء آيات و نشانه‌هاى حقّانيّت پيامبر اكرم صلى الله عليه و آله به خاطر تعصّب‌هاى جاهلى ايمان نياوردند و اين رذيلهء اخلاقى آنها را از سعادت بزرگ بازداشت ، مىفرمايد : « به خاطر بياوريد هنگامى را كه كافران در دلهاى خود خشم و نفرت جاهليّت داشتند ( به همين دليل نه تنها ايمان نياوردند بلكه در مقام مبارزه با حق برآمدند ) و در مقابل خداوند آرامش و سكينه را بر رسول خود و مؤمنان نازل فرمود ( تا با رعايت اصول حق و عدالت در برابر آن دشمنان متعصّب بايستد ، و آنها را به كلمهء تقوا ملزم ساخت كه از هر كس شايسته‌تر و اهل آن بودند و خداوند بر هر چيز غالب است » ، ( اذْ جَعَلَ الَّذِينَ كَفَرُوا فِى قُلُوبِهِمُ الْحَمِيَّةَ حَمِيَّةَ الْجَاهِلِيَّةِ\r\n\r\n\r\n","description":"","footnote":"\r\n( 1 ) - بقره ، 170 .\r\n( 2 ) - همان مدرك .\r\n","page_name":" 211 ","page_number":211},
  {"content":"\r\n\r\nفَانْزَلَ اللَّهُ سَكِينَتَهُ عَلَى رَسُولِهِ وَ عَلَى الْمُؤْمِنِينَ وَ الْزَمَهُمْ كَلِمَةَ التَّقْوى وَ كَانُوا احَقُّ بِهَا وَ اهْلَهَا وَ كَانَ اللَّهُ بِكُلِّ شَىْءٍ عَلِيماً ) . « 1 »\r\nحميّت از مادّهء حمى ( بر وزن حمد ) به معنى حرارتى است كه بر اثر عوامل خارجى در بدن انسان يا اشياى ديگر به وجود مىآيد ، به همين دليل به حالت تب ، حُمّى ( بر وزن كبرى ) گفته مىشود .\r\nسپس به حالات روحى همچون خشم و تكبّر و تعصّب ، حميّت اطلاق شده است ، چرا كه همهء اينها حالتى آتشين در انسان ايجاد مىكند .\r\nجالب اينكه در اين آيه حميّت به جاهليّت اضافه شده كه اشاره‌اى به تعصّب‌هاى برخاسته از جهل و نادانى ، و سكينه كه نقطهء مقابل آن است به خدا نسبت داده شده است كه آرامشى است آگاهانه و برخاسته از ايمان .\r\nدر بحث‌هاى آينده پيرامون تعصّب منفى و مثبت نكتهء اضافه شدن حميّت به جاهليّت روشن‌تر خواهد شد .\r\n* * * در نهمين آيه اشاره به نكتهء ديگرى شده است كه پرده از روى تعصّب شديد مشركان عرب در عصر جاهليّت برمىدارد ، مىفرمايد : « هرگاه قرآن را بر بعضى از عجم‌ها ( غير عربها ) نازل مىكرديم و او آن را به ايشان مىخوانده ، به آن ايمان نمىآوردند » ، ( وَ لَوْ نَزَّلْنَاهُ عَلَى بَعْضِ الْاعْجَمِينَ * فَقَرَأَهُ عَلَيْهِمْ مَا كَانُوا بِهِ مُؤْمِنِينَ ) . « 2 »\r\nيعنى نژادپرستى و تعصّب قومى آنها به قدرى شديد بود كه اگر قرآن با تمام معارف عالى و فصاحت و بلاغت فوق‌العاده و محتواى بى نظير بر فردى غير عرب نازل مىشد ، تعصّب و لجاجت هرگز به آنها اجازه نمىداد كه آن را پذيرا شوند !\r\nاين تعبير قاطع به خوبى نشان مىدهد كه رذيلهء اخلاقى « تعصّب و لجاجت » تا چه حدّ مىتواند انسان را از درك حقيقت و رسيدن به مقصود بازدارد .\r\nگرچه بعضى از مفسّران براى اين آيه تفسيرهاى ديگرى ذكر كرده‌اند ولى روشن‌ترين\r\n\r\n\r\n","description":"","footnote":"\r\n( 1 ) - فتح ، 26 .\r\n( 2 ) - شعراء ، 199 - 198 .\r\n","page_name":" 212 ","page_number":212},
  {"content":"\r\n\r\nو مناسب‌ترين تفسير همان است كه در بالا ذكر شد .\r\nروى همين اصل در بعضى از روايات اسلامى پيغمبر اكرم صلى الله عليه و آله افراد متعصّب و لجوج را در سرنوشت شوم اعراب جاهلى شريك مىشمرد و مىفرمايد : « مَنْ كَانَ فِى قَلْبِهِ حَبَّةً مِنْ خَرْدَلٍ مِنْ عَصَبِيَّةٍ بَعَثَهُ اللَّهُ يَوْمَ الْقِيَامَةِ مَعَ اعْرَابِ الْجَاهِلِيَّةِ ؛ هر كس در دلش به اندازهء دانهء خردلى عصبيّت باشد ، خداوند روز قيامت او را با اعراب جاهليّت محشور مىكند » ، ( دانهء خردل دانهء بسيار ريزى است كه همواره به عنوان ضرب المثل براى خُردى ذكر مىشود ) . « 1 »\r\n* * * در دهمين آيه ، چهرهء ديگرى از اين رذيلهء اخلاقى در اقوام مختلف ديده مىشود و آن اينكه هر گروهى به خاطر تعصّب و لجاجت ، خود را بهترين مىداند ، و ديگران را نفى مىكند گويى تنها بندگان برگزيدهء خدا آنها هستند و ديگران هيچ ، و همين امر سبب درگيرى مستمرّ در ميان اقوام مىشود ، مىفرمايد : « يهود گفتند مسيحيان ( نزد خدا ) هيچ ارزشى ندارند ، و مسيحيان نيز گفتند : يهوديان ارزشى ندارند ، در حالى كه هر دو گروه ، كتاب آسمانى را مىخواندند ( كه به آنها دستور مىداد بايد از اين‌گونه تعصّب‌ها به كنار باشند ) آرى افراد نادان ( از مشركان عرب ) نيز سخنى همانند آنها داشتند ، خداوند روز قيامت دربارهء اختلاف آنها داورى خواهد كرد » ، ( وَ قَالَتِ الْيَهُودُ لَيْسَتِ النَّصَارَى عَلَى شَىْءٍ وَ قَالَتِ النَّصَارَى لَيْسَتِ الْيَهُودُ عَلَى شىْءٍ وَ هُمْ يَتْلُونَ الْكِتَابَ كَذَلِكَ قَالَ الَّذِينَ لَايَعْلَمُونَ مِثْلَ قَوْلِهِمْ فَاللَّهُ يَحْكُمُ بَيْنَهُمْ يَوْمَ الْقِيَامَةِ فِيمَا كَانُوا فِيهِ يَخْتَلِفُونَ ) . « 2 »\r\nاز تعبيرات اين آيه به خوبى استفاده مىشود كه اين گونه تعصّب‌ها و خودبينىها از جهل و نادانى سرچشمه مىگيرد ، و هر قوم جاهل و بى خبر گرفتار اين رذيلهء اخلاقى خواهد شد .\r\nتعبير به « الَّذِينَ لَا يَعْلَمُونَ » ( كسانى كه نمىدانند ) مفهوم وسيع و گسترده‌اى دارد كه\r\n\r\n\r\n","description":"","footnote":"\r\n( 1 ) - اصول كافى ، جلد 2 ، صفحهء 308 ، باب العصبيّة ، حديث 3 .\r\n( 2 ) - بقره ، 113 .\r\n","page_name":" 213 ","page_number":213},
  {"content":"\r\n\r\nمشركان عرب يكى از آن بودند و لذا بعضى از مفسّران آن را به قوم نوح ، يا همهء امّت‌هاى پيشين كه بر اثر جهل و نادانى گرفتار تعصّب و لجاجت بودند ، تفسير كرده‌اند .\r\n* * * در يازدهمين آيه سخن از يك حكم كلّى و عمومى است و نشان مىدهد كه در تمام طول تاريخ تعصّب و لجاجت نقش اصلى را در ادامهء كفر و توحيدستيزى ايفا مىكرده است ، مىفرمايد : « اين گونه در هيچ شهر و ديارى پيش از تو پيامبرى بيم دهنده نفرستاديم ، مگر اينكه ثروتمندان مست و مغرور آن گفتند : ما نياكان خود را بر آيينى يافتيم و به آثار و روش آنها اقتدا مىكنيم » ! ( وَ كَذَلِكَ مَا ارْسَلْنَا مِنْ قَبْلِكَ مِنْ قَرْيَةٍ مِنْ نَذِيرٍ الّا قَالَ مُتْرَفُوهَا انَّا وَجَدْنَا آبَائَنَا عَلَى امَّةٍ وَ انَّا عَلَى آثَارِهِمْ مُقْتَدُونَ ) . « 1 »\r\nاين تعبير نشان مىدهد كه هميشه مهمترين مانع در برابر ايمان به آيين پيامبران الهى همان تعصّب و تقليد كوركورانهء ناشى از جهل بوده است .\r\nو از اينجا خطر اين رذيلهء اخلاقى آشكارتر مىشود .\r\n* * * در دوازدهمين و آخرين آيه مىخوانيم كه اقوام جاهلى به خاطر تعصّب و لجاجت بزرگ‌ترين انبياى الهى و عقل كلّ را متّهم به جنون مىكردند و آن را بهانهء مخالفت خود با آيين آنها قرار مىدادند ، مىفرمايد : « آنها پيوسته مىگفتند : آيا ما خدايان خود را به خاطر شاعرى ديوانه رها كنيم ؟ » ( وَ يَقُولُونَ ائِنَّا لَتَارِكُوا آلِهَتِنَا لِشَاعِرٍ مَجْنُونِ ) . « 2 »\r\nعجب اينكه آنها به قدرى در حجاب تاريك جهل و تعصّب گرفتار بودند كه نمىفهميدند اين سخن يك گفتار ضدّ و نقيض است ، « شاعر بودن » احتياج به تفكّر و ذوق سليم و آگاهى كافى از دقايق سخن دارد ( توجّه داشته باشيد كه شاعر از مادّهء شعور گرفته شده است ) و اين با مجنون بودن هرگز سازگار نيست .\r\nهمچنين گاه آنها را متّهم به « سحر » و « جنون » مىكردند در حالى كه سحر نيز احتياج به آگاهى قابل ملاحظه‌اى نسبت به بخشى از علوم و دانشها دارد ، و هوشيارى خاصّى را\r\n\r\n\r\n","description":"","footnote":"\r\n( 1 ) - زخرف ، 23 .\r\n( 2 ) - صافّات ، 36 .\r\n","page_name":" 214 ","page_number":214},
  {"content":"\r\n\r\nمىطلبد ، و اين با جنون سازگار نيست ، اين سخنان ضدّ و نقيض ناشى از جهل و تعصّب بود .\r\n* * * \r\nنتيجه نهايى\r\nيك نگاه اجمالى به آيات گذشته كه اشباه و نظاير ديگرى نيز در قرآن مجيد دارد اين حقيقت را اثبات مىكند كه از مهمترين موانع معرفت و شناخت ، تقليدهاى كوركورانه‌اى است كه از تعصّب و لجاجت و وابستگى بى قيد و شرط نسبت به امورى كه با تمايلات نفسانى و هوا و هوسهاى انسان مىسازد ناشى مىشود .\r\nضايعات و آثار زيانبار اين رذيلهء اخلاقى صفحات تاريخ بشريّت را سياه كرده و پيامبران الهى را با مشكل‌ترين موانع رو به رو ساخته ، و خونهاى زيادى را بر خاك ريخته است و همين معنى براى پى بردن به آثار زيانبار آن كافى است .\r\nاگر اين رذيلهء اخلاقى در درون جان انسانها نبود ، تاريخ بشريّت چهرهء ديگرى داشت و پيشرفت تكامل تمدّنها شتاب ديگرى پيدا مىكرد ، و نيروهاى خلّاق در مسير سعادت انسانها به كار مىافتاد ، و به جاى اينكه به صورت سيل ويرانگرى در آيد ، نهرهاى منظّمى از معارف الهيّه را تشكيل مىداد كه همه جا مايهء عمران و آبادى قلوب بود .\r\n* * * \r\nتعصّب و لجاجت در احاديث اسلامى\r\nپيش از آنكه به تحليل معنى تعصّب و سرچشمه و انگيزه‌ها و آثار زيانبار آن بپردازيم لازم است نگاهى به احاديث اسلامى كه در اين زمينه وارد شده است بيفكنيم ، چرا كه بسيارى از مسايل مورد نظر در لابه‌لاى اين احاديث به صورت اجمالى مطرح شده است .\r\nاحاديث در اين زمينه فراوان است كه در ذيل به نمونه‌هايى از آن اشاره مىكنيم :\r\n1 - در حديثى از رسول خدا صلى الله عليه و آله مىخوانيم : « مَنْ كَانَ فِى قَلْبِهِ حَبَّةً مِنْ خَرْدَلٍ مِنْ\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nعَصَبِيَّةٍ بَعَثَهُ اللَّهُ يَوْمَ الْقِيَامَةِ مَعَ اعْرَابِ الْجَاهِلِيَّةِ ؛ هر كسى در دلش به اندازهء دانهء خردلى عصبيّت باشد خداوند روز قيامت او را با اعراب جاهليّت محشور مىكند » . « 1 »\r\nاين تعبير نشان مىدهد كه اين رذيلهء اخلاقى به قدرى خطرناك است كه پايين‌ترين درجات آن نيز با ايمان خالص سازگار نيست .\r\n2 - در حديثى از امير مؤمنان على عليه السلام مىخوانيم : « انَّ اللَّهَ يُعَذِّبُ السِّتَّةَ بِالسِّتَّةِ ، الْعَرَبَ بِالْعَصَبِيَّةِ ، وَ الدَّهَاقِينَ بِالْكِبْرِ ، وَ الْامَرَاءَ بِالْجَوْرِ ، وَالْفُقَهَاءَ بِالْحَسَدِ ، وَ التُّجَّارَ بِالْخِيَانَةِ ، وَ اهْلَ الرَّسَاتِيقِ بِالْجَهْلِ ؛ خداوند شش گروه را به خاطر شش چيز عذاب مىكند : عرب را به خاطر تعصّب ، و اربابان را به خاطر تكبّر ، و حاكمان را به خاطر ستم ، و فقيهان را به خاطر حسد ، و تجّار را به خاطر خيانت ، و اهل روستاها را به خاطر جهل و نادانى » ! « 2 »\r\nجالب اينكه تعصّب را نخستين امر از امور ششگانه ذكر فرموده ، در حالى كه همهء آنها از گناهان بزرگ است .\r\n3 - در حديث ديگرى از پيامبر اكرم صلى الله عليه و آله مىخوانيم : « لَيْسَ مِنَّا مَنْ دَعَا الَى عَصَبِيَّةٍ ، وَ لَيْسَ مِنَّا مَنْ قَاتَلَ عَلَى عَصَبِيَّةٍ ، وَ لَيْسَ مِنَّا مَنْ مَاتَ عَلَى عَصَبِيَّةٍ ؛ كسى كه مردم را دعوت به تعصّب كند از ما نيست ، و كسى كه به خاطر تعصّب بجنگد از ما نيست ، و كسى كه با تعصّب بميرد از ما نيست » ! « 3 »\r\n4 - امير مؤمنان على عليه السلام در خطبهء معروف « قاصعه » كه اساس آن بر نفى تكبّر و تعصّب است عامل اصلى انحراف و بدبختى ابليس را تعصّب و تكبّر مىشمرد ، و مىفرمايد :\r\n« هنگامى كه خداوند به فرشتگان دستور داد براى آدم عليه السلام سجده كنند ، همگى اطاعت كردند جز ابليس » سپس مىافزايد : « اعْتَرَضَتْهُ الْحَمِيَّةُ فَافْتَخَرَ عَلَى آدَمَ بِخَلْقِهِ وَ تَعَصَّبَ عَلَيْهِ لِاصْلِهِ فَعَدُوُّ اللَّهِ امَامُ الْمُتَعَصِّبِينَ ، وَ سَلَفُ الْمُسْتَكْبِرِينَ الَّذِى وَضَعَ اسَاسَ الْعَصَبِيَّةِ ؛ تكبّر و تعصّب به او دست داد ، و بر آدم عليه السلام به خاطر خلقت خويش افتخار كرد ، و از جهت اصل و ريشهء خود نسبت به او تعصّب ورزيد ، به همين دليل اين دشمن خدا پيشواى متعصّبان ، و\r\n\r\n\r\n","description":"","footnote":"\r\n( 1 ) - اصول كافى ، جلد 2 ، صفحهء 308 ( باب العصبيّة ) .\r\n( 2 ) - كافى ، جلد 8 ، صفحهء 162 ، حديث 17 .\r\n( 3 ) - سنن ابى داوود ، حديث 5121 ، طبق نقل ميزان الحكمه .\r\n","page_name":" 216 ","page_number":216},
  {"content":"\r\n\r\nسر سلسلهء مستكبران است ، و كسى است كه بناى تعصّب را پىريزى كرد » ! « 1 »\r\n5 - در حديث ديگرى از رسول خدا صلى الله عليه و آله مىخوانيم : « مَنْ تَعَصَّبَ اوْ تُعُصِّبَ لَهُ فَقَدْ خَلَعَ رَبَقَ الْايمَانِ مِنْ عُنُقِهِ ؛ هر كس تعصّب بورزد ، يا ديگران به خاطر او تعصّب بورزند ، رشته‌هاى ايمان را از گردن خود بازگردانده است » . « 2 »\r\nمىدانيم « تعصّب » و « لجاجت » لازم و ملزوم يكديگرند ، و به همين دليل ما هر دو را تحت يك عنوان آورديم ، در رابطه با نكوهش رذيلهء لجاجت نيز روايات زيادى داريم از جمله :\r\n1 - در حديثى از رسول خدا صلى الله عليه و آله مىخوانيم : « ايَّاكَ وَ اللِّجَاجةَ ، فَانَّ اوَّلَهَا جَهْلٌ وَ آخِرَهَا نَدَامَةً ؛ از لجاجت بپرهيزيد كه آغازش جهل و پايانش پشيمانى است » ! « 3 »\r\n2 - در حديث ديگرى از امير مؤمنان على عليه السلام آمده است كه فرمود : « اللِّجَاجُ اكْثَرُ الْاشْيَاءِ مَضَرَّةً فِى الْعَاجِلِ وَ الْآجِلِ ؛ لجاجت در دنيا و آخرت از همه چيز زيانبارتر است » . « 4 »\r\n3 - در حديث ديگرى از همان حضرت مىخوانيم : « اللِّجَاجُ بَذْرُ الشَّرِّ ؛ لجاجت بذر شرّ و بدى است » ! « 5 »\r\n4 - در نهج البلاغه آمده است كه فرمود : « اللِّجَاجَةُ تَسِلُّ الرَّأْىَ ؛ لجاجت آراء انسان را سست ، و او را به خطا مىافكند » . « 6 »\r\n5 - و نيز از همان حضرت آمده است : « لَيْسَ لِلَجُوجٍ تَدْبِيرٌ ؛ لجوج مديريّت و تدبير ندارد » . « 7 »\r\nبا توجّه به رواياتى كه در بالا آمد تأثير تخريبى اين دو رذيلهء اخلاقى ( تعصّب و لجاجت ) در زندگى فردى و اجتماعى انسانها روشن مىشود تا آنجا كه انسان را از ايمان و اسلام بيگانه ساخته ، و به سوى كفر و شرك و اقتداى به شيطان و رها كردن رشتهء محكم ايمان سوق مىدهد كه دلايل آن را در بحث بعد خواهيد خواند .\r\n\r\n\r\n","description":"","footnote":"\r\n( 1 ) - نهج البلاغه ، خطبهء قاصعه ، خطبهء 192 .\r\n( 2 ) - اصول كافى ، جلد 2 ، صفحهء 308 ، حديث 2 .\r\n( 3 ) - ميزان الحكمه ، جلد 4 ، صفحهء 2770 ( مادّهء لجاجه ) .\r\n( 4 ) - همان مدرك .\r\n( 5 ) - همان مدرك .\r\n( 6 ) - نهج البلاغه ، كلمات قصار ، شمارهء 179 .\r\n( 7 ) - غرر الحكم ، حديث 10662 .\r\n","page_name":" 217 ","page_number":217},
  {"content":"\r\n\r\n\r\n1 - مفهوم تعصّب و انگيزه‌هاى آن\r\n« تعصّب » از مادّهء « عَصَب » در اصل به معنى رشته‌هايى است كه مفاصل استخوانها و عضلات را به هم پيوند مىدهد ، سپس اين مادّه به معنى هر نوع وابستگى شديد فكرى و عملى آمده است كه غالباً بار منفى دارد هر چند وابستگىهاى مثبت نيز در مفهوم آن افتاده است كه شرح آن در بحث‌هاى آينده به خواست خدا خواهد آمد .\r\nبديهى است وابستگىهاى غير منطقى نسبت به شخص يا عقيده و يا چيزى انسان را به لجاجت و تقليد كوركورانه نسبت به آن وادار مىكند ، و سرچشمهء بسيارى از كشمكشها و جنگ‌ها و خونريزيها و اختلافات مستمر است .\r\nهرگاه اين گونه تعصّب‌ها از ميان جامعهء انسانى برود و مردم تسليم منطق و حرف حساب باشند بسيارى از اختلافات برچيده مىشود و آرامش بر جوامع بشرى حاكم مىشود .\r\nچنين تعصّبى كه نتيجهء مستقيم آن لجاجت و تقليد كوركورانه است از امور زير سرچشمه مىگيرد :\r\n1 - حبّ ذات و علاقهء شديد به نياكان - حبّ ذات افراطى سبب مىشود كه انسان نسبت به هر چيزى كه به او ارتباط و پيوند دارد دلباختگى و دلدادگى نشان دهد از جمله نسبت به پدر و نياكان و آيين و رسوم آنها .\r\nاين وابستگى شديد عامل انتقال بسيارى از خرافات و زشتىها به بهانهء حفظ آداب و سنن ، از نسلى به نسل ديگر مىباشد ، و حجابى در برابر معرفت و شناخت حق است .\r\nدفاع و طرفدارى شديد از قوم و قبيله گاه به جايى مىرسد كه بدترين افراد قبيله و زشت‌ترين آداب و سنن آنها در نظر افراد متعصّب بسيار زيبا جلوه مىكند در حالى كه بهترين افراد قبايل ديگر و عالىترين آداب و سنن آنها در نظر آنها زشت و بى معنى است !\r\n2 - پايين بودن سطح فكر و فرهنگ - هر قدر سطح فكر مردم كوتاه‌تر و فرهنگ آنها ضعيف‌تر باشد ، تعصّب‌هاى جاهلانه و لجوجانه و تقليدهاى كوركورانه در ميان آنها\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nبيشتر است ، به عكس هر قدر سطح فكر بالاتر رود و فرهنگ كامل‌تر شود توجّه او به منطق و استدلال و نفى تعصّب و لجاجت و جانشين ساختن تحقيق به جاى تقليد كوركورانه بيشتر مىشود .\r\n3 - شخصيّت‌زدگى عامل ديگرى براى تعصّب و تقليد كوركورانه است - گاه شخصى در نظر انسان چنان قداست پيدا مىكند كه گفتار و رفتار او از دايرهء نقد خارج مىشود هر چند از نظر علمى و اخلاقى در سطح پايينى قرار داشته باشد و همين امر سبب مىشود كه عدّه‌اى چشم و گوش بسته به دنبال او بيفتند و به خاطر او جان و مال خود را از دست بدهند ، بى آنكه در محتواى سخنان و رفتار او كمترين انديشه كنند !\r\n4 - انزواى اجتماعى و فكرى يكى ديگر از اسباب تعصّب است - وقتى انسان در خودش و محيط فكرى و اجتماعيش فرو برود و از جوامع و افراد ديگر و افكار آنها بىخبر بماند نسبت به آنچه در اختيار اوست سخت وابسته مىشود ، در برابر آن تعصّب مىورزد ، در حالى كه اگر با ديگران بنشيند و فكر خود را با افكار ديگران مقايسه كند نقطه‌هاى قوّت و ضعف و مثبت و منفى به زودى آشكار مىگردد ، و به او اجازه مىدهد بهترين انتخاب را داشته باشد .\r\n* * * \r\n2 - آثار و پيامدهاى منفى تعصّب و لجاجت\r\nتعصّب و لجاجت ، آثار منفى شديدى دارد كه در زندگى انسانهاى متعصّب و لجوج به زودى ظاهر مىشود .\r\n1 - تعصّب يعنى وابستگى غير منطقى به شخص يا عقيده يا عادت و رسم خاصّى ، همان گونه كه قبلًا نيز اشاره شد ، حجاب ضخيمى بر ديدهء عقل انسان مىافكند ، و او را از درك حقايق و خير و شرّ و مصلحت و مفسده و عاقبت امور و پيدا كردن راه چاره محروم مىسازد .\r\nبه همين دليل در احاديث سابق خوانديم كه لجوج مديريّت و تدبير ندارد ، و در\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nحالات شيطان ديديم كه به خاطر تعصّب از درك بديهيّات واماند ، و رشتهء عبوديّت و بندگى را از گردن خويش برداشت و براى هميشه راندهء درگاه الهى شد .\r\n2 - تعصّب و لجاجت آتش سوزانى است كه پيوندهاى وحدت و اتّحاد را در جامعهء بشرى مىسوزاند ، و بذر نفاق و اختلاف را در ميان افراد مىپاشد و نيروهايى را كه بايد صرف پيشرفت جوامع انسانى شود ، به جنگ و ستيز با يكديگر وامىدارد ، به همين دليل در حديثى از امير مؤمنان على عليه السلام مىخوانيم : « اللِّجَاجُ يُنْتِجُ الْحُرُوبَ وَ يُوغِرُ الْقُلُوبَ ؛ لجاجت آتش جنگها را روشن مىسازد و دلها را پر از كينه و دشمنى مىكند » . « 1 »\r\n3 - تعصّب و لجاجت سبب مىشود كه دوستان از هم دور شوند و محبّت‌ها به عداوت‌ها مبدّل گردد .\r\n4 - تعصّب و لجاجت يكى از عوامل مهمّ كفر است ، و بسيارى از امّت‌هاى پيشين تنها به اين دليل راه كفر را پيش گرفتند كه تعصّب و لجاجت نسبت به آيين نياكانشان مانع پذيرش حقّ شد ( شرح اين معنى را در تفسير آيات گذشته خوانديم ) .\r\n5 - تعصّب و لجاجت مايهء درد و رنج و زحمت و ناراحتى است ، چرا كه سبب مىشود انسان مدّتها ، و گاه ساليان دراز ، در بيراهه سرگردان شود و چون به بن بست مىرسد سرانجام خسته و وامانده از راهى كه رفته است بازمىگردد .\r\nروى همين معنى در حديثى از امير مؤمنان على عليه السلام مىخوانيم : « ثَمَرةُ اللِّجَاجِ الْعَطَبَ ؛ ثمرهء لجاجت شكست خوردن و هلاكت است » . « 2 »\r\nو به همين دليل غالباً مايهء ندامت و پشيمانى است همان گونه كه در احاديث گذشته به آن اشاره شده بود كه « آغاز لجاجت ، جهل است و پايان آن ندامت » !\r\n6 - تعصّب و لجاجت در بسيارى از مواقع ، كنترل امور را از اختيار انسان خارج مىسازد و او را به جاهايى مىكشاند كه هرگز مايل به آن نبوده است ، روى اين جهت در بعضى از احاديث اسلامى از امير مؤمنان على عليه السلام نقل شده است كه مىفرمايد : « لَامَرْكَبَ\r\n\r\n\r\n","description":"","footnote":"\r\n( 1 ) - غرر الحكم ( طبق نقل ميزان الحكمه ، باب اللّجاجة ) .\r\n( 2 ) - همان مدرك .\r\n","page_name":" 220 ","page_number":220},
  {"content":"\r\n\r\nاجْمَحَ مِنَ اللِّجاجِ ؛ هيچ مركبى سركش‌تر از مركب لجاجت نيست » ! « 1 »\r\n7 - و بالاخره تعصّب و لجاجت هم دنياى انسان را بر باد مىدهد و هم آخرت او را ، چرا كه در دنيا سرچشمهء عداوت‌ها و جدايىها و اشتباهات فراوان و از دست دادن آرامش مىشود و در آخرت سبب دورى از رحمت خدا ، و اين همان است كه در روايت امير مؤمنان على عليه السلام خوانديم : « اللِّجَاجُ اكْثَرُ الْاشْيَاءِ مَضَرَّةً فِى الْعَاجِلِ وَ الْآجِلِ ؛ لجاجت از همه چيز زيانبارتر است در دنيا و آخرت » !\r\nبار ديگر لازم است اين نكته را يادآور شويم كه اين سه رذيلهء اخلاقى ( تعصّب و لجاجت و تقليد كوركورانه ) گرچه از نظر مفهوم و محتوا از هم جدا هستند ولى چون رابطهء بسيار نزديكى با هم دارند ، و به اصطلاح لازم و ملزوم يكديگرند هر سه را با هم عنوان كرديم .\r\nانگيزه‌هاى تعصّب و لجاجت نيز روشن است ، زيرا : تعصّب‌هاى كور و مخرّب قبل از هر چيز برخاسته از جهل و نادانى است ، به همين دليل هر قومى جاهل‌تر باشند ، تعصّب و وابستگيش به آنچه دارد بيشتر است ، تا آنجا كه حاضر نيستند از طريق ايجاد تحوّل در وضع خود ، گامهايى به سوى تكامل بردارند ، و همين تعصّب و لجاجت عامل عقب ماندگى آنها مىشود .\r\nدر اخبار گذشته نيز خوانديم كه پيغمبر اكرم صلى الله عليه و آله مىفرمود : « از لجاجت بپرهيزيد كه آغاز آن جهل و پايان آن پشيمانى است » !\r\nعامل ديگر تعصّب و لجاجت ، خودخواهى است ، چه اينكه افراد خودخواه به آنچه دارند سخت علاقه‌مند و وابسته‌اند ، هر چند آيين غلط و رسوم و آداب نادرستى باشد ، همين كه احساس مىكنند مربوط به قوم و قبيله و نياكانشان است ، آن را پذيرا مىشوند و چشم و گوش خود را بر همه چيز مىبندند .\r\nگاه راحت‌طلبى و تنبلى نيز انگيزهء تعصّب و لجاجت مىشود ، زيرا انتقال از وضع موجود به وضعى ديگر در بسيارى از اوقات نياز به تلاش و كوشش و پيكار با موانع\r\n\r\n\r\n","description":"","footnote":"\r\n( 1 ) - همان مدرك ( مادّهء لجاجت ) .\r\n","page_name":" 221 ","page_number":221},
  {"content":"\r\n\r\nدارد و افراد عافيت طلب حاضر به استقبال اين امور نيستند ، به همين دليل آنچه را دارند سخت مىچسبند ، و از آن جدا نمىشوند .\r\n* * * \r\n3 - تعصّب مذموم و ممدوح\r\n« تعصّب » و « حميّت » و « تقليد » سه مفهوم نزديك به هم هستند كه شاخهء مذموم و شاخهء ممدوح دارند هرچند غالباً واژهء تعصّب در بخش مذموم به كار مىرود .\r\nبه طور كلّى اگر وابستگى انسان به امور نادرست و غير منطقى باشد تعصّب مذموم است ، و اين همان چيزى است كه در قرآن مجيد از آن به عنوان « تعصّب جاهليّت » ياد شده است ، و اگر وابستگى به امور مثبت و مفيد و سازنده و از روى علم و آگاهى باشد تعصّب مثبت و ممدوح است .\r\nامام امير مؤمنان به هر دو قسمت در خطبهء قاصعه از نهج البلاغه اشاره مىفرمايد :\r\nدر يك جا مىگويد : « فَاطْفِئُوا مَا كَمَنَ فِى قُلُوبِكُمْ مِنْ نِيرَانِ الْعَصَبِيَّةِ ، وَ احْقَادِ الْجَاهِلِيَّةِ ، فَانَّمَا تِلْكَ الْحَمِيَّةُ تَكُونُ فِى الْمُسْلِمِ مِنْ خَطَرَاتِ الشَّيْطَانِ وَ نَخَوَاتِهِ وَ نَزَغَاتِهِ وَ نَفَثَاتِهِ ؛ شراره‌هاى تعصّب و كينه‌هاى جاهليّت را كه در قلب شما پنهان شده است ، خاموش سازيد كه اين نخوت و تعصّب ناروا در مسلمان از القائات و خودخواهىها و فساد و وسوسه‌هاى شيطان است » . « 1 »\r\nو در همين خطبه كه اساس آن بركوبيدن كبر و غرور و تعصّب و لجاجت است در جاى ديگرى مىفرمايد : « فَانْ كَانَ لَابُدَّ مِنَ الْعَصَبِيَّةِ فَلْيَكُنْ تَعَصُّبُكُمْ لِمَكَارِمِ الْخِصَالِ ، وَ مَحَامِدِ الْافْعَالِ ، وَ مَحَاسِنِ الْامُورِ الَّتِى تَفَاضَلَتْ فِيهَا الُمجَدَاءُ وَ النُّجَدَاءُ مِنْ بُيُوتَاتِ الْعَرَبِ . . . فَتَعَصَّبُوا لِخِلَالِ الْحَمْدِ ، مِنَ الْحِفْظِ لِلْجِوَارِ ، وَ الْوَفَاءِ بِالذِّمَامِ ، وَ الطَّاعَةِ لِلْبِرِّ ، وَ الْمَعْصِيَةِ لِلْكِبْرِ ، وَ الْاخْذِ بِالْفَضْلِ ، وَ الْكَفِّ عَنِ الْبَغْىِ . . . ؛ اگر قرار است تعصّبى در كار باشد ، تعصّب خود را در اخلاق پسنديده ، افعال نيكو ، كارهاى خوب ، و اعمال و امورى كه افراد\r\n\r\n\r\n","description":"","footnote":"\r\n( 1 ) - نهج البلاغه ، خطبهء 192 از بند 22 تا 23 .\r\n","page_name":" 222 ","page_number":222},
  {"content":"\r\n\r\nبا شخصيّت و شجاع از خاندان‌هاى ( برجسته ) عرب داشتند قرار دهيد . . . تعصّب شما در راه حفظ صفات با ارزش همچون حفظ حقوق همسايگان ، وفاى به عهد ، اطاعت از نيكيها ، سرپيچى از تكبّر ، جود و بخشش و خوددارى از ستم باشد » ! « 1 »\r\nبه اين ترتيب امام عليه السلام به هر دو شاخهء « تعصّب » در اين خطبه اشاره فرموده ، و فرزندش امام سجّاد عليه السلام در برابر اين سؤال كه عصبيّت چگونه است ، هر دو شاخه را در برابر يكديگر قرار داده چنين مىفرمايد : « الْعَصَبِيّةُ الَّتِى يَأْثِمُ عَلَيْهَا صَاحِبُهَا انْ يَرىَ الرَّجُلُ شَرَارَ قَوْمِهِ خَيْراً مِنْ خِيَارِ قَوْمٍ آخِرِين ! وَ لَيْسَ مِنَ الْعَصَبِيَّةِ انْ يُحِبَّ الرَّجُلُ قُوْمَهُ وَ لَكِنْ مِنَ الْعَصَبِيّةِ انْ يُعِينَ قُوْمَهُ عَلَى الظُّلْمِ ؛ تعصّبى كه دارندهء آن مرتكب گناه مىشود اين است كه انسان بدان طايفهء خود را از نيكان طوايف ديگر بهتر بداند ( و به خاطر تعصّب بدان را بر نيكان مقدّم بشمرد ) ولى تعصّب اين نيست كه انسان به طايفهء خود علاقه و محبّت داشته باشد تعصّب آن است كه آنها را در ظلمشان يارى دهد » . « 2 »\r\nمطابق اين حديث وابستگى به قوم و طايفه تا آن حدّ كه به آنها علاقه داشته باشد و در كارهاى خير آنان را يارى دهد نكوهيده نيست ، چرا كه اين وابستگى نه تنها او را به انجام كار خلافى دعوت نكرده ، بلكه تشويق به پيوندهاى محبّت آميز و سازنده نموده است ، تعصّب نكوهيده آن است كه انسان به خاطر وابستگىهاى قومى و مانند آن حق و عدالت را زير پا بگذارد و حتّى بدان وابسته را بر نيكان غير وابسته مقدّم بشمرد .\r\nدر حديث ديگرى از همان حضرت مىخوانيم : « لَمْ يَدْخُلِ الْجَنَّةَ حَمِيَّةٌ غَيْرُ حَمِيَّةِ حَمْزَةِ ابْنِ عَبْدِالْمُطِّلِبِ ، وَ ذَلِكَ حِينَ اسْلَمَ غَضَباً لِلنَّبِىِّ فِى حَدِيثِ السِّلَا « 3 » الَّذِى الْقِىَ عَلَى النّبِىّ صلى الله عليه و آله ؛ هيچ تعصّبى وارد بهشت نمىشود جز تعصّب حمزة بن عبد المطّلب « 4 » و اين زمانى بود كه اسلام آورد و به خاطر ( بى احترامى به پيامبر صلى الله عليه و آله از جهت ) بچه‌دان حيوانى كه بر آن\r\n\r\n\r\n","description":"","footnote":"\r\n( 1 ) - نهج البلاغه ، خطبهء 192 ، بند 76 تا 79 .\r\n( 2 ) - اصول كافى ، جلد 2 ، صفحهء 308 ( باب العصبيّة ، حديث 7 ) .\r\n( 3 ) - بچه‌دان حيوان .\r\n( 4 ) - منظور از وارد شدن تعصّب در بهشت ، وارد شدن صاحب آن است .\r\n","page_name":" 223 ","page_number":223},
  {"content":"\r\n\r\nحضرت فكنده شده بود خشمگين گشت ( و به يارى آن حضرت شتافت و اسلام را پذيرا شد ) » . « 1 »\r\nبديهى است تعصّب حمزه در دفاع از پيغمبر اكرم صلى الله عليه و آله در مقابل مشركان كثيف و ننگين و بى منطق چيزى جز دفاع از حق و عدالت نبود ، و اين تعصّب ممدوح است ، اگر حمزه عليه السلام به خاطر تعصّب چيزى بر خلاف حق و عدالت انجام مىداد مذموم بود .\r\n* * * \r\n4 - تقليد سازنده و كوركورانه\r\n« تقليد » نيز همانند « تعصّب » داراى دو شاخه است : شاخهء مثبت ، و شاخهء منفى ، و به تعبير دقيق‌تر براى تقليد چهار قسم تصوّر مىشود كه سه قسم آن منفى است و يك قسم آن مثبت .\r\nنخست « تقليد جاهل از جاهل » است كه گروهى نادان چشم و گوش بسته از گروه نادان ديگرى تبعيّت كنند و اعتقادات و رسوم و سنّت‌هاى غلط آنان را پذيرا گردند ، اين گونه تقليد است كه در آيات قرآن شديداً از آن مذمّت شده و از اسباب لجاجت و تعصّب و گاه از آثار آن محسوب مىشود و سبب انتقال خرافات از قومى به قوم ديگر ، و ايستادن در برابر انبياى الهى و داعيان به سوى حق است .\r\nدوّم « تقليد عالم از جاهل » است كه بدترين نوع تقليد مىباشد و آن اينكه انسان آگاهى به خاطر گرفتار شدن در چنگال تعصّب ، علم خود را رها ساخته و چشم و گوش بسته به دنبال جاهلان بيفتد .\r\nمسئلهء عوام‌زدگى و تسليم دانشمندان قوم در برابر عوام نوعى تقليد عالم از جاهل است .\r\nسوّم « تقليد عالم از عالم ديگر » است به اين صورت كه انسان آگاه ، زحمت بحث و بررسى و تحقيق در بارهء بعضى از مسائل را به خود ندهد و چشم و گوش بسته به دنبال\r\n\r\n\r\n","description":"","footnote":"\r\n( 1 ) - اصول كافى ، جلد 2 ، صفحهء 308 .\r\n","page_name":" 224 ","page_number":224},
  {"content":"\r\n\r\nعالمى بيفتد ، روشن است كه اين تقليد نيز نكوهيده است ، هر چند مانند قسم اوّل و دوّم نيست ، زيرا بر علما و دانشمندان هر امّت لازم است به تحقيق و بررسى مسائل بپردازند و با داشتن سرمايه‌هاى علمى در برابر تقليد كوركورانه تسليم نشوند ، به همين دليل در فقه اسلامى آمده است كه تقليد كردن بر مجتهد حرام است ، و يكى از تعبيرهاى معروفى كه در اجازه‌هاى اجتهاد نوشته مىشود « يحرم عليه التقليد » مىباشد ، مگر اينكه رشتهء تخصّصى آن دو عالم از هم جدا باشد ( مانند طبيب متخصّص قلب كه مثلًا در بيمارى چشم خود به متخصّصان چشم‌پزشكى مراجعه مىكنند ) و يا متخصّصى كه به استاد خود رجوع مىكند كه در واقع هر دو از قبيل قسم چهارم است كه به آن اشاره خواهد شد .\r\nنوع چهارم « تقليد جاهل از عالم » در آنچه مربوط به علم اوست ، و به تعبير ديگر مراجعهء غير متخصّصين به متخصّصين هر فن ، و باز به تعبير ديگر آنچه را انسان نمىداند از كسانى كه آگاه و اهل خبرهء آنند فراگيرد و به آن عمل كند ( درست مانند مراجعهء بيماران به اطبّاء در بيمارىهاى مختلف ) اين مسئله پايهء زندگى فردى و اجتماعى انسان را تشكيل مىدهد .\r\nتوضيح اينكه : علوم و فنون و دانشها به حدّى وسيع و گسترده است كه يك انسان هرگز نمىتواند در همهء آنها صاحب نظر و اهل اطّلاع باشد ، از قديم الايّام چنين بوده و در عصر ما كه علوم به شاخه‌هاى بسيار متعدّد و پيشرفته‌اى تقسيم شده اين مسئله ظاهرتر و آشكارتر است تا آنجا كه حتّى يك انسان نمىتواند مثلًا در تمام رشته‌هاى پزشكى يا راه و ساختمان صاحب نظر باشد ، تا چه رسد به رشته‌هاى ديگر .\r\nبا اين حال چاره‌اى جز اين نيست كه افراد ناآگاه به آگاهان هر رشته مراجعه كنند ، اين يك اصل مسلّم است كه از سوى تمام عقلاى جهان به رسميّت شناخته شده است و رها كردن آن سبب از هم پاشيدگى تمام پيوندهاى اجتماعى مىشود .\r\nدر مسائل معنوى و اخلاقى و علوم دينى نيز همين گونه است ، هرگز نمىتوان انتظار داشت كه همهء مردم در همهء رشته‌هاى علوم اسلامى صاحب نظر باشند ، بعضى از اين رشته‌ها به اندازه‌اى وسيع و گسترده است كه بعد از پنجاه سال نيز احتياج به بحث و\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nبررسى بيشتر دارد ( مانند علم فقه ) .\r\nطبيعى است كه در اين گونه علوم نيز افراد غير وارد به آگاهان اين علوم مراجعه كنند .\r\nولى البتّه در مورد اصول دين كه پايه‌هاى اصلى دين را تشكيل مىدهد و هر كس به فراخور حالش مىتواند در بارهء آن تحقيق كند بايد دليلى متناسب با فكر و فهم خود به دست آورد ، و تقليد در آن جايز نيست ، بايد تحقيق كرد و آن را از روى دليل شناخت .\r\nبه هر حال اين قسم تقليد مذموم و نكوهيده حساب نمىشود ، اين مصداق . . . انَّا وَجَدْنَا آبَائَنَا عَلَى امَّةٍ وَ انَّا عَلَى آثَارِهِمْ مُقْتَدُونَ « 1 » نيست بلكه مصداق . . . فَاسْئَلُوا اهْلَ الذِّكْرِ انْ كُنْتُمْ لَاتَعْلَمُونَ « 2 » است .\r\nتعصّب مذموم كه سبب لجاجت و تقليد كوركورانه است ، ارتباطى با اين مسئله ندارد .\r\n* * * \r\n5 - طرق درمان\r\nراه علاج اين رذيلهء اخلاقى مانند ساير رذايل اخلاقى در درجهء اوّل توجّه به انگيزه‌ها و ريشه‌ها و از بين بردن آن است ، و با توجّه به اينكه ريشهء تعصّب ، حبّ ذات افراطى ، پايين بودن سطح فرهنگ ، شخصيّت‌زدگى ، و انزواى اجتماعى و فكرى است ، براى از ميان بردن اين صفت رذيله بايد سطح آگاهى افراد بالا رود ، با اقوام و ملل ديگر و گروه‌هاى مختلف اجتماعى بياميزند ، حبّ ذات در آنها تعديل گردد ، و گرايشهاى زيانبار قومى و قبيلگى از ميان آنها برچيده شود تا پايه‌هاى تعصّب و لجاجت و تقليدهاى كوركورانه برچيده شود .\r\nهمچنين بايد به آثار و پيامدهاى زيانبار آن توجّه شود ، كه اين خود عامل ديگرى براى از ميان بردن اين رذيلهء اخلاقى است .\r\nهنگامى كه انسان توجّه داشته باشد كه تعصّب و لجاجت ، پرده‌اى بر فكر و عقل او مىاندازد و او را از درك صحيح بازمىدارد ، و نيز پيوندهاى وحدت و اتّحاد را در\r\n\r\n\r\n","description":"","footnote":"\r\n( 1 ) - زخرف ، 23 .\r\n( 2 ) - نحل ، 43 .\r\n","page_name":" 226 ","page_number":226},
  {"content":"\r\n\r\nجامعهء بشرى پاره مىكند ، و بذر نفاق و اختلاف را در ميان آنها مىپاشد ، و مايهء درد و رنج انسانها مىگردد ، و حتّى گاه او را به پرتگاه‌هايى كه هرگز انتظار آن را نداشته است مىكشاند ، به يقين توجّه به اين امور ، او را از مركب سركش تعصّب و لجاجت پايين مىآورد ، و از بيراهه‌هاى خطرناك به شاهراه سعادت و خوشبختى رهنمون مىگردد .\r\nيكى ديگر از طرق درمان رذايل اخلاقى تغيير شكل و تعويض محتواى آن است به اين معنى كه انگيزه‌ها را از بخشهاى منفى به بخشهاى مثبت هدايت كنيم :\r\nمثلًا كسى كه داراى تعصّب شديد نسبت به مسائل نادرستى است ، به جاى اينكه انگيزهء تعصّب را در او بميرانيم ، تعصّب او را به امور مثبت متوجّه سازيم .\r\nاين همان چيزى است كه در سخنان نورانى امير مؤمنان على عليه السلام در خطبهء قاصعه خوانديم كه مىفرمايد : « اگر بنا هست تعصّب داشته باشيد سعى كنيد تعصّب شما به خاطر مكارم اخلاق و محامد افعال و محاسن امور باشد » . « 1 »\r\nيعنى اگر بناست وابستگى توأم با اصرار نسبت به چيزى داشته باشيد اين وابستگى را نسبت به فضايل اخلاقى قرار دهيد .\r\n* * * \r\n6 - تسليم در برابر حق\r\nنقطهء مقابل « تعصّب » و « لجاج » و « تقليد كوركورانه » تسليم در برابر حق است كه از فضايل مهمّ اخلاقى محسوب مىشود ، يعنى انسان حق را نزد هركس ، حتّى دورترين و كوچكترين افراد ببيند ، در برابر آن تسليم شود و آن را با آغوش باز پذيرا گردد .\r\nاين فضيلت اخلاقى سبب پيشرفت علم و دانش انسان و پرهيز از گمراهىها و گام نهادن در صراط مستقيم است .\r\nاين فضيلت اخلاقى جز براى مؤمنان و صالحان و كسانى كه از حبّ ذات افراطى دورند و از وابستگىهاى تعصّب آلود قومى و گرايشهاى گروهى بركنارند حاصل نمىشود .\r\n\r\n\r\n","description":"","footnote":"\r\n( 1 ) - نهج البلاغه ، خطبهء 192 .\r\n","page_name":" 227 ","page_number":227},
  {"content":"\r\n\r\nتسليم در برابر حق نشانهء ايمان ، سلامت فكر و روح ، و بالا بودن سطح فرهنگ و تهذيب نفس است . قرآن مجيد خطاب به پيامبر اسلام صلى الله عليه و آله چنين مىفرمايد :\r\n« فَلَا وَ رَبِّكَ لَايُؤْمِنُونَ حَتَّى يُحَكِّمُوكَ فِيمَا شَجَرَ بَيْنَهُمْ ثُمَّ لَايَجِدُوا فِى انْفُسِهِمْ حَرَجاً مِمَّا قَضَيْتَ وَ يُسَلِّمُوا تَسْلِيماً ؛ به پروردگارت سوگند كه آنها مؤمن نخواهند بود مگر اينكه در اختلافاتشان ، تو را به داورى طلبند و سپس از داورى تو در دل خود احساس ناراحتى نكنند و كاملًا تسليم باشند » ! « 1 »\r\nو در جاى ديگر مىفرمايد : « وَ مَا كَانَ لِمُؤْمِنٍ وَ لَامُؤْمِنَةٍ اذَا قَضَى اللَّهُ وَ رَسُولُهُ امْراً انْ يَكُونَ لَهُمُ الْخِيَرَةُ مِنْ امْرِهِمْ . . . ؛ هيچ مرد و زن با ايمانى حق ندارند هنگامى كه خدا و پيامبرش امرى را لازم بدانند اختيارى ( در برابر فرمان خدا ) داشته باشند . . . » . « 2 »\r\nالبتّه تسليم - به عنوان يك فضيلت اخلاقى - به دو معنى استعمال مىشود ، يكى تسليم در برابر حق كه نقطهء مقابل تعصّب و لجاجت و تقليد كوركورانه است و ديگر تسليم در برابر قضا و قدر الهى و خواسته‌هاى او ، در برابر اعتراض و نارضايى و ناشكرى .\r\nموضوع بحث ما در اينجا معنى اوّل است و معنى دوّم به خواست خدا در بحث « رضا و تسليم » خواهد آمد .\r\n\r\n\r\n","description":"","footnote":"\r\n( 1 ) - نساء ، 65 .\r\n( 2 ) - احزاب ، 36 .\r\n","page_name":" 228 ","page_number":228},
  {"content":"\r\n\r\n10 و 11\r\n\r\nجُبن و شجاعت\r\n\r\nاشاره\r\nديگر از رذايل اخلاقى ترس بيجاست كه مايهء ذلّت و زبونى و عقب افتادگى انسانها مىباشد ، نيروهاى بالفعل و بالقوّه او را بر باد مىدهد ، و دشمن را بر انسان مسلّط مىسازد .\r\nنقطهء مقابل آن شجاعت و شهامت است كه مهمترين كليد پيروزى و اساسىترين پايهء سربلندى و عظمت انسانهاست ، نه تنها در ميدان جنگ كه در ميدان‌هاى سياست و اجتماع و حتّى مباحث علمى ، شجاعت نقش كليدى را دارد ، و به همين دليل علماى اخلاق به طور گسترده از « جبن » و « شجاعت » سخن گفته‌اند و عوامل و نتايج و آثار و پيامدهاى هر يك را مورد تحليل و بررسى قرار داده‌اند .\r\nدر كتب پيشينيان علم اخلاق ، شجاعت يكى از اركان چهارگانهء فضايل ، و ترس يكى از رذايل چهارگانه شمرده شده است .\r\nدر تاريخ انبياى بزرگ ، و پيروان راستين آنها مظاهر شجاعت به خوبى نمايان است ، آرى آنها اسطوره‌هاى مقاومت و شجاعت بودند و سرمشق خوبى براى همهء انسانها .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nبا اين اشاره به قرآن مجيد بازمىگرديم و جلوه‌هاى اين فضيلت اخلاقى و مظاهر شوم خصلت ترس ، آن رذيلهء اخلاقى را در لابه‌لاى آيات ، و در جاى جاى قرآن مجيد مورد بررسى قرار مىدهيم :\r\n1 - در داستان ابراهيم عليه السلام چنين مىخوانيم :\r\nوَ لَقَدْ آتَيْنَا ابْرَاهيِمَ رُشْدَهُ مِنْ قَبْلُ وَ كُنَّا بِهِ عَالِمِينَ * اذْ قَالَ لِابِيهِ وَ قَوْمِهِ مَا هَذِهِ الَّتمَاثِيلُ الَّتِى انْتُمْ لَهَا عَاكِفُونَ * قَالُوا وَجَدْنَا آبَائَنَا لَهَا عَابِدِينَ * قَالَ لَقَدْ كُنْتُمْ انْتُمْ وَ آبَائُكُمْ فِى ضَلَالٍ مُبِينٍ * قَالُوا اجِئْتَنَا بِالْحَقِّ امْ انْتَ مِنَ اللّاعِبِينَ * قَالَ بَلْ رَبُّكُمْ رَبُّ السَّمَاوَاتِ وَ الْارْضِ الَّذِى فَطَرَهُنَّ وَ انَا عَلَى ذَلِكُمْ مِنَ الشَّاهِدِينَ * وَ تَاللَّهِ لَاكِيدَنَّ اصْنَامَكُمْ بَعْدَ انْ تُوَلُّوا مُدْبِرِينَ * فَجَعَلَهُمْ جُذَاذاً الّا كَبِيراً لَهُمْ لَعَلَّهُمْ الَيْهِ يَرْجِعُونَ ( سورهء انبياء ، آيات 51 تا 58 )\r\n2 - در مورد موسى بن عمران عليه السلام چنين مىخوانيم :\r\n. . . يَا مُوسَى لَاتَخَفْ انِّى لَايَخَافُ لَدَىَّ الْمُرْسَلُونَ ( سورهء نمل ، آيهء 10 )\r\n3 - دربارهء قوم طالوت و سربازان شجاع قومش چنين مىخوانيم :\r\n. . . فَلَمَّا جَاوَزَهُ هُوَ وَ الَّذِينَ آمَنُوا مَعَهُ قَالُوا لَاطَاقَةَ لَنَا الْيَوْمَ بِجَالُوتَ وَ جُنُودِهِ قَالَ الَّذِينَ يَظُنُّونَ انَّهُمْ مُلَاقُوا اللَّهِ كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةَ بِاذْنِ اللَّهِ وَ اللَّهُ مَعَ الصَّابِرِينَ * وَ لَمَّا بَرَزُوا لِجَالُوتَ وَ جُنُودِهِ قَالُوا رَبَّنَا افْرِغْ عَلَيْنَا صَبْراً وَ ثَبِّتْ اقْدَامَنَا وَ انْصُرْنَا عَلَى الْقَوْمِ الْكَافِرينَ ( سورهء بقره ، آيات 249 و 250 )\r\n4 - در مورد ياران پيامبر اسلام صلى الله عليه و آله و شجاعان با ايمان و مدّعيان دروغين ترسو نيز چنين مىخوانيم :\r\nوَ اذْ قَالَتْ طَائِفَةٌ مِنْهُمْ يَا اهْلَ يَثْرِبَ لَامُقَامَ لَكُمْ فَارْجِعُوا وَ يَسْتَأْذِنُ فَرِيقٌ مِنْهُمُ النَّبِىَّ يَقُولُونَ انَّ بُيُوتَنَا عَوْرَةٌ وَ مَا هِىَ بِعَوْرَةٍ انْ يُرِيدُونَ الّا فِرَاراً * وَ لَمَّا رَأَى الْمُؤْمِنُونَ الْاحْزَابَ قَالُوا هَذَا مَا وَعَدَنَا اللَّهُ وَ رَسُولُهُ وَ صَدَقَ اللَّهُ وَ رَسُولُهُ وَ مَا زَادَهُمْ الّا ايمَاناً وَ تَسْلِيماً ( سورهء احزاب ، آيات 13 و 22 )\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n5 - و در جاى ديگر در همين زمينه آمده است :\r\nقُلْ هَلْ تَرَبَّصُونَ بِنَا الّا احْدَى الْحُسْنَيَيْنِ وَ نَحْنُ نَتَرَبَّصُ بِكُمْ انْ يُصِيبَكُمُ اللَّهُ بِعَذَابٍ مِنْ عِنْدِهِ اوْ بِايْدِينَا فَتَرَبَّصُوا انَّا مَعَكُمْ مُتَرَبِّصُونَ ( سورهء توبه ، آيهء 52 )\r\n6 - دربارهء گروهى از ياران پيامبر صلى الله عليه و آله مىفرمايد :\r\nالَّذِينَ قَالَ لَهُمُ النَّاسُ انَّ النَّاسَ قَدْ جَمَعُوا لَكُمْ فَاخْشَوْهُمْ فَزَادَهُمْ ايمَاناً وَ قَالُوا حَسْبُنَا اللَّهُ وَ نِعْمَ الْوَكِيلُ * انَّمَا ذَلِكُمُ الشَّيْطَانُ يُخَوِّفُ اوْلِيَائَهُ فَلَاتَخَافُوهُمْ وَ خَافُونِ انْ كُنْتُمْ مُؤْمِنِينَ ( سورهء آل عمران ، آيات 173 و 175 )\r\n7 - الَّذِينَ يُبَلِّغُونَ رِسَالَاتِ اللَّهِ وَ يَخْشَوْنَهُ وَ لَايَخْشَوْنَ احَداً الَّا اللَّهَ وَ كَفَى بِاللَّهِ حَسِيباً ( سورهء احزاب ، آيهء 39 )\r\n\r\nترجمه\r\n1 - ما وسيلهء رشد ابراهيم عليه السلام را از قبل به او داديم ، و از ( شايستگى ) او آگاه بوديم - آن هنگام كه به پدرش ( آزر ) و قوم او گفت : « اين مجسّمه‌هاى بى روح چيست كه شما همواره آنها را پرستش مىكنيد ؟ ! » - گفتند : « ما پدران خود را ديديم كه آنها را عبادت مىكنند » - گفت :\r\n« مسلّماً هم شما و هم پدرانتان در گمراهى آشكارى بوده‌ايد ! » - گفتند : « آيا مطلب حقّى براى ما آورده‌اى يا شوخى مىكنى ؟ ! » - گفت : « ( كاملًا حق آورده‌ام ) پروردگار شما همان پروردگار آسمانها و زمين است كه آنها را ايجاد كرده و من بر اين امر از گواهانم ! - و به خدا سوگند در غياب شما نقشه‌اى براى نابودى بتهايتان مىكشم ! - سرانجام ( با استفاده از يك فرصت مناسب ) همهء آنها - جز بت بزرگشان - را قطعه قطعه كرد تا شايد سراغ او بيايند ( و او حقايق را بازگو كند ) ! » .\r\n2 - « . . . اى موسى ! نترس كه رسولان در نزد من نمىترسند » !\r\n3 - « . . . سپس هنگامى كه او ( طالوت ) و افرادى كه با او ايمان آورده بودند ( و از بوتهء آزمايش ، سالم به در آمدند ) از آن نهر گذشتند ( از كمى نفرات خود ناراحت شدند و عدّه‌اى ) گفتند : « امروز\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nما توانايى مقابله با « جالوت » و سپاهيان او را نداريم » امّا آنها كه مىدانستند خدا را ملاقات خواهند كرد ( و به روز رستاخيز ايمان داشتند ) گفتند : « چه بسيار گروههاى كوچكى كه به فرمان خدا ، بر گروههاى عظيمى پيروز شدند ! و خداوند با صابران ( و استقامت كنندگان ) است » - و هنگامى كه در برابر « جالوت » و سپاهيان او قرار گرفتند گفتند : « پروردگارا ! پيمانهء شكيبايى و استقامت را بر ما بريز ! و قدمهاى ما را ثابت بدار ! و ما را بر جمعيّت كافران پيروز بگردان » !\r\n4 - و ( نيز ) به خاطر آوريد زمانى را كه گروهى از آنها ( منافقان ) گفتند : « ( اى اهل يثرب ) اى مردم مدينه ! اينجا جاى توقّف شما نيست ، به خانه‌هاى خود بازگرديد ! » و گروهى از آنان از پيامبر اجازهء بازگشت مىخواستند و مىگفتند : « خانه‌هاى ما بى حفاظ است ! » در حالى كه بى حفاظ نبود ، آنها فقط مىخواستند ( از جنگ ) فرار كنند - ( امّا ) مؤمنان وقتى لشكر احزاب را ديدند گفتند : « اين همان است كه خدا و رسولش به ما وعده داده و خدا و رسولش راست گفته‌اند ! » و اين موضوع جز بر ايمان و تسليم آنان نيفزود .\r\n5 - بگو آيا دربارهء ما جز يكى از دو نيكى را انتظار داريد ( يا بر شما پيروز مىشويم و يا شربت شهادت مىنوشيم ) ولى ما انتظار داريم كه خداوند ، عدّه‌اى از سوى خودش ( در آن جهان ) به شما برساند يا ( در اين جهان ) به دست ما ( مجازات شويد ) اكنون كه چنين است شما انتظار بكشيد ما هم با شما انتظار مىكشيم !\r\n6 - اينها كسانى بودند كه ( بعضى از ) مردم به آنها گفتند : ( لشكر دشمن ) براى ( حمله به ) شما اجتماع كرده‌اند ، از آنها بترسيد ، امّا اين سخن بر ايمانشان افزود و گفتند : خدا ما را كافى است و او بهترين حامى ماست - اين فقط شيطان است كه پيروان خود را ( با سخنان و شايعات بى اساس ) مىترساند ، از آنها نترسيد ! و تنها از من بترسيد اگر ايمان داريد !\r\n7 - ( پيامبران پيشين ) كسانى بودند كه تبليغ رسالت‌هاى الهى مىكردند و ( تنها ) از او مىترسيدند و از هيچ كس جز خدا واهمه نداشتند و همين بس كه خداوند حسابگر ( و پاداش دهندهء اعمال آنها ) است .\r\n* * *\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\nتفسير و جمع‌بندى پيامبران خدا ترسو نيستند\r\nدر نخستين آيات مورد بحث شجاعت بى نظير قهرمان توحيد ابراهيم عليه السلام در برابر بت‌پرستان لجوج و متعصّب و خشن به خوبى منعكس شده است و نشان مىدهد كه اين پيغمبر بزرگ الهى ، چگونه در مبارزهء با بت‌پرستى در عين تنهايى و نداشتن يار و ياور ، و در برابر انبوه دشمنان خشمگين و خطرناك كه حكومت وقت آنها را پشتيبانى مىكرد كمترين سستى به خود راه نداد .\r\nآيات فوق مىگويد : « ما وسيلهء رشد ابراهيم عليه السلام را از قبل به او داديم و از ( شايستگى ) او آگاه بوديم » ، ( وَ لَقَدْ آتَيْنَا ابْرَاهيِمَ رُشْدَهُ مِنْ قَبْلُ وَ كُنَّا بِهِ عَالِمِينَ ) . « 1 »\r\nدر واقع خداوند استعدادهاى شايان توجّهى را به ابراهيم عليه السلام داده بود ، ولى بى شك ابراهيم عليه السلام كه در بهره‌گيرى از اين استعدادها آزاد بود از آن بهترين بهره‌گيرى را كرد ، و به مبارزهء با عامل اصلى بدبختى انسانها يعنى بت‌پرستى برخاست و چنان كه در ادامهء اين آيات آمده است با قوّت و قدرت و صراحت ، نخست از عمويش آزر شروع كرد ، و گفت : « اين مجسّمه‌هاى بىروحى را كه پرستش مىكنيد چيست ؟ ! »\r\nو هنگامى كه « آزر » به او جواب داد : « اين رسم و سنّت نياكان ماست گفت : به يقين هم شما و هم پدران و نياكانتان در گمراهى آشكارى بوديد » !\r\n« آزر » هنوز باور نمىكرد كه ابراهيم با اين صراحت به طور جدّى به مبارزه با بتها كه آن همه خواهان داشت برخيزد ، پرسيد : آيا شوخى مىكنى ؟ ! و ابراهيم عليه السلام در جواب گفت : اين يك مطلب كاملًا جدّى است ، پروردگار شما همان آفرينندهء زمين و آسمان است . . . سپس افزود : « به خدا سوگند من نقشه‌اى براى نابودى اين بتها در غياب شما مىكشم ! » ، ( وَ تَاللَّهِ لَاكِيدَنَّ اصْنَامَكُمْ بَعْدَ انْ تُوَلُّوا مُدْبِرِينَ ) . « 2 »\r\nو سرانجام به گفتهء خود عمل كرد و با استفاده از يك فرصت مناسب همهء آنها را جز بت بزرگ آنها قطعه قطعه كرد شايد به هنگامى كه به سوى آن باز مىگردند از آن عبرت\r\n\r\n\r\n","description":"","footnote":"\r\n( 1 ) - انبياء ، 51 .\r\n( 2 ) - انبياء ، 57 .\r\n","page_name":" 233 ","page_number":233},
  {"content":"\r\n\r\nگيرند ، ( فَجَعَلَهُمْ جُذَاذاً الّا كَبِيراً لَهُمْ لَعَلَّهُمْ الَيْهِ يَرْجِعُونَ ) . « 1 »\r\nدر اينكه مرجع ضمير « اليه » در بخش اخير آيه چيست ؟ مفسّران احتمالات زيادى داده‌اند : بعضى گفته‌اند ضمير به « كبيرهم » برمىگردد ، يعنى به سوى بت بزرگ برگردند و از او سؤال كنند چه حادثه‌اى سبب شكستن ساير بتها شده و چه عاملى سبب نجات او گرديده است و طبيعى است بت از پاسخ به آن عاجز است و از اينجا بى اعتبارى بتها را دريابند .\r\nاحتمال ديگر اينكه ضمير به « ابراهيم » بازمىگردد ، يعنى بت‌پرستان به سراغ ابراهيم عليه السلام آيند ، و از او در بارهء انگيزهء بت‌شكنيش سؤال كنند و او حقايق را براى آنان بازگو كند ( البتّه در اين صورت جملهء الّا كَبِيراً لَهُمْ تأثيرى در مفهوم آيه ندارد به خلاف تفسير قبل ) .\r\nاحتمال سوّم اينكه ضمير به « خداوند متعال » برمىگردد ، يعنى مشاهدهء ضعف و زبونى بتها در مقابل يك انسان سبب شود كه آيين بت‌پرستى را رها كنند و به سوى خدا بازگردند ( اين تفسير نيز اشكال سابق را دارد ) .\r\nو از همه مناسب‌تر همان تفسير اوّل است .\r\nبه هر حال آيه نشان مىدهد كه يكى از فضايل بزرگ پيامبران اولواالعزم شجاعت بىنظير آنها بوده است ، آنها از غير خدا نمىترسيدند ، و در راه خدا كمترين سستى به خود راه نمىدادند و از جبن و ترس كه يك رذيلهء بزرگ اخلاقى است پاك و مبرّا بودند و به همين دليل يك تنه در برابر انبوه دشمنان مىايستادند و پيروز مىشدند .\r\nبى شك اگر رذيلهء اخلاقى ترس و جبن بر آنها مسلّط مىشد هرگز نه قادر به انجام رسالت خويش بودند ، و نه بر دشمنان پيروز مىشدند .\r\n* * * در دوّمين آيه مخاطب موسى بن عمران عليه السلام است ، آنجا كه براى نخستين بار مخاطب به خطاب وحى شد و به او دستود داده شد عصايش را بيفكند ، و عصا به اعجاز الهى به\r\n\r\n\r\n","description":"","footnote":"\r\n( 1 ) - انبياء ، 58 .\r\n","page_name":" 234 ","page_number":234},
  {"content":"\r\n\r\nمار عظيمى تبديل شد ، موسى وحشت كرد و فرار نمود . در اينجا نخستين درس اخلاقى به موسى عليه السلام داده شد كه : « اى موسى ! نترس كه رسولان در نزد من نمىترسند » ! ( . . . يَا مُوسَى لَاتَخَفْ انِّى لَايَخَافُ لَدَىَّ الْمُرْسَلُونَ ) . « 1 »\r\nو با توجّه به اينكه تمام عالم محضر خداست و همه جا ذات پاكش حاضر و ناظر است مؤمنان در هيچ حال و در هيچ جا نبايد بترسند ، بلكه بر ذات پاك او توكّل كنند و با شجاعت و شهامت به سوى اهداف مقدّسى كه دارند پيش بروند .\r\nمطابق آنچه در سورهء قصص آيهء 31 آمده است ، به موسى عليه السلام گفته شد : « اى موسى ! نترس و پيش بيا كه تو در امن و امانى » ! ( يَا مُوسَى اقْبِلْ وَ لَاتَخَفْ انَّكَ مِنَ الْآمِنِينَ ) .\r\nموسى با اين خطاب الهى آرامش خود را بازيافت و در اينجا دستور مهمترى به او داده شد و آن اينكه نه تنها از آن مار عظيم نبايد بترسد بلكه بايد به سوى آن پيش برود ، و آن را با دست خود بگيرد ! تا عصا به حالت اول بازگردد ! ( قَالَ خُذْهَا وَ لَاتَخَفْ سَنُعِيدُهَا سِيرَتَهَا الْاولَى ) . « 2 »\r\nبه يقين اين كار براى موسى عليه السلام بسيار شاقّ و سنگين بود ولى آن را انجام داد و بر آن پيروز شد .\r\nآرى موسى عليه السلام بايد اين تجربهء بزرگ را در محضر الهى فراگيرد تا بتواند در برابر اژدهاى ديگرى همچون فرعون و فرعونيان بايستد ، و حكومت و ملك آنها را در واقع عصاى دست خود كند !\r\nبسيارى از مفسّران « جانّ » را كه در آيهء بالا آمده به معنى مار كوچك و باريك كه با سرعت حمله مىكند تفسير كرده‌اند ، در حالى كه در جاى ديگر كه موسى عصا را در برابر فرعون انداخت تعبير به « ثعبان » شده كه به معنى اژدهاى عظيم است ، به همين دليل بعضى احتمال داده‌اند عصا در آغاز كار مبدّل به مار كوچكى شد و تدريجاً به صورت اژدهاى عظيمى در آمد !\r\nبعضى نيز گفته‌اند « عصا » مبدّل به مار عظيمى شد ، ولى از نظر سرعت همچون مارهاى\r\n\r\n\r\n","description":"","footnote":"\r\n( 1 ) - نمل ، 10 .\r\n( 2 ) - طه ، 21 .\r\n","page_name":" 235 ","page_number":235},
  {"content":"\r\n\r\nكوچك حركت مىكرد !\r\nجالب اينكه در قرآن مجيد نُه بار جملهء « لَا تَخَفْ » ( نترس ) آمده است كه در پنج مورد ، مخاطب موسى بن عمران است ، شايد به اين جهت كه موسى عليه السلام دشمن بسيار بزرگ و خطرناكى همچون فرعون داشت ، و بايد با اين خطاب‌هاى الهى براى مبارزهء با او آماده مىشد .\r\n* * * سوّمين بخش از اين آيات در بارهء قوم « طالوت » است همان مردى كه از سوى پيامبر زمان ( اشموئيل ) به عنوان زمامدار و فرماندهء لشكر بنى اسرائيل براى مبارزهء با « جالوت » بيدادگر انتخاب شده بود .\r\nاو هنگامى كه مىخواست براى مبارزهء با جالوت قيام كند ، آزمونى براى لشكر خود ترتيب داد ، تا سَره از ناسَره جدا شود ، و سست عنصران ترسو كه وجود آنها در يك لشكر سبب سستى ديگران مىشود ، بازشناخته شوند .\r\nآرى آنها را در حالى كه شديداً تشنه بودند به وسيلهء نهر آبى آزمود ، و گفت هر كس از آن بنوشد از ما نيست ، و آنان كه مقاومت كنند و ننوشند و فقط گلويى تر كنند از ما هستند . اكثريّت لشكر كه افرادى سست و كم مقاومت بودند از عهدهء اين امتحان برنيامدند ، تنها گروه اندكى باقى ماندند ، ولى شجاع و نيرومند كه قرآن دربارهء آنان مىگويد : « هنگامى كه لشكر طالوت در برابر جالوت قرار گرفت ، شجاعان نخبه با اين سخن كه چه بسيار گروه اندكى كه به فرمان خدا بر گروه كثيرى پيروز شده‌اند به ديگران دلدارى داده و سپس افزودند : « . . . رَبَّنَا افْرِغْ عَلَيْنَا صَبْراً وَ ثَبِّتْ اقْدَامَنَا وَ انْصُرْنَا عَلَى الْقَوْمِ الْكَافِريِنَ ؛ پروردگارا ! صبر و استقامت را بر ما فروريز و گامهاى ما را استوار دار ، و ما را بر جمعيّت كافران پيروز گردان » ! « 1 »\r\nخداوند به بركت شجاعت و پايمردى همين گروه اندك آنان را بر آن لشكر عظيم و سر تا پا مسلّح طالوت پيروز كرد .\r\n\r\n\r\n","description":"","footnote":"\r\n( 1 ) - بقره ، 250 .\r\n","page_name":" 236 ","page_number":236},
  {"content":"\r\n\r\nدر آيات بعد سخن از ترس و جبن گروهى از منافقان و افراد ضعيف الايمان عصر پيامبر صلى الله عليه و آله در جنگ احزاب ، و نيز سخن از شجاعت و پايمردى و ثبات قدم مؤمنان راستين است .\r\nنخست مىفرمايد : « به خاطر بياوريد زمانى را كه گروهى از آنها ( منافقان ) گفتند : اى مردم مدينه ! اينجا ( ميدان جنگ احزاب ) جاى توقّف نيست ، به خانه‌هاى خود بازگرديد ، و گروهى از آنان از پيامبر صلى الله عليه و آله اجازهء بازگشت مىخواستند و مىگفتند : خانه‌هاى ما بدون حفاظ است ، در حالى كه بدون حفاظ نبود بلكه ( اينها بهانه بود ، به خاطر ترس و وحشت ) مىخواستند فرار كنند » ! ( وَ اذْ قَالَتْ طَائِفَةٌ مِنْهُمْ يَا اهْلَ يَثْرِبَ لَامُقَامَ لَكُمْ فَارْجِعُوا وَ يَسْتَأْذِنُ فَرِيقٌ مِنْهُمُ النَّبِىَّ يَقُولُونَ انَّ بُيُوتَنَا عَوْرَةٌ وَ مَا هِىَ بِعَوْرَةٍ انْ يُرِيدُونَ الّا فِرَاراً ) . « 1 »\r\nالبتّه ميدان جنگ احزاب آن‌چنان به خاطر فزونى لشكر دشمن و تجهيزات زياد آنها وحشتناك بود كه افراد سست و ترسو هرگز تاب مقاومت نداشتند .\r\nولى چنان كه در آيهء 22 همين سوره آمده « مؤمنان راستين نه تنها از مشاهدهء لشكر احزاب هراسى به دل راه ندادند ، بلكه آن را دليل بر صدق وعده‌هاى الهى و پيامبر دانستند ، و بر ايمان و تسليم و پايمرديشان افزوده شد » ! ( وَ لَمَّا رَأَى الْمُؤْمِنُونَ الْاحْزَابَ قَالُوا هَذَا مَا وَعَدَنَا اللَّهُ وَ رَسُولُهُ وَ صَدَقَ اللَّهُ وَ رَسُولُهُ وَ مَا زَادَهُمْ الّا ايمَاناً وَ تَسْلِيماً ) . « 2 »\r\nجالب اينكه از بعضى روايات استفاده مىشود كه پيامبر صلى الله عليه و آله به منافقان و افراد ضعيف الايمان و ترسو اجازهء بازگشت به مدينه را داد ، چرا كه اگر مىماندند نه تنها كارى از آنها ساخته نبود ، بلكه بذر ضعف و سستى را در دل ديگران مىپاشيدند !\r\nبه همين دليل در آيهء 47 سورهء توبه دربارهء جمعى از اين گونه افراد مىخوانيم : « لَوْ خَرَجُوا فِيكُمْ مَا زَادُوكُمْ الّا خَبَالًا . . . ؛ اگر آنها همراه شما ( به سوى ميدان جهاد ) خارج مىشدند جز اضطراب و ترديد ، چيزى بر شما نمىافزودند » !\r\nبايد توجّه داشت كه « خَبَل » و « خَبَال » به معنى اضطراب و ترديدى است كه از ضعف عقل و عدم قدرت بر تصميم‌گيرى حاصل مىشود كه يكى از عوامل آن ترس و وحشت\r\n\r\n\r\n","description":"","footnote":"\r\n( 1 ) - احزاب ، 13 .\r\n( 2 ) - احزاب ، 22 .\r\n","page_name":" 237 ","page_number":237},
  {"content":"\r\n\r\nزياد است كه موجب مىشود انسان تعادل فكرى خود را از دست بدهد .\r\n* * * در پنجمين آيه با چهرهء ديگرى از شجاعت ياران پيامبر صلى الله عليه و آله روبه‌رو مىشويم ، شجاعتى كه از منطق ايمان سرچشمه مىگرفت ، آنها به خوبى مىديدند كه در ميدان نبرد بر سر دو راهى قرار دارند كه هر دو به سوى بهشت و خشنودى خدا مىرود : راهى به سوى « شهادت » پيش مىرود كه نهايت آن سعادت است و راهى به سوى زنده ماندن و پيروز شدن بر دشمن ، كه آن هم باعث افتخار در دنيا و آخرت است اين در حالى است كه دشمن در هر صورت محكوم به شكست است يا مرگ ذلّت‌بار در اين دنيا يا عذاب پروردگار در آخرت .\r\nبديهى است كسى كه چنين درك و ديدى داشته باشد هرگز ترس و سستى به خود راه نمىدهد ، و از اين رذيلهء بزرگ اخلاقى بر كنار است ( قُلْ هَلْ تَرَبَّصُونَ بِنَا الّا احْدَى الْحُسْنَيَيْنِ وَ نَحْنُ نَتَرَبَّصُ بِكُمْ انْ يُصِيبَكُمُ اللَّهُ بِعَذَابٍ مِنْ عِنْدِهُ اوْ بِايْدِينَا فَتَرَبَّصُوا انَّا مَعَكُمْ مُتَرَبِّصُونَ ) . « 1 »\r\nو به گفتهء بعضى از دانشمندان عامل اصلى پيروزى مسلمانان همين شجاعت زاييدهء از ايمان و منطق « قُلْ هَلْ تَرَبَّصُونَ بِنَا الّا احْدَى الْحُسْنَيَيْنِ » بود .\r\n* * * در ششمين آيه ، با چهرهء ديگرى از شجاعت اين دين‌باوران شجاع در جنگ احد روبه‌رو مىشويم :\r\nمىدانيم در احد مسلمانان بر اثر غفلت گروهى از افراد دنياپرست كه سنگرهاى حسّاس خود را رها كردند و به جمع غنايم پرداختند گرفتار شكست سختى شدند ، و ضايعات فراوانى به بار آمد ، و طبق آنچه در تواريخ آمده است دشمن پيروزمند به هنگام بازگشت از ميدان جنگ در اثناى راه مكّه از بازگشت خود پشيمان شد و با يكديگر توافق كردند كه به مدينه بازگردند و از فرصت به دست آمده استفاده كنند و\r\n\r\n\r\n","description":"","footnote":"\r\n( 1 ) - توبه ، 52 .\r\n","page_name":" 238 ","page_number":238},
  {"content":"\r\n\r\nضربهء نهايى را بر مسلمين وارد كنند .\r\nهنگامى كه پيامبر اسلام صلى الله عليه و آله از اين مسئله آگاه شد ابتكار مهمّى به خرج داد ، دستور داد لشكر اسلام حتّى كسانى كه جراحتى در ميدان احد بر تن داشتند به استقبال لشكر دشمن بروند .\r\nاين دستور بسيار مؤثّر واقع شد و وحشت و اضطرابى در لشكر دشمن افكند به گونه‌اى كه ترجيح دادند ، پيروزى نسبى خود را با حملهء مجدّد به خطر نيافكنند و به مكّه بازگشتند .\r\nآيهء مورد بحث به اين معنى اشاره كرده ، و شجاعت مسلمانان و عدم ترس آنها را از دشمن مىستايد ، مىفرمايد : « آنها كه دعوت خدا و پيامبر صلى الله عليه و آله را پس از آنكه جراحاتى به آنها رسيده بود اجابت كردند ( و در حالى كه هنوز زخمهاى ميدان احد التيام نيافته بود ، به سوى ميدان حمراء الاسد شتافتند آرى ) كسانى از آنها كه نيكى كردند و تقوا پيش گرفتند پاداش بزرگى دارند » ، ( الَّذِينَ اسْتَجَابُوا لِلَّهِ وَ الرَّسُولِ مِنْ بَعْدِ مَا اصَابَهُمُ الْقَرْحُ لِلَّذِينَ احْسَنُوا مِنْهُمْ وَ اتَّقَوا اجْرٌ عَظِيمٌ ) . « 1 »\r\nسپس ايمان و شهامت را چنين مىستايد : « آنها كسانى بودند كه مردم به آنان گفتند :\r\nمردم ( لشكر دشمن ) براى حمله به شما اجتماع كرده‌اند ، از آنان بترسيد ، امّا ( نه تنها نترسيدند بلكه ) بر ايمانشان افزوده شد و گفتند : خدا ما را كافى است و بهترين حامى ماست » ! ( الَّذِينَ قَالَ لَهُمُ النَّاسُ انَّ النَّاسَ قَدْ جَمَعُوا لَكُمْ فَاخْشَوْهُمْ فَزَادَهُمْ ايمَاناً وَ قَالُوا حَسْبُنَا اللَّهُ وَ نِعْمَ الْوَكِيلُ ) . « 2 »\r\nدر كجاى دنيا ديده شده است كه مجروحان جنگى فوراً به ميدان بازگردند و در صفوف مقدّم جاى گيرند ، آرى اين شجاعت و شهامت بى نظير بود كه وسوسه‌هاى دشمن را خنثى كرد ، و با چنين حضورى در ميدان جنگ او را مأيوس و ناكام نمود .\r\nبه هر حال حمراء الاسد صحنهء عجيبى بود كه طعم پيروزى موقّت احد را در كام قريش تلخ كرد ، و به آنها نشان داد كه مسلمانان اگر چه بر اثر اشتباه گروهى موقّتاً عقب\r\n\r\n\r\n","description":"","footnote":"\r\n( 1 ) - آل عمران ، 172 .\r\n( 2 ) - آل عمران ، 173 .\r\n","page_name":" 239 ","page_number":239},
  {"content":"\r\n\r\nنشستند ولى ابتكار عمل را از دست نداده‌اند ، و دشمن بايد منتظر ضربات آيندهء مسلمين باشد .\r\nبه اين ترتيب نه تنها از يك شكست خطرناك پيشگيرى كردند بلكه پايهء پيروزيهاى آينده را نهادند و آثار منفى شكست را از دل دوستان خود زدودند و با توكّل بر پروردگار چراغ اميد را در قلب‌ها فروزان ساختند .\r\nاز آيهء فوق استفاده مىشود كه سخنان وحشت‌انگيز بعضى از شياطين كه مسلمانان را از اجتماع لشكر قريش مىترساندند ، نه تنها ترس و وحشتى در آنها ايجاد نكرد ، بلكه بر ايمانشان افزود ، و ميزان توكّل آنها را بالا برد ، اين به خاطر آن بود كه متذكّر وعده‌هاى الهى و صدق گفتار پيامبر صلى الله عليه و آله شدند كه اگر در ميدان احد به دستور حضرتش عمل مىكردند ، هرگز آن شكست نيز به وجود نمىآمد .\r\nاز شگفتىهاى اين جنگ آن است كه پيامبر صلى الله عليه و آله فرمود : « تنها كسانى كه در احُد شركت كردند به ميدان حمراء الاسد بيايند ، و به ديگران اجازه نداد كه در اين پيكار شركت جويند ، تا به دشمن بفهماند لشكر احد حتّى با وجود آن همه مجروحان جنگى باز نيرومند و آمادهء پيكار است ، و به هيچ وجه ضعف و فتورى در آن راه نيافته ، و اين همان است كه دشمن را به شدّت مضطرب ساخت » .\r\nدر ادامهء اين آيات ، در آيهء 175 همين سوره به تفاوت ميان افراد جبان و ترسو و شجاعان مؤمن اشاره مىكند ، و چنين مىفرمايد : « اين فقط شيطان است كه پيروان خود را مىترساند ، از آنها نترسيد و تنها از من بترسيد اگر ايمان داريد » ، ( انَّمَا ذَلِكُمُ الشَّيْطَانُ يُخَوِّفُ اوْلِيَائَهُ فَلَاتَخَافُوهُمْ وَ خَافُونِ انْ كُنْتُمْ مُؤْمِنِينَ ) . « 1 »\r\nاز اين تعبير به خوبى استفاده مىشود كه اين گونه ترسها جنبهء شيطانى دارد و هدفش تضعيف روحيّهء مؤمنان و كشاندن آنها به موضع انفعالى است تا از زير بار مسئوليّت‌ها فرار كنند ، در حالى كه مؤمنان راستين هيچ گونه ترس و وحشتى جز از خدا ندارند !\r\nمطابق اين تعبيرات ، ترس و جبن ريشهء شيطانى دارد ، در حالى كه شجاعت و شهامت\r\n\r\n\r\n","description":"","footnote":"\r\n( 1 ) - آل عمران ، 175 .\r\n","page_name":" 240 ","page_number":240},
  {"content":"\r\n\r\nداراى ريشهء ايمانى است ، آرى شجاعت از آثار ايمان است ، چرا كه مؤمن با اتّكا به خدا كه قدرتش ما فوق همهء قدرتهاست خود را در همهء صحنه‌ها پيروز مىبيند و افراد ضعيف الايمان با اتّكا به قدرت خود كه به هر حال شكست‌پذير است خويش را ناتوان مشاهده مىكنند و به همين دليل ترس و وحشت در صحنه‌هاى مهمّ زندگى بر آنها چيره مىشود .\r\nدر داستان غزوهء « حمراء الاسد » شياطين انس و جنّ دست به دست هم دادند تا قدرت لشكر قريش را بزرگ نشان دهند ، و مؤمنان را از رويارويى با آنها بترسانند ، در حالى كه به تعبير قرآن تنها اولياى شيطان و دوستان او از اين گونه امور مىترسند ، و اولياء اللَّه وحشتى به خود راه نمىدهند . « 1 »\r\n* * * در هفتمين و آخرين آيهء مورد بحث يكى از صفات ويژهء مبلّغان رسالت‌هاى الهى پاك بودن از رذيلهء ترس از غير خدا ذكر شده ، مىفرمايد : « آنها كسانى بودند كه تبليغ رسالت‌هاى الهى را مىكردند و از او مىترسيدند و از هيچ كس جز خدا ترسى به خود راه نمىدادند و همين بس كه خداوند حسابگر است » ! ( الَّذِينَ يُبَلِّغُونَ رِسَالَاتِ اللَّهِ وَ يَخْشَوْنَهُ وَ لَايَخْشَوْنَ احَداً الَّا اللَّهَ وَ كَفَى بِاللَّهِ حَسِيباً ) « 2 »\r\nتبليغ رسالات الهى مهمترين وظيفهء پيامبران خداست ، و شرط اصلى آن خالى بودن از رذيلهء خوف و ترس است .\r\nاين آيه كه ناظر به پيامبران پيشين است به پيامبر اسلام صلى الله عليه و آله در درجهء اوّل و در درجهء بعد به همهء پيروان راستين او هشدار مىدهد كه در مقام ابلاغ رسالت‌هاى الهى از هيچ چيز و هيچ كس جز خدا ترس و واهمه‌اى نداشته باشند و مفهوم اين سخن آن است كه\r\n\r\n\r\n","description":"","footnote":"\r\n( 1 ) - در تركيب جملهء « انّمَا ذَلِكُمُ الشَّيْطَانُ يُخَوِّفُ اوْلِيَائَهُ » دو عقيده در ميان مفسّران وجود دارد كه در مفهوم آيه بسيار اثر مىگذارد ، بعضى « اولياء » را فاعل ( يا به منزلهء فاعل با تقدير مِنْ اوْلِيَائِهِ ) دانسته‌اند ، مطابق اين تفسير پيروان شيطان بودند كه به تهديد و ارعاب مردم پرداختند ، در حالى كه بعضى ديگر براى « اولياء » معنى مفعولى قائلند همان گونه كه ظاهر آيهء شريفه ، طبق قرائت مشهور دلالت دارد ، بنابراين مطابق اين نظر معنى آيه چنين مىشود : « شيطان تنها مىتواند در پيروانش مانند منافقين نفوذ كند و آنها را بترساند نه در مؤمنين » .\r\n( 2 ) - احزاب ، 39 .\r\n","page_name":" 241 ","page_number":241},
  {"content":"\r\n\r\nافراد جبان و ترسو نه شايستهء اداى اين رسالتند و نه قادر بر اين كار !\r\nبعضى از مفسّران معتقدند كه اين آيه دليل بر اين است كه پيامبران الهى در مقام تبليغ رسالت الهى نبايد تقيّه كنند ، ولى اين سخن در صورتى صحيح است كه تقيّه به معنى ترس و وحشت از مخالفين باشد ، در حالى كه تقيّه هميشه ناشى از ترس نيست ، بلكه گاه هدف جلب و جذب مخالفين و رساندن آنها به اهداف الهى به صورت تدريجى است ، و شايد گفتار ابراهيم « هذا ربّى » در برابر ستاره‌پرستان و ماه‌پرستان و خورشيدپرستان از اين باب بوده است ( دقّت كنيد ) .\r\n* * * \r\nنتيجهء نهايى\r\nاز آيات قرآن مجيد كه نمونه‌هاى روشنى از آن در بالا آمد ، اهمّيّت شجاعت و شهامت و نقش اين فضيلت اخلاقى در سرنوشت معنوى و مادّى انسانها از يك سو ، و آثار سوء رذيلهء ترس و جبن از سوى ديگر آشكار مىشود .\r\nدرست است كه در اين آيات ، شجاعت و ترس به طور مستقلّ و مستقيم مورد بحث واقع نشده ولى به طور ضمنى با بيان گويا نقش هر دو در زندگى انسانها تبيين گرديده است .\r\n* * * \r\nجبن و ترس در روايات اسلامى\r\nدر احاديث اسلامى نكوهش از اين رذيلهء اخلاقى بازتاب گسترده‌اى دارد از جمله :\r\n1 - امام باقر عليه السلام مىفرمايد : « لَايَكُونُ الْمُؤْمِنُ جَبَاناً وَ لَاحَريِصاً وَ لَاشَحِيحاً ؛ انسان با ايمان نه ترسوست و نه حريص و نه بخيل » ! « 1 »\r\nاز اين تعبير به خوبى استفاده مىشود كه « ترس » و « حرص » و « بخل » با روح ايمان\r\n\r\n\r\n","description":"","footnote":"\r\n( 1 ) - بحار الانوار ، جلد 72 ، صفحهء 301 .\r\n","page_name":" 242 ","page_number":242},
  {"content":"\r\n\r\nسازگار نيست ، چرا كه مؤمن ، متّكى به خداست ، و آن كس كه چنين تكيه‌گاهى دارد ترسى به خود راه نمىدهد ، و نه بخيل و حريص است زيرا او به فضل و كرم الهى اميدوار مىباشد ، و با اين حال حرص و بخلى به او راه نمىيابد .\r\n2 - در حديث ديگرى از امير مؤمنان على عليه السلام مىخوانيم : « الْجُبْنُ وَ الْحِرْصُ وَ الْبُخْلُ غَرَائِزُ سُوءٍ يَجْمَعُهَا سُوءُ الظَّنِّ بِاللَّهِ سُبْحَانَهُ ؛ ترس و حرص و بخل ، صفات زشتى است كه در سوء ظن به خداوند سبحان خلاصه مىشود » ! « 1 »\r\nاين حديث توضيح ديگرى است بر آنچه در حديث بالا آمد ، و ريشهء اصلى اين صفات رذيله را تبيين مىكند .\r\n3 - امير مؤمنان على عليه السلام دوستان خود را از مشورت با افراد ترسو نهى مىكند ، چرا كه ترس آنها از آفات مشورت است مىفرمايد : « لَاتُشْرِكَنَّ فِى رَأْيِكَ جَبَاناً يُضَعِّفُكَ عَنِ الْامْرِ وَ يُعَظِّمُ عَلَيْكَ مَا لَيْسَ بِعَظِيمٍ ؛ هرگز با انسان ترسو مشورت نكن چرا كه تو را از كارهاى مهم بازمىدارد ، و موضوعات كوچك را در نظر تو بزرگ جلوه مىدهد » ! « 2 »\r\nهمين معنى در عهدنامهء مالك اشتر به شكل ديگرى مطرح شده است ، امام عليه السلام مالك را از مشورت با بخيلان و ترسوها و حريصان نهى مىكند . « 3 »\r\n4 - اين موضوع به قدرى مهم است كه در حديثى از رسول خدا صلى الله عليه و آله مىخوانيم كه دستور مىداد افراد ترسو در جنگهاى اسلامى شركت نكنند ( مبادا مايهء تضعيف روحيّهء ديگران بشوند ) مىفرمايد : « مَنْ احَسَّ مِنْ نَفْسِهِ جَبْناً فَلَايَغْزُ ؛ كسى كه در خود ترسى احساس مىكند در جنگ شركت نكند » !\r\n5 - در حديث ديگرى امام امير مؤمنان عليه السلام حديث بالا را شكافته و با صراحت مىگويد : « لَايَحِلُّ لِلْجَبَانِ انْ يَغْزُو ، لِانَّهُ يَنْهَزِمُ سَريِعاً وَ لَكِنْ لِيَنْظُرَ مَا كَانَ يُريِدُ انْ يَغْزُوَ بِهِ فَلْيُجَهِّز بِهِ غَيْرَهُ ؛ جايز نيست افراد ترسو در جنگ شركت كنند چرا كه به سرعت فرار\r\n\r\n\r\n","description":"","footnote":"\r\n( 1 ) - غرر الحكم .\r\n( 2 ) - غرر الحكم ، حديث 10349 .\r\n( 3 ) - نهج البلاغه ، نامهء 53 .\r\n","page_name":" 243 ","page_number":243},
  {"content":"\r\n\r\nمىكنند ( و مايهء تضعيف ديگران مىشوند ) ولى لازم است صلاح و تجهيزات خود را در اختيار ديگران قرار دهند » . « 1 »\r\n* * * \r\n1 - ترس معقول و نامعقول\r\nبى شك منظور از جبن و ترس در اينجا جبن و ترس معقول نيست بلكه جبن و ترس نامعقول است ، توضيح اينكه :\r\nترس از امورى كه واقعاً خطرناك است يكى از پديده‌هاى روحى و طبيعى و از نعمت‌هاى بزرگ خداست ، چرا كه اگر انسان از هيچ چيز خطرناكى نترسد ، به زودى زندگى خود را از دست مىدهد ، اين همان چيزى است كه از آن تعبير به تهوّر و بىپروايى در مقابل خطر مىكنند ، مانند كسى كه بى خيال و بدون نگاه كردن به اين طرف و آن طرف ، از يك خيابان پر رفت و آمد مىگذرد ، چنين كسى به يقين در معرض حوادث خطرناك رانندگى قرار دارد .\r\nاين گونه ترس‌ها خواه در زندگى عادى روزانه باشد يا در مورد موادّ غذايى مشكوك يا مسائل اقتصادى و سياسى و غير آن كاملًا منطقى است و سبب نجات از خطراتى است كه انسان را تهديد مىكند .\r\nترس مذموم آن است كه انسان از عواملى بترسد كه در خور ترسيدن نيست ، هر خطر موهومى را جدّى بگيرد ، و هر دشمن خيالى را مايهء وحشت قرار دهد ، از همه چيز و به اصطلاح از سايهء خودش نيز بترسد ، و از ورود در هر كارى به احتمال عدم موفقيّت واهمه داشته باشد ، چنين ترسى مايهء عقب ماندگى و بدبختى و ناكامى است ، مايهء شكست و ذلّت و زبونى است .\r\nاين جهان در همهء ابعادش همچون يك ميدان نبرد است ، موانع ، مشكلات و خطرها هميشه وجود داشته و دارد ، و تا انسان با آنها دست و پنجه نرم نكند و خود را به طور\r\n\r\n\r\n","description":"","footnote":"\r\n( 1 ) - بحار الانوار ، جلد 97 ، صفحهء 49 .\r\n","page_name":" 244 ","page_number":244},
  {"content":"\r\n\r\nجدّى آمادهء مقابله با آنها نسازد موفّق نخواهد شد .\r\nغالباً ممكن نيست ما دست به كارى بزنيم كه پيروزى در آن صد در صد تضمين شده باشد ، يا هيچ گونه خطرى در آن وجود نداشته باشد ، اين يك خيال محال و يك پندار باطل است . اينجاست كه نقش شجاعت و شهامت روشن مىشود و آثار منفى صفت رذيلهء ترس و جبن خود را نشان مىدهد .\r\nهر كشاورزى احتمال خشكسالى و آفت را مىدهد ، هر تاجرى احتمال نوسان قيمت‌ها و دگرگونى وضع بازار را مىدهد ، هر مسافرى احتمال تصادف و خطرات ديگر را مىدهد ، و در هر عمل جرّاحى احتمال خطر وجود دارد ، اگر به اين احتمالات ترتيب اثر داده شود بايد دست روى دست بگذاريم و هيچ كارى نكنيم و فقط در انتظار مرگ باشيم .\r\nبه يقين در اين گونه موارد بايد خطرات جدّى را پيش‌بينى كرد و راه مقابله با آن را شناخت ، و از بى پروايى و تهوّر پرهيز نمود ، در عين حال احتمالات نسنجيده و نامعقول و يا احتمالاتى كه هميشه و در هر حال وجود دارد نبايد سدّ راه انسان شود .\r\nاين روشن‌ترين تعريفى است كه براى مسئلهء شجاعت به عنوان يكى از صفات فضيله و ترس به عنوان يكى از صفات رذيله مىتوان كرد .\r\nدر حديثى از امام حسن مجتبى عليه السلام در تعريف جبن چنين مىخوانيم : « الْجُرْأَةُ عَلَى الصَّديِقِ وَ النُّكُولُ عَنِ الْعَدُوّ ؛ جبن آن است كه در برابر دوستان جسور و در برابر دشمنان ناتوان باشى » ! « 1 »\r\nو در حديث ديگرى از همان بزرگوار مىخوانيم كه در پاسخ از سؤال دربارهء معنى شجاعت فرمود : « مُوَافِقَةُ الْاقْرَانِ وَ الصَّبْرُ عِنْدَ الطَّعَانِ ؛ هماهنگى با اقران و ايستادگى در برابر ضربات دشمن » . « 2 »\r\nقرآن مجيد در يك جا مىفرمايد : « وَ لَاتُلْقُوا بِايْديِكُمْ الَى التَّهْلُكَةِ ؛ با دست خود\r\n\r\n\r\n","description":"","footnote":"\r\n( 1 ) - ميزان الحكمه ، جلد 1 ، صفحهء 370 ؛ تحف العقول ، كلمات امام مجتبى عليه السلام حديث 1 .\r\n( 2 ) - همان مدرك ، جلد 2 ، صفحهء 1412 .\r\n","page_name":" 245 ","page_number":245},
  {"content":"\r\n\r\nخويشتن را به هلاكت نيافكنيد » ! « 1 »\r\nو در جاى ديگر در وصف مؤمنان راستين مىگويد : « . . . اشِدَّاءُ عَلَى الْكُفَّارِ . . . ؛ آنها در برابر كافران سخت و شديدند ( و ترس و واهمه‌اى به خود راه نمىدهند ) » . « 2 »\r\nاز آنچه در بالا گفته شد به خوبى مىتوان نتيجه گرفت كه شجاعت به عنوان يك فضيلت حدّ وسطى است در ميان « تهوّر » و « جبن » .\r\n* * * \r\n2 - آثار منفى جبن و ترس در زندگى فردى و اجتماعى\r\nاين صفت رذيله آثار نامطلوب بسيار زيادى در سراسر زندگى انسانها دارد و به يقين يكى از عوامل قطعى شكست و زبونى و ذلّت است .\r\nملّت‌هاى بسيارى را در طول تاريخ مىشناسيم كه با داشتن عِدّه و عُدّهء فراوان سالها گرفتار زبونى و اسارت بودند ، ولى به محض اينكه رهبرى شجاع و فرماندهى با شهامت پيدا كردند تمام توان آنها بسيج شد و به سرعت عقب‌ماندگى خود را جبران كردند و به اوج عزّت و عظمت رسيدند .\r\nشجاعت پيامبر اسلام صلى الله عليه و آله به هنگام هجرت و در ميدان بدر و احد ، و در ميدان احزاب و در ساير غزوات يكى از مهمترين عوامل پيروزى و پيشرفت سريع اسلام بود .\r\nبه همين دليل در احاديث اسلامى از امام على عليه السلام آمده است كه فرمود : « الشُّجَاعَةُ عِزٌّ حَاضِرٌ وَ الْجُبْنُ ذُلٌّ ظَاهِرٌ ؛ شجاعت عزّت حاضر است و جبن ذلّت آشكار » !\r\nو در جاى ديگر فرمود : « الشُّجَاعَةُ نُصْرَةٌ حَاضِرَةٌ وَ فَضِيلَةٌ ظَاهِرَةٌ ؛ شجاعت يارى حاضر و فضيلت آشكار است » . « 3 »\r\nيكى ديگر از آثار منفى اين رذيلهء اخلاقى اين است كه انسان را از كارهاى بزرگ بازمىدارد ، زيرا كارهاى بزرگ هميشه با مشكلات بزرگ رو به روست ، و انسانهايى را\r\n\r\n\r\n","description":"","footnote":"\r\n( 1 ) - بقره ، 195 .\r\n( 2 ) - فتح ، 29 .\r\n( 3 ) - هر دو حديث در شرح فارسى غرر و درر آمدى جلد 7 صفحهء 171 آمده است .\r\n","page_name":" 246 ","page_number":246},
  {"content":"\r\n\r\nمىطلبد كه بتوانند از سدّ مشكلات عبور كنند ، و اين كار از افراد ترسو ساخته نيست .\r\nبنابراين چنين افرادى به فرض كه در زندگى توفيقى نصيبشان شود ناچيز و محدود خواهد بود ، و هرگز نمىتوانند دست به كارهاى مهمّ اجتماعى خواه جنبهء انقلابى داشته باشد يا اصلاحى بزنند !\r\nاين مسئله تا آنجا پيش مىرود كه در اسلام از مشورت مديران موفّق جامعه در كارهاى مهم با افراد جبان و ترسو نهى شده است ، چرا كه آنها هميشه آيهء يأس مىخوانند و مديران را از انجام كارهاى مهم بازمىدارند !\r\nامير مؤمنان على عليه السلام به مالك اشتر دستور داد كه افراد ترسو را در شوراى خود نپذيرد ، چرا كه آنها سبب تضعيف او مىشوند ، لَاتَدْخُلَنَّ فِى مَشْوِرَتِكَ . . . جَبَاناً يُضَعِّفُكَ عَنِ الْامُورِ . « 1 »\r\nو در جاى ديگر آمده است : « وَ يُعَظِّمُ عَلَيْكَ مَا لَيْسَ بِعَظِيمٍ ؛ و موضوعات كوچك را در نظر تو بزرگ نشان مىدهند » .\r\n* * * \r\n3 - ريشه‌هاى جبن\r\n1 - ضعف ايمان و سوء ظنّ به خدا ، زيرا افراد با ايمان داراى توكّل و اميد به لطف خداوند و اعتقاد به وعده‌هاى او هستند ، و چنين كسانى هرگز سست و زبون نخواهند شد ، و از حوادث هر قدر بزرگ باشد نمىترسند ، اين همان است كه در فرمان معروف مالك اشتر آمده است كه امام عليه السلام مىفرمايد : « انَّ الْبُخْلَ وَ الْجُبْنَ وَ الْحِرْصَ غَرَائِزٌ شَتَّى يَجْمَعُهَا سُوءُ الظَّنِّ بِاللَّهِ ؛ بخل و ترس و حرص ، غرائز و تمايلات متعدّدى هستند كه جامع آنها سوء ظن به خداى بزرگ است » !\r\n2 - احساس كمبود شخصيّت و عقدهء حقارت يكى ديگر از دلايل جبن و ترس است ، به همين دليل هر اندازه به افراد شخصيّت داده شود بر شجاعت آنها افزوده مىشود و از\r\n\r\n\r\n","description":"","footnote":"\r\n( 1 ) - نهج البلاغه ، نامهء 53 .\r\n","page_name":" 247 ","page_number":247},
  {"content":"\r\n\r\nهمين رو در حديث امام امير مؤمنين آمده است كه : « شِدَّةُ الْجُبْنِ مِنْ عَجْزِ النَّفْسِ وَ ضَعْفِ الْيَقِينِ ؛ شدّت ترس از ناتوانى روحى و ضعف يقين سرچشمه مىگيرد » ! « 1 »\r\n3 - « عدم آگاهى و جهل » در بسيارى از اوقات سبب ترس مىشود ، انسان از اشخاص و جانداران و موجوداتى كه درست آنها را نمىشناسد مىترسد ، ولى هنگامى كه به قدر كافى آگاهى مىيابد ضعف او زايل مىشود .\r\n4 - « عافيت‌طلبى » يكى ديگر از اسباب ترس است ، چرا كه هميشه شجاعت در عين اينكه پيروزى مىآفريند مشكلات و ناراحتىهايى را نيز ممكن است به همراه داشته باشد كه باب طبع عافيت‌طلبان ترسو نيست .\r\n5 - بروز حوادث تلخ و ناگوار غالباً سبب مىشود كه انسانها به نوعى ترس گرفتار شوند ، زيرا اين حوادث تلخ ذهنيّت‌هاى ترس‌آلودى در انسان به وجود مىآورد كه گاه تا آخر عمر با اوست و جز با روانكاوى صحيح بر طرف نمىگردد .\r\n6 - افراط در احتياط مىتواند ناشى از ترس باشد و يا عاملى براى ايجاد ترس ، چرا كه به انسان مىگويد از هر احتمال خطرى بايد پرهيز كرد ، و اين يكى از ريشه‌هاى اصلى ترس است .\r\n7 - انكار نمىتوان كرد كه ساختمان روحى و جسمى افراد نيز در بروز اين پديدهء شوم مؤثّر است ، گروهى از افراد را مىبينيم كه به خاطر ضعف قلب يا ناتوانى اعصاب ، يا ضعفهاى ديگر جسمانى ، از همه چيز مىترسند ، در حالى كه از اين حالت متنفّرند ولى نمىتوانند آن را از خود دور سازند .\r\nآنها مىگويند : چه كنيم اين ترس دست خودمان نيست ، و بى اختيار بر ما تحميل مىشود ، ولى چنان نيست كه اين حالت از طريق روان درمانى قابل تغيير نباشد .\r\n* * *\r\n\r\n\r\n","description":"","footnote":"\r\n( 1 ) - شرح فارسى غرر الحكم ، جلد 4 ، صفحهء 185 .\r\n","page_name":" 248 ","page_number":248},
  {"content":"\r\n\r\n\r\n4 - طرق درمان و پيشگيرى\r\nيكى از طرق اصلى درمان اين رذيلهء اخلاقى - همانند درمان ساير رذايل - از يكسو انديشيدن در ثمرات شوم و آثار زيانبار آن است . هنگامى كه افراد جبان و ترسو آثار نكبت‌بار و ذلّت و زبونى ناشى از ترس بىجا و عقب ماندگى و محروميّت حاصل از آن را در زندگى خود يا ديگران مشاهده كنند غالباً به فكر تجديد نظر در برنامهء اخلاقى خود و دور ساختن اين رذيله مىافتند .\r\nپرداختن به قطع ريشه‌ها راه مهمّ ديگر درمان آن است ، هنگامى كه ابرهاى تيره و تار سوء ظن باللَّه از آسمان قلب انسان كنار رود ، و خورشيد توكّل بر جان او نور افشان شود ظلمات خيالات واهى كه انسان را به ترس بى جا مىكشاند برچيده خواهد شد ، ولى اين كار احتياج به مطالعه و دقّت فراوان دارد .\r\nيكى ديگر از طرق درمان اين رذيلهء اخلاقى ورود در صحنه‌هاى رعب‌آور و تكرار آن است ، فى المثل بعضى هستند كه از خوردن دارو يا تزريقات مختلف وحشت دارند ولى هنگامى كه چند بار تكرار شود وحشت آنها فرومىريزد .\r\nبعضى ديگر از سفرهاى دريايى يا هوايى سخت متوحّش مىشوند ولى با تمرين و تكرار اين وحشت از بين مىرود ، بعضى از سخن گفتن يا سخنرانى در حضور جمع مىترسند ولى غالباً اين ترس با تمرين و تكرار از ميان خواهد رفت .\r\nيكى از فلسفه‌هاى تمرينها و مانورهاى نظامى زدودن آثار ترس از جنگ از دلهاى سربازان و افسران و فرماندهان است .\r\nدر كلمات قصار امير مؤمنان عليه السلام اين معنى به صورت زيبايى بيان شده مى فرمايد : « اذَا هَبْتَ امْراً فَقَعْ فِيهِ ، فَانَّ شِدَّةَ تَوَقِّيهِ اعْظَمُ مِمَّا تَخَافُ مِنْهُ ؛ هنگامى كه از چيزى مىترسى خود را در آن بيفكن كه آن ترس از خود آن سخت‌تر و وحشتناك‌تر است » ! « 1 »\r\nمرحوم علّامهء خويى رحمه الله در شرح نهج البلاغهء خود در شرح اين جمله مىگويد :\r\n« بسيار مىشود كه براى انسان كارى پيش مىآيد كه به خاطر جبن و جهل از آن\r\n\r\n\r\n","description":"","footnote":"\r\n( 1 ) - كلمات قصار ، جملهء 175 .\r\n","page_name":" 249 ","page_number":249},
  {"content":"\r\n\r\nوحشت مىكند . . . و اين وحشت ناشى از جبن ، مانع پيشرفت كارها مىشود . در اينجا امام عليه السلام تشويق به دور ساختن ترس از خود مىكند چرا كه در بسيارى از اوقات تحمّل ترس ناشى از ترديد و دو دلى ، سخت‌تر از افتادن در آن امر خوفناك است » .\r\nسپس مىافزايد : « مكتشفان و محقّقان جهان با عمل به اين دستور به افتخارات بزرگى نايل شدند ، آنها درون جنگلها و صحراهاى آفريقا و بيابانهاى پراكنده وارد شدند و به سير درياها پرداختند ، و به درون جزاير دور دست نفوذ كردند ، و از اين طريق هم ثروت فراوانى به دست آوردند و هم شهرت جهانى به علاوه به علم و دانش بشرى خدمات قابل ملاحظه‌اى كردند » . و به گفتهء شاعر :\r\n چو ترسى ز امرى بينداز خويش * در آن و بپيراى تشويش خويش \r\n دو دل بودن و خود نگهداشتن * بسى سخت‌تر مىكند قلب ريش « 1 » \r\nآرى اين يك واقعيّت است كه ترديدها و دو دلىها و ترس از عواقب خطرناك يك كار غالباً بيش از خود آن انسان را رنج مىدهد .\r\nدر زبان عرب ضرب‌المثلهاى جالبى در اين زمينه ديده مىشود از جمله :\r\n« امُّ الْمَقْتُولِ تَنَامُ و امُّ المُهَدَّدِ لَاتَنَامُ ؛ مادر مقتول به خواب مىرود ، ولى مادر كسى كه تهديد به مرگ شده به خواب نمىرود » !\r\nو نيز گفته‌اند : « كُلُّ امْرٍ مِنْ خَيْرٍ اوْ شَرٍّ فَسِمَاعُهُ اعْظَمُ مِنْ عَيَانِهِ ؛ هر كار خير و شرّى شنيدنش از ديدنش بزرگتر است » . « 2 »\r\nيكى ديگر از طرق درمان جبن و ترس ، پاك بودن و پاك زيستن است ؛ زيرا افراد آلوده غالباً از نتيجهء اعمال خود بيمناكند و از آنجا كه اعمال آنها روزى آفتابى و برملا مىشود در هراسند ، به همين دليل در حديث معروف علوى آمده است : « مَا اشْجَعُ الْبرئ وَ اجْبَنَ الْمُريِبُ ؛ چه شجاع است انسان پاكدامن و چه ترسوست انسان مسئله‌دار » ! « 3 »\r\nدر حديث ديگرى از همان حضرت مىخوانيم : « لَوْ تَمَيَّزَتِ الْاشْيَاءُ لَكَانَ الصِّدْقُ مَعَ\r\n\r\n\r\n","description":"","footnote":"\r\n( 1 ) منهاج البراعه ، جلد 21 ، صفحهء 252 .\r\n( 2 ) شرح نهج البلاغه ، جلد 18 ، صفحهء 177 .\r\n( 3 ) غرر الحكم ، حديث 9626 .\r\n","page_name":" 250 ","page_number":250},
  {"content":"\r\n\r\nالشَّجَاعَةِ وَ كَانَ الْجُبْنُ مَعَ الْكِذْبِ ؛ اگر اشيا از هم جدا شوند ( و گروه‌بندى گردند ) صدق و راستى همراه شجاعت خواهد بود و ترس همراه دروغ » ! « 1 »\r\n* * * \r\n5 - آثار شجاعت در زندگى انسانها\r\nنقطهء مقابل صفت رذيلهء جبن و ترس همان شجاعت و دليرى است كه بحث‌هاى مربوط به آن در لابه‌لاى مباحث جبن و ترس آمد و هر يك از اين دو به قرينهء مقابله در غالب بحث‌ها روشن مىشود ، شناخت مفهوم جبن و ترس بدون شناخت مفهوم شجاعت مشكل است ، همان گونه كه شناخت مفهوم شجاعت بدون شناخت جبن و ترس دشوار مىباشد .\r\nبا اين حال براى تكميل بحث‌هاى گذشته لازم به نظر مىرسد كه توضيحات بيشترى دربارهء شجاعت و آثار و پيامدهاى آن به ويژه از ديدگاه اخبار و احاديث اسلامى داشته باشيم .\r\n1 - در فرمان مالك اشتر كه « جامع‌ترين فرمان الهى سياسى » براى كشوردارى است در موارد متعدّدى به اين مسئله اشاره فرموده است . در يك جا به مالك هشدار مىدهد كه افراد ترسو و حريص را جزء مشاوران خود قرار ندهد .\r\nدر جاى ديگر در مورد فرماندهان بزرگ لشكر ( يا همهء معاونان و كارگزاران ) مىفرمايد : « ثُمَّ الْصَقْ بِذَوِى الْمُرُوآتِ وَ الْاحْسَابِ وَ اهْلِ الْبُيُوتَاتِ الصَّالِحَةِ وَ السَّوَابِقِ الْحَسَنَةِ ثُمّ اهْلِ النَّجْدَةِ وَ الشَّجَاعَةِ وَالسَّخاء وَ السَمَاحَةِ ، فَانَّهُمْ جِمَاعٌ مِنَ الْكَرَمِ وَ شُعَبٌ مِنَ الْعُرْفِ ؛ رابطهء خود را با افراد با شخصيّت و اصيل و خاندان‌هاى صالح و خوش سابقه برقرار ساز ، سپس با افراد شجاع و با شهامت و سخاوتمند و بزرگوار همكارى داشته باش ، چرا كه آنها كانون بزرگوارى و مركز نيكى هستند » ! « 2 »\r\nدر اينجا امام عليه السلام مسئلهء شجاعت و شهامت را از اصول اساسى صفات برجستهء انسانى\r\n\r\n\r\n","description":"","footnote":"\r\n( 1 ) - شرح فارسى غرر الحكم ، جلد 7 ، صفحهء 172 .\r\n( 2 ) - نهج البلاغه ، نامهء 53 .\r\n","page_name":" 251 ","page_number":251},
  {"content":"\r\n\r\nو فرماندهان لشكر يا كارگزاران به طور عام شمرده است .\r\n2 - در حديث ديگرى از همان حضرت مىخوانيم : « الشَّجَاعَةُ زَيْنٌ ، الْجُبْنُ شَيْنٌ ؛ شجاعت زينت است و ترس عيب است » . « 1 »\r\n3 - و نيز همان حضرت در حديث ديگرى مىفرمايد : « السَّخَاءُ وَ الشَّجَاعَةُ غَرَائِزٌ شَريِفَةٌ يَضَعُهَا اللَّهُ سُبْحَانَهُ فِى مَنْ احَبَّهُ وَ امْتَحِنْهُ ؛ سخاوت و شجاعت صفات شريفى است كه خداوند سبحان آن را در وجود كسانى كه دوستشان دارد و آزموده است قرار مىدهد » . « 2 »\r\n4 - پيغمبر اكرم صلى الله عليه و آله در مقام ذكر افتخارات اهل بيتش هفت صفت را ذكر مىكند كه يكى از آنها شجاعت است . « 3 »\r\nو در جاى ديگر افتخارات خود و خاندانش را در دو چيز خلاصه مىكند كه باز يكى از آنها شجاعت است . « 4 »\r\n5 - در حديث ليلة المبيت ( شبى كه على عليه السلام به جاى پيامبر صلى الله عليه و آله در بسترش خوابيد تا آن حضرت هجرت به مدينه را آغاز كند ) مىخوانيم : صبحگاهان هنگامى كه محاصره كنندگان خانهء پيامبر صلى الله عليه و آله به درون خانه ريختند و به سوى بستر حمله كردند ، على عليه السلام را به جاى پيامبر صلى الله عليه و آله در بستر ديدند و با سخنان زشتى نسبت به مقام والاى على عليه السلام اهانت كردند ، امام عليه السلام فرمود : اين سخنان را دربارهء من مىگوييد در حالى كه خداوند افتخارات بزرگى به من داده - و از جملهء آنها - اين افتخار را ذكر فرمود : « وَ مِنَ الشَّجَاعَةِ مَا لَوْ قُسِّمَ عَلَى جَمِيعِ جُبَنَاءِ الدُّنْيَا لَصَارُوا بِهِ شَجْعَاناً ؛ خداوند آن قدر شجاعت به من عطا فرموده كه اگر بر تمام افراد ترسو و جبان دنيا تقسيم شود همه شجاع خواهند شد » ! « 5 »\r\n6 - در خطبهء معروف امام سجّاد على بن الحسين عليه السلام در شام نيز مىخوانيم كه امام در آغاز خطبهء تكان دهنده و تاريخيش فرمود : « ايُّهَا النَّاسُ : اعْطِينَا سِتّاً وَ فُضِّلْنَا بِسَبْعٍ اعْطِينَا الْعِلْمَ وَ الْحِلْمَ وَ السَّمَاحَةَ وَ الْفَصَاحَةَ وَ الشَّجَاعَةَ وَ الَمحَبَّةَ فِى قُلُوبِ الْمُؤْمِنِينَ ؛ اى مردم ! خداوند شش موهبت به ما عطا فرموده و به هفت چيز ما را برترى داده است . آن شش\r\n\r\n\r\n","description":"","footnote":"\r\n( 1 ) - شرح فارسى غرر الحكم ، جلد 7 ، صفحهء 171 .\r\n( 2 ) - غرر الحكم ، حديث 1820 .\r\n( 3 ) - بحار الانوار ، جلد 26 ، صفحهء 265 .\r\n( 4 ) - همان مدرك ، صفحهء 244 .\r\n( 5 ) - بحار الانوار ، جلد 19 ، صفحهء 83 .\r\n","page_name":" 252 ","page_number":252},
  {"content":"\r\n\r\nموهبت عبارت است از علم ، بردبارى ، سخاوت ، فصاحت ، شجاعت و محبوبيّت در دلهاى مؤمنان » ! « 1 »\r\n7 - اين بحث را با حديث ديگرى از امام صادق عليه السلام پايان مىدهيم - هر چند سخن در اين زمينه بسيار است - فرمود : گروهى از اسيران را خدمت پيامبر صلى الله عليه و آله آوردند پيامبر صلى الله عليه و آله ( به خاطر جناياتى كه آنها انجام داده بودند ) دستور قتل آنها را صادر كرد به استثناى يك نفر ، آن فرد تعجّب نمود و عرض كرد چگونه مرا از ميان همهء آنها آزاد كردى ؟ ! فرمود : جبرئيل از سوى خدا اين خبر را به من داده است كه تو داراى پنج صفت هستى كه خدا و پيامبرش صلى الله عليه و آله آن را دوست دارند ؛ « الْغِيرَةُ الشَّدِيدَةُ عَلَى حَرَمِكَ ، وَ السَّخَاءُ ، وَ حُسْنُ الْخُلْقِ ، وَ صِدْقُ اللِّسَانِ وَ الشَّجَاعَةُ ؛ غيرت شديد نسبت به ناموست ، و سخاوت ، و خسن خلق ، و راستگويى و شجاعت » !\r\nهنگامى كه آن مرد اسير آزاد شده اين سخن را شنيد اسلام آورد و در زمرهء مسلمانان شايسته قرار گرفت . « 2 »\r\nاز احاديث بالا و روايات متعدّد و آياتى كه در بحث بالا داشتيم ارزش والاى اين فضيلت اخلاقى كاملًا روشن مىشود ، و اهمّيّتى را كه اسلام براى آن قائل است در لابه‌لاى اين روايات و احاديث نمايان است .\r\nذكر اين نكته نيز لازم به نظر مىرسد كه « شجاعت » معنى وسيع و گسترده‌اى دارد كه دليرى در ميدان نبرد يكى از شاخه‌هاى آن است . شجاعت در ميدان سياست ، در مسائل علمى ، و ابراز و اظهار نظرات جديد منطقى و نوآوريها ، و شجاعت در مقام قضاوت و داورى و مانند آن هر كدام يكى از شاخه‌هاى مهمّ شجاعت محسوب مىشود ، لذا در بعضى از روايات مىخوانيم : « الصَّبْرُ شَجَاعَةٌ ؛ صبر نوعى شجاعت است » . « 3 »\r\nدر حديث ديگرى از على عليه السلام آمده است : « اشْجَعَ النَّاسُ اسْخَاهُمْ ؛ شجاع‌ترين مردم كسى است كه از همه با سخاوت‌تر باشد » ! « 4 »\r\n\r\n\r\n","description":"","footnote":"\r\n( 1 ) - بحار الانوار ، جلد 45 ، صفحهء 138 .\r\n( 2 ) - بحار الانوار ، جلد 18 ، صفحهء 108 .\r\n( 3 ) - نهج البلاغه ، حكمت 4 .\r\n( 4 ) - غرر الحكم ، حديث 2899 .\r\n","page_name":" 253 ","page_number":253},
  {"content":"\r\n\r\nو در حديث ديگرى از همان بزرگوار مىخوانيم : « لَوْ تَمَيَّزَتِ الْاشْيَاءُ لَكَانَ الصِّدْقُ مَعَ الشَّجَاعَةِ وَ كَانَ الْجُبْنُ مَعَ الْكِذْبِ ؛ هرگاه اشياء از هم جدا شوند ، صدق و راستى در كنار شجاعت و ترس در كنار دروغگويى قرار خواهد گرفت » . « 1 »\r\nاين احاديث هر كدام به يكى از شاخه‌هاى شجاعت اشاره مىكند كه در مفهوم جامع اين واژه درج شده است ( دقّت كنيد ) .\r\n\r\n\r\n","description":"","footnote":"\r\n( 1 ) - شرح فارسى غرر الحكم ، جلد 5 ، صفحهء 118 ، حديث 7597 .\r\n","page_name":" 254 ","page_number":254},
  {"content":"\r\n\r\n12\r\n\r\nخودباختگى و توكّل بر خدا\r\n\r\nاشاره\r\nدر بسيارى از آيات قرآن مجيد و روايات اسلامى و سرگذشت انبيا و اوليا و صالحان و در كتب علماى اخلاق و ارباب سير و سلوك روى مسئلهء توكّل به عنوان يك فضيلت مهمّ اخلاقى كه بدون آن نمىتوان به مقام قرب الهى رسيد ، ياد شده است .\r\nمنظور از توكّل سپردن كارها به خدا ، و اعتماد بر لطف اوست ، زيرا « توكّل » از مادّهء « وكالت » به معنى انتخاب وكيل نمودن و اعتماد بر ديگرى كردن است ، بديهى است هر قدر وكيل توانايى بيشتر و آگاهى فزون‌تر داشته باشد شخص موكّل احساس آرامش بيشترى مىكند ، و از آنجا كه علم خدا بى پايان و تواناييش نامحدود است هنگامى كه انسان توكّل بر او مىكند آرامش فوق‌العاده احساس مىكند ، در برابر مشكلات و حوادث مقاوم مىشود ، و از دشمنان نيرومند و خطرناك نمىهراسد ، در سختيها خود را در بن بست نمىبيند و پيوسته راه خود را به سوى هدف ادامه مىدهد .\r\nانسانى كه بر خدا توكّل دارد هرگز احساس حقارت و ضعف نمىكند بلكه به اتّكاى لطف خدا و علم و قدرت بى پايان او خود را پيروز و فاتح مىبيند و حتّى شكست‌هاى مقطعى او را مأيوس نمىسازد .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nهرگاه توكّل به مفهوم صحيح كلمه در جان انسان پياده شود به يقين اميد آفرين ، نيروبخش و باعث تقويت اراده و تحكيم مقاومت و پايمردى است .\r\nمسئلهء توكّل در زندگى انبياى بزرگ الهى درخشش فوق‌العاده‌اى دارد ، بررسى آيات قرآنى در اين زمينه نشان مىدهد كه آنها هميشه در برابر مشكلات طاقت فرسا خود را زير سپر توكّل قرار مىدادند ، و يكى از دلايل مهمّ پيروزى آنها داشتن همين فضيلت اخلاقى بوده است .\r\nبا اين اشاره به آيات قرآن بازمىگرديم و با توجّه به ترتيب تاريخى سرگذشت انبيا مسئلهء توكّل را در زندگى آنان مورد بررسى قرار مىدهيم ( از نوح عليه السلام شروع كرده به پيامبر اسلام صلى الله عليه و آله پايان مىدهيم ) :\r\n1 - وَ اتْلُ عَلَيْهِمْ نَبَأَ نُوحٍ اذْ قَالَ لِقَوْمِهِ يَا قَوْمِ انْ كَانَ كَبُرَ عَلَيْكُمْ مَقَامِى وَ تَذْكِيرىِ بِآيَاتِ اللَّهِ فَعَلَى اللَّهِ تَوَكَّلْتُ فَاجْمِعُوا امْرَكُمْ وَ شُرَكَائَكُمْ ثُمَّ لَايَكُنْ امْرُكُمْ عَلَيْكُمْ غُمَّةً ثُمَّ اقْضُوا الَىَّ وَ لَاتُنْظِرُونِ ( سورهء يونس ، آيهء 71 )\r\n2 - انِّى تَوَكَّلْتُ عَلَى اللَّهِ رَبِّى وَ رَبِّكُمْ ( سورهء هود ، آيهء 56 )\r\n3 - رَبَّنَا انِّى اسْكَنْتُ مِنْ ذُرِّيَّتِى بِوَادٍ غَيْرِ ذِى زَرْعٍ عِنْدَ بَيْتِكَ الُمحَرَّمِ رَبَّنَا لِيُقِيمُوا الصَّلَوةَ فَاجْعَلْ افْئِدَةً مِنَ النَّاسِ تَهْوِى الَيْهِمْ وَ ارْزُقْهُمْ مِنَ الَّثمَرَاتِ لَعَلَّهُمْ يَشْكُرُونَ ( سورهء ابراهيم ، آيهء 37 )\r\n4 - . . . انْ اريِدُ الّا الْاصْلَاحَ مَا اسْتَطَعْتُ وَ مَا تَوْفِيقى الّا بِاللَّهِ عَلَيْهِ تَوَكَّلْتُ وَ الَيْهِ انِيبُ ( سورهء هود ، آيهء 88 )\r\n5 - وَ قَالَ يَا بَنِىَّ لَاتَدْخُلُوا مِنْ بَابٍ وَاحِدٍ وَ ادْخُلُوا مِنْ ابْوَابٍ مُتَفَرِّقَةٍ وَ مَا اغْنِى عَنْكُمْ مِنَ اللَّهِ مِنْ شَىْءٍ انِ الْحُكْمُ الّا للَّهِ عَلَيْهِ تَوَكَّلْتُ وَ عَلَيْهِ فَلْيَتَوَكَّلِ الْمُتَوَكِّلُونَ ( سورهء يوسف ، آيهء 67 )\r\n6 - وَ قَالَ مُوسَى يَا قَوْمِ انْ كُنْتُمْ آمَنْتُمْ بِاللَّهِ فَعَلَيْهِ تَوَكَّلُوا انْ كُنْتُمْ مُسْلِمِينَ * فَقَالُوا عَلَى اللَّهِ تَوَكَّلْنَا رَبَّنَا لَاتَجْعَلْنَا فِتْنَةً لِلْقَوْمِ الظَّالِمِينَ ( سورهء يونس ، آيات 84 و 85 )\r\n7 - وَ لَمَّا بَرَزُوا لِجَالُوتَ وَ جُنُودِهِ قَالُوا رَبَّنَا افْرِغْ عَلَيْنَا صَبْراً وَ ثَبِّتْ اقْدَامَنَا وَ انْصُرْنَا عَلَى الْقَوْمِ الْكَافِرِينَ ( سورهء بقره ، آيهء 250 )\r\n\r\n","description":"","footnote":"","page_name":" 256 ","page_number":256},
  {"content":"\r\n\r\n8 - فَانْ تَوَلَّوْا فَقُلْ حَسْبِىَ اللَّهُ لَاالَهَ الّا هُوَ عَلَيْهِ تَوَكَّلْتُ وَ هُوَ رَبُّ الْعَرْشِ الْعَظيمَ ( سورهء توبه ، آيهء 129 )\r\n9 - وَ مَا لَنَا الَّانَتَوَكَّلَ عَلَى اللَّهِ وَ قَدْ هَدَانَا سُبُلَنَا وَ لَنَصْبِرَنَّ عَلَى مَا آذَيْتُمُونَا وَ عَلَى اللَّهِ فَلْيَتَوَكَّلِ الْمُتَوَكِّلُونَ ( سورهء ابراهيم ، آيهء 12 )\r\n10 - . . . وَ مَنْ يَتَوَكَّلْ عَلَى اللَّهِ فَهُوَ حَسْبُهُ . . . ( سورهء طلاق ، آيهء 3 )\r\n\r\nترجمه\r\n1 - سرگذشت نوح را بر آنها بخوان ! در آن هنگام كه به قوم خود گفت : « اى قوم من ! اگر تذكّرات من نسبت به آيات الهى ، بر شما سنگين ( و غير قابل تحمّل ) است ، ( هر كار از دستتان ساخته است بكنيد ) من بر خدا توكّل كرده‌ام ! فكر خود و قدرت معبودهايتان را جمع كنيد ، سپس هيچ چيز بر شما پوشيده نماند ( تمام جوانب كارتان را بنگريد ) سپس به حيات من خاتمه دهيد و ( لحظه‌اى ) مهلتم ندهيد !\r\n2 - من ، بر « اللَّه » كه پروردگار من و شماست توكّل كرده‌ام !\r\n3 - پروردگارا ! من بعضى از فرزندانم را در سرزمين بى آب و علفى ، و در كنار خانه‌اى كه حرم توست ، ساكن ساختم تا نماز را بر پا دارند ، تو دلهاى گروهى از مردم را متوجّه آنها ساز ، و از ثمرات به آنها روزى ده ، شايد آنان شكر تو را بجاى آورند !\r\n4 - من جز اصلاح - تا آنجا كه در توانايى دارم - نمىخواهم ! و توفيق من جز به ( كمك ) خداوند نيست . بر او توكّل كردم و به سوى او بازمىگردم !\r\n5 - و ( هنگامى كه مىخواستند حركت كنند ، يعقوب ) گفت : « فرزندان من ! از يك در وارد نشويد ، بلكه از درهاى متفرّق وارد گرديد ( تا توجّه مردم به سوى شما جلب نشود ) ! و ( من با اين دستور ) نمىتوانم حادثه‌اى را كه از سوى خدا حتمى است از شما دفع كنم ! حكم و فرمان ، تنها از آن خداست ! ( براى پيروزى شما ) بر او توكّل كرده‌ام و همهء متوكّلان بايد بر او توكّل كنند » !\r\n6 - موسى گفت : « اى قوم من ! اگر شما به خدا ايمان آورده‌ايد ، بر او توكّل كنيد اگر تسليم فرمان او هستيد » ! - گفتند : « تنها بر خدا توكّل داريم ، پروردگارا ! ما را مورد شكنجهء گروه\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nستمگر قرار مده ! »\r\n7 - و هنگامى كه در برابر « جالوت » و سپاهيان او قرار گرفتند گفتند : « پروردگارا ! پيمانهء شكيبايى و استقامت را بر ما بريز ! و قدمهاى ما را ثابت بدار ! و ما را بر جمعيّت كافران ، پيروز بگردان ! »\r\n8 - اگر آنها ( از حق ) روى بگردانند ، ( نگران مباش ! ) بگو : « خداوند مرا كفايت مىكند ، هيچ معبودى جز او نيست ، بر او توكّل كردم ، و او صاحب عرش عظيم است » !\r\n9 - و چرا بر خدا توكّل نكنيم ، با اينكه ما را به راه‌هاى ( سعادت ) رهبرى كرده است ، و ما به طور مسلّم در برابر آزارهاى شما صبر خواهيم كرد ( و دست از رسالت خويش برنمىداريم ) و توكّل كنندگان بايد فقط بر خدا توكّل كنند » !\r\n10 - و هر كس بر خدا توكّل كند كفايت امرش را مىكند . . . .\r\n* * * \r\nتفسير و جمع‌بندى بازتاب توكّل در زندگى پيامبران\r\nدر آيات قرآن مجيد ، به ويژه در تاريخ انبيا ، صفت « توكّل » به عنوان يكى از بارزترين صفات آنها در طول تاريخ مشاهده مىشود كه همواره در برابر حوادث سخت ، مشكلات طاقت فرسا و دشمنان بى رحم اعتمادشان بر خدا و تكيه‌گاهشان ذات پاك او بوده است ، و از وابستگى و اعتماد بر ما سوى اللَّه مبرّى بوده‌اند .\r\nنخست از نوح عليه السلام پيامبر بزرگ خدا شروع مىكنيم :\r\nدر نخستين آيهء مورد بحث مىخوانيم : هنگامى كه نوح عليه السلام در برابر دشمنان نيرومند و لجوج و متعصّب قرار گرفت ، با اعتماد به خداوند و توكّل بر ذات پاكش در برابر همهء آنان مقاومت كرد ، قرآن در اين زمينه به پيامبر اسلام صلى الله عليه و آله مىگويد : « سرگذشت نوح عليه السلام را براى آنها ( مسلمانان نخستين كه در چنگال دشمنان زورمند گرفتار بودند ) بخوان ، در آن هنگام كه به قوم خود گفت : اى قوم من ! هرگاه موقعيّت من و يادآورىهايم نسبت به آيات\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nالهى بر شما سنگين ( و غير قابل تحمّل ) است ، ( هر كار از دستتان ساخته است بكنيد ، من ترس ندارم ) من بر خدا توكّل كرده‌ام ، نيروى خود و نيروى معبودهايتان را جمع كنيد ، سپس چيزى بر شما مخفى نماند و بعد به حيات من پايان دهيد و لحظه‌اى مهلتم ندهيد ( امّا بدانيد در برابر قدرت خداوند كارى از شما ساخته نيست ! ) » ، ( وَ اتْلُ عَلَيْهِمْ نَبَأَ نُوحٍ اذْ قَالَ لِقَوْمِهِ يَا قَوْمِ انْ كَانَ كَبُرَ عَلَيْكُمْ مَقَامِى وَ تَذْكِيرى بِآيَاتِ اللَّهِ فَعَلَى اللَّهِ تَوَكَّلْتُ فَاجْمِعُوا امْرَكُمْ وَ شُرَكَائَكُمْ ثُمَّ لَايَكُنْ امْرُكُمْ عَلَيْكُمْ غُمَّةً ثُمَّ اقْضُوا الَىَّ وَ لَاتُنْظِرُونِ ) . « 1 »\r\nراستى اين چه عاملى بود كه نوح عليه السلام را با مؤمنان اندكى كه اطراف او بودند ، در برابر دشمنان قدرتمند و سرسخت ، شجاعت و شهامت مىبخشيد كه اين چنين ايستادگى كردند و قدرت آنان را به باد مسخره گرفتند و بى اعتنايى خويش را به نقشه‌ها و افكار و بتهاى آنها نشان دادند ، و به اين وسيله ضربه‌اى محكم روانى بر آنان وارد ساختند .\r\nآرى اين عامل چيزى جز ايمان به خدا و توكّل بر ذات پاك او نبود ، و عجب اينكه نه تنها اظهار بى اعتنايى نسبت به آنها و معبودهايشان كردند بلكه آنان را بر مخالفت تشجيع نموده و به مبارزه طلبيدند ، آرى اين قدرت نمايى تنها زيبندهء متوكّلان است !\r\nبا توجّه به اينكه سورهء يونس كه اين آيه در آن است مكّى است ، خداوند مىخواهد به گروه اندك مسلمانان كه در مكّه همچون پروانه‌ها گرد شمع وجود پيامبر اسلام صلى الله عليه و آله جمع شده بودند و در چنگال دشمنان نيرومند سرسختى قرار داشتند ، قوّت و قدرت روحى ببخشد و به آنها نشان دهد كه از اين قدرت‌هاى پوشالى در برابر ارادهء خدا كارى ساخته نيست .\r\nتعبير به « شركائكم » ممكن است اشاره به بتها باشد كه شريكهاى ساختگى بت‌پرستان براى خدا بودند ، و در موارد ديگر قرآن نيز كراراً اين تعبير براى بتها آمده است .\r\nيا اينكه منظور دوستان و بستگان آنها باشد ، يعنى تمامى نيروهايتان را بر ضدّ من بسيج كنيد !\r\n* * *\r\n\r\n\r\n","description":"","footnote":"\r\n( 1 ) - يونس ، 71 .\r\n","page_name":" 259 ","page_number":259},
  {"content":"\r\n\r\nدوّمين آيه از زبان هود پيامبر عليه السلام است كه بعد از دوران نوح عليه السلام مىزيسته است كه از سوى قوم بت‌پرستش تهديد به مرگ مىشود ، با صراحت به آنها مىگويد : « من خدا را گواه مىگيرم و شما هم گواه باشيد كه از همتايانى كه براى خدا قرار داده‌ايد بيزارم - همهء شما براى من نقشه بكشيد ، و لحظه‌اى مرا مهلت ندهيد ( امّا بدانيد كارى از شما ساخته نيست چرا كه ) - من توكّل بر خداوندى كرده‌ام كه پروردگار من و شماست » ! ( . . . قَالَ انِّى اشْهِدُ اللَّهَ وَ اشْهَدُوا انِّى بَرِىءٌ مِمَّا تُشْرِكُونَ * مِنْ دُونِهِ فَكِيدُونِى جَمِيعاً ثُمَّ لَاتُنْظِرُونِ * انِّى تَوَكَّلْتُ عَلَى اللَّهِ رَبِّى و رَبِّكُمْ ) . « 1 »\r\nجالب اينكه نه تنها به قدرت عظيم مخالفان بت‌پرست و توطئه‌ها و شرارتهاى آنها اعتنا نمىكند ، بلكه آنها را تحريك به قيام بر ضدّ خود مىنمايد ، تا به آنان ثابت كند قلب و روح او به جاى ديگرى وابسته است كه با توكّل بر ذات پاك او كمترين واهمه‌اى از توطئه‌هاى دشمنان ندارد ، هر چند قوى و نيرومند و سرسخت و لجوج باشند ، و اين خود نشان مىدهد كه توكّل بر خدا تا چه اندازه به انسان شجاعت و شهامت و پايمردى و استقامت مىبخشد !\r\nراستى شگفت آور است كه انسانى تك و تنها يا با يارانى بسيار اندك ، در برابر گروهى عظيم و متعصّب و زورمند ، اين گونه بايستد ، و اين چنين تهديدهاى آنها را به باد سخريه بگيرد ، آرى اين از آثار ايمان و توكّل بر خداست !\r\nيكى از مفسّران پيشين به نام « زجّاج » مىگويد : اين آيه از مهمترين آيات مربوط به پيامبران است كه پيامبرى تنها در برابر امّتى عظيم از مخالفان بايستد و اين چنين با آنها سخن بگويد ، شبيه همين تعبير را در داستان نوح عليه السلام و جريان پيامبر اسلام عليه السلام نيز خوانديم .\r\nشايان توجّه اينكه در ادامهء اين آيه ، هود عليه السلام در مقام استدلال براى كار خود مىگويد : « نه تنها شما ، هيچ جنبنده‌اى در جهان نيست مگر اينكه در قبضهء قدرت و فرمان خداست » ! ( مَا مِنْ دَابَّةٍ الّا هُوَ آخِذٌ بِنَاصِيَتِهَا ) . « 2 »\r\n\r\n\r\n","description":"","footnote":"\r\n( 1 ) - هود ، 54 تا 56 .\r\n( 2 ) - هود ، 56 .\r\n","page_name":" 260 ","page_number":260},
  {"content":"\r\n\r\nسپس مىافزايد : او قدرتمندى نيست كه قدرتش موجب خودكامگى باشد بلكه « پروردگار من همواره بر صراط مستقيم است » ! ( انَّ رَبِّى عَلَى صِرَاطٍ مُسْتَقِيمٍ ) .\r\nبنابراين من بر كسى تكيه كرده‌ام كه قدرتش بى پايان و كارهايش عين صواب و عدالت است .\r\n* * * در سوّمين آيه اشاره به گوشه‌اى از سرگذشت ابراهيم عليه السلام و توكّل او بر خدا در يكى از مشكل‌ترين ساعات زندگانيش مىكند ، و مىفرمايد : « پروردگارا ! من بعضى از فرزندانم را در سرزمين بى آب و علفى در كنار خانه‌اى كه حرم توست ( به فرمان تو و با توكّل بر تو ) ساكن ساختم تا نماز را بر پا دارند ، اكنون تو دلهاى مردم را متوجّه آنها كن و از ثمرات به آنها روزى ده ، تا شكر تو را بجا آورند » ، ( رَبَّنَا انِّى اسْكَنْتُ مِنْ ذُرِّيَّتِى بِوَادٍ غَيْرِ ذي زَرْعٍ عِنْدَ بَيْتِكَ الُمحَرَّمِ رَبَّنَا لِيُقِيمُوا الصَّلَوةَ فَاجْعَلْ افْئِدَةً مِنَ النَّاسِ تَهْوِى الَيْهِمْ وَ ارْزُقْهُمْ مِنَ الَّثمَرَاتِ لَعَلَّهُمْ يَشْكُرُونَ ) . « 1 »\r\nآيا اگر ايمانى همچون كوه ، و دلى همچون دريا ، و توكّلى در سطح بسيار بالا نباشد ، ممكن است انسان همسر و فرزند دلبند شيرخواره‌اش را در سرزمينى خشك و سوزان و بى آب و علف - تنها براى امتثال فرمان خدا - رها كند ، و از آنجا به وطن خويش بازگردد ؟ !\r\nاين جريان يادآور جريان ديگرى در زندگى ابراهيم عليه السلام است در آن هنگام كه بت‌پرستان لجوج و متعصّب و خشمگين او را به خاطر در هم شكستن بتهايشان به محاكمه كشيده بودند و ابراهيم در يك قدمى مرگ قرار داشت ، با اين حال معبودهايشان را به سخريّه مىكشيد و با دلايل محكم ، منطق خرافى آنها را در زمينهء بت‌پرستى در هم مىكوبيد . « 2 »\r\n* * * چهارمين آيه اشاره به ماجراى شعيب عليه السلام مىكند كه مدّتى بعد از هود ، و كمى قبل از\r\n\r\n\r\n","description":"","footnote":"\r\n( 1 ) - ابراهيم ، 37 .\r\n( 2 ) - به سورهء انبياء ، آيات 58 تا 67 مراجعه شود .\r\n","page_name":" 261 ","page_number":261},
  {"content":"\r\n\r\nموسى مىزيسته كه او هم در مقابل سرسختى قوم مشرك و بت‌پرست و تهديدات آنها مىگويد : « من ( با اين برنامه‌هاى الهى ) چيزى جز اصلاح تا آنجا كه در قدرت دارم ، نمىخواهم ، و توفيق من تنها از خداست ، فقط بر او توكّل كرده‌ام و به سوى او بازمىگردم » ، ( . . . انْ ارِيدُ الّا الْاصْلَاحَ مَا اسْتَطَعْتُ وَ مَا تَوْفِيقي الّا بِاللَّهِ عَلَيْهِ تَوَكَّلْتُ وَ الَيْهِ انِيبُ ) . « 1 »\r\nآرى من با داشتن ايمان به خدا و توكّل بر ذات پاك او از چيزى نمىترسم و با قدرت راه خود را ادامه مىدهم .\r\nقابل توجّه اينكه : شعيب عليه السلام براى دست زدن به اصلاحات همه جانبه در اجتماع فاسد آن زمان بر سه اصل تكيه مىكند : نخست فراهم شدن مقدّمات از سوى پروردگار كه با كلمهء « توفيق » به آن اشاره شده ، سپس داشتن ارادهء نيرومند براى شروع به كار كه با « توكّل » به پروردگار حاصل مىشود ، و سپس دارا بودن انگيزه‌اى صحيح و سازنده كه با « اليه انيب » ( به سوى او بازمىگردم و همهء كارهايم براى خداست ) به آن اشاره مىكند .\r\n* * * در پنجمين آيه سخن از يعقوب كه جدّ والاى بنى اسرائيل است به ميان آمده ، آن زمان كه در تنگناى شديدى قرار گرفته بود از يك سو فرزند عزيزش يوسف عليه السلام را از دست داده ، و از سوى ديگر قحطى شديد در كنعان همهء مردم ، و از جمله خاندان او را تحت فشار قرار داده است ، و به حكم اجبار ، فرزند دلبند ديگرش بنيامين را به دست برادران بد سابقه و نامهربان ! سپرده ، تا براى به دست آوردن آذوقه بار ديگر به سرزمين « مصر » بروند و از « عزيز مصر » كمك بطلبند ، در اينجا بود كه يعقوب سفارشى به اين مضمون به فرزندان خود كرد : « فرزندان من ! ( به مصر كه مىرويد ) همهء شما از يك دروازه وارد نشويد ، بلكه از درهاى متفرّق وارد شويد ( مبادا ورود يك جمعيّت غير بومى در مصر حساسيّت مردم را برانگيزد و به آنها آسيبى برسانند ) » ! ( وَ قَالَ يَا بَنِىَّ لَاتَدْخُلُوا مِنْ بَابٍ وَاحِدٍ وَ ادْخُلُوا مِنْ ابْوَابٍ مُتَفَرِّقَةٍ . . . ) . « 2 »\r\nسپس افزود : « من با اين دستور نمىتوانم حادثه‌اى را كه از سوى خدا مقرّر شده است از\r\n\r\n\r\n","description":"","footnote":"\r\n( 1 ) - هود ، 88 .\r\n( 2 ) - يوسف ، 67 .\r\n","page_name":" 262 ","page_number":262},
  {"content":"\r\n\r\nشما بر طرف سازم ، حكم و فرمان مخصوص به خداست ، بر او توكّل كردم ، و همهء توكّل كنندگان بايد بر او توكّل كنند ( و از او استمداد نمايند ) » ، ( . . . وَ مَا اغْنِى عَنْكُمْ مِنَ اللَّهِ مِنْ شَىْءٍ انِ الْحُكْمُ الّا للَّهِ عَلَيْهِ تَوَكَّلْتُ وَ عَلَيْهِ فَلْيَتَوَكَّلِ الْمُتَوَكِّلُونَ ) . « 1 »\r\nبه اين ترتيب يعقوب دستورهاى لازم را براى پيشگيرى از حوادث قابل اجتناب به فرزندان خود داد ، ولى تأكيد كرد كه من با اين دستورها نمىتوانم جلو هر حادثه‌اى را بگيرم و در برابر همهء مشكلات تدبيرى بينديشم ، بلكه ما بايد آنچه در توان داريم انجام دهيم و در بقيّه بر خدا توكّل كنيم و همه بايد بر او توكّل كنند .\r\nدر واقع يعقوب با اين سخن هم توصيه به توكّل مىكند و هم دليل آن را ذكر مىنمايد ، مىگويد : چون همه چيز به فرمان خداست ، پس بايد بر او توكّل كرد ، چرا كه در برابر ارادهء خدا از ديگرى كارى ساخته نيست .\r\nروشن است كه منظور از « حكم » در اينجا « حكم تكوينى » پروردگار در عالم آفرينش است كه بازگشت به عالم اسباب مىكند و ناظر به حكم تشريعى نيست ( دقّت كنيد ) .\r\n* * * در ششمين آيه نوبت به ماجراى موسى عليه السلام و بنى اسرائيل مىرسد در آن هنگام كه موسى عليه السلام دعوت خويش را آشكار كرد ، و معجزات بزرگ خود را نشان داد ، ولى با اين همه تنها گروهى از بنى اسرائيل به او ايمان آوردند ، در حالى كه آنها نيز از فرعون و اطرافيانش بيمناك بودند ، مبادا آسيبى به آنها برسانند و مورد شكنجه واقع شوند ، زيرا هنگامى كه فرعون همسر خود را به خاطر اظهار ايمان به موسى عليه السلام تحت سخت‌ترين شكنجه‌ها قرار مىدهد ، پيداست با ديگران چه خواهد كرد ، به همين دليل موسى بن عمران براى اينكه آرامشى به آنها ببخشد و از وحشت رهايى يابند ، دستور توكّل را به آنها داد و فرمود : « اى قوم من ! اگر شما به خدا ايمان آورده‌ايد و تسليم فرمان او هستيد بر او توكّل كنيد » ، ( وَ قَالَ مُوسَى يَا قَوْمِ انْ كُنْتُمْ آمَنْتُمْ بِاللَّهِ فَعَلَيْهِ تَوَكَّلُوا انْ كُنْتُمْ مُسْلِمِينَ ) . « 2 »\r\nيعنى تنها در سايهء توكّل بر خداست كه مىتوانيد با چنين حاكم نيرومند بى رحم\r\n\r\n\r\n","description":"","footnote":"\r\n( 1 ) - يوسف ، 67 .\r\n( 2 ) - يوسف ، 84 .\r\n","page_name":" 263 ","page_number":263},
  {"content":"\r\n\r\nخطرناكى مبارزه كنيد ، و از شرّ او در امان بمانيد .\r\nبديهى است موسى عليه السلام خود در اين امر پيشگام بود ، و اگر مقام توكّل را نداشت چگونه ممكن بود يك مرد چوپان با نداشتن هيچ گونه قدرت ظاهرى به جنگ يكى از بزرگترين قدرتهاى نظامى و سياسى زمان خود برود ؟ !\r\nآن گروه از مؤمنان دعوت موسى عليه السلام را لبّيك گفتند و در پاسخ او چنين بيان داشتند :\r\n« ما تنها بر خدا توكّل داريم » ! ( فَقَالُوا عَلَى اللَّهِ تَوَكَّلْنَا . . . ) . « 1 »\r\nسپس رو به درگاه خدا آوردند و عرض كردند : « پروردگارا ! ما را مورد شكنجهء اين گروه ستمگر قرار نده » ! ( . . . رَبَّنَا لَاتَجْعَلْنَا فِتْنَةً لِلْقَوْمِ الظَّالِمِينَ ) . « 2 »\r\n« و ما را به رحمتت از چنگال گروه كافران رهايى بخش » ، ( وَ نَجِّنَا بِرَحْمَتِكَ مِنَ الْقَوْمِ الْكَافِريِنَ ) . « 3 »\r\nمنظور از « فتنه » در آيهء اخير ، شكنجه است كه در بعضى از آيات قرآن به خصوص در سورهء « بروج » در مورد اصحاب « اخدود » آمده است ، و در آيهء 83 كه قبل از آيهء مورد بحث آمده است ، نيز به آن اشاره شده .\r\nاين احتمال نيز وجود دارد كه منظور از فتنه در هر دو مورد ، منحرف شدن يا منحرف ساختن از دين و ايمان باشد ، چرا كه اگر فرعونيان بر مؤمنان سلطه پيدا مىكردند آن را دليل بر حقّانيّت خود پنداشته و در طريق انحراف ثابت‌قدم‌تر مىشدند .\r\n* * * در هفتمين آيه نوبت به زمانهاى بعد از موسى عليه السلام مىرسد ، در آن زمان كه بنى اسرائيل زير سيطرهء سلطان جبّارى به نام « جالوت » قرار گرفته بودند ، و ناچار نزد پيامبر زمان خود « اشموئيل » آمده ، از او تقاضا كردند كه فرمانده‌اى لايق براى آنها تعيين كند ، تا براى به دست آوردن سرزمين خود با جالوت بجنگند ، اشموئيل ، طالوت را كه جوان نيرومند و آگاه و از هر نظر لايقى بود براى اين امر برگزيد ، بنى اسرائيل نخست زير\r\n\r\n\r\n","description":"","footnote":"\r\n( 1 ) - يوسف ، 85 .\r\n( 2 ) - يوسف ، 58 .\r\n( 3 ) - همان .\r\n","page_name":" 264 ","page_number":264},
  {"content":"\r\n\r\nبار نمىرفتند ، سپس با تمهيداتى از ناحيهء آن پيامبر ، فرماندهى او را پذيرفتند .\r\nطالوت پس از آزمايشهاى متعدّدى افرادى را كه آمادگى بيشترى براى جهاد داشتند گزينش كرد و به ميدان نبرد آورد .\r\nآيهء مورد بحث از لحظاتى سخن مىگويد كه دو لشكر در مقابل هم قرار گرفتند لشكر نيرومند جالوت و لشكر ظاهراً ضعيف طالوت ، مىفرمايد : « هنگامى كه در برابر جالوت ( ستمگر و سپاهيانش قرار گرفتند ، گفتند : پروردگارا پيمانهء شكيبايى و استقامت را بر ما بريز و گامهاى ما را استوار بدار و ما را بر قوم كافر پيروز گردان » ، ( وَ لَمَّا بَرَزُوا لِجَالُوتَ وَ جُنُودِهِ قَالُوا رَبَّنَا افْرِغْ عَلَيْنَا صَبْراً وَ ثَبِّتْ اقْدَامَنَا وَ انْصُرْنَا عَلَى الْقَوْمِ الْكَافِرِينَ ) . « 1 »\r\nدرست است كه نفرات طالوت در برابر لشكر جالوت اندك بودند و ساز و برگ جنگى قابل ملاحظه‌اى نيز در اختيار نداشتند ، ولى چيزى كه اين عدم توازن را به نفع مظلومان بنى اسرائيل بر هم زد و سرانجام در برابر دشمن پيروز شدند ، همان ايمان و توكّل آنها بر خدا و تكيه بر صبر و استقامت و تقاضاى نصرت از پيشگاه حق بود .\r\nبه همين دليل در آيهء بعد مىفرمايد : « فَهَزَمُوهُمْ بِاذْنِ اللَّهِ ؛ آنها به فرمان خدا سپاه جالوت را در هم شكستند و به هزيمت واداشتند » !\r\nبديهى است صبر و استقامت سبب ثبات قدم ، و ثبات قدم سبب پيروزى است و به همين دليل آنها اين امور سه‌گانه را به ترتيب در دعاى خود ذكر كردند و روح همهء اينها ايمان و توكّل بر خداست .\r\n* * * در هشتمين آيه سخن از پيامبر اسلام صلى الله عليه و آله و مقام توكّل اوست ، در آن هنگام كه در برابر مشكلات سخت قرار داشت و خداوند به او تعليم داد چگونه بر مشكلات پيروز گردد ، مىفرمايد : « اگر آنها ( كافران ) از حق روى بگردانند ( نگران مباش ) بگو : خداوند مرا كفايت مىكند ، هيچ معبودى جز او نيست ، بر او توكّل كردم ، او پروردگار عرش عظيم است » ، ( فَانْ تَوَلَّوْا فَقُلْ حَسْبِىَ اللَّهُ لَاالَهَ الّا هُوَ عَلَيْهِ تَوَكَّلْتُ وَ هُوَ رَبُّ الْعَرْشِ الْعَظِيمَ ) . « 2 »\r\n\r\n\r\n","description":"","footnote":"\r\n( 1 ) - بقره ، 250 .\r\n( 2 ) - توبه ، 129 .\r\n","page_name":" 265 ","page_number":265},
  {"content":"\r\n\r\nاين آيه به خوبى نشان مىدهد كه انسان هر قدر تنها باشد اگر توكّل بر خدا داشته باشد ، مشكلى ندارد ، چرا كه خدا ربّ عرش عظيم و داراى قدرت بى نظير است ، قدرتى كه قدرت‌هاى ناچيز بندگان در مقابل آن اثرى ندارد ، جايى كه عرش و عالم بالا با آن همه عظمتى كه دارد در قبضهء قدرت اوست چگونه ممكن است بندگان متوكّل را در برابر مشكلات و دشمنان تنها بگذارد ؟ !\r\nشايان توجّه اينكه بعضى معتقدند اين آيه كه آخرين آيهء سورهء توبه است و آيهء قبل از آن آخرين آياتى است كه بر پيامبر صلى الله عليه و آله نازل شده است ، و جالب اينكه آياتى كه در آغاز بعثت نازل شد نيز همين حال و هوا را دارد و نشان مىدهد كه سرمايهء اصلى آن حضرت در آن زمان نيز توكّل بر خدا بود ، در آيهء 38 سورهء زمر كه مربوط به آن زمانهاست مىخوانيم : « . . . قُلْ حَسْبِىَ اللَّهُ عَلَيْهِ يَتَوَكَّلُ الْمُتَوَكِّلُونَ ؛ بگو : خداوند مرا كافى است و متوكّلان بايد بر او توكّل كنند » !\r\nبه اين ترتيب پيامبر اكرم صلى الله عليه و آله در آغاز و پايان كار و در همه حال ، در زير چتر توكّل قرار داشت ، و همين امر عامل استقامت و پايمردى و پيروزى او بود .\r\n* * * در نهمين آيه سخن از تمام پيامبران پيشين به ميان آمده است ، از زمان نوح عليه السلام تا پيامبرانى كه بعد از او بودند ، مىگويد : « هنگامى كه پيامبران با مخالفت قوم خود روبه‌رو شدند ( و خود را تنها ديدند گفتند : ) چرا ما بر خدا توكّل نكنيم ، با اينكه ما را به راههاى سعادت رهبرى كرده و ما به يقين در برابر آزارهاى شما شكيبايى خواهيم كرد ( و با اين تهديدها و آزارها دست از رسالت خويش برنمىداريم ) و توكّل كنندگان بايد فقط بر او توكّل كنند » ! ( وَ مَا لَنَا الَّانَتَوَكَّلَ عَلَى اللَّهِ وَ قَدْ هَدَانَا سُبُلَنَا وَ لَنَصْبِرَنَّ عَلَى مَا آذَيْتُمُونَا وَ عَلَى اللَّهِ فَلْيَتَوَكَّلِ الْمُتَوَكِّلُونَ ) . « 1 »\r\nاز اين آيه به خوبى استفاده مىشود كه توسّل به ابزار توكّل بر خدا در برابر انبوه مشكلات طاقت‌فرسا كار همهء انبيا در طول تاريخ بوده است و در واقع آنها با نيروى\r\n\r\n\r\n","description":"","footnote":"\r\n( 1 ) - ابراهيم ، 12 .\r\n","page_name":" 266 ","page_number":266},
  {"content":"\r\n\r\nتوكّل بر انبوه دشمنان سرسخت پيروز مىشدند ، و از اينجا نقش توكّل در زندگى انسانها به خصوص رهبران و پيشوايان آشكار مىشود .\r\nدر واقع آنچه به پيامبران قدرت مىبخشيد كه با نداشتن « عِدّه » و « عُدّه » در برابر قدرتمندترين حكومت‌هاى بيدادگر عصر خود بايستند ، و مرعوب تهديدهاى آنها نشوند همين توكّل بر خدا بود كه « ما سوى اللَّه » را در نظر آنها كوچك و بى ارزش مىساخت .\r\nشايان توجّه است كه در آيهء قبل ( آيهء 11 سورهء ابراهيم ) مىخوانيم : « وَ عَلَى اللَّهِ فَلْيَتَوَكَّلِ الْمُؤْمِنُونَ » و در آيهء مورد بحث مىخوانيم : « وَ عَلَى اللَّهِ فَلْيَتَوَكَّلِ الْمُتَوَكِّلُونَ » .\r\nاز انضمام اين دو آيه به يكديگر استفاده مىشود كه مؤمنان واقعى همان متوكّلانند ضمناً از اين آيه استفاده مىشود كه توكّل زاييدهء معرفت و هدايت الهى است همان گونه كه صبر و شكيبايى در برابر آزارهاى دشمنان زاييدهء توكّل است ( دقّت كنيد ) .\r\n* * * در دهمين آيه با ذكر نتيجهء روشنى براى توكّل بر خدا همگان را تشويق به اين امر مىكند ، و وعدهء نجات و پيروزى به آنها مىدهد ، مىفرمايد : « هر كس بر خدا توكّل كند خدا كار او را به سامان مىبرد ، خداوند فرمان خود را به انجام مىرساند ، و براى هر چيز اندازه‌اى قرار داده است » ، ( وَ مَنْ يَتَوَكَّلْ عَلَى اللَّهِ فَهُوَ حَسْبُهُ انَّ اللَّهَ بَالِغُ امْرِهِ قَدْ جَعَلَ اللَّهُ لِكُلِّ شَىْءٍ قَدْراً ) . « 1 »\r\nدر واقع خداوند وعدهء قطعى به همهء متوكّلان داده كه مشكلات آنها را حل كند .\r\nسپس به ذكر دليل آن پرداخته ، مىفرمايد : « زيرا خداوند بر هر چيز تواناست » بديهى است چنين كسى مىتواند به تمام وعده‌هاى خود جامهء عمل بپوشاند و مشكلات را هر قدر سنگين و سخت باشد با اراده و فرمان خود بگشايد .\r\nجملهء قَدْ جَعَلَ اللَّهُ لِكُلِّ شَىْءٍ قَدْراً ممكن است پاسخ به اين سؤال باشد كه چرا گاهى نهايت توكّل را بر ذات پاك او داريم ولى پيروزيها به تأخير مىافتد ؟\r\n\r\n\r\n","description":"","footnote":"\r\n( 1 ) - طلاق ، 3 .\r\n","page_name":" 267 ","page_number":267},
  {"content":"\r\n\r\nقرآن به اين سؤال چنين پاسخ مىگويد : « شما از مصالح امور آگاه نيستيد هر چيز حسابى دارد ، و هر كار زمانى را مىطلبد ، و هر پديده‌اى در ظرف ويژهء خود مطلوب است به همين دليل به مقتضاى « الْامُورُ مَرْهُونَةٌ بِاوْقَاتِهَا » گاه مصلحت در اين است كه نتيجه به تأخير افتد ، بنابراين شتابزدگى و عجله در اين گونه امور روا نيست .\r\nشبيه همين معنى در آيهء 160 سورهء آل عمران آمده است كه پيروزى و شكست را از سوى خدا مىشمرد و مىگويد توكّل بر خدا راه وصول مؤمنان به پيروزى است : « انْ يَنْصُرْكُمُ اللَّهُ فَلَا غَالِبَ لَكُمْ وَ انْ يَخْذُلْكُمْ فَمَنْ ذَاالَّذِى يَنْصُرُكُمْ مِنْ بَعْدِهِ وَ عَلَى اللَّهِ فَلْيَتَوَكَّلِ الْمُؤْمِنُونَ ؛ اگر خداوند شما را يارى كند هيچ كس بر شما غالب نخواهد شد ، و اگر دست از يارى شما بردارد ، كيست كه بعد از او شما را يارى كند ؟ ! و مؤمنان بايد تنها بر خدا توكّل كنند » !\r\n* * * \r\nنتيجهء نهايى\r\nآيات بالا كه در آن از قديم‌ترين انبياى الهى شروع مىشود و به پيامبر اسلام صلى الله عليه و آله ختم مىگردد بازتاب مسئلهء توكّل را در زندگى انسانها و جهاد پيامبران و پيروزى بر مشكلات از جهات مختلف روشن مىسازد و نشان مىدهد تا چه حد اين فضيلت اخلاقى كارساز و نقطهء مقابل آن يعنى عدم اعتماد بر پروردگار تا چه حد مايهء سقوط فرد و جامعه است !\r\n* * * \r\n« توكّل » در احاديث اسلامى\r\nدر روايات اسلامى اهمّيّت فوق العاده‌اى به اين ارزش اخلاقى داده شده تا آنجا كه آثار و بركاتى براى آن بيان گرديده كه براى كمتر صفتى مىتوان يافت ، روايات زير را كه از ميان آنها گلچين كرده‌ايم و دقايق لطيفى كه در آن است نمونهء خوبى براى اين مقصود محسوب مىشود :\r\n1 - در حديثى از رسول خدا صلى الله عليه و آله مىخوانيم : « مَنْ سَرَّهُ انْ يَكُونَ اقْوَى النَّاسِ فَلْيَتَوَكَّلْ\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nعَلَى اللَّهِ ؛ كسى كه دوست دارد قوىترين مردم باشد بر خدا توكّل كند » ! « 1 »\r\n2 - در حديث ديگرى از امير مؤمنان على عليه السلام آمده است : « فِى التَّوَكُّلِ حَقِيقَةُ الْايقَانِ ؛ حقيقت يقين در توكّل است » ! « 2 »\r\n3 - در حديث پرمعناى ديگرى در داستان ابراهيم عليه السلام در تفسير علىّ بن ابراهيم مىخوانيم : هنگامى كه ابراهيم عليه السلام را در منجنيق گذاشتند عمويش آزر آمد و يك سيلى محكم به صورت او زد و گفت : از مذهب توحيديّت بازگرد ! ( ابراهيم اعتنايى به او نكرد ) در اين هنگام خداوند فرشتگان را به آسمان دنيا فرستاد تا نظاره‌گر اين صحنه باشند ، همهء موجودات از خدا تقاضاى نجات ابراهيم عليه السلام را كردند ، از جمله زمين گفت : « پروردگارا ! بر پشت من بندهء موحّدى جز او نيست و هم اكنون در كام آتش فرومىرود ، خطاب آمد اگر او مرا بخواند مشكلش را حل مىكنم ، جبرئيل در منجنيق به سراغ او آمد و گفت : اى ابراهيم ! به من حاجتى دارى تا انجام دهم ؟ ابراهيم گفت : « به تو نه ! امّا به پروردگار عالم آرى ! » در اينجا بود كه جبرئيل انگشترى به او داد كه اين جمله‌ها ( كه در واقع دستور نجات بود ) بر روى آن نوشته شده بود : لَاالَهَ الَّا اللَّهُ مُحَمَّدٌ رَسُولُ اللَّهِ ، الْجَأْتُ ظَهْري الَى اللَّهِ ، اسْنَدْتُ امْري الَى اللَّهِ ، وَ فَوَّضْتُ امْري الَى اللَّهِ ! ( اين جمله‌ها كه مفهوم واقعيش همان توكّل همه جانبه بر خدا بود ، كار خود را كرد ، و هنگامى كه ابراهيم عليه السلام به ميان آتش پرتاب شد به تعبير روايت : « اوْحَى اللَّهُ الَى النَّارِ كُونِى بَرْداً ، فَاضْطَرَبَتْ اسْنَانُ ابْرَاهيِمَ مِنَ الْبَرْدِ حَتَّى قَالَ : وَ سَلَاماً عَلَى ابْرَاهِيمَ ؛ در اين هنگام خداوند به آتش وحى فرستاد كه سرد شو ! آتش آن چنان سرد شد كه دندانهاى ابراهيم به هم مىخورد ، سپس خطاب آمد و سلاماً على ابراهيم سرد و سالم باش براى ابراهيم ( در اين هنگام آتش به محيطى آرام‌بخش مبدّل گشت ) و جبرئيل در كنار ابراهيم قرار گرفت و با او به گفتگو نشست » .\r\nنمرود از فراز جايگاه خود چنين گفت : « مَنِ اتَّخَذَ الَهاً فَلْيَتَّخِذْ مِثْلَ الَهِ ابْرَاهيمَ ؛ اگر كسى مىخواهد معبودى براى خود برگزيند همانند معبود ابراهيم عليه السلام را انتخاب كند » ! « 3 »\r\n\r\n\r\n","description":"","footnote":"\r\n( 1 ) - كنز العمّال ، جلد 3 ، صفحهء 101 ، حديث 5686 .\r\n( 2 ) - غرر الحكم .\r\n( 3 ) - تفسير علىّ بن ابراهيم ، جلد 2 ، صفحهء 73 و 72 ( با تلخيص ) .\r\n","page_name":" 269 ","page_number":269},
  {"content":"\r\n\r\nآرى توكّل بر خداست كه آتش‌ها را به گلستان مبدّل مىكند ، توكّلى همچون توكّل ابراهيم كه حتّى از دست زدن به دامان جبرئيل احساس دورى از خدا مىكند و معتقد است بايد آب را از سرچشمه گرفت تا صاف‌تر و زلال‌تر باشد !\r\n4 - امام صادق عليه السلام در تعبير ديگرى مىفرمايد : « انَّ الْغِنَى وَ الْعِزَّ يَجُولَانِ فَاذَا ظَفَرَا بِمَوْضِعِ التَّوَكُّلِ اوْطَنَاهُ ؛ توانگرى و عزّت پيوسته در حركتند هنگامى كه به محلّ توكّل برسند آنجا را وطن خود انتخاب مىكنند » . « 1 »\r\nيعنى قلبى كه كانون توكّل بر خداست هم احساس بى نيازى از ما سوى اللَّه مىكند و هم احساس عزت و قدرت ، چرا كه تكيه بر قدرتى كرده كه بالاتر از همه چيز است ، تكيه‌گاهى بى نياز از همه كس و همه چيز و قدرتى شكست ناپذير .\r\n5 - در حديث ديگرى همين معنى با تعبير لطيف ديگر از امام باقر عليه السلام نقل شده است ، فرمود : « مَنْ تَوَكَّلَ عَلَى اللَّهِ لَايُغْلَبُ وَ مَنْ اعْتَصَمَ بِاللَّهِ لَايُهْزَمُ ؛ هر كسى كه توكّل بر خدا كند مغلوب نمىشود و كسى كه به دامن لطف خداوند چنگ بزند شكست نمىخورد » . « 2 »\r\n6 - در حديث ديگرى از امام علىّ بن ابى طالب عليه السلام آمده است كه فرمود : « مَنْ تَوَكَّلَ عَلَى اللَّهِ ذَلَّتْ لَهُ الصِّعَابُ وَ تَسَهَّلَتْ عَلَيْهِ الْاسْبَابُ ؛ كسى كه بر خدا توكّل كند مشكلات در برابر او خاضع ، و اسباب براى او سهل و آسان مىگردد » . « 3 »\r\nچگونه چنين چيزى نباشد در حالى كه « مسبّب الاسباب » ذات پاك خداست و همه چيز سر بر فرمان او دارد .\r\n7 - در حديث ديگرى از همان حضرت به اين نكته اشاره شده است كه توكّل نه تنها در عوامل برونى اثر مىگذارد كه در درون انسان نيز مؤثّر است و او را از چنگال وسوسه‌ها و شبهات نجات مىدهد ، فرمود : « مَنْ تَوَكَّلَ عَلَى اللَّهِ اضَائَتْ لَهُ الشُّبَهَاتُ ؛ كسى كه توكّل بر خدا كند شبهات براى او روشن مىشود » . « 4 »\r\n8 - باز از همان بزرگوار خطاب به همهء مردم چنين نقل شده : « يَا ايُّهَا النَّاسُ تَوَكَّلُوا\r\n\r\n\r\n","description":"","footnote":"\r\n( 1 ) - اصول كافى ، جلد 2 ، صفحهء 65 .\r\n( 2 ) - ميزان الحكمه ، جلد 4 ، حديث 22547 .\r\n( 3 ) - غررالحكم ، حديث 9028 .\r\n( 4 ) - همان مدرك ، حديث 8985 .\r\n","page_name":" 270 ","page_number":270},
  {"content":"\r\n\r\nعَلَى اللَّهِ وَ اتَّقُوا بِهِ فَانَّهُ يَكْفِى مِمَّنْ سِوَاهُ ؛ اى مردم توكّل بر خدا كنيد و به او اعتماد داشته باشيد چرا كه انسان را از غير خود بى نياز مىكند » . « 1 »\r\n9 - جابر بن يزيد جُعفى مىگويد هيجده سال در خدمت امام باقر عليه السلام بودم هنگامى كه مىخواستم از محضرش خارج شوم با او وداع كردم و گفتم سخن سودمندى به من بفرماييد ، فرمود : اى جابر ! بعد از هيجده سال باز هم تقاضاى اندرزى مىكنى ؟ عرض كردم : « نَعَمْ انَّكُمْ بَحْرٌ لَايُنْزَفُ وَ لَايُبْلَغُ قَعْرُهُ ؛ آرى شما اقيانوس بى پايانى هستيد كه هيچ كس به قعر آن نمىرسد » .\r\nامام عليه السلام فرمود : به شيعيانم سلام برسان و بگو ميان ما و خداوند متعال خويشاوندى نيست و تنها وسيلهء تقرّب به او اطاعت است . . . « يَا جَابِرُ مَنْ هَذَا الَّذِى سَئَلَ اللَّهَ فَلَمْ يُعْطِهِ ؟ اوْ تَوَكَّلَ عَلَيْهِ وَ لَمْ يَكْفِهِ ؟ اوْ وَثَقَ بِهِ فَلَمْ يُنْجِهِ ؟ ؛ چه كسى از خدا ( از روى ايمان و اخلاص ) چيزى خواسته است كه به او نداده ؟ يا توكّل بر او كرده و كفايت امر او ننموده ؟ يا به او اعتماد كرده ، و او را رهايى نبخشيده است ؟ » « 2 »\r\nدر اين حديث توكّل بر خدا ، اعتماد بر ذات پاك او ، و دعا ، به عنوان سه وسيلهء نجات و پيروزى ذكر شده است .\r\nآرى چنين كسى آب را از سرچشمه گرفته و نيازى به اين و آن ندارد .\r\n10 - اين بحث را با حديثى از لقمان حكيم پايان مىدهيم هر چند سخن دربارهء اهميّت توكّل و اثرات آن در زندگى مادّى و معنوى انسانها بسيار فراتر از اينهاست ، او به هنگام پند دادن به فرزندش فرمود : « يَا بُنَىَّ ! تَوَكَّلْ عَلَى اللَّهِ ثُمَّ سَلْ فِى النَّاسِ ، مَنْ ذَا الَّذِى تَوَكَّلَ عَلَى اللَّهِ فَلَمْ يَكْفِهِ ؟ ! ؛ فرزندم ! بر خدا توكّل كن سپس از مردم بپرس آيا كسى هست كه توكّل به خدا كرده باشد و خداوند او را بى نياز نكند و مشكل او را حل نكرده باشد » ؟ ! « 3 »\r\n* * * شكوه و عظمت اين فضيلت بزرگ انسانى يعنى توكّل بر خدا در احاديث بالا به\r\n\r\n\r\n","description":"","footnote":"\r\n( 1 ) - بحار الانوار ، جلد 55 ، صفحهء 265 .\r\n( 2 ) - بحار الانوار ، جلد 78 ، صفحهء 183 .\r\n( 3 ) - ميزان الحكمه ، جلد 4 ، حديث 22661 .\r\n","page_name":" 271 ","page_number":271},
  {"content":"\r\n\r\nقدرى آشكار است كه ما را از هرگونه توضيح بيشترى بى نياز مىسازد ، و به عكس از دست دادن توكّل بر خدا و دلبستگى و وابستگى مطلق به ديگران صفت رذيله‌اى است كه انسان را از اوج عزّت و افتخار و قدرت و استقلال به پايين مىكشد ، و از او فرد ضعيف و ناتوانى مىسازد كه قادر بر هيچ كار مهمّى نيست .\r\n* * * بعد از بيان اهمّيّت توكّل در آيات قرآن مجيد و روايات اسلامى در اينجا به سراغ تحليل‌هايى مىرويم كه ابعاد مختلف اين بحث را روشن مىسازد :\r\n\r\n1 - حقيقت توكّل\r\nهمان گونه كه در آغاز بحث گفته شد توكّل از مادّهء وكالت به معنى سپردن كارها به خدا و اعتماد بر لطف اوست ، نه به اين معنى كه دست از تلاش و كوشش بردارد بلكه تا آنجا در توان دارد تلاش كند و منزلگاهها را يكى بعد از ديگرى با تمام توان بپيمايد ، امّا آنچه از توان او بيرون است به خدا واگذارد و از الطاف جليّه و خفيّهء او مدد بطلبد !\r\nيكى از علماى معروف اخلاق در تفسير توكّل مىگويد : « توكّل منزلى از منزلگاههاى دين و مقامى از مقامات اهل يقين است ، بلكه آن از مفاهيم درجات مقرّبين است ، از نظر مفهوم پيچيده و از نظر عمل سنگين است ! »\r\nدليل بر پيچيدگى مفهوم آن اين است كه توجّه به عالم اسباب و اعتماد بر آنها نوعى شرك است ، و از سوى ديگر بى اعتنايى به اسباب و جدايى كامل از آنها نيز نفى سنّت و ايراد به شريعت است كه مردم را به آنها ترغيب نموده » .\r\nسپس مىافزايد : « حقيقت توكّلى كه در شرع اسلامى آمده همان اعتماد قلبى در تمام كارها بر خدا ، و صرف نظر كردن از ما سوى اللَّه است و اين منافات با تحصيل اسباب ندارد مشروط بر اينكه اسباب را در سرنوشت خود اصل اساسى نشمرد » .\r\nو در ادامهء اين سخن مىافزايد : « مفهوم توكّل آن گونه كه افراد نادان و احمق تصوّر كرده‌اند ترك فعّاليّت‌هاى جسمانى و تدبير عقلانى نيست كه اين جهل محض است ، و در\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nشريعت مقدّس اسلامى حرام ، چرا كه انسان مكلّف به تحصيل معاش است از راههايى كه خدا به انسان نشان داده ، از زراعت ، تجارت و صنعت و غير اينها از طرق حلال . . . ولى با اين حال خداوند دستور داده كه به عالم اسباب دل نبندند و در آن غرق نشوند » . « 1 »\r\nدر « المحجّة البيضاء » در بحث حقيقت توكّل چنين مىخوانيم : « توكّل از درهاى ايمان است ، و تمام ابواب ايمان داراى سه ركن است ، علم ، حالت ، و عمل . علم ريشهء آن است ، و اعمال متوكّلانه ميوهء آن ، و حالت و اخلاق درونى مصداق توكّل است » ، سپس به شرح علمى كه ريشهء توكّل را تشكيل مىدهد پرداخته و نوع و مراحل توحيد را كه ريشهء توكّل است تشريح مىكند ، و بعد از بيانات طولانى به حقيقت توكّل مىرسد و آن را عبارت از اعتماد قلبى بر وكيل ( كه در اينجا منظور خداوند متعال است ) تفسير مىنمايد ، و بعد به ثمرات اين حالت درونى پرداخته و آثار توكّل را در حركات و سكنات انسانى برمىشمرد .\r\nكوتاه سخن اينكه : توكّل مفهوم بسيار ظريف و دقيقى دارد كه در عين توجّه با عالم اسباب انسان را از غرق شدن در آن ، و دل بستن به غير خدا و آلودگى به شرك بازمىدارد .\r\nانسان بايد با كمال قدرت و قوّت از هر گونه وسيلهء مادّى براى پيروز شدن بر مشكلات بهره گيرد و موانع را از سر راه خود بردارد ، و با اين حال متّكى به لطف پروردگار و قدرت بى پايان او باشد ، و پيروزى را از او بداند نه غير او .\r\nدر حديثى از پيامبر اكرم صلى الله عليه و آله مىخوانيم از جبرئيل سؤال فرمود : « مَا التَّوَكُّلُ عَلَى اللَّهِ عَزَّ وَ جَلَّ ؛ توكّل بر خداوند بزرگ چيست ؟ » عرض كرد : « الْعِلْمُ بِانَّ الَمخْلُوقَ لَايَضُرُّ وَ لَايَنْفَعُ وَ لَايُعْطِى وَ لَايَمْنَعُ وَ اسْتِعْمَالُ الْيَأْسِ مِنَ الْخَلْقِ ؛ حقيقت توكّل علم و آگاهى به اين است كه مخلوق نمىتواند زيانى برساند و نه سودى ، و نه چيزى ببخشد ، و نه از او بازدارد ، و ( ديگر ) به كار بستن يأس از خلق است ( يعنى همه چيز را از سوى خدا و به اذن و فرمان او بداند ) » .\r\nسپس فرمود : « فَاذَا كَانَ الْعَبْدُ كَذَلِكَ لَمْ يَعْمَلْ لِاحَدٍ سِوَى اللَّهِ وَ لَمْ يَرْجَ وَ لَمْ يَخَفْ سِوَى\r\n\r\n\r\n","description":"","footnote":"\r\n( 1 ) - اخلاق شبّر ، صفحهء 275 با كمى تلخيص .\r\n","page_name":" 273 ","page_number":273},
  {"content":"\r\n\r\nاللَّهِ ، وَ لَمْ يَطْمَعْ فِى احَدٍ سِوَى اللَّهِ ، فَهَذَا هُوَ التَّوَكُّلُ ؛ هنگامى كه بندهء خدا چنين باشد ، جز براى خدا عملى انجام نمىدهد و اميد و ترسى جز به خدا ندارد ، و به هيچ كس جز خدا دل نمىبندد ، اين است حقيقت توكّل » ! « 1 »\r\nدر حديث ديگرى مىخوانيم كه از امام معصوم پرسيدند : توكّل چيست ؟ فرمود :\r\n« لَاتَخَافُ سِوَاهُ ؛ توكّل اين است كه از غير خدا نترسى » . « 2 »\r\nاز اين تعبيرات به خوبى استفاده مىشود كه روح توكّل انقطاع الى اللَّه يعنى بريدن از مخلوق و پيوستن به خالق است ، و آن كس كه داراى اين روحيّه نباشد به حقيقت توكّل نايل نشده است .\r\nدر عين حال در روايات اسلامى شديداً اين معنى نفى شده است كه مفهوم توكّل ، ترك استفاده از اسباب و وسايل عادى باشد . در حديث معروفى مىخوانيم : مرد عربى در حضور پيامبر صلى الله عليه و آله شتر خود را رها كرد و گفت : « تَوَكَّلْتُ عَلَى اللَّهِ ! » پيامبر اكرم صلى الله عليه و آله فرمود : « اعْقِلْهَا وَ تَوَكَّلْ ؛ شتر را پايبند بزن و توكّل بر خدا كن » ! ( با توكّل زانوى اشتر ببند ) . « 3 »\r\nدر حديث ديگرى همين معنى به صورت ديگرى آمده است ، و آن اينكه مرد عرب از پيامبر اكرم صلى الله عليه و آله پرسيد : « آيا شترم را رها كنم و توكّل كنم يا پايبند بزنم و توكّل كنم ؟ » پيامبر اكرم صلى الله عليه و آله فرمود : « پايبند بزن و توكّل كن » . « 4 »\r\nروى همين جهت آيات قرآن و تاريخ پيامبر صلى الله عليه و آله پر است از تعبيراتى كه نشان مىدهد مؤمنان تا آنجا كه امكان دارد بايد از اسباب عادى استفاده كنند ، و اين كار هيچ منافاتى با توكّل ندارد ، در يك جا مىفرمايد : « وَ اعِدُّوا لَهُمْ مَا اسْتَطَعْتُمْ مِنْ قُوَّةٍ وَ مِنْ رِبَاطِ الْخَيْلِ تُرْهِبُونَ بِهِ عَدُوَّ اللَّهِ وَ عَدُوَّكُمْ . . . ؛ هر نيرويى را در اختيار داريد براى مقابله آماده كنيد و از اسبهاى ورزيده فراهم سازيد تا به وسيلهء آن دشمن خدا و دشمن خويش را بترسانيد » ! « 5 »\r\n\r\n\r\n","description":"","footnote":"\r\n( 1 ) - بحار الانوار ، جلد 68 ، صفحهء 138 ، حديث 23 .\r\n( 2 ) - بحار الانوار ، جلد 68 ، صفحهء 143 ، حديث 42 .\r\n( 3 ) - المحجّة البيضاء ، جلد 7 ، صفحهء 426 ؛ كنز العمّال ، حديث 5687 و 5689 .\r\n( 4 ) - ميزان الحكمه ، جلد 4 ، صفحهء 3661 ، حديث 22577 .\r\n( 5 ) - انفال ، 60 .\r\n","page_name":" 274 ","page_number":274},
  {"content":"\r\n\r\nقرآن در كيفيّت نماز خوف در ميدان جنگ مىفرمايد : « . . . وَلْيَأْخُذُوا حِذْرَهُمْ وَ اسْلِحَتَهُمْ . . . ؛ ( حتّى هنگامى كه گروهى از مؤمنان در پشت جبهه مشغول نماز هستند و گروهى در ميدان مشغول نبرد ) نمازگزاران بايد وسايل دفاعى و سلاحهاى خود را به هنگام نماز زمين نگذارند » . « 1 »\r\nبه اين ترتيب حتّى در حال نماز بايد مراقب استفاده از اسباب عادى بود ، چه رسد به حالات ديگر ، بنابراين اين گونه كارها هرگز با روح توكّل منافات ندارد .\r\nشخص پيامبر اكرم صلى الله عليه و آله هنگامى كه مىخواست از مكّه به مدينه هجرت كند هرگز آشكارا و بدون نقشه و برنامه ، با گفتن « تَوَكَّلْتُ عَلَى اللَّهِ » حركت نكرد ، بلكه براى اغفال دشمن از يك سو دستور داد على عليه السلام در بسترش تا به صبح بخوابد ، و از سوى ديگر شبانه به طور مخفى از مكّه بيرون آمد و از سوى سوّم به جاى اينكه به طرف شمال يعنى به طرف مدينه حركت كند موقّتاً به سوى جنوب و غار ثور آمد و در آنجا دو سه روزى پنهان گشت و هنگامى كه دشمن مأيوس شد مكّه را دور زد و به طرف مدينه حركت فرمود ، در حالى كه مرتّباً از بيراهه مىرفت ، شبها حركت مىنمود و روزها مخفى بود تا به دروازهء مدينه رسيد .\r\nبنابراين روح توكّل كه تمام وجود پيامبر صلى الله عليه و آله را پر كرده بود مانع از اين نشد كه از اسباب ظاهرى لحظه‌اى غفلت كند .\r\nاصولًا مشيّت خداوند بر اين قرار گرفته كه در اين جهان مردم براى رسيدن به مقصود از اسباب و وسايل موجود كمك بگيرند ، همان گونه كه در حديث معروف از امام صادق عليه السلام آمده است : « ابَى اللَّهَ انْ يَجْرِىَ الْاشْيَاءَ الّا بِاسْبَابٍ فَجَعَلَ لِكُلِّ شَىْءٍ سَبَباً ؛ ارادهء خداوند بر اين قرار گرفته كه همه چيز مطابق اسباب جريان يابد ، به همين جهت براى هر چيزى سببى قرار داده است » . « 2 »\r\nبنابراين بى اعتنايى به عالم اسباب نه تنها توكّل نيست بلكه به معنى بى اعتنايى به سنّت‌هاى الهى است ، و اين با روح توكّل سازگار نيست .\r\n\r\n\r\n","description":"","footnote":"\r\n( 1 ) - نساء ، 102 .\r\n( 2 ) - اصول كافى ، جلد 1 ، صفحهء 183 ، حديث 7 .\r\n","page_name":" 275 ","page_number":275},
  {"content":"\r\n\r\nاين سخن را با حديثى مربوط به عصر حضرت موسى عليه السلام پايان مىدهيم ، در حديث آمده است كه حضرت موسى عليه السلام بيمار شده بود ، بنى اسرائيل به عيادت او رفتند و بيمارى او را تشخيص دادند ، و به او گفتند اگر از فلان دارو استفاده كنى بهبودى خواهى يافت ، موسى عليه السلام گفت : من از هيچ دارويى بهره نمىگيرم تا خداوند بدون دارو مرا شفا دهد ! ولى بيماريش طولانى شد . باز به او گفتند : داروى اين بيمارى ، معروف و مجرّب است و ما با آن مداوا مىكنيم و بهبودى مىيابيم ، باز موسى عليه السلام گفت : من از دارو استفاده نمىكنم ! ولى بيماريش ادامه يافت ، سرانجام خداوند به او وحى فرستاد : « وَ عِزَّتِى وَ جَلَالِى لَاابْرَأْتُكَ حَتَّى تَتَدَاوَى بِمَا ذَكَرُوهُ لَكَ ؛ به عزّت و جلالم سوگند كه بهبودى به تو نمىدهم مگر اينكه از دارويى كه به تو گفته‌اند استفاده كنى ! » موسى عليه السلام دستور داد آن دارو را براى او بياورند و از آن استفاده كرد و بهبودى يافت ، در اين هنگام در دل موسى عليه السلام وسوسه‌اى پيدا شد ( شايد وسوسه‌اش اين بود كه چرا خداوند تنها با توكّل مرا رهايى نبخشيد ) در اين هنگام خداوند به او وحى فرستاد : « ارَدْتَ انْ تَبْطُلَ حِكْمَتِى بِتَوَكُّلِكَ عَلَىَّ ، فَمَنْ اوْدَعَ الْعَقَاقِيرَ مَنَافِعَ الْاشْيَاءَ غَيْرِى ؛ تو مىخواهى با توكّل خود حكمت و سنّت مرا باطل كنى ؟ ! مگر منافع داروها را كسى جز من در آنها قرار داده است » ؟ ! « 1 »\r\nاين حديث به روشنى حقيقت توكّل را بازگو مىكند .\r\nو اگر مىبينيم ابراهيم خليل عليه السلام در برابر فرشتگان آسمان در آن لحظات سخت آتش نمرودى اظهار بى نيازى مىكند و دست به دامن آنها نمىشود با مسئلهء بهره‌گيرى از عالم اسباب كه در داستان حضرت موسى عليه السلام آمده است منافات ندارد ، زيرا در داستان ابراهيم عليه السلام مسئلهء توسّل به اسباب عادى مطرح نبود بلكه نوعى استمداد از اسباب ماوراى طبيعى بود و ابراهيم عليه السلام راضى نشد كه در اين مرحله از غير خدا چيزى بخواهد ( دقّت كنيد ) .\r\n* * *\r\n\r\n\r\n","description":"","footnote":"\r\n( 1 ) - المحجّة البيضاء ، جلد 7 ، صفحهء 432 .\r\n","page_name":" 276 ","page_number":276},
  {"content":"\r\n\r\n\r\n2 - آثار و پيامدهاى توكّل\r\nاز آنجا كه متوكّلان كار خود را به خدا واگذار مىكنند ، همان خداوندى كه قادر بر همه چيز و آگاه از همه چيز است ، خداوندى كه همهء مشكلات براى او سهل و آسان است ، نخستين اثر مثبتى كه در آنها به وجود مىآيد مسئلهء اعتماد به نفس و ايستادگى و مقاومت در برابر مشكلات است .\r\nاگر كسى خود را در ميدانى در برابر دشمن تنها ببيند هر قدر نيرومند و قوى باشد به زودى روحيّهء خود و اعتماد به نفس را از دست مىدهد ، ولى اگر احساس كند لشكر نيرومندى پشت سر اوست احساس توانايى و قدرت مىكند ، هر چند خودش ضعيف باشد .\r\nدر احاديث اسلامى نيز به اين معنى اشاره شده است ، در حديث حرز مانندى از امير مؤمنان على عليه السلام مىخوانيم : « كَيْفَ اخَافُ وَ انْتَ امَلِى وَ كَيْفَ اضَامُ وَ انْتَ مُتَّكَلِى ؛ چگونه بترسم در حالى كه تو اميد منى ، و چگونه مقهور شوم در حالى كه تو تكيه‌گاه من مىباشى » ! « 1 »\r\nدر حديث ديگرى از امام باقر عليه السلام آمده است : « مَنْ تَوَكَّلَ عَلَى اللَّهِ لَايُغْلَبُ ، وَ مَنْ اعْتَصَمَ بِاللَّهِ لَايُهْزَمُ ؛ كسى كه بر خدا توكّل كند مغلوب نمىشود ، و كسى كه به دامن لطفش چنگ زند شكست نمىخورد » ! « 2 »\r\nآرى كسى كه بر خدا توكّل نمايد احساس غنا و بى نيازى و عزّت مىكند همان گونه كه در احاديث گذشته از امام صادق عليه السلام خوانديم : « انَّ الْغِنَى وَ الْعِزَّ يَجُولَانِ فَاذَا ظَفَرَا بِمَوْضِعِ التَّوَكُّلِ اوْطَنَا ؛ غنا و عزّت پيوسته در حركتند ، هنگامى كه به محلّ توكّل برسند آنجا را وطن خويش قرار مىدهند » ! « 3 »\r\nافزون بر اينها توكّل ، بسيارى از صفات زشت و رذيله را مانند حرص ، حسد ، دنياپرستى ، بخل و تنگ‌نظرى را از انسان دور مىسازد ، چرا كه وقتى تكيه‌گاه انسان\r\n\r\n\r\n","description":"","footnote":"\r\n( 1 ) - بحار الانوار ، جلد 91 ، صفحهء 229 .\r\n( 2 ) - ميزان الحكمه ، جلد 4 ، صفحهء 3659 ، حديث 22547 .\r\n( 3 ) - بحار الانوار ، جلد 68 ، صفحهء 126 .\r\n","page_name":" 277 ","page_number":277},
  {"content":"\r\n\r\nخداوند قادر على الاطلاق باشد جايى براى اين اوصاف رذيله وجود ندارد .\r\nهنگامى كه انسان آيهء شريفهء وَ مَنْ يَتَوَكَّلْ عَلَى اللَّهِ فَهُوَ حَسْبُهُ « 1 » را زمزمه مىكند ، خود را سرشار از موفّقيّت و بى نيازى و امكانات مىبيند ، و همان گونه كه در بعضى از ادعيه آمده است : « اللَّهُمَّ اغْنِنِى بِالْيَقِينِ وَ اكْفِنِى بِالتَّوَكُّلِ عَلَيْكَ ؛ خداوندا ! مرا با يقين ( به ذات پاكت ) بى نياز كن ، و با توكّل بر خودت همه چيز مرا كفايت فرما » ! « 2 »\r\nاز سوى چهارم توكّل بر خداوند نور اميد بر دل مىپاشد و به خاطر آن توان و استعداد انسان شكوفا مىگردد ، خستگى راه بر او چيره نمىشود ، و در همه حال احساس آرامش مىكند ، لذا امير مؤمنان على عليه السلام در سخن كوتاه و پرمعنايى مىفرمايد : « لَيْسَ لِمُتَوَكِّلٍ عَنَاءُ ؛ كسى كه توكّل بر خدا دارد رنج و خستگى ندارد » ! « 3 »\r\nاز سوى پنجم توكّل بر خدا ، هوش و قدرت تفكّر را مىافزايد و روشن‌بينى خاصّى به انسان مىدهد ، زيرا قطع نظر از بركات معنوى اين فضيلت اخلاقى ، توكّل ، سبب مىشود كه انسان در برابر مشكلات دستپاچه و وحشت‌زده نشود و قدرت بر تصميم‌گيرى را حفظ كند و نزديك‌ترين راه درمان و حلّ مشكل را بيابد .\r\nاز اين رو در حديثى از امير مؤمنان على عليه السلام مىخوانيم : « مَنْ تَوَكَّلَ عَلَى اللَّهِ اضَائَتْ لَهُ الشُّبُهَاتِ وَ كَفَى الْمَؤُونَاتِ وَ امِنَ التَّبِعَاتِ ؛ كسى كه بر خدا توكّل كند تاريكى شبهات براى او روشن مىشود ، و اسباب پيروزى او فراهم مىگردد و از مشكلات رهايى مىيابد » ! « 4 »\r\n* * * \r\n3 - اسباب توكّل\r\nتوكّل مانند ساير فضايل اخلاقى ، اسباب و سرچشمه‌هاى متعدّدى دارد ولى مىتوان گفت : عمده‌ترين اسباب توكّل ايمان و يقين به ذات پاك خدا و صفات جمال و جلال اوست .\r\n\r\n\r\n","description":"","footnote":"\r\n( 1 ) - طلاق ، 3 .\r\n( 2 ) - بحار الانوار ، جلد 87 ، صفحهء 14 .\r\n( 3 ) - شرح غرر الحكم ، جلد 5 ، صفحهء 72 ، حديث 7451 .\r\n( 4 ) - شرح غرر الحكم ، جلد 5 ، صفحهء 414 ، حديث 8985 .\r\n","page_name":" 278 ","page_number":278},
  {"content":"\r\n\r\nهنگامى كه انسان به علم اليقين از قدرت و علم خدا با خبر باشد ، و در پهنهء هستى همه چيز و همه كس را ريزه‌خوار خوان نعمت او بداند و به مفهوم « لَامُؤَثِّرَ فِى الْوُجُودِ الَّا اللَّه » آشنا باشد ، روح و جان و دل خويش را در گرو اين امر بداند ، و جهان را صحنهء الطاف بيكران الهى ببيند ، به يقين به او توكّل مىكند ، خويش را به او مىسپارد ، در كاستىها و مشكلات به دامان لطف او چنگ مىزند ، و پيروزى نهايى را ( پس از به كارگيرى تلاشهاى خود ) از خدا مىخواهد .\r\nو به تعبير ديگر توكّل ميوهء شجرهء « توحيد افعالى » است ، همان شجرهء مباركه‌اى كه ريشهء آن ثابت و شاخه‌هايش بر فراز آسمانهاست و هر زمان ميوه‌هاى تازه‌اى بر شاخسار آن ظاهر مىشود كه از مهمترين آنها ميوهء توكّل است !\r\nدر آيات قرآن و احاديث اسلامى نيز مكرّر به اين جمله اشاره شده از جمله : در هفت آيه از قرآن مجيد ، جملهء وَ عَلَى اللَّهِ فَلْيَتَوَكَّلِ الْمُؤْمِنُونَ آمده است يعنى افراد با ايمان تنها بر خدا بايد تكيه كنند ، اين تعبير مكرّر به خوبى رابطهء ميان ايمان و توكّل را آشكار مىسازد .\r\nامام امير مؤمنان على عليه السلام نيز مىفرمايد : « التَّوَكُّلُ مِنْ قُوَّةِ الْيَقِينِ ؛ توكّل زاييدهء قوّت و يقين است » ! « 1 »\r\nو در تعبير ديگرى مىفرمايد : « اقْوَى النَّاسُ ايِمَاناً اكْثَرُهُمْ تَوَكُّلًا عَلَى اللَّهِ سُبْحَانَهُ ؛ آن كس كه ايمانش قوىتر است توكّلش بر خداوند سبحان بيشتر خواهد بود » ! « 2 »\r\nو در حديثى از « اصْبَغِ بْنِ نباته » از امير مؤمنان على عليه السلام مىخوانيم كه در سجده چنين مىفرمود : « وَ اتَوَكَّلُ عَلَيْكَ تَوَكُّلَ مَنْ يَعْلَمُ انَّكَ عَلَى كُلِّ شَىْءٍ قَدِيرٍ ؛ بر تو توكّل مىكنم توكّل كسى كه مىداند تو بر هر چيز توانا هستى » . « 3 »\r\nاين نكته قابل توجّه است كه معمولًا افراد ترسو و جبان اهل توكّل نيستند چرا كه توكّل ، ظلمت ترس و جبن را از روح و جان انسان بر طرف مىسازد .\r\n\r\n\r\n","description":"","footnote":"\r\n( 1 ) - غرر الحكم ، حديث 699 .\r\n( 2 ) - همان مدرك ، حديث 3150 .\r\n( 3 ) - بحار الانوار ، جلد 83 ، صفحهء 227 .\r\n","page_name":" 279 ","page_number":279},
  {"content":"\r\n\r\nاگر اين مسئله را هم بشكافيم باز به همان مسئلهء يقين و ايمان قوى مىرسيم ، زيرا هر قدر ايمان قوىتر شود ، ترس و جبن از انسان دور تر مىگردد .\r\nاين نكته را نيز نبايد از نظر دور داشت كه مطالعهء پيامدهاى توكّل و آثار مثبت آن و بررسى حالات متوكّلان على اللَّه و تاريخچهء زندگى آنان ، روح توكّل را در انسان قوىتر و اين شجرهء طيّبه را در وجود او بارورتر مىسازد .\r\n* * * \r\n4 - درجات توكّل\r\nاز آنچه در بحث قبل آمد به خوبى روشن مىشود كه چرا بعضى توكّل قوىتر دارند و چرا بعضى مرتبهء ضعيف‌ترى از توكّل را دارا هستند ، هنگامى كه پذيرفتيم توكّل زاييدهء ايمان است ، هر قدر ايمان به خدا و صفات پروردگار قوىتر گردد ، به همان نسبت توكّل او بيشتر مىشود ، توكّل فوق‌العادهء ابراهيم زاييدهء ايمان فوق‌العادهء او بود و توكّل عجيب امير مؤمنان على عليه السلام در « ليلة المبيت » ( شبى كه به جاى پيامبر صلى الله عليه و آله خوابيد تا حضرتش مخفيانه از مكّه به مدينه مهاجرت كند ) نيز زاييدهء ايمان آن حضرت بود ، مؤمنانى را نيز مىبينيم كه در مراحل متوسّط يا پايين ايمانند و به همان نسبت بر خدا تكيه دارند .\r\nكسى از امام علىّ بن موسى الرضا عليه السلام پرسيد : آيهء « وَ مَنْ يَتَوَكَّلْ عَلَى اللَّهِ فَهُوَ حَسْبُهُ » مفهومش چيست ؟ امام فرمود : « لِلتَّوَكُّلِ دَرَجَاتٌ ؛ توكّل درجاتى دارد » سپس افزود : « مِنْهَا انْ تَثِقَ بِهِ فِى امْرِكَ كُلِّهِ فِى مَا فَعَلَ بِكَ فَمَا فَعَلَ بِكَ كُنْتَ رَاضِياً وَ تَعْلَمَ انَّهُ لَمْ يَأْلُكَ خَيْراً وَ نَظَراً ، وَ تَعْلَمَ انَّ الْحُكْمَ فِى ذَلِكَ لَهُ ، فَتَتَوَكَّلْ عَلَيْهِ بِتَفْويِضِ ذَلِكَ الِيْهِ ؛ يكى از آنها اين است كه در تمام امورت ، آنچه را در مورد تو انجام مىدهد به او اعتماد كنى و راضى باشى ، و بدانى خداوند در خير و نظارت بر امور تو فروگذار نمىكند ، و نيز بدانى كه حاكميّت در همهء اينها از آن اوست ، و كار خود را به او واگذارى و بر او توكّل كنى » « 1 » ( البتّه آنچه در اين روايت آمده بالاترين درجهء توكّل بر خداست و درجات ديگر با مقايسه با آن روشن مىشود ) .\r\n\r\n\r\n","description":"","footnote":"\r\n( 1 ) - بحار الانوار ، جلد 75 ، صفحهء 336 .\r\n","page_name":" 280 ","page_number":280},
  {"content":"\r\n\r\nبعضى از بزرگان علم اخلاق براى توكّل سه درجه بيان كرده‌اند :\r\nنخست اينكه اعتماد و اطمينان انسان نسبت به خداوند مانند كسى باشد كه وكيل لايق و دلسوزى دارد كار خود را به او وامىگذارد ( بى آنكه اصالت و استقلال خود را فراموش كرده باشد ) و اين ضعيف‌ترين درجات توكّل است !\r\nدوّم اينكه حال او در وابستگى به لطف پروردگار مانند حال كودك نسبت به مادر باشد ، او در ابتداى طفوليّت كسى جز مادر را نمىشناسد ، و به غير او اعتماد ندارد ، و چون او را ببيند ، به دامن وى مىآويزد ، و اگر مادر حضور نداشته باشد هر حادثه‌اى براى او پيش آيد فوراً مادر را صدا مىكند ، و به هنگام گريه او را مىطلبد .\r\nبى شك اين درجه‌اى بالاتر از توكّل است ، زيرا در اين حالت انسان غرق عنايات حق است و جز او كسى را نمىبيند و در مشكلات غير او را صدا نمىزند .\r\nمرحلهء سوّم كه از اين هم بالاتر است اين است كه در برابر خدا هيچ گونه اراده‌اى از خود نداشته باشد هر چه او بخواهد همان مطلوب اوست ، و هر چه او نخواهد مورد بى اعتنايى اوست .\r\nبعضى از دانشمندان توكّل ابراهيم عليه السلام را در اين مرحله دانسته‌اند كه وقتى بر فراز منجنيق ، آماده براى پرتاب در آتش مىشد ، از فرشتگان چيزى نخواست و هنگامى كه از او پرسيدند آيا حاجتى دارى ، گفت : دارم ولى نه به شما ، و هنگامى كه به او گفته شد حاجتت را از خدا بخواه و نجات خود را از وى طلب كن گفت : « حَسْبِى مِنْ سُؤَالِى عِلْمُهُ بِحَالِى ؛ علم خداوند به حال من ، مرا از سؤال كردن بىنياز مىكند . . . » و اين درجهء از توكل در ميان مردم بسيار كم است و از مقام صدّيقين مىباشد و اين مخصوص كسانى است كه در برابر ذات پاك خدا و « إله » مبهوتند و غرق صفات جمال و جلال او هستند . « 1 »\r\n\r\n5 - راه‌هاى رسيدن به توكّل\r\nعلماى علم اخلاق براى رسيدن به توكل ، راه‌هايى ارائه كرده‌اند كه هر كدام عامل\r\n\r\n\r\n","description":"","footnote":"\r\n( 1 ) - اقتباس از معراج السّعاده ، صفحهء 786 .\r\n","page_name":" 281 ","page_number":281},
  {"content":"\r\n\r\nمؤثرى براى كسب اين فضيلت بزرگ اخلاقى است ، از جمله : توجه به « توحيد افعالى » و اعتقاد به اين كه همه چيز در اين عالم مستند به ذات پاك خداست ، سرچشمهء هستى اوست و كائنات از وجود « ذى جود » او مىباشند ، مسبّب الاسباب اوست و تأثير هر عاملى به فرمان او مىباشد ، همهء موجودات ريزه خوار خوان نعمت او هستند و از فضل و كرم او بهره مىگيرند .\r\nپس از تأمل در اين امور ، به حالات گذشتهء خويش بنگرد و ببيند كه چگونه خداوند عالم ، او را به وسيلهء نور هستى از ظلمت نيستى خارج ساخته و لباس زيباى وجود كه ريشهء همهء موهبتهاست بر قامت او پوشانيده است . هنگامى كه در رحم مادر ، در « ظلمات ثلاث » ، دست او از همه جا كوتاه بود ، از لطف خداوند بى بهره نبود ؛ بلكه هر چه نياز داشت در اختيارش بود .\r\nپس از گام نهادن در فضاى اين جهان نيز آنچه مايهء حيات و بقاى او بود ، از شير مادر گرفته تا نوازش‌ها و محبّت‌هاى او را برايش فراهم ساخت .\r\nبه او آموخت كه چگونه پستان مادر را بمكد و چگونه عواطف او را به نفع خود برانگيزد و او را شبانه روز به خدمت خود وادار كند ؛ در حالى كه مادر ، از اين خدمت خسته كننده لذّت ببرد و احساس رضايت كند !\r\nهنگامى كه اين كودك رشد كرده ، بزرگ مىشود ؛ نعمت‌هاى گوناگون الهى نيز از آسمان و زمين بر او فرو مىريزد و او را غرق الطاف و عنايات مىسازد .\r\nآرى ! هرگاه در اين امور بينديشد ، در مىيابد كه همه چيز از ناحيهء خداست و تنها بايد بر او توكّل كرد و به مضمون آيهء شريفهء « وَ ان يَمْسَسْكَ اللّهُ بِضُرٍّ فَلا كَاشِفَ لَهُ الّا هُوَ وَ ان يُرِدْكَ بِخَيَرٍ فَلا رآدَّ لِفَضلِهِ يُصيبُ بِهِ مَن يَشآءُ مِن عِبَادِهِ وَ هُوَ الغَفُورُ الرَّحيمُ « 1 » ؛ هرگاه خداوند ( براى آزمايش يا كيفر گناه ، ) زيانى به تو رساند ، هيچ كس جز او ، آن را بر طرف نمىسازد و اگر ارادهء خيرى براى تو كند ، هيج كس نمىتواند مانع فضل او شود ، به هر كس از بندگانش بخواهد ( و شايسته بداند ، هر خيرى را ) مىرساند و او آمرزندهء مهربان است » .\r\nايمان به اين واقعيت‌ها ، انسان را به حقيقت « توكّل » نزديك مىسازد و او را در زمرهء متوكلان حقيقى قرار مىدهد .\r\n\r\n\r\n","description":"","footnote":"\r\n( 1 ) - يونس ، 107 .\r\n","page_name":" 282 ","page_number":282},
  {"content":"\r\n\r\n14 و 13\r\n\r\nشهوت پرستى و عفاف\r\n\r\nاشاره\r\n« شهوت » در لغت داراى مفهوم عامى است كه به هرگونه خواهش نفس و ميل و رغبت به لذّات مادى اطلاق مىشود ؛ گاهى علاقهء شديد به يك امر مادى را نيز شهوت مىگويند .\r\nمفهوم شهوت ، علاوه بر مفهوم عام ، در خصوص « شهوت جنسى » نيز به كار رفته است . واژهء « شهوت » در قرآن كريم هم به معنى عام كلمه آمده است و هم به معنى خاص آن . در اين بحث ، نظر ما بيشتر به معناى خاص آن است ، زيرا آثار مخرّب و زيانبار آن بيش از ساير كشش‌هاى مادى است .\r\n« شهوت » نقطهء مقابل « عفت » است . « عفت » نيز داراى مفهوم عام و خاص است .\r\nمفهوم عام آن ، خويشتن دارى در برابر هر گونه تمايل افراطى نفسانى است و مفهوم خاص آن ، خويشتن دارى در برابر تمايلات بى بند و بار جنسى است .\r\n« عفت » يكى از فضايل مهم اخلاقى در رشد و پيشرفت و تكامل جوامع انسانى است ؛ اما شهوت كه مقابل عفت قرار دارد ، موجب سقوط فرد و جامعه مىشود .\r\nمطالعات تاريخى نشان مىدهد كه اشخاص يا جوامعى كه بهرهء كافى از عفّت\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nداشته‌اند ، از نيروهاى خداداد خود ، بالاترين استفاده را در راه پيشرفت خود و جامعهء خويش برده و در سطح بالايى از آرامش و امنيت زيسته‌اند ، اما افراد يا جوامعى كه در « شهوت پرستى » غرق شده‌اند ، نيروهاى خود را از دست داده و در معرض سقوط قرار گرفته‌اند .\r\nطبق نظر كارشناسان حقوقى ، « شهوت جنسى » در ايجاد جرم و جنايت نقش عمده را دارد تا جايى كه گفته شده است : « در هر جنايتى ، شهوت جنسى نيز دخيل بوده است » . شايد اين تعبير ، مبالغه‌آميز باشد ، ولى به يقين منشأ بسيارى از جنايات و انحرافات ، طغيان « غريزهء جنسى » و شهوت پرستى است . خون‌هاى بسيارى در اين راه ريخته شده و اموال فراوانى بر باد رفته ، اسرار مهم كشورها به وسيلهء زنان جاسوسى كه سرمايه و ترفند كارشان استفاده از زيبايى و آلودگىيشان بوده ، افشا شده و آبروى بسيارى از آبرومندان در اين راه ريخته شده است .\r\nطبق بيان آيات و روايات در مىيابيم كه يكى از ابزارهاى مهم شيطان همين « شهوت جنسى » است . در قرآن كريم در موارد مختلف به « عفت » و « شهوت پرستى » اشاره شده است كه ما در ذيل به بررسى آنها مىپردازيم :\r\n1 - فَخَلَفَ مِن بَعْدِهِمَ خَلْفٌ اضَاعُوا الصَّلوَةَ وَ اتَّبِعُوا الشَّهواتِ فَسَوْفَ يَلقَونَ غَيّاً * الّا مَن تَابَ وَ آمَنَ وَ عَمِلَ صَالِحاً فَأُولئِكَ يَدْخُلُونَ الْجَنَّةَ وَ لا يُظْلَمُونَ شَيْئاً ( سورهء مريم ، آيهء 59 و 60 )\r\n2 - وَاللّهُ يُريدُ أَن يَتُوبَ عَلَيكُم وَ يُريدُ الَّذِينَ يَتَّبِعُونَ الشَّهَواتِ أَن تَمِيلُوا مَيْلًا عَظِيماً ( سورهء نساء ، آيهء 27 )\r\n3 - وَ لُوطاً اذ قَالَ لِقَوْمِهِ انّكُم لَتَأتُونَ الْفَاحِشِةَ مَا سَبَقَكُم بِهَا مِن أحَدٍ مِنَ الْعَالَمينَ * أئِنَّكُم لَتَأتُونَ الرِّجَالَ وَ تَقْطَعُونَ السَّبيلَ وَ تَأتُونَ فِى نَادِيكُمُ الْمُنكَرَ فَمَا كَانَ جَوابَ قَوْمِه الّا أَن قَالُوا ائْتِنَا بِعَذَابِ اللّهِ ان كُنتَ مِنَ الصَّادِقِينَ ( سورهء عنكبوت ، آيهء 28 و 29 )\r\n4 - وَ لَمَّا جَاءَت رُسُلُنَا لُوطاً سىءَ بِهِمْ وَ ضَاقَ بِهِمْ ذَرْعاً وَ قَالَ هَذَا يَومٌ عَصِيبٌ * و جآءَهُ قَوْمُهُ يُهْرَعُونَ الَيْهِ وَ مِنْ قَبْلُ كَانُوا يَعمَلُونَ السَّيِّئاتِ قَالَ يَا قَومِ هَؤُلاءِ بَنَاتِى هُن\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nأَطْهَرُلَكُم فَاتَّقُوا اللّهَ وَ لاتُخزُونِ فِى ضَيْفِى أَلَيْسَ مِنكُمْ رَجُلٌ رَشيدٌ * قَالُوا لَقَدْ عَلِمْتَ مَا لَنَا فِى بَنَاتِكَ مِنْ حَقٍّ وَ انَّكَ لَتَعْلَمُ مَا نُرِيدُ * قَالَ لَو أَنَّ لِى بِكُمْ قُوَّةً أَو ءَاوِى الىَ رُكنٍ شَديدٍ * قَالُوا يَا لُوطُ انَّا رُسُلُ رَبِّكَ لَنْ يَصِلُوا الَيْكَ فَأَسْرِ بِأَهْلِكَ بِقِطْعٍ مِنَ الَّيلِ وَ لايَلْتَفِتْ مِنكُمْ أَحَدٌ الّا امرَأَتَكَ انَّهُ مُصِيبُهَا مَآ أصَابَهُم انَّ مَوْعِدَهُمُ الصُّبْحُ أَلَيسَ الصُّبحُ بِقَرِيبٍ * فَلَمّا جآءَ أَمْرُنَا جَعَلْنَا عَالِيَهَا سَافِلَهَا وَ أَمْطَرْنَا عَلَيْهَا حِجَارَةً مِن سِجِّيلٍ مَنْضُودٍ * مُسَوَّمَةً عِندَ رَبِّكَ وَ مَا هِىَ مِنَ الظَّالِمِينَ بِبَعِيدٍ ( سورهء هود ، آيات 77 تا 83 )\r\n5 - كَذِّبَتْ قَومُ لُوطِ بِالنُّذُرِ * انَّا أرْسَلْنَا عَلَيهِمْ حَاصِباً الّا ءَالَ لُوطٍ نَجَّينَا هُمْ بِسَحَرٍ ( سورهء قمر ، آيهء 33 و 34 )\r\n6 - وَ لُوطاً اذْقَالَ لِقَومِهِ أَتَأتُونَ الفَاحِشَةَ مَا سَبَقَكُم بِهَا مِن أَحَدٍ مِنَ العَالَمِينَ * انَّكُم لَتَأتُونَ الرِّجَالَ شَهْوَةً مِنْ دُونِ النِّسَآءِ بَلْ أَنْتُم قَومٌ مُسْرِفُونَ * وَ مَا كَانَ جَوابَ قَومِهِ الّا ان قَالُوا أَخْرِجُوهُم مِن قَرْيَتِكُم انَّهُم انَاسٌ يَتَطَهَّرُونَ * فَأَنْجَيْنَاهُ وَ أَهْلَهُ الّا امْرَأَتَهُ كَانَتْ مِن الغَابِرينَ - وَ أَمْطَرْنَا عَلَيهِم مَطَراً فَانْظُر كَيْفَ كَانَ عَاقِبَةُ المُجْرِمينَ ( سورهء اعراف ، آيات 80 تا 84 )\r\n\r\nترجمه\r\n1 - اما پس از آنان ، فرزندان ناشايسته‌اى روى كار آمدند كه نماز را تباه كردند و از شهوات پيروى نمودند و به زودى ( مجازات ) گمراهى خود را خواهند ديد !\r\nمگر آنان كه توبه كنند و ايمان بياورند و كار شايسته انجام دهند ؛ چنين كسانى داخل بهشت مىشوند و كمترين ستمى به آنان نخواهد شد .\r\n2 - خدا مىخواهد شما را ببخشد ( و از آلودگى پاك نمايد ) ، اما آنها كه پيرو شهواتند ، مىخواهند شما به كلى منحرف شويد .\r\n3 - و لوط را فرستاديم ، هنگامى كه به قوم خود گفت : « شما عمل بسيار زشتى انجام مىدهيد كه هيچ يك از مردم جهان پيش از شما آن را انجام نداده است » .\r\nآيا شما به سراغ مردان مىرويد و راه ( تداوم نسل انسان ) را قطع مىكنيد و در مجلستان اعمال ناپسند انجام مىدهيد ؟ ! اما پاسخ قومش جز اين نبود كه گفتند : « اگر راست مىگويى ، عذاب الهى را براى ما بياور ! »\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n4 - و هنگامى كه رسولان ما ( فرشتگان عذاب ) به سراغ لوط آمدند ، از آمدنشان ناراحت شد و قلبش پريشان گشت و گفت : « امروز روز سختى است ! » ( زيرا آنها را نشناخت و ترسيد ، قوم تبهكار مزاحم آنها شوند ) .\r\nقوم او ( به قصد مزاحمت ميهمانان ) به سرعت سراغ او آمدند - و قبلًا كارهاى بد انجام مىدادند - گفت : « اى قوم من ! اين‌ها دختران منند ، براى شما پاكيزه ترند ( با آنها ازدواج كنيد و از زشتكارى چشم بپوشيد ! ) ، از خدا بترسيد و مرا در مورد ميهمانانم رسوا نسازيد . آيا در ميان شما يك مرد فهميده و آگاه وجود ندارد ؟ ! »\r\nگفتند : « تو مىدانى ما تمايلى به دختران تو نداريم و خوب مىدانى ما چه مىخواهيم ! »\r\nگفت : « ( افسوس ! ) اى كاش در برابر شما قدرتى داشتم ، يا تكيه گاه و پشتيبان محكمى در اختيار من بود ! ( آن گاه مىدانستم با شما زشت سيرتان ددمنش چه كنم ! ) »\r\n( فرشتگان عذاب ) گفتند : « اى لوط ! ما فرستادگان پروردگار توييم ؛ آنها هرگز دسترسى به تو پيدا نخواهند كرد ! در دل شب ، خانواده‌ات را ( از اين شهر ) حركت ده ! و هيچ يك از شما پشت سرش را نگاه نكند ، مگر همسرت كه او هم به همان بلايى كه آنها گرفتار مىشوند ، گرفتار خواهد شد ! موعد آنها صبح است ، آيا صبح نزديك نيست ؟ !\r\nو هنگامى كه فرمان ما فرا رسيد ، آن ( شهر و ديار ) را زير و رو كرديم و بارانى از سنگ ( گِلهاى متحجّر ) متراكم بر روى هم ، بر آنها نازل نموديم .\r\n( سنگ‌هايى كه ) نزد پروردگارت نشاندار بود و آن از ( ساير ) ستمگران دور نيست !\r\n5 - قوم لوط انذارها ( و هشدارهاى پى در پى پيامبرشان ) را تكذيب كردند . ما بر آنها تند بادى كه ريگ‌ها را به حركت در مىآورد فرستاديم ( و همه را هلاك كرديم ) ، جز خاندان لوط را كه سحرگاهان نجاتشان داديم !\r\n6 - ( و به خاطر آوريد ) لوط را ، هنگامى كه به قوم خود گفت : « آيا عمل بسيار زشتى را انجام مىدهيد كه هيچ يك از جهانيان ، پيش از شما انجام نداده است ؟ ! »\r\nآيا شما از روى شهوت به سراغ مردان مىرويد ، نه زنان ؟ ! شما گروه اسرافكار ( و منحرفى ) هستيد .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nولى پاسخ قومش چيزى جز اين نبود كه گفتند : « اين‌ها را از شهرتان بيرون كنيد كه اين‌ها مردمى هستند كه پاكدامنى را مىطلبند ( و با ما هم صدا نيستند ! ) » .\r\n( چون كار به اينجا رسيد ) ما او و خاندانش را رهايى بخشيديم ، جز همسرش كه از بازماندگان ( در شهر ) بود .\r\nو ( سپس چنان ) بارانى ( از سنگ ) بر آنها فرستاديم ( كه آنها را در هم كوبيد و نابود ساخت . ) پس بنگر كه سرانجام كار مجرمان چه شد !\r\n* * * \r\nتفسير و جمع‌بندى بلاى شهوت پرستى در طول تاريخ\r\nدر نخستين آيه ، بعد از ذكر نام گروهى از پيامبران الهى و صفات برجسته و والاى آن بزرگواران ، مىفرمايد : « ولى بعد از آنها ، فرزندان ناشايسته‌اى روى كار آمدند كه نماز را ضايع كردند و از شهوات پيروى نمودند و به زودى ( مجازات ) گمراهى خود را خواهند ديد ؛ فَخَلَفَ مِنْ بَعْدِهِم خَلْفٌ أضَاعُوا الصَّلَوةَ وَ اتَّبَعُوا الشَّهَواتِ فَسَوْفَ يَلْقَونَ غَيّاً » . « 1 »\r\nو بلافاصله بعد از آن - به عنوان يك استثنا - مىفرمايد : « مگر آنها كه توبه كردند و ايمان آوردند و عمل صالح انجام دادند ، چنين كسانى داخل بهشت مىشوند و كمترين ستمى به آنها نخواهد شد ؛ الّا مَن تَابَ وَ آمَنَ وَ عَمِلَ صَالِحاً فَأُولئِكَ يَدْخُلُونَ الْجَنَّةَ وَ لا يُظْلَمُونَ شَيئاً » . « 2 »\r\nشايان توجه اين كه بعد از مسئلهء ضايع كردن نماز ، سخن از پيروى « شهوات » و به دنبال آن ، گمراهى به ميان آمده است . اين تعبير حساب شده از يك سو اشاره به آن است كه نماز ، عامل مهمى براى شكستن « شهوات » و خودكامگىها و هواپرستىهاست ؛ همانطور كه در آيه 45 سورهء عنكبوت آمده : « . . . انّ الصَّلَوةَ تَنْهى عَنِ الفَحْشاءِ و المُنْكَرِ » و از سوى ديگر نشان مىدهد كه سرانجام « شهوت پرستى » ، گمراهى و ضلالت\r\n\r\n\r\n","description":"","footnote":"\r\n( 1 ) - مريم ، 59 .\r\n( 2 ) - مريم ، 60 .\r\n","page_name":" 287 ","page_number":287},
  {"content":"\r\n\r\nاست ، همان گونه كه در آيهء 10 سورهء روم آمده است : « ثُمَّ كَانَ عَاقِبَةَ الَّذِينَ أَسَائُوا السُّوأَى أن كَذَّبُوا بِآيَاتِ اللّهِ وَ كَانُوا بِهَا يَسْتَهْزِئُونَ ؛ سپس سرانجام كار كسانى كه اعمال بد مرتكب شدند به اينجا رسيد كه آيات خدا را تكذيب كردند و آن را به مسخره گرفتند ! »\r\nآرى ! آنها گمراه مىشوند و به كيفر گمراهى خود ؛ يعنى ، آتش قهر و غضب الهى گرفتار خواهند شد .\r\nروشن است كه « شهوات » در اينجا مفهوم وسيعى دارد و منحصر به « شهوت جنسى » نيست ، بلكه هر گونه تمايل افراطى نفسانى و هواپرستى را شامل مىشود .\r\nالبته كسانى كه توبه كنند و ايمان خود را كه به خاطر گناه ضربه ديده است تجديد نموده و به سراغ اعمال صالح بروند ، اهل بهشت خواهند بود و آثار تضييع نماز و پيروى شهوات از وجودشان برچيده خواهد شد .\r\n* * * در دوّمين آيه ، ضمن بيان مقابلهء آشكار ميان « بازگشت به سوى خدا » و « پيروى از شهوات » ، و اشاره به اين كه اين دو موضوع در دو جهت مخالف ، حركت مىكنند ، مىفرمايد : « خدا مىخواهد توبه شما را بپذيرد و شما را ببخشد و از آلودگى پاك سازد ؛ اما آنها كه پيرو شهواتند ، مىخواهند شما به كلّى ( از راه حق ) منحرف شويد ؛ وَ اللّهُ يُريدُ أن يَتُوبَ عَلَيْكُمْ وَ يُريدُ الَّذينَ يَتَّبِعُونَ الشَّهَواتِ ان تَمِيلُوا مَيْلًا عَظِيماً » . « 1 »\r\nآرى ! آنها كه غرق گناه و شهوتند ، مىخواهند ديگران را نيز هم‌رنگ خود سازند و از سر تا پا آلودهء گناه كنند ؛ در حالى كه خداوند مىخواهد مردم با ترك شهوات به سوى او بازگردند و غرق معرفت و نور و صفاى تقوا و قرين سعادت و خوشبختى شوند .\r\nبه گفتهء مفسّران بزرگ ، منظور از « ميل عظيم » ، هتك حدود الهى و آلوده شدن به انواع گناهان است . بعضى نيز آن را به معنى ازدواج با محارم و مانند آن - كه در آيات قبل ، از آن نهى شده است - تفسير كرده‌اند كه در واقع يكى از مصاديق مفهوم بالاست .\r\nلازم به يادآورى است كه پيروى از شهوات در اين آيه ، ممكن است داراى همان\r\n\r\n\r\n","description":"","footnote":"\r\n( 1 ) - نساء ، 27 .\r\n","page_name":" 288 ","page_number":288},
  {"content":"\r\n\r\nمفهوم عام باشد و نيز ممكن است اشاره به « شهوت جنسى » باشد ؛ زيرا اين آيه بعد از آياتى قرار گرفته كه حرمت ازدواج با محارم و زنان شوهردار و كنيزان ( آلوده به اعمال منافى عفّت ) را بيان كرده است . به هر حال اين آيه ، گواه روشنى است به اين كه راه « شهوت پرستى » از راه « خداپرستى » جدا بوده و اين دو در مقابل هم قرار دارند .\r\nآيات سوّم ، چهارم ، پنجم و ششم ، از آيات مورد بحث ، ناظر به داستان قوم لوط و « شهوت پرستى » آنهاست ؛ شهوتى آميخته با انحرافات جنسى كه در تمام تاريخ آمده است . هر بخش از اين آيات ، نكتهء خاصى را تعقيب مىكند كه ما به طور اجمال به آنها اشاره مىكنيم :\r\nسوّمين آيه ، گفتار حضرت لوط عليه السلام را بيان مىكند كه قوم خود را مورد سرزنش شديد قرار داد : « لوط را فرستاديم ، در آن هنگام كه به قوم خود گفت : شما كار بسيار شنيعى انجام مىدهيد كه هيچ كس از جهانيان ، قبل از شما آن را انجام نداده است ؛ وَ لُوطاً اذ قَال لِقَوْمِهِ انَّكُم لَتَأْتُونَ الْفَاحِشَةَ مَا سَبَقَكُم بِهَا مِن أحَدٍ مِنَ العَالَمِينَ » . « 1 »\r\n« فاحشه » واژه‌اى است كه به هر كار بسيار زشت اطلاق مىشود ، هر چند در تعبيرات متعارف بيشتر به « فحشاء جنسى » اطلاق مىگردد . تعبير آيه فوق ، نشان مىدهد كه در جامعهء بشرى « هم جنس گرايى » از قوم لوط عليه السلام شروع شد و تا آن زمان سابقه نداشت .\r\nدر ادامه آمده است : « آيا شما به سراغ مردان مىرويد و راه تداوم نسل انسان را قطع مىكنيد و در مجلس خود ، اعمال زشت ( ديگر نيز ) انجام مىدهيد ؟ ! ؛ أَئِنَّكُم لتَأْتُونَ الرِّجَالَ و تَقْطَعُونَ السَّبِيلَ وَ تَأْتُونَ فِي نَادِيْكُمُ الْمُنكَر . . . » . « 2 »\r\nدر اين تعبير يكى از علت‌هاى مهم تحريم « هم جنس گرايى » را قطع نسل بشر مىداند ؛ زيرا هنگامى كه اين عمل زشت اخلاقى به شكل فراگير درآيد ، خطر انقطاع نسل بشر ، جامعهء بشرى را تهديد مىكند .\r\nبعضى از مفسّران ، جملهء « وَ تَقْطَعُونَ السَّبِيلَ » آيهء فوق را ، اشاره به راهزنى و دزدى قوم لوط دانسته‌اند و بعضى اشاره به مزاحمت‌هاى جنسى مىدانند كه به عمد براى\r\n\r\n\r\n","description":"","footnote":"\r\n( 1 ) - عنكبوت ، 28 .\r\n( 2 ) - عنكبوت ، 29 .\r\n","page_name":" 289 ","page_number":289},
  {"content":"\r\n\r\nراهگذران به وجود مىآوردند !\r\n« نادى » از مادهء « ندا » به معنى مجلس عمومى يا مجلس تفريح است ؛ زيرا در آنجا افراد يكديگر را « ندا » مىكنند .\r\nگرچه قرآن كريم ، در اينجا شرح نداده كه آنها در جلسات تفريحى خود ، چه منكرات ديگرى را انجام مىدادند ، ولى پيداست كه اعمالى متناسب با همان عمل شنيعشان بوده است . در روايات آمده است ، آنها در حضور جمع بدن‌هاى خود را برهنه مىكردند ، فحش‌هاى ركيك مىدادند و كلمات زشت و بسيار زننده ردّ و بدل مىنمودند و حركات ناشايست ديگرى داشتند كه قلم از ذكر آنها شرم دارد .\r\nآنها چنان ، غرق در شهوت بودند كه خدا و همهء ارزش‌هاى اخلاقى و انسانى را به باد مسخره مىگرفتند ؛ به همين دليل ، هنگامى كه پيامبرشان حضرت لوط عليه السلام از روى تعجب و انكار سؤالى از عمل شنيعشان نمود ، « پاسخ قومش جز اين نبود كه گفتند : اگر راست مىگويى ، عذاب الهى را براى ما بياور ! ؛ . . . فَمَا كَانَ جَوابَ قَومِهِ الّا انْ قَالُوا اْئْتِنَا بِعَذابِ اللّهِ انْ كُنْتَ مِنَ الصَّادِقِينَ » . « 1 »\r\nو به اين ترتيب عذاب الهى را نيز به سخريّه گرفتند .\r\n* * * در چهارمين بخش از اين آيات به گوشهء ديگرى از داستان قوم لوط اشاره مىكند : « و آن زمانى است كه فرشتگان الهى ( كه مأمور عذاب قوم لوط بودند در چهرهء جوانان زيبايى ) به سراغ حضرت لوط عليه السلام آمدند و او ( كه آنها را نمىشناخت ) از مشاهده آنان سخت ناراحت شد و قلبش پريشان گشت و ( پيش خود گفت : ) امروز روز سختى است ؛ زيرا ممكن است ، اين قوم زشت سيرت ، حرمت ميهمان‌هاى مرا نشناسند و قصد تجاوز به آنان را داشته باشند ! ؛ وَ لَمَّا جآءَتْ رُسُلُنَا لُوطاً سىءَ بِهِم وَ ضَاقَ بِهِمْ ذَرْعاً وَ قَالَ هَذَا يَومٌ عَصِيبٌ » . « 2 »\r\n( و در اين هنگام ، اشرار قوم باخبر شدند « و به سرعت به سراغ او آمدند ( و قصد سويى نسبت به ميهمان او داشتند ) و پيش از آن نيز اعمال بدى انجام مىدادند ( و اين كار ؛ يعنى ،\r\n\r\n\r\n","description":"","footnote":"\r\n( 1 ) - عنكبوت ، 29 .\r\n( 2 ) - هود ، 77 .\r\n","page_name":" 290 ","page_number":290},
  {"content":"\r\n\r\nتجاوز به ميهمانان از آنها بعيد نبود ! ؛ وَ جَاءَهُ قَومُهُ يُهْرَعُونَ الَيْهِ وَ مِنْ قَبْلُ كَانُوا يَعْمَلُونَ السَّيِّئاتِ . . . » . « 1 »\r\n« حضرت لوط عليه السلام ( بسيار ناراحت شد و با ايثار و فداكارى عجيب و يا به خاطر اتمام حجت ) به آنها گفت : اين دختران منند كه براى شما پاكيزه ترند ( بياييد با آنها ازدواج كنيد و از اعمال شنيع خود دست برداريد . از خدا بترسيد و مرا در برابر ميهمانانم رسوا نسازيد ، آيا يك انسان رشيد ( و عاقل و با غيرت ) در ميان شما نيست ؟ ؛ قَالَ يَا قَوم هَؤُلاءِ بَناتي هُنَّ اطهَرُ لَكُمْ فَاتَّقُوا اللّهَ وَ لا تُخْزُونِ في ضَيْفي أَلَيْسَ مِنْكُم رَجُلٌ رَشِيدٌ » . « 2 »\r\nولى آن قوم كثيف و زشت سيرت ، نه تنها در برابر اين همه بزرگوارى حضرت لوط عليه السلام حيا نكردند ، بلكه بىشرمانه پاسخ گفتند : « تو خود مىدانى ، ما را به دختران تو حقى نيست ( و به جنس زن علاقه‌اى نداريم ! ) تو به خوبى مىدانى كه ما چه چيز مىخواهيم ! ؛ قَالُوا لَقَدْ عَلِمْتَ مَا لَنَا فِي بَنَاتِكَ مِن حَقٍ وَ انَّكَ لَتَعْلَمُ مَا نُرِيدُ » . « 3 »\r\nهنگامى كه قوم لوط ، وقاحت را به آخرين درجه رساندند ؛ حضرت لوط عليه السلام فرياد زد و گفت : « اى كاش ! قوت و قدرتى داشتم ( تا شما خيره‌سران را مجازات مىكردم ) و اى كاش ! تكيه گاه محكمى از قوم و عشيره و پيروان نيرومندى در اختيار من بود ( تا به كمك آنها ) شما منحرفان را سخت كيفر مىدادم ؛ قَالَ لَوْ أَنَّ لي بِكُمْ قُوَّةً أَوءاوِى الَى رُكنٍ شَديدٍ » « 4 »\r\nهمان گونه كه در ادامهء اين آيات آمده است حضرت لوط عليه السلام متوجه شد كه آنها فرستادگان پروردگارند ، هيچ كس نمىتواند كمترين آسيبى به آنها برساند . فرشتگان به حضرت لوط عليه السلام خبر دادند كه فردا صبح عذاب هولناكى به سراغ اين قوم مىآيد و شهرهاى آنها به كلّى زير و رو مىشود و بارانى از سنگ‌هاى آسمانى بر آنها فرو مىريزد ؛ به حضرت لوط عليه السلام دستور دادند كه شبانه به اتفاق خانواده‌اش - به استثناى همسرش كه از تقوا بى بهره بود - آن شهرها را ترك كنند كه صبحگاهان عذاب الهى فرا مىرسد .\r\n\r\n\r\n","description":"","footnote":"\r\n( 1 ) - هود ، 78 .\r\n( 2 ) - هود ، 78 .\r\n( 3 ) - هود ، 79 .\r\n( 4 ) - هود ، 80 .\r\n","page_name":" 291 ","page_number":291},
  {"content":"\r\n\r\nدر پنجمين بخش از آيات ، ضمن اشاره به مجازات شديد اين قوم ننگين زشت سيرت مىفرمايد : « قوم لوط ، انذارها و هشدارهاى مكرّر ( پيامبرشان ) را تكذيب كردند . ما بر آنها تند بادى كه ريگ‌ها را به حركت در مىآورد ، فرستاديم ( و همه را زير آن مدفون ساختيم ) ، جز خاندان لوط كه آنها را سحرگاهان نجات داديم ، ( به استثناى همسرش كه مشمول مجازات قوم گنهكار شد ) ؛ كَذَّبَتْ قَومُ لُوطٍ بِالنُّذُرِ * انَّا ارْسَلنَا عَلَيْهِمْ حَاصِباً الّا آلَ لُوطٍنَجَّيْنَاهُم بِسَحَرٍ » « 1 » .\r\nالبته اين بخشى از مجازات دردناك آنها بود ، زيرا در قرآن آمده است كه : « نخست زلزله‌اى - به امر ما - آمد و سرزمين آنها را زير و رو كرد ، آن چنان كه قسمت‌هاى بالا در پايين و قسمت‌هاى پايين در بالا قرار گرفت ؛ فَلَمَّا جَاءَ امْرُنَا جَعَلْنَا عَالِيَهَا سَافِلَهَا . . . « 2 » » .\r\n« و بارانى از سنگ بر آنها فرو فرستاديم ؛ . . . وَ امْطَرْنَا عَلَيْهَا حِجَارَةً مِن سِجّيلٍ مَنْضُودٍ » « 3 »\r\nاين باران سنگ ، ممكن است بخشى از سنگ‌هاى سرگردان آسمانى بوده كه به فرمان پروردگار الهى بر فراز آسمان شهر آنها ظاهر گشته و بر ويرانه‌ها و اجساد بىجان آنان باريده است .\r\nاحتمال ديگر اين است كه « حاصب » به معناى « طوفان شن » باشد . اين طوفان گاهى تپه‌هايى را از يك گوشهء بيابان برداشته و به آسمان مىبرد ، سپس در نقطه‌اى ديگر ، مانند بارانى فرو مىريزاند ، به طورى كه گاهى قافله‌ها ، زير انبوهى از شن و ماسه مدفون مىگشت !\r\nحال اين نكته قابل تأمل است كه هر چند ، گاهى طوفان‌هاى شن يا باران‌هاى سنگ در جهان طبيعت روى مىدهد ؛ ولى خداوند متعال فرمان داده بود كه اين حوادث در آن ساعت مخصوص و معيّن - كه فرشتگان حضرت لوط عليه السلام را خبر داده بودند - واقع گردد .\r\nاحتمال ديگرى نيز وجود دارد كه ممكن است ، نخست زلزله‌اى سهمگين ، شهرهاى\r\n\r\n\r\n","description":"","footnote":"\r\n( 1 ) - قمر ، 34 و 35 .\r\n( 2 ) - هود ، 82 .\r\n( 3 ) - همان .\r\n","page_name":" 292 ","page_number":292},
  {"content":"\r\n\r\nآنها را زير و رو كرده و سپس بارانى از سنگ‌هاى آسمانى بر سرشان فرو ريخته و آنگاه طوفانى از شن ، آثار آنها را محو و نابود كرده باشد كه اين عذاب‌هاى سه گانه ، بيانگر شدت خشم الهى ، نسبت به اين قوم روسياه است .\r\nدر ششمين و آخرين بخش از آيات ، ضمن اشارهء فشرده و مختصر به تمام ماجراى قوم لوط - از آغاز تا پايان - مىفرمايد : « به خاطر آوريد « لوط » را ؛ هنگامى كه به قوم خود گفت : آيا عمل شنيعى انجام مىدهيد كه هيچ كس از جهانيان پيش از شما آن را انجام نداده بود ؟ ! ؛ وَ لُوطاً اذْقَالَ لِقَومِهِ أَتَأْتُونَ الفَاحِشَةَ مَا سَبَقَكُمْ بِهَا مِنْ أَحَدٍ مِنَ العَالِمينَ » . « 1 »\r\nآرى ! شما از روى شهوت به سراغ مردان مىرويد ، نه زنان ؛ شما جمعيت تجاوزكارى هستيد ، زيرا قوانين و سنت‌هاى الهى را رها كرده و راه انحراف را پيش گرفته‌ايد ، راهى كه سبب نابودى نسل و شيوع انواع بيمارىها و مفاسد ديگر اجتماعى مىشود .\r\nگر چه بيمارى وحشتناك « ايدز » يكى از هولناكترين بيمارىهاى عصر ما شناخته شده ، ولى بعيد نيست كه اين بيمارى در آن زمان نيز وجود داشته و گروهى از قوم لوط به آن گرفتار شده بودند . به همين علت خداوند حكيم و رحيم ، اجساد آنها را زير خروارها سنگ و شن دفن كرد تا اين امر ، هم درس عبرتى براى ديگران بوده و هم مايهء نعمتى كه همان جلوگيرى از انتشار و سرايت اين بيمارى به ديگران بوده است .\r\nبه هر حال ، آن قوم آلوده ، به قدرى بى شرم بودند كه نه تنها به سخن حضرت لوط عليه السلام گوش ندادند ، بلكه خواستار اخراج او و خاندانش - به جرم پاكى از آلودگىهاى شايع در ميانشان - از آبادىها شدند . قرآن كريم در ادامهء اين آيات به آن اشاره دارد : « و مَا كَانَ جَوابَ قَومِهِ الّا أَنْ قَالُوا أَخْرِجُوهُم مِنْ قَرْيَتِكُم انَّهُم اناثٌ يَتَطَهَّرُونَ » . « 2 »\r\nخداوند در ادامهء اين آيات مىفرمايد :\r\n« ما لوط و خاندانش را - به جز همسرش كه از بازماندگان ( در شهر ) بود ، نجات بخشيديم ، سپس بارانى ( از سنگ ) بر آنها فرو فرستاديم ( و همه را نابود كرديم و مدفون ساختيم ) . اكنون\r\n\r\n\r\n","description":"","footnote":"\r\n( 1 ) - اعراف ، 80 .\r\n( 2 ) - اعراف ، 82 .\r\n","page_name":" 293 ","page_number":293},
  {"content":"\r\n\r\nبنگر ، سرانجام كار مجرمان چگونه بود ؛ فَانْجَيْنَاهُ وَ اهْلَهُ الّا امْرَأَتَهُ كَانَتْ مِنَ الغَابِرينَ - و امْطَرْنَا عَلَيهِم مَطَراً فَانْظُرْ كَيفَ كَانَ عَاقِبَةُ الْمُجْرِمينَ » . « 1 »\r\nآرى ! آنها چنان آلوده بودند كه بى گناهى و پاكدامنى را گناه مىدانستند ! و پاكان را به جرم پاكى محكوم به تبعيد و راندن از خانه و زندگيشان مىكردند . هر چند قبل از انجام اين كار ، به غضب الهى گرفتار و نابود شدند .\r\nبخش مهمى از اين آيات ، ضمن بيان عواقب هوسبازى و هواپرستى و شهوترانى - به مفهوم عام و خاصش - اين عمل ناشايسته و پست اخلاقى را كه سرچشمهء گناهان و اثرات مخرب اجتماعى بى شمارى است ، سخت نكوهش مىنمايد .\r\n* * * \r\nشهوت پرستى در روايات اسلامى\r\nاين مسئله در منابع روايى اسلام ، مورد توجه فراوان قرار گرفته است كه بيشتر آنها بيانگر هشدار ، دربارهء پيامدهاى خطرناك آن است . اين احاديث تكان دهنده ، هر خواننده‌اى را تحت تأثير عميق قرار داده و روشن مىسازد كه آلودگى به « شهوت » - خواه به مفهوم عام و خواه به مفهوم خاص آن - از موانع اصلى سعادت و كمال انسان‌ها و از اسباب مهم گسترش گناه و جنايت در جامعهء بشرى است كه در ذيل ، به بعضى از آن احاديث اشاره مىشود :\r\n1 - پيامبر اكرم صلى الله عليه و آله مىفرمايند : « مَا تَحْتَ ظِلِّ السَّماءِ مِن الَه يُعبَدُ مِنْ دُونِ اللَّهِ اعْظَمُ عِنْدَ اللّهِ مِنْ هَوىً مُتَّبِع ؛ در زير آسمان معبودى جز خدا پرستيده نشده است كه در پيشگاه خدا ، بدتر از هوا و هوسى باشد كه انسان را به دنبال خود مىكشاند » . « 2 »\r\nبه اين ترتيب ، روشن مىشود كه « شهوت » و هواى نفس از خطرناكترين عوامل انحراف انسان به سوى زشتىهاست .\r\n\r\n\r\n","description":"","footnote":"\r\n( 1 ) - اعراف ، 83 و 84 .\r\n( 2 ) - الدرّ المنثور ، جلد 6 ، صفحهء 261 به نقل از ميزان الحكمه ، جلد 4 ، صفحهء 3478 ، شمارهء 21400\r\n","page_name":" 294 ","page_number":294},
  {"content":"\r\n\r\n2 - امام امير المؤمنين على بن ابى طالب عليه السلام مىفرمايند : « الشَّهَوَاتُ سُمُومٌ قَاتِلات ؛ شهوت‌ها ، زهرهاى كشنده است » « 1 » ( كه شخصيّت و ايمان و مروّت و اعتبار انسان را نابود مىسازد ) .\r\n3 - در حديث ديگرى از همان امام بزرگوار عليه السلام آمده است : « الشَّهَوَاتُ مَصائِد الشَّيْطانِ ؛ شهوات دام‌هاى شيطان است . » « 2 » ( كه انسان‌ها را به وسيلهء آن در هر سن و سال و در هر زمان و مكان صيد مىكند ) .\r\n4 - همان حضرت عليه السلام در جاى ديگر مىفرمايند : « امْنَعْ نَفْسَكَ مِنَ الشَّهَواتِ تَسْلَمْ مِنَ الآفاتِ ؛ اگر مىخواهيد از آفات در امان باشيد ، خويشتن را از تسليم شدن در برابر شهوات بازداريد » . « 3 »\r\n5 - در حديث ديگرى نيز از همان پيشواى پرهيزكاران جهان آمده است : « تَرْكُ الشَّهَوَاتِ افْضَلُ عِبَادَةٍ وَ اجْمَلُ عَادَةٍ ؛ ترك شهوت‌ها ، برترين عبادت و زيباترين عادت است » . « 4 »\r\n6 - امام صادق عليه السلام مىفرمايد : « مَنْ مَلَكَ نَفْسَهُ اذا غَضِبَ وَ اذا رَغِبَ وَ اذا رَهِبَ وَ اذا اشْتَهى ، حَرَّمَ اللّهُ جَسَدَهُ عَلَى النَّارِ ؛ كسى كه به هنگام غضب و تمايل و ترس و شهوت ، مالك نفس خويش باشد ، خداوند جسد او را بر آتش دوزخ حرام مىكند » . « 5 »\r\n7 - امير مؤمنان على عليه السلام در حديث ديگرى مىفرمايند : « ضَادُّوا الشَّهْوَةَ مُضادَّةَ الضِّدِ ضِدَّهُ وَ حَارِبُوهَا مُحَارِبَةَ الْعَدُوِّ العَدُّوَ ؛ با خواهش‌هاى نفسانى در تضاد باشيد ، همچون تضاد دو ضد با يكديگر و با آن به پيكار برخيزيد ( مانند ) پيكار دشمن با دشمن » . « 6 »\r\nاين سخن با صراحت ، اين حقيقت را بازگو مىكند كه « شهوت پرستى » درست مقابل « سعادت » و خوشبختى انسان قرار گرفته است .\r\n* * *\r\n\r\n\r\n","description":"","footnote":"\r\n( 1 ) غرر الحكم ، حديث 876\r\n( 2 ) غرر الحكم ، حديث 2121 .\r\n( 3 ) غرر الحكم ، حديث 2440\r\n( 4 ) همان مدرك ، حديث 4527\r\n( 5 ) بحار الانوار ، جلد 75 ، صفحهء 243 .\r\n( 6 ) شرح غرر الحكم ، حديث 5934 .\r\n","page_name":" 295 ","page_number":295},
  {"content":"\r\n\r\n\r\nپيامدهاى شهوت پرستى در كلام امير مؤمنان على عليه السلام\r\nدربارهء پيامدهاى شهوت پرستى و پيروى از هواى نفس ، تعبيرات دقيق ، حساب شده و تكان دهنده‌اى در احاديث اسلامى ديده مىشود كه در اين بحث تنها به كلام پيشواى متقيان حضرت على عليه السلام اشاره مىشود :\r\n1 - امير مؤمنان على عليه السلام مىفرمايند : « اهْجُرُوا الشَّهَوَاتِ فَانَّهَا تَقودُكُمْ الى رُكُوبِ الذُّنُوبِ وَ الْتَهَجُّمِ عَلَى السَّيئاتِ ؛ از شهوات سركش بپرهيزيد كه شما را به ارتكاب انواع گناهان و هجوم بر معاصى مىكشاند » . « 1 »\r\n2 - اين مسئله گاهى به قدرى شديد مىشود كه به كلّى دين انسان را بر باد مىدهد ؛ چنان كه در حديث ديگرى مىفرمايند : « طاعَةُ الشَّهْوَةِ تُفْسِدُ الدِّينَ ؛ فرمانبردارى از شهوات نفسانى ، دين انسان را فاسد مىكند » . « 2 »\r\n3 - آن حضرت عليه السلام در تعبير ديگرى مىفرمايند : « طَاعَةُ الْهَوى تُفْسِدُ الْعَقلَ ؛ هواپرستى عقل انسان را فاسد مىكند » . « 3 »\r\n4 - در جاى ديگر مىفرمايند : « الْجَاهِلُ عَبْدُ شَهْوَتِهِ ؛ انسان نادان بندهء شهوت خويش است » « 4 » ؛ يعنى ، انسان جاهل مثل بردهء خوار و ذليلى است كه در برابر شهوت خويش ، هيچ اختيارى از خود ندارد .\r\n5 - در تعبير ديگر مىفرمايند : « عَبْدُ الشَّهْوَةِاسيرٌ لَا يَنْفَكُّ اسْرُهُ ؛ بردهء شهوت چنان اسير است كه هرگز روى آزادى را نخواهد ديد » . « 5 »\r\n6 - آن حضرت عليه السلام در اين كه سرانجام « شهوت پرستى » ، رسوايى است ، مىفرمايند : « حَلاوَةُ الشَّهْوَةِ يُنَغِّصُهَا عارُ الْفَضيحَةِ ؛ شيرينى شهوت را ننگ رسوايى از ميان مىبرد » . « 6 »\r\n7 - در تعبير ديگرى ، شهوت پرستى را كليد انواع شرها مىدانند : « سَبَبُ الشَّرِّ غَلَبَةُ\r\n\r\n\r\n","description":"","footnote":"\r\n( 1 ) غرر الحكم ، حديث 2505 .\r\n( 2 ) شرح غرر الحكم ، حديث 5985 .\r\n( 3 ) همان مدرك ، حديث 5983 .\r\n( 4 ) غرر الحكم ، حديث 449 .\r\n( 5 ) غرر الحكم ، حديث 6300 .\r\n( 6 ) غرر الحكم ، حديث 4885 .\r\n","page_name":" 296 ","page_number":296},
  {"content":"\r\n\r\nالشَّهْوَةِ « 1 » سبب شرّ ، غلبهء شهوت است » .\r\nبا توجه به اين كه « الشرّ » با الف و لام جنس و به صورت مطلق ذكر شده است ، معناى عموم را مىرساند كه اين امر بيانگر آن است كه « شهوت پرستى » ، سرچشمهء تمام شرها و بدبختىهاست .\r\n8 - در جاى ديگر ضمن اشاره به اين نكته كه غلبهء هوا و هوس ، سبب بسته شدن راه‌هاى سعادت بشرى شده و او را در گمراهى نگاه مىدارد ، مىفرمايند : « كَيْفَ يَسْتَطيعُ الهُدى مَنْ يَغلِبُهَا الهَوى ؛ چگونه مىتواند انسان به هدايت برسد ، در حالى كه هواى نفس بر او غالب گرديده است » . « 2 »\r\n9 - آن حضرت در سخن ديگرى ، غلبهء شهوات را باعث تضعيف شخصيت انسان مىدانند : « مَنْ زَادَت شَهْوَتُهُ قَلَّتْ مُرُوّتُهُ ؛ كسى كه شهوات او فزونى يابد ، شخصيت انسانى او كم مىشود » . « 3 »\r\n10 - در بيان ديگرى به اين حقيقت اشاره مىكند كه راه بهشت ، راه « شهوت پرستان » نيست : « مَن اشْتَاقَ الَى الْجَنَّةِ سَلا عَنِ الشَّهَوَاتِ ؛ كسى كه مشتاق بهشت باشد بايد شهوت پرستى را فراموش كند » . « 4 »\r\n11 - در جاى ديگر اين نكته را گوشزد مىكند كه حكمت و آگاهى با شهوت پرستى سازگار نيست : « لاتَسْكُن الْحِكْمَةَ قَلْباً مَعَ شَهوَةٍ ؛ حكمت و دانش در قلبى كه جاى شهوت پرستى است ، ساكن نمىشود » . « 5 »\r\n\r\nآثار زيانبار شهوت پرستى\r\nاز بحث‌هاى قبل روشن شد كه « شهوت » داراى مفهوم عام و وسيعى بوده و شامل هرگونه دوست داشتن ، تمايل و رغبت به درك لذت و خواهش نفس مىشود . بدون اين\r\n\r\n\r\n","description":"","footnote":"\r\n( 1 ) شرح غرر الحكم ، حديث 5533 .\r\n( 2 ) همان مدرك ، حديث 7001 ، صفحهء 566 غرر الحكم .\r\n( 3 ) همان مدرك ، حديث 8022 .\r\n( 4 ) همان مدرك ، حديث 8591 .\r\n( 5 ) همان مدرك ، حديث 10915 .\r\n","page_name":" 297 ","page_number":297},
  {"content":"\r\n\r\nكه اختصاص به شهوت جنسى داشته باشد ، گرچه گاهى در خصوص شهوت جنسى نيز به كار رفته است .\r\nدر قرآن مجيد نيز اين مفهوم در يازده مورد به صورت عام استفاده شده است و تنها در دو مورد در معنى خاص آن به كار رفته است . در روايات اسلامى و كلمات علماى اخلاق نيز اغلب در مفهوم عام به كار رفته كه در مقابل آن واژهء « عفت » به معنى خويشتن دارى و چشم پوشى از لذايذ گناه آلوده مادى به كار مىرود .\r\nاين مفهوم بيشتر در موارد منفى به كار مىرود ، اما گاهى در موارد مثبت نيز به كار رفته است ؛ مانند ، آن جايى كه خداوند خطاب به بهشتيان مىفرمايد : « . . . وَ لَكُم فيهَا مَا تَشْتَهي أنْفُسُكُم . . . ؛ هر چه را دوست بداريد و به آن تمايل داشته باشيد ، در بهشت براى شما فراهم است » « 1 » يا آن جايى كه مىفرمايند : « . . . فيهَا مَا تَشْتَهيهِ الانْفُسُ وَ تَلَذُّ الاعْيُن . . . ؛ در بهشت آنچه دل‌ها مىخواهد و چشم از آن لذت مىبرد ، موجود است » . « 2 »\r\nبه هر حال اين واژه ، بيشتر داراى بار منفى بوده و در مواردى كه هوا و هوس افراطى بر انسان چيره گشته و تمايلات ويرانگر و گناه آلود بر تمام وجودش مستولى گردد به كار مىرود .\r\nاين واژه و مشتقات آن ، در قرآن مجيد ، سيزده مورد به كار رفته كه شش مورد آن داراى مفهوم مثبت و هفت مورد آن داراى مفهوم منفى است .\r\nبه هر حال « شهوت » به هر معنى كه باشد ، هرگاه مفهوم خاص آن كه همان خواست‌هاى افراطى و شهوانى است مورد نظر باشد ؛ آثار زيانبارى به دنبال خواهد داشت كه به وضوح قابل مشاهده است كه ضمن توجه به رواياتى كه در فصل قبل آورديم ؛ بايد اذعان داشت كه سرتاسر تاريخ نيز مملو از پيامدهاى نامطلوب شهوت پرستىهاست كه به طور خلاصه مىتوان به عناوين زير ، اشاره كرد :\r\n\r\n1 - آلودگى به گناه\r\nشهوت پرستى انسان را به سوى انواع گناهان مىكشاند و در واقع يكى از\r\n\r\n\r\n","description":"","footnote":"\r\n( 1 ) فصلت ، 31 .\r\n( 2 ) زخرف ، 71 .\r\n","page_name":" 298 ","page_number":298},
  {"content":"\r\n\r\nسرچشمه‌هاى اصلى گناه و معصيت و نافرمانى خدا محسوب مىگردد ؛ زيرا چشم و گوش انسان را بسته و به مصداق حديث نبوى « حبُّك للشَّىء يُعمى و يُصم « 1 » » آدمى را كور و كر كرده و قدرت درك واقعيت‌ها را از او مىگيرد و در چنين حال ، زشتىها در نظر او زيبا و زيبايىها در نظر او زشت و بى رنگ مىشود .\r\nبه همين دليل ، در روايات سابق ( روايت هشتم ) خوانديم كه امير مؤمنان عليه السلام دربارهء پيروى از شهوات هشدار داده و مىفرمايد : « از شهوات سركش بپرهيزيد كه شما را به ارتكاب انواع گناهان مىكشاند » .\r\nدر حديث دهم ، از همان حضرت نيز به اين نكته اشاره شد كه : « هواپرستى عقل انسان را فاسد مىكند » و در حديث نهم نيز فرمودند ( اگر شهوت‌پرستى تشديد شود ) : « دين انسان را بر باد مىدهد و حتى انسان را به بت پرستى مىكشاند . » در اين رابطه مفسران و ارباب حديث ، در ذيل آيات 16 و 17 سورهء حشر ، داستانى دربارهء عابدى از قوم بنى اسرائيل به نام « برصيصا » آورده‌اند كه شاهد زنده‌اى براى اين مدعاست ، داستان گرچه معروف است ، اما تكرارش خالى از صواب نيست :\r\n. . . مرد عابد بنى اسرائيلى به خاطر سال‌ها عبادتش ، به آن حد از مقام قرب الهى رسيده بود كه بيماران با دعاى او سلامت خود را باز مىيافتند و به اصطلاح مستجاب الدعوه شده بود .\r\nروزى ، زن جوان زيبايى را كه بيمار بود ، نزد او آوردند و به اميد شفا در عبادتگاه او گذاردند و رفتند .\r\nشيطان به وسوسهء آن عابد مشغول شد و آن قدر صحنهء گناه را در نظرش زينت داد كه عنان اختيار را از كف او ربود ؛ آن چنان كه گويا عابد كر و كور گشته و همه چيز را به دست فراموشى سپرده است . ديرى نپاييد كه آن عابد دامان « عفت » خويش را به گناه بيآلود . پس از ارتكاب گناه به خاطر اين كه احتمال داشت آن زن باردار شود و موجب رسوايى او گردد ؛ باز شيطان و هواى نفس به او پيشنهاد كرد كه زن را به قتل رسانده و در گوشه‌اى از آن بيابان وسيع دفن كند .\r\n\r\n\r\n","description":"","footnote":"\r\n( 1 ) - بحار الانوار جلد 74 ، صفحهء 165 .\r\n","page_name":" 299 ","page_number":299},
  {"content":"\r\n\r\nهنگامى كه برادران دختر ، به سراغ خواهر بيمار خويش آمدند و عابد اظهار بىاطلاعى كرد ؛ آنان نسبت به عابد مشكوك گشته و به جستجو برخاستند و پس از مدتى ، سرانجام جسد خونين خواهر خويش را در گوشهء بيابان از زير خاك بيرون كشيدند .\r\nاين خبر در شهر پيچيد و به گوش امير رسيد . او با گروه زيادى از مردم به سوى عبادتگاه آن عابد حركت كرد تا علت اين قتل را بيابد . هنگامى كه جنايات آن عابد روشن شد ؛ او را از عبادتگاهش فرو كشيدند تا بر دار بياويزند .\r\nدر ادامهء اين حكايت آمده است : هنگامى كه عابد در كنار چوبه دار قرار گرفت ؛ شيطان در نظرش مجسم شد و گفت : من بودم كه با وسوسه‌هاى خويش تو را به اين روز انداختم ؛ حال اگر آنچه را كه من مىگويم ، اطاعت كنى ، تو را نجات خواهم داد .\r\nعابد گفت : چه كنم ؟\r\nشيطان گفت : تنها يك سجده براى من كافى است .\r\nعابد گفت : مىبينى كه طناب دار را بر گردن من افكنده‌اند و من در اين حال توانايى سجده بر تو را ندارم .\r\nشيطان گفت : اشاره‌اى هم كفايت مىكند .\r\nعابد بيچارهء نادان ، پس از اين كه با اشاره ، سجده‌اى بر شيطان كرد ؛ طناب دار گلويش را فشرد و او در دم جان سپرد .\r\nآرى ! شهوت پرستى باعث شد تا آن عابد ، ابتدا به زنا آلوده شود و سپس قتل نفس انجام دهد و بعد دروغ بگويد و سرانجام مشرك گردد و بدين ترتيب محصول سال‌ها عبادت او بر باد رفته و نزد خاص و عام رسوا شود .\r\n همه رنج جهان از شهوت آيد * كه آدم زان برون از جنت آيد « 1 » \r\n* * *\r\n\r\n\r\n","description":"","footnote":"\r\n( 1 ) ناصر خسرو .\r\n","page_name":" 300 ","page_number":300},
  {"content":"\r\n\r\n\r\n2 - فساد عقل\r\nشهوت پرستى ، پرده‌هاى ضخيمى بر عقل و فكر انسان مىاندازد ؛ حق را در نظر او باطل و باطل را در نظر او ، حق جلوه مىدهد . در روايات گذشته نيز بيان داشتيم كه :\r\n« طاعَةُ الهَوى تُفْسِدُ الْعَقلَ ؛ هواپرستى عقل را فاسد مىكند . » « 1 » به همين دليل بسيارى از شهوت‌پرستان به هنگام غلبهء شهوت ، كارهايى انجام مىدهند كه بعد از فرونشستن آتش شهوت ، از آن عمل خويش سخت پشيمان شده و گاه تعجب مىكنند كه چگونه دست به انجام آن كار احمقانه و غلط زده‌اند .\r\nدر حديث ديگرى امير مؤمنان على عليه السلام مىفرمايند : « اذا ابْصَرَتِ الْعَينُ الشَّهْوَةَ عَمِىَ الْقَلْبُ عَنْ العَاقِبَةِ ؛ هنگامى كه چشم ، مظاهر شهوت را ببيند ، عقل از مشاهدهء عاقبت كار باز مىماند » . « 2 »\r\n* * * \r\n3 - تضعيف شخصيت اجتماعى انسان\r\nشهوت پرستى ، شخصيت و احترام اجتماعى انسان را در هم مىشكند و او را به ذلّت مىكشاند ؛ زيرا براى كاميابىهاى شهوانى بايد تمام قيد و بندهاى اجتماعى را شكست و تن به هر پستى داد . بديهى است كه انسان با شخصيت ، در كشاكش شهوات ، بر سر دوراهى قرار مىگيرد كه يا بايد به خواست‌هاى شهوانى دل خويش برسد ، يا شخصيت و احترام اجتماعى خود را حفظ نمايد كه اغلب جمع ميان اين دو غير ممكن است !\r\nدر حديثى از امير مؤمنان على عليه السلام آمده است : « زيَادَةُ الشَّهْوَةِ تُزرى بِالْمُرُوَّةِ ؛ افزون شدن شهوت ، شخصيت انسان را لكه دار مىكند » . « 3 »\r\n* * *\r\n\r\n\r\n","description":"","footnote":"\r\n( 1 ) - شرح غرر الحكم ، حديث 5983 .\r\n( 2 ) - همان مدرك ، حديث 4063 .\r\n( 3 ) - همان مدرك ، حديث 5507 .\r\n","page_name":" 301 ","page_number":301},
  {"content":"\r\n\r\n\r\n4 - اسارت نفس\r\nاسارت و بندگى در برابر خواست‌هاى نفسانى ، يكى ديگر از پيامدهاى شهوت پرستى است ؛ زيرا انسان شهوت پرست چنان اسير شهوات خود مىشود كه بازگشت و دورى جستن از آنها ، برايش مشكل و گاهى نيز غير ممكن مىگردد .\r\nنمونهء بارز آن ، زندگى خفت بار معتادان به مواد مخدّر است كه در ظاهر آزادند ؛ ولى از هر اسيرى ، اسيرترند . زنجير اعتياد ناشى از شهوت پرستى نيز آن چنان دست و پاى انسان را مىبندد كه گويا هر گونه حركت و تلاش براى دورى جستن از خواست‌هاى رذيله ، بسيار مشكل مىگردد ؛ مخصوصاً اگر هواپرستى ، به سرحد عشق‌هاى جنون‌آميز جنسى برسد كه در اين حال اسارت انسان به اوج خود مىرسد .\r\nحضرت امير مؤمنان على عليه السلام در اين رابطه مىفرمايند : « عَبْدُ الشَّهْوَةِ اسيرٌ لايَنَفَّكُ اسْرُهُ ؛ بندهء شهوت چنان اسير است كه هرگز روى آزادى را نخواهد ديد » . « 1 »\r\nآن حضرت در تعبير ديگرى نيز مىفرمايند : « وَ كَمْ مِنْ عَقْلٍ اسيرٌ تَحتَ هَوى أميرٍ ؛ چه بسيار عقلها و خردها كه شهوات بر آن حكومت مىكند » . « 2 »\r\nباز در حديث ديگرى مىفرمايند : « الشَّهَوَاتُ تَستَرِقُّ الْجَهُولُ ؛ شهوت‌ها ، افراد نادان را بردهء خود مىسازند » . « 3 »\r\n* * * \r\n5 - رسوايى و بى آبرويى\r\nرسوايى ، يكى ديگر از پيامدهاى شهوت پرستى است . تاريخ بشر مملو از شرح زندگى كسانى است كه در جامعه داراى مقام و موقعيت ممتاز بودند ؛ ولى هنگامى كه اسير « شهوت » و هواى نفس شدند ، كارشان به رسوايى كشيد .\r\n\r\n\r\n","description":"","footnote":"\r\n( 1 ) - غرر الحكم ، حديث 6300 .\r\n( 2 ) - نهج البلاغه ، كلمات قصار ، حديث 211 .\r\n( 3 ) - غرر الحكم ، حديث 922 .\r\n","page_name":" 302 ","page_number":302},
  {"content":"\r\n\r\nدر اشعار شعرا نيز رابطهء « عشق » و « رسوايى » يك رابطهء معروف و مشهور است . « 1 » ( رسواى عالمى شدم از فرط عاشقى )\r\nدر داستان يوسف و همسر عزيز مصر نشان مىدهد كه چگونه همسر عزيز مصر با وجود احترام فراوان - به علت هواپرستى - رسواى خاص و عام شد\r\n يوسف به صبر خويش پيمبر شد * رسوا شتاب كرد زليخا را « 2 » \r\nو به گفتهء شاعر عرب :\r\n انّ الْهَوى هُوَ الهَوانِ قُلِبَ اسْمُهُ * فَاذا هَوَيْتَ فَقَدْ لَقَيْتَ هَواناً « 3 » \r\nهواپرستى همان پستى است كه نام آن تغيير يافته ، به همين دليل هر هواپرستى پست مىشود .\r\n* * * \r\nعوامل و اسباب شهوت پرستى\r\nبارها در مباحث مشابه گفته‌ايم كه براى درمان مفاسد اخلاقى ، بايد نخست علل و ريشه‌ها و اسباب آن را بيابيم . بزرگان علم اخلاق نيز ، در مباحث اين علم ، به بحث از انگيزه‌ها ، اهمّيّت فوق العاده‌اى داده‌اند ؛ به همين دليل لازم است بحث دقيقى در مورد عوامل شهوت پرستى داشته باشيم .\r\nاميال و خواسته‌هاى درونى كه از آن به شهوات تعبير مىشود ، - مخصوصاً شهوت جنسى - يك امر طبيعى و خدادادى بوده و از عوامل حركت انسان ، براى پيشرفت زندگى بشمار مىآيد . به همين دليل ، گرچه نمىتوان آنها را از ميان برد ، اما هرگز نبايد براى سركوبى آنها نيز تلاش كرد ؛ زيرا اگر اين شهوات در حدّ اعتدال باشند ؛ نه تنها مشكلى ايجاد نمىكنند ، بلكه يكى از اسرار تكامل و تقدّم انسان نيز محسوب مىگردند .\r\nآنچه كه به صورت مفسدهء اخلاقى ظاهر مىشود ، همان طغيان شهوات و خارج شدن\r\n\r\n\r\n","description":"","footnote":"\r\n( 1 ) -\r\n بر سر ميدان رسوايى عشق * عالمى را همچو شيدايى ببين ( عطار ) \r\n عاشقان را چه غم از سرزنش دشمن و دوست * يا غم دوست خورد يا غم رسوايى را ( سعدى ) \r\n( 2 ) - ناصر خسرو .\r\n( 3 ) - ادب الدنيا و الدين .\r\n","page_name":" 303 ","page_number":303},
  {"content":"\r\n\r\nآنها از كنترل نيروى عقل و خرد است .\r\nحال بايد ملاحظه كرد كه چه عواملى سبب خارج شدن اميال و خواست‌هاى درونى از تحت كنترل عقل گشته و به صورت نيرويى ويرانگر درمىآيد . به يقين ، امور زير تأثير زيادى در اين مسئله دارد :\r\n1 - ضعف ايمان\r\nضعف ايمان ، علت اصلى ناديده گرفتن فرمان‌هاى الهى است . اگر انسان ، خدا را حاضر و ناظر بداند و دادگاه بزرگ الهى را در قيامت با چشمان قلب خويش مجسم نمايد ؛ هرگز حدود الهى را نمىشكند و از مرزها تجاوز نكرده و آلودهء شهوات و مفاسد اخلاقى نمىگردد .\r\nاين همان برهان الهى است كه در بدترين شرايط زندگى حضرت يوسف عليه السلام به سراغش آمد و او را از آلودگى به فحشا - كه تمام زمينه‌هاى ارتكاب ، موجود و موانعش مفقود بود - حفظ كرد .\r\nاگر ايمان ضعيف گشته و توجه به مبدأ و معاد كم گردد ، زمينهء طغيان شهوات كاملًا فراهم مىشود كه انسان در چنين شرايطى مثل حيوان درنده‌اى كه از قفس خارج شده باشد و هيچ گونه مانعى در برابر خود نبيند ، به همه جا حمله مىكند و اگر كسى در برابرش ظاهر شود ، مىدرد .\r\nدر اين رابطه در حديث علوى آمده است : « مَنِ اشتَاقَ الَى الجَنَّةِ سَلا عَنِ الشَّهواتِ ؛ كسى كه مشتاق به بهشت ( و معتقد به آن ) باشد ، شهوات سركش را به فراموشى مىسپارد » . « 1 »\r\nگاهى نيز انسان براى بهره‌گيرى از شهوات بدون قيد و شرط ، سدّ ايمان را درهم مىشكند تا در شهوت پرستى آزاد باشد ؛ قرآن مجيد مىفرمايد : « بَلْ يُريدُ الانسان لِيَفْجُرَ امَامَهُ - يَسْئَلُ ايَّانَ يَوْمُ القيامَةِ « 2 » ؛ . . . بلكه انسان مىخواهد ( آزاد باشد و بدون ترس از دادگاه قيامت ) در تمام عمر ، گناه كند ؛ ( از اين رو ) مىپرسد : قيامت كى خواهد بود ؟ ! ( سؤالى كه نشانهء انكار يا ترديد است ) » .\r\n\r\n\r\n","description":"","footnote":"\r\n( 1 ) - شرح فارسى غرر الحكم حديث 8591 . نهج البلاغه ، كلمات قصار ، حديث 31 .\r\n( 2 ) - قيامت ، 5 و 6 .\r\n","page_name":" 304 ","page_number":304},
  {"content":"\r\n\r\n2 - بى اعتنايى به حيثيت اجتماعى و شخصيت انسانى\r\nبى اعتنايى به آبرو و حيثيت اجتماعى و ضعف شخصيت انسانى ، اغلب سبب آلودگى به انواع شهوات مىشود ، در حالى كه آبرو و شخصيت انسانى و توجه به حيثيت اجتماعى ، انسان را - هر چند كه ايمان به خدا نيز نداشته باشد - در برابر طغيان شهوات ، كنترل مىكند .\r\nبه همين دليل ، در جوامع غير دينى ، افراد آبرومند و با شخصيت ، كمتر تسليم طغيان شهوات گشته و به « شكم‌پرستى » و شهوات بى قيد و شرط جنسى روى مىآورند ؛ زيرا آبرو و حيثيت اجتماعى و شخصيت انسانى آنها ، سدى است در برابر طغيان شهوات .\r\nبنابراين هميشه تنها افراد رذل و بىشخصيت ، در چنگال اين امور گرفتار مىگردند .\r\n3 - غفلت و بى خبرى\r\nغفلت و بى خبرى از پيامدهاى شهوت پرستى ، عامل ديگر آلودگى به اين رذيلهء اخلاقى است ؛ زيرا بيشتر رذايل اخلاقى ، آثار سوء جسمانى و بهداشتى دارد ؛ مثلًا ، شكم پرستى ، انسان را به انواع بيمارىها مبتلا مىسازد و يا افراط در شهوت جنسى ، نيرو و توان انسان را كاهش داده ، اعصاب را درهم مىكوبد و عمر را كوتاه نموده و در نهايت سلامت جسمى و روحى انسان را مختل مىسازد .\r\nبه همين دليل ، در جوامع غير مذهبى ، افراد زيادى مقيّد به رعايت اعتدال در خوردن و مسايل جنسى هستند ؛ زيرا توصيهء پزشكان را در اين زمينه پذيرفته و نتايج آن را درك كرده‌اند .\r\nمشكلات اجتماعى ناشى از شهوت پرستى نيز قابل انكار نيست . به يقين « شكم پرستى » گروهى از مردم سبب گرسنگى گروه‌هاى ديگرى خواهد شد .\r\nبىبندو بارى در مسائل جنسى نيز سبب ناامنى زن و فرزند اين افراد مىشود و چه بسا كه آلودگى به عمق خانهء آنها نيز نفوذ كند .\r\nبنابراين هركس كه به اين امور توجه كند ، به يقين در كنترل شهوات خويش مىكوشد .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n4 - معاشرت‌هاى نامناسب و محيطهاى آلوده\r\nمعاشرت‌هاى نامناسب ، دوستان ناباب ، محيطهاى آلوده و فساد وسائل ارتباط جمعى يكى از عوامل ديگر آلودگى به شهوت پرستى است . اغلب انسان‌هاى ناباب ، دوستان خود را به گناه سوق داده و آنها را غرق گناه مىسازند و راه‌هاى مختلف ارتكاب گناه را به آنها مىآموزند ، به گونه‌اى كه مىتوان گفت : رايج‌ترين اسباب آلودگى به شهوت پرستى ، معاشرت با انسان‌هاى گناهكار و آلوده است .\r\nبدآموزى ناشى از وسائل ارتباط جمعى و محيطهاى آلوده نيز از عوامل مهم اين آلودگى است . در اين زمينه در بحث‌هاى مربوط به امور « زمينه ساز مفاسد اخلاقى » در جلد اوّل به قدر كافى صحبت كرديم و به طور مشروح بيان داشتيم كه معاشرتهاى آلوده ، نه تنها انسان را آلودهء گناه و مفاسد اخلاقى مىكند ، بلكه تا سر حد كفر نيز پيش مىبرد .\r\nقرآن مجيد نيز دربارهء بعضى از دوزخيان مىگويد : « وَ يَومَ يَعَضُّ الظَالِمُ عَلَى يَدَيهِ يَقُولُ يَا لَيْتَنِي اتَّخَذْتُ مَعَ الرَّسولِ سَبيلًا - يَا وَيْلَتى لَيْتَنِى لَمْ اتَّخِذْ فُلاناً خَليلًا - لَقَدْ اضَلَّنِى عَنِ الذِّكْرِ بَعْدَ اذ جَائَني وَ كَانَ الشَّيطانُ لِلْانسَانِ خَذُولًا « 1 » ؛ و به خاطر بياور روزى كه ظالم دست خويش را از شدّت حسرت به دندان مىگزد و مىگويد : اى كاش ! با رسول خدا صلى الله عليه و آله راهى برگزيده بودم . اى واى بر من ! كاش فلان ( شخص گمراه ) را دوست خود انتخاب نكرده بودم ! او مرا از ذكر خدا گمراه ساخت ، بعد از آن كه ( ياد حق ) به سراغ من آمده بود و شيطان هميشه خواركنندهء انسان است . ( او را گمراه مىسازد ، سپس در بيراهه رهايش مىكند . ) »\r\nمحيطهاى آلوده ، پدران و مادران فاسد و منحرف ، از ديگر عومل مؤثر آلودگى به شهوت پرستى است كه تأثير مخرّب آنها قابل انكار نيست . به همين دليل ، هنگامى كه بيشتر افراد پاك وارد چنين محيطهايى شوند ، دين و ايمان خود را از دست داده و آلودهء شهوات و مفاسد اخلاقى مىشوند .\r\nچون در جلد اوّل ، در بحث « كليات مسايل اخلاقى » اين امور را به عنوان زمينه سازهاى اخلاقى ، به طور مشروح مورد بحث قرار داده‌ايم ؛ در اينجا به همين مقدار بسنده مىكنيم .\r\n\r\n\r\n","description":"","footnote":"\r\n( 1 ) - فرقان ، 27 تا 29 .\r\n","page_name":" 306 ","page_number":306},
  {"content":"\r\n\r\n\r\nراه‌هاى درمان شهوت پرستى\r\nراه‌هاى درمان مفاسد اخلاقى به صورت اصولى تقريباً همه جا يكى است كه به طور كلى در دو راه علمى و عملى خلاصه مىشود .\r\nالف - راه علمى\r\nمنظور از راه علمى ، اين است كه انسان در آثار و پيامدهاى شهوت پرستى بينديشد و ببيند كه چگونه تسليم شدن در برابر شهوات ، انسان را به ذلّت ، بدبختى ، اسارت ، تضعيف شخصيت اجتماعى و دورى از خدا مىكشاند كه زندگى خفت بار افرادى كه آلودهء شهوت شده‌اند ، بيانگر اين واقعيت است .\r\nبنابراين تأمّل در امور مذكور و انديشه پيرامون شرح حال « اولياء الله » و پيروان راستين آنها كه بر اثر مبارزه با شهوات به مقامات بالا در دنيا و نزد خدا رسيده‌اند ، انسان را از شهوت‌پرستى باز خواهد داشت .\r\nعلاوه بر اين كه تحكيم پايه‌هاى عقل و ايمان ، انسان را قادر به كنترل شهوات مىكند ؛ در اين رابطه امير مؤمنان على عليه السلام مىفرمايند : « مَنْ كَمُلَ عَقْلُهُ استِهَانَ بِالشَّهَوَاتِ ؛ كسى كه عقلش كامل شود ، شهوت‌ها را كوچك و بى ارزش مىشمرد » . « 1 »\r\nدر جاى ديگر نيز مىفرمايند : « مَنْ غَلَبَ شَهْوَتَهُ ظَهَرَ عَقْلُهُ ؛ كسى كه بر شهوات خود غالب شود ، عقل و خرد او ظاهر مىگردد » . « 2 »\r\nهمچنين فرموده‌اند : « كُلَّمَا قَوِيَتِ الْحِكْمَةُ ضَعُفَتِ الشَّهْوَةُ ؛ هر قدر حكمت و دانش انسان تقويت شود ، شهوات و تمايلات سركش او ضعيف مىگردد » . « 3 »\r\nآن حضرت در پيام پرمعناى ديگرى نيز مىفرمايند : « اذْكُرْ مَعَ كُلِّ لَذَّةٍ زَوَالَهَا وَ مَعَ كُلِّ نِعْمَةٍ انْتِقَالَهَا وَ مَعَ كُلِّ بَليَّةٍ كَشْفَها ، فَانَّ ذَلِكَ ابْقى لِلنِّعمَةِ ، وَ انْفى لِلشَّهْوةِ ، وَ اذْهَبُ لِلبَطَرِ ، وَ اقرَبُ الَى الْفَرَجِ وَ اجْدَرُ بِكَشفِ الغُمَّةِ وَ دَرْكِ الْمَأمُولِ ؛ هرگاه در لذت ( حرامى ) باشى ، به ياد بياور كه روزى زايل مىشود ، و اگر در هر نعمتى هستى ، به خاطر داشته باش كه\r\n\r\n\r\n","description":"","footnote":"\r\n( 1 ) - شرح فارسى غرر الحكم ، حديث 8226 .\r\n( 2 ) - همان مدرك ، حديث 7953 .\r\n( 3 ) - همان مدرك ، حديث 7205 .\r\n","page_name":" 307 ","page_number":307},
  {"content":"\r\n\r\nروزى سلب خواهد شد . در بلاها نيز انتظار بر طرف شدن آن را داشته باش ؛ زيرا اين يادآوريها ، نعمت را پايدارتر مىكند و شهوات را دور مىسازد و مستى و غرور نعمت را زايل مىكند و به فرج و گشايش امور نزديكتر و در از ميان رفتن اندوه و رسيدن به مقصود ، نزديكتر و شايسته است » . « 1 »\r\nبه اين ترتيب ، انديشه در پيامدها ، اثر عميقى در بازدارندگى از آلودگى به شهوت‌ها دارد ؛ تمام تلاش رهبران الهى نيز اين بوده است تا عواقب شوم گرفتارى در چنگال شهوات را به انسان‌ها گوشزد نموده و آنها را از كام شهوات نجات دهند .\r\nاين حديث از پيامبر اكرم صلى الله عليه و آله ، بيانگر اين معنى است : « خَمْسٌ انْ ادْرَكْتَمُوهُنَّ فَتَعَوَّذُّوا بِاللّهِ مِنْهُنَّ : لَمْ تَظْهَرِ الفَاحِشَةُ فِى قَومٍ قَطُّ حَتَّى يُعْلِنُوهَا ، الّا ظَهَرَ فِيهِمُ الطَّاعُونُ وَ الاوَجَاعُ الَّتي لَمْ تَكُنْ في اسْلافِهِم الَّذينَ مَضَوُا وَ لَم يَنْقُصُوا الْمِكيَالَ وَ الْميزانَ الّا أخِذُوا بِالسِّنينَ وَ شِدَّةِ الْمَؤُنَةِ وَ جَوْرِ السُّلطانِ ، وَ لَمْ يَمْنَعُوا الزَّكاةَ الّا مُنِعُوا الْمَطَرَ مِنَ السَّماءِ ، وَ لَولا البَهَائِمُ لمْ يُمْطَرُوا وَ لَم يَنْقُضُوا عَهْدَاللّهِ وَ عَهْدَ رَسُولِهِ الّا سَلَّطَ اللّهُ عَلَيهِمْ عَدُوَّهُم وَ اخَذُوا بِعضَ مَا في ايْديهِمْ ، وَ لَمْ يَحْكُمُوا بِغَيرِ مَا انْزَلَ اللّهُ الّا جَعَلَ اللّهُ عَزَّوَ جَلَّ بِأسَهُم بَيْنَهُمْ ؛ پنج چيز است كه اگر با آنها روبرو شديد ، از آنها به خدا پناه ببريد ؛ اعمال زشت و آشكار در هيچ قومى ظاهر نمىشود ، مگر اين كه گرفتار طاعون و بيمارىهايى مىشوند كه در ميان پيشينيان آنها نبوده است و هيچ قومى كم فروشى نمىكنند مگر اين كه گرفتار قحطى و سختى زندگى و ظلم حاكمان مىشوند و هيچ قومى منع زكات نكردند مگر اين كه ، از باران رحمت الهى محروم شدند و اگر به خاطر حيوانات نبود ، بارانى به آنها نازل نمىشد و هيچ جمعيتى ، پيمان خدا و رسولش را نمىشكستند ، مگر اين كه خداوند دشمنانشان را بر آنها مسلّط كرد و قسمتى از آنچه را كه آنها داشتند ، از آنان گرفتند و هيچ گروهى به غير احكام الهى حكم نكردند ، مگر اين كه خداوند اختلاف در ميان آنها افكند و باهم درگير شدند » . « 2 »\r\nبى شك ، تأمل و تدبّر در اين پيامدها ، تأثير مستمر و يا موقّت در بازداشتن اعمال غير اخلاقى دارد .\r\n\r\n\r\n","description":"","footnote":"\r\n( 1 ) - ميزان الحكمه ، جلد 4 ، صفحهء 3484 ، حديث 21507 .\r\n( 2 ) - اصول كافى ، جلد 2 ، صفحهء 373 .\r\n","page_name":" 308 ","page_number":308},
  {"content":"\r\n\r\nب - راه عملى\r\nاز نظر عملى راه‌هاى مختلفى براى درمان « شهوت پرستى » وجود دارد از جمله :\r\n1 - يكى از بهترين راه‌هاى عملى براى نجات از گرداب شهوت ، اشباع صحيح اميال و خواست‌هاى جنسى است ؛ زيرا اگر خواست‌ها و اميالى كه در درون انسان وجود دارند از راه‌هاى صحيح ، اشباع گردند ، ديگر زيانبار و مخرّب نخواهند بود ؛ به تعبير ديگر ، اين خواست‌ها را نمىتوان و نبايد سركوب كرد ، بلكه بايد از آنها در كانال‌هاى صحيح و سازنده استفاده كرد ؛ در غير اين صورت ممكن است تبديل به سيلاب ويرانگرى شود كه حرث و نسل انسان را با خود خواهد برد .\r\nبه همين دليل ، اسلام نه تنها تفريحات سالم و بهره‌گيرى معتدل از خواست‌هاى درونى را مجاز شمرده ، بلكه نسبت به آن تشويق نيز نموده است . خطبهء معروفى كه از امام جواد عليه السلام در مورد عقد همسرش نقل شده است ، شاهد گوياى اين مدعاست . آن حضرت در اين خطبه مىفرمايند : « امّا بَعْدُ فَقَدْ كَانَ مِنْ فَضْلِ اللّهِ عَلَى الْانَامِ انْ اغْناهُم بِالْحَلالِ عَنِ الْحَرامِ ؛ يكى از نعمت‌هاى الهى بر بندگان اين است كه آنها را به وسيلهء حلال از حرام بىنياز ساخته است » . « 1 »\r\nاين حديث معروف نيز بر همين نكته اشاره دارد : « لِلْمُؤمِنِ ثَلاثُ سَاعَاتٍ ، فَسَاعَةٌ يُنَاجي فيهَا رَبَّهُ ، وَ سَاعَةٌ يَرُمَّ مَعَاشَهُ ، وَ ساعَةٌ يُخَلّي بَينَ نَفْسِهِ وَ بَينَ لَذَّتِهَا فيمَا يَحِلُّ وَ يَجْمُلُ ؛ انسان با ايمان ساعات زندگيش را به سه بخش تقسيم مىكند ؛ قسمتى را صرف مناجات با پروردگارش مىكند و قسمت ديگر را در راه اصلاح معاش و به زندگىاش به كار مىگيرد و قسمت سوم را به بهره‌گيرى از لذّت‌هاى حلال و دلپسند اختصاص مىدهد » . « 2 »\r\n2 - يكى ديگر از راه‌هاى نجات از شهوت پرستى ، برنامه‌ريزى دقيق براى برنامه‌هاى زندگى است ؛ زيرا ، هرگاه انسان ، براى تمام اوقات خود برنامه داشته باشد ( هر چند برنامهء او در پاره‌اى از موارد جنبهء تفريحى و ورزشى داشته باشد ) ، ديگر مجالى براى كشيده شدن به آلودگىهاى شهوانى باقى نمىماند .\r\n\r\n\r\n","description":"","footnote":"\r\n( 1 ) - بحار الانوار ، جلد 50 ، صفحهء 76 .\r\n( 2 ) - نهج البلاغه ، كلمات قصار ، جملهء 390 .\r\n","page_name":" 309 ","page_number":309},
  {"content":"\r\n\r\n3 - برچيدن عوامل آلودگى نيز يكى از راه‌هاى درمان و يا پيشگيرى است ؛ زيرا امكان آلودگى به شهوات در محيطهاى آلوده فراوان است ؛ يعنى ، اگر محيط ، آلودهء شهوت شود و اسباب آن در دسترس همه قرار گيرد و آزادى نسبى نيز وجود داشته باشد ، نجات از آلودگى ، مخصوصاً براى قشر جوان يا كسانى كه در سطح پايينى از « معرفت » دينى قرار دارند ، بسيار دشوار خواهد شد .\r\n4 - احياى شخصيت معنوى و انسانى افراد جامعه نيز ، از راه‌هاى مهم درمان يا پيشگيرى از آلودگىهاى شهوانى است ؛ زيرا انسان ، هنگامى كه از ارزش وجود و شخصيت خود ، آگاه شود و دريابد كه او عصارهء جهان آفرينش و گل سرسبد جهان خلقت و خليفهء خدا در روى زمين است ؛ به اين سادگى خود را به شهوات نمىفروشد .\r\nامير مؤمنان على عليه السلام در اين رابطه مىفرمايند : « مَن كَرُمَتْ عَلَيْهِ نَفْسُهُ هَانَتْ عَلَيْهِ شَهْوَتُهُ ؛ كسى كه به ارزش وجود خويش پى برد ، شهوات در برابر او بى ارزش مىشوند » « 1 » و در حديث ديگرى از آن حضرت عليه السلام آمده است : « مَنْ عَرَفَ شَرَفَ مَعْنَاهُ صَائَهُ عَن دَنَائَةِ شَهْوَتِهِ . . . ؛ كسى كه شرافت ذاتى خود را بشناسد ، او را از پستى شهوت مصون مىدارد ! . . . » . « 2 »\r\nآخرين نكته‌اى كه ذكر آن لازم به نظر مىرسد ، اين است كه نه تنها در مسئله مبارزه با شهوات ، بلكه در تمام موارد مبارزه با مفاسد اخلاقى ، بايد به مسئله مبارزه عملى اهمّيّت داد ؛ به اين معنى كه هر قدر انسان با خلق و خوى بد به مبارزه برخيزد و در جهت مخالف آن حركت كند ، آن خلق و خوها كم رنگ و ضعيف مىشود و اين مبارزه از صورت فعلى به صورت حالت و از صورت حالت به صورت عادت و از صورت عادت به صورت ملكه در مىآيد و خلق و خوى ثانوى در جهت مقابل شكل مىگيرد ؛ مثلًا ، اگر انسان بخيل بذل و بخشش را تكرار كند ، آتش بخل به تدريج در درون او فروكش كرده و خاموش مىشود .\r\nاگر شهوت پرستان نيز در برابر طغيان شهوات ، مقاومت و ايستادگى نمايند ، طغيان شهوت فرو نشسته و روح عفّت جايگزين آن مىشود .\r\n\r\n\r\n","description":"","footnote":"\r\n( 1 ) - بحار الانوار ، جلد 78 ، صفحهء 71 .\r\n( 2 ) - غرر الحكم ، حديث 9069 .\r\n","page_name":" 310 ","page_number":310},
  {"content":"\r\n\r\nاين نكته در سخن پرمعنايى از امير مؤمنان على عليه السلام نقل شده است : « قَاوِمِ الشَّهْوَةَ بِالْقَمْعِ لَهَا تَظْفُرْ ؛ در برابر شهوت و اميال نفسانى ، به قصد قلع و قمع مقاومت كن تا پيروز شوى » . « 1 »\r\n* * * \r\nشكم پرستى و شهوت جنسى\r\nبزرگان علم اخلاق همچون فيض كاشانى در « المحجة البيضاء » و محقق نراقى در « معراج السّعاده » و مرحوم شبّر در كتاب « الاخلاق » شكم پرستى و شهوت جنسى را به صورت مستقل ، مورد بحث قرار داده‌اند . در واقع از روايات اسلامى و اشاراتى كه در آيات قرآن مجيد است ، پيروى نموده و براى اين دو بخش اهمّيّت ويژه‌اى قائل شده‌اند .\r\nمرحوم فيض كاشانى در كتاب « المحجة البيضاء » مىگويد : « بزرگترين عوامل هلاكت انسان ، شهوت شكم است ، همان بود كه آدم و حوّا را از بهشتى كه دار القرار بود به دنيا كه دار نياز و افتقار است فرستاد . . . ، در حقيقت شكم سرچمشهء شهوات و منشأ دردها و آفات است ؛ زيرا حتى شهوت جنسى نيز پيرو آن است و به دنبال اين دو ، شهوت در جمع آورى مال و مقام است كه وسيله‌اى براى سفره‌هاى رنگين‌تر و زنان بيشتر محسوب مىشود و به دنبال آنها ، تنازع در دسترسى به مال و مقام و كشمكش‌ها به وجود مىآيد و آفت ريا و خودنمايى و تفاخر و تكاثر و خود برتربينى از آن متولّد مىگردد ؛ سپس اين امور عاملى براى حسد ، كينه ، عداوت و دشمنى مىشود و دارندهء آن را به ارتكاب انواع ظلم‌ها و منكرات و فحشا مىكشاند . . . ، حال كه چنين است ، لازم است به شرح آفات آن پرداخته شود و طرق مبارزه با آن روشن گردد » . « 2 »\r\nاز اين خطرناك‌تر آن است كه انسان‌هاى شكم پرست و شهوت پرست ، دين و ايمان خود را در راه آن از دست داده‌اند . در ذيل آيهء : « وَ آمِنُوا بِمَا أَنْزَلْتُ مُصَدِّقاً لِمَا مَعَكُم وَ\r\n\r\n\r\n","description":"","footnote":"\r\n( 1 ) - شرح فارسى غرر الحكم ، جلد 4 ، صفحهء 514 ، حديث 6803 .\r\n( 2 ) - المحجة البيضاء ، جلد 5 ، صفحهء 145 .\r\n","page_name":" 311 ","page_number":311},
  {"content":"\r\n\r\nلا تَكُونُوا اوَّلَ كَافِرٍ بِهِ وَ لا تَشْتَرُوا بِآيَاتي ثَمَناً قَليلًا وَ ايّاىَ فَاتَّقُونِ « 1 » » كه خداوند در آن يهود را به خاطر فروختن آيات الهى به بهاى ناچيز ، مذمّت مىكند ؛ آمده است : جمعى از علماى بزرگ يهود ، به خاطر تشكيل مجالس ميهمانى پر زرق و برقى از سوى يهوديان براى آنها ، آيات الهى را تحريف كردند و عملًا آنها را به بهاى ناچيزى فروختند ( و پيامبرى را كه تورات وعدهء ظهورش را داده بود و آنها سالها در انتظارش بودند ، انكار كردند ) .\r\nدر روايات اسلامى نيز بحث گسترده‌اى دربارهء خطرهاى اين دو نوع از شهوت ديده مىشود كه در ادامه به برخى موارد اشاره مىشود :\r\n1 - رسول خدا صلى الله عليه و آله مىفرمايند : « ثَلاثٌ اخَافُهُنَّ بَعدي عَلَى امَّتي ألضَّلالَةُ بَعْدَ المَعْرِفَةِ وَ مُضِلّاتُ أَلْفِتَنِ وَ شَهْوَةُ الْبَطْنِ وَ الْفَرْجِ ؛ سه چيز است كه از آنها بر امّتم بعد از خودم مىترسم ، گمراهى بعد از آگاهى و آزمايشهاى گمراه كننده و شهوت شكم و شهوت جنسى » . « 2 »\r\nمنظور از گمراهى بعد از آگاهى ، اين است كه انسان بر اثر وسوسه‌هاى منحرفان و ايجاد شبهات گوناگون ، راه راستى را كه شناخته ، رها كند و در راه انحراف در آيد كه اين موضوع در هر زمان - مخصوصاً در زمان ما - وجود داشته و دارد .\r\nمنظور از « مضلّات فتن » امتحاناتى است كه خداوند براى بندگانش پيش مىآورد كه گاهى انسان‌ها به خاطر پيروى هواى نفس از عهدهء آن برنمىآيند ؛ و منظور از « شهوت بطن و فرج » شكم پرستى و افراط در شهوت جنسى است .\r\nمفهوم حديث نشان مىدهد ، خطرى كه از ناحيهء اين سه امر ، مردم را تهديد مىكند ، بسيار جدى است .\r\n2 - پيامبر اكرم صلى الله عليه و آله در جاى ديگر مىفرمايند : « اكْثَرُ مَا تَلِجُ بِهِ امَّتي النَّارَ الْاجْوَفَانِ الْبَطْنُ وَ الْفَرْجُ ؛ بيشترين چيزى كه سبب دوزخى شدن امّت من مىشود ، دو چيز ميان تهى است ، شكم و فرج » . « 3 »\r\n\r\n\r\n","description":"","footnote":"\r\n( 1 ) - بقره ، 41 .\r\n( 2 ) - اصول كافى ، جلد 2 ، صفحهء 79 .\r\n( 3 ) - همان مدرك .\r\n","page_name":" 312 ","page_number":312},
  {"content":"\r\n\r\n3 - امام باقر عليه السلام نيز در اين رابطه مىفرمايند : « اذا شَبَعَ البَطْنُ طَغى ؛ هنگامى كه شكم سير شود ، طغيان مىكند » . « 1 »\r\n4 - آن حضرت در جاى ديگر مىفرمايند : « مَا مِنْ شَىءٍ ابْغَضُ الَى اللّهِ عَزَّوَجَلَّ مِنْ بَطْنٍ مَمْلُوءٍ ؛ هيچ چيزى نزد خداوند ، منفورتر از شكم پر ( و بيش از اندازه خوردن ) نيست » . « 2 »\r\n5 - امير مؤمنان على عليه السلام مىفرمايند : « لايُفْسِدُ التَّقوى الّا بِغَلَبَةِ الشَّهْوَةِ ؛ تقوا و پرهيزكارى را چيزى جز غلبهء شهوت از بين نمىبرد » . « 3 »\r\n6 - حديث ديگرى از همان حضرت عليه السلام نقل شده است : « لاتَجْتَمِعُ الحِكْمَةُ وَ الشَّهْوَةُ ؛ دانش و حكمت با شهوت پرستى جمع نمىشود » . « 4 »\r\n7 - همان حضرت عليه السلام در جاى ديگر فرموده‌اند : « مَا رَفَعَ امرَءاً كَهِمَّتِهِ وَ لا وَضَعَهُ كَشَهْوَتِهِ ؛ هيچ چيز مانند همّت ، انسان را بالا نمىبرد و هيچ چيز مانند شهوت ، انسان را بر زمين نمىزند » . « 5 »\r\n* * *\r\n\r\n\r\n","description":"","footnote":"\r\n( 1 ) - اصول كافى ، جلد 6 ، صفحهء 270 ، حديث 10 .\r\n( 2 ) - سفينة البحار ، جلد 1 ، صفحهء 25 ، واژهء اكل .\r\n( 3 ) - شرح غرر الحكم ، حديث 10606 .\r\n( 4 ) - غرر الحكم ، حديث 10573 .\r\n( 5 ) - همان مدرك ، جلد 6 ، صفحهء 114 ، حديث 9707 .\r\n","page_name":" 313 ","page_number":313},
  {"content":"\r\n . \r\n","description":"","footnote":"","page_name":" 314 ","page_number":314},
  {"content":"\r\n\r\n15\r\n\r\nعفّت ؛ فضيلت بزرگ اخلاقى\r\n\r\nاشاره\r\n« عفّت » نقطهء مقابل « شكم پرستى و شهوت پرستى » است كه از مهمترين فضايل انسانى محسوب مىشود .\r\n« عفّت » به گفتهء راغب اصفهانى در كتاب « المفردات » ، به معنى پديد آمدن حالتى در نفس است كه آدمى را از غلبهء شهوت باز مىدارد و « عفيف » به كسى گفته مىشود كه داراى اين وصف و حالت باشد .\r\nصاحب « مقاييس اللّغة » مىنويسد : « عفت در اصل به دو معنى آمده است : نخست ، خوددارى از انجام كارهاى زشت و ديگر ، كم بودن چيزى . لذا عرب به باقى ماندهء شير در پستان مادر « عُفَّه » ( بر وزن مدّت ) مىگويد . » ولى از كلام راغب اصفهانى در مفردات ، استفاده مىشود كه هر دو معنى به يك چيز باز مىگردد . ( زيرا افراد عفيف به چيز كم قانع هستند . )\r\nمؤلف التّحقيق مىنويسد : « اين ماده در اصل ، به معنى حفظ نفس از تمايلات و شهوات نفسانى است ؛ همان گونه كه تقوا به معنى حفظ نفس از انجام گناهان مىباشد ، بنابراين عفّت\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nيك صفت درونى است ؛ در حالى كه تقوا ناظر به اعمال خارجى است » .\r\nعلماى اخلاق نيز در تعريف « عفت » ، آن را صفتى حدّ وسط در ميان شهوت پرستى و خمودى دانسته‌اند .\r\nآنچه بيان شد ، تفسير « عفت » به مفهوم عام كلمه بود ؛ زيرا بعضى براى معرّفى « عفت » از نقطه مقابل آن ؛ يعنى ، پرده‌درى نيز استفاده كرده‌اند . به همين علت در بسيارى از موارد ، واژهء « عفت » را در مورد پرهيزكارى در خصوص مسايل جنسى استعمال كرده‌اند .\r\nبه هر حال از آيات قرآن مجيد و روايات اسلامى استفاده مىشود كه « عفت » - به هر دو معنى - از بزرگترين فضايل انسانى است و هيچ كس در سير الى اللّه ، بدون داشتن « عفت » به جايى نمىرسد . در زندگى دنيا نيز آبرو و حيثيت و شخصيت انسان در گرو عفّت است .\r\nبا اين اشاره به قرآن باز مىگرديم و آيات ذيل را بررسى مىكنيم :\r\n1 - لِلْفُقَرآءِ الَّذينَ أُحْصِرُوا في سَبيلِ اللّهِ لايَستَطيعُونَ ضَرْباً في الْارضِ يَحْسَبُهُم الجَاهِلُ أَغْنِيآءَ مِنَ التَّعَفُّفِ تَعْرِفُهُمْ بِسيمَاهُم لايَسئَلُونَ النّاسَ الْحَافاً وَ مَا تُنْفِقُوا مِنْ خَيْرٍ فَانَّ اللّهَ بِهِ عَليمٌ ( سورهء بقره ، آيهء 273 )\r\n2 - وَ رَاوَدَتْهُ الَّتى هُوَ في بَيْتِهَا عَن نَفْسِهِ وَ غَلَّقَتِ الابْوابَ وَ قَالَتْ هَيْتَ لَكَ قَالَ مَعَاذَ اللّهِ انَّهُ رَبّى احْسَنَ مَثْواىَ انَّهُ لايُفْلِحُ الظَّالِمُونَ ( سورهء يوسف ، آيهء 23 )\r\n3 - وَ لَقَدْ هَمَّتْ بِهِ وَ هَمَّ بِهَا لَولَا انْ رَءَا بُرهانَ رَبِّهِ كَذَلِكَ لِنَصرِفَ عَنْهُ السُّوءَ وَ الفَحْشآءَ انَّهُ مِنْ عِبَادِنَا المُخْلَصينَ ( سورهء يوسف ، آيهء 24 )\r\n4 - قَالَتْ فَذَلِكُنَّ الَّذِى لُمْتُنَّنى فِيهِ وَ لَقَد رَاوَدْتُهُ عَن نَفْسِهِ فَاسْتَعْصَمَ وَ لَئِن لَم يَفْعَلْ مَا آمُرُهُ لَيُسْجَنَنَّ وَ لَيَكُوناً مِنَ الصَّاغِرينَ - قَالَ رَبِّ السِّجْنُ أَحَبُّ الىَّ مِمّا يَدْعُونَني اليهِ وَ الّا تَصْرِفْ عَنّى كَيدَهُنَّ اصْبُ الَيْهِنَّ وَ أَكُن مِنَ الجَاهِلِينَ - فاسْتَجَابَ لَهُ رَبُّهُ فَصَرَفَ عَنْهُ كَيْدَهُنَّ انَّهُ هُوَ السَّمِيعُ الْعَلِيمُ ( سورهء يوسف ، آيات 32 تا 34 )\r\n5 - وَالَّذينَ هُمْ لِفُرُوجِهِمْ حَافِظُونَ * الّا عَلَى ازْوَاجِهِمْ أَو مَا مَلَكَتْ أَيمَانُهُمْ فَانَّهُمْ غَيْرُ\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nمَلُومِينَ - فَمَنِ ابْتَغَى وَرَآءَ ذَلِكَ فَأُولئكَ هُمُ العَادُونَ ( سورهء مؤمنون ، آيات 5 تا 7 )\r\n6 - . . . وَالحَافِظِينَ فُروجَهُمْ وَ الحَافِظاتِ . . . ( سورهء احزاب ، آيهء 35 )\r\n\r\nترجمه\r\n1 - ( انفاق شما مخصوصاً بايد ) براى نيازمندانى باشد كه در راه خدا ، در تنگنا قرار گرفته‌اند ؛ ( و توجه به آيين خدا ، آنها را از وطن‌هاى خويش آواره ساخته و شركت در ميدان جهاد به آنها اجازه نمىدهد تا براى تأمين هزينهء زندگى ، دست به كسب و تجارت بزنند ) ؛ نمىتوانند مسافرتى كنند ( و سرمايه‌اى به دست آورند ) و از شدّت خويشتن دارى ، افراد ناآگاه آنها را بىنياز مىپندارند ؛ امّا آنها را از چهره‌هايشان مىشناسى و هرگز با اصرار چيزى از مردم نمىخواهند ( اين است مشخصات آنها ! ) و هر چيز خوبى در راه خدا انفاق كنيد ، خداوند از آن آگاه است .\r\n2 - و آن زن كه يوسف در خانه او بود ، از او تمنّاى كام‌جويى كرد ؛ درها را بست و گفت : « بيا ( به سوى آنچه براى تو مهيّاست ) » . ( يوسف ) گفت : « پناه مىبرم به خدا ! او [ / عزيز مصر 
  ] صاحب نعمت من است ؛ مقام مرا گرامى داشته ( آيا ممكن است به او ظلم و خيانت كنم ؟ ! ) مسلماً ظالمان رستگار نمىشوند ! »\r\n3 - آن زن قصد او كرد و او نيز - اگر برهان پروردگار را نمىديد - قصد وى مىنمود ! اين چنين كرديم تا بدى و فحشا را از او دور سازيم ، زيرا او از بندگان مخلَص ما بود .\r\n4 - ( همسر عزيز مصر ) گفت : « اين همان كسى است كه به خاطر ( عشق ) او مرا سرزنش كرديد ! ( آرى ! ) من او را به خويشتن دعوت كردم و او خوددارى كرد و اگر آنچه را دستور مىدهم ؛ انجام ندهد ، به زندان خواهد افتاد و مسلّماً خوار و ذليل خواهد شد ! »\r\n( يوسف ) گفت : « پروردگارا ! زندان ، نزد من محبوبتر است از آنچه اينها مرا به سوى آن مىخوانند ! و اگر مكر و نيرنگ آنها را از من باز نگردانى ؛ به سوى آنان متمايل خواهم شد و از جاهلان خواهم بود ! »\r\nپروردگارش دعاى او را اجابت كرد و مكر آنان را از او گردانيد ؛ زيرا او شنوا و داناست .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\n5 - و آنها كه دامان خود را ( از آلوده شدن به بى عفتى ) حفظ مىكنند . تنها آميزش جنسى با همسران و كنيزانشان دارند كه در بهره‌گيرى از آنان ملامت نمىشوند و كسانى كه غير از اين راه را طلب كنند ، تجاوز گرند !\r\n6 - . . . مردان پاكدامن و زنان پاكدامن . . . .\r\n* * * \r\nتفسير نيازمندان آبرومند\r\nدر آيهء نخست ، دربارهء بهترين مورد انفاق ، مىفرمايد : انفاق شما ( مخصوصاً ) بايد براى نيازمندانى باشد كه در راه خدا محصور شده ( و از خانه و كاشانهء خود آواره گشته‌اند و شركت در ميدان جهاد به آنها اجازه نمىدهد براى تأمين زندگى خود تلاش كنند ) و نمىتوانند سفرى كنند ( و سرمايه‌اى به دست آورند ) ؛ « لِلْفُقَراءِ الَّذينَ احْصِرُوا في سَبيلِ اللّهِ لايَسْتَطيعُونَ ضَرْباً في الارضِ . . . » . « 1 »\r\nسپس به ويژگى مهم ديگرى از آنها اشاره مىكند : « از شدت خويشتن‌دارى و عفاف ، افراد بىاطلاع ، آنها را غنى مىپندارند ؛ در حالى كه آنها را از چهره‌هايشان مىشناسى ؛ . . . يَحْسَبُهُمُ الجَاهِلُ اغنِياءَ مِنَ التَّعَفُّفِ تَعْرِفُهُمْ بِسيمَاهُمْ . . . » . « 2 »\r\nآرى ! آنها رنجهاى درونى خود را كاملًا حفظ مىكنند و زبان به شكوه نمىگشايند و در عين نيازمندى شديد ، همچون بىنيازان گام برمىدارند ، ولى براى آگاهان رنگ رخسارهء آنها از سرّ درونشان خبر مىدهد .\r\nباز به بيان ويژگى ديگرى پرداخته ، مىافزايد : « هرگز با اصرار چيزى را از مردم نمىخواهند ؛ . . . لايَسْئَلُونَ النَّاسَ الحَافاً . . . » . « 3 »\r\nتا حد امكان ، از كسى تقاضا نمىكنند و اگر كارد به استخوانشان رسد و ناچار شوند\r\n\r\n\r\n","description":"","footnote":"\r\n( 1 ) - بقره ، 273 .\r\n( 2 ) - همان .\r\n( 3 ) - همان .\r\n","page_name":" 318 ","page_number":318},
  {"content":"\r\n\r\nوامى از كسى بگيرند يا كمكى بخواهند ، هيچ گونه اصرار به فرد مقابل نمىكنند .\r\nدر پايان آيه مىفرمايد : « و هر چيز خوبى در راه خدا انفاق كنيد ، خداوند به آن آگاه است ؛ . . . وَ مَا تُنْفِقُوا مِنْ خَيرٍ فَانَّ اللّهَ بِهِ عَليمٌ » . « 1 » آرى ! انفاق بسيار خوب است ، خصوصاً براى كسانى كه عزّت نفس و طبع بلند دارند و خويشتن دار و عفيفند .\r\nبديهى است كه « عفّت » در اين آيه به معنى خويشتن‌دارى در مسايل مالى است ، نه امور جنسى . جمعى از مفسران ، شأن نزول آن را « اصحاب صفّه » دانسته‌اند . آنها يك گروه چهارصد نفرى از مسلمانان مكّه و اطراف مدينه بودند كه نه خانه‌اى در مدينه داشتند و نه خويشاوندانى كه به منزل آنها بروند و نه كسب و كار ؛ ولى در عين حال ، در نهايت تعفّف در محلّى كه به صورت سكوى بزرگ « 2 » در كنار مسجد پيامبر صلى الله عليه و آله بود ، زندگى مىكردند . آنها مجاهدانى بودند كه به فرمان رسول اللّه صلى الله عليه و آله به ميدان‌هاى جنگ حركت مىكردند و در عين گرسنگى و نيازمندى شديد ، عزّت نفس و خويشتن دارى و عفّت خويش را حفظ مىكردند .\r\nبه هر حال ، قرآن مجيد اين گروه از عفيفان را در آيهء فوق با تعبيرات مختلف ستوده است و آنها را به عنوان الگو براى ساير مسلمانان معرّفى نموده است .\r\nدر آيهء دوّم و سوّم ، سخن از « عفّت » و پاكدامنى يوسف عليه السلام است كه در سخت‌ترين شرايطى كه تمام اسباب گناه در آن آماده بود ، خود را حفظ كرد . به خداوند خويش پناهنده شد و از كورهء يك امتحان بزرگ الهى ، آبرومندانه بيرون آمد .\r\nطبق بيان قرآن كريم : « آن زن كه يوسف عليه السلام در خانهء او بود ؛ از وى تمنّاى كام‌جويى كرد و تمام درها را بست و گفت : بشتاب به سوى آنچه كه براى تو مهيّاست .\r\nيوسف عليه السلام گفت : به خدا پناه مىبرم ، او ( عزيز مصر ) صاحب نعمت من است ، مقام مرا گرامى داشته ( آيا ممكن است به او ظلم و خيانت كنم ؟ ) ؛ به يقين ظالمان ( و خائنان ) رستگار نمىشوند ؛ وَ راوَدَتْهُ الَّتى هُوَ في بَيْتِهَا عَنْ نَفْسِهِ وَ غَلَّقَتِ الابْوابَ وَ قَالَتْ هَيْتَ لَكَ ، قَالَ\r\n\r\n\r\n","description":"","footnote":"\r\n( 1 ) - بقره ، 273 .\r\n( 2 ) - عرب به سكوى بزرگ كنار مسجد « صفّه » مىگويد كه علت نام گذارى اين عده به اصحاب صفه نيز همين است .\r\n","page_name":" 319 ","page_number":319},
  {"content":"\r\n\r\nمَعَاذَ اللّهِ انَّهُ رَبّىِ احْسَنَ مَثواىَ انَّهُ لايُفلِحُ الظَّالِمُونَ » « 1 » چهرهء زيبا و ملكوتى حضرت يوسف عليه السلام ، نه تنها عزيز مصر را مجذوب كرده بود ، بلكه همسر عزيز مصر نيز به او علاقه‌مند شده بود . اين عشق و علاقهء همسر عزيز مصر ، پنجه در اعماق جانش داشت كه با گذشت زمان داغ‌تر و سوزانتر مىشد ؛ امّا حضرت يوسف عليه السلام عفيف و پاكدامن و پرهيزكار ، قلبش تنها در گرو عشق به خدا بود .\r\nهمسر فريباى جوان و زيباى عزيز مصر ، از تمام وسايل و روشها ، براى رسيدن به مقصد خود استفاده كرد ؛ وسايلى كه تنها بخشى از آنها براى تحريك يك جوان مجرّد هم سن و سال حضرت يوسف عليه السلام كافى بود ؛ ولى حضرت يوسف عليه السلام در برابر امواج شديد شهوت ايستادگى نمود و خود را به كشتى لطف پروردگار سپرد كه اگر نمىسپرد ، غرق شده بود ، همان گونه كه آيهء بعد مىفرمايد : « آن زن قصد كام‌جويى را از او ( حضرت يوسف عليه السلام ) كرد و او نيز - اگر برهان پروردگار را نمىديد - قصد وى مىنمود ، اين چنين كرديم .\r\n( و يوسف را در برابر اين طوفان شديد تنها نگذاشتيم ) تا بدى و فحشا را از او دور سازيم ؛ زيرا او از بندگان مخلص ما بود ؛ وَ لَقَدْ هَمَّتْ بِهِ وَ هَمَّ بِهَا لَولا ان رَءَا بُرْهَانَ رَبِّهِ كَذَلِكِ لِنَصْرِفَ عَنْه‌ُالسُّوءَ وَ الْفَحْشَاءَ انَّهُ مِن عِبَادِنَا الْمُخْلَصِينَ » . « 2 »\r\n« من عبادنا » ( از بندگان ما ) و « مخلصين » ( خالص شدگان ) ، تعبيرات بسيار پرمعنايى است كه در اين آيه به عنوان نشان افتخار بر سينهء حضرت يوسف عليه السلام نصب شده است .\r\nگرچه حضرت يوسف عليه السلام با وجود عفت و پاكدامنى از سوى همسر عزيز مصر متهم به خيانتى شد كه ممكن بود به قيمت جان او تمام شود ؛ ولى خداوندى كه وعدهء حمايت از مؤمنان پاكدامن را داده است توسط گواهى كودك شيرخوارى كه در گهواره بود ، به صورت معجزه‌آسايى ، او را نجات داد .\r\nآنچه بعضى از افراد نادان و بىخبر ، در شرح اين آيات نوشته‌اند كه منظور از « هَمَّ بِها » اين است كه حضرت يوسف عليه السلام نيز آمادهء كام‌جويى از زليخا شد ، نه با مقام عصمت انبيا سازگار است و نه با لحن آيات فوق ؛ بلكه قرآن مىگويد : « برهان پروردگار به\r\n\r\n\r\n","description":"","footnote":"\r\n( 1 ) - يوسف ، 23 .\r\n( 2 ) - يوسف ، 24 .\r\n","page_name":" 320 ","page_number":320},
  {"content":"\r\n\r\nيارى حضرت يوسف عليه السلام آمد كه اگر نيامده بود ، آماده مىشد ؛ ولى چون به سراغش آمد ، قصد گناه نكرد » .\r\nفخر رازى در تفسير اين آيه ، تعبير جالبى دارد . او مىنويسد : « همه ، حتى شيطان شهادت به پاكى حضرت يوسف عليه السلام دادند ؛ زيرا شيطان در همان زمانى كه راندهء درگاه خدا شد ، گفت : من براى گمراه ساختن همهء فرزندان آدم تلاش مىكنم ؛ جز بندگان مخلَص تو ؛ قَالَ فَبِعِزَّتِكَ لَاغْوِيَنَّهُمْ اجْمَعينَ * الّا عِبَادَكَ مِنْهُمُ الْمُخْلَصِينَ » « 1 »\r\nسپس فخر رازى مىافزايد : « اگر گويندگان اين سخنان بى اساس و خرافى ، تابع خداوند هستند ، خداوند شهادت به پاكى حضرت يوسف عليه السلام داد و اگر پيرو شيطانند ، شيطان نيز شهادت به پاكى او داده است » . « 2 »\r\n* * * در چهارمين آيه كه ادامهء شرح زندگى پرماجراى حضرت يوسف عليه السلام و بيان مقام والاى عفّت و پارسايى اوست ، ضمن اشاره به آزمون ديگرى كه مانند طوفانى سخت در برابر او پديدار شده بود ، مىفرمايد : « هنگامى كه آوازهء عشق سوزان عزيز مصر به غلام كنعانيش حضرت يوسف عليه السلام ، در شهر پيچيد و زنان مصر ، زبان به ملامت و سرزنش او گشودند ؛ او براى اثبات بىگناهى خود ، مجلس ميهمانى عظيمى ترتيب داد و از زنان سرشناس مصر دعوت كرد و در يك لحظهء حسّاس ، حضرت يوسف عليه السلام را وادار كرد كه وارد آن مجلس شود .\r\nهنگامى كه آنها چشمشان به جمال دل‌آراى حضرت يوسف عليه السلام افتاد ؛ زمام اختيار را از دست دادند و با كاردهايى كه براى خوردن ميوه در دست داشتند ، بى اختيار دستهايشان را بريدند و همگى گفتند : اين جوان ، يك انسان نيست كه يك فرشتهء زيبا و عجيب است ! »\r\nدر آن هنگام كه همسر عزيز مصر خودش را پيروز مىديد ، رو به آنها كرد و گفت :\r\n« اين همان كسى است كه مرا به خاطر ( عشق ) به او سرزنش كرديد . ( آرى ! ) من او را به خويشتن دعوت كردم و او خوددارى كرد . اگر آنچه را كه من دستور مىدهم ، انجام ندهد ؛ به\r\n\r\n\r\n","description":"","footnote":"\r\n( 1 ) - تفسير كبير فخر رازى ، جلد 18 ، صفحهء 82 و 83 .\r\n( 2 ) - تفسير كبير فخر رازى ، جلد 18 ، صفحهء 117 .\r\n","page_name":" 321 ","page_number":321},
  {"content":"\r\n\r\nزندان خواهد افتاد و به يقين خوار و ذليل خواهد شد ؛ قَالَتْ فَذَلِكُنَّ الّذى لُمْتُنَنَّى فِيهِ وَ لَقَدْ رَاوَدْتُهُ عَنْ نَفْسِهِ فَاسْتَعْصَمَ وَ لَئِنْ لَمْ يَفْعَلْ مَا آمُرُهُ لَيُسْجَنَنَّ وَ لَيَكُوناً مِنَ الصَّاغِرِينَ » « 1 »\r\nاين دوّمين امتحان سخت و سنگين حضرت يوسف عليه السلام بود . او بر سر دو راهى قرار داشت ؛ يكى ، تسليم شدن در برابر درخواست همسر عزيز مصر و به كام دل رسيدن و از هرگونه ناز و نعمت و محبت برخوردار شدن و ديگرى مقاومت كردن و به زندان افتادن و اعمال سخت آن را تحمّل نمودن .\r\nاو بدون لحظه‌اى ترديد ، راه خود را انتخاب كرد و به درگاه خداوند متعال رو آورد و گفت : « پروردگارا ! زندان ( با آن همه مشكلات و رنجهايش ) نزد من ، محبوبتر است از آنچه اينها مرا به آن مىخوانند . اگر مكر و نيرنگ آنها را از من بازنگردانى ، قلب من متمايل به آنها خواهد شد و از جاهلان خواهم بود ؛ قَالَ رَبِّ السِّجْنُ احَبُّ الَىَّ مِمّا يَدْعُونَنى الَيهِ وَ الَّا تَصْرِفْ عَنىّ كَيْدَهُنَّ أَصْبُ الَيْهِنَّ وَ أَكُنْ مِنَ الجَاهِلينَ » . « 2 »\r\nاز تعبيرات آيه روشن مىشود كه زنان آن مجلس نيز با همسر عزيز مصر هم صدا شدند و حضرت يوسف عليه السلام را به تسليم در برابر آن زن دعوت مىكردند و هر كدام به نوعى او را به اجابت دعوت همسر عزيز مصر فرا مىخواندند . يكى مىگفت : اى جوان ! مگر جمال دل آرا و خيره كنندهء همسر عزيز مصر را نمىبينى ؟ مگر از عشق و زيبايى او لذّت نمىبرى ؟ !\r\nديگرى مىگفت : اگر زيبايى خيره كنندهء او در قلب تو اثر نمىگذارد ؛ ولى فراموش مكن كه او همسر عزيز مصر است ، اگر قلب او را به دست آورى ، هر چه از مال و مقام بخواهى ، در اختيار تو قرار خواهد داد .\r\nسوّمى به او هشدار مىداد كه اگر جمال و زيبايى و يا مال و مقام او براى تو اهمّيّت و ارزش ندارد ؛ ولى بدان كه اگر آن زن ، خشمگين شود ؛ به يك موجود خطرناك انتقام‌جو تبديل خواهد شد ، آنگاه تو را در قعر زندان خواهد انداخت و تو در آنجا براى هميشه فراموش خواهى شد .\r\n\r\n\r\n","description":"","footnote":"\r\n( 1 ) - يوسف ، 32 .\r\n( 2 ) - يوسف ، 33 .\r\n","page_name":" 322 ","page_number":322},
  {"content":"\r\n\r\nچون آخرين راه ، همان زندان وحشتناك بود ؛ حضرت يوسف عليه السلام به درگاه خداوند عرضه داشت : « من براى اطاعت فرمان تو و حفظ پاكى و تقوا و پارسايى و عفّت خويش ، حاضرم روانهء زندان وحشتناك گردم ؛ اما آلودهء خواست شوم آنها نشوم » .\r\nاين تهديد جدّى بود و عملى هم شد . حضرت يوسف عليه السلام به زندان افتاد ؛ ولى روح بلندش از محيط ننگين و آلودهء كاخ عزيز مصر رهايى يافت . در ادامهء همين آيات آمده است كه خداوند ، اين زندان وحشتناك را نردبان ترقّى حضرت يوسف عليه السلام قرار داد .\r\nسرانجام به خواست خداوند ، او بر تخت قدرت عزيز مصر تكيه زد و با حفظ آبرو و تقوا ، به همه چيز رسيد ؛ در حالى كه همهء آلودگان رسوا شده و كنار رفتند . اين پاداشى بود كه خداوند در دنيا به اين سلالهء نيكان و پاكان عنايت كرد .\r\nقرآن كريم در ادامه مىفرمايد : « پروردگار او ، دعاى خالصانه‌اش را اجابت كرد و مكر و نقشه‌هاى شوم آنها را از او برگردانيد ؛ زيرا او شنوا و داناست ؛ فَاسْتَجَابَ لَهُ رَبُّهُ فَصَرَفَ عَنْهُ كَيْدَهُنَّ انَّهُ هُوَ السَّميعُ العَليمُ » . « 1 »\r\n* * * عفت ، صفت بارز يك مؤمن\r\nدر پنجمين آيهء مورد بحث ، سخن از صفات برجستهء مؤمنان است . قرآن در عبارت‌هاى كوتاه و بسيار پرمعنى ، ضمن بيان بخش مهمى از صفات مؤمنان ، پاكدامنى و عفّت را يكى از خصلت‌هاى برجستهء آنها دانسته و مىگويد : « آنها كسانى هستند كه دامان خود را ( از آلودگى به بىعفتى ) حفظ مىكنند و تنها آميزش جنسى با همسران و كنيزانشان دارند كه در بهره‌گيرى از آنان ، ملامت نمىشوند و كسانى كه غير از اين راهى را طلب كنند ، تجاوزگرند ؛ وَالّذينَ هُمْ لِفُرُوجِهِم حَافِظُونَ - الّا عَلَى ازْوَاجِهِمْ أَو مَا مَلَكَتْ ايمَانُهُمْ فَانَّهُمْ غَيْرُ مَلُومِينَ - فَمَنِ ابْتَغى وَ رَآءَ ذَلِكَ فَأُولئكَ هُمُ العَادُونَ » . « 2 »\r\nجالب اين كه ، قرآن در بيان صفات برجستهء مؤمنان ، عفت را بعد از نماز و زكات و\r\n\r\n\r\n","description":"","footnote":"\r\n( 1 ) - يوسف ، 34 .\r\n( 2 ) - مؤمنون ، 5 تا 7 .\r\n","page_name":" 323 ","page_number":323},
  {"content":"\r\n\r\nپرهيز از لغو مطرح كرده و حتّى آن را بر مسئلهء امانت و پايبندى به عهد و پيمان نيز مقدم داشته است .\r\nعفت ؛ كليد نجات\r\nدر آخرين آيهء مورد بحث ، قرآن بيان مىكند كه خداوند ، ده گروه از مردان و زنان برجسته را مورد مغفرت و اجر عظيم قرار مىدهد كه نهمين آنها مردان و زنانى است كه دامان خود را از آلودگى به بى عفّتى ، نگه داشته و پاكدامن و عفيفند .\r\nدر بيان اوصاف دهمين گروه ، اشاره مىكند كه آنها بسيار ياد خدا مىكنند و بعيد نيست كه بيان اين مطلب ، دليل رابطهء نزديكى ميان عفّت و ياد خدا بودن ، باشد كه نتيجهء همهء اينها ، آمرزش الهى و اجر عظيمى است كه عظمتش را تنها خودش مىداند .\r\nدر جاى ديگر اشاره شده است كه روزه نيز يكى از راه‌هاى مهار طغيان « شهوت جنسى » است ؛ بنابراين ميان عفت و روزه ، رابطهء مستقيم وجود دارد . پيامبر اكرم صلى الله عليه و آله مىفرمايد : « يَا مَعْشَرَ الشَّبَابِ انِ اسْتَطَاعَ مِنْكُمْ الْبَاءَةُ فَلْيَتَزَوَّجُ فَانَّهُ اغَضُّ لِلْبَصَرِ وَ احْصَنُ لِلْفَرْجِ وَ مَنْ لَمْ يَسْتَطِعُ فَعَلَيهِ بِالصَّوْمِ « 1 » ؛ اى گروه جوانان ! كسى كه از شما توانايى بر ازدواج داشته باشد ، ازدواج كند ؛ زيرا ازدواج سبب مىشود كه از نواميس مردم چشم فروبندد و دامان خويش را از آلودگى به بى عفتى حفظ كند و كسى كه توانايى بر ازدواج ندارد ؛ روزه بگيرد » .\r\n* * * \r\nعفّت در روايات اسلامى\r\nدر منابع حديثى ، اهمّيّت فوق العاده‌اى به « عفّت » داده شده است كه به بعضى از آنها اشاره مىكنيم :\r\n1 - امام امير المؤمنين عليه السلام ، عفت را برترين عبادت شمرده است : « افْضَلُ الْعِبادة الْعِفافُ « 2 » » تعبير به عفت در اينجا ، ممكن است به معنى وسيع آن استعمال شده و يا\r\n\r\n\r\n","description":"","footnote":"\r\n( 1 ) - تفسير مراغى ، جلد 22 ، صفحهء 10 .\r\n( 2 ) - اصول كافى ، جلد 2 ، صفحهء 79 .\r\n","page_name":" 324 ","page_number":324},
  {"content":"\r\n\r\nممكن است در مقابل شكم پرستى و شهوت جنسى به كار رفته باشد .\r\n2 - امام باقر عليه السلام مىفرمايند : « مَا عُبِدَاللّهُ بِشىءٍ افْضَلَ مِنْ عِفَّةِ بَطْنٍ وَ فَرْجٍ ؛ هيچ عبادتى در پيشگاه خداوند ، برتر از عفّت در برابر شكم و مسايل جنسى نيست » « 1 »\r\n3 - در روايت ديگرى از آن حضرت - كه تفسيرى بر روايت سابق است - آمده است كه مردى خدمت امام عليه السلام عرض كرد : اعمال و طاعات من ضعيف و روزه‌ام كم است ؛ ولى اميدوارم كه هرگز مال حرامى نخورده‌ام . امام عليه السلام در پاسخ فرمود : « اىُّ الاجْتَهَادِ افْضَلُ مِنْ عِفَّةِ بِطْنٍ وَ فَرْجٍ ؛ كدام تلاش در راه اطاعت خدا ، برتر از عفّت در مقابل شكم و مسايل جنسى است » . « 2 »\r\n4 - امام على بن ابي طالب عليه السلام در اين رابطه مىفرمايند : « اذا ارَادَ اللّهُ بِعَبْدٍ خَيراً اعَفَّ بَطْنَهُ وَ فَرْجَهُ ؛ هنگامى كه خداوند خير و خوبى براى بنده‌اش بخواهد ؛ به او توفيق مىدهد كه در برابر شكم و شهوت پرستى عفّت پيدا كند » . « 3 »\r\n5 - در حديث ديگرى كه مفضّل از امام صادق عليه السلام ، در توصيف شيعيان واقعى نقل شده ، آن حضرت چنين مىفرمايند : « انَّمَا شِيعَةُ جَعْفَرٍ مَنْ عَفَّ بَطْنَهُ وَ فَرْجَهُ وَ اشْتَدَّ جَهَادَهُ وَ عَمَلُهُ لِخَالِقِهِ وَ رَجَاءُ ثَوابِهُ وَ خَافَ عِقَابَهُ فَاذَا رَأَيْتَ اولئكَ فَاولئكَ شِيعَةُ جَعْفرٍ ؛ پيروان حقيقى جعفر بن محمد ، كسانى هستند كه در برابر شكم پرستى و بى بند و بارى جنسى ، عفت و ( در راه بندگى خدا ) تلاش و كوشش فراوان دارند ؛ به ثواب او اميدوارند و از عقاب او بيمناك .\r\n( به همين دليل ، پيوسته ، در راه حق حركت مىكنند . هرگاه كسى را با اين صفات ببينى ) آنها پيروان و شيعيان جعفر بن محمد عليه السلام مىباشند » . « 4 »\r\n6 - امير مؤمنان على عليه السلام مىفرمايند : « قَدْرُ الرَّجُلِ عَلَى قَدْرِ هِمَّتِهِ ، وَ صِدْقُهُ عَلى قَدْرِ مُرُوَّتِهِ ، وَ شُجَاعَتُهُ عَلَى قَدْرِ انْفَتِهِ وَ عِفَّتُهُ عَلَى قَدْرِ غَيْرَتِهِ ؛ ارزش هر كس به اندازهء همّت او و صداقت هر كس به اندازهء شخصيت او و شجاعت هر كس به اندازهء زهد و بى اعتنايى او به\r\n\r\n\r\n","description":"","footnote":"\r\n( 1 ) - اصول كافى ، جلد 2 ، صفحهء 79 .\r\n( 2 ) - همان مدرك .\r\n( 3 ) - غرر الحكم ، حديث 4114 .\r\n( 4 ) - وسايل الشيعه ، جلد 11 ، صفحهء 199 .\r\n","page_name":" 325 ","page_number":325},
  {"content":"\r\n\r\nارزشهاى مادى و عفّت هر كس به اندازهء غيرت اوست » . « 1 »\r\nبديهى است ، افراد غيرتمند راضى نمىشوند كه كسى نگاه آلوده به نواميس آنها كند ؛ به همين دليل ، نسبت به نواميس ديگران نيز حسّاسند و متعرض آنها نمىشوند .\r\n7 - اين بحث را با حديثى از پيامبر اكرم صلى الله عليه و آله پايان مىدهيم ؛ آن حضرت صلى الله عليه و آله در اين روايت ضمن بيان اين كه : « سه چيز است كه بر امّتم از آن سه بيمناكم » سوّمين آنها را « شَهْوَةُ الْبَطْنِ وَ الْفَرْجِ ؛ شكم‌پرستى و شهوت‌پرستى جنسى » « 2 » مىدانند .\r\n\r\nنتيجه\r\nآنچه از آيات و روايات فوق حاصل مىشود ، اين است كه : اسلام اهتمام فوق العاده به مسئله پرهيزكارى در برابر شهوت شكم و بى بند و بارى جنسى دارد تا جايى كه آن را نشانهء شخصيت ، غيرت ، ايمان و پيروى از مكتب اهلبيت عليهم السلام معرفى مىكند . تاريخ نيز سرچشمهء بسيارى از گرفتارىهاى انسان را از همين دو امر ( شهوت شكم و شهوت جنسى ) مىداند ؛ زيرا شهوتِ شكم ، به انسان اجازهء تفكر مشروع را نمىدهد تا به وسيلهء آن ، حقوق انسان‌ها را رعايت كند و در مسير عدالت گام بردارد . به همين علت ، انسان را به ارتكاب انواع گناهان وامى دارد .\r\nعلاوه بر اينها ، شهوت شكم ، سرچشمهء بسيارى از بيمارىهاى جسمانى و اخلاقى است تا آنجا كه گاهى ، شكم به بت خطرناكى مبدّل شده و انسان را به پرستش و اطاعت خويش در همه زمينه‌ها وادار مىسازد .\r\nپيامبر اكرم صلى الله عليه و آله نيز ، در اين رابطه ، دربارهء مردم آخر الزمان فرموده است : « يَأْتِى عَلَى النّاسِ زَمانٌ بُطُونُهُمْ آلِهَتُهُمْ وَ نِسَائُهُم قِبْلَتُهُمْ وَ دَنَانِيرُهُمْ دِينُهُمْ ، وَ شَرَفُهُمْ مَتَاعُهُمْ ، لايَبْغى مِنَ الايمَانِ الّا اسْمَهُ وَ لا مِنَ الْاسلامِ الّا رَسْمَهُ وَ لا مِنَ القُرآنِ الّا دَرْسَهُ ، مَسَاجِدُهُمْ مَعْمُورُةٌ مِنَ الْبَنَاءِ وَ قُلُوبُهُمْ خَرَابٌ عَلَى الْهُدى ؛ زمانى بر مردم فرا مىرسد كه شكم‌هاى آنها بت‌هاى آنهاست و زن‌هاى آنها قبلهء آنهاست و دينارهايشان دينشان و شرفشان متاعشان است ، در آن زمان از ايمان جز نامى و از اسلام جز رسمى و از قرآن ، جز درسى باقى نمىماند ،\r\n\r\n\r\n","description":"","footnote":"\r\n( 1 ) - نهج البلاغه ، كلمات قصار ، كلمهء 47 .\r\n( 2 ) - اصول كافى ، جلد 2 ، صفحهء 79 .\r\n","page_name":" 326 ","page_number":326},
  {"content":"\r\n\r\nمساجدشان از نظر ساختمان آباد و دل‌هايشان از نظر هدايت خراب است » .\r\nدر ذيل اين حديث آمده است : « خداوند در چنان شرايطى ، آنان را به چهار بلا مبتلا مىكند ، جور سلطان و قحطى زمان و ظلم واليان و حاكمان » . « 1 »\r\nفرق ميان ظلم و جور ( كه در بسيارى از روايات در برابر هم قرار گرفته‌اند ) ممكن است از اين جهت باشد كه واژهء جور ، در اصل به معنى انحراف از مسير حق است ؛ بنابراين جور سلطان به انحرافات صاحبان سلطه و فرمانروايان اطلاق مىشود ، در حالى كه ظلم به معنى بى عدالتى است .\r\nدر حديث ديگرى از آن حضرت آمده است : « ايّاكَ وَ ادْمَانَ الشَّبَع فَانَّهُ يُهَيّجُ الاسْقَامَ وَ يُثيرُ العِلَلَ ؛ از پرخورى بپرهيز كه انواع بيمارىها را تحريك كرده ، و سرچشمهء مرض‌هاست » . « 2 »\r\nپيامبر اكرم صلى الله عليه و آله نيز فرموده است : « هركس از شرّ شكم و زبان و آلت جنسى خود در امان بماند ، از همه بدىها محفوظ مانده است » . « 3 »\r\n* * * \r\nراه‌هاى پيشگيرى از بى عفتى\r\nبراى كنترل شهوات - مخصوصاً شهوت جنسى و شهوت شكم - راه‌هاى بسيارى وجود دارد كه بخشى جنبهء كلّى و عمومى دارد ؛ يعنى ، در تمام مفاسد اخلاقى سارى و جارى است ، مانند : پاك بودن محيط ، نقش معاشران و دوستان ، تربيت خانوادگى ، علم و آگاهى به پيامدهاى رذايل اخلاقى ، مسايل فرهنگى و مانند آن .\r\nاين بحث را به صورت گسترده و كامل در جلد اوّل تحت عنوان آمادگىهاى لازم براى پرورش فضايل اخلاقى مطرح كرديم .\r\nبخش ديگر ، جنبهء خصوصى دارد ؛ يعنى ، مربوط به « عفّت » در مسايل جنسى و ساير\r\n\r\n\r\n","description":"","footnote":"\r\n( 1 ) - بحار الانوار ، جلد 22 ، صفحهء 453 .\r\n( 2 ) - شرح غرر الحكم ، صفحهء 300 ، حديث 2681 ، جملهء 1 .\r\n( 3 ) - معراج السّعاده ، صفحهء 310 .\r\n","page_name":" 327 ","page_number":327},
  {"content":"\r\n\r\nخواست‌هاى نفسانى است كه امور زير را مىتوان به عنوان عمده‌ترين راه كنترل در اين خصوص ذكر كرد :\r\n1 - حجاب و ترك خودآرايى در انظار عموم\r\nبى شك ، يكى از امورى كه به شهوت جنسى دامن مىزند ، « برهنگى و خودآرايى زنان و مردان » براى يكديگر است كه تأثير آن ، به خصوص در ميان جوانان مجرّد ، قابل انكار نيست ، به گونه‌اى كه مىتوان گفت : آلودگى به بى عفّتى رابطهء مستقيمى با بىحجابى ، برهنگى و خودآرايى در انظار عموم دارد ؛ حتى طبق بعضى از آمارهاى مستند ، هر قدر اين مسئله تشديد شود ، به همان نسبت آلودگى به بىعفتى بيشتر مىشود ؛ مثلًا ، در تابستان كه به خاطر گرمى هوا ، برهنگى زنان بيشتر مىشود ، به همان نسبت مزاحمت‌هاى جنسى افزايش مىيابد و به عكس ، در زمستان كه زنان ، پوشش بيشتر دارند ؛ اين گونه مزاحمت‌ها كمتر مىشود .\r\nبه همين دليل ، دستور حجاب يكى از مؤكدترين دستورهاى اسلام است . قرآن مجيد در آيات متعددى از جمله : آيات 31 و 60 سورهء نور و آيات 33 و 53 و 59 احزاب ، بر مسئلهء حجاب تأكيد كرده است كه گاهى زنان با ايمان را مخاطب قرار مىدهد و گاهى همسران پيامبر صلى الله عليه و آله را و گاهى نيز با استثنا كردن زنان پير و از كارافتاده ، تكليف بقيه را روشن مىسازد ؛ به اين ترتيب با عبارات مختلف ، اهمّيّت اين وظيفهء اسلامى را بازگو مىكند .\r\nبديهى است كه برداشتن حجاب ، مقدّمهء برهنگى ، آزادى جنسى و بى بند و بارى است كه مشكلات و مفاسد ناشى از آن ، در عصر و زمان ما بر كسى پوشيده نيست .\r\nبىحجابى سبب مىشود كه گروهى از زنان ، در يك مسابقهء بى پايان ، در نشان دادن اندام خود و تحريك مردان هوسباز شركت كنند . اين امر در عصر و زمان ما كه به خاطر گرفتارىهاى تحصيلى و اقتصادى سن ازدواج بالا رفته و قشر عظيمى از جامعه را جوانان مجرّد تشكيل مىدهد ، آثار بسيار زيانبارى دارد .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nبى حجابى ، علاوه بر اين كه از نظر اخلاقى سبب ناامنى خانواده‌ها و بروز جنايات مىشود ، ضمناً سبب ايجاد هيجان‌هاى مستمر عصبى و حتّى بيمارىهاى روانى نيز مىگردد كه ثمرهء آن سستى پيوند خانواده‌ها و كاهش ارزش شخصيت زن در جامعه است .\r\n2 - عدم اختلاط زن و مرد\r\nبى شك در جامعه مخصوصاً در جامعهء فعلى نمىتوان زندگى زن و مرد نامحرم را به طور كامل از هم جدا كرد ، ولى در مواردى كه ضرورتى نداشته باشد ، چنان كه از اختلاط پرهيز شود ، به يقين ، اصول عفت و پارسايى ، بهتر حفظ خواهد شد ؛ دليل آن هم مفاسد بسيار وحشتناك و شرم‌آورى است كه از اختلاط پسران و دختران در كشورهاى غربى ديده مىشود .\r\n3 - ديدن مطبوعات و رسانه‌هاى تصويرى\r\nمطبوعات و رسانه‌هاى تصويرى نقش بسيار مؤثرى در تحريك مسايل جنسى ، مخصوصاً در ميان قشر جوان دارد . افراد سودجو و گروه‌هايى كه از اين راه به درآمدهاى هنگفت نامشروعى مىرسند ، دست به انتشار مفتضح‌ترين فيلم‌ها ، عكس‌ها ، رمان‌ها و داستان‌هاى عشقى كثيف مىزنند و در شرايطى كه امواج رسانه‌ها به آسانى از يك گوشهء جهان به گوشهء ديگر منتقل مىشود ، كنترل آنها كار آسانى نيست ؛ ولى به هر حال اگر اين امر به طور كامل ، امكان‌پذير نباشد ، به طور ناقص امكان‌پذير است كه غفلت از آن ، موجب گرفتارىهاى فراوان اخلاقى و اجتماعى است .\r\nبا نهايت تأسف ، گروهى از نويسندگان و ارباب علم و دانش نيز در اين مسئله به موضع انفعالى روى آورده‌اند و به خاطر اين كه شرايط زمان ، اجازهء مخالفت با اين امور را نمىدهد و يا مخالفت با آنها ، ما را از نسل جوان جدا مىسازد ، يا در اذهان مردم\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nمتمدّن ، به عقب افتادگى متّهم مىشويم ؛ به همين دليل ، دست روى دست گذاشته و مأيوسانه به امواج خطرناكى كه جوامع اسلامى را در برگرفته ، نگاه مىكنند .\r\n* * *\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n16\r\n\r\nغفلت و بى خبرى\r\n\r\nاشاره\r\n« غفلت » داراى مفهوم وسيع و گسترده‌اى است كه هرگونه بى خبرى از شرايط زمان و مكانى ( كه انسان در آن زندگى مىكند ) و از واقعيت‌هاى فعلى و آينده و گذشته خويش و از صفات و اعمال خود و از پيامها و آيات حق و همچنين هشدارهايى كه حوادث تلخ و شيرين زندگى ، به انسان‌ها مىدهد را شامل مىشود .\r\nبى خبرى از اين واقعيت‌ها و نداشتن موضع‌گيرى صحيح در برابر آنها ، خطر بزرگى براى سعادت انسان‌ها است ؛ خطرى كه هر لحظه ممكن است ، دامان انسان را بگيرد و او را به كام نيستى فرو برد ، خطرى كه مىتواند زحمات ساليان دراز عمر انسان را در يك لحظه بر باد دهد .\r\nشايد بارها ، شنيده باشيم كه فلان شخص با زحمت بسيار ، اموال و سرمايه‌هاى عظيمى به دست آورده بود ؛ اما بر اثر يك لحظه « غفلت » آتش سوزى عظيمى به وجود آمد كه تمام آنها را در كام خود فرو برد ؛ انسان نيز در مسير سعادت چنين است . ممكن است ، افتادن در دام « غفلت » در يك لحظه كوتاه ، سرمايه‌هاى معنوى او را مبدل به خاكستر حسرت كند .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nبه همين دليل علماى اخلاق ، بحث‌هاى وسيعى دربارهء « غفلت » و ذُكْر و بيدارى ( كه نقطهء مقابل آن است ) در كتاب‌هاى خود آورده‌اند و از عواملى كه مىتواند پرده‌هاى « غفلت » را كنار زند و انسان را از خواب « غفلت » بيدار كند ، بحث نموده‌اند .\r\nبا اين مقدمه ، به قرآن مجيد مراجعه مىكنيم و اهمّيّتى را كه اين كتاب بزرگ آسمانى بر اين امر قائل شده ، در آيات زير مورد بررسى قرار مىدهيم :\r\n1 - وَ لَقَدْ ذَرَأْنَا لِجَهَنَّمَ كَثيراً مِنَ الجِنِّ وَ الانْسِ لَهُمُ قُلُوبٌ لا يَفْقَهُونَ بِهَا وَ لَهُمْ اعْيُنٌ لايُبْصِرُونَ بِهَا وَ لَهُم آذانٌ لايَسْمَعُونَ بِهَا اولئكَ كَالانْعَامِ بَلْ هُمْ اضَلُّ اولئكَ هُم الغَافِلُونَ ( سورهء اعراف ، آيهء 179 )\r\n2 - وَ اقْتَرَبَ الْوَعْدُ الْحَقُّ فَاذا هِىَ شَاخِصَةٌ ابْصَارُ الَّذِينَ كَفَرُوا يَا وَيْلَنَا قَدْ كُنَّا في غَفْلَةٍ مِنْ هَذَا بَلْ كُنَّا ظَالِمينَ ( سورهء انبياء ، آيهء 97 )\r\n3 - وَ اصْبِرْ نَفْسَكَ مَعَ الَّذينَ يَدْعُونَ رَبَّهُم بِالْغَداةِ وَالْعَشِىِّ يُريدونَ وَجْهَهُ وَ لاتَعْدُ عَيْنَاكَ عَنْهُمْ تُرِيدُ زِينَةَ الحَيَاةِ الدُّنيَا وَ لا تُطِعْ مَنْ أَغْفَلْنَا قَلْبَهُ عَنْ ذِكرِنَا وَ اتَّبَعَ هَوَاهُ وَ كَانَ أَمْرُهُ فُرُطاً ( سورهء كهف ، آيهء 28 )\r\n4 - انَّ الَّذِينَ لايَرجُونَ لِقَائَنَا وَ رَضُوا بِالْحَيَاةِ الدُّنيَا وَ اطمَأَنُّوا بِهَا وَ الَّذينَ هُمْ عَنْ آيَاتِنَا غَافِلُونَ * اولئكَ مَأواهُمُ النَّارُ بِمَا كَانُوا يَكْسِبُونَ ( سورهء يونس ، آيهء 7 و 8 )\r\n5 - يَعْلَمُونَ ظَاهِراً مِنَ الْحَيَاةِ الدُّنيَا وَ هُمْ عَنِ الْآخِرَةِ هُمْ غَافِلُونَ ( سورهء روم ، آيهء 7 )\r\n6 - سَأَصْرِفُ عَنْ آيَاتِىَ الَّذِينَ يَتَكَبَّرُونَ فِى الارضِ بِغَيْرِ الْحَقِّ وَ ان يَرَوْا كُلَّ آيَةٍ لايُؤْمِنُوا بِهَا وَ انْ يَرَوْا سَبيلَ الرُّشدِ لايَتَّخِذُوهُ سَبِيلًا وَ انْ يَرَوْا سَبِيلَ الْغَىِّ يَتَّخِذُوهُ سَبيلًا ذَلِكَ بَأَنَّهُمْ كَذَّبُوا بِآيَاتِنَا وَكَانُوا عَنْهَا غَافِلينَ ( سورهء اعراف ، آيهء 146 )\r\n7 - فَانْتَقَمْنَا مِنْهُم فَأَغرَقْنَاهُم في اليَمِّ بِانَّهُم كَذَّبُوا بِآيَاتِنا وَ كَانُوا عَنْهَا غَافِلينَ ( سورهء اعراف ، آيهء 136 )\r\n8 - فَاذَا رَكِبُوا فِى الْفُلْكِ دَعَوُا اللّهَ مُخْلِصِينَ لَهُ الدِّينَ فَلّمَا نَجَّاهُمْ الَى الْبَرِّ اذاهُمْ يُشْرِكُونَ ( سورهء عنكبوت ، آيهء 65 )\r\n9 - وَمَنْ يَعْشُ عَنْ ذِكْرِ الرَّحْمَانِ نُقَيِّضُ لَهُ شَيْطَاناً فَهُوَ لَهُ قَرينٌ ( سورهء زخرف ، آيهء 36 )\r\n\r\n","description":"","footnote":"","page_name":" 332 ","page_number":332},
  {"content":"\r\n\r\n10 - انّ الَّذينَ اتَّقَوْا اذَا مَسَّهُم طَائِفٌ مِنَ الشَّيْطَانِ تَذَكَّرُوا فَاذَا هُمْ مُبْصِرُونَ ( سورهء اعراف ، آيهء 201 )\r\n11 - لَقَدْ كُنْتَ فِى غَفْلَةٍ مِنْ هَذَا فَكَشَفْنَا عَنْكَ غِطآئَكَ فَبَصَرُكَ الْيْومَ حَديدٌ ( سورهء ق ، آيهء 22 )\r\n12 - وَ انْذِرهُم يَوْمَ الْحَسْرَةِ اذ قُضىَ الامْرُ وَ هُمْ فِى غَفْلَةٍ وَ هُمْ لايُؤمِنُونَ ( سورهء مريم ، آيهء 39 )\r\n\r\nترجمه\r\n1 - به يقين ، گروه بسيارى از جن و انس را براى دوزخ آفريديم ، آنها دل‌ها ( عقل‌ها ) يى دارند كه كه با آن ( انديشه نمىكنند و ) نمىفهمند و چشمانى كه با آن نمىبينند و گوشهايى كه با آن نمىشنوند ؛ آنها همچون چهارپايانند ، بلكه گمراهتر ! اينان همان غافلانند . ( زيرا با داشتن همه گونه امكانات هدايت ، باز هم گمراهند ! )\r\n2 - و وعدهء حق ( قيامت ) نزديك مىشود ، در آن هنگام چشم‌هاى كافران از وحشت ، از حركت باز مىماند ، ( مىگويند ) اى واى ! بر ما كه از اين ( جريان ) در غفلت بوديم ؛ بلكه ما ستمكار بوديم !\r\n3 - با كسانى باش كه پروردگار خود را صبح و عصر مىخوانند ، و تنها رضاى او را مىطلبند ! و هرگز به خاطر زيورهاى دنيا ، چشمان خود را از آنها برمگير ! و از كسانى كه قلبشان را از ياد خود غافل ساختيم ، اطاعت مكن ! همان‌ها كه از هواى نفس پيروى كردند و كارهايشان افراطى است .\r\n4 - آنها كه ايمان به ملاقات ما ( و روز رستاخيز ) ندارند و به زندگى دنيا خشنود شدند و بر آن تكيه كردند و آنها كه از آيات ما غافلند - ( همهء ) آنها جايگاهشان آتش است ، به خاطر كارهايى كه انجام مىدادند !\r\n5 - آنها فقط ظاهرى از زندگى دنيا را مىدانند و از آخرت ( و پايان كار ) غافلند !\r\n6 - به زودى كسانى را كه در روى زمين به ناحق تكبّر مىورزند ، از ( ايمان به ) آيات خود\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nمنصرف مىسازم ! آنها چنانند كه اگر هر آيه و نشانه‌اى را ببينند ، به آن ايمان نمىآورند . اگر راه هدايت را ببينند آن را ، راه خود انتخاب نمىكنند و اگر راه گمراهى را ببينند آن را ، راه خود انتخاب مىكنند ! ( همهء اينها ) به خاطر آن است كه آيات ما را تكذيب كردند و از آن غافل بودند !\r\n7 - سر انجام از آنها انتقام گرفتيم و آنان را در دريا غرق كرديم ، زيرا آيات ما را تكذيب كردند و از آن غافل بودند .\r\n8 - هنگامى كه سوار بر كشتى شوند ، خدا را با اخلاص مىخوانند ( و غير او را فراموش مىكنند ) ؛ اما هنگامى كه خدا آنان را به خشكى رساند و نجات داد ، باز مشرك مىشوند !\r\n9 - و هر كس از ياد خدا روى گردان شود ، شيطان را به سراغ او مىفرستيم ؛ پس همواره قرين اوست !\r\n10 - هنگامى كه پرهيزگاران ، گرفتار وسوسه‌هاى شيطان شوند ، به ياد ( خدا و پاداش و كيفر او ) مىافتند و ( در پرتو ياد او ، راه حق را مىبينند و ) ناگهان بينا مىگردند !\r\n11 - ( به او خطاب مىشود ) تو از اين صحنه ( و دادگاه بزرگ ) غافل بودى و ما پرده را از چشم تو كنار زديم و امروز چشمت كاملًا تيزبين است !\r\n12 - آنان را از روز حسرت ( روز رستاخيز كه براى همه مايهء تأسف است ) بترسان ، در آن هنگام كه همه چيز پايان مىيابد و آنها در غفلتند و ايمان نمىآورند !\r\n\r\nتفسير و جمع‌بندى « غفلت » سرچشمهء اصلى بدبختىها\r\nدر نخستين آيه ، به معرفى گروهى از بدترين افراد انسان پرداخته شده ؛ گروهى كه شايد بدتر از آنان در ميان انسان‌ها يافت نشود كه دربارهء اوصاف آنها مىفرمايد : « ما بسيارى از جن و انس را براى دوزخ آفريديم ، آنها دل‌ها ( و عقل‌هايى ) دارند كه با آن چيزى درك نمىكنند و چشمانى دارند كه با آنها نمىبيند و گوش‌هايى دارند كه با آن نمىشوند . آنها همچون چهارپايانند ، بلكه بدترند . آنها همان غافلانند ؛ وَ لَقَدْ ذَرَأْنَا لِجَهَنَّمَ كَثيراً مِن الْجِنِّ وَ\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nالانْسِ لَهُم قُلُوبٌ لا يَفْقَهُونَ بِهَا وَ لَهُم اعْيُنٌ لايُبْصِرُونَ بِهَا وَ لَهُم آذانٌ لايَسْمَعُونَ بِهَا اولئكَ كَالانْعَامِ بَلْ هُمْ اضَلُّ اولئكَ هُم الغَافِلونَ » « 1 »\r\nدر اين آيه عامل نهايى بدبختى اين گروه دوزخى را « غفلت » شمرده است . غفلتى كه از ترك انديشه و نداشتن چشم باز و گوش شنوا حاصل شده و انسان را به مرحله‌اى حتّى فروتر از چهارپايان سقوط مىدهد . زيرا اگر چهارپايان غافلند ، استعداد غفلت‌زدايى را ندارند ؛ ولى اگر انسان با داشتن منبع آگاهى در غفلت غوطه ور شود ، به طور قطع از چهارپايان هم كمترند .\r\nمفهوم آيهء بالا اين نيست كه خدا گروهى را به اجبار به دوزخ مىفرستد ؛ بلكه همان گونه كه در آيه با صراحت آمده ، دوزخى شدن آنان از ناحيهء خودشان است ، چون به آنها عقل داده شده ولى به كار نمىبندند ، چشم و گوش دارند ، اما با آن حقايق را نمىبينند و نمىشنوند .\r\nپس هر چه هست از ناحيهء خود آنها است ، منتهى خداوند حكم مشروطى دارد و آن اين كه : كسانى كه استعدادهاى خدادادى را به كار نگيرند ، سرنوشتشان آتش دوزخ است ! و حصول اين شرط بستگى به ارادهء خود انسان دارد .\r\n* * * در دوّمين آيه سخن از كافران در آستانهء رستاخيز است . در آن هنگام كه وعدهء خدا نزديك مىشود ، چنان وحشتى سراسر وجودشان را فرا مىگيرد كه چشمانشان از حركت باز مىايستد و در اينجاست كه فرياد آنها بلند مىشود كه : « اى واى ! بر ما ، ما از اين صحنه در غفلت بوديم ، بلكه ظالم و ستمگر بوديم ؛ وَ اقتَرَبَ الْوَعْدُ الحَقُّ فَاذَا هِىَ شَاخِصَةٌ ابْصَارُ الَّذينَ كَفَرُوا يَا وَيْلَنَا قَدْ كُنَّا فِى غَفْلَةٍ مِنْ هَذَا بَلْ كُنَّا ظَالِمينَ » . « 2 »\r\nبه اين ترتيب ، اين گروه از كافران ، عامل اصلى انحراف خويش را « غفلت » معرفى مىكنند ؛ غفلتى كه آنها را به ظلم كردن به خويشتن و ديگران دعوت نموده و حتى به انبيا الهى و كتب آسمانى ظلم و ستم روا داشتند .\r\n\r\n\r\n","description":"","footnote":"\r\n( 1 ) - اعراف ، 179 .\r\n( 2 ) - انبياء ، 97 .\r\n","page_name":" 335 ","page_number":335},
  {"content":"\r\n\r\nآنان اين سخن را زمانى مىگويند كه لرزشى ، سراسر جهان را فرا مىگيرد و نشانه‌هاى رستاخيز ظاهر مىشود و پرده‌هاى « غفلت » در آن شرايط هولناك كنار مىرود ، در حالى كه تمام درهاى توبه و بازگشت بسته شده است . « 1 »\r\n« شاخصه » از ماده « شخوص » بر وزن « خلوص » در اصل به معنى خروج از منزل يا از شهرى به شهر ديگر است و از آن جا كه انسان به هنگام وحشت شديد ، چشم او از حركت باز مىايستد و به جايى خيره مىشود ، به گونه‌اى كه گويى از حدقه بيرون مىآيد ؛ به اين حالت « شخوص » گفته شده است .\r\n* * * در سوّمين آيه ، خطاب به پيغمبر اكرم صلى الله عليه و آله دستور مىدهد كه با چه كسانى معاشر و همراه باشد و چه افرادى را از اطراف خويش براند : « با كسانى باش كه پروردگار خود را صبح و عصر مىخوانند و تنها ذات او را مىطلبند ، هرگز چشم‌هاى خود را به خاطر زينت‌هاى دنيا از آنها برمگير و از كسانى كه قلبشان را از ياد خود غافل ساختيم ، اطاعت مكن ؛ همانها كه پيروى هواى نفس كردند و كارهايشان افراطى است ؛ وَاصْبِرْ نَفْسَكَ مَعَ الَّذينَ يَدْعُونَ رَبَّهُمْ بِالْغَدَوَةِ وَ الْعَشِّى يُريدُونَ وَجْهَهُ وَ لاتَعْدُ عَيْنَاكَ عَنْهُمْ تُريدُ زِينَةَ الحَيَاةِ الدُّنيَا وَ لاتُطِعْ مَنْ اغْفَلْنَا قَلْبَهُ عَن ذِكْرِنَا وَ اتَّبَعَ هَوَاهُ وَ كَانَ امْرُهُ فُرُطاً » . « 2 »\r\nدر اين آيه ، اوصاف كسانى كه شايستهء همنشينى پيامبر را در ايمان و عبادت و ذكر پروردگار در هر صبح و شام دارند ، برشمرده و از اطاعت ( و همنشينى با ) كسانى كه دل‌هايشان از ذكر خدا غافل بوده و از هواى نفس پيروى نموده و كارشان به افراط گراييده است ، نهى مىنمايد .\r\nاز تعبيرات اين آيه ، رابطهء هواپرستى و افراط در آن ، با « غفلت » استفاده مىشود .\r\nآرى ! غافلان از ياد خدا ، هواپرستند و در راه افراط گام برمى دارند و اگر در مذّمت « غفلت » چيزى جز اين نباشد ، كافى است .\r\n\r\n\r\n","description":"","footnote":"\r\n( 1 ) - در اين كه مرجع ضمير « هى » چيست ؟ در ميان مفسران نظرهاى زيادى است ؛ ولى بهتر است كه آن را به ابصار بازگردانيم ، گويى كه در عبارت تقديم و تأخيرى رخ داده است .\r\n( 2 ) - كهف ، 28 .\r\n","page_name":" 336 ","page_number":336},
  {"content":"\r\n\r\nطبق بيان آيهء فوق كه : « خداوند دل‌هاى آنها را غافل كرده » ، به يقين به خاطر اعمالشان است كه نتيجهء آن مجازات الهى ؛ يعنى ، « غفلت » از ياد خداست .\r\nمعروف است كه آيهء فوق دربارهء جمعى از ثروتمندان متكبّر و خودخواه عصر پيامبر صلى الله عليه و آله نازل شده كه به حضور حضرت رسيدند و گفتند : اى محمد ! اگر تو در صدر مجلس بنشينى و اين گونه افرادى را كه بوى بدشان مشام ما را آزار مىدهد و لباس‌هاى خشن و پشمينه بر تن دارند « 1 » از خود دور سازى ، مجلس تو ، مجلسى در خور اشراف و شخصيت‌هايى همچون ما بشود ، آن گاه ما نزد تو خواهيم آمد و از سخنانت بهره خواهيم گرفت ، ولى با وجود اين دو گروه ، ديگر جاى ما نيست ! « 2 »\r\nولى خداوند از درون اين گروه غافل و بى خبر آگاه بود و مىدانست كه اين گونه افراد پر ادّعا و بىمحتوا ، نه يار روز صلح‌اند و نه سرباز روز جنگ . بر آنها نمىتوان اعتماد كرد و از فكر آنها نيز نمىتوان استفاده كرد ، به همين دليل خداوند به پيامبر صلى الله عليه و آله هشدار داد كه مراقب وسوسه‌هاى آنها باشد .\r\n* * * در چهارمين آيه ، دوزخيان را با ذكر چند ويژگى ، معرّفى مىكند : « كسانى كه اميد لقاى ما را ندارند ( به معاد و رستاخيز معتقد نيستند ) و تنها به زندگى دنيا خوشنودند و به آن اطمينان دارند و نيز كسانى كه از آيات ما غافلند ، جايگاهشان آتش است ، به خاطر اعمالى كه انجام مىدادند » .\r\nدر اين آيات ، آخرين چيزى كه روى آن تكيه شده « غفلت » از آيات الهى است كه در واقع ، ريشهء اصلى انكار معاد و اعتماد بر دنيا و فراموشى آخرت است . خلاصه اين كه « غفلت » ريشهء اصلى همهء بدبختىهاى انسان است ؛ در حالى كه ريشهء خوشبختى بهشتيان ، آگاهى و بيدارى و ذكر خدا است كه در آيات بعد همين سوره ، به آن اشاره شده است .\r\n\r\n\r\n","description":"","footnote":"\r\n( 1 ) - اشاره به افراد با ايمانى همچون سلمان فارسى ، ابو ذر غفارى ، صهيب و خبّاب بوده است .\r\n( 2 ) - اين شأن نزول را مرحوم طبرسى در « مجمع البيان » و قرطبى در تفسير « الجامع لاحكام القرآن » و برسويى در « روح البيان » و جمعى ديگر با تفاوت‌هايى نقل كرده‌اند ( توجه داشته باشيد ، گرچه سورهء كهف مكى است ولى مفسران تصريح كرده‌اند كه آيهء مورد بحث ؛ يعنى آيهء 28 اين سوره ، در مدينه نازل شده است ) .\r\n","page_name":" 337 ","page_number":337},
  {"content":"\r\n\r\nدر تفسير روح البيان در ذيل اين آيه ، در يك حديث قدسى ، چنين مىخوانيم كه خداوند مىفرمايد : « از سه گروه در شگفتم : از كسانى كه ايمان به آتش دوزخ دارند و مىدانند در پيش روى آنهاست ، چگونه مىخندند و از كسانى كه به دنيا دل بسته‌اند ، در حالى كه مىدانند به زودى از آن جدا مىشوند و از كسانى كه غافلند و مىدانند ( فرشتگان پروردگار ) از آنها غافل نيستند ، چگونه مشغول لهو و لعب هستند » .\r\nتفسير مذكور در ذيل همين حديث ، داستانى از « نعمان بن منذر » - يكى از پادشاهان حيره در عصر جاهليت - نقل مىكند : روزى ( پادشاه ) در زير درختى براى گستردن بساط لهو و لعب فرود آمد .\r\nعُدى ، - يكى از نزديكان او گفت : اى پادشاه ! اين درخت آوازى دارد ، آيا مىدانى چه مىگويد ؟ اين درخت مىگويد :\r\n رُبَّ رَكْبٍ قَد اناخُوا حَولَنا * يَمزَجُون الخَمْرَ بِالمَاءِ الزُّلالِ \r\n ثُمَّ اضْحُوا اسَفَ الدَّهرِ بِهِم * وَ كَذاكَ الدَّهرُ حَالًا بَعد حالٍ \r\nچه بسيار سوارانى كه در اطراف ما از مركب فرود آمدند و بساط عيش و نوش گستردند و شراب را با آب زلال آميختند ؛ ولى چيزى نگذشت كه طوفان‌هاى روزگار ، آنها را از ميان برداشت و اين گونه است دنيا ، هر زمانى بعد از زمانى ديگر . « 1 »\r\nدر پنجمين آيه ، سخن از افراد ظاهربينى است كه بر اثر « غفلت » و بىخبرى نه تنها اسرار جهان هستى را كه ما را با سرايى ديگر پيوند مىدهد ، نمىبينند ؛ بلكه از زندگى دنيا نيز تنها به ظاهر آن قناعت كردند ، قرآن در اين رابطه بيان مىدارد : « اين گروه ( از كافران ) ، تنها ظاهرى از زندگى دنيا را مىبينند و از آخرت غافلند ؛ يَعْلَمُونَ ظاهِراً مِنَ الحَيَاةِ الدُّنيَا و هُمْ عَنِ الآخِرَةِ هُم غَافِلُونَ » . « 2 »\r\nاگر غفلت و بىخبرى ، سايهء شوم و سنگين خود را بر قلوب آنها نيفكنده بود ، در جاى جاى زندگى دنيا ، هم خدا را و هم معاد را مىديدند . در قرآن مجيد ، اسرار آفرينش موجودات و گوشه‌هايى از نظام جهان مادّه به عنوان نشانه‌ها و آيات خدا مطرح شده و\r\n\r\n\r\n","description":"","footnote":"\r\n( 1 ) - روح البيان ، جلد 4 ، صفحهء 18 .\r\n( 2 ) - روم ، 7 .\r\n","page_name":" 338 ","page_number":338},
  {"content":"\r\n\r\nزندگى انسان در رستاخيز نيز در لابه‌لاى همين زندگى دنيا و حوادثى كه در اطراف ما مىگذرد ، نشان داده شده است ؛ منتها ، فقط افراد بصير و بينا و آنها كه نغمهء توحيد و معاد را از درون اين حوادث مىشنوند ، به آن واقف مىگردند ، نه غافلان كوردل و بىخبر .\r\nضمناً تكرار ضمير « هم » در آيه ، تأكيدى بر اين مطلب است كه اين « غفلت » سبب ظاهربينى و عدم وصول به عمق مسايل است .\r\nاين نكته قابل توجه است كه واژهء « غفلت » در جايى به كار مىرود كه اسباب و مقدّمات آگاهى فراهم باشد ؛ ولى انسان بر اثر هواى نفس يا ضعف ايمان يا علل ديگر آنها را ناديده بگيرد . شاهد اين سخن آياتى است كه بعد از اين آيه در سورهء روم آمده است ؛ خداوند به نمونه‌هايى از آثار توحيد و معاد كه در جهان هستى و در گرداگرد وجود ما قرار دارد ، اشاره مىكند و غافلان را هشدار مىدهد .\r\nدر ششمين آيه از خطرناكترين گروه كافران سخن به ميان آمده ، كسانى كه علاوه بر كفر ، آلوده به تكبّر و لجاجت شديد نيز شده‌اند . در پايان آيه ، دليل بدبختى آنها را غفلت از آيات الهى دانسته و مىفرمايد : « به زودى كسانى را كه در روى زمين به ناحق تكبّر مىورزند ، از ايمان به آيات خود منصرف سازيم ؛ ( به طورى كه ) اگر هر آيه و نشانه‌اى را ببينند ، به آن ايمان نمىآورند و اگر راه هدايت را ببينند ، راه خود را انتخاب نمىكنند و اگر راه گمراهى را ببينند راه خود را انتخاب مىكنند ؛ ( همهء اينها ) به خاطر آن است كه آيات ما را تكذيب كردند و از آن غافل بودند ؛ سَأصْرِفُ عَنْ آيَاتِىَ الَّذِينَ يَتَكَبَّرُونَ فِى الارضِ بِغَير الحَقِّ وَ ان يَرَوْا كُلَّ آيَةٍ لايُؤمِنُوا بِهَا وَ انْ يَرَوْا سَبِيلَ الرُّشدِ لايَتَّخِذُوهُ سَبِيلًا وَ انْ يَرَوْا سَبِيلَ الغَىِّ يَتَّخِذُوهُ سَبيلًا ذَلِكَ بِأَنَّهُم كَذَّبُوا بِآيَاتِنَا وَ كَانُوا عَنهَا غَافِلينَ » . « 1 »\r\nدربارهء جمله « سَأَصْرِفْ عَن آيَاتِى » ؛ ( به زودى آنها را از آيات خود منصرف مىسازيم ) ، بحث‌هاى زيادى در ميان مفسران ديده مىشود ، شايد به اين دليل كه كار خداوند ، هدايت به سوى آيات و نشانه‌هاى اوست ، و اساساً تمام انبيا و اوصيا براى همين آمده‌اند ؛ با اين حال ، چگونه ممكن است خداوند گروهى را از آيات خودش ممنوع و\r\n\r\n\r\n","description":"","footnote":"\r\n( 1 ) - اعراف ، 146 .\r\n","page_name":" 339 ","page_number":339},
  {"content":"\r\n\r\nمحروم سازد ؟ بر همين اساس دست به توجيهات زيادى زده‌اند كه بسيارى از آنها مشتمل بر تكلّف است .\r\nپاسخ اين سؤال با بررسى آيات ديگر قرآن روشن مىشود ؛ زيرا ، پاره‌اى از اعمال انسان‌ها مانند تكبّر در برابر حق و لجاجت و تعصّب شديد ، به صورت حجاب و پردهء تاريكى بر قلب انسان مىافتد و او را از مشاهدهء جمال زيباى حق باز مىدارد . در واقع اعمال و صفات زشت خود آنهاست كه « حجاب » آنها مىشود و اگر « حجاب افكنى » به خداوند نسبت داده شده ، به خاطر اين است كه خداوند ، اين اثر را در اين گونه اعمال و صفات آفريده است و يا به تعبير ديگر ، يكى از مجازات طبيعى كسانى كه داراى اين صفات و اعمالند ، انصراف از آيات الهى است .\r\nقابل توجه اين كه : در پايان آيه ، باز تأكيد مىكند كه علت منصرف ساختن آنها از آيات الهى ، همان اصرارشان بر تكذيب و غفلت و بى خبريشان از نشانه‌هاى خداست .\r\nدر هفتمين آيه ، به دنبال آيات قبل از آن كه سخن از لجاجت فرعونيان در برابر آيات الهى و بلاهاى مختلفى است كه به عنوان بيدار باش بر آن قوم نازل شد و به دعاى « موسى بن عمران » بر طرف گرديد ، مىفرمايد : « ( هنگامى كه نه معجزات الهى در آنها اثر گذاشت و نه بلاهاى هشدار دهنده ) سرانجام ما از آنها انتقام گرفتيم و آنها را در دريا غرق نموديم ؛ زيرا ، آنها آيات ما را تكذيب كردند و از آن غافل شدند ؛ فَانْتَقَمْنَا مِنْهُم فَاغْرَقْنَاهُمْ فِى اليَمِّ بِانَّهُم كَذَّبُوا بِآيَاتِنَا وَ كَانُوا عَنْهَا غَافِلينَ » . « 1 »\r\nهمان گونه كه از آيه استفاده مىشود ، سرچشمهء بدبختى و هلاكت قوم فرعون ، تكذيب آيات الهى و « غفلت » بود .\r\nممكن است « غفلت » سرچشمهء تكذيب باشد ؛ بنابراين ريشهء اصلى ، همان « غفلت و بى خبرى » بوده است و يا اين كه بعضى از آيات را تكذيب كردند و بعضى را به فراموشى و « غفلت » سپردند كه در اين صورت هر كدام ، عامل مستقلى محسوب مىشوند .\r\nبعضى از مفسران ضمير « عنها » را به نقمت و عذاب الهى باز گردانده‌اند كه در اين\r\n\r\n\r\n","description":"","footnote":"\r\n( 1 ) - اعراف ، 136 .\r\n","page_name":" 340 ","page_number":340},
  {"content":"\r\n\r\nصورت تنها تكذيب آيات الهى موجب بدبختى آنها محسوب مىشود ؛ ولى اين احتمال بسيار ضعيف است ؛ زيرا ، اين ضمير در كنار آيات قرار گرفته و ظاهراً به آن بازگشت مىكند .\r\nبعضى از مفسران در اينجا ، سؤالى مطرح كرده‌اند كه شايد همين سؤال سرچشمهء احتمال بازگشت ضمير « عنها » به نقمت و عذاب باشد و آن اين كه « غفلت » از اختيار انسان بيرون است و چيزى نيست كه موجب عذاب الهى شود .\r\nولى پاسخ اين سؤال روشن است ؛ زيرا ، در بسيارى از موارد ، سرچشمهء « غفلت » اختيارى است . هنگامى كه انسان به سراغ آيات الهى نرود و در آنها تدبّر نكند و گوش به سخنان معلّمان الهى ندهد ، طبيعى است كه حالت « غفلت » بر او چيره مىشود و از همين رو ، بسيار ديده‌ايم كه افراد خطاكار را به خاطر غفلتشان مذمت كرده‌اند .\r\n* * * در هشتمين آيه گرچه از واژهء « غفلت » سخن به ميان نيامده ؛ ولى محتواى آن مفهوم « غفلت » را مىرساند . اين آيه ، دربارهء مشركان عصر پيامبر صلى الله عليه و آله كه گرفتار غفلت شديدى بودند و گاه از خواب غفلت بيدار مىشدند و به توحيد روى مىآوردند و گاه به كلى در منجلاب شرك غرق مىگشتند ، مىفرمايد : « هنگامى كه بر كشتى سوار مىشوند ( و با طوفان‌هاى شديد و گرداب‌هاى وحشتناك و امواج كوه پيكر دريا روبرو مىگردند ) خدا را با اخلاص مىخوانند ( و بتها را به فراموشى مىسپارند ) ؛ اما هنگامى كه خدا آنها را نجات مىدهد و به خشكى مىرساند ، باز مشرك مىشوند ؛ فَاذَا رَكِبُوا فِى الْفُلْكِ دَعَوُاللّهَ مُخلِصِينَ لَهُ الدِّينَ فَلَّمَا نَجَّاهُمْ الَى الْبَرّ اذَا هُمْ يُشْرِكُونَ » . « 1 »\r\nآرى ! طوفان حوادث خطرناك ، پرده‌هاى « غفلت » و بىخبرى را كنار مىزند و چشم عقل را بينا و روشن مىسازد . گروهى اين بيدارى را مغتنم شمرده و به اصلاح خطاهاى خويش مىپردازند ؛ ولى گروه بيشترى ، تنها در همان لحظات بيدارند ، اما بعد از پايان حادثه ، دوباره پرده‌هاى « غفلت » بر عقل و قلب آنها كشيده شده و به همان راه سابق باز مىگردند .\r\n\r\n\r\n","description":"","footnote":"\r\n( 1 ) - عنكبوت ، 65 .\r\n","page_name":" 341 ","page_number":341},
  {"content":"\r\n\r\nبعضى از مفسران در ذيل اين آيه نقل كرده‌اند : « مشركان عرب به هنگام سفر دريا ، بعضى از بتها را با خود مىبردند تا حافظ و نجات دهندهء آنها باشد ؛ اما هنگامى كه با خطر روبرو مىشدند و امواج كوه پيكر دريا را مىديدند كه كشتى آنها را همچون پر كاهى ، جابه‌جا مىكند ، بتها را به دريا مىريختند و صداى آنها به « يا اللَّه يا اللَّه » بلند مىشد » . « 1 »\r\n* * * در نهمين آيه ، به صورت يك حكم كلى و عمومى - كه دربارهء همهء اقوام و افراد صادق است - مىفرمايد : « هر كس از ياد خدا روى گردان شود ( و غافل گردد ) ، شيطان را به سراغ او مىفرستيم تا همواره با او قرين باشد ؛ وَ مَنْ يَعْشُ عَنْ ذِكْرِ الرَّحمنِ نُقَيِّضُ لَه شَيطاناً فَهُوَ لَهُ قَرينٌ » . « 2 »\r\nآرى ! توجه به خدا به مقتضاى « انّ الَّذينَ قَالُوا رَبُّنَا اللّهُ ثُمَّ استَقَامُوا تَتَنَزَّلُ عَلَيْهِم المَلائِكة . . . » سبب همنشينى با فرشتگان مىگردد ؛ حال آن كه « غفلت » و بى خبرى از ياد او ، شياطين را قرين انسان مىسازد . شياطينى كه بر گردهء او سوار مىشوند و به هر راهى كه خواستند ، مىبرند . اين كه مىفرمايد : « ما شيطانى را به سراغ او مىفرستيم تا قرين او باشد » ، در واقع به اين معنى است كه عمل او ؛ يعنى ، « غفلت » و بى خبرى در روىگردانى از خداوند رحمان ، چنين اثرى را به دنبال دارد و به تعبير ديگر ، اين مجازاتى است كه در دنيا دامنگير اين افراد مىشود .\r\nبا توجه به اين كه « يعش » از مادهء « عشو » ( بر وزن نشر ) به معنى ضعيف و كم نور شدن چشم است ؛ آن چنان كه گويى پرده‌اى بر آن افتاده كه مفهوم آن ، چيزى جز « غفلت » و بىتوجهى و اعراض نيست .\r\nرسول خدا صلى الله عليه و آله در حديثى فرموده‌اند : « اذَا أَرَادَ اللّهُ بِعَبْدٍ شَرّاً قيِّضَ لَهُ شَيطاناً قَبْلَ مَوتِهِ بِسَنَةٍ ، فَلا يَرى حَسَناً الّا قَبَّحَهُ عِنْدَهُ حَتَّى لا يَعْمَلُ بِهِ ، وَ لا يَرى قَبِيحاً الّا حَسَّنَهُ حَتّى يَعْمَلُ بِهِ ؛ هنگامى كه خداوند شرّ بنده‌اى را ( به خاطر « غفلت » و بى خبرى از خدا ) بخواهد ، شيطانى را يك سال قبل از مرگ او سراغ او مىفرستد ( كه همه چيز را در نظر او دگرگون\r\n\r\n\r\n","description":"","footnote":"\r\n( 1 ) - روح البيان ، جلد 6 ، صفحهء 493 .\r\n( 2 ) - زخرف ، 36 .\r\n","page_name":" 342 ","page_number":342},
  {"content":"\r\n\r\nمىسازد ) آن گاه هيچ كار خوبى را نمىبيند ، مگر اين كه آن كار در نظرش ، زشت جلوه مىكند و آن را رها مىسازد و هيچ كار بدى را نمىبيند ، مگر اين كه آن كار در نظرش ، زيبا جلوه مىكند و آن را انجام مىدهد » . « 1 »\r\nبحث دربارهء اين آيه را با شعر مناسبى از تفسير روح البيان كه ذيل همين آيه نقل شده است ، پايان مىدهيم :\r\n دريغ و درد كه با نفس بد قرين شده‌ايم * و از اين معامله با ديو همنشين شده‌ايم \r\n به بارگاه فلك بوده‌ايم و رشك ملك * ز جور نفس جفا پيشه اين چنين شده‌ايم \r\n* * * در دهمين آيه ، سخن از پرهيزگارانى است كه هرگاه به خاطر غفلتى مختصر ، امواج وسوسه‌هاى شيطان ، آنها را احاطه كند ، پرده‌هاى « غفلت » را با ياد خدا ، مىدرند . آن گاه طوفان فرو مىنشيند و پرده‌ها كنار مىرود و چشمشان بينا مىشود ؛ خداوند در اين رابطه مىفرمايد : « پرهيزگاران هنگامى كه گرفتار وسوسه‌هاى شيطان شوند ، به ياد ( خدا ) مىافتند و بينا مىگردند ؛ انّ الَّذينَ اتَّقَوْا اذَا مَسَّهُمْ طَائِفٌ مِنَ الشَّيْطانِ تَذَكَّرُوا فَاذاهُم مُبصِرُونَ » . « 2 »\r\nاين تعبير نشان مىدهد كه ياد خدا ، چشم قلب انسان را بينا مىكند ؛ در حالى كه « غفلت » از ياد او ، راه را براى نفوذ شياطين در دل انسان هموار مىسازد .\r\n« طائف » به معنى طواف كننده است و منظور از آن - همان گونه كه جمعى از مفسران بزرگ گفته‌اند - همان وسوسه‌هايى است كه از ناحيهء شيطان صادر مىشود و گويى اطراف قلب طواف مىكند تا راهى براى نفوذ در كعبهء دل پيدا كند و آن را به بتخانه‌اى مبدل سازد كه اين نفوذ تنها در حال « غفلت » انسان از ياد خداست ؛ زيرا ، به محض اين كه انسان به ياد خدا بيفتد ، آن وسوسه‌ها و خطورات از قلب دور مىشود و نور رحمت حق بر آن متجلّى مىگردد .\r\n* * *\r\n\r\n\r\n","description":"","footnote":"\r\n( 1 ) - روح البيان ، جلد 8 ، صفحهء 369 .\r\n( 2 ) - اعراف ، 201 .\r\n","page_name":" 343 ","page_number":343},
  {"content":"\r\n\r\nيازدهمين آيه ، از غافلانى سخن به ميان آمده است كه تا پايان عمر در عالم بىخبرى و « غفلت » به سر مىبرند ؛ اما هنگامى كه سيلى « اجل » به صورت آنها نواخته شود و در سكرات موت قرار گيرند و آثار اعمال خود را به چشم بنگرند ( در وحشت و اضطراب شديدى فرو مىروند ) آن گاه به آنها گفته مىشود : « اين همان چيزى است كه از آن فرار مىكرديد » . سپس اشاره به وضع آنها در قيامت مىكند كه هر انسان ، در حالى كه كسى وى را به پيش مىراند ، وارد محشر مىشود و گواه ( يا گواهانى ) نيز هستند ( كه آماده‌اند تا در دادگاه عدل الهى ، اعمال او را بازگو كنند ؛ در اين حالت اضطراب شديدى سرتاپاى او را فرا مىگيرد ؛ آن چنان كه گويى قالب تهى مىكند ) .\r\nدر اين حال به او خطاب مىشود : « گفته مىشود تو از اين موضوع غافل بودى و ما پرده را از چشم تو كنار زديم و امروز چشمت كاملًا بينا شده است » . ( در واقع حادثهء تازه‌اى رخ نداده ، فقط چشم تو بينا شده است و پرده‌هاى « غفلت » كنار رفته و حقايق را ، آن چنان كه هست ، مىبينى ) ؛ لَقَدْ كُنْتَ فِى غَفْلَةٍ مِنْ هَذَا فَكَشَفْنَا عَنْكَ غِطَائَكَ فَبَصَرُكَ اليَومَ حَدِيدٌ » . « 1 »\r\nدو مأمورى كه در قيامت با انسان همراهند ، يكى او را به دادگاه عدل الهى مىراند و ديگرى به عنوان گواه اعمالش در دادگاه الهى با او همراه مىشود . احتمالًا اين دو همان فرشته‌هايى هستند كه در دنيا دائماً همراه او بودند و تمام اعمال كوچك و بزرگ او را مىنوشتند ، در قيامت نيز دست مجرمان را گرفته و با پرونده‌اى كه همراه دارند ، به دادگاه عدل الهى مىبرند ، آنها هرگز در دنيا اين دو فرشته الهى را نمىديدند و اصلًا به آنها ايمان نداشتند ؛ در حالى كه پيوسته همراهش بودند ؛ ولى در قيامت كه پرده‌هاى غفلت كنار مىرود و چشم آنها بينا مىشود ، آنان را مىبينند .\r\n* * *\r\n\r\n\r\n","description":"","footnote":"\r\n( 1 ) - ق ، 22 .\r\n","page_name":" 344 ","page_number":344},
  {"content":"\r\n\r\nدر دوازدهمين و آخرين آيه ، پيرامون روز قيامت و شرح حال غافلان ، در آن روز پر حسرت و اندوه مىفرمايد : « آنها را از روز حسرت بترسان ، روزى كه همه چيز پايان يافته ، در حالى كه آنها در غفلتند و ايمان نمىآورند ؛ وَ أنْذِرهُم يَوْمَ الْحَسْرَةِ اذ قُضِىَ الامْرُ وَ هُمْ فِى غَفْلَةٍ وَ هُم لا يُؤْمِنُونَ » . « 1 »\r\nيكى از نامهاى روز قيامت يوم الحسرة است ؛ زيرا ، غافلان و بىخبران از خواب غفلت بيدار شده و همهء اعمال خود را مىبينند . نامهء اعمال و پروندهء جنايات آنها از يك سو ، فرشتگان گواه بر اعمال ، از سوى ديگر و از همه دردناكتر ، گواهى تك‌تك اعضاى بدن ، حتى پوست تنشان نسبت به اعمالشان ، آتش ندامت و پشيمانى را بر سر تا پاى وجودشان مستولى مىگرداند ؛ اما آنان راهى جز سوختن و ساختن در پيش ندارند ، چون پرونده‌ها بسته شده و بازگشت به دنيا براى جبران غير ممكن است . از اين جهت ، حسرت و اندوه ، تمام وجود آنها را فرا مىگيرد مخصوصاً هنگامى كه فرشتگان الهى آنها را ملامت و سرزنش كرده و به آنها مىگويند : « اينها همه نتيجهء غفلت شماست » .\r\nروشن است كه اين غفلت‌ها مربوط به قيامت و حتى عالم برزخ نيست ؛ زيرا ، به محض قرار گرفتن در آستانهء مرگ و انتقال از دنيا ، پرده‌ها كنار رفته و انسان با چشم برزخى ، حقايق جهان را مىبيند كه در آن هنگام ديگر چيزى از « غفلت » باقى نمىماند ، همانطور كه در آيهء 99 و 100 سورهء مؤمنون آمده است : « حَتَّى اذا جآءَ أَحَدَهُم الْمَوْتُ قَالَ رَبِّ ارْجِعُونِ * لَعَلِّى أَعْمَلُ صَالِحاً فِيمَا تَرَكْتُ كَلَّا انَّهَا كَلِمَةٌ هُوَ قَائِلُهَا وَ مِنْ وَرآئِهِمِ بَرْزَخٌ الَى يَومِ يُبْعَثُونَ ؛ ( آنها همچنان به راه غلط خود ادامه مىدهند ) تا زمانى كه مرگ يكى از آنها فرا رسد ، مىگويد : پروردگار من ! مرا بازگردانيد تا شايد آنچه را ترك كرده‌ام ( و كوتاهى نموده‌ام ، عمل صالحى انجام دهم . به او مىگويند : ) چنين نيست ! اين سخنى است كه او به زبان مىگويد ، ( و اگر بازگردد اعمالش مانند سابق است ) و پشت سرشان برزخى است تا روزى كه برانگيخته مىشوند » .\r\n* * *\r\n\r\n\r\n","description":"","footnote":"\r\n( 1 ) - مريم ، 39 .\r\n","page_name":" 345 ","page_number":345},
  {"content":"\r\n\r\n\r\nنتيجه\r\nاز آيات بالا چنين مىتوان نتيجه گرفت : خطرى كه به وسيلهء « غفلت » و بى خبرى از « ياد خدا » و مسايل سرنوشت ساز زندگى ، متوجّهء سعادت انسان مىشود ، بيش از آن است كه غالباً تصور مىكنيم . « غفلت » همهء اركان سعادت ما را ويران مىسازد و مانند آتش سوزان ، خرمن زندگى را مىسوزاند و تمام امكانات و استعدادهاى خداداد را بر باد مىدهد .\r\n* * * \r\n« غفلت » در اخبار اسلامى\r\nاز خواب غفلت بيدار شو !\r\nدر منابع روايى اسلام ، روايات تكان دهنده‌اى پيرامون عواقب سوء « غفلت » و آثار زيانبار و مرگبار آن وارد شده است كه به خاطر كثرت ، گلچينى از آنها را در ذيل آورده‌ايم :\r\n1 - هنگامى كه پيامبر اكرم صلى الله عليه و آله به معراج رفت ، خطاب‌هايى از سوى خداوند به او شد ، از جمله اين كه : « يَا احْمَدُ انْتَ لاتَغْفَلْ ابَداً مَنْ غَفَلَ عَنِّى لا ابَالِى بِاىٍّ وَادٍ هَلَك ؛ اى احمد ! هرگز غافل مشو ؛ هركس از من غافل شود ، من نسبت به اين كه او در كدام راه هلاك و نابود مىشود ، اعتنا نمىكنم . » « 1 » اين بيان به خوبى نشان مىدهد كه عاقبت « غفلت » از خداوند ، هلاكت و نابودى است .\r\n2 - امام امير المؤمنين على بن ابي طالب عليه السلام در عبارتى كوتاه و پرمعنى مىفرمايند :\r\n« الْغَفْلَةُ اضَرُّ الاعْدَاء ؛ غفلت از بزرگترين دشمنان انسان است » « 2 » ؛ زيرا سرچشمهء بسيارى از گناهان و معاصى است .\r\n3 - آن حضرت در حديث ديگرى فرموده‌اند : « الغَفْلَةُ تَكْسِبُ الاغْتَرارَ وَ تُدْنِى مِنَ\r\n\r\n\r\n","description":"","footnote":"\r\n( 1 ) - ارشاد القلوب ، چاپ دار الفكر بيروت ، جلد 1 ، صفحهء 214 .\r\n( 2 ) - شرح فارسى غرر الحكم ، جلد 1 ، صفحهء 128 .\r\n","page_name":" 346 ","page_number":346},
  {"content":"\r\n\r\nالبَوَارِ ؛ غفلت سبب غرور انسان مىشود ، و مقدمات هلاكت او را فراهم مىسازد » . « 1 »\r\n4 - باز از همان حضرت نقل شده است : « الْغَفْلَةُ ضَلالُ النُّفُوسِ وَ عُنْوَانُ النُّحُوسِ ؛ غفلت مايهء گمراهى افكار و سرلوحهء نحوست‌هاست » « 2 » ؛ زيرا تنها راه نجات از گمراهى ، تفكر و انديشه است ؛ ولى « غفلت » دشمن سرسخت آن مىباشد .\r\n5 - در حديث ديگرى از آن حضرت آمده است : « وَيْلٌ لِمَنْ غَلَبَتْ عَلَيْهِ الْغَفْلَةُ فَنَسِىَ الرَّحْلَةَ وَ لَم يَسْتَعِدْ ؛ واى ! بر كسى كه « غفلت » بر او غلبه كند و نتيجه سفر آخرت را به فراموشى بسپارد و آمادهء آن نشود » . « 3 »\r\n6 - امام صادق عليه السلام مىفرمايند : « انْ كَانَ الشَّيطانُ عَدُوّاً فَالْغَفْلَةُ لِمَاذَا ؛ اگر شيطان ، دشمن اسلام است ( كه هست ) ، پس غفلت براى چيست ؟ » . « 4 »\r\nدر احاديث گذشته ، گاه « غفلت » از خدا و گاه « غفلت » از روز قيامت و گاه « غفلت » از وسوسه‌هاى شيطان ، مطرح شده است .\r\n7 - امير مؤمنان على عليه السلام در حديثى مىفرمايند : « فَيَا لَهَا حَسْرَةً عَلَى كُلِّ ذِى غَفْلَةٍ انْ يَكُونَ عُمُرُهُ عَلَيْهِ حُجَّةً وَ انْ تُؤَدِّيَهُ ايَّامُهُ الَى الشَّقْوَةِ ؛ اى واى ! بر غافلى كه عمرش ، حجتى عليه اوست و روزگارش او را به بدبختى كشاند » « 5 » منظور از « غفلت » در اين حديث ، « غفلت » از ترك انجام وظايف ، در طول عمر است .\r\n8 - اين مسئله به قدرى داراى اهمّيّت است كه حتى يكى از هدف‌هاى بعثت انبيا ، درمان دردهاى « غفلت » شمرده شده است ؛ همان گونه كه در خطبهء 108 نهج البلاغه در بيان اوصاف پيامبر اكرم صلى الله عليه و آله آمده است : « مُتَتَبِّعٌ بِدَوَائِهِ مَوَاضِعَ الْغَفْلَةِ وَ مَوَاطِنَ الْحَيْرَةِ ؛ او طبيبى است كه داروهاى خود را براى درمان موارد « غفلت » آماده ساخته و به دنبال بيمارانش مىگردد » . « 6 »\r\n9 - در حديث ديگرى از همان بزرگوار در مورد آثار زيانبار غفلت چنين نقل شده\r\n\r\n\r\n","description":"","footnote":"\r\n( 1 ) - شرح فارسى غرر الحكم ، جلد 7 ، صفحهء 295 .\r\n( 2 ) - همان مدرك ، جلد 1 ، صفحهء 369 .\r\n( 3 ) - همان مدرك ، جلد 6 ، صفحهء 227 .\r\n( 4 ) - بحار الانوار ، جلد 75 ، صفحهء 190 .\r\n( 5 ) - نهج البلاغه ، خطبهء 64 و 7 .\r\n( 6 ) - نهج البلاغه ، خطبه 108 و 5 .\r\n","page_name":" 347 ","page_number":347},
  {"content":"\r\n\r\nاست : « بَيْنَكُمْ وَ بَيْنَ الْمَوْعِظَهِ حِجَابٌ مِنَ الْغَفْلَةِ وَ الغَرَّةِ ؛ حجاب غفلت و غرور ، مانع از آن مىشود كه مواعظ و اندرزها در شما اثر كند » . « 1 »\r\n10 - در روايات اسلامى در حالات « عيسى بن مريم » عليه السلام آمده است : « از كنار قريه‌اى عبور كرد كه همگى به غضب الهى نابود شده بودند . يكى از آنها را زنده كرد و از او سؤال نمود :\r\nاعمال شما چگونه بود كه چنين بلايى دامنتان را گرفت . در پاسخ گفت : پرستش بت ، محبت دنيا ، ترس كم ، آرزوى دراز و غفلت آميخته با لهو و لعب » . « 2 »\r\n11 - امير مؤمنان عليه السلام دربارهء جنبهء اجتماعى غفلت فرموده‌اند : « مِنْ دَلائِلِ الدُّولَةِ قِلَّةُ الْغَفْلَةِ ؛ از دلايل پيشرفت دولتها ( يا پيشرفت در امور زندگى مادى و معنوى ) كمى غفلت است » . « 3 »\r\nآرى ! « غفلت » و بى توجّهى در امور اجتماعى ، ضايعهء عظيمى به دنبال دارد .\r\n12 - اين بحث را با حديثى از امام امير مؤمنان عليه السلام پايان مىدهيم كه مردم را با بيان رساى خويش مخاطب ساخته و مىفرمايند : « اتَّقِ ايُّهَا السَّامِعُ مِنْ سَكْرَتِكَ وَ اسْتَيْقِظْ مِنْ غَفْلَتِكَ ، وَ اخْتَصِرْ مِنْ عَجَلَتِكَ ؛ اى شنونده ! از مستى ( مال و قدرت و مقام و نعمت ) بپرهيز و از خواب غفلت بيدار شو و از شتابزدگى بكاه » . « 4 »\r\nطبق بيان مولاى متقيان على عليه السلام عامل بدبختى انسان ، سه چيز است : مستى شهوت ، غفلت از واقعيت‌ها و شتابزدگى در كارها و امام نيز در اين بيان كوتاه ، هشدار مىدهد تا شنوندگانش ( از هر گروه و هر جمعيت ) از اين سه امر بپرهيزند تا خوشبخت شوند و اهل نجات گردند .\r\n\r\nنتيجه\r\nگرچه بيشتر مردم از آثار زيانبار « غفلت » غافلند ؛ اما پيشوايان بزرگ ما كه فاجعهء حاصل از آن را مىديدند ، با عبارتهاى مختلف و تعبيرهاى گوناگون هشدار دادند و همان گونه كه در عبارت‌هاى گذشته بيان شد ، اهمّيّت موضوع را گوشزد كردند .\r\n\r\n\r\n","description":"","footnote":"\r\n( 1 ) - شرح فارسى غرر الحكم ، جلد 7 ، صفحهء 296 .\r\n( 2 ) - سفينة البحار ، مادهء غفل .\r\n( 3 ) - شرح فارسى غرر الحكم ، جلد 7 ، صفحهء 296 .\r\n( 4 ) - همان مدرك ، جلد 7 ، صفحهء 296 .\r\n","page_name":" 348 ","page_number":348},
  {"content":"\r\n\r\nيادآورى اين موضوع نيز لازم است كه « غفلت » مفهوم وسيع و گسترده‌اى دارد ؛ يعنى ، شامل « غفلت » از خدا و « غفلت » از يوم المعاد و ناپايدارى دنيا و « غفلت » از شيطان و وسوسه‌هاى او مىشود و در يك بيان كلى ، « غفلت » از تمام امورى كه به نوعى با سعادت انسان ارتباط دارد .\r\n* * * \r\nنكات مهمى دربارهء غفلت\r\nگرچه اين صفت در سرنوشت انسان تأثير فوق العاده دارد و جزء صفات رذيله محسوب مىشود ؛ ولى چرا علماى اخلاق به سراغ آن نرفته و سخن دربارهء آن نگفته‌اند و يا اگر گفته‌اند ، بسيار مختصر و كوتاه بوده است . به هر حال در اين بحث ، مسايلى وجود دارد كه بايد هر كدام جداگانه مورد بررسى قرار گيرد :\r\n\r\n1 - عوامل غفلت\r\nالف - جهل و نادانى\r\n« غفلت » و بى خبرى سرچشمه‌هاى زيادى دارد كه نخستين عامل آن ، جهل و ناآگاهى است .\r\nعدم شناخت مقام پروردگار ، بى توجّهى به مسئلهء قيامت ، ناآگاهى نسبت به بىاعتبارى مال و مقام و ثروت دنيا ، بىخبرى از وسوسه‌هاى شيطان و شيطان صفتان ، از مهمترين عوامل غفلت است .\r\nامام امير مؤمنان على عليه السلام در اين زمينه مىفرمايند : « انَّ مَنْ عَرَفَ الايَّامَ لَمْ يَغْفَل عَن الاسْتِعْدَادِ ؛ كسى كه وضع روزگار ( و بى اعتبارى دنيا ) را بداند از آمادگى براى سفر آخرت غافل نمىشود » « 1 » . آرى ! جهل به هريك از اين امور ، سبب افتادن در گرداب « غفلت » و گرفتار شدن در عواقب شوم آن است .\r\n\r\n\r\n","description":"","footnote":"\r\n( 1 ) - ميزان الحكمه ، جلد 3 ، حديث 15189 ، ( باب الغفلة ) .\r\n","page_name":" 349 ","page_number":349},
  {"content":"\r\n\r\nب - غرور و خودبينى\r\nغرور يكى ديگر از عوامل « غفلت » و گاه ناشى از « غفلت » است ؛ زيرا ، انسان مغرور تنها پيروزىهاى خود را مىبيند و به امتيازهاى خود مىبالد و گاه همهء اينها را جاودان مىپندارد و همين امر ، سبب « غفلت » او از واقعيت‌ها مىگردد . اين « غفلت » عامل مؤثرى براى شكست او خواهد شد .\r\nدر طول تاريخ افراد زيادى ديده شده‌اند كه بر اثر غرور ، در دام « غفلت » گرفتار شده و نتوانستند در برابر دشمنان مقاومت كنند ، از اين رو ضربات دشمن ، آنها را از پاى درآورد .\r\nج - مستى نعمت\r\nمستى نعمت ( كه با غرور شباهت زيادى دارد ، اما در واقع چيزى جداى از آن است ) نيز انسان را در گرداب غفلت مىافكند .\r\nهنگامى كه افراد كم ظرفيت خود را در ناز و نعمت ديدند ، گويى مست مىشوند و مستى آنها را در « غفلت » از واقعيت‌هايى كه اطراف او را گرفته است ، فرو مىبرد و اين بى خبرى و غفلت همچنان ادامه مىيابد تا سرانجام سيلى اجل در صورت او نواخته شود و بيدارش كند ، همان گونه كه امير مؤمنان على عليه السلام فرموده‌اند : « مَنْ غَفَلَ عَنْ حَوَادِثِ الايَّامِ ايْقَضَهُ الْحَمَامُ ؛ كسى كه از حوادث روزگار غافل شود ، مرگ او را بيدار خواهد كرد » . « 1 »\r\nامام سجاد ، على بن الحسين عليه السلام نيز فرموده‌اند : « انَّ قَسْوَةَ الْبَطْنَةِ وَ فَتْرَ الْمَيْلَةِ وَ سَكْرَ الشَّبَعِ ، وَ عِزَّةَ الْمُلْكِ مِمَّا يُثَبِّطُ وَ يُبْطِى عَنِ الْعَمَلِ وَ يَنْسِى الذِّكْرَ وَ يُلْهِى عَنِ اقْتِرَابِ الاجَلِ حَتّى كانَّ الْمُبْتَلى بِحُبِّ الدُّنيَا بِهِ خَبْلٌ مِن سُكْرِ الشَّرَابِ ؛ سنگدلى حاصل از شكم پرستى و پرخورى ، سستى ميل ( به دنيا ) و مستى سيرى و غرور حاكميّت ، از امورى است\r\n\r\n\r\n","description":"","footnote":"\r\n( 1 ) - شرح فارسى غرر الحكم ، جلد 7 ، صفحهء 296 .\r\n","page_name":" 350 ","page_number":350},
  {"content":"\r\n\r\nكه انسان را از عمل باز مىدارد و ياد خدا را به فراموشى مىسپرد و او را از فكر نزديك شدن اجل ، غافل مىكند تا آنجا كه گويى گرفتار حبّ دنيا ، مست شراب است » . « 1 »\r\nد - عافيت و سلامت جسمانى\r\nعافيت و سلامت گرچه از نعمت‌هاى بزرگ خداست ؛ ولى به خصوص يكى از عوامل غفلت است ، به همين دليل يكى از الطاف خفيّهء الهى آن است كه گه‌گاه عافيت و سلامت را از انسان مىگيرد و او را به درد و رنج مبتلا مىسازد تا پرده‌هاى « غفلت » از برابر چشم‌هاى او كنار رود و واقعيت‌ها را با چشم دل ببيند و آمادگى براى عكس العمل مناسب در برابر آنها پيدا كند .\r\nبه همين جهت در يكى از بيانات رسول خدا صلى الله عليه و آله در حديثى در فوايد و بركات بيمارى آمده است كه خطاب به سلمان فارسى به هنگام عيادتش فرمودند : « در موقع بيمارى نعمتهايى نصيبت مىشود ، از جمله : انتَ مِنَ اللّهِ بِذِكْرٍ وَ دُعَاؤُكَ فِيهِ مُسْتَجَابٌ ؛ تو به ياد خدا مىافتى و ( پرده‌هاى غفلت كنار مىرود و به همين جهت ) دعاى تو به اجابت مىرسد » . « 2 »\r\nه - آرزوهاى دراز\r\nيكى ديگر از عوامل « غفلت » آرزوهاى دراز و دست نيافتنى است ؛ زيرا تمام فكر انسان را مشغول ساخته و از ساير امور غافل مىسازد . امير مؤمنان على عليه السلام در خطبه معروف به ديباج مىفرمايند : « وَ اعْلَمُوا عِبَادَاللّهِ انَّ الامَلَ يَذْهَبُ الْعَقْلَ وَ يُكَذِّبُ الْوَعْدَ وَ يَحِثُّ عَلَى الْغَفْلَةِ وَ يُورِثُ الْحَسْرَةَ ؛ بدانيد اى بندگان خدا ! آرزوهاى دراز ، عقل انسان را مىبرد و وعدهء قيامت را دروغ مىشمارد و انسان را بر غفلت ترغيب مىكند و سرانجام ، حسرت به بار مىآورد » . « 3 »\r\n\r\n\r\n","description":"","footnote":"\r\n( 1 ) - تحف العقول ، كلمات امام سجاد عليه السلام « و من كلامه عليه السلام فى الزهد » ، صفحهء 311 ، طبع انتشارات علميه اسلاميه با ترجمه .\r\n( 2 ) - بحار الانوار ، جلد 74 ، صفحهء 60 .\r\n( 3 ) - بحار الانوار ، جلد 74 ، صفحهء 293 .\r\n","page_name":" 351 ","page_number":351},
  {"content":"\r\n\r\n\r\n2 - عواقب شوم غفلت\r\n« غفلت » و بى خبرى از خدا و روز جزا و سرنوشت انسان و بى مهرى زمانه و آثار سوء گناه ، همه چيز انسان را به سيلاب فنا و نيستى سپرده و باعث خسارت‌هاى جبران ناپذيرى مىگردد كه در بيانات معصومين عليهم السلام اشارات پرمعنايى به آن شده است از جمله :\r\nالف : غفلت مايهء قساوت قلب\r\nسنگدلى و قساوت قلب نتيجهء غفلت و دورى از معارف الهى است زيرا ، عامل مهم لطافت روح و انعطاف قلب در برابر حق ، ياد خداست . هنگامى كه ريزش باران رحمت ذكر الهى از سرزمين دل قطع شود ، قلب او به صورت بيابان خشك و سوزانى در مىآيد كه پر از سنگلاخ وحشتناك است . همان گونه كه امام باقر عليه السلام فرموده‌اند : « ايَّاكَ وَ الْغَفْلَةَ فَفِيهَا تَكُونُ قَسَاوَةٌ الْقَلْبِ ؛ از غفلت بپرهيز كه مايهء سنگدلى است » . « 1 »\r\nب - غفلت و مرگ قلب\r\nغفلت قلب انسان را مىميراند ؛ يعنى ، پس از قساوت و سنگدلى ، مرگ قلب فرا مىرسد ، به گونه‌اى كه ديگر مواعظ و اندرزها تأثيرى در آن نمىكند . در چنين حالتى ، راه بازگشت به روى او بسته مىشود و اميدى براى سعادت او باقى نمىماند .\r\nامير مؤمنان على عليه السلام مىفرمايند : « مَنْ غَلَبَتْ عَلَيهِ الْغَفْلَةُ مَاتَ قَلْبُهُ ؛ كسى كه غفلت بر او چيره شود ، قلبش مىميرد » . « 2 »\r\nدر حديث ديگرى از همان حضرت آمده است : « بَيْنَكُمْ وَ بَيْنَ الْمَوْعِظَةِ حِجَابٌ مِنَ الْغَفْلَةِ وَ الْغِرَّةِ ؛ ميان شما و موعظه و اندرز ، حجابى از غفلت و غرور است » . « 3 »\r\n\r\n\r\n","description":"","footnote":"\r\n( 1 ) - بحار الانوار ، جلد 75 ، صفحهء 164 .\r\n( 2 ) - شرح فارسى غرر الحكم ، جلد 5 ، صفحهء 293 .\r\n( 3 ) - همان مدرك ، جلد 3 ، صفحهء 268 .\r\n","page_name":" 352 ","page_number":352},
  {"content":"\r\n\r\nج - غفلت و فساد اعمال\r\n« غفلت » موجب فساد اعمال انسان مىشود . افراد غافل و بى خبر به سراغ اعمال صالح كمتر مىروند و اگر بروند ديگر « غفلت » اجازه نمىدهد كه اعمال خالص با حضور قلب و جامع تمام شرايط و اجزا ، براى خدا انجام دهند .\r\nاز اين رو ، امير مؤمنان على عليه السلام فرموده‌اند : « ايَّاكَ وَ الْغَفْلَةَ وَ الِاغْتِرَارَ بِالْمُهْلَةِ فَانَّ الْغَفْلَةَ تُفْسِدُ الاعْمَالَ ؛ از غفلت و غرور ناشى از مهلت الهى بپرهيز زيرا ، غفلت اعمال آدمى را فاسد مىكند » . « 1 »\r\nاين احتمال نيز در تفسير اين حديث وجود دارد كه منظور ، فساد اعمال گذشتهء انسان به خاطر غفلت‌هاى آينده است ؛ زيرا ، غفلت موجب گناه است و گناه موجب حبط اعمال .\r\nد - غفلت و قرب الهى\r\nغفلت ، آمادگى لقاى پروردگار و گام نهادن در بساط قرب او را از انسان مىگيرد ؛ زيرا وصول به اين مقام و الا ، جز در سايهء معرفت و آگاهى امكان‌پذير نيست .\r\nدر يكى از مناجات‌هاى امير مؤمنان على عليه السلام كه مرحوم علامه مجلسى در بحار الانوار نقل كرده است به اين موضوع اشاره نموده است : « الهِى انْ أَنامَتْنِى الْغَفْلَةُ عَنِ الاسْتِعْدَادِ لِلِقَائِكَ فَقَدْ نَبَّهْتَنِى الْمَعْرَفَةُ بِكَرمِ آلائِكَ ؛ پروردگار من ! اگر غفلت مرا به خواب فرو برده و استعداد لقاى تو را از من گرفته ؛ شناخت كرم نعمتهايت مرا از اين خواب غفلت بيدار ساخته است » .\r\nاين جمله ، بخشى از مناجات معروف « شعبانيه » است كه طبق گفتهء مرحوم علّامهء مجلسى قدس سره مناجاتى است كه على عليه السلام و امامان معصوم عليهم السلام در ماه شعبان با آن ، با خدا راز و نياز مىكردند . « 2 »\r\n\r\n\r\n","description":"","footnote":"\r\n( 1 ) - شرح فارسى غرر الحكم ، جلد 2 ، صفحهء 312 .\r\n( 2 ) - بحار الانوار ، جلد 91 ، صفحهء 96 - 99 .\r\n","page_name":" 353 ","page_number":353},
  {"content":"\r\n\r\nه - غفلت و هلاكت انسان\r\nغفلت سبب هلاكت در دنيا و آخرت است ؛ زيرا ، انسان را از مصالح او ( اعم از مادى و معنوى ) بىخبر مىسازد و با اين بى خبرى ، فرصتها را از دست مىدهد ، امكانات را ضايع كرده و استعدادهاى خويش را بر باد خواهد داد . به همين جهت ، در حديثى از امام على عليه السلام آمده است : « مَنْ طَالَتْ غَفْلَتُهُ تَعَجَّلَتْ هَلَكَيْهُ ؛ كسى كه غفلتش طولانى شود ، هلاكت او به سرعت فرا مىرسد » . « 1 »\r\n* * * \r\n3 - نشانه‌هاى غفلت\r\nممكن است اين مسئله براى بسيارى از مردم ، مورد شك و ترديد واقع شود كه آيا واقعاً در صف غافلانند يا نه ؟ پس لازم است تا پويندگان راه خدا و سالكان سبيل الى اللَّه ، در هر مرحله خود را بيازمايند تا مبادا در صف « غافلان » باشند ؛ لذا بايد به علائم و نشانه‌هاى « غفلت » توجه كنيم تا ناخواسته در دام آن گرفتار نشويم .\r\nخوشبختانه در روايات اسلامى ، علايم و نشانه‌هاى فراوانى براى غافلان ذكر شده است كه به چند نمونه اشاره مىكنيم :\r\n1 - در حديث مشروحى از پيامبر اكرم صلى الله عليه و آله ، در پاسخ « شمعون بن لاوى » - يكى از مسيحيان معروف زمان خود - آمده است ، هنگامى كه شمعون از علائم غافلان از حضرتش سؤال كرد ، ايشان در جواب فرمودند : « امَّا عَلامَةُ الغَافِلِ فَارْبَعَةٌ الْعَمى وَ السَّهْو وَ اللَّهْو وَ النِّسْيَانْ ؛ نشانه‌هاى غافل چهار چيز است : نابينايى ( و بستن چشم بر روى حقايق ) و سهو و لهو و نسيان ( به گونه‌اى كه گرفتار فراموشكارى و سردرگمى به شهوات و عدم توجه به سرنوشت آيندهء خويش مىشود » . « 2 »\r\n\r\n\r\n","description":"","footnote":"\r\n( 1 ) - شرح فاسى غرر الحكم ، جلد 5 ، صفحهء 272\r\n( 2 ) - بحار الانوار ، جلد 1 ، صفحهء 122 .\r\n","page_name":" 354 ","page_number":354},
  {"content":"\r\n\r\nهمين مضمون در اندرزهاى لقمان حكيم به فرزندش ديده مىشود آنجا كه مىگويد :\r\n« فرزندم هر چيزى نشانه‌اى دارد كه با آن شناخته مىشود . . . و غافل سه نشانه دارد : سهو و لهو و نسيان » . « 1 »\r\nتفاوت سهو و نسيان در اين است كه نسيان به معنى فراموش كردن چيزى است كه قبلًا مىدانست ، ولى سهو به معنى عدم توجه به امورى است كه بايد به آن توجه كند .\r\n2 - يكى ديگر از نشانه‌هاى « غفلت » همنشينى با فاسدان و مفسدان و دورى از مجالس عبادت است . امام حسن مجتبى عليه السلام مىفرمايد : « الْغَفْلَةُ تَرَكُكَ الْمَسْجَدوَ طَاعَتُكَ الْمُفْسِدَ ؛ غفلت آن است كه مسجد را ترك كنى و از مفسد اطاعت نمايى » . « 2 »\r\n3 - از ديگر نشانه‌هاى مهم « غفلت » بىاعتنايى به عوامل هشدار دهنده و بيدار كننده است ؛ مثلًا ، هنگام عبور از قبرستان فكر نمىكنند كه ممكن است فردا ، جايگاهشان همين جا باشد ؛ يا اگر در تشييع جنازهء يكى از دوستان و آشنايان شركت كنند ، فراموش مىكنند كه او را هم روزى ديگران تشييع كرده و در مراسم يادبود او شركت مىكنند .\r\nدر نهج البلاغه آمده است كه حضرت على عليه السلام در تشييع جنازهء مؤمنى شركت نموده بودند ، ناگهان صداى بلند خندهء كسى را شنيدند ، حضرت عليه السلام ناراحت شدند و اين گفتار حكيمانه را بيان فرمودند : « كَأَنَّ المَوْتَ فيهَا عَلَى غَيرِنَا كُتِبَ وَ كَأَنَّ الْحَقَّ فيهَا عَلَى غَيرِنَا وَجَبَ وَ كَأَنَّ الَّذي نَرَى مِنَ الْاموَاتِ سَفْرٌ عَمَّا قَلِيلٍ الَيْنَا رَاجِعُونَ ؛ گويى مرگ براى غير ما مقرّر شده و حق ( تنها ) بر ديگران واجب شده است ، و گويى ( اين ) مردگانى را كه مىبينيم ( مثل ) مسافران هستند ، به زودى به سوى ما باز مىگردند » .\r\nسپس افزودند : « نُبَوِّئُهُمْ اجْدَاثَهُم وَ نَأْكُلُ تُرَاثَهُم كَأَنَّا مُخَلَّدُونَ بَعْدَهُمْ ما آنها را در قبرشان مىگذاريم و ميراثشان را مىخوريم ، گويى بعد از آنها ، عمر جاودان داريم » . « 3 »\r\n4 - يكى ديگر از نشانه‌هاى « غفلت » آن است كه انسان عمر خود را در امورى صرف كند كه براى آخرت او هيچ سودى ندارد ؛ يا در امورى صرف كند كه نه سودى در دنيا دارد و نه در آخرت .\r\n\r\n\r\n","description":"","footnote":"\r\n( 1 ) - خصال صدوق ، صفحهء 138 . طبع انتشارات علميه اسلاميه با ترجمه سيد احمد فهرى .\r\n( 2 ) - بحار الانوار . جلد 75 ، صفحهء 115 .\r\n( 3 ) - نهج البلاغه ، كلمات قصار ، حكمت 122\r\n","page_name":" 355 ","page_number":355},
  {"content":"\r\n\r\nامير مؤمنان عليه السلام مىفرمايند : « كَفى بِالْرَّجُلِ غَفْلَةً انْ يُضِيعَ عُمْرَهُ فى مَا لايُنْجيهِ ؛ براى غفلت انسان ، همين بس كه عمر خود را در چيزى كه مايه نجات او نيست ، ضايع كند » . « 1 »\r\nو در تعبير ديگرى از همان حضرت عليه السلام آمده است : « كَفى بِالْمَرْءِ غَفْلَةً أَن يَصْرِفَ هِمَّتَهُ فِى مَا لا يَعْنِيهِ ؛ براى « غفلت » انسان ، همين بس كه عمر خود را در چيزى كه مربوط به او نيست ، صرف كند » . « 2 »\r\n* * * \r\n4 - راه‌هاى زدودن غفلت\r\n« غفلت » از بيماريهاى خطرناك اخلاقى است و براى درمان آن بايد از اصول كلّى حاكم بر اين مباحث استفاده كرد .\r\nنخست اين كه : به عواقب و پيامدهاى « غفلت » بينديشيم و آنچه را كه در بحث‌هاى گذشته ، مخصوصاً رواياتى كه در اين باب ذكر شد ، مورد توجّه قرار دهيم ، كه تأثير به سزايى در زدودن آثار « غفلت » و بازگشت به « يقظه » و بيدارى دارد ؛ مثلًا ، براى ترك اعتياد به مواد مخدّر يا جلوگيرى از ابتلا به آن ، به اشخاصى اشاره مىكنيم كه به خاطر آن ، به روز سياه افتاده و آثار مرگبار آن ، روح و جسم و پيوندهاى خانوادگى و اجتماعيشان را نابود ساخته است تا از اين طريق ساير مبتلايان ، بيدار شوند و راه بازگشت را پيش گيرند و غير مبتلايان نيز به هوش باشند و در دام آن گرفتار نشوند . همچنين بايد به سراغ ريشه‌ها رفت ؛ زيرا تا ريشه‌هاى يك بيمارى قطع نشود ، درمان آن امكان ندارد .\r\nدر بحث‌هاى گذشته ريشه‌هاى « غفلت » را مشروحاً ذكر كرديم كه نياز به تكرار نيست . علاوه بر مطالب گذشته ، امور ذيل نيز براى زدودن اثرات زيانبار « غفلت » از وجود انسان بسيار مفيد و اثربخش است :\r\n\r\n\r\n","description":"","footnote":"\r\n( 1 ) - شرح غرر الحكم ، جلد 4 ، صفحهء 585 .\r\n( 2 ) - همان مدرك .\r\n","page_name":" 356 ","page_number":356},
  {"content":"\r\n\r\n1 - عبرت از تاريخ\r\nبايد تاريخ را با دقت بررسى كرد . ايوان مدائن‌ها كه آينهء عبرتند ، كاخ كسراها كه ويرانه‌هايش با زبان بىزبانى با ما سخن مىگويند و اهرام مصر كه از فراعنه و سرنوشت آنها خبر مىدهد و خلاصه اين كه بايد در جاى جاى اين جهان ، از آثار باقىمانده پيشينيان ديدن كنيم و درس عبرت بگيريم .\r\nقبور درهم شكستهء نيرومندان ديروز و اسيران خاك امروز و يا پيرمردان و پيرزنانى را در نظر بگيريم كه نه قدرت راه رفتن دارند و نه توان نشستن و نه حوصلهء سخن گفتن و به ياد آوريم كه همهء اينها روزى جوان و نيرومند و با نشاط بودند ؛ اما گذشت روزگار آنان را به چنين سرنوشتى گرفتار ساخته است و بدانيم كه ما هم ، همين راه را در پيش داريم .\r\nبه يقين هر چه دربارهء اين موضوعات و تحوّل روزگار و جابجا شدن حكومتها و قدرتها و ثروتها و عزّتها بيشتر بينديشيم ، كمتر گرفتار « غفلت » خواهيم شد .\r\nامام امير مؤمنان على عليه السلام مىفرمايند : « انَّ مَنْ عَرَفَ الْايَّامَ لَمْ يَغْفَل عَنْ الاسْتِعْدادِ ؛ آن كس كه وضع روزگار را بشناسد ، از آمادگى ( براى سفر آخرت ) غافل نمىشود » . « 1 »\r\nدر حديث ديگرى امام صادق عليه السلام چنين فرموده‌اند : « اغْفَلَ النَّاسِ مَنْ لَمْ يَتَّعِظ بِتَغَيُّرِ الدُّنيَا مِنْ حَالٍ الَى حالٍ ؛ غافلترين مردم كسى است كه از تغيير و تحوّل روزگار از حالى به حال ديگر ، پند نگيرد » . « 2 »\r\n2 - استمرار و دوام ذكر\r\nعامل مؤثر ديگر براى زدودن آثار « غفلت » استمرار و دوام ذكر است ؛ زيرا ، ياد خدا دل را بيدار مىكند ، روح را صفا مىبخشد و چشم بصيرت را بينا مىسازد و در پرتوى آن ، انسان ، حق را حق مىبيند و باطل را باطل و قادر به تشخيص دوست و دشمن\r\n\r\n\r\n","description":"","footnote":"\r\n( 1 ) - ميزان الحكمه ، جلد 3 ، صفحهء 2285 ، حديث 15189 .\r\n( 2 ) - بحار الانوار ، جلد 74 ، صفحهء 112 .\r\n","page_name":" 357 ","page_number":357},
  {"content":"\r\n\r\nسعادت خود مىشود .\r\nلذا امير مؤمنان على عليه السلام مىفرمايند : « بِدَوَامِ ذِكْرِاللّهِ تَنْجابُ الْغَفْلَةُ ؛ با استمرار ياد خدا ، آثار غفلت زدوده مىشود » . « 1 »\r\n3 - نماز با حضور قلب\r\nاداى نماز در وقت مقرّر و با حضور قلب و توجّه به محتواى راز و نياز و مناجات با خدا ، قلب را صيقل داده و زنگار « غفلت » را از آينهء روح مىزدايد .\r\nطبيعت زندگى دنيا ، غفلت زا است كه گاهى انسان را چنان به خود مشغول مىسازد كه همه چيز را فراموش مىكند ؛ حتى ، خويشتن خويش را . نماز فرصت بسيار خوبى براى بازنگرى در اعمال و بازيافتن خويشتن خويش و نجات از چنگال اهريمن « غفلت » است .\r\nامام باقر عليه السلام در اين رابطه مىفرمايند : « ايُّمَا مُؤْمِنٍ حَافَظَ عَلَى الصَّلَواتِ الْمَفْرُوضَةِ فَصَلّاهَا لِوَقتِهَا فَلَيْسَ هَذَا مِنَ الْغَافِلين ؛ ( اگر ) هر فرد با ايمانى ، نمازهاى واجب را به موقع و به طور صحيح انجام دهد ، از غافلان نخواهد بود » . « 2 »\r\n4 - تفكر و انديشه\r\nراه ديگر پيشگيرى و درمان « غفلت » تفكر و انديشه است . هر گاه انسان به كارهاى خوب و آثار مثبت آن و همچنين به كارهاى بد و نتايج سوء آن بينديشد ، امواج ظلمانى « غفلت » از روح و جانش دور مىشود .\r\nروزى پيامبر اكرم صلى الله عليه و آله خطاب به ابو ذر فرمودند : « يَا ابَاذَر ! هَمِّ بِالْحَسَنَةِ وَ انْ لَمْ تَعْمَلْهَا لِكَى لا تُكْتَبَ مِنَ الْغَافِلِينَ ؛ اى ابو ذر تصميم به كارهاى نيك بگير ، هر چند توفيق عمل به آن براى تو حاصل نشود تا در زمرهء غافلان نوشته نشوى » . « 3 »\r\n\r\n\r\n","description":"","footnote":"\r\n( 1 ) - غرر الحكم ، حديث 4269 .\r\n( 2 ) - فروع كافى ، جلد 3 ، صفحهء 270 .\r\n( 3 ) - ميزان الحكمه ، جلد 3 ، حديث 15188 .\r\n","page_name":" 358 ","page_number":358},
  {"content":"\r\n\r\nفكر مرگ و پايان زندگى از جمله افكارى است كه در زدودن زنگار « غفلت » از آينهء روح آدمى بسيار مؤثر است ؛ مخصوصاً اگر هنگام عبور از آرامگاه مردگان ، اين شعر يا مانند آن را با خود زمزمه كند :\r\n هر كه باشى و به هر جا برسى * آخرين منزل هستى اين است \r\nاين فكر و انديشه به يقين جلوى سرچشمه‌هاى اصلى « غفلت » را كه هواپرستى و خودخواهى و فزون‌طلبى است ، مىگيرد .\r\nامير مؤمنان على عليه السلام در يكى از وصاياى خويش به فرزندش امام حسين عليه السلام فرمودند :\r\n« اىْ بُنَىَّ الْفِكْرَةُ تُورِثُ نُوراً وَ الْغَفْلَةُ ظُلْمَةً اى فرزندم ! تفكر ، نورانيّت مىبخشد و « غفلت » ظلمت و تاريكى » . « 1 »\r\n5 - تغيير محيط\r\nبسيارى از محيطها به طور طبيعى غفلت‌زاست . مجالس غافلين و بطّالين ( بيهوده كاران ) ، جلسات لهو و لعب ، خانه‌هاى پر زرق و برق و اشرافى ، انسان را به سوى « غفلت » مىكشاند ؛ حتّى بسيارى از شهرها در دنياى امروز ، مبدّل به كانون « غفلت » و فساد شده است .\r\nيكى از راه‌هاى رهايى از چنگال « غفلت » ترك شركت در اين گونه جلسات و اماكن و هجرت از شهرهاى آلوده به فساد است ؛ در غير اين صورت ، رهايى از ديو « غفلت » بسيار مشكل است .\r\nامام سجاد عليه السلام در دعاى ابو حمزه ، به هنگام مناجات با خدا در بيان يكى از عوامل سلب توفيق ، عرض مىكنند : « او لَعَلَّكَ رَأَيْتَنى آلِفُ مَجَالِسَ البَطَّالِينَ فَبَيْنى وَ بَيْنَهُم خَلَّيْتَنى ؛ شايد مرا علاقه‌مند به مجالس غافلين ديدى و مرا در ميان آنها رها ساختى » .\r\nاين سخن را با حديثى از امير مؤمنان على عليه السلام پايان مىدهيم : « احْذَرْ مَنَازِلَ الْغَفْلَةِ وَ الْجَفاءِ وَ قِلَّةَ الاعْوَانِ عَلَى طَاعَةِ اللّهِ ؛ از منزلگاههاى « غفلت » و خشونت و جايى كه يار و مددكارى بر اطاعت خدا نداريد ، بپرهيز » . « 2 »\r\n\r\n\r\n","description":"","footnote":"\r\n( 1 ) - بحار الانوار ، جلد 74 ، صفحهء 237 .\r\n( 2 ) - غرر الحكم حديث 2600 - ميزان الحكمه حديث 15147 .\r\n","page_name":" 359 ","page_number":359},
  {"content":"\r\n\r\n\r\n5 - يقظه و بيدارى\r\n« يقظه » نقطهء مقابل غفلت ، به معناى خودآگاهى است . بعضى از عارفان آن را يكى از منازل آغازين سير و سلوك ذكر كرده‌اند .\r\n« يقظه » در اصطلاح عارفان اسلامى ، بيدارى از خواب « غفلت » و توجه به اعمال و كردارهاى گذشته ، براى جبران خطاها و جهت‌گيريهاى صحيح در آينده است .\r\nامام خمينى قدس سره در كتاب « جهاد اكبر يا مبارزه با نفس » ضمن اين كه « يقظه » را گام اول در تهذيب نفس مىدانند ؛ ذيل اين عنوان چنين نوشته‌اند : « تا كى مىخواهيد در خواب « غفلت » به سر بريد و در فساد و تباهى غوطه‌ور باشيد ، از خدا بترسيد و از عواقب امور بپرهيزيد ، از خواب « غفلت » بيدار شويد . شما هنوز بيدار نشديد ، هنوز قدم اول را برنداشتيد ، قدم اول در سلوك « يقظه » است ، ولى شما در خواب به سر مىبريد ، چشم‌ها باز و دل‌ها در خواب فرو رفته است ، اگر دل‌ها خواب آلود و قلبها بر اثر گناه سياه و زنگ زده نمىشد ، اين طور آسوده خاطر و بىتفاوت به اعمال و اقوال نادرست ادامه نمىداديد ، اگر قدرى در امور اخروى و عقبات هولناك آن فكر مىكرديد ، به تكاليف و مسؤليتهاى سنگينى كه بر دوش شماست ، بيشتر اهمّيّت مىداديد » . « 1 »\r\n يقظه آمد نوم حيوانى نماند * انعكاس حس خود از لوح خواند \r\n همچو حس آن كه خواب او را ربود * چون شد او بيدار عكس او نمود \r\nآيات و روايات فراوانى به همين منظور ، از منبع وحى يا از سرچشمهء قلب پيامبر اكرم صلى الله عليه و آله صادر شده است . اساساً تمام آيات انذار و بشارت ، براى رسيدن به همين هدف است ؛ يعنى ، هدفش زدودن آثار « غفلت » و بيدار ساختن افراد و اقوامى است كه در\r\n\r\n\r\n","description":"","footnote":"\r\n( 1 ) - امام خمينى ( ره ) . كتاب جهاد اكبر يا مبارزه با نفس ، صفحهء 151 .\r\n","page_name":" 360 ","page_number":360},
  {"content":"\r\n\r\nخواب بى خبرى فرو رفته‌اند .\r\nهشدارهاى قرآن مجيد با جمله‌هايى مانند « افَلاتَعْقِلُون « 1 » ؛ آيا انديشه نمىكنيد و عقل خود را به كار نمىاندازيد » و « أَفَلا تَذَكَّرُون « 2 » ؛ آيا متذكر نمىشويد » و « افَلَا تَتَفَكَرُونَ ؛ آيا انديشه نمىكنيد » و « او لَم يَتَدَبَّرُوا القُرآن » و مانند اينها ، همه به منزلهء بانگ‌هايى است كه رهبر بيدار دل ، به پيروانى كه در خواب سنگين فرو رفته‌اند ، مىزند تا بيدار شوند و آمادهء حركت به سوى مقصد گردند .\r\nهمچنين آياتى كه تأكيد بر ذكر خدا دارد و اعراض از ذكر حق را منشأ تباهى انسان و « معيشت ضنك » در اين جهان و نابينا محشور شدن در آن جهان مىشمرد ، مسلمانان را از اسباب لهو ؛ يعنى ، آنچه كه انسان را از ياد خدا غافل سازد ، برحذر مىدارد ، همه براى رسيدن به اين مقصود ؛ يعنى ، حالت « يقظه » و بيدارى است .\r\nدر روايات اسلامى نيز به طور گسترده به مسئله « يقظه » اشاره شده است ، از جمله :\r\n1 - امير مؤمنان على عليه السلام در خطبه‌اى كه اشاره به هدف بعثت پيامبر اكرم صلى الله عليه و آله دارد ، مىفرمايند : « ايُّهَا النَّاسُ انَّ اللّهَ ارْسَلَ الَيْكُمْ رَسُولًا لِيُزِيحَ بِهِ عِلَّتَكُمْ وَ يُوقِظَ بِهَا غَفْلَتَكُمْ ؛ خداوند پيامبرى به سوى شما فرستاد تا بيماريهاى ( روحى و اخلاقى و اجتماعى ) شما را بر طرف سازد و شما را از خواب غفلت بيدار كند » . « 3 »\r\nنه تنها پيامبر اسلام صلى الله عليه و آله بلكه تمام انبيا ، براى همين منظور مبعوث شده‌اند ؛ يا حدّ اقل يكى از اهداف اصلى آنها ، ايجاد حالت « يقظه » مىباشد .\r\n2 - امام حسن مجتبى عليه السلام در خطبه‌اى كه براى مردم كوفه خواند ، چنين فرمود :\r\n« ايُّهَا النَّاسُ تَيَقَّظُوا مِنْ رَقْدَةِ الْغَفْلَةِ وَ مِن تَكَاشُفِ الظُّلْمَةِ ، فَوَالَّذي خَلَقَ الْحَبَّةَ وَ بَرَءَ النَّسَمَةَ وَ تَرَدّى بِالْعَظَمَةِ ، لَئِن قَامَ الىَّ مِنْكُم عُصْبَةٌ بِقُلوبٍ صَافِيَةٍ وَ نِيّاتٍ مُخلِصَةٍ ، لا يَكُون فِيها شَوْبُ نِفاقٍ وَ لا نِيّةَ افْتِرَاقٍ لَاجاهِدنَّ السَّيفَ قَدَماً قَدَماً وَ لَا ضَيِّقَنَّ مِنَ السُّيُوف جَوَانِبَها وَ مِنَ الرِّماحِ اطرافَهَا وَمِنَ الْخَيْلِ سَنابِكَها فَتَكَلَّمُوا رَحِمَكُمُ اللّهُ ؛ اى مردم ! از\r\n\r\n\r\n","description":"","footnote":"\r\n( 1 ) - اين عبارت 13 بار در قرآن كريم ذكر شده است .\r\n( 2 ) - اين عبارت نيز در 7 مورد ذكر شده است .\r\n( 3 ) - بحار الانوار ، جلد 74 ، صفحهء 296 .\r\n","page_name":" 361 ","page_number":361},
  {"content":"\r\n\r\nخواب « غفلت » بيدار شويد و از تراكم ظلمت بى خبرى بپرهيزيد . سوگند ! به كسى كه دانه را در زير خاك شكافته و بندگان را آفريده ، و رداى عظمت پوشيده ، هرگاه گروهى از شما با دل‌هاى پاك و نيّت‌هاى خالص كه در آن آلودگى به نفاق نباشد و قصد افتراق در آن راه نيابد ، بپاخيزند ( و مرا يارى كنند ) ، من با شمشير ، گام به گام جهاد مىكنم و با ضربات شمشيرهاى خود ، عرصه را بر آنها تنگ مىسازم و نوك سرنيزه‌ها را بر پيكرشان كُند مىكنم و سم اسبها را در اين راه ، فرسوده مىسازم ؛ پس سخن بگوييد ، خدا رحمتتان كند ( و از دشمن نترسيد ) » . « 1 »\r\nامام مجتبى عليه السلام اين سخن را در حالى بيان داشتند كه خواب « غفلت » بر كوفيان غلبه كرده بود و آن حضرت هر چه آنان را دعوت به جهاد با غارتگران شام و لشكر معاويه مىفرمودند ، آنها اجابت نمىكردند .\r\n3 - در كتاب « فلاح السّائل » دعايى كه مورد تأييد امام صادق عليه السلام نيز قرار گرفته ، پيرامون جبران خطاها و غفلتهاى نماز ، چنين بيان مىدارد : « فَصَلِّ عَلَى مُحَمّدٍ وَ آلِهِ وَ اجْعَلْ مَكَان نُقْصَانِها تَماماً وَ عَجِّلْني تَثَبُّتاً وَ تَمَكُّناً وَ سَهْوِى تَيَقُّظاً وَ غَفْلَتي تَذَكُّراً وَ كَسَلى نَشاطاً ؛ پس درود بر محمد و آلش بفرست و هر نقصانى در نماز من رخ داده ، كاملش فرما و به زودى به من ثبات قدم و توانايى عنايت كن ( تا كاستىها را جبران كنم ) و سهو مرا به بيدارى و « غفلتم » را به يادآورى و كسالتم را به نشاط مبدّل فرما » . « 2 »\r\n4 - امام امير مؤمنان عليه السلام در نهج البلاغه خطاب به انسان‌هاى بى درد مىفرمايند : « امَا مِنْ دائكَ بُلُولٌ امْ لَيْسَ مِنْ نَوْمِكَ يَقْظَةٌ ؛ آيا درد تو را درمان و خواب تو را بيدارى نيست » . « 3 »\r\n5 - در حديث ديگرى ، همان بزرگوار مىفرمايند : « الَا مُسْتَيْقِظٌ مِنْ غَفْلَتِهِ قَبْلَ نَفَاد مُدَّتِهِ ؛ آيا كسى نيست كه از خواب غفلتش بيدار شود ، قبل از مدت پايان عمرش ؟ » . « 4 »\r\nدر تمام اين روايات « غفلت » به نوعى خواب و گاهى به مستى و « تذكّر » به نوعى بيدارى و هشيارى تشبيه شده است . امير مؤمنان على عليه السلام در اين زمينه مىفرمايند :\r\n« سُكْرُ الْغَفْلَةِ وَ الْغُرورِ ابْعَدُ افاقَةً مِنْ سُكْرِ الْخُمُورِ ؛ مستى « غفلت » و غرور ، هشياريش از\r\n\r\n\r\n","description":"","footnote":"\r\n( 1 ) - بحار الانوار ، جلد 44 ، صفحهء 67 .\r\n( 2 ) - بحار الانوار ، جلد 83 ، صفحهء 14 .\r\n( 3 ) - نهج البلاغه ، خطبهء 223 .\r\n( 4 ) - غرر الحكم ، حديث 2752 .\r\n","page_name":" 362 ","page_number":362},
  {"content":"\r\n\r\nمستى شراب دور تر است » . « 1 »\r\n6 - اين بحث را با حديث ديگرى از امام امير مؤمنان عليه السلام كه « يقظه » را به چراغ نورانى تشبيه فرموده ، پايان مىدهيم : « فَاسْتَصْبِحُوا بِنُورِ يَقْظَةٍ فى الابْصَارِ وَ الاسْماعِ وَ الافْئِدَةِ ؛ با نور يقظه و بيدارى ، چشم و گوش و قلب را روشن سازيد » . « 2 »\r\n* * * \r\nتغافل مثبت\r\nهمان گونه كه « غفلت » در امور زندگى ، مايهء بدبختى است ، « تغافل » نسبت به اين امور نيز همين گونه است ؛ يعنى ، انسان ، واقعيت‌ها را بداند و باور داشته باشد كه زندگى دنيا ناپايدار است و اين جهان گذرگاهى است كه بايد از آن بگذرند ، و به سرايى ديگر بشتابند و مرگ قانون تخلّف ناپذيرى است ، و هيچ اعتبارى به قدرتها و ثروتهاى مادى نيست ؛ ولى با اين حال ، چنان از كنار اين مسايل مىگذرد كه گويى هيچ چيزى نمىداند و نمىبيند .\r\nاين تغافل منفى است كه آثار زيانبارش از « غفلت » هم بيشتر است ؛ زيرا ، غافلان ، ناآگاهانه به دام حوادث گرفتار مىشوند ؛ اما « تغافل كنندگان » با آگاهى در اين دام قدم مىگذارند كه مسؤوليت الهىاش بيشتر و نكوهش مردم دربارهء آن شديدتر است .\r\nتغافل مثبت نيز داريم و آن اين است كه انسان ، چيزهايى را بداند كه پنهان كردن آن لازم يا پسنديده است ؛ يعنى ، فردى خود را نسبت به مسأله‌اى كه اظهارش عواقب نامطلوب دارد ، به ناآگاهى و بى اطلاعى بزند و با بزرگوارى از كنار آن بگذرد تا باعث حفظ آبروى ديگران شود .\r\nاز جمله مواردى كه « تغافل » در آن پسنديده است ، پنهان ساختن عيوب ديگران است . هر كس عيب يا لغزشى دارد ، لذا سعى دارد تا مردم آن را ندانند ؛ ولى گاهى افراد هوشمند از آن آگاه مىشوند . « تغافل » در اين گونه موارد ، در حقيقت يك نوع\r\n\r\n\r\n","description":"","footnote":"\r\n( 1 ) - غرر الحكم ، حديث 5651 .\r\n( 2 ) - نهج البلاغه ، خطبهء 222 .\r\n","page_name":" 363 ","page_number":363},
  {"content":"\r\n\r\nعيب‌پوشى است كه جز در موارد امر به معروف و نهى از منكر ، آن هم به صورت محرمانه و لطيف ، بسيار پسنديده است .\r\nاگر در مواردى پرده‌درى شود و آبرو و حيثيت اشخاص بر باد رود ، افراد تشويق به گناه مىشوند و طبق منطق « من كه رسواى جهانم ، غم دنيا سهل است » رسوايى را مجوّزى براى گناه مىشمرد و به بيان ديگر ، اگر پردهء حياى گنهكاران دريده شود ، دست به هر كارى مىزنند ؛ پس در اينجا جز با « تغافل » نمىتوان جلوى اين پديدهء شوم اجتماعى را گرفت .\r\nدر يك بيان كلى مىتوان گفت : يكى از اصول مهم زندگى آرام و خالى از دغدغه ، همين مسئلهء « تغافل » است ، به ويژه مديران بايد از اين مسئله در حل بسيارى از مشكلاتشان بهره بگيرند ؛ يعنى ، هر جا كه احتياج به اخطار و هشدار است بايد اخطار و هشدار دهند و هر جا كه با « تغافل » مشكلات حل مىشود ، از اين طريق وارد شوند . به يقين اگر مديران اصل « تغافل » را از زندگى خود حذف كنند ، گرفتار دردسرهاى بى دليل خواهند شد .\r\nبه همين دليل ، پيشوايان بزرگ اسلام در گفتار و عمل ، نسبت به اين مسئله تأكيد كرده‌اند . « تغافل » پيامبر اكرم صلى الله عليه و آله در بعضى از موارد باعث خرده‌گيرى بعضى از افراد ناآگاه مىشد ؛ مثلًا ، اعتراض مىكردند به اين كه پيامبر صلى الله عليه و آله خيلى سريع تحت تأثير سخنان اين و آن قرار مىگيرند و اگر گفته شود كه فلان كس پشت سر شما چنين و چنان مىگويد ، مىپذيرد و به سراغ آن شخص مىفرستد ، اما هنگامى كه او قسم ياد مىكند كه چنين چيزى را نگفته‌ام ، سخن او را نيز مىپذيرد .\r\nقرآن مجيد نيز در آيهء 61 سورهء توبه به اين مطلب اشاره مىكند : « وَ مِنْهُمُ الَّذين يُؤْذُونَ النَّبِىَ وَ يَقُولُونَ هُوَ اذُنٌ قُلْ اذُنُ خَيْرٍ لَكُمْ يُؤْمِنُ بِاللّهِ وَ يُؤمِنُ لِلمُؤمِنينَ وَ رَحْمَة لِلَّذينَ آمَنُوا مِنْكُم . . . ؛ از آنها كسانى هستند كه پيامبر صلى الله عليه و آله را آزار مىدهند و مىگويند : او آدم خوش باورى است ، بگو : خوش باورى او به نفع شماست ، او ايمان به خدا دارد و مؤمنان را تصديق مىكند و رحمت است براى كسانى از شما كه ايمان آورده‌اند » .\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nمسلّم است كه پيامبر اسلام صلى الله عليه و آله با آن هوش و كياست و درايت كه دوست و دشمن به آن معترفند ، آدم ساده انديش و خوش باور نبوده است ، بلكه در بسيارى از موارد وظيفهء خود را « تغافل » مىديد . اين « تغافل » مايهء رحمت براى همهء مؤمنان محسوب مىشد .\r\n* * * \r\nتغافل در بيان معصومين عليه السلام\r\n1 - در حديث معروفى كه هم از امام سجّاد عليه السلام و هم از امام باقر عليه السلام و هم از امام صادق عليه السلام نقل شده است ، پيرامون « تغافل » چنين مىفرمايند : « صَلاحُ حالِ التَّعايُشِ و التَّعَاشُرِ مِلْأُ مِكْيَالٍ ثُلْثاهُ فِطَنَةٌ وَ ثُلْثُهُ تَغَافُلٌ ؛ مصلحت همزيستى سالم و معاشرت با مردم در پيمانه‌اى است كه دوسوم آن هوشيارى و يك سوم آن تغافل باشد » . « 1 »\r\nاين روايت ، در واقع ضمن تأكيد بر تغافل مثبت ، از تغافل منفى بر حذر مىدارد . ابتدا تأكيد به هوشيارى و بيدارى و ترك « غفلت » مىكند و سهم آن را دوسوّم مىداند و مفهوم آن اين است كه انسان نبايد از مسائل مهم زندگى بى خبر بماند ؛ بلكه بايد با كمال دقّت ، مراقب آنچه كه خير و صلاح او در آن است ، باشد . از سوى ديگر نسبت به امورى كه لازم است مورد بى اعتنايى و بى توجهى قرار گيرد ، دستور به « تغافل » مىدهد ؛ مانند فكر و دقت در مسايل جزئى زندگى كه اهمّيّت چندانى ندارند ، انسان را از تفكّر در امور مهم باز مىدارد و همچنين مخفى كردن عيوب پنهانى ديگران در مواردى كه مصلحت ايجاب مىكند ، كار پسنديده‌اى است .\r\n2 - امير مؤمنان على عليه السلام در اين رابطه مىفرمايند : « مِنْ اشْرَفِ اعمالِ الْكَريمِ غَفْلَتُهُ عَمَّا يَعْلَمُ ؛ يكى از باارزشترين كارهاى كريمان ، « تغافل » از چيزهايى است كه از آن آگاهند » « 2 » ( و سرپوش گذاشتن بر آن لازم است ) .\r\n3 - در حديث ديگرى آن امام بزرگوار عليه السلام مىفرمايند : « مَنْ لَمْ يَتَغَافَلْ وَ لَايَغُضَّ عَنْ\r\n\r\n\r\n","description":"","footnote":"\r\n( 1 ) - تحف العقول ، صفحهء 264 . ( آنچه در بالا آمد ، متن حديثى است كه از امام صادق عليه السلام نقل شده است و از دو امام ديگر نيز شبيه آن نقل شده است ) .\r\n( 2 ) - نهج البلاغه ، كلمات قصار ، شماره 222 .\r\n","page_name":" 365 ","page_number":365},
  {"content":"\r\n\r\nكَثِيرٍ مِنَ الْاموُرِ تَنَغَّصَتْ عِيْشَتُهُ ؛ كسى كه « تغافل » و چشم‌پوشى از بسيارى امور نكند ، زندگى براى او ناگوار خواهد شد » . « 1 »\r\nبديهى است ، زندگى انسان‌ها خالى از امورى كه بر خلاف توقّع باشد ، نيست . اگر انسان جزئيات زندگى ديگران را با كنجكاوى و دقّت پيدا كند و آنها را مورد بازخواست قرار دهد ، زندگى برايش تلخ و دوستان از اطراف او پراكنده مىشوند .\r\nاين بحث را با حديثى از همان بزرگوار عليه السلام پايان مىدهيم : « وَ عَظِّموُا اقْدَارَكُم بِالتَّغَافُلِ عَنِ الدَّنِّىِ مِنَ اْلُامُورِ . . . وْلَا تَكوُنوُا بَحَّاثِينَ عَمَّا غَابَ عَنْكُمْ ، فَيَكْثُرُ عَائِبُكُمْ . . . و تَكَرّموُا بِالتّعَامِى عَنِ اْلِاسْتِقْصَاءِ ؛ قدر و منزلت خود را با « تغافل » نسبت به امور پست و كوچك بالا بريد . . . و زياده از امورى كه پوشيده و پنهان است تجسس نكنيد كه عيب‌جويان شما زياد مىشوند . . . و با چشم برهم نهادن از دقت بيش از حد در جزئيات ، بزرگوارى خود را ثابت كنيد » . « 2 »\r\nاز اين حديث و بعضى از احاديث ديگر ، به خوبى موارد « تغافل » روشن مىشود و نشان مىدهد كه مربوط به امور مهم و سرنوشت ساز زندگى نيست ، بلكه مربوط به امور جزئى و كم اهمّيّت است كه در زندگى وجود دارد .\r\nبنابراين « تغافل » منافاتى با امر به معروف و نهى از منكر و انتقاد سازنده ندارد ؛ زيرا ، « امر به معروف و نهى از منكر » مربوط به واجبات و محرمات است كه از محدودهء « تغافل » بيرون است و انتقاد سازنده مربوط به امورى است كه در سرنوشت فرد و جامعه اثر قابل ملاحظه‌اى دارد ، در حالى كه « تغافل » مربوط به امور جزئى و كم ارزش و يا عيوبى است كه مصلحت در آن است كه در پرده بماند .\r\n* * *\r\n\r\n\r\n","description":"","footnote":"\r\n( 1 ) - غرر الحكم ، حديث 9149 .\r\n( 2 ) - بحار الانوار ، جلد 75 ، صفحهء 64 .\r\n","page_name":" 366 ","page_number":366},
  {"content":"\r\n\r\n17\r\n\r\nبخل و امساك\r\nاشاره\r\nنعمتها و مواهبى كه پروردگار در اختيار انسان‌ها گذاشته ، در بسيارى از موارد ، بيش از نياز آنهاست ، به گونه‌اى كه مىتوانند ديگران را نيز در آن سهيم كنند ، بدون آن كه زيانى به زندگى خودشان برسد ؛ ولى گروهى به خاطر صفت رذيله « بخل » از اين كار امتناع ورزيده و هيچ كس را در اين مواهب خدادادى سهيم نمىكنند . گاه نيز با نمايش ثروت و قدرت به محرومان ، نمك بر جراحات قلبشان پاشيده و گويى از اين كار زشت و غير انسانى خويش لذّت هم مىبرند .\r\nگاه اين صفت با « انحصارطلبى » و « خود برتر بينى » و « حرص و آز » نيز آميخته شده و زشتى آن را چند برابر مىكند .\r\nاگر نگاهى به جهان آفرينش بيندازيم ، همه جا سخاوت و انفاق و بذل و بخشش را مشاهده مىكنيم . خورشيد دائم مىسوزد و بخشى از وجودش را تبديل به نور و حرارت مىكند و آن را به تمام منظومه شمسى مىرساند و با نور و گرماى خود به همهء مخلوقات ، زندگى مىبخشد .\r\nزمين با انواع مواهبى كه در دل دارد ، از مواد غذايى گرفته تا معادن گران بها و\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nآب‌هاى زيرزمينى ، همه را رايگان در اختيار بشر نهاده و سخاوتمندانه انسان را يارى مىدهد . ساير موجودات جهان نيز هر كدام دست‌هاى سخاوتمند خود را سوى انسان‌ها گشوده‌اند تا سخاوت خويش را نشان دهند .\r\nعلاوه بر عالم كبير در عالم صغير ؛ يعنى ، وجود يك انسان نيز همين مسئله حكم فرماست . قلب ، دستگاه تنفس ، معده ، چشم ، گوش ، دست و پا هيچ كدام تنها براى خودشان كار نمىكنند و هرگز در خدمت به ساير اجزاء بدن ، « بخل » نمىورزند ، بلكه آنچه را كه دارند سخاوتمندانه در ميان خود و تمام سلولهاى بدن تقسيم مىكنند .\r\nدر جهانى كه همه جا « سخاوت » حكم فرماست ، آيا جايى براى انسان بخيل وجود دارد ؟ آيا ناهماهنگى با عالم هستى او را به فساد و مرگ نمىكشاند ؟\r\nروى اين اصل ، نكوهش « بخل » و مدح و ستايش « سخاوت » به طور گسترده در آيات و روايات اسلامى به چشم مىخورد كه در آنها « جود و سخاء » به عنوان يكى از بارزترين صفات فعلى الهى و يكى از ويژگىهاى پيشوايان معصوم عليه السلام معرفى شده است .\r\nبا اين اشاره ، به آيات قرآنى باز مىگرديم و بازتاب گستردهء « بخل » و « سخاوت » را در بخشى از آيات قرآن مورد بررسى قرار مىدهيم .\r\n1 - انّ قَارُونَ كَانَ مِنْ قَومِ مُوسى فَبَغَى عَلَيْهِمْ وَ آتَيْنَاهُ مِنَ الْكُنُوزِ مَا انَّ مَفاتِحَهُ لَتَنُوءُ بِالْعُصْبَةِ اوْلِى الْقُوَّةِ اذ قَالَ لَهُ قَوْمُهُ لا تَفْرَحْ انَّ اللّهَ لايُحِبُّ الفَرِحِينَ * وَ ابْتَغِ فِيمَا أتَاكَ اللّهُ الدّارَ الآخِرَةَ وَ لاتَنْسَ نَصِيبَكَ مِنَ الدُّنيَا وَ احْسِنْ كَمَا احْسَنَ اللّهُ الَيكَ وَ لا تَبْغِ الفَسادَ في الارْضِ انَّ اللّهَ لا يُحِبُّ المُفسِدينَ . ( سورهء قصص ، آيات 76 تا 77 )\r\n2 - انّا بَلَوْنَاهُم كَما بَلَوْنا اصْحَابَ الْجَنَّةِ اذ اقْسَمُوا لَيَصْرِمُنَّهَا مُصْبِحينَ * وَ لايَسْتَثْنُونَ * فَطَافَ عَلَيهَا طَائِفٌ مِنْ رَبِّكَ وَ هُم نَائِمُونَ * فَاصْبَحَتْ كَالصَّريمِ ( سورهء قلم ، آيات 17 تا 20 )\r\n3 - وَ مِنْهُم مَنْ عَاهَدَ اللّهَ لَئِنْ آتَانَا مِنْ فَضْلِهِ لَنَصَّدَّقَنَّ وَ لَنَكُونَنَّ مِنَ الصَّالِحينَ - فَلَمَّا آتَاهُمْ مِنْ فَضْلِهِ بَخِلُوا بِهِ وَ تَوَلَّوا وَ هُمْ مُعْرِضُونَ * فَاعْقَبَهُم نِفاقاً فِى قُلُوبِهِم الَى يَوْمِ يَلْقَوْنَهُ بِمَا اخْلَفُوا اللّهَ مَا وَعَدُوهُ وَ بِمَا كَانُوا يَكْذِبُونَ ( سورهء توبه ، آيات 75 تا 77 )\r\n4 - وَ لايَحْسَبَنَّ الَّذينَ يَبْخَلُونَ بِمَا آتَاهُمُ اللّهُ مِنْ فَضْلِهِ هُوَ خَيراً لَهُم بَلْ هُوَ شَرٌّ لَهُم\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nسَيُطَوَّقُونَ مَا بَخِلُوا بِهِ يَومَ الْقِيامَةِ وَ لِلّهِ مِيرَاثُ السَّمَاوَاتِ وَ الارضِ وَ اللّهُ بِمَا تَعْمَلُون خَبيرٌ ( سورهء آل عمران ، آيهء 180 )\r\n5 - الَّذينَ يَبْخَلُونَ وَ يَأْمُروُنَ النَّاسَ بِالْبُخْلِ وَ يَكْتُمُونَ مَا آتَاهُمُ اللّهُ مِنْ فَضْلِهِ وَ اعْتَدْنَا لِلْكَافِرينَ عَذاباً مُهِينَاً ( سورهء نساء ، آيهء 37 )\r\n6 - وَ امَّا مَنْ بَخِلَ وَ اسْتَغْنى * وَ كَذَّبَ بِالْحُسْنى * فَسَنُيَسِّرُهُ لِلْعُسْرى ( سورهء الليل ، آيات 8 تا 10 )\r\n7 - هَا أنْتُم هَؤُلاءِ تُدْعَوْنَ لِتُنْفِقُوا في سَبِيلِ اللّهِ فَمِنْكُمْ مَنْ يَبْخَلُ وَ مَنْ يَبْخَلْ فَانَّمَا يَبْخَل عَنْ نَفْسِهِ وَ اللّهُ الغَنِىُّ وَ أَنْتُمُ الْفُقَرَاءُ وَ انْ تَتَوَلَّوا يَسْتَبْدِل قَوْماً غَيْرَكُم ثُمَّ لايَكُونُوا أَمْثَالَكُم ( سورهء محمد ، آيهء 38 )\r\n8 - . . . وَ مَنْ يُوقَ شُحَّ نَفْسِهِ فَاولئكَ هُمُ الْمُفْلِحُونَ ( سورهء تغابن ، آيهء 16 و سورهء حشر ، آيهء 9 )\r\n9 - وَالَّذينَ اذَا انْفَقُوا لَم يُسْرِفُوا وَ لَمْ يَقْتُرُوا وَ كَانَ بَينَ ذَلِكَ قَوَاماً ( سورهء فرقان ، آيهء 67 )\r\n10 - قُلْ لَوْ انْتُم تَمْلِكُونَ خَزَائِنَ رَحْمَةِ رَبّي اذاً لَامْسَكْتُمْ خَشْيَةَ الانْفَاقِ وَ كَانَ الانْسَان قَتُوراً ( سورهء اسراء ، آيهء 100 )\r\n\r\nترجمه\r\n1 - قارون از قوم موسى بود ، اما بر آنان ستم كرد ، ما آن قدر از گنجها به او داده بوديم كه حمل كليدهاى آن براى يك گروه زورمند مشكل بود ! ( به خاطر آوريد ) هنگامى را كه قومش به او گفتند : اين همه شادى مغرورانه مكن كه خداوند شادى كنندگان مغرور را دوست نمىدارد ! - و در آنچه خداوند به تو داده ، سراى آخرت را جستجو كن و بهره‌ات را از دنيا فراموش مكن و همان گونه كه خدا به تو نيكى كرده ، نيكى كن و هرگز در زمين به دنبال فساد مباش كه خدا مفسدان را دوست ندارد .\r\n2 - ما آنها را آزموديم ، همان گونه كه « صاحبان باغ » را آزمايش كرديم ، هنگامى كه سوگند ياد كردند كه ميوه‌هاى باغ را صبحگاهان ( دور از چشم مستمندان ) بچينند - و هيچ از آن استثنا نكنند - اما عذابى فراگير ( شب هنگام ) بر ( تمام ) باغ آنها فرود آمد ، در حالى كه همه در\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nخواب بودند و آن باغ سرسبز مانند شب سياه ظلمانى شد !\r\n3 - بعضى از آنها با خدا پيمان بسته بودند كه : « اگر خداوند ما را از فضل خود ، روزى دهد ، قطعاً صدقه خواهيم داد و از صالحان ( و شاكران ) خواهيم بود ! » - اما هنگامى كه خدا از فضل خود به آنها بخشيد « بخل » ورزيدند و سرپيچى كردند و روى برتافتند - اين عمل ، ( روح ) نفاق را تا روزى كه خدا را ملاقات كنند ، در دل‌هايشان برقرار ساخت ، اين به خاطر آن است كه از پيمان الهى تخلف جستند ، و به خاطر آن است كه دروغ مىگفتند .\r\n4 - كسانى كه بخل مىورزند و آنچه را كه خدا از فضل خويش به آنان داده ، انفاق نمىكنند ، گمان نكنند اين كار به سود آنهاست ؛ بلكه براى آنها شرّ است ، به زودى در روز قيامت آنچه را نسبت به آن « بخل » ورزيدند ، همانند طوقى به گردنشان مىافكنند و ميراث آسمانها و زمين ، از آن خداست و خداوند ، از آنچه انجام مىدهيد آگاه است .\r\n5 - آنها كسانى هستند كه « بخل » مىورزند و مردم را به « بخل » دعوت مىكنند و آنچه را كه خداوند از فضل ( و رحمت ) خود به آنها داده كتمان مىنمايند ( اين عمل ، در حقيقت از كفرشان سرچشمه گرفته ) و ما براى كافران عذاب خواركننده‌اى آماده كرده‌ايم .\r\n6 - امّا كسى كه « بخل » ورزد و ( از اين راه ) بى نيازى طلبد ؛ - و پاداش نيك الهى را انكار كند - به زودى او را در مسير دشوارى قرار مىدهيم .\r\n7 - آرى ! شما همان گروهى هستيد كه براى انفاق در راه خدا دعوت مىشويد ، بعضى از شما ( بخل ) مىورزيد و هر كس « بخل » ورزد ، نسبت به خود « بخل » كرده است و خداوند بىنياز است و شما همه نيازمنديد و هرگاه سرپيچى كنيد ؛ خداوند گروه ديگرى را جاى شما مىآورد ؛ پس آنها مانند شما نخواهند بود ( و سخاوتمندان در راه خدا انفاق مىكنند . )\r\n8 - . . . و كسانى كه از « بخل » و حرص خويشتن مصون بمانند ، رستگارانند !\r\n9 - و كسانى كه هرگاه انفاق كنند ، نه اسراف مىنمايند و نه سخت‌گيرى ، بلكه در ميان اين دو حدّ اعتدال دارند .\r\n10 - بگو : « اگر شما مالك خزائن رحمت پروردگار من بوديد ، در آن صورت ( به خاطر تنگ نظرى ) امساك مىكرديد ؛ مبادا انفاق مايهء تنگدستى شما شود » و انسان تنگ نظر است !\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n\r\nتفسير و جمع‌بندى سرنوشت بخيلان\r\nآيات نخست اين بحث به ماجراى عبرت‌انگيز يكى از ثروتمندان بزرگ بنى اسرائيل اشاره مىكند كه بر اثر « بخل » و تكبّر و خودبزرگ‌بينى به سرنوشت بسيار دردناكى مبتلا شد .\r\n« قارون » از خويشاوندان نزديك حضرت موسى عليه السلام و از چهره‌هاى سرشناس و ثروتمند بنى اسرائيل و به ظاهر از نخستين مؤمنان به آن حضرت نيز بود كه آگاهى فراوانى از تورات داشت ؛ اما او مثل بسيارى از ثروتمندان خودخواه و از خدا بى خبر ، علاقهء فراوانى به نمايش دادن ثروت خويش در برابر ديدگان فقراى بنى اسرائيل داشت كه هر گاه اموال و دارايى عظيم و عجيب خويش را به نمايش مىگذاشت ، دل‌هاى دنياپرستان را به تپش درمىآورد تا جايى كه تنها آرزوى مهم آنها اين بود كه روزى مثل قارون ، صاحب چنين ثروتى شوند !\r\nقرآن مجيد در اين آيات مىگويد : « قارون از قوم موسى عليه السلام بود ، ولى بر آنها ستم كرد ؛ انَّ قَارُونَ كَانَ مِنْ قَومِ مُوسى فَبَغى عَلَيهِم . . . » « 1 »\r\nستم او بر قومش هم به خاطر « بخل » شديدش بود كه راضى نبود كسى از ثروت او بهره‌اى ببرد و هم به خاطر نمايش ثروت و به رخ كشيدن آن و هم به خاطر مخالفت شديد با حضرت موسى عليه السلام و همكارى با فرعونيان ، هنگامى كه حضرت موسى عليه السلام از او طلب زكات كرده بود .\r\nاصولًا ثروتمندان دنياپرست ، علاقه دارند كه قدرتهاى اجتماعى بيشترى در اختيار بگيرند كه اين علاقه گاهى به خاطر فزون‌طلبى است و گاهى به دليل ترسى است كه از قدرتهاى سياسى و اجتماعى ديگر دارند كه مبادا ثروت آنها توسط آن قدرتها آسيب بيند ؛ به همين دليل هميشه با پيامبران كه مردم را زير چتر حكومت الهى قرار مىدادند ، به مخالفت برمىخاستند .\r\n\r\n\r\n","description":"","footnote":"\r\n( 1 ) - قصص ، 76 .\r\n","page_name":" 371 ","page_number":371},
  {"content":"\r\n\r\nقرآن در ادامهء آيه در مورد ثروت « قارون » مىفرمايد : « آن قدر گنج به او داديم كه حمل كليدهاى صندوق‌هاى ( جواهرات و درهم و دينار و اشيا قيمتى ) او براى يك گروه زورمند ، مشكل بود ؛ و آتَيْنَاهُ مِنَ الْكُنُوزِ مَا انَّ مَفَاتِحَهُ لَتَنُوءُ بِالعُصْبَةِ اولِى الْقُوَّةِ . . . » . « 1 »\r\n« قارون » از وضع خود بسيار اظهار شادمانى مىكرد و همواره به عيش و نوش مشغول بود و غم بينوايان و رنج محرومان را هرگز احساس نمىكرد ؛ حتّى هنگامى كه ( عاقلان مؤمن ) قومش به او گفتند : « اين همه شادى مغرورانه مكن كه خداوند ، شادى كنندگان مغرور را دوست نمىدارد و در آنچه خدا به تو داده ، سراى آخرت را جستجو كن و بهره‌ات را از دنيا فراموش منما ( كه اين امانت ، بيش از چند روزى دست تو نخواهد بود ) و همان گونه كه خدا به تو نيكى كرده ، تو نيز به بندگان او نيكى كن و ثروت عظيم خود را وسيلهء فساد در زمين قرار مده كه خدا مفسدان را دوست ندارد ؛ . . . اذقَالَ لَهُ قَوْمُهُ لاتَفْرَحْ انَّ اللّه لايُحِبُّ الْفَرِحينَ * وَابْتَغِ في مَا آتَاكَ اللّهُ الدّارَ الآخِرَةَ وَ لاتَنْسَ نَصيبَكَ مِنَ الدُّنيَا و احْسِن كَمَا احْسَنَ اللّهُ اليكَ وَ لاتَبْغِ الفَسادَ في الارضِ انَّ اللّهَ لايُحِبُّ المُفْسِدينَ » . « 2 »\r\nاين دستورات پنجگانه و اندرزهاى ناصحانه و مشفقانه ، نه تنها در دل سياه « قارون » اثر نكرد ، بلكه بر طغيان او افزود تا آنجا كه به صراحت ، توحيد افعالى خداوند را انكار كرد و گفت : « اين ثروتهاى عظيم ، نتيجهء لياقت و آگاهى و كاردانى خودم مىباشد » .\r\nقرآن مجيد در آيات ديگر همين سوره ، به يكى ديگر از رذايل اخلاقى « قارون » كه تقريباً به صورت يك جنون عمومى در همه ثروتمندان مغرور و از خدا بى خبر درآمده است ، مىپردازد و مىگويد : « او در مقابل چشم قوم خود ( در برابر ديدگان محرومان و بينوايان ) به نمايش ثروت پرداخت و تمام توان خود را در اين نمايش جنون‌آميز غير انسانى به كار گرفت . اسبهاى گران قيمت ، با زين‌هاى طلايى و كنيزان زيبا و غرق در انواع زينت آلات و جواهرات و ساير اموال و دارايىاش را كه بسيار فريبنده بود به نمايش گذاشت و به جاى اين كه به اندرز ناصحانهء آگاهان قومش گوش دهد و مرهمى بر جراحتهاى قلب بينوايان بگذارد ؛ بلكه با عناد و مخالفت با آگاهان قومش نمك بر زخم\r\n\r\n\r\n","description":"","footnote":"\r\n( 1 ) - قصص ، 76 .\r\n( 2 ) - قصص ، 76 تا 77 .\r\n","page_name":" 372 ","page_number":372},
  {"content":"\r\n\r\nقلب فقرا مىپاشيد و با نمايش ثروتش همه را در حيرت فرو مىبرد .\r\nهنگامى كه طغيان او فزونى گرفت ، خداوند بيش از آن ، به او مهلت نداد و با ايجاد زلزله‌اى - تنها در محل كاخ قارون - او را به همراه تمام ثروتش در كام زمين فرو برد و با حركت ديگر شكاف را بست و بدين سان سرنوشت او درس عبرتى براى همهء انسان‌ها در طول تاريخ گشت .\r\nريشهء اصلى بدبختى « قارون » همان « بخل » او بود . بخلى كه سرچشمهء انكار عملى او نسبت به نبوت حضرت موسى عليه السلام و توحيد پروردگار شد و به دنبال آن به فكر متهم ساختن پيامبر بزرگ خدا حضرت موسى عليه السلام ، به عمل منافى عفت با يك زن بدكار افتاد كه خداوند به زودى او را رسوا كرد . او مىپنداشت كه با داشتن اين مال و ثروت عظيم ، هيچ كس را قدرت رساندن آسيب به او نيست ؛ به همين دليل از هيچ گونه ظلم و ستمى بر قوم بنى اسرائيل دريغ نداشت تا اين كه سرانجام به كيفر زشت‌كاريهاى خود رسيد .\r\n* * * در بخش دوّم از آيات ، به داستان عبرت‌انگيز ديگرى از گروه بخيلان و سرنوشت سياه آنها اشاره مىكند . گروهى كه قرآن مجيد از آنها ، به اصحاب الجنّة ( صاحبان باغ ) ياد كرده ، به نظر بعضى از مفسّران ، گروهى از بنى اسرائيل بودند كه در « يمن » در نزديكى « صنعا » زندگى مىكردند . بعضى از محققان ، وجود كلمه « حردٍ » را در ادامهء اين آيات كه به معنى « منع » مىباشد و از واژه‌هاى متداول « يمن » است ، اشاره به اين معنى مىدانند كه آنها اهل يمن بودند .\r\nآنها ده نفر بودند كه باغ بزرگى را از پدر به ارث برده بودند ، پدرشان مرد نيكوكار و سخاوتمندى بود و هنگامى كه ميوه‌ها و ثمره‌هاى باغ نمايان مىگشت ، در باغ را بر روى مستمندان مىگشود تا آنها بهرهء كافى ببرند كه اين امر مايهء بركت و وسعت اموال پدر گشته بود .\r\nولى فرزندان بخيل و ناخلف ، به گمان اين كه بخش زيادى از اين درآمد به جيب فقرا و نيازمندان مىريزد و دليلى هم ندارد كه اموال خودشان را اين گونه ببخشند ؛ تصميم\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nگرفتند اجازه ندهند حتى يك فقير هم وارد باغ آنها شود . به همين خاطر تصميم گرفتند كه يك روز صبح ، بى سر و صدا با جمعى كارگر زبده به باغ بروند و پيش از آن كه فقرا بيدار شده و با خبر گردند ، تمام محصول را چيده و منتقل نمايند .\r\n« برسوئى » در « روح البيان » مىگويد : « اين ماجرا مربوط به زمان كمى بعد از حضرت مسيح عليه السلام است . آنها پدرى داشتند بسيار سخاوتمند كه از آن باغ به اندازهء نياز سال خود بر مىداشت و بقيه را به نيازمندان مىداد و به اين ترتيب ، مقدار قابل ملاحظه‌اى نصيب فقرا مىشد كه روزهاى زيادى از آن براى معيشت خود بهره مىگرفتند ؛ ولى هنگامى كه پدر از دنيا رفت ، فرزندان گفتند : اگر ما كار پدرمان را ادامه دهيم ، زندگى بر ما مشكل مىشود ؛ در حالى كه ما عيالمنديم و در ميان خود سوگند ياد كردند كه در آغاز صبح ، هنگامى كه هنوز تاريكى به طور كامل از بين نرفته ، ميوه‌ها را بچينند ؛ حتى براى اين سخن خود ، ان شاء اللَّه هم نگفتند » . « 1 »\r\nخداوند نيز مجازات سخت و دردناكى براى آنها قرار داد ؛ « هنگام شب ، در آن موقع كه همه آنها در خواب بودند ، عذابى فراگير از ناحيهء پروردگارت بر تمام باغ فرود آمد ؛ فَطَاف عَلَيهَا طَائِفٌ مِنْ رَبِّكَ وَ هُمْ نَائِمُونَ » . « 2 »\r\nآرى ! آتشى سوزان و صاعقه‌اى مرگبار ، چنان بر آن باغ فرود آمد كه « آن باغ خرم و سر سبز به صورت خاكستر سياه درآمد ؛ فَاصْبَحَتْ كَالصَّريمِ » . « 3 »\r\nاحتمال ديگر نيز وجود دارد كه « صريم » به معنى درخت بدون ميوه باشد ؛ يعنى ، « صاعقه » فقط تمام ميوه‌ها را از بين برد و تنها چوبى از درختان باقى ماند . و صبح روز بعد ، هنگامى كه خوشحال و راضى از نقشهء خودشان به باغ آمدند ؛ به محض ورود به باغ و ديدن آن منظرهء وحشتناك ، فرياد كشيدند و گفتند : « ما راه را گم كرده‌ايم ، ما همه چيز را از دست داديم ، بلكه ما محروميم ؛ فَلَمَّا رَأَوْهَا قَالُوا انَّا لَضَالُّونَ * بَلْ نَحْنُ مَحْرُومُونَ » . « 4 »\r\n\r\n\r\n","description":"","footnote":"\r\n( 1 ) - « روح البيان » ، جلد 10 ، صفحهء 114 . ( نگفتن ان شاء الله را از جملهء « و لا يثتثنون » استفاده كردند كه منظور استثناى به مشية الله است ولى مناسبتر با مفهوم آيه اين است كه بدون اين كه چيزى از ميوه درختان را براى نيازمندان استثناء كنند ) .\r\n( 2 ) - قلم ، 19 .\r\n( 3 ) - قلم ، 20 .\r\n( 4 ) - قلم ، 26 و 27 .\r\n","page_name":" 374 ","page_number":374},
  {"content":"\r\n\r\nممكن است تعبير « انّا لضالّون » اشاره به اين داشته باشد كه آنها در آغاز باور نداشتند كه اين باغ سوخته ، همان باغ سرسبز و پر ميوهء آنهاست ، ولى هنگامى كه دقت نمودند از قرائن فهميدند كه اين باغ ، همان باغ خودشان است كه چنين نابود شده است . لذا گفتند :\r\n« بَلْ نَحْنُ مَحرُومُونَ » .\r\nاحتمال ديگر نيز وجود دارد كه اين گم كردن راه خداست ؛ زيرا آنها سعادت و خوشبختى خود را در « بخل » مىپنداشتند ، در حالى كه راه صحيح همان راه پدر سخاوتمندشان بود .\r\nدر ادامهء اين آيات آمده است : اين گروه بخيلان به زودى از خواب « غفلت » بيدار شدند و به ملامت يكديگر پرداختند و اعتراف به گناه كردند و تصميم گرفتند در آينده اين كار را تكرار نكنند و از خداوند ، باغى بهتر از آن را خواستند . در بعضى از روايات آمده است كه خداوند ، توبهء آنها را قبول كرد و باغى بهتر و پربارتر به آنها عنايت فرمود .\r\nبه هر حال آيهء فوق ، بيانگر عواقب دردناك « بخل » و انحصارطلبى است كه حتى در دنياى مادى نيز « بخل » كارساز نيست .\r\nقابل توجه است كه قرآن در آغاز اين آيات ، مىگويد : « ما مردم مكه را نيز با چنين امتحانى آزموديم ؛ همان گونه كه « اصحاب الجنّة » را آزمايش كرديم » و گويا اين تعبير ، اشاره به قحطى و خشكسالى شديدى است كه در مكه بر اثر « بخل » و ترك انفاق روى داد و ثروتمندان بخيل را به روز سياه نشاند .\r\n* * * در سوّمين آيه سخن از سرنوشت فرد بخيلى در عصر رسول الله صلى الله عليه و آله است . مطابق بسيارى از تفاسير ، مردى از انصار به نام « ثعلبة بن حاطب » كه در آغاز مرد بسيار تهى دستى بوده و هميشه آرزو داشت كه روزى ثروتمند شود ؛ به همين خاطر با اصرار فراوان از پيامبر اسلام صلى الله عليه و آله تقاضا كرد كه براى او دعا كند تا مال فراوانى به دست آورد .\r\nپيغمبر اكرم صلى الله عليه و آله به او فرمود : « داشتن مقدار كم كه بتوانى حقّش را ادا كنى بهتر از مقدار زياد است كه توانايى اداى حقّش را نداشته باشى » ؛ يعنى ، به زندگى ساده‌ات بساز و شاكر\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nباش . ولى او گفت : با خدا عهد مىكنم ، اگر ما را از فضل خود بهره‌مند سازد ، به طور قطع صدقه خواهيم داد و از صالحان ( شاكران ) خواهيم بود ؛ « وَ مِنْهُمْ مَنْ عَاهَدَاللّهَ لَئِنْ آتَانَا مِنْ فَضْلِهِ لَنَصَدَّقَنَّ وَ لَنَكُونَنَّ مِنَ الصَّالِحين » . « 1 »\r\nسرانجام پيامبر صلى الله عليه و آله براى اين مرد پر ادعاى كم ظرفيت ، بنا به اصرار خودش دعا كرد تا صحنهء آزمونى براى او و سايرين باشد . چيزى نگذشت كه به بركت دعاى پيامبر اسلام صلى الله عليه و آله ، ثروت زيادى كه انتظار آن را نداشت ، به او رسيد و روز به روز فزونى يافت .\r\nصاحب دامهاى زيادى شد و كارش بسيار رونق گرفت . امّا هنگامى كه آيهء زكات نازل شد ؛ به او ابلاغ كردند كه بايد مقدار كمى از اين اموال را به عنوان زكات ، در اختيار نيازمندان بگذارى ، آن مرد « بخيل » كم ظرفيت ، پيمان خود را با خدا و پيامبرش به دست فراموشى سپرده و از پرداخت مقدار ناچيز زكات خوددارى ورزيد .\r\nقرآن در يك جملهء كوتاه چنين مىفرمايد : « هنگامى كه خداوند از فضل و رحمتش به آنان داد ؛ « بخل » ورزيدند و سرپيچى كردند و روى گردان شدند ؛ فَلَمَّا آتَاهُم مِنْ فَضْلِهِ بَخِلُوا بِهِ وَ تَوَلَّوا وَ هُم مُعرِضُونَ » . « 2 »\r\nگرچه « ثعلبه » يك نفر بيش نبود ، ولى هنگامى كه كار و ثروتش رونق گرفت ، از گروه بسيارى براى حفظ اموالش كمك مىگرفت ، لذا ممكن است صيغه‌هاى جمع در آيه ، اشاره به همين مطلب داشته باشد .\r\nاحتمال ديگر نيز وجود دارد كه اين گونه درخواست‌ها را تنها « ثعلبه » از پيامبر اكرم صلى الله عليه و آله نكرد و اين آزمايش نيز تنها براى او رخ نداد ؛ بلكه افراد زيادى چنين تقاضايى را داشتند كه نتوانستند از امتحان الهى ، سرافراز بيرون آيند .\r\nبه هر حال نتيجهء پيمان شكنى و بخلشان ، آن شد كه روح نفاق به طور پايدار در دل آنان ريشه كند و تا قيامت ادامه يابد ؛ زيرا ، عهدى را كه با خدا بسته بودند ، شكستند و دروغ گفتند ؛ « فَأعْقَبَهُم نِفاقاً في قُلُوبِهِم الَى يَوْمِ يَلْقَوْنَهُ بِمَا اخْلَفُوا اللّهَ مَا وَعَدُوا وَ بِمَا\r\n\r\n\r\n","description":"","footnote":"\r\n( 1 ) - توبه ، 75 .\r\n( 2 ) - توبه ، 76 .\r\n","page_name":" 376 ","page_number":376},
  {"content":"\r\n\r\nكَانُوا يَكْذِبُونَ » « 1 » .\r\nآرى ! مردى كه يك روز جزء عبّاد بود و او را حمامهء مسجد « 2 » مىناميدند و پيشانى او مانند زانوى شتر پينه بسته بود ، بر اثر « بخل » و انحصارطلبى ، روياروى پيامبر صلى الله عليه و آله قرار گرفت و حتّى به طور كنايه بر آيين اسلام و قانون زكات خرده گرفت و آن را شبيه جزيه اهل كتاب شمرد و به اين ترتيب در صف منافقان قرار گرفت و همهء مسلمين نيز او را از جامعهء اسلامى طرد كردند .\r\n* * * در چهارمين آيه ، خداوند مجازات سنگين « بخيلان » را بيان مىنمايد ، مجازاتى كه در قرآن مجيد ، تنها در اين مورد به كار رفته و دربارهء هيچ گناه ديگرى ديده نمىشود ، مىفرمايد : « آنها كه « بخل » مىورزند ، آنچه را خداوند از فضل خويش به آنها داده ، انفاق نمىكنند ، گمان نكنند به نفع آنهاست ، بلكه براى آنها شر است ؛ وَلا يَحْسَبَنَّ الَّذينَ يَبْخَلُون بِمَا آتَاهُمُ اللّهُ مِنْ فَضْلِهِ هُوَ خَيراً لَهُم بَلْ هُوَ شَرٌّ لَهُم . . . » « 3 »\r\nسپس مىافزايد : « به زودى آنچه را كه آنها دربارهء آن « بخل » ورزيدند ، در روز قيامت همانند طوقى به گردن آنان مىافكنند ( به صورت بار بسيار سنگينى كه قدرت حركت را از آنان مىگيرد و آنها را در عرصهء محشر رسوا مىسازد . ) ؛ . . . سَيُطَوَّقُونَ مَا بَخِلوُا بِهِ يَومَ الْقِيامَةِ . . . » « 4 » .\r\nدر انتهاى آيه مىفرمايد : « ميراث آسمانها و زمين از آن خداست و خداوند از آنچه انجام مىدهيد ، آگاه است ؛ . . . وَلِلّهِ مِيراثُ السَّمَاوَاتِ وَ الارضِ وَ اللّهُ بِمَا تَعْمَلُونَ خَبيرٌ » « 5 » .\r\nاين آيه اشاره به اين دارد كه نگهدارى اموال و « بخل » كردن چه سودى دارد ؛ در حالى كه بايد همهء آنها را بگذاريد و برويد .\r\nگرچه بعضى از روايات ، آيهء فوق را به مسئله منع « زكات » تفسير كرده‌اند ، ولى در ظاهر مفهوم آيه ، عام است و انواع « بخل » را شامل مىشود ؛ حتى به گفتهء بعضى از\r\n\r\n\r\n","description":"","footnote":"\r\n( 1 ) - توبه ، 77 .\r\n( 2 ) - اين تعبير كنايه‌اى كه به معنى كبوتر مسجد است ، به خاطر كثرت حضور او در مراسم عبادى مسجد به كار رفته است .\r\n( 3 ) - آل عمران ، 180 .\r\n( 4 ) - آل عمران ، 180 .\r\n( 5 ) - آل عمران ، 180 .\r\n","page_name":" 377 ","page_number":377},
  {"content":"\r\n\r\nمفسران علاوه بر « بخل » در اموال ، « بخل » در علم و دانش و مانند آن را نيز شامل مىشود .\r\nدر اين كه به چه صورت طوقى به گردن آنها مىافتد ، بايد گفت : مطابق بعضى از روايات ، آن اموال به صورت طوق آتشين در مىآيد . چنان كه تفسير عيّاشى از امام باقر عليه السلام نقل مىكند : « هر كس زكات مال خود را نپردازد ، خدا آن را به صورت اژدهايى از آتش مبدّل مىكند و به گردن او مىافكند و پيوسته او را مىگزد ( و به او گفته مىشود ، همان گونه كه در دنيا اين اموال را هرگز از خود دور نمىكردى ، اكنون آنها را بردار و به گردن بيفكن ) » . « 1 »\r\nاز تعبير بالا به خوبى روشن مىشود كه تعبير به « طوق » در واقع تجسّمى از اعمال آنها در دنياست ؛ زيرا « طوق » چيزى است كه از انسان دور نمىشود . به هر حال ، تعبيرات مختلف آيه ، همه حكايت از زشتى « بخل » و خوبى « انفاق » در راه خدا و « سخاوت » در اموال و مواهب خداداد مىكند .\r\nقابل توجه اين كه ، اموال « بخيلان » نه تنها در قيامت ، طوقى بر گردن آنها مىشود ، بلكه در دنيا نيز هميشه بايد بار سنگين حفظ و نگهدارى و محاسبهء آن را بر گردن نهند و سپس آن را رها ساخته و به سراى ديگر براى پاسخ گويى بشتابند .\r\n* * * در پنجمين آيه ، خداوند بخيلانى را كه نه تنها خود بخيلند ، بلكه ديگران را نيز به « بخل » دعوت مىكنند ، مورد نكوهش قرار داده است ؛ زيرا آنها به عنوان مصداق روشنى از « مختال فخور « 2 » » معرفى گرديده‌اند و در چندين آيه از قرآن مجيد تصريح شده است كه خداوند « مختال فخور » را دوست ندارد . خداوند در مورد اين گروه مىفرمايد : « مختال فخور ، همان كسانى هستند كه « بخل » مىورزند و مردم را نيز دعوت به « بخل » مىنمايند و هر كس از اين فرمان روى گردان شود ( به خدا زيانى نمىرساند ) ؛ زيرا\r\n\r\n\r\n","description":"","footnote":"\r\n( 1 ) - تفسير برهان ، جلد 1 ، صفحهء 327 . تفسير عياشى ، جلد 1 ، صفحهء 207 .\r\n( 2 ) - مختال فخور : متكبر فخر فروش .\r\n","page_name":" 378 ","page_number":378},
  {"content":"\r\n\r\nخداوند غنى و حميد است ؛ الَّذينَ يَبْخَلُونَ وَ يَأْمُروُنَ النَّاسَ بِالبُخْلِ وَ يَكْتُمُونَ مَا آتَاهُمُ اللّهُ مِنْ فَضْلِهِ وَ أَعْتَدْنَا لِلْكَافِرينَ عَذاباً مُهيناً » « 1 » .\r\nبديهى است كه خداوند ، هرگز انسانى را كه هميشه در تضاد مطلق با صفات « جلال » و « جمال » خداست ، دوست نخواهد داشت و او را مشمول عنايات خاص خود نخواهد نمود .\r\nجالب توجه اين كه ، در آيات قبل از آن ، اشاره به مصائب مختلف زندگى انسان‌ها كرده و مىفرمايد : فلسفهء اين مصائب آن است كه به زندگى مادى خود دلبسته نباشيد ؛ يعنى ، از امكانات مادى مغرور نشويد و بدانيد « بخل » شما را ثروتمند نمىكند ، بلكه با وزش نسيمى ، دفتر ايّام بر هم مىخورد و ثروتمندترين مردم ممكن است در يك شب به فقيرين مردم تبديل شود ؛ پس فخر و مباهات به ثروت چه معنى دارد و « بخل » چه مشكلى را حل مىكند ؟\r\nنكته مهم ديگر اين كه دعوت بخيلان از ساير مردم به « بخل » به خاطر آن است كه مىخواهند همه ، همرنگ آنها باشند تا در ميان جمعيت رسوا نشوند ، به علاوه چون اين گونه افراد ، عواطف انسانى را زير پا گذارده‌اند ، افرادى بى رحم و سنگ‌دلند ؛ حتى از « سخاوت » و ترحم ديگران به فقرا و نيازمندان ، احساس رنج و ناراحتى مىكنند .\r\nدر اين رابطه امام صادق عليه السلام مىفرمايند : « امير مؤمنان عليه السلام دستور داد كه پنج « وسق » « 2 » خرما براى شخصى بفرستند و اين شخص مرد سخى و بخشنده‌اى بود كه نيازمندان از او بهره مىبردند و هرگز نه از على عليه السلام و نه از ديگران ، چيزى طلب مىكرد . شخص ( بخيلى كه در آنجا بود ) عرض كرد : اى امير مؤمنان ! اين شخص تقاضايى از شما نكرده بوده ، به علاوه يك وسق كافى است . امير مؤمنان عليه السلام فرمودند : « لاكَثَّرَ اللّهُ في المُؤْمِنينَ ضَرْبَكَ ، اعْطِىَ أَنَا و تَبْخَلُ انْتَ . . . ؛ خداوند در ميان مؤمنان مانند تو را زياد نكند . من دارم مىبخشم ، تو دارى بخل مىورزى ، خدا خيرت دهد ، اگر من به كسى كه اميد بخشش را دارد ، تنها بعد از درخواست\r\n\r\n\r\n","description":"","footnote":"\r\n( 1 ) - نساء ، 37 .\r\n( 2 ) - هر وسق برابر با شصت مَن مىباشد .\r\n","page_name":" 379 ","page_number":379},
  {"content":"\r\n\r\nكمك كنم ، در حقيقت بهاى چيزى را كه از او گرفته‌ام ، داده‌ام ؛ زيرا ، آبروى خود را نزد من ريخته است » . « 1 »\r\n* * * در ششمين آيه ، ضمن اشاره به مجازات شديد بخيلان ، مىفرمايد : « اما كسى كه « بخل » ورزيده و از اين راه ، بى نيازى طلبد و پاداش نيك ( الهى ) را تكذيب كند ، ما او را در مسير دشوارى قرار مىدهيم و آن هنگام كه ( در جهنم ) سقوط مىكند ، ديگر اموال او به حالش سودى نخواهد داشت ؛ وَ امَّا مَنْ بَخِلَ وَ اسْتَغْنى * وَ كَذَّبَ بِالْحُسْنى * فَسَنُيَسِّرُهُ لِلْعُسْرى - وَ مَا يُغْنِى عَنْهُ مَالُهُ اذْا تَرَدّى » . « 2 »\r\nاز اين تعبير به خوبى روشن مىشود :\r\nاولًا « بخل » سبب بى نيازى و ثروت نمىشود ؛ بلكه پيمودن اين راه ، كار را در دنيا و آخرت بر انسان مشكل مىكند ( توجّه داشته باشيد كه واژهء « العسرى » در آيه مطلق است و هرگونه مشكلى را در دنيا و آخرت شامل مىشود ) .\r\nثانياً ، به فرض كه از اين راه ثروت عظيمى بياندوزد و آن را در آخرت با خود ببرد ، در آن هنگام كه در جهنم سقوط مىكند ، چه سودى به حال او خواهد داشت .\r\nدر تفسير « يُسْر » كه نقطهء مقابل « عُسْر » است ، مفسران بزرگ ، احتمالات زيادى داده‌اند كه نقطهء مقابل اين احتمالات ، در مورد « عُسْر » نيز صادق است . نخست اين كه منظور از آن زمينه‌هاى توفيق و آسان شدن راه اطاعت خداست - در برابر واژهء « عُسْر » كه دربارهء سلب توفيق و پيچيدگى راه طاعت است - بعضى آن را به معنى راه آسان زندگى و بعضى ، راه بهشت و پاداشهاى بزرگ الهى و بعضى ديگر به معنى امدادهاى غيبى و مانند آن شمرده‌اند ؛ ولى همان گونه كه در بالا اشاره شد ، « عسر » - و همچنين يسر مفهوم وسيع و گسترده‌اى دارد كه تمام امورى را كه مربوط به دنيا و آخرت است ، شامل مىشود .\r\n* * *\r\n\r\n\r\n","description":"","footnote":"\r\n( 1 ) - وسائل الشيعه ، جلد 6 ، صفحهء 318 .\r\n( 2 ) - الليل ، 8 تا 11 .\r\n","page_name":" 380 ","page_number":380},
  {"content":"\r\n\r\nدر هفتمين آيه ، خداوند ياران پيامبر صلى الله عليه و آله را مخاطب ساخته و بخيلان را مورد نكوهش شديد قرار داده و مىفرمايد : « آرى ! شما همان جمعيتى هستيد كه براى انفاق در راه خدا فراخوانده مىشويد ، بعضى از شما « بخل » مىورزند و هركس بخل كند ، نسبت به خودش بخل كرده است ؛ هَا أَنْتُم هَؤُلاءِ تُدْعَوْنَ لِتُنْفِقُوا في سَبيلِ اللّهِ فَمِنْكُمْ مَنْ يَبْخَلُ وَ مَن يَبْخَلْ فَانَّمَا يَبْخَلُ عَنْ نَفْسِهِ » « 1 » و براى اين كه ناآگاهان تصور نكنند ، خداوند نيازى به اين انفاقها دارد ، در ادامهء اين آيه مىفرمايد : « خداوند بىنياز است و شما همه نيازمند و فقير هستيد ؛ . . . وَاللّهُ الغَنِىُّ وَ أَنْتُمُ الفُقَراءُ . . . » « 2 » .\r\nبنابراين آنچه را انفاق مىكنيد ، در واقع امانتهاى الهى است كه چند روزى نزد شما براى آزمون و امتحان و تعليم و تربيت قرار داده شده و خدا دستور داده ، بخشى از اين امانت را به بندگان فقيرش بسپاريد يا در راه جهاد مصرف كنيد .\r\nدر انتهاى آيه ، افراد « بخيل » را تهديد مىكند كه : « هر گاه از دستورهاى خداوند ( دربارهء انفاق فى سبيل اللّه ) سرپيچى كنيد ، خداوند گروه ديگرى را به جاى شما مىآورد كه مانند شما نباشند ؛ . . . وَ انْ تَتَوَلَّوا يَسْتَبْدِل قَوماً غَيرَكُم ثُمَّ لايَكُونُوا امْثَالَكُم » . « 3 »\r\nبه اين ترتيب « بخيلان » تهديد به نابودى گرديده‌اند و اين شديدترين تهديدى است كه دربارهء « بخيلان » شده است .\r\nگرچه مصداق انفاق در راه خدا ، به تناسب قرائنى كه در آيات وجود دارد ، انفاق در راه « جهاد » است ؛ ولى مفهوم گستردهء آن ، هر كار خيرى را شامل مىشود .\r\nبسيارى از مفسران شيعه و اهل سنت ، در ذيل آيهء مورد بحث چنين نقل كرده‌اند كه بعد از نزول آيهء فوق ، جمعى از ياران پيامبر صلى الله عليه و آله عرض كردند : منظور از گروهى كه خداوند در قرآن به آنها اشاره كرده كه در صورت « بخل » ورزيدن و سرپيچى از دستورات الهى جايگزين شما مىكند ، كيست ؟\r\nپيامبر صلى الله عليه و آله دست خود را بر شانهء سلمان - يا به روايت ديگر بر پاى سلمان - كه نزديك\r\n\r\n\r\n","description":"","footnote":"\r\n( 1 ) - محمّد ، 38 .\r\n( 2 ) - همان .\r\n( 3 ) - همان .\r\n","page_name":" 381 ","page_number":381},
  {"content":"\r\n\r\nاو نشسته بود زد و فرمودند : « هَذَا وَ قَومُهُ وَالَّذى نَفْسي بِيَدِهِ لَوكَانَ الايمانُ مَنُوطاً بِالثُرَيّا لَتَناوَلَهُ رِجالٌ مِنْ فَارْسٍ « 1 » ؛ منظور خداوند ، اين مرد و قوم اوست ؛ به خدايى كه جانم در دست اوست ، سوگند ! اگر ايمان به ثريّا ( در دورترين نقطهء آسمان ) بسته باشد ، گروهى از مردان فارس آن را به چنگ مىآورند » .\r\n* * * در هشتمين آيه ، بعد از دستور به « انفاق » و تأكيد بر اين كه « انفاق » خير و خوبى براى شما به ارمغان مىآورد ، مىفرمايد : « آنها كه از « بخل » و حرص خويش مصون بمانند ، رستگارند ؛ . . . وَ مَنْ يُوقَ شُحَ نَفْسِهِ فَاولئكَ هُمُ الْمُفْلِحُونَ » « 2 » .\r\nبه گفتهء راغب اصفهانى در كتاب « مفردات » ، « شح » - بر وزن مخ - به معنى بخلى است كه با حرص آميخته باشد و به صورت عادت در آيد .\r\n« فلاح » نيز به معنى شكافتن و بريدن است كه در هر نوع خوشبختى ، رستگارى ، پيروزى و رسيدن به مقصد به كار رفته است كه آن را به فلاح مادى و فلاح معنوى تقسيم كرده‌اند .\r\nقبل از آيهء فوق ، قرآن كريم هشدارى در مورد فتنه بودن اموال و اولاد مىدهد كه گويا با اين بيان ، موانع انفاق را معرّفى مىكند ؛ زيرا ، گاهى وسوسه‌هاى فرزندان كه مبادا بخششهاى پدر و مادرشان خللى در ارث آنها وارد كند و گاهى نيز وسوسه‌هاى درونى خود انسان نسبت به آيندهء فرزندانش كه مبادا بعد از او ، گرفتار فقر شوند ، مانع انفاقشان مىشود كه به يقين تمام اين وسوسه‌ها از موانع « فلاح » و رستگارى است و سبب حرص و « بخل » مىشود .\r\nدر حديثى از امام صادق عليه السلام نقل شده است كه ايشان از سر شب تا به صبح ، طواف خانهء خدا مىكرد و پيوسته مىفرمودند : « اللّهُمَّ قِنى شُحَّ نَفْسي ؛ خداوندا ! مرا از « بخل » و\r\n\r\n\r\n","description":"","footnote":"\r\n( 1 ) - اين حديث را « قرطبى » در تفسير « جامع الاحكام » و « برسويى » در « روح البيان » و « فخر رازى » در « تفسير كبير » و « مراغى » در تفسير خود ، و « طبرسى » در « مجمع البيان » و « ابو الفتوح رازى » در تفسيرش و « سيوطى » در « درّ المنثور » و گروه ديگرى در تفاسير خود در ذيل همين آيه آورده‌اند .\r\n( 2 ) - تغابن ، 16 ، حشر ، 9 .\r\n","page_name":" 382 ","page_number":382},
  {"content":"\r\n\r\nحرص نفسم نگاه دار . » راوى مىگويد ، عرض كردم : فدايت شوم ! امشب دعايى غير از اين نفرمودى ؟ فرمود : « وَ اىُّ شَىءٍ اشَدُّ مِنْ شُحِ النَّفْسِ انَّ اللّهَ يَقُولُ وَ مَنْ يُوقَ شُحَّ نَفْسِه فَاولئكَ هُمُ المُفلِحُون ؛ چه چيزى بدتر از حرص و « بخل » نفسانى است ؛ خداوند مىفرمايد :\r\nكسانى كه از حرص و « بخل » نفس خويش در امان باشند ، رستگارند » . « 1 »\r\nبنابراين « بخل » از موانع مهم رستگارى است و اهمّيّت اين امر تا جايى است كه امام صادق عليه السلام از سر شب تا صبح ، در خانهء خدا و در ضمن طواف خود پيوسته اين دعا را مىخواند و به عنوان مهمترين حاجت خويش آن را از خدا مىطلبد .\r\nتعبير « خَيراًلِانفُسِكم » بعد از امر به انفاق ، اشاره به اين نكته لطيف دارد كه سخاوت و انفاق در راه خدا ، آثار مفيدش عايد خود انسان مىشود ؛ روح را پرورش مىدهد و دل را از تيرگىهاى حرص و « بخل » پاك ساخته و بركات مادى و معنوى را به خانهء انسان سرازير مىكند .\r\nاين بحث را با ذكر حديثى در تفسير معنى « شح » به پايان مىبريم . امام صادق عليه السلام از « فضيل بن عياض » سؤال فرمود : آيا مىدانى « شحيح » چه كسى است ؟ او در جواب عرض مىكند : همان بخيل است . امام عليه السلام فرمود : « الشُّحُ اشَدُّ مِنَ الْبُخلِ انَّ الْبَخيلَ يَبْخَل بِمَا في يَدِهِ وَالشّحيحُ يَشُحُّ عَلَى مَا في ايْدِى النَّاسِ وَ عَلَى مَا في يَدِهِ حَتَّى لايَرى في ايْدِى النّاسِ شَيْئاً الّا تَمَنّى انْ يَكُونَ لَهُ بِالْحِلِّ وَ الْحَرَامِ ، لايَشْبَعُ وَ لايَقْنَعُ بِمَا رَزَقَهُ اللّهُ عَزّوجلّ ؛ شح از « بخل » شديدتر است . « بخيل » كسى است كه در آنچه دارد « بخل » مىورزد ، ولى « شحيح » هم نسبت به آنچه در دست مردم است « بخل » مىورزد و هم آنچه خود در اختيار دارد ، تا آنجا كه هر چه را در دست مردم ببيند ، آرزو مىكند كه آن را به چنگ آورد ، خواه از راه حلال باشد يا حرام و هرگز قانع به آنچه خداوند به او روزى داده ، نيست » . « 2 »\r\n* * * در نهمين آيه ، ضمن طرح مسئلهء « بخل » تحت عنوان تقتير ، مىفرمايد : « يكى از ويژگيهاى « عباد الرّحمن » - بندگان خاص خداوند بخشنده - اين است كه هنگامى كه انفاق\r\n\r\n\r\n","description":"","footnote":"\r\n( 1 ) - نور الثقلين ، جلد 5 ، صفحهء 346 .\r\n( 2 ) - نور الثقلين ، جلد 5 ، صفحهء 291 .\r\n","page_name":" 383 ","page_number":383},
  {"content":"\r\n\r\nمىكنند ، نه اسراف دارند و نه سختگيرى ؛ بلكه در ميان اين دو ، حد اعتدالى دارند ؛ وَالَّذينَ اذا انْفَقُوا لَم يُسْرِفُوا وَ لَم يَقْتُرُوا وَ كَانَ بَينَ ذَلِكَ قَواماً » . « 1 »\r\n« يقتروا » از مادهء « قَتْر » ( بر وزن صبر ) به معنى ( تنگ گرفتن ) است كه نقطهء مقابل اسراف مىباشد و گاه « اسراف » و « اقتار » را در مقابل يكديگر قرار مىدهند . يكى آن است كه بيش از حد لازم و ديگرى آن است كه كمتر از مقدار لازم انفاق كنند\r\nدر واقع « قتر » و « اقتار » مراحل ضعيف « بخل » است ؛ زيرا حدّ اقل چيزى انفاق مىشود ، هر چند كمتر از مقدار شايسته باشد ؛ در حالى كه در مراحل شديدتر « بخل » هيچ گونه انفاقى در كار نيست . با اين حال ، خداوند بندگان ويژه خود را از اين صفت نيز پاك و مبرّا مىداند .\r\nبسيارى از مفسّرين « اقتار » را به معنى « بخل » يا « شحّ » و مانند آن تفسير كرده‌اند و در روايتى كه در تفسير « على بن ابراهيم » از امام صادق عليه السلام نقل شده « لم يقتروا » به معنى « لَم يَبْخَلُوا في حَقِّ اللّهِ عَزّ وَجَلّ » تفسير شده است « 2 » .\r\nدر بعضى از تفاسير آمده است كه يكى از خلفا مىخواست دخترش را به يكى از امراى دولتش بدهد . هنگامى كه از داماد سؤال كرد : مقدار هزينهء عروسى را چه اندازه در نظر گرفته‌اى ؟ در پاسخ در تعبير جالبى گفت : « الحَسَنَةُ بَينَ السَّيِئَتَينِ » ؛ « 3 » سپس آيهء گذشته را تلاوت كرد . « 4 »\r\nدر دهمين و آخرين آيهء مورد بحث ، خداوند خطاب به پيامبر اكرم صلى الله عليه و آله مىفرمايد :\r\n« به آنها ( مشركان ) بگو ، اگر شما مالك خزائن رحمت پروردگار من بوديد ، به يقين ( به خاطر بخل و تنگ نظرى ) امساك مىكرديد . مبادا انفاق كردن مايهء فقر و تنگدستى شما شود ؛ قُل لَوْ انْتُمْ تَمْلِكُون خَزائِنَ رَحمَةِ رَبّي اذاً لَامْسَكْتُم خَشْيَةَ الْانفاقِ » . « 5 »\r\nدر پايان آيه مىفرمايد : « انسان ، موجود بخيلى است ؛ كَانَ الانسانُ قَتوراً » . در اينجا\r\n\r\n\r\n","description":"","footnote":"\r\n( 1 ) - فرقان ، 67 .\r\n( 2 ) - تفسير على بن ابراهيم . جلد 2 ، صفحهء 117 .\r\n( 3 ) - كار خوبى كه در ميان دو كار بد قرار دارد .\r\n( 4 ) - تفسير الجامع الاحكام القرآن ، قرطبى ، جلد 7 ، صفحهء 4789 .\r\n( 5 ) - اسراء ، 100 .\r\n","page_name":" 384 ","page_number":384},
  {"content":"\r\n\r\nواژهء « انسان » اشاره به انسان‌هاى تربيت نايافته‌اى است كه در مسير « بخل » و امساك و « تقتير » قرار مىگيرند و الّا انسانى كه تحت تعليم و تربيت « اولياء اللّه » قرار گرفته و يا حتى انسانى كه فطرت خداداد خود را حفظ نموده است ، بخيل و ممسك و قتور نخواهد بود .\r\nاز تعبير آيه فوق استفاده مىشود كه « بخل » هميشه به خاطر نيازهاى شخصى يا گروهى نيست ؛ بلكه اين رذيله اخلاقى ، گاهى به صورتى در مىآيد كه اگر انسان تمام خزاين خداوندى را در اختيار داشته باشد ، باز هم « بخل » مىورزد ، هر چند نيازش با مقدار كمى از آن بر طرف مىشود .\r\nتعبير به « كانَ الانسانُ قَتُورا ؛ انسان موجود بخيلى است » در آيهء فوق به صورت مطلق ، نظاير ديگرى نيز در قرآن مجيد دارد ؛ مانند :\r\n« انَّ الانسانَ لِرَبِّهِ لَكَنُود « 1 » » ؛ . . . « انَّ الانسانَ لَكَفُورٌ « 2 » » ؛ « انَّ الانسانَ لَكَفُورُ مُبين « 3 » » ؛ « انَّ الْانسَانَ لَظَلوُمٌ كَفَّارٌ » « 4 » و امثال اين تعبيرات ، همه اشاره به انسان‌هايى دارد كه فطرت پاك اوليهء خويش را از دست داده و از تربيت انبيا و اوليا و مربيان اخلاقى دور مانده‌اند و گرنه هيچ انسانى در ذات خود ، ناپاك ، آلوده ، بخيل ، ظالم و كفران كننده آفريده نشده است .\r\nنظام آفرينش بر پاكى و سعادت انسان‌ها بنا نهاده شده است ، نه بر زشتى و آلودگى آنها . « 5 »\r\n* * * \r\nنتيجه\r\nآيات فوق به خوبى ديدگاه و بينش اسلام را نسبت به چهرهء « بخل » نشان مىدهد ؛ نمونه‌هايى از كارهاى بخيلان و سرنوشت شوم آنها و آثار و پيامدهاى « بخل » را در زندگى مادى و معنوى مشخص مىكند و از « بخل » به عنوان يك رذيله مهم اخلاقى نام مىبرد . رذيله‌اى كه با « فلاح » و رستگارى و سعادت انسان‌ها هرگز سازگار نيست .\r\n\r\n\r\n","description":"","footnote":"\r\n( 1 ) - عاديات ، 6 .\r\n( 2 ) - حج ، 66 .\r\n( 3 ) - زخرف ، 15 .\r\n( 4 ) - ابراهيم ، 34 .\r\n( 5 ) - در تفسير نمونه ذيل آيات شرح بيشترى داده شده است .\r\n","page_name":" 385 ","page_number":385},
  {"content":"\r\n\r\n\r\nبخل در آينهء روايات اسلامى\r\nدر احاديث اسلامى ، روايات تكان دهنده‌اى دربارهء « بخل » ديده مىشود ، از جمله :\r\n1 - رسول خدا صلى الله عليه و آله در حديثى مىفرمايند : « الْبَخيلُ بَعيدٌ مِنَ اللّهِ بَعيدٌ مِن النّاسِ ، قَريبٌ مِنَ النّارِ « 1 » ؛ بخيل از خدا دور است ، از مردم نيز دور است و به آتش دوزخ نزديك است » . همين مضمون ( با مختصر تفاوتى ) از امام على بن موسى الرّضا عليه السلام نقل شده است .\r\n2 - در حديث ديگرى ، امام امير مؤمنان على عليه السلام مىفرمايند : « النَّظَرُ الَى الْبَخيل يُقْسِىِ الْقلْبَ « 2 » ؛ نگاه كردن به بخيل ، انسان را سنگدل مىكند » . اين تعبير نشان مىدهد كه باطن بخيلان آن قدر تاريك و آلوده است كه بازتاب آن در چهرهء آنان ، سبب سنگدلى نگاه كننده مىشود .\r\n3 - در حديث ديگرى از پيامبر اكرم صلى الله عليه و آله نقل شده است كه « آن حضرت در حال طواف خانهء خدا بود ، مردى را مشاهده كرد كه در پردهء خانهء كعبه در آويخته و مىگويد : خداوندا ! به حرمت اين خانه سوگندت مىدهم كه گناهان مرا ببخش » .\r\nرسول خدا صلى الله عليه و آله خطاب به آن مرد فرمودند : مگر گناه تو چيست ؟ آن را توصيف كن .\r\nعرض كرد : بزرگتر از آن است كه بتوانم توصيف كنم .\r\nحضرت صلى الله عليه و آله فرمودند : واى بر تو ! گناه تو بزرگتر است يا خشكىها ؟ !\r\nعرض كرد : گناه من بزرگتر است اى رسول خدا !\r\nحضرت فرمودند : گناه تو بزرگتر است يا درياها ؟ !\r\nعرض كرد : گناه من اى رسول خدا !\r\nحضرت صلى الله عليه و آله فرمودند : گناه تو بزرگتر است يا آسمانها ؟ !\r\nعرض كرد : گناه من .\r\nباز حضرت صلى الله عليه و آله فرمودند : گناه تو بزرگتر است يا عرش خدا ؟ !\r\nعرض كرد : گناه من بزرگتر است اى رسول خدا !\r\nحضرت صلى الله عليه و آله فرمودند : ( بگو ببينم ) گناه تو بزرگتر است يا خداوند ؟ !\r\n\r\n\r\n","description":"","footnote":"\r\n( 1 ) - بحار الانوار ، جلد 73 ، صفحهء 308 .\r\n( 2 ) - تحف العقول ، صفحهء 214 .\r\n","page_name":" 386 ","page_number":386},
  {"content":"\r\n\r\nعرض كرد : خدا بزرگتر و بالاتر و گرامىتر است .\r\nحضرت صلى الله عليه و آله فرمودند : واى بر تو ! بگو ببينم چه گناهى كرده‌اى ( كه از آن به اين بزرگى ياد مىكنى ) ؟\r\nعرض كرد : اى رسول خدا ! من آدم ثروتمندى هستم ؛ ولى هنگامى كه نيازمندى به سراغم مىآيد ، گويى شعلهء آتشى را در برابر من قرار داده‌اند . ( آرى ! من از ديدن نيازمندان وحشت دارم و متنفّرم ) .\r\nپيامبر صلى الله عليه و آله فرمودند : از من دور شو و مرا به آتش خود نسوزان . سوگند ! به خدايى كه مرا به هدايت و كرامت مبعوث كرده ، اگر در ميان ركن و مقام ( گراميترين نقاط روى زمين در كنار خانهء خدا ) بايستى و دو هزار سال عبادت كنى و گريه كنى ، به حدى كه از چشمت نهر آب جارى شود و درختان را سيراب كند ، سپس بميرى ، در حالى كه لئيم و بخيل هستى ، خداوند تو را به صورت در آتش خواهد افكند ، آيا نمىدانى كه خداوند مىگويد : هر كس « بخل » كند ، دربارهء خود « بخل » كرده و هر كس از « بخل » خويش در امان باشد ، رستگار است » . « 1 »\r\nاين حديث نشان مىدهد كه « بخل » سرچشمهء انواع گناهان و مفاسد مىشود كه انسان را تا اين حد از خدا دور مىسازد .\r\n4 - در حديث ديگرى ، پيامبر اكرم صلى الله عليه و آله مىفرمايند : « يَقُولُ قَائِلُكُم الشَّحيحُ أَعْذَرُ مِن الظّالِمِ وَ أَىُّ ظُلْمٍ أَظْلَمُ عِنْدَاللّهِ مِنَ الشُحِّ حَلَفَ اللّهُ بِعِزَّتِهِ وَ عَظَمَتِهِ وَ جَلالِهِ لايَدْخُلُ الجَنَّة شَحيحٌ وَ لابَخيلٌ ؛ بعضى از شما مىگويند : بخيل از ظالم معذورتر است ، ولى چه ظلمى نزد خدا از بخل برتر مىباشد ؛ خداوند به عزت و عظمت و جلال خود سوگند ياد كرده است كه هرگز حريص و بخيل وارد بهشت نشود » . « 2 »\r\n5 - در حديث ديگرى ، پيامبر صلى الله عليه و آله مىفرمايند : الشُّحُ وَ الايمانُ لايَجْتَمِعانِ في قَلْب واحِدِ ؛ بخل و حرص با ايمان در يك قلب جمع نمىشود ( آنجا كه پاى حرص و « بخل » در ميان آيد ، ايمان از آنجا رخت بر مىبندد » . « 3 »\r\n\r\n\r\n","description":"","footnote":"\r\n( 1 ) - جامع السّعادات ، جلد 2 ، صفحهء 111 .\r\n( 2 ) - همان مدرك .\r\n( 3 ) - همان مدرك .\r\n","page_name":" 387 ","page_number":387},
  {"content":"\r\n\r\n6 - در جاى ديگر نيز پيامبر صلى الله عليه و آله مىفرمايند : « الْبُخْلُ شَجَرَةٌ تَنْبُتُ في النّارِ فَلايَلِجُ النّار الّا بَخيلٌ ؛ بخل درختى است كه در آتش دوزخ مىرويد و به همين جهت ، تنها بخيلان وارد دوزخ مىشوند » . « 1 »\r\n7 - نقل شده است كه يكى از ياران پيامبر اكرم صلى الله عليه و آله در جهاد شهيد شد ؛ زنى از آشنايانش براى او مىگريست و مىگفت : وا شهيدا ! ، پيامبر صلى الله عليه و آله فرمودند : « از كجا مىدانى او شهيد از دنيا رفته ؛ فَلَعَلَّهُ كَانَ يَتَكَلّمُ بِمَا لايَعنيهِ او يَبْخَلُ بِمَا لا يَنْقُصُهُ ؛ شايد او دربارهء مسايلى كه به وى مربوط نبوده ، سخن مىگفته است يا نسبت به چيزى كه كمبودى براى او ايجاد نمىكرده « بخل » مىورزيده است » . « 2 »\r\nاين حديث نشان مىدهد كه سخنان بيهوده و « بخل » مخصوصاً در جايى كه لطمه‌اى به انسان نمىزند ، سبب مىشود كه بزرگترين افتخار يك انسان ؛ يعنى ، « شهادت » را كمرنگ يا بىرنگ كند .\r\n8 - از آن حضرت نقل شده كه فرمود : « جَاهِلُ سَخىٌّ احَبُّ الَى اللّهِ مِنْ عَابِدٍ بَخيلٍ وَ ادْوَى الدّاءِ البُخْلْ ؛ جاهل با سخاوت نزد خدا ، از عابد بخيل محبوبتر است و بدترين دردها درد « بخل » است » . « 3 »\r\nاين حديث بيانگر آن است كه « بخل » آثار عبادت عبّاد را نيز از ميان مىبرد .\r\n9 - باز از رسول خدا صلى الله عليه و آله نقل شده كه فرمود : « المُوبِقاتُ ثَلاثٌ شُحٌ مُطاعٌ وَ هَوىً مُتَبَّعٌ وَ اعجَابُ المَرْءِ بِنَفسِهِ ؛ سه چيز باعث هلاكت است ، « بخل » و « حرصى » كه انسان از آن اطاعت كند و « هواى نفسى » كه از آن تبعيت نمايد و « خودپسندى » انسان نسبت به خويش » . « 4 »\r\n10 - هر چند پيرامون اين موضوع ، روايات زيادى وجود دارد ؛ اما ، اين بحث را با حديث ديگرى از رسول خدا صلى الله عليه و آله پايان مىدهيم .\r\nدر اين حديث چنين آمده است : « گروهى از اسيران ( خطرناك ) را خدمت رسول خدا صلى الله عليه و آله آوردند ؛ حضرت صلى الله عليه و آله به حضرت على عليه السلام دستور داد ، همهء آنها را گردن بزنند ؛ ولى يكى از آنها را استثنا كردند .\r\n\r\n\r\n","description":"","footnote":"\r\n( 1 ) - جامع السعادات ، جلد 2 ، صفحهء 110 .\r\n( 2 ) - همان مدرك ، صفحهء 111 .\r\n( 3 ) - همان مدرك ، صفحهء 110 .\r\n( 4 ) - همان مدرك .\r\n","page_name":" 388 ","page_number":388},
  {"content":"\r\n\r\nآن مرد پرسيد : چرا مرا از يارانم جدا كردى ، در حالى كه كه گناه ما يكسان بوده است ؟\r\nحضرت صلى الله عليه و آله فرمودند : به اين علت كه خداوند متعال به من وحى فرستاده است كه تو سخاوتمند قوم خود هستى و من تو را ( به اين جهت ) نمىكشم . آن مرد مسلمان شد و شهادت به يگانگى خداوند و رسالت پيامبر اسلام صلى الله عليه و آله داد » . « 1 »\r\n\r\nريشه و نشانه‌هاى بخل\r\nريشهء اصلى اين رذيلهء اخلاقى ، مانند بسيارى از رذايل ديگر ، ضعف مبانى ايمان و « معرفة الله » است . كسى كه خداوند را بر همه چيز قادر مىداند و معتقد است كه ريشهء تمام خيرات و بركات ، ذات پاك حق تعالى است ، بايد به طور قطع به وعده‌هاى الهى در مورد آثار مادى و معنوى « انفاق » در راه خدا اعتقاد داشته باشد كه با اين اعتقاد ، امكان ندارد گرفتار اين خوى زشت گردد .\r\nامام امير مؤمنان على عليه السلام مىفرمايند : « البُخْلُ بِالمَوجُودِ سُوءُ الظَنِّ بِالمَعْبُودِ ؛ بخل ورزيدن نسبت به آنچه انسان دارد ، به خاطر سوء ظن به خداست ( سوء ظن به وعده‌هاى او و قدرتش بر همه چيز ) » . « 2 »\r\nدر حديث ديگرى از امام صادق عليه السلام آمده است « ان كانَ الخَلَفُ مِنَ اللَّهِ عزّوجلَّ حَقّاً فَالبُخْلُ لِماذَا ؛ اگر جانشينى از سوى خداوند متعال ، حق است ؛ پس بخل براى چيست ؟ » « 3 »\r\nدر كتاب « فقه الرضا » آمده است : « ايّاكُمْ وَ البُخْلَ فَانَّهَا عَاهَةٌ لاتَكُونُ في حُرٍّ وَ لا مُؤمِنٍ انَّها خِلافُ الايمانِ ؛ از بخل بپرهيزيد ؛ زيرا « بخل » آفتى است كه در انسان آزاده و با ايمان هرگز نخواهد بود ، « بخل » خلاف ايمان است » . « 4 »\r\nدر حديث قدسى از رسول خدا صلى الله عليه و آله آمده است كه خداوند مىفرمايد : « يَا عَبدِي اتَبْخَلُني ام تَتَّهِمُنى ام تَظُنُّ انّي عَاجِزٌ غَيرُ قَادِرٍ عَلَى اثَابَتِكَ « 5 » ؛ بندهء من ! آيا نسبت به من « بخل » مىورزى يا مرا متهم مىسازى يا گمان مىكنى كه من عاجزم و توانايى ندارم به تو پاداش دهم » .\r\n\r\n\r\n","description":"","footnote":"\r\n( 1 ) - ميزان الحكمه ، جلد 2 ، صفحهء 1277 ، حديث 8380 .\r\n( 2 ) - غرر الحكم ، حديث 1258 .\r\n( 3 ) - بحار الانوار ، جلد 70 ، صفحهء 300 .\r\n( 4 ) - بحار الانوار ، جلد 75 ، صفحهء 346 .\r\n( 5 ) - بحار الانوار ، جلد 93 ، صفحهء 10\r\n","page_name":" 389 ","page_number":389},
  {"content":"\r\n\r\nآرى ! آزادگان و مؤمنان و آنهايى كه به وعده‌هاى الهى ، دلگرم و مطمئن هستند و آنهايى كه قدرت خدا را بر هرگونه پاداش ، باور كرده‌اند ، هرگز هنگام انفاق در راه خدا ، دستشان نمىلرزد و « بخل » را راه وصول به بىنيازى نمىدانند ؛ بلكه تا آنجا كه در توان دارند ، به بندگان خدا ، جود و بخشش مىكنند و عوض را از كسى مىطلبند كه هم سخاوتمند است و هم از همه چيز آگاه و هم بر همه چيز قادر .\r\nاز نشانه‌هاى ديگر « بخل » آوردن عذرهاى گوناگون ، براى خوددارى از كمك به ديگران است . بخيلان براى پوشاندن رذيلهء اخلاقى خود در برابر مردم ، به عذرهاى واهى متوسل مىشوند و حتى گاهى با همين عذرها ، خود را فريب مىدهند ؛ مثلًا با اين كه پول فراوانى دارد ، اما حاضر نيست مقدار كمى از آن را ببخشد يا اين كه وام دهد ؛ بلكه به عذرهايى مانند اين كه شايد برايم مشكلى پيش آيد يا احتمال دارد فرزندم بيمار شود و يا احتمال دارد ميهمانهايى برايم بيايند يا در آينده وضع بازار از نظر اقتصادى به كسادى گرايد ، متوسل مىگردد .\r\nامام على بن ابي طالب عليه السلام در اين رابطه مىفرمايند : « الْبَخِيلُ مُتَحَجِّجٌ بِالمَعاذيرِ و التَّعاليلِ ؛ شخص بخيل متوسل به عذرها و علتهاى ( واهى ) مىشود » . « 1 »\r\nدر جاى ديگر نيز مىفرمايند : « كَثْرَةُ العِلَلِ آيَةُ البُخْلِ ؛ كثرت تعلّل و عذرهاى واهى ، نشانهء « بخل » است » . « 2 »\r\nاز نشانه‌هاى ديگر افراد بخيل ، پوشاندن نعمتهاست . آنها به بهانه‌هاى مختلف سعى دارند ، نعمتهاى خدادادشان را از ديد مردم دور نگه دارند ، مبادا كسى از آنها تقاضايى كند . البته در بسيارى از اوقات پوششهاى كاذبى از قبيل چشم زخم مردم و تنگ نظريها به احتمال بروز خطر براى آن درست مىكنند .\r\nنشانهء ديگر « بخل » آن است كه هرگاه در راه خدا چيزى را انفاق كند ، سخت ناراحت مىشود ؛ گويى بار سنگينى بر دوش او نهاده و يا عزيزى از عزيزانش از دست رفته است .\r\n* * *\r\n\r\n\r\n","description":"","footnote":"\r\n( 1 ) - غرر الحكم ، حديث 1275 .\r\n( 2 ) - بحار الانوار ، جلد 74 ، صفحهء 209 .\r\n","page_name":" 390 ","page_number":390},
  {"content":"\r\n\r\n\r\nآثار و پيامدهاى بخل\r\nدر ميان صفات نكوهيده و رذايل اخلاقى كمتر صفتى به اندازهء « بخل » مشكل آفرين بوده و هست و پيامدهاى سوء داشته و دارد ، از جمله اين كه : گرچه بخيل در حفظ اموال خود مىكوشد ولى بيش از آن ، آبروى خود را از دست مىدهد . در اين رابطه نيز در روايات اسلامى اشاره‌هايى شده است كه اجمالًا در ذيل مطرح مىنماييم :\r\n1 - حضرت على عليه السلام مىفرمايند : « الْبَخيلُ يَسْمَحُ مِنْ عِرْضِهِ بِاكْثَرِ مِمَّا امْسَكَ مِن عَرَضِهِ ؛ بخيل بيش از آنچه كه از متاع دنيا براى خود نگهدارى مىكند ، از عرض و آبروى خود مىبخشد » . « 1 »\r\n2 - بخيل زود دوستانش را از دست مىدهد و در زندگى در برابر انبوه مشكلات غريب و تنها مىماند . امير مؤمنان على عليه السلام در اين رابطه مىفرمايند : « لَيسَ لِبَخيلٍ حَبيبٌ ؛ بخيل يار و دوست ندارد ! » « 2 » اگر بخيل زمان كوتاهى دوستانى داشته باشد ، « بخل » او سبب ذلّت دوستان و عزّت دشمنانش مىشود . همان گونه كه از امام على عليه السلام نقل شده است :\r\n« البُخْلُ ( البَخيلُ ) يُذِلُّ مُصاحِبَهُ وَ يُعِزُّ مُجانِبَهُ » . « 3 »\r\n3 - « بخيل » ، هميشه زحمت مىكشد و ثمرهء كارش را وارثانش مىبرند ؛ در دنيا بر خود سخت مىگيرد و در آخرت نيز گرفتاريش به خاطر اندوختن اموال فراوان ، زياد است . حضرت على عليه السلام مىفرمايند : « الْبَخيلُ خَازِنٌ لِوَرَثَتِهِ ؛ بخيل خزانه‌دار ورثه خويش است ( وارثانى كه گاه يك درهم از اموال او را برايش انفاق نمىكنند ) . « 4 »\r\n4 - « بخيل » زندگى فقيرانه‌اى دارد ؛ زيرا ، هنگامى كه « بخل » انسان شدت مىيابد ، نسبت به خويشتن هم بخيل مىشود و آسايش زندگىاش از بين مىرود ؛ زيرا ، هميشه در فكر حفظ اموال خويش و افزودن آن است . گاهى نيز گرفتار حالات روانى زشت و سوء ظن‌هاى شديد نسبت به اطرافيان خود مىشود ؛ مثلًا مىپندارد كه مردم چشم طمع\r\n\r\n\r\n","description":"","footnote":"\r\n( 1 ) - شرح فارسى غرر الحكم ، جلد 2 ، صفحهء 130 ، حديث 2084 .\r\n( 2 ) - همان مدرك ، جلد 5 ، صفحهء 78 .\r\n( 3 ) - همان مدرك ، جلد 1 ، صفحهء 370 ، حديث 1409 .\r\n( 4 ) - همان مدرك ، جلد 1 ، صفحهء 127 ، حديث 464 .\r\n","page_name":" 391 ","page_number":391},
  {"content":"\r\n\r\nدر اموال او دوخته‌اند و با حسادت و عداوت به او مىنگرند .\r\nاحاديث اسلامى اشارات زيبايى به اين مسئله دارد ، از جمله در حديثى ، امير مؤمنان على عليه السلام مىفرمايند : « عَجِبْتُ لِشَقِىِّ الْبَخيلِ يَتَعَجَّلُ الفَقْرَ الّذى مِنْهُ هَرَبَ وَ يَفُوْتُهُ الْغِنَى الّذى ايّاهُ طَلَبَ فَيَعيشُ في الدُّنيا عَيشَ الفُقَراءِ وَ يُحاسَبُ في الآخِرَةِ حِسابَ الاغنياءِ ؛ از بخيل بدبخت در شگفتم ! به سرعت ، سوى فقر پيش مىرود كه از آن مىگريزد و غنا و بىنيازى را كه مىطلبد ، از دست مىدهد ؛ در دنيا فقيرانه زندگى مىكند و در آخرت بايد حساب اغنيا را بپردازد » . « 1 »\r\nدر حديث ديگرى از رسول خدا صلى الله عليه و آله نقل شده است : « اقَلُّ النّاسِ راحَةً الْبَخيلُ ؛ آرامش و آسايش بخيل از تمام مردم كمتر است » . « 2 »\r\n5 - « بخل » موجب بدنامى و سوء شهرت و لعن و نفرين مردم مىشود ؛ همان گونه كه امير مؤمنان على عليه السلام فرمودند : « بِالْبُخْلِ تَكْثُرُ المَسَبَّةَ ؛ به خاطر بخل ، بدگويى و دشنام مردم زياد مىشود » . « 3 »\r\n6 - « بخل » جامع بسيارى از اخلاق رذيله و صفات نكوهيده است و بسيارى از رذايل اخلاقى از آن نشأت مىگيرد ؛ مانند سوء ظن ، حسد ، ترس ، جبن ، از دست دادن اخلاص نيت و صفاى باطن و گرفتارى در چنگال قساوت قلب ؛ حضرت على عليه السلام در اين زمينه مىفرمايند : « النَّظَرُ الَى البَخيلِ يُقْسِىَ الْقَلْبَ » . « 4 »\r\nحديث پر معناى ديگرى از همان بزرگوار نقل شده است : « الْبُخْلُ جَامِعٌ لِمَساوِى العُيوبِ وَ هُوَ زِمامٌ يُقادُ بِهِ الَى كُلِّ سُوءٍ ؛ بخل جامع تمام عيبها و زمامى است كه انسان را به هر بدى مىكشد » . « 5 »\r\n\r\nدرجات بخل\r\n« بخل » مانند تمام صفات رذيله ، داراى درجاتى است . بعضى از مراحل آن به قدرى\r\n\r\n\r\n","description":"","footnote":"\r\n( 1 ) - شرح فارسى غرر الحكم ، جلد 4 ، صفحهء 346 ، حديث 6280 .\r\n( 2 ) - بحار الانوار ، جلد 70 ، صفحهء 300 .\r\n( 3 ) - شرح فارسى غرر الحكم ، جلد 3 ، صفحهء 200 ، حديث 4195 .\r\n( 4 ) - بحار الانوار ، جلد 75 ، صفحهء 53 .\r\n( 5 ) - بحار الانوار ، جلد 70 ، صفحهء 307 .\r\n","page_name":" 392 ","page_number":392},
  {"content":"\r\n\r\nضعيف است كه ممكن است از ديد بسيارى از افراد ، مخفى بماند و بعضى از مراحل آن به قدرى آشكار است كه هر كس ، حتى كودكان نيز آن را درك مىكنند .\r\nبعضى نسبت به اموال خود بخيلند ؛ يعنى حاضر نيستند كمترين بهره‌اى به ديگران برسانند . بعضى از آن هم فراتر رفته ، نسبت به اموال مردم بخيلند ؛ يعنى اگر ببينند كسى به ديگرى احسان قابل ملاحظه‌اى مىكند ، ناراحت مىشوند . بعضى از آن نيز فراتر رفته ، هرگاه ببينند افراد اموالشان را براى خودشان به طور گسترده مصرف مىكنند ، ناراحت مىشوند و اين بدترين و عجيب‌ترين نوع بخل است .\r\nاز سوى ديگر ، بعضى در امور مادى بخيلند و بعضى در امور معنوى ؛ مانند كسى كه نسبت به علم و دانش ديگران « بخل » مىورزد . بعضى در موضوعات مهم بخيلند ؛ مانند بخشيدن اموال زياد ، در حالى كه بعضى در كوچكترين مسائل « بخل » مىورزند ، مانند سلام كردن ! بعضى در انجام انفاقهاى مستحب « بخل » نشان مىدهند ؛ در حالى كه بعضى در واجبات ، مانند اداى خمس و زكات « بخل » مىورزند .\r\nگروهى بخل خود را بدون پوشش و توجيه نشان مىدهند ؛ در حالى كه گروه ديگر ، پوششهاى ظاهرى براى آن درست مىكنند ؛ مانند جلوگيرى از اسراف ، تأمين مخارج فرزندان ، دورى از ريا و تظاهر و شك و ترديد در استحقاق مستحقّين و مانند اينها .\r\nبنابراين « بخل » شاخه‌هاى متعدد و اشكال گوناگون دارد كه مؤمنان متقى بايد مراقب همه آنها باشند و با آن در تمام اشكالش مبارزه كنند تا به حريم قرب پروردگار راه يابند .\r\nدر روايات اسلامى اشاره‌هاى لطيفى به اشكال و شاخه‌هاى « بخل » شده است از جمله :\r\n1 - امام امير المؤمنين على عليه السلام مىفرمايند : « الْبُخْلُ بِاخْراجِ مَا افْتَرَضَهُ اللّهُ سُبْحَانَهُ مِن الامْوَالِ اقْبَحُ البُخلِ ؛ بخل در مورد پرداختن آنچه را كه خدا بر انسان از اموال واجب كرده است ، زشت‌ترين نوع آن است » . « 1 »\r\n2 - در حديث ديگرى نقل شده است : ( روزى ) حضرت على عليه السلام مقدار قابل\r\n\r\n\r\n","description":"","footnote":"\r\n( 1 ) - غرر الحكم ، حديث 2038 .\r\n","page_name":" 393 ","page_number":393},
  {"content":"\r\n\r\nملاحظه‌اى خرما براى كسى فرستاد . يكى از حاضران عرض كرد : به خداوند سوگند ! آن شخص چيزى از شما مطالبه نكرده و كافى بود كه يك پنجم آن را برايش ارسال مىكرديد . امام عليه السلام فرمودند : « خداوند افرادى مانند تو را در ميان مؤمنان زياد نكند ! من بخشش مىكنم ، تو بخل مىورزى » . « 1 »\r\n3 - در حديثى از رسول خدا صلى الله عليه و آله آمده است : « انَّ ابْخَلَ النّاسِ مَنْ بَخِلَ بِالسَّلامِ ؛ بخيل‌ترين مردم كسى است كه حتّى در سلام كردن بخل مىورزد ! » . « 2 »\r\n4 - حديث ديگرى از همان حضرت صلى الله عليه و آله نقل شده است : « الْبَخيلُ حَقّاً مَنْ ذُكِرْت عِنْدَهُ فَلَمْ يُصَلِّ عَلَىَّ ؛ بخيل‌ترين اشخاص كسى است كه نزد او اسم من برده شود و او صلوات نفرستد » . « 3 »\r\n5 - از برخى روايات استفاده مىشود كه بعضى از مراحل « بخل » را تحت عنوان « لئيم » بودن ، ذكر كرده‌اند كه درجهء شديد « بخل » است . رسول خدا صلى الله عليه و آله مىفرمايند : « الرِّجَالُ ارْبَعَةٌ سَخىٌ وَ كَريمٌ وَ بَخيلٌ وَ لَئيمٌ ، فَالسَّخىُ الذّي يَأْكُلُ وَ يُعْطِىَ و الكَريمُ الّذى لايَأْكُلُ وَ يُعطِىُ وَ البَخيلُ الّذى يَأكُلُ و لايُعطِىُ وَ اللّئيمُ الّذى لايَأكُلُ و لايُعطِىُ ؛ افراد چهار دسته هستند : بعضى سخى هستند و بعضى كريم و بعضى بخيل و بعضى لئيم ؛ سخى كسى است كه از اموالش هم خود استفاده مىكند و هم به ديگران مىبخشد و كريم كسى است كه خودش نمىخورد و به ديگران مىبخشد و بخيل كسى است كه ( فقط ) خودش مصرف مىكند و به ديگران نمىبخشد و لئيم كسى است كه نه خودش مىخورد و نه به ديگران مىبخشد » . « 4 »\r\n* * * \r\nپيشگيرى و درمان بخل\r\nبراى درمان بيماريهاى اخلاقى همانند بيماريهاى جسمانى بايد به سراغ ريشه‌ها\r\n\r\n\r\n","description":"","footnote":"\r\n( 1 ) - وسايل الشيعه ، جلد 6 ، صفحهء 318 ( با كمى تلخيص ) .\r\n( 2 ) - بحار الانوار ، جلد 73 ، صفحهء 4 .\r\n( 3 ) - بحار جلد 70 ، صفحهء 306 .\r\n( 4 ) - بحار الانوار ، جلد 68 ، صفحهء 356 .\r\n","page_name":" 394 ","page_number":394},
  {"content":"\r\n\r\nرفت ؛ زيرا تا ريشه‌ها نخشكند ، بيمارى همچنان وجود دارد ، هرچند به صورت موقت آثار آن زايل شود .\r\nاز آنجا كه انگيزه‌هاى « بخل » متعدد است ، بايد ريشه‌يابى نمود ؛ زيرا بعضى به خاطر علاقهء زياد به شهوات دنيا ، به اموال خود كه وسيله‌اى براى وصول به شهوات است ، عشق مىورزند ؛ به طورى كه حاضر نيستند كمترين چيزى در اختيار كسى بگذارند . اين افراد بايد به سراغ امورى روند كه اين عشق و علاقه را از ميان مىبرد . به عواقب دردناك شهوترانى و سرانجام دنياپرستان شهوتران بينديشند تا از آن باز ايستند و بدانند چه عواقبى دارند .\r\nانگيزهء ديگر « بخل » آرزوهاى بلند است كه انسان را به جمع مال و بخل در مصرف دعوت مىكند . اگر آنها به ناپايدارى دنيا و قطع آمال و آرزوها توجه داشته باشند و به كسانى بنگرند كه جان خود را به وسيلهء حوادث گوناگون و بيماريهاى مرموز و بىمقدمه از دست داده‌اند ؛ داشتن آرزوهاى بلند را اشتباه دانسته و از « بخل » خويش مىكاهند .\r\nانگيزهء ديگر ، عشق و علاقهء به فرزندان و ثروت اندوزى براى آيندهء آنهاست ؛ در حالى كه خداوند روزى آنها را نيز تضمين كرده است . اگر آنها از دوستان خدا باشند ، خدا آنها را تنها نمىگذارد و اگر از دشمنان خدا باشند ، جمع مال براى كسانى كه آن را ابزار گناه قرار مىدهند كار نيكو و عاقلانه نيست ؛ البته گاهى نيز افرادى بدون اين كه ميراثى از پدر دريافت كنند ، فقط بر اثر لياقت ذاتى خود ، زندگى بسيار بهترى نسبت به كسانى كه ثروت سرشارى از پدر به آنها رسيده ، پيدا كرده‌اند .\r\nعامل ديگرى كه به گفتهء بعضى از بزرگان « علم اخلاق » شبيه درد بى درمان است ، اين است كه بعضى مال را به خاطر خودش دوست داشته و به آن عشق مىورزند و هميشه در جمع آورى آن مىكوشند و از خرج كردن آن وحشت دارند . آنها فراموش كرده‌اند كه مال وسيله‌اى است براى رسيدن به اهداف مادى و يا معنوى ؛ اگر از آن استفاده صحيح نشود ، با سنگ و چوب و آجر تفاوتى نمىكند .\r\nراه ديگر مبارزه با « بخل » اين است كه شخص « بخيل » دندان روى جگر بگذارد و از\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nاموال خود ببخشد . هرگاه اين كار تكرار شود عشق به مال در وجودش شكسته خواهد شد ؛ همانند افراد ترسو كه اگر در ميدانهاى مختلف زندگى گام نهند ، به تدريج ترس و وحشت آنها مىريزد . افراد كم رو نيز اگر چندين بار در مجالسى كه بزرگان نشسته‌اند ، سخن بگويند ، حالت كمرويى آنها از بين مىرود .\r\nانديشيدن دربارهء تنفر و انزجارى كه مردم از بخيلان دارند و آنها را موجوداتى پست و كثيف مىدانند و احترامى كه براى سخاوتمندان قائلند و آنها را انسان‌هايى برتر مىشمارند ؛ يكى از راه‌هاى درمان « بخل » و دورى از اين رذيلهء زشت اخلاقى است .\r\nهمچنين انديشيدن در پيامدهاى سوء و آثار مرگبار « بخل » نيز تأثير فراوانى در درمان اين صفت زشت دارد .\r\nدر اين رابطه حضرت على عليه السلام مىفرمايند : « البَخيلُ يَبْخَلُ عَلَى نَفْسِهِ بِاليَسيرِ مِن دُنياه وَ يَسمَحُ لِوُرّاثِهِ بِكُلِّها ! ؛ بخيل نسبت به خودش در مورد كمترين چيزى بخل مىكند ، ولى همهء آن را به آسانى در اختيار وارثانش مىگذارد » . « 1 »\r\nحديث ديگرى از امام صادق عليه السلام نقل شده است : « مَن بَرِءَ مِنَ البُخلِ نالَ الشَّرَفَ ؛ كسى كه از بخل پاك شود ، به شرف و افتخار نائل مىشود » . « 2 »\r\nانديشه در اين امور ، انسان را از بخل بيزار مىكند ؛ مخصوصاً با توجه به اين كه روايات « بخل » را با ايمان سازگار نمىداند .\r\n* * *\r\n\r\n\r\n","description":"","footnote":"\r\n( 1 ) - غرر الحكم ، حديث 1884 .\r\n( 2 ) - بحار الانوار ، جلد 7 ، صفحهء 229 .\r\n","page_name":" 396 ","page_number":396},
  {"content":"\r\n\r\n18\r\n\r\nجود و سخاوت\r\n\r\nاشاره\r\nاين دو واژه كه در مقابل « بخل » است ، غالباً در يك معنى استعمال مىشود ؛ ولى گاه از بعضى كلمات استفاده مىشود كه « جود » مرحلهء بالاتر از « سخاوت » است ؛ زيرا در تعريف « جود » گفته‌اند : « بخشش بدون درخواست است كه در عين حال ، بخشش خود را كوچك بشمارد . » گاه گفته‌اند : « جود ، خوشحال شدن از درخواست مردم و شاد گشتن به هنگام بخشش است . » بعضى نيز گفته‌اند : « جود بخششى است كه مال را ، مال خدا بشمرد و سائل را بنده خدا بداند و خودش را در اين ميان واسطه ببيند » ؛ در حالى كه « سخاوت » معنى وسيع‌ترى دارد و هرگونه بذل و بخشش را شامل مىشود .\r\nبعضى نيز گفته‌اند : « كسى كه بخشى از اموال خود را ببخشد و بخش ديگر را براى خود بگذارد ، صاحب سخاوت است و كسى كه اكثر آن را ببخشد و مقدار كمى را براى خود بگذارد ، داراى جود است » . مطابق تمام اين تعريفها « جود » مرحلهء بالاتر از « سخاوت » است .\r\nبه هر حال « جود » و « سخاوت » از فضايل مهم اخلاقى است ، هر اندازه « بخل » نشانهء پستى و حقارت و ضعف ايمان و فقدان شخصيت است ؛ « جود » و « سخاوت » نشانهء ايمان و شخصيت والاى انسان است .\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nدر آيات قرآن مجيد گرچه واژهء « جود » و « سخاوت » به كار نرفته است ، اما تعبيرات ديگرى ديده مىشود كه منطبق بر اين دو مفهوم است و قرآن نيز براى آن ارج فراوانى بيان كرده است ؛ به عنوان نمونه به آيات زير توجه فرماييد :\r\n1 - . . . يُحِبُّونَ مَن هاجَرَ الَيهِم وَ لايَجِدُونَ في صُدورِهِم حَاجَةً مِمَّا اوتُوا وَ يُؤْثِرُونَ عَلَى انْفُسِهُم وَ لَوكَانَ بِهِم خَصَاصَةٌ . . . ( سورهء حشر ، آيهء 9 )\r\n2 - وَ يُطْعِمُونَ الطَّعامَ عَلَى حُبِّهِ مِسْكيناً وَ يَتيماً وَ اسيراً - انَّمَا نُطْعِمُكُم لِوَجْهِ اللّه لانُريدُ مِنْكُم جَزاءً وَ لا شُكوراً ( سورهء دهر ، آيهء 8 و 9 )\r\n3 - مَثَلُ الَّذينَ يُنفِقُونَ اموَالَهُم في سَبيلِ اللّهِ كَمَثَلِ حَبّةٍ انْبَتَت سَبْعَ سَنابِلَ في كُل سُنْبُلَةٍ مِأَةُ حَبَّةٍ وَ اللّهُ يُضاعِفُ لِمَنْ يَشاءُ وَ اللَّهُ واسعٌ عَليمٌ ( سورهء بقره ، آيهء 261 )\r\n4 - الَّذينَ يُنْفِقُونَ اموَالَهُم بِاللَّيْلِ وَ النّهارِ سِرّاً وَ عَلَانِيةً فَلَهُم أَجْرُهُم عِندَ رَبِّهِم وَ لا خَوفٌ عَلَيهِم وَ لاهُم يَحزَنُون ( سورهء بقره ، آيهء 274 )\r\n5 - لَنْ تَنَالُوا البِرَّ حَتَّى تُنْفِقُوا مِمّا تُحِبُّونَ وَ مَا تُنْفِقُوا مِنْ شَىءٍ فَانَّ اللّهَ بِهِ عَليمٌ ( سورهء آل عمران ، آيهء 92 )\r\n6 - الَّذينَ يُؤمِنُونَ بِالغَيبِ وَ يُقيمُونَ الصَّلاةَ وَ مِمّا رَزَقْنَاهُمْ يُنْفِقُونَ ( سورهء بقره ، آيهء 3 )\r\n7 - وَ لا تَجْعَلْ يَدَكَ مَغْلُولَةً الَى عُنُقِكَ وَ لاتَبْسُطْها كُلِّ البَسْطِ فَتَقْعُدَ مَلُوماً مَحْسُوراً ( سورهء اسراء ، آيهء 29 )\r\n\r\nترجمه\r\n1 - . . . و كسانى را كه به سويشان هجرت كنند ، دوست مىدارند و در دل خود نيازى به آنچه به مهاجران داده شده ، احساس نمىكنند و آنها را بر خود مقدم مىدارند ، هر چند خودشان بسيار نيازمند باشند . . .\r\n2 - و غذاى ( خود ) را با اين كه به آن علاقه ( و نياز ) دارند ، به مسكين و يتيم و اسير مىدهند - ( و مىگويند : ) ما شما را به خاطر خدا اطعام مىكنيم و هيچ پاداش و سپاسى از شما نمىخواهيم .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\n3 - كسانى كه اموال خود را در راه خدا « انفاق » مىكنند ؛ همانند بذرى هستند كه هفت خوشه بروياند كه در هر خوشه يك‌صد دانه باشد و خداوند آن را براى هركس بخواهد ( و شايستگى داشته باشد ) ، دو يا چند برابر مىكند و خدا ( از نظر قدرت و رحمت ) وسيع و ( به همه چيز ) داناست .\r\n4 - آنها كه اموال خود را شب و روز پنهان و آشكار انفاق مىكنند ، مزدشان نزد پروردگارشان است ، نه ترسى بر آنهاست و نه غمگين مىشوند .\r\n5 - هرگز به ( حقيقت ) نيكوكارى نمىرسيد ! مگر اين كه از آنچه دوست مىداريد ( در راه خدا ) انفاق كنيد و آنچه انفاق مىكنيد ، خداوند از آن آگاه است .\r\n6 - ( پرهيزكاران ) كسانى هستند كه به غيب ( آنچه از حس پوشيده و پنهان است ) ايمان مىآورند و نماز را برپا مىدارند و از تمام نعمتها و مواهبى كه به آنان روزى داده‌ايم ، انفاق مىكنند .\r\n7 - هرگز دستت را بر گردنت زنجير مكن ( و ترك انفاق و بخشش منما ) و بيش از حد نيز دست خود را مگشا تا مورد سرزنش قرار گيرى و از كار فرو مانى .\r\n* * * \r\nتفسير و جمع‌بندى چهرهء سخاوتندان در قرآن\r\nدر نخستين آيهء مورد بحث ، سخن از گروهى از سخاوتمندان انصار مدينه است كه با آغوش باز از مهاجرانى كه خانه و كسب و كارى نداشتند ، استقبال كردند و آنها را بر خودشان مقدم داشتند و حتى گفتند : « ما اموال و خانه‌هايمان را با آنها تقسيم مىكنيم و چشم داشتى به غنائم جنگى نيز نداريم » .\r\nقرآن دربارهء آنها در آيه فوق مىگويد : « آنها كسانى را كه به سويشان هجرت مىكنند ، دوست دارند و در درون دل نيازى نسبت به آنچه به مهاجران داده شده ، احساس نمىكنند و آنها را بر خود مقدم مىدارند ؛ هر چند شديداً فقير باشند ؛ . . . يُحِبُّونَ مَن هَاجَرَ الَيْهِم وَ\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nلايَجِدُونَ في صُدُورِهِم حَاجَةً مِمّا اوتُوا وَ يُؤثِرُونَ عَلَى انْفُسِهِمْ وَ لَوكْانَ بِهِم خَصَاصَةٌ . . . » . « 1 »\r\nبه گفتهء بعضى از مفسران معروف : « در تاريخ بشريت ، چنين استقبالى سابقه نداشته است كه گروهى غريب در شهرى وارد شوند و مؤمنان آن شهر چنان استقبالى از آنان كنند كه حتى آنها را بر خويش مقدم شمرند و حاضر باشند تمام زندگى خود را با آنان تقسيم نمايند ؛ حتى در بعضى از روايات وارد شده است كه عدد مهاجران نسبت به داوطلبان پذيرايى از آنها كم بود به همين دليل ، گاه در ميان دو و يا چند نفر ، بر سر افتخار ميزبانى مهاجران ، اختلاف پيدا مىشد كه براى حل آن به قرعه متوسل شدند » . « 2 »\r\nبه هر حال ، خداوند اين محبّت و بلند نظرى و ايثار و سخاوت را كه از ويژگيهاى انصار بود ، مىستايد .\r\n* * * در دوّمين آيه مورد بحث ، سخن از بزرگوارانى است كه غذاى خود را در حالى كه شديداً به آن نياز داشتند به مسكين و يتيم و اسير دادند ، بدون اين كه هيچ انتظار پاداش و تشكرى داشته باشند ؛ « وَ يُطْعِمُونَ الطَّعامَ عَلَى حُبِّهِ مِسْكِيناً وَ يَتِيماً وَ اسِيراً * انَّما نُطْعِمُكُم لِوَجْهِ اللّهِ لانُريدُ مِنْكُم جَزاءً و لاشُكوراً » « 3 »\r\nروايات فراوانى از طرق شيعه و سنى ، حكايت از اين دارد كه آيات 8 و 9 سورهء « دهر » در فضيلت اهلبيت عليهم السلام نازل شده است . « مرحوم علامه امينى » در « الغدير » 34 نفر از علماى معروف اهل سنت را نام مىبرد كه اين حديث را در كتابهاى خود آورده‌اند ( با ذكر نام كتاب و صفحهء آن ) . « 4 »\r\nبنابراين حديث مزبور در ميان اهل سنت مشهور ، بلكه متواتر است و علماى شيعه اتفاق نظر دارند كه همهء سورهء « دهر » يا بخش قابل ملاحظه‌اى از آيات آن ، دربارهء\r\n\r\n\r\n","description":"","footnote":"\r\n( 1 ) - حشر ، 9 .\r\n( 2 ) - فى ظلال ، جلد 7 ( ذيل آيه ) .\r\n( 3 ) - دهر ، 8 و 9 .\r\n( 4 ) - الغدير ، جلد 3 ، صفحهء 107 به بعد . احقاق الحق ، جلد 3 ، صفحهء 157 تا 171 ( در اين كتاب حديث مزبور از 36 نفر از دانشمندان اهل سنت با بيان مأخذ حديث ذكر شده است ) .\r\n","page_name":" 400 ","page_number":400},
  {"content":"\r\n\r\nاهلبيت پيامبر صلى الله عليه و آله ( على ، فاطمهء زهرا ، حسن و حسين عليهم السلام ) نازل شده است .\r\nدقت در آيات سورهء « دهر » نشان مىدهد كه خداوند چگونه از اين سخاوتمندان ايثارگر مدح و ستايش كرده و عمل آنها را ستوده و بالاترين پاداش را براى آنها قرار داده است . در يك جا از آنها به عنوان « ابرار » و در جاى ديگر از آنها به عنوان « عباد اللّه » ( بندگان خاص خدا ) ياد كرده است .\r\n* * * در سوّمين آيه ، تشويق بى نظيرى نسبت به انفاق كنندگان سخاوتمند ديده مىشود . با تعابيرى كه در آيات انفاق بى نظير است ، مىفرمايد : « كسانى كه اموال خود را در راه خدا انفاق مىكنند ، همانند بذرى است كه هفت خوشه بروياند و در هر خوشه نيز يك‌صد دانه باشد و خداوند آن را براى هر كسى بخواهد ( و شايسته بداند ) دو يا چند برابر مىكند و خداوند توانا و داناست ؛ مَثَلُ الَّذينَ يُنفِقُونَ امْوالَهُم في سَبيلِ اللهِ كَمَثلِ حَبَّةٍ انْبَتَتْ سَبْعَ سَنابِلَ في كُل سُنْبُلَةٍ مِأَةٌ حَبَّةٍ وَ اللّهُ يُضاعِفُ لِمَنْ يَشاءُ وَ اللّهُ واسعٌ عليمٌ » . « 1 »\r\nاگر آيه را بر خلاف ظاهر آن تفسير نكنيم و حذف و تقدير نيز قايل نشويم ؛ آيه دلالت بر اين دارد كه رشد و نمو بىنظير در روح و جان انفاق كنندگان نيكوكار صورت مىگيرد . اموال آنها بر اثر انفاق چندين برابر شده و خودشان نيز در پرتو سخاوت ، مدارج كمال را به سرعت مىپيمايند و حتى گام‌هاى كوچك در اين راه آثار عظيم دارد .\r\nبه اين ترتيب انفاق علاوه بر اينكه مايهء رشد بشرى است ، مايهء رشد و تكامل اخلاقى و معنوى خود انسان نيز هست .\r\nدر روايت آمده است كه امام سجّاد عليه السلام ، هر گاه كه چيزى به سائلى مىبخشيد ، دست سائل را نيز مىبوسيد ؛ عده‌اى علت اين كار را از حضرت جويا شدند . حضرت عليه السلام در جواب فرمودند : « لِانَّها تَقَعُ في يَدِاللّهِ قَبْلَ يَدِ العَبدِ ؛ اين به خاطر آن است كه ( اين بخشش ) پيش از آن كه به دست بنده قرار گيرد ، به دست خدا مىرسد » . « 2 »\r\n* * *\r\n\r\n\r\n","description":"","footnote":"\r\n( 1 ) - بقره ، 261 .\r\n( 2 ) - بحار الانوار ، جلد 93 ، صفحهء 129 .\r\n","page_name":" 401 ","page_number":401},
  {"content":"\r\n\r\nدر چهارمين آيه ، ضمن اشاره به نكتهء مهمى دربارهء انفاق ، آمده است : « كسانى كه اموال خود را در شب و روز ، پنهان و آشكار انفاق مىكنند ، پاداششان نزد پروردگارشان است ؛ نه ترسى بر آنهاست و نه غمگين مىشوند ؛ الَّذينَ يُنفِقُونَ اموالَهُم بِاللَّيْلِ وَ النَّهارِ سِرّاً و عَلانِيةً فَلَهُم اجْرُهُم عِندَ رَبِّهِم وَ لاخَوفٌ عَلَيْهِم وَ لاهُم يَحْزَنُونَ » . « 1 »\r\nبنابراين « سخاوت » و « انفاق » در راه خدا به هر شكل و صورتى كه باشد ، محبوب و پسنديده است ، از سوى ديگر « انفاق » ترس از عذاب الهى را بر طرف ساخته و حزن و اندوه را مىزدايد . افراد انفاق‌گر و بخشنده خوف و وحشتى از آينده ندارند ؛ زيرا ، خداوند زندگى آنها را تضمين كرده است و به خاطر از دست دادن بخشى از اموالشان اندوهگين نمىشوند ؛ زيرا مىدانند ، آنچه از فضل پروردگار به آنها داده مىشود ، بيشتر از آن است كه از دست داده‌اند .\r\n* * * در پنجمين آيه باز با تعبير تازه‌اى در زمينهء انفاق مىفرمايد « هرگز به ( حقيقت ) نيكوكارى نمىرسيد ، مگر آن كه از آنچه دوست مىداريد ( در راه خدا ) انفاق كنيد و آنچه انفاق مىكنيد ، خداوند از آن باخبر است ؛ لَنْ تَنالُوا البِرَّ حَتَّى تُنْفِقُوا مِمّا تُحبُّونَ وَ ما تُنْفِقُوا مِنْ شَىءٍ فَانّ اللّهَ بِه عليمٌ » . « 2 »\r\nدر ادبيات عرب « برّ » به معنى نيكوكارى توأم با توجه و از روى قصد و اختيار است و اين نشانهء شخصيت و روحانيت انسان مىباشد . جالب اين كه « برّ » در آيه به طور مطلق ذكر شده و نشان مىدهد تا سخاوت و انفاق نباشد ، انسان هرگز به حقيقت نيكوكارى نمىرسد . گرچه بعضى از مفسران واژهء « برّ » را به معنى « بهشت » و بعضى به معنى « تقوا » و بعضى به معنى « پاداش نيك » گرفته‌اند ؛ ولى ظاهر اين است كه مفهوم « برّ » وسيع بوده و شامل همهء اينها نيز مىشود .\r\n* * * در ششمين آيه ، انفاق را ضمن اين كه يكى از اركان مهم تقوا ذكر كرده - تقوايى كه\r\n\r\n\r\n","description":"","footnote":"\r\n( 1 ) - بقره ، 274 .\r\n( 2 ) - آل عمران ، 92 .\r\n","page_name":" 402 ","page_number":402},
  {"content":"\r\n\r\nسرچشمهء هدايت الهى و محتواى قرآنى است - مىفرمايد : « پرهيزكاران كسانى هستند كه ايمان به غيب دارند ( ايمان به خدا و جهان ماوراء طبيعت ) و نماز را برپا مىدارند و از نعمتهايى كه بر آنها روزى داده‌ايم ، انفاق مىكنند ؛ الَّذينَ يُؤمِنوُنَ بِالغَيبِ وَ يُقيمُونَ الصَّلاةَ وَ مِمّا رَزقْناهُم يُنفِقُون » . « 1 »\r\nبا توجه به اينكه « ينفقون » به صورت فعل مضارع ذكر شده ، مفهومش اين است كه آنها انفاق مواهب الهى را به طور مستمر انجام مىدهند و اين نشانهء سخاوتمندى آنهاست كه در نهادشان ريشه دوانده و به صورت يك صفت برجسته درآمده است .\r\nتعبير به « ممّا رَزَقناهُم » ( از آنچه به آنان روزى داده‌ايم ) اشاره به نكتهء لطيفى مىكند و آن اين كه آنها مىدانند كه همهء اموال ، مواهب الهى است ؛ بنابراين ، دليلى ندارد كه از انفاق بخشى از آن در راه بندگان نيازمند خدا ، « بخل » بورزند . در ضمن روشن است كه « انفاق » منحصر به زكات نيست ، بلكه معنى گسترده‌اى دارد كه هم صدقات واجب و هم مستحب را شامل مىشود .\r\n* * * در هفتمين و آخرين آيه ، ضمن دادن دستور به رعايت اعتدال در بذل و بخشش و دورى از افراط و تفريط و نشان دادن تصويرى از صفت سخاوت كه حد وسط در ميان « بخل » و « اسراف » است ، مىفرمايد : « دستت را بر گردنت زنجير مكن ( و ترك انفاق و بخشش منما ) و بيش از حد نيز آن را مگشا ( و آلودهء اسراف و تبذير مشو ) مبادا مورد سرزنش قرار گيرى و از كار فرومانى ؛ وَلا تَجْعَل يَدَكَ مَغْلُولَةً الَى عُنُقِكَ وَ لاتَبْسُطْهَا كُلَّ البَسْط فَتَقْعُدَ مَلُوماً مَحْسُوراً » « 2 » . اين آيه ، تعريف روشنى براى سخاوت است .\r\nامام صادق عليه السلام در حديث معروفى اين مطلب را ضمن مثال روشنى بيان داشته‌اند :\r\n« مشتى خاك را از زمين برداشت و محكم در دست گرفت ، فرمودند : اين بخل است ، سپس مشت ديگرى برداشت و دست را چنان گشود كه تمام خاكها ، روى زمين ريخت ، سپس فرمودند : اين اسراف است ؛ مرتبهء سوم ، مشتى خاك برداشت و كف دست را رو به آسمان كرد\r\n\r\n\r\n","description":"","footnote":"\r\n( 1 ) - بقره ، 3 .\r\n( 2 ) - اسراء ، 29 .\r\n","page_name":" 403 ","page_number":403},
  {"content":"\r\n\r\nو دست را گشود ، مقدارى از خاكها از لابه‌لاى انگشتان و اطراف دستشان فرو ريخت و مقدارى باقى ماند ، حضرت عليه السلام فرمودند : اين حد اعتدال است ( و حقيقت سخاوت همين است ) » . « 1 »\r\nدر آيهء مورد بحث از « بخل » تعبير به « زنجير شدن بر گردن » شده است و از اسراف به گشودن دست ، آن چنان كه كارى از آن ساخته نباشد و هر دو را مورد سرزنش قرار گرفتن و از كار باز ماندن ( ملوماً محسوراً ) ذكر مىكند .\r\n* * * از مجموع آيات مختلفى كه به نحوى به مسئلهء سخاوت و انفاق و بذل و بخشش ارتباط دارد - كه بخشى از آن را در بالا تفسير كرديم - به خوبى عظمت و اهمّيّت و ارزش والاى اين صفت برجستهء انسانى ظاهر مىشود ؛ نه تنها باعث نظم و سعادت جوامع انسانى و مبارزه با فقر و محروميّتى كه سرچشمهء انواع نابسامانىها و گناهان است ، مىشود بلكه در تكامل معنوى و روحى انسان نيز نقش بسيار مهمى دارد .\r\n* * * \r\nسخاوت در منابع حديث\r\nدر روايات اسلامى تعبيرات بسيار والايى دربارهء « جود » و « سخا » ديده مىشود كه در نوع خود كم نظير است . روايات زير نمونه‌هايى است كه از ميان احاديث فراوانى گلچين شده است :\r\n1 - در حديثى از پيغمبر اكرم صلى الله عليه و آله آمده است : « السَّخاءُ خُلْقُ اللّهِ الاعْظَمُ « 2 » ؛ سخاوت ، اخلاق بزرگ الهى است » .\r\nدر واقع تمام سخاوتها در وجود ذى جود پروردگار متجلّى است ، زيرا هر چه داريم از اوست . نعمتهاى گوناگون ، زمين و آسمان ، حيات وجود ما ، همه از اوست و هرجا\r\n\r\n\r\n","description":"","footnote":"\r\n( 1 ) - تفسير نور الثقلين ، جلد 3 ، صفحهء 158 .\r\n( 2 ) - كنز العمال ، جلد 6 ، صفحهء 337 ، حديث 15926 .\r\n","page_name":" 404 ","page_number":404},
  {"content":"\r\n\r\nسخاوتى است از سخاوت او سرچشمه گرفته است ؛ زيرا اگر او مواهبى به ما نمىبخشيد ، ما توان بخشش را نداشتيم ؛ حتّى صفت جود و بخشش نيز از مواهب اوست .\r\n2 - امام صادق عليه السلام مىفرمايند : « السَّخاءُ مِن اخْلَاقِ الْانْبِيَاءِ وَ هُوَ عِمَادُ الْايْمَانِ و لاتَكُونُ المُؤمِنُ الّا سَخِيّاً وَ لايَكونُ سَخِيّاً الّا ذُو يَقينٍ وَ هَمُّهُ عَالِيَةٌ لِانَّ السَّخاءُ شُعاعُ نُورِاليَقينِ ، وَ مَنْ عَرَفَ ما قَصَدَ هانَ عَليْهِ مَا بَذَلَ ؛ سخاوت از اخلاق انبيا است و ستون ايمان است و هيچ فرد با ايمانى وجود ندارد ، مگر اين كه با سخاوت است و هيچ سخاوتمندى وجود ندارد ، مگر اين كه داراى يقين و همّت عاليه است ؛ زيرا سخاوت ، شعاع نور يقين است و آن كس كه بداند چه چيزى را قصد كرده ، آنچه را كه بذل نموده در نظر او كم اهمّيّت است » . « 1 »\r\nاز اين حديث استفاده مىشود كه اين صفت و الا بعد از ذات پاك الهى كه مبدأ سخاوت است در وجود انبيا ، نشانهء ايمان و يقين آنهاست .\r\n3 - در حديث ديگرى از امير مؤمنان عليه السلام آمده است : « تَحُلَّ بِالسَّخاءِ وَ الْوَرَعِ فَهُما حُلْيَةُ الْايمَانِ وَ اشْرَفُ خَلالِكَ ؛ به سخاوت و ورع ، خود را بياراى كه اين دو آرايش ايمان و برترين صفات توست » . « 2 »\r\nاين تعبير نشان مىدهد كه اين صفت را از برترين صفات مؤمن به حساب آورده است .\r\n4 - در حديث ديگرى از همان امام بزرگوار آمده است : « السَّخاءُ ثَمَرَةُ العَقْلِ و القَناعَةُ بُرهانُ النَّبَلِ ؛ سخاوت ميوهء درخت عقل و خرد و قناعت دليل بر نجابت است » . « 3 »\r\nآنها كه در بخشش به ديگران « بخل » مىورزند ، اموال زيادى را فراهم كرده و مىگذارند و مىروند ، در حقيقت اين گونه افراد عاقل نيستند ؛ زيرا ، زحمت بر دوش آنها بوده ، بدون آن كه از اموالشان بهرهء مادى يا معنوى ببرند . كدام عاقلى چنين كارى مىكند !\r\n5 - در تعبير ديگرى از آن حضرت عليه السلام در مورد اهمّيّت « سخاوت » به نكتهء لطيف\r\n\r\n\r\n","description":"","footnote":"\r\n( 1 ) - بحار الانوار ، جلد 68 ، صفحهء 355 ، حديث 17 .\r\n( 2 ) - غرر الحكم ، حديث 4511 .\r\n( 3 ) - غرر الحكم ، حديث 2145 .\r\n","page_name":" 405 ","page_number":405},
  {"content":"\r\n\r\nديگرى اشاره مىفرمايند : « غَطُّوا مَعايِبَكُم بِالسَّخاءِ فَانَّهُ سَتْرُ العُيوبِ ؛ عيوب خويش را با سخاوت بپوشانيد ؛ زيرا سخاوت پوشانندهء عيبهاست » . « 1 »\r\nصدق اين كلام مولى با تجربه به خوبى ثابت مىشود ، اشخاصى را مىبينيم كه عيوب گوناگونى دارند ، ولى چون سخاوتمندند همهء مردم به ديدهء احترام به آنها مىنگرند .\r\n6 - باز در تعبيرى ديگر از همان امام همام عليه السلام آمده است : « السَّخاءُ يَمْحَصُ الذُّنُوبَ وَ يَجْلُبُ مَحَبَّةَ الْقُلُوبِ ؛ سخاوت ، گناهان را پاك مىكند و دل‌ها را به سوى سخاوت كننده فرا مىخواند » . « 2 »\r\nاين تعبير نشان مىدهد كه « سخاوت » كفّارهء بسيارى از گناهان است !\r\n7 - مولى الموحّدين على عليه السلام دربارهء تأثير عميق محبّت در جلب قلبها مىفرمايند : « مَا اسْتَجْلَبَتِ المَحَبَّةُ بِمِثلِ السَّخاءِ وَ الرِّفْقِ وَ حُسْنُ الخُلْقِ ؛ هيچ چيزى مانند سخاوت و مدارا كردن و حسن خلق ، جلب محبت نمىكند » . « 3 »\r\n8 - رسول خدا صلى الله عليه و آله دراين‌باره مىفرمايند : « السَّخىُّ قَريبٌ مِنَ اللّهِ قَريبٌ مِنَ النّاس قَريبٌ مِنَ الجَنَّةِ ؛ سخاوتمند نزديك به خدا ، نزديك به مردم و نزديك به بهشت است . » « 4 »\r\n9 - در حديث ديگرى از امام صادق عليه السلام آمده است : « شَابٌّ سَخىٌّ مَرْهَقٌ في الذُّنُوب احَبُّ الَى اللّهِ عَزّوجلّ مِنْ شَيخٍ عَابدٍ بَخيلٍ ؛ جوان سخاوتمند آلوده به گناه ، نزد خدا محبوبتر از پيرمرد عابد بخيل است » . « 5 »\r\nبه يقين اين « سخاوت » سبب امدادهاى الهى مىشود و سرانجام آن جوان آلوده را نجات مىدهد ، ولى آن پير عابد بخيل به خاطر بخلش در گناه فرو خواهد رفت .\r\n10 - اين بحث را با حديثى از پيامبر اكرم صلى الله عليه و آله به عنوان حسن ختام پايان مىدهيم :\r\n« تَجَافُوا عَنْ ذَنْبِ السَّخىِ فَانَّ اللّهَ آخِذٌ بِيَدِهِ كُلَّما عَثُرَ ؛ از گناه و لغزش سخاوتمند صرف نظر كنيد ؛ زيرا هر زمان بلغزد ، خداوند دست او را مىگيرد ( و نجاتش مىدهد ) » . « 6 »\r\n\r\n\r\n","description":"","footnote":"\r\n( 1 ) - غرر الحكم ، حديث 6440 .\r\n( 2 ) - غرر الحكم ، حديث 1738 .\r\n( 3 ) - غرر الحكم ، حديث 9561 .\r\n( 4 ) - بحار الانوار ، جلد 70 ، صفحهء 308 .\r\n( 5 ) - بحار الانوار ، جلد 70 ، صفحهء 307 .\r\n( 6 ) - كنز العمّال ، جلد 6 ، صفحهء 392 ، حديث 16212 .\r\n","page_name":" 406 ","page_number":406},
  {"content":"\r\n\r\nاز مجموع احاديث بالا ، ارزش و اهمّيّت فوق العادهء « سخاوت » در كلام پيشوايان اسلام مشخّص مىشود و نشان مىدهد كه كمتر فضيلتى با آن برابرى مىكند .\r\n* * * \r\nآثار و پيامدهاى سخاوت\r\n1 - آثار مثبت « سخاوت » در زندگى فردى و اجتماعى انسان كه با تجربه ثابت شده و يا در احاديث اسلامى به آن اشاره گرديده است ، بسيار زياد است ، به عنوان نمونه :\r\nاز روايات متعددى استفاده مىشود و تجربيات روزانه نيز آن را تأييد مىكند كه « سخاوت » محبّت دوست و دشمن را جلب مىكند ، بر عدد دوستان مىافزايد و از دشمنان مىكاهد .\r\n2 - « سخاوت » پوششى براى عيوب انسان‌هاست و به اين ترتيب ، آبروى انسان را حفظ مىكند .\r\n3 - « سخاوت » در عين اين كه ثمرهء درخت عقل است ، بر عقل و خرد انسان مىافزايد . عقل مىگويد : دليلى ندارد كه انسان با زحمت زياد اموال فراوانى تهيّه كند و آن را براى بازماندگان بگذارد و خودش به وسيلهء آن ، جلب ثواب و كسب آبرو نكند .\r\nاز سوى ديگر « سخاوت » ، گروهى از انديشمندان را گرد انسان جمع مىكند و آنها مىتوانند بر فكر و عقل و دانش او بيفزايند .\r\n4 - « سخاوت » فاصلهء طبقاتى جامعه را كم مىكند و از اين طريق ناهنجاريهاى ناشى از فاصله طبقاتى را از بين مىبرد و يا كاهش مىدهد . آتش كينه‌هاى محرومان را خاموش مىكند و حسّ انتقام‌جويى را در آنان تضعيف مىنمايد و از اين طريق پيوندهاى اجتماعى را محكم مىسازد .\r\n5 - « سخاوت » مدافعان انسان را زياد مىكند و آبروى او را محفوظ مىدارد و دشمنان و بدخواهان را عقب مىراند ؛ امير مؤمنان عليه السلام دراين‌باره مىفرمايند : « الْجُود\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nحَارِسُ الاعْرَاضِ ؛ جود و بخشش آبروى انسان را حفظ مىكند » . « 1 »\r\n6 - جود و « سخاوت » ، آثار معنوى فوق العاده‌اى نيز دارد ؛ به همين دليل از صفات انبيا شمرده شده و همان گونه كه در روايات گذشته خوانديم ، شعاع نور « يقين » است ؛ حتى اگر اين فضيلت در افراد بى ايمان باشد ، به حال آنها مفيد و سودمند است .\r\nدر حديثى آمده است كه خداوند متعال به حضرت موسى عليه السلام وحى نمود : « لاتَقْتُل السَّامِرىَّ فَانَّهُ سَخِىٌّ ؛ سامرى را به قتل مرسان ، زيرا او مرد سخاوتمندى است » . « 2 »\r\nدرست است كه سامرى ، منشأ فساد عظيمى در بنى اسرائيل شد و آيين بت‌پرستى را در ميان آنها پايه نهاد و در انتها نيز زندگى را با خفّت و ذلّت و حقارت گذراند كه شايد مرگ بر آن زندگى ، ترجيح داشت ؛ ولى با اين همه به حضرت موسى عليه السلام وحى رسيد كه خون او را به خاطر سخاوتش نريزد .\r\nاز رسول خدا عليه السلام نقل شده است كه به فرزند حاتم طائى به نام « عُدَىْ » فرمود : « دُفِع عَن ابيكَ العَذابُ الشَّديدُ لِسَخاءِ نَفْسِهِ ؛ عذاب شديد از پدرت به خاطر سخاوتش برداشته شد » . « 3 »\r\nدر ذيل همين حديث ، آمده است كه پيامبر صلى الله عليه و آله دستور داد ، گروهى از جنايتكاران يكى از جنگها را به قتل برسانند ، ولى يكى از آنها را استثنا كرد . آن مرد تعجّب كرد و گفت : « با اين كه گناه ما يكى است ، چرا مرا از ميان آن جمعيت جدا كردى ؟ » حضرت صلى الله عليه و آله فرمودند : « خداوند به من وحى فرستاد كه تو سخاوتمند قوم خود هستى و من نبايد تو را به قتل برسانم » .\r\nآن مرد با شنيدن اين سخن ايمان آورد و شهادتين بر زبان جارى كرد ؛ آرى ! سخاوت آن مرد ، او را به بهشت رسانيد .\r\nاز رسول خدا صلى الله عليه و آله نقل شده است : « شخص سخى را اهل آسمانها دوست دارند و اهل\r\n\r\n\r\n","description":"","footnote":"\r\n( 1 ) - غرر الحكم ، حديث 333 .\r\n( 2 ) - اصول كافى ، جلد 4 ، صفحهء 41 .\r\n( 3 ) - بحار الانوار ، جلد 68 ، صفحهء 354 .\r\n","page_name":" 408 ","page_number":408},
  {"content":"\r\n\r\nزمين هم دوست دارند . . . در حالى كه بخيل را اهل آسمانها و زمين دشمن دارند » . « 1 »\r\n\r\nمحدودهء سخاوت\r\n« سخاوت » مانند تمام صفات و كارهاى نيك ، مقدار و اندازه‌اى دارد كه اگر در مسير افراط قرار گيرد ، نيتجهء منفى خواهد داشت . همچنين « سخاوت » نبايد لطمه به آبرو و حيثيت و زندگى كسانى كه به انسان وابسته‌اند ، زند .\r\n« سخاوت » بايد در اموال حلال باشد ، نه اموالى كه از راه‌هاى حرام و يا ظلم و ستم به دست آمده است ؛ مانند ، « سخاوت » بسيارى از سلاطين ظالم و ستمگر .\r\nهمچنين « سخاوت » نبايد در اموال مربوط به بيت المال باشد ؛ زيرا اموال بيت المال ، حساب و كتاب مخصوص به خود دارد كه بايد به دقت رعايت گردد .\r\n* * * \r\nراه‌هاى كسب سخاوت\r\nاين فضيلت اخلاقى مانند ساير فضايل ، با تعليم و تربيت و انديشه و تفكّر و تمرين و ممارست حاصل مىشود .\r\nتوجه به اين حقيقت كه اين اموال و ثروتها ، امانتهاى الهى در دست ماست و هيچ كدام دوام و بقايى ندارد ، انسان را وا مىدارد با بذل و بخشش ، آن را در صندوق امانت الهى ، براى روزى كه دستها خالى است ، ذخيره كند . همچنين دقت در آثار و بركات و پيامدهاى مهمى كه براى « سخاوت » در مطالب قبل ذكر شد ، مشوّق مؤثرى در امر « سخاوت » است .\r\nمطالعهء تاريخ زندگى سخاوتمندان و بخيلان و مقايسه آن دو با يكديگر و احترام و آبرو و شخصيتى كه گروه اول داشتند و ذلّت و بدنامى كه دامن‌گير گروه دوّم بوده است نيز در ايجاد اين « سخاوت اخلاقى » بسيار مؤثر است .\r\nاينها جنبه‌هاى تعليماتى اين مسئله است ؛ اما از نظر عملى ، هر قدر تمرين و ممارست بيشترى در اين زمينه شود ، توفيق زيادترى در به دست آوردن اين فضيلت اخلاقى حاصل مىگردد ؛ زيرا تكرار اعمال سخاوتمندانه و بذل و بخشش ، هر چند از راه تحميل\r\n\r\n\r\n","description":"","footnote":"\r\n( 1 ) - وسايل الشّيعه ، جلد 15 ، صفحهء 252 .\r\n","page_name":" 409 ","page_number":409},
  {"content":"\r\n\r\nبر نفس خويش باشد ، به تدريج به صورت عادت و سپس مبدّل به حالت ، و سرانجام به يك ملكه اخلاقى مبدل خواهد گرديد .\r\nدر ضمن ، تربيت پدر و مادر و معلّم و استاد در اين زمينه ، بسيار مؤثر است . اگر آنها كودكان را از آغاز عمر به « جود » و « سخاوت » عادت دهند ، اين ملكه ، به آسانى در وجود آنها ريشه مىدواند و در بزرگى جزء زندگى آنان مىشود .\r\nدر حالات « صاحب بن عبّاد » آمده است كه در كودكى هنگامى كه مىخواست براى فراگرفتن درس دينى به مسجد برود ، هميشه مادرش يك دينار و يك درهم به او مىداد و مىگفت : « اين را به اولين فقيرى بده كه در مسير راه خود مىبينى » . كم كم اين خصلت در وجودش ريشه دار شد تا اين كه در بزرگى چنان بذل و بخششى مىكرد كه همه به او آفرين مىگفتند . اگر كسى بعد از ظهر ماه مبارك رمضان به خانه‌اش مىآمد ، سخاوتش مانع از آن مىشد كه كسى بدون خوردن افطار از خانهء او بيرون رود . هر روز حدّ اقل هزار نفر بر سر سفرهء او افطار مىكردند و بذل و بخشش او در ماه رمضان به اندازهء تمام ماه‌هاى سال بود . « 1 »\r\nاز شگفتيهاى ديگر زندگى او چنين نقل مىكنند : « روزى نوشابه براى او آوردند ، يكى از نزديكانش نسبت به آن نوشابه سوء ظن پيدا كرد و گفت : از اين نوشابه ننوش ؛ زيرا مسموم است ، خدمتكارى كه آن قدح را آورده بود ، همچنان ايستاده بود . « صاحب بن عباد » به شخصى كه ادعاى مسموم بودن آن را مىكرد ، گفت : به چه دليل مىگويى كه اين مسموم است ؟ گفت : بهترين راه اين است كه كسى كه اين قدح را آورده و به دست تو داده ، مورد آزمايش قرار گيرد و از آن بنوشد ، « صاحب » گفت : من به اين كار راضى نيستم ، آن شخص گفت : به وسيلهء يك مرغ خانگى آزمايش كن . « صاحب » گفت : كشتن حيوان به اين صورت نيز جايز نيست ، سپس دستور داد : قدح آب را واژگون كردند و آب را ريختند و به خدمتكار گفت :\r\nبرو و ديگر در خانهء من قدم مگذار ؛ ولى با اين حال دستور داد : حقوق او را به طور كامل بپردازند . سپس گفت : هرگز نبايد يقين را با شك از بين برد و مجازات به وسيلهء قطع حقوق ،\r\n\r\n\r\n","description":"","footnote":"\r\n( 1 ) - سفينة البحار ، ماده صحب .\r\n","page_name":" 410 ","page_number":410},
  {"content":"\r\n\r\nدليل بر پستى است » . « 1 »\r\nاين بحث را با چند حديث و سخنانى از بعضى از بزرگان پايان مىدهيم :\r\nپيامبر اكرم صلى الله عليه و آله مىفرمايند : « الجَنَّةُ دَارُالاسْخِياء ؛ بهشت خانهء سخاوتمندان است » . « 2 »\r\nامام صادق عليه السلام مىفرمايند كه خداوند فرمود : « انّى جَوادٌ كريمٌ لايُجَاوِرُنى لَئيمٌ ؛ من بخشنده با سخاوتم ، افراد پست و بخيل نمىتوانند در جوار من ( در بهشت ) جاى بگيرند » . « 3 »\r\nدر حديث ديگرى از پيامبر اسلام صلى الله عليه و آله آمده است : « طَعامُ الجَوادِ دَواءٌ وَ طَعام البَخيلِ داءٌ ؛ طعام سخاوتمند ، دواست و طعام بخيل ، درد و بيمارى است » . « 4 »\r\nيكى از عارفان به نام « ابن سمّاك « 5 » » مىگويد : « عَجِبْتُ لِمَن يَشتَرِىَ الْمَماليكَ بِمالِه وَ لايَشتَرِى الْاحرارَ بِمَعروفِهِ ؛ در شگفتم ! از كسانى كه بردگان را با مال خود خريدارى مىكنند ؛ ولى آزاده‌ها را با احسان و نيكى ، دربند محبّت خود در نمىآورند » . « 6 »\r\nبه عربى گفتند : آقا و بزرگ شما كيست ؟ گفت : « مَنِ احْتَمَلَ شَتْمَنَا وَ اعطى سَائِلَنَا و اغْضى جَاهِلَنا ؛ كسى كه بدگويىهاى ما را تحمل كند و به نيازمندان ببخشد و از اعمال جاهلان چشم پوشى كند » . « 7 »\r\n* * *\r\n\r\n\r\n","description":"","footnote":"\r\n( 1 ) - سفينة البحار ، مادهء صحب .\r\n( 2 ) - المحجة البيضاء ، جلد 6 ، صفحهء 62 .\r\n( 3 ) - همان مدرك ، ص 64 .\r\n( 4 ) - همان مدرك ، صفحهء 61 .\r\n( 5 ) - « ابن سمّاك » در قرن دوم هجرى در دوران حكومت هارون الرشيد زندگى مىكرد و در سال 183 ه . ق . در كوفه در گذشت ( سفينة البحار ، مادهء سمك ) .\r\nمرحوم محدّث قمى در سفينة البحار در شرح حال « ابن سماك » ، او را مردى خوش بيان و صاحب مواعظ و اندرزها مىشمرد و از « ابن ابى الحديد » نقل مىكند كه او روزى وارد بر هارون شد ؛ هنگامى كه چشم هارون به او افتاد ، گفت : مرا موعظه كن ، ( هارون در همين موقع تقاضاى آب كرد ) . ابن سمّاك اشاره به آب كرد و گفت : تو را به خدا سوگند مىدهم ! اگر يك بيمارى داشته باشى كه نتوانى آب بنوشى ، چه مىكنى ؟ گفت : حاضرم نيمى از تمام ملك و حكومتم را بدهم تا اين بيمارى بر طرف شود ؛ سپس به او گفت : بنوش . هارون آب را نوشيد . « ابن سماك » دوباره گفت : تو را به خدا سوگند مىدهم ! اگر اين آب را كه نوشيدى از تو دفع نشود ، چه مىكنى ؟ گفت : حاضرم نيمى ديگر از حكومتم را براى حل اين مشكل بدهم . ابن سمّاك گفت : حكومتى كه نيمى از آن فداى نوشيدن آب و نيمى فداى خارج شدن آن شود ، چيزى نيست كه مردم براى آن بجنگند .\r\n( 6 ) - همان مدرك ، صفحهء 65 .\r\n( 7 ) - همان مدرك .\r\n","page_name":" 411 ","page_number":411},
  {"content":"\r\n . \r\n","description":"","footnote":"","page_name":" 412 ","page_number":412},
  {"content":"\r\n\r\n19\r\n\r\nعجله و شتاب\r\n\r\nصبر و بردبارى\r\nاشاره\r\nبراى هر كار مقدماتى است كه اگر فرهم نگردد ، اقدام به آن كار بىنتيجه خواهد ماند و اگر فراهم گردد و اقدام نشود و فرصتها از دست برود ؛ باز هم بىنتيجه خواهد ماند . افراد هوشيار و مدير و مدبّر كسانى هستند كه با صبر و حوصله در انتظار فراهم شدن مقدّمات مىباشند كه بعد از فراهم شدن ، بدون درنگ اقدام به انجام كار مىكنند و تا رسيدن به مقصود از پاى نمىنشينند .\r\nبه همين دليل « عجله و شتاب » به معنى اقدام كردن به كارها ، قبل از اين كه زمينه‌ها و مقدمات لازم آن كار فراهم شود ، از صفات رذيله شمرده شده و « صبر » و بردبارى كه نقطهء مقابل آن است از فضايل اخلاقى بشمار مىآيد . ( البتّه « صبر » شاخه‌هاى ديگرى نيز دارد كه به موقع به آن اشاره خواهد شد . )\r\nخسارات عظيمى كه از ناحيهء شتابزدگى بى مورد ، دامن افراد يا اجتماع را مىگيرد ، بيش از آن است كه به حساب آيد . قرآن مجيد به عنوان يك برنامهء جامع زندگى ، همهء انسان‌ها را به « صبر » و بردبارى و پرهيز از « عجله و شتاب » دعوت مىكند و با اشاره به\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nداستانهاى انبيا و سرگذشت رهبران بزرگ جامعهء انسانى ، زيانهاى عجله و ثمرات شيرين صبر و بردبارى را آشكار مىكند .\r\nبا اين اشاره به سراغ قرآن مجيد مىرويم و با بيان سرگذشت پيامبران پيشين كه اين مسئله در زندگى آنها نقش مؤثرى داشته است ، آغاز مىكنيم :\r\n1 - قَالَ لَهُ مُوسى هَل اتَّبِعُكَ عَلَى ان تُعَلِّمَنِ مِمّا عُلِّمْتَ رُشداً * قَالَ انَّكَ لَنْ تَستَطيع مَعِىَ صَبْراً * وَ كَيفَ تَصبِرُ عَلَى مَا لَم تُحِطْ بِهِ خُبراً * قَالَ سَتَجِدُنى انْ شآءَ اللّهُ صابِراً وَ لا اعصِى لَكَ أَمْراً ( سورهء كهف ، آيات 66 تا 69 )\r\n2 - وَ هَل أَتَاكَ نَبَأُ الخَصْمِ اذ تَسَوَّرُو المِحْرابَ * . . . وَ ظَنّ داوُدُ انَّمَا فَتَنّاهُ فَاسْتَغْفَرَ رَبَّهُ وَ خَرَّ رَاكِعاً وَ انابَ ( سورهء ص ، آيات 21 تا 24 )\r\n3 - فَاصْبِر لِحُكْمِ رَبِّكَ وَ لا تَكُن كَصاحِبِ الحُوتِ اذ نادى وَ هُوَ مَكظُومٌ * لَولَا أَنْ تَدارَكَهُ نِعْمَةٌ مِنْ رَبِّهِ لَنُبِذَ بِالعَرآءِ وَ هُوَ مَذمُومٌ * فَأجْتَبَاهُ رَبُّهُ فَجَعَلَهُ مِنَ الصَّالِحينَ ( سورهء قلم ، آيات 48 تا 50 )\r\n4 - . . . وَ لاتَعْجَلْ بِالقُرآنِ مِن قَبْلِ ان يُقضى الَيكَ وَحيُهُ وَ قُل رَبِّ زِدْنِى عِلْماً ( سورهء طه ، آيهء 114 )\r\n5 - خُلِقَ الانسانُ مِن عَجَلٍ سَأوُريكُم آيَاتي فَلا تَستَعجِلُونَ ( سورهء انبياء ، آيهء 37 )\r\n6 - وَ يَدْعُ الأِنسانُ بِالشَّرِّ دُعآئَهُ بِالْخَيْرِ وَ كانَ الانسانُ عَجُولًا ( سورهء اسراء ، آيهء 11 )\r\n7 - وَ يَسْتَعْجِلُونَكَ بِالسَّيِئَةِ قَبْلَ الحَسَنَةِ وَ قَدْ خَلَتْ مِن قَبْلِهِمُ الْمَثُلاتُ وَ انّ رَبَّكَ لَذُو مْغفِرَةٍ لِلنّاسِ عَلى ظُلْمِهِم وَ انّ رَبَّكَ لَشَدِيدُ العِقابِ ( سورهء رعد ، آيهء 6 )\r\n8 - وَ لَو يُعَجِّلُ اللّهُ لِلنّاسِ الشَّرَّ اسْتِعْجَالَهُم بِالخَيرِ لَقُضِىَ الَيهِم اجَلُهُم فَنَذَرُ الَّذينَ لايَرجُونَ لِقائَنا في طُغيانِهِم يَعْمَهُونَ ( سورهء يونس ، آيهء 11 )\r\n9 - وَ يَقُولُونَ مَتى هَذَا الفَتْحُ انْ كَنْتُم صَادِقِينَ * فَاعرِضْ عَنْهُم وَ انْتَظِرْ انَّهُم مُنْتَظِرُونَ ( سورهء سجده ، آيهء 28 و 30 )\r\n10 - فَاصْبِر كَمَا صَبَرَ اوُلُوا العَزمِ مِنَ الرُّسُلِ وَ لاتَستَعْجِلْ لَهُم كَانَّهُم يومَ يَرَونَ مَا يُوعَدُونَ لَم يَلبَثُوا الّا سَاعَةً مِنْ نَهارٍ بَلاغٌ فَهَل يُهْلَكُ الّا الْقَومُ الفَاسِقُون ( سورهء احقاف ، آيهء 35 )\r\n\r\n","description":"","footnote":"","page_name":" 414 ","page_number":414},
  {"content":"\r\n\r\n\r\nترجمه\r\n1 - حضرت موسى عليه السلام به او گفت : « آيا از تو پيروى كنم تا از آنچه به تو تعليم داده شده و مايهء رشد و صلاح است ، به من بياموزى ؟ » - گفت : « تو هرگز نمىتوانى با من شكيبايى كنى ! - و چگونه مىتوانى در برابر چيزى كه از رموزش آگاه نيستى ، شكيبا باشى ؟ ! » - حضرت موسى عليه السلام گفت : « به خواست خدا مرا شكيبا خواهى يافت و در هيچ كارى با فرمان تو مخالفت نخواهم كرد ! » .\r\n2 - آيا داستان شاكيان ، هنگامى كه از محراب ( داود ) بالا رفتند ، به تو رسيده است ؟ ! - در آن هنگام كه ( بى مقدمه ) بر او وارد شدند و او از ديدن آنها وحشت كرد ، گفتند : « نترس ، دو نفر شاكى هستيم كه يكى از ما بر ديگرى ستم كرده ، اكنون در ميان ما به حق داورى كن و ستم روا مدار و ما را به راه راست هدايت كن ! - اين برادر من است ، او نود و نه ميش دارد و من يكى بيش ندارم ! امّا او اصرار دارد كه اين يكى را هم به من واگذار كن و در سخن بر من غلبه كرده است ! » - ( داود ) گفت : « مسلماً او با درخواست يك ميش تو براى افزودن آن به ميشهايش ، بر تو ستم نموده و بسيارى از شريكان ( و دوستان ) به يكديگر ستم مىكنند ؛ مگر كسانى كه ايمان آورده و اعمال صالح انجام داده‌اند ؛ امّا عدّهء آنان كم است ! » داوود دانست كه ما او را ( با اين ماجرا ) آزموده‌ايم ، از اين رو از پروردگارش طلب آمرزش نموده و به سجده افتاده و توبه كرد .\r\n3 - اكنون كه چنين است صبر كن و منتظر فرمان پروردگارت باش و مانند صاحب ماهى ( يونس ) مباش ( كه در تقاضاى مجازات قومش عجله كرد و گرفتار مجازات ترك اولى شد ) در آن زمان كه با نهايت اندوه خدا را خواند - و اگر رحمت خداوند به ياريش نيامده بود ( از شكم ماهى ) بيرون افكنده مىشد ، در حالى كه نكوهيده بود ! - ولى پروردگارش او را برگزيد و از صالحان قرار داد !\r\n4 - . . . پس نسبت به ( تلاوت ) قرآن عجله مكن ، پيش از آن كه وحى آن بر تو تمام شود ، و بگو : « پروردگارا ! علم مرا افزون كن ! » .\r\n5 - ( آرى ) انسان از عجله آفريده شده ولى عجله نكنيد ، به زودى آياتم را به شما نشان\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nخواهم داد .\r\n6 - انسان ( بر اثر شتابزدگى ) بديها را طلب مىكند ، آن گونه كه نيكيها را مىطلبد و انسان هميشه عجول بوده است !\r\n7 - آنها پيش از حسنه ( و رحمت ) از تو تقاضاى شتاب در سيّئه ( و عذاب ) مىكنند ؛ با اين كه پيش از آنها ، بلاهاى عبرت‌انگيز نازل شده است ! و پروردگارت نسبت به مردم - با اين كه ظلم مىكنند - داراى مغفرت است ؛ ( و در عين حال ) پروردگارت داراى عذاب شديد است !\r\n8 - اگر همان گونه كه مردم در به دست آوردن « خوبى » ها عجله دارند ، خداوند در مجازاتشان شتاب مىكرد ، ( به زودى ) عمرشان به پايان مىرسيد ( و همگى نابود مىشدند ) ؛ ولى كسانى را كه ايمان به لقاى ما ندارند ، به حال خود رها مىكنيم تا در طغيانشان سرگردان شوند !\r\n9 - آنان مىگويند : « اگر راست مىگوييد ، اين پيروزى شما كى خواهد بود ؟ ! » . . . حال كه چنين است ، از آنها روى بگردان و منتظر باش ، آنها نيز منتظرند ( تو منتظر رحمت خدا و آنها هم منتظر عذاب او ! ) .\r\n10 - پس صبر كن آن گونه كه پيامبران « اولواالعزم » صبر كردند و براى ( عذاب ) آنان شتاب مكن ! هنگامى كه وعده‌هايى را كه به آنها داده مىشود ، ببينند ، احساس مىكنند كه گويى فقط ساعتى از يك روز ( در دنيا ) توقّف داشتند . اين ابلاغى است براى همگان ، آيا جز قوم فاسق هلاك مىشوند ؟ !\r\n* * * \r\nتفسير و جمع‌بندى\r\nدر نخستين بخش از آيات ، سخن از داستان حضرت خضر عليه السلام و حضرت موسى عليه السلام است ، البته قرآن تعبير به « خضر » نكرده ، بلكه تنها به عنوان « عَبْدَاً مِنْ عِبَادِنَا ؛ بندهء برگزيده‌اى از بندگان ما » از او ياد كرده است .\r\nاين داستان را همهء خوانندگان ، كم و بيش شنيده‌اند . آنچه در اينجا براى ما اهمّيّت\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nدارد ، اين است كه حضرت موسى عليه السلام در يك مأموريت ويژه‌اى ، به دنبال فراگيرى بخشى از علوم ، نزد حضرت خضر عليه السلام آمد ؛ علومى كه با آنچه تا آن روز از طريق وحى دريافته بود ، متفاوت بود . علومى كه مربوط به اسرار و حقايق مخفى جهان و زندگى انسان‌ها بود كه بايد پيامبر اولواالعزمى همانند حضرت موسى عليه السلام لااقل بخشى از آن را فراگيرد تا ديدگاهايش در مسايل انسانى و اجتماعى كمى شفاف‌تر گردد .\r\nحضرت خضر در برابر درخواست حضرت موسى عليه السلام گفت : كه تو صبر و تحمّل در برابر كارهاى من ندارى ؛ زيرا از عمق قضايا آگاه نيستى ؛ ولى حضرت موسى عليه السلام قول داد كه صبر و تحمل و بردبارى را پيشه كند و از عجله و شتاب بپرهيزد . حضرت خضر عليه السلام با او شرط كرد كه اگر به دنبال من مىآيى ، بايد هر چه را مىبينى ، سكوت كنى ، هر چند ظاهراً كار زننده‌اى باشد و بدان حكمتى دارد كه من به موقع ، تو را از آن آگاه مىكنم . « فَوَجَدا عَبداً مِن عِبادِنا . . . - قَالَ فَانِ اتَّبَعْتَنى فَلاتَسْئَلْنى عَنْ شَىءٍ حَتَّى احدِثَ لَكَ مِنْهُ ذِكراً » . « 1 »\r\nبه اين ترتيب حضرت خضر عليه السلام اصرار داشت كه روح صبر و بردبارى را در برابر مسايل مختلف در حضرت موسى عليه السلام پرورش دهد و او را از « عجله و شتاب » ( مخصوصاً عجله در قضاوت ، آن هم در مورد كارهاى مردان بزرگ ) باز دارد .\r\nبا اين قول و قرار ، آنها به راه افتادند و در مسير خود ناچار بودند با كشتى از دريا بگذرند . در ميان دريا حضرت موسى عليه السلام با تعجب ديد كه حضرت خضر عليه السلام مخفيانه كشتى را سوراخ مىكند . حضرت موسى عليه السلام از اين كار بر آشفت و زبان به اعتراض گشود و هنگامى كه حضرت خضر عليه السلام پيمان خود را با او يادآور شد ، در مقام عذرخواهى برآمد .\r\nباز به راه خود ادامه دادند ؛ ناگهان حضرت خضر عليه السلام دست به كار عجيب‌ترى زد و نوجوانى را كه بر سر راه خود ديد ، به قتل رسانيد ؛ در اينجا ، فرياد حضرت موسى عليه السلام بلندتر شد كه چرا انسان بى گناهى را كشتى ، اين چه كار زشتى بود كه انجام دادى ؟ !\r\n\r\n\r\n","description":"","footnote":"\r\n( 1 ) - كهف ، 65 تا 70 .\r\n","page_name":" 417 ","page_number":417},
  {"content":"\r\n\r\nحضرت خضر عليه السلام بار ديگر ، پيمان خود را يادآور شد . حضرت موسى عليه السلام دندان بر جگر گذاشت و مجدداً در مقام عذرخواهى برآمد و گفت : اگر بار سوّم اعتراض كنم ، حق دارى از من جدا شوى .\r\nباز به راه افتادند تا به شهرى رسيدند كه مردمى بسيار « بخيل » داشت و كمترين پذيرايى را از ميهمانان تازه وارد نكردند ؛ ولى با نهايت تعجّب حضرت خضر عليه السلام شروع به مرمّت ديوارى نمود كه در حال سقوط بود . حضرت موسى عليه السلام كه در به دو نظر ، اين كار را ابلهانه مىديد ، بار ديگر در حالى كه تمام عهد و پيمان خود را به فراموشى سپرده بود ، به خروش آمد و زبان به اعتراض گشود .\r\nدر اينجا حضرت خضر عليه السلام در حالى كه اسرار هر سه كار خود را براى او شرح مىداد ، و حقايق جالبى را كه از نظر حضرت موسى عليه السلام پنهان بود ، برايش بيان مىكرد و حضرت موسى عليه السلام را به جهان تازه‌اى از اسرار زندگى انسان‌ها وارد مىساخت ، اعلام جدايى كرد و حضرت موسى عليه السلام نيز در حالى كه كوله بارى از معرفت را با خود حمل مىكرد با حضرت خضر عليه السلام خداحافظى كرد و وداع گفت .\r\nحضرت خضر عليه السلام به او گفت : « اگر كشتى را سوراخ كردم ، به اين دليل بود كه مىخواستم آن را ظاهراً از كار بيندازم ؛ زيرا حاكم ستمكارى وجود داشت كه هرگاه كشتى سالمى را مىيافت مصادره مىكرد . من خواستم صاحبان اين كشتى كه گروهى بينوا بودند ، كشتى خود را از دست ندهند » .\r\nديگر اين كه اگر آن نوجوان را كشتم ، به خاطر اين بود كه او جوانى بى ايمان و خطرناك و سركش بود كه كم كم پدر و مادر خويش را نيز به كفر و بدبختى مىكشاند . خدا مىخواست ، اين جوان هرزهء بىمصرف ستمگر را از آنها بگيرد و فرزندى با ايمان و مهربان به آنها عطا كند .\r\nاما تعمير آن ديوار در حال سقوط ، به خاطر آن بود كه در زير آن ، گنجى متعلق به دو كودك يتيم بود كه پدر صالح و با ايمانشان براى آنها ذخيره كرده بود ، خدا مىخواست آنها به حدّ رشد برسند و گنج خود را استخراج كنند . من اين كارها را از پيش خود نكردم ، بلكه همه به فرمان حق بود . « 1 »\r\n\r\n\r\n","description":"","footnote":"\r\n( 1 ) - كهف ، 60 تا 82 .\r\n","page_name":" 418 ","page_number":418},
  {"content":"\r\n\r\nاگر حضرت موسى عليه السلام در قضاوت خويش عجله نمىكرد ، به يقين بيشتر از علم و دانش حضرت خضر عليه السلام بهره‌مند مىشد ؛ ولى « عجله و شتاب » او سبب شد كه بيش از سه خوشه از آن خرمن دانش برنگيرد .\r\n* * * در دوّمين بخش از آيات مورد بحث ، سخن از آزمون بزرگ ديگرى نسبت به يكى از پيامبران بزرگ الهى است كه او هم به خاطر شتابزدگى و عجله در قضاوت از سوى خداوند مورد مؤاخذه قرار گرفت .\r\nداستان اين بود كه روزى دو نفر نزد حضرت داود عليه السلام حضور يافتند كه يكى از آنها از ديگرى شكايت داشت . شاكى مىگفت : اين برادر من نود و نه ميش دارد و من يكى بيش ندارم ؛ ولى او اصرار دارد كه اين يكى را هم از من بگيرد و در سخن نيز بر من غلبه كرده است ؛ « انّ هَذَا اخى لَهُ تِسعٌ وَ تِسعُونَ نَعجَةً وَلِىَ نَعْجَةٌ وَاحِدَةٌ فَقَالَ اكْفِلْنِيْها وَ عَزَّنى في الخِطابِ » . « 1 »\r\nحضرت داود عليه السلام پيش از آن كه تحقيق بيشترى كند ، به داورى مقدماتى نشست و گفت : « به يقين او با درخواست يك ميش تو براى افزودن به ميشهايش به تو ستم كرده است ؛ . . . لقَد ظَلَمَكَ بِسُؤالِ نَعْجَتِكَ الى نِعاجِهِ . . . » . « 2 »\r\nاينجا بود كه حضرت داود عليه السلام به ترك اولى خود پى برد « و دانست كه ما او را با اين ماجرا امتحان كرديم ؛ در مقام استغفار برآمد و به سجده افتاد و توبه كرد ؛ . . . وَ ظَنَّ داوُودُ انَّما فَتَنّاهُ فَاسْتَغْفَرَ رَبَّهُ وَخَرَّ رَاكِعاً وَ انابَ » . « 3 »\r\nاين ماجرا با تمام شاخ و برگهايش كه اينجا جاى بحث آن نيست ( و در تفسير نمونه مشروحاً آورده‌ايم ) باز اين حقيقت را بيان مىكند كه « عجله و شتاب » در كارها مخصوصاً « عجله در قضاوت » و داورى مايهء سرافكندگى و ايجاد مشكلات در زندگى فردى و اجتماعى است .\r\n\r\n\r\n","description":"","footnote":"\r\n( 1 ) - ص ، 23 .\r\n( 2 ) - ص 24 .\r\n( 3 ) - همان .\r\n","page_name":" 419 ","page_number":419},
  {"content":"\r\n\r\nدر سوّمين بخش از آيات ، سخن از پيامبر بزرگ ديگرى است كه لحظه‌اى در مسؤوليت عظيم خود سهل انگارى كرد و گرفتار ترك اولى گرديد و خداوند او را به خاطر اين كار تحت فشار قرار داد .\r\nداستان اين است كه حضرت يونس عليه السلام مدت‌ها همانند پدرى مهربان و دلسوز به تبليغ و هدايت قوم خويش پرداخت ؛ ولى در برابر منطق حكيمانه‌اش چيزى جز مغالطه و سفسطه از دشمنان نشنيد . تنها گروه اندكى كه شايد از دو نفر تجاوز نمىكرد ( يك عابد و يك عالم ) به او ايمان آوردند . سرانجام از آنها تقريباً مأيوس شد و به پيشنهاد مرد عابد ، آنها را نفرين كرد ؛ نفرين او مستجاب شد و به او وحى آمد كه در فلان روز عذاب الهى فرا مىرسد ، هنگامى كه زمان عذاب نزديك شد ، حضرت يونس عليه السلام بدون آن كه بار ديگر اتمام حجّت كند تا شايد قومش در اين واپسين لحظات به خود آيند و راه توبه را پيش گيرند ؛ همراه مرد عابد از ميان آنها بيرون رفت ؛ ولى مرد عالم در ميان آنها ماند و به ادامهء تبليغ پرداخت .\r\nاين تبليغات همراه با احساس نزديك شدن لحظات عذاب ، تحولى بنيادين در روح آن جمعيت ايجاد كرد ، همراه آن عالم به درگاه خدا روى آوردند و به توبه نشستند و راه ايمان و توحيد پيش گرفتند و خداوند آنها را نيز بخشيد ؛ ولى حضرت يونس عليه السلام را به خاطر عجله و ترك اولى مورد سرزنش و تحت فشار قرار داد .\r\nقرآن در اين زمينه خطاب به پيامبر اسلام مىگويد : « ( در تقاضاى عذاب براى امتت ، عجله مكن ) و مانند صاحب ماهى ( يونس ) نباش ( كه در تقاضاى مجازات قومش عجله كرد و خود گرفتار كيفر ترك اولى شد ) ، در آن زمان كه خدا را خواند ، در حالى كه مملوّ از اندوه بود و اگر رحمت خدا به ياريش نيامده بود ( از شكم ماهى ) بيرون افكنده مىشد ، در حالى كه مورد نكوهش قرار داشت ؛ فَاصْبِرْ لِحُكمِ رَبِّكَ وَ لا تَكُنْ كَصاحِبِ الحُوتِ اذ نادى وَ هُوَ مَكظومٌ * لَولا ان تَدارَكَهُ نِعمَةٌ مِن رَبِّهِ لَنُبِذَ بِالْعَراءِ وَ هُوَ مَذمُومٌ » . « 1 »\r\nولى خداوند توبه او را در برابر اين ترك اولى پذيرفت و هنگامى كه از شكم ماهى\r\n\r\n\r\n","description":"","footnote":"\r\n( 1 ) - قلم ، 48 و 49 .\r\n","page_name":" 420 ","page_number":420},
  {"content":"\r\n\r\nبيرون آمد ، از هر گناه و ترك اولى پاك بود . به همين دليل در آيهء بعد از آن مىخوانيم :\r\n« پروردگارش او را برگزيد و از صالحان قرار داد ؛ فَاجتَباهُ رَبُّهُ فَجَعَلَهُ مِن الصَّالِحينَ » . « 1 »\r\nگرچه حضرت يونس عليه السلام به قدر كافى و به اندازهء لازم اتمام حجت نمودند « 2 » ولى خداوند از پيامبرش ، بيش از اين صبر و حوصله و بردبارى مىطلبد ؛ از اين رو همين مقدار « عجله و شتاب » را بر او نبخشيد .\r\n* * * چهارمين آيه ، پيامبر اسلام صلى الله عليه و آله را از « عجله و شتاب » باز مىدارد و مىفرمايد : « بزرگ و بلند مرتبه است خداوندى كه سلطان بر حق است و در مورد قرآن عجله مكن ، پيش از آن كه وحى آن بر تو تمام شود ، و بگو پروردگارا ! علم مرا افزون كن ؛ فَتَعالَى اللّهُ المَلِكُ الحَقُّ وَ لاتَعجَلْ بِالقُرآنِ مِن قَبلِ ان يُقضَى الَيْكَ وَحْيُهُ وَ قُلْ رَبِّ زِدْنِى عِلْماً » . « 3 »\r\nاز بعضى آيات ديگر قرآن استفاده مىشود كه پيامبر صلى الله عليه و آله به هنگام نزول وحى ، شور مخصوصى داشت كه سبب مىشد براى دريافت وحى عجله كند كه خداوند او را از اين كار بازداشت ؛ لاتُحرِّك بِهِ لِسانَكَ لِتَعجَلَ بِهِ * انَّ عَلَيْنا جَمْعَهُ وَ قُرآنَهُ * فَاذا قَرَأناهُ فَاتَّبِعْ قُرآنَهُ » . « 4 »\r\nگرچه در تفسير اين آيه ، مفسران بزرگ احتمالات متعدّدى داده‌اند ، ولى همهء آنها ناظر به اين است كه پيامبر صلى الله عليه و آله نبايد در كار خود عجله كند ، هر چند كار الهى و مسئله هدايت انسان‌ها باشد .\r\nگرچه عجلهء پيامبر صلى الله عليه و آله در دريافت وحى يا تلاوت بر اصحاب يا تقاضاى نزول وحى ، همه به خاطر عشق و شوق او به هدايت انسان‌ها بود ، ولى حتّى در اين كار نيز بايد با صبر و حوصله گام برداشت .\r\n* * *\r\n\r\n\r\n","description":"","footnote":"\r\n( 1 ) - يونس ، 48 تا 50 .\r\n( 2 ) - در بعضى از روايات آمده است كه حضرت يونس عليه السلام سى و سه سال به طور مرتّب آنها را به سوى خدا دعوت مىكرد ولى آنان ايمان نياوردند . ( به نقل از : نور الثقلين ، جلد 5 ، صفحهء 398 ) .\r\n( 3 ) - طه ، 114 .\r\n( 4 ) - قيامت ، 16 تا 18 .\r\n","page_name":" 421 ","page_number":421},
  {"content":"\r\n\r\nدر پنجمين آيه دربارهء همهء انسان‌ها يا به تعبير ديگر ، طبيعت انسان مىفرمايد : انسان از عجله آفريده شده است ( گويى آن قدر عجول است كه ذات او عين عجله شده است ) ، ولى هرگز در برابر من عجله نكيند . من آيات خود را به زودى به شما ارائه مىدهم ؛ « خُلِقَ الانسانُ مِن عَجَلٍ سَأُورِيكُمْ آياتي فَلاتَستَعجِلُونَ » . « 1 »\r\nاشاره به اين كه هرچند از روز نخست در طبيعت انسان « عجله و شتاب » قرار داده شده است ولى آن را در جايى بايد به كار برد كه مقدّمات آن فراهم باشد ؛ نه پيش از فراهم شدن اسباب و مقدمات .\r\nتعبير « بآياتى » ممكن است اشاره به معجزات پيامبر صلى الله عليه و آله يا آيات قرآن و يا نشانه‌هاى عذاب الهى يا پيروزى مسلمين بر كفار يا فراسيدن قيامت و يا همهء اينها داشته باشد كه هر كدام از اين چهار تفسير باشد ، در بحث ما تفاوتى نمىكند ؛ زيرا هم نزول آيات قرآن و هم ظهور معجزات و هم فرارسيدن قيامت و هم نزول عذاب الهى ، هر كدام بايد در ظرف خاصّى انجام گيرد كه موافق حكمت پروردگار باشد و عجله و شتاب قبل از آن كار صحيحى نيست ؛ زيرا خداوند حكيم كارى بر خلاف حكمت انجام نمىدهد ؛ بنابراين در برابر آن نبايد عجله كرد .\r\nاين كه قرآن مجيد در آيهء فوق مىگويد : « انسان در عجله و شتاب آفريده شده است » .\r\nاشاره به انسان‌هايى است كه تحت تربيت‌هاى الهى قرار نگرفته‌اند و به تعبير ديگر ، طبع انسان نخستين است و فلسفهء آن حركت سريع به سوى خواسته‌ها و نيازهاست ، شبيه چيزى كه در آيه 19 سوره معارج آمده است « انّ الانسانَ خُلِقَ هَلُوعاً ؛ به يقين انسان حريص و كم طاقت آفريده شده است » .\r\nلذا در بعضى از آياتى كه اشاره به عجول بودن انسان شده ، قبل از آن ، سخن از هدايت انسان به ميان آمده است ؛ مانند آيهء 11 سورهء اسراء كه به زودى به آن اشاره خواهيم كرد .\r\nاين ويژگى انسان ( عجول بودن ) مانند هواى نفس و تمايلات درونى ، نيروى\r\n\r\n\r\n","description":"","footnote":"\r\n( 1 ) - انبياء ، 37 .\r\n","page_name":" 422 ","page_number":422},
  {"content":"\r\n\r\nسازنده‌اى است كه اگر تعديل شود ، در مسير سعادت انسان قرار خواهد گرفت كه در اين صورت از حالت ويرانگرى خارج مىشود ؛ درست شبيه سيلابى است كه از دامنهء كوه سرازير مىشود ، گرچه ظاهرش ويرانگر است ، اما اگر به وسيلهء سدها مهار شود ، سرچشمهء عمران و آبادى و روشنايى مىگردد .\r\n* * * در ششمين آيهء مورد بحث ، همان محتواى آيه قبل ديده مىشود ، با اين تفاوت كه در اين آيه به يكى از پيامدهاى سوء « عجله و شتاب » نيز اشاره مىكند : « انسان ( بر اثر شتابزدگى ) به سراغ بديها مىرود ، آن گونه كه نيكىها را مىطلبد و انسان همواره « عجول » بوده است ؛ وَ يَدَعُ الانسانُ بِالشَّرِّ دُعَائَهُ بِالخَيرِ وَ كانَ الانسانُ عَجُولًا » . « 1 »\r\nباز در اينجا واژهء انسان ، اشاره به طبيعت نخستين انسان‌هاست ، هم در آغاز آيه و هم در پايان آيه كه لفظ انسان در آن تكرار شده است .\r\n« دعا » در اين آيه به معنى طلب كردن و خواستن است ؛ خواه با زبان باشد و يا در عمل و از آن جا كه عجول بودن انسان و شتابزدگى او براى كسب منافع بيشتر ، گاه سبب مىشود كه جوانب مسئله را بررسى نكند و خير و شرّ خود را نشناسد و خود را به پرتگاههاى خطرناك بيفكند .\r\nاين « دعا » گاه به صورت لفظى است ؛ يعنى ، از خداى خود با اصرار فراوان مسائلى را مىخواهد كه نه تنها خير او در او نيست ، بلكه مايهء بدبختى اوست ؛ آن گونه كه امام صادق عليه السلام مىفرمايند : « وَ اعرِفْ طَريقَ نِجاتِكَ وَ هَلاكِكَ كَى لاتَدعُوا اللّهَ بِشَىءٍ عَسى فِيهِ هَلاكُكَ وَ انتَ تَظُنُّ انّ فيهِ نَجاتُكَ قَالَ اللّهُ تَعالى « وَ يَدَعُ الانسانُ بِالشَّرِّ دُعائَهُ بِالخَيرِ وَ كانَ الانسانُ عَجُولًا ؛ راه نجات و هلاك خود را درست بشناس ، مبادا از خدا چيزى طلب كنى كه هلاك تو در آن است ؛ در حالى كه گمان دارى ، نجات تو در آن است ؛ خداوند متعال مىفرمايد : « انسان بديها را طلب مىكند ، آن گونه كه نيكيها را مىطلبد ؛ زيرا انسان همواره عجول بوده است » . « 2 »\r\n\r\n\r\n","description":"","footnote":"\r\n( 1 ) - اسراء ، 11 .\r\n( 2 ) - نور الثقلين ، جلد اول ، صفحهء 141 .\r\n","page_name":" 423 ","page_number":423},
  {"content":"\r\n\r\nانسان ، گاه در عمل اصرار به انجام كارهايى دارد كه ريشهء آن هواپرستى و نتيجهء آن بدبختى است ؛ امّا بر اثر تسويلات شيطان و تزيين هواى نفس ، آن را خير و موجب سعادت خويش مىپندارد و از نرسيدن به آن ناراحت مىشود ؛ در حالى كه گذشت زمان چه بسا روشن مىكند كه اگر خواستهء او انجام مىگرفت تا پايان عمر بيچاره بود .\r\n* * * در هفتمين آيه مطلب تازه‌اى در زمينهء عجول بودن انسان مطرح شده است و آن اين كه گاه اين انسان عجول به جاى اين كه حدّ اقل در راه نيكيها عجله كند ، هميشه در راه شرّ و فساد عجله مىكند . همان گونه كه گاه كفار لجوج و عنود در برابر پيامبر اسلام صلى الله عليه و آله كه آنها را تهديد به عذاب الهى مىكرد ، اصرار داشتند كه چرا اين عذاب فرا نمىرسد و بى صبرانه در واقع مرگ و نابودى خود را از پيامبر صلى الله عليه و آله مىطلبيدند ؛ چنان كه در آيهء مورد بحث آمده است : « آنها پيش از حسنه ( نيكى و رحمت ) از تو تقاضاى تعجيل سيئه ( بدى و عذاب ) مىكنند ، با اين كه قبل از آنها بلاهاى عبرت‌انگيز نازل شد ( و آنها شنيدند و مىدانند كه اين مسئله شوخى نيست ؛ بنابراين تأخير عذاب و مجازات آنها ، تنها به خاطر لطف و رحمت خدا ، حتى بر گنه كاران است ، شايد بيدار شوند و بازگردند ) و پروردگار تو نسبت به مردم ، با اين كه ظلم و ستم مىكنند ، باز داراى مغفرت است و نيز پروردگارت عذاب شديد دارد ( بنابراين نبايد به غفران الهى مغرور شوند ) ؛ وَ يَسْتَعْجِلُونَكَ بِالسَّيِئَةِ قَبلَ الحَسنَةِ وَ قَد خَلَتْ مِن قَبْلِهِمُ الْمَثُلاتِ وَ انَّ رَبَّكَ لَذو مَغْفِرَةٍ لِلنّاس عَلَى ظُلْمِهِم وَ انّ رَبَّكَ لَشَديدُ العِقابِ . « 1 »\r\nآرى ! اگر شتابزدگى انسان با لجاجت آميخته شود ، نتيجه‌اش همان است كه در آيهء گذشته آمد ؛ به جاى اين كه براى نيكىها عجله كند ، براى بدى عجله مىكند و خود را گرفتار امواج بدبختى مىسازد ؛ شبيه آنچه در آيهء 1 سورهء معارج آمده است : « سَئَلَ سائِلٌ بِعَذابٍ وَاقِعٍ * لِلْكافِرينَ لَيسَ لَهُم دافِعٌ ؛ تقاضا كننده‌اى تقاضاى عذابى كرد كه واقع شد ، اين عذاب مخصوص كافران است و هيچ كس نمىتواند مانع آن شود » .\r\nبسيارى از مفسّران و ارباب حديث گفته‌اند كه اين آيه دربارهء « نعمان بن حارث\r\n\r\n\r\n","description":"","footnote":"\r\n( 1 ) - رعد ، 6 .\r\n","page_name":" 424 ","page_number":424},
  {"content":"\r\n\r\nفهرى » نازل شده است . نقل شده است كه در غدير خم ، جانشينى على عليه السلام را از سوى پيامبر صلى الله عليه و آله با جملهء تاريخى « مَنْ كُنتُ مَولَاهُ فَهَذَا عَلىٌّ مَولاهُ » شنيد ؛ بر آشفت و نزد پيامبر صلى الله عليه و آله آمد و شديداً اعتراض كرد و هنگامى كه فهميد اين امر طبق يك دستور الهى انجام شده است ، ناراحتىاش بيشتر شد و گفت : خداوندا ! اگر اين حق است و از سوى توست ، سنگى از آسمان بر ما بباران . چيزى نگذشت كه قطعه سنگ آسمانى بر سرش فرود آمد و او را كشت و آيهء فوق نازل شد . « 1 »\r\nآيا بهتر نبود كه اين قبيل اشخاص به جاى لجاجت و عناد در برابر حق ، از خداوند تقاضاى هدايت و برچيدن تعصّب و لجاجت درونى خويش مىكردند و طبق آيهء مورد بحث مغفرت خداوند را بر عذابش مقدم مىكردند ؛ « سَبَقَتْ رَحْمَتَهُ غَضَبَهُ » كه خداوند متعال تا امكان هدايت وجود داشت ، آنها را عذاب نمىكرد ؛ ولى افسوس ! كه هميشه انسان‌هاى خيره‌سر ، عجله بر عذاب الهى دارند ، نه مغفرت !\r\n* * * هشتمين آيه از آيات مورد بحث ، ضمن نگرش از زاويهء ديگر به مسئلهء عجول بودن انسان ، مىفرمايد : « اگر خداوند در مجازات مردم ( بدكار ) عجله مىكرد ، آن گونه كه آنها در به دست آوردن خير و نيكى عجله دارند ؛ مرگ همهء آنها فرا مىرسيد ( و اثرى از آنان باقى نمىماند ) ؛ وَ لَو يُعَجِّلُ اللّهُ لِلنّاسِ الشَّرَّ اسْتِعْجالَهُم بِالخَيرِ لَقُضِىَ الَيهِم اجَلُهُم . . . » « 2 » ، ولى از آنجا كه خداوند غفور و رحيم و آمرزنده و مهربان است ، هرگز در مجازات بدكاران شتاب نمىكند ، شايد بيدار شوند و به راه هدايت بازگردند .\r\nقرآن در پايان همين آيه مىافزايد : « ما آنها را كه ايمان به رستاخيز ندارند ، به حال خود رها مىكنيم تا در طغيانشان ، حيران و سرگردان شوند ( آن گاه آنها را مجازات مىنماييم ) ؛ . . . فَنَذرُوا الَّذينَ لايَرجُونَ لِقائَنا في طُغيانِهِم يَعمَهُون » . « 3 »\r\nبنابراين خدا همانند شما عمل نمىكند ، شما در به دست آوردن نيكىها عجول\r\n\r\n\r\n","description":"","footnote":"\r\n( 1 ) - مجمع البيان ، جلد 10 ، صفحهء 352\r\n( 2 ) - يونس ، 11 .\r\n( 3 ) - همان .\r\n","page_name":" 425 ","page_number":425},
  {"content":"\r\n\r\nهستيد ، ولى خداوند در مجازات شما شتابى ندارد . مقصود خداوند متعال مجازات نيست بلكه مقصود اصليش هدايت است .\r\nطبق آيات ديگر قرآن ، اين احتمال نيز در تفسير آيه داده شده كه منظور از آيه ، اين است كه آنها با عجله از خداوند درخواست مجازات و عذاب مىكردند ، همان گونه كه در تقاضاى نيكىها عجول بودند ؛ قرآن مىگويد : « اگر خداوند تقاضاى شما را به سرعت در مسئله عذاب مىپذيرفت ، كسى از شما زنده باقى نمىماند . » « 1 » ولى معنى اوّل يا تفسير اوّل با ظاهر آيه سازگارتر است .\r\n* * * در نهمين آيه ضمن اشاره به اضطراب و شتابزدگى كفّار و مشركان در برابر وعده‌هاى پيروزى مسلمانان و شكست و مجازات دردناك دشمنان آنها ، مىفرمايد : « آنها مىگويند : اگر راست مىگوييد اين فتح و پيروزى شما در چه زمانى است ؟ ( چرا اين وعده‌ها تحقّق نمىيابد ؟ ) و اين دليل بر آن است كه شما دروغ مىگوييد و خودتان را فريب مىدهيد ؛ وَ يَقُولُون مَتَى هَذَا الفَتحُ انْ كُنْتُم صَادِقين » . « 2 »\r\nقرآن در پاسخ آنها به پيامبر صلى الله عليه و آله دستور مىدهد : « بگو ( عجله نكنيد ! ) اين پيروزى فرا مىرسد و در آن روز ، ايمان كافران سودى به حال آنها نخواهد داشت و مهلتى به آنان داده نمىشود ؛ قُل يَومَ الفَتحِ لايَنْفَعُ الَّذينَ كَفرُوا ايمَانُهُم وَ لا هُم يُنْظَرُونَ . . . » . « 3 »\r\nخداوند به لطف و كرم و عنايتش ، امروز به شما مهلت داد تا به خود آييد و راه حق در پيش گيريد ؛ ولى آن روز كه عذاب الهى نازل شود ، درهاى توبه بسته خواهد شد و راه بازگشت وجود ندارد . پس به جاى اين كه شتابزده ، خواهان نابودى خودتان باشيد ، از اين فرصت و مهلت الهى بهره بگيريد و خود را اصلاح كنيد .\r\nسپس به پيامبر اسلام صلى الله عليه و آله دستور مىدهد : « اكنون كه چنين است از آنها روى بگردان و منتظر باش ، آنها هم منتظرند ( تو منتظر پيروزى و رحمت الهى باش و آنها هم منتظر\r\n\r\n\r\n","description":"","footnote":"\r\n( 1 ) - با اين تفسير ، آيه تقديرى دارد و آن تقدير چنين است : « و لو يعجّل اللّه للنّاسِ اجابة دعوتهم بالشّرّ استعجالهم بالخير » .\r\n( 2 ) - سجده ، 28 .\r\n( 3 ) - سجده ، 29 .\r\n","page_name":" 426 ","page_number":426},
  {"content":"\r\n\r\nشكست و عذاب ) ؛ فَأَعْرِضْ عَنْهُم وَ انْتَظِر انّهُم مُنتَظِرونَ » . « 1 »\r\nجمعى از مفسّران گفته‌اند كه جملهء « انّهم مُنتَظِرون » اشاره به انتظارى است كه كافران دربارهء مرگ پيامبر اسلام صلى الله عليه و آله يا شكست او داشتند ؛ ولى تفسيرى كه در بالا گفتيم ، مناسبتر به نظر مىرسد .\r\n* * * در دهمين آيه مخاطب پيامبر اكرم صلى الله عليه و آله است و با اين كه آن حضرت صلى الله عليه و آله به گواه تاريخ ، هرگز عجولانه و شتابزده عمل نمىكردند ، بلكه هميشه با صبر و حوصله ، هر كارى را انجام مىدادند ، به عنوان تأكيد ، حضرت صلى الله عليه و آله را مخاطب قرار داده كه : « صبر و حوصله كن ، آن گونه كه پيامبران اولواالعزم شكيبايى كردند و براى ( عذاب ) آنها عجله مكن ، هنگامى كه وعده‌هايى را كه به آنها داده شده است ( در مورد عذاب ) مىبينند ، احساس مىكنند كه گويى ساعتى از يك روز ، در دنيا توقف داشتند ؛ فَاصْبِرْ كَمْا صَبَرَ اولُوا العَزمِ مِنَ الرُّسُلِ وَ لا تَسْتَعجِلْ لَهُم كَانَّهُم يَومَ يَرونَ مايُوعَدُونَ لَم يَلبَثُوا الّا سَاعَةً مِن نَهارٍ » . « 2 »\r\nبا توجه به اين كه تمام عمر دنيا در برابر آخرت ، ساعتى زودگذر بيش نيست ، بنابراين عجله مكن تا اتمام حجّت كافى بر آنها شود . از اين تعبير استفاده مىشود كه همهء پيامبران الهى در برابر خيره‌سرى امت‌هاى لجوج و جاهل و نادان ، صبور و بردبار بودند و بيشترين مهلت را براى اصلاح به آنها مىدادند .\r\nپيامبر اسلام صلى الله عليه و آله نيز چنين بود و آنچه در آيه فوق آمده ، در واقع جنبهء تأكيد يا آموزشى براى ديگران و يا هشدارى براى كافران است كه از مهلت الهى سوء استفاده نكنند .\r\nاين آيه گواه روشنى است بر اين كه صبر و بردبارى و ترك عجله ، فضيلتى است كه در تمام پيامبران بزرگ بوده است ؛ همانهايى كه در طول تاريخ بشرى ، اسوه و الگو براى خلق خدا بوده‌اند .\r\n\r\n\r\n","description":"","footnote":"\r\n( 1 ) - سجده ، 30 .\r\n( 2 ) - احقاف ، 35 .\r\n","page_name":" 427 ","page_number":427},
  {"content":"\r\n\r\n\r\nنتيجه\r\nاز مجموع آيات فوق روشن مىشود كه عجله و شتابزدگى كه در اقوام و ملل گوناگون بوده و هست ، تا چه اندازه از نظر اسلام ، يك ضدّ ارزش است و صبر و بردبارى و حوصله تا فراهم شدن زمينه‌هاى هر كار ، در رديف مهمترين فضايل اخلاقى و انسانى است . فضيلتى كه تمام انبياى بزرگ الهى و رهبران بشريّت به آن آراسته بودند .\r\n* * * \r\nعجله و شتاب در روايات اسلامى\r\nدر روايات اسلامى بحث‌هاى فراوانى دربارهء نكوهش « عجله » و ستايش « تأنى » و خويشتن‌دارى ديده مىشود كه نكات زيادى در آنها نهفته است ، به عنوان نمونه :\r\n1 - رسول خدا صلى الله عليه و آله مىفرمايند : « الْاناةُ مِنَ اللّهِ وَ العَجَلةُ مِنَ الشَّيْطانِ ؛ تأنّى و خويشتن دارى از سوى خداست و عجله و شتاب از شيطان است » . « 1 »\r\n2 - در حديث ديگرى همان حضرت صلى الله عليه و آله مىفرمايند : « انَّما اهْلَكَ النَّاسَ العَجَلَةُ وَ لَو انَّ النَّاسَ تَثَبَّتُوا لَم يُهلِكْ احدٌ ؛ عجله و شتاب مردم را هلاك كرده و اگر مردم داراى تأنّى و خويشتن دارى بودند ، هيچ كس به هلاكت نمىرسيد » . « 2 »\r\nالبتّه منظور ، هلاكت‌هايى است كه بر اثر حوادث غير منتظره و ناپخته پيش مىآيد كه اغلب مولود عجله و دستپاچگى است .\r\n3 - از همان حضرت صلى الله عليه و آله نقل شده است : « ايّاكَ وَ العَجلةَ فَانَّكَ ان عَجَّلْتَ اخْطَاْتَ حَظَّكَ ؛ از عجله بپرهيز ؛ زيرا هرگاه عجله كنى نصيب و بهره خود را از دست خواهى داد » . « 3 »\r\nامير مؤمنان على عليه السلام مىفرمايند : « مَعَ العَجَلِ يَكثِرُ الزَّلَلَ ؛ لغزش‌هاى انسان با عجله افزايش مىيابد » . « 4 »\r\n5 - همان امام بزرگوار در وصيّتى كه در آستانهء شهادتش براى فرزندش امام\r\n\r\n\r\n","description":"","footnote":"\r\n( 1 ) - بحار الانوار ، جلد 68 ، صفحهء 340 .\r\n( 2 ) - همان مدرك .\r\n( 3 ) - مجموعه ورّام ، صفحهء 255 .\r\n( 4 ) - غرر الحكم ، حديث 9740 .\r\n","page_name":" 428 ","page_number":428},
  {"content":"\r\n\r\nحسن عليه السلام داشتند ، فرمودند : « انْهاكَ عَنِ التَّسَرُّعِ بِالقَوْلِ وَ الْفِعْلِ ؛ تو را از شتابزدگى در سخن گفتن و عمل نهى مىكنم » . « 1 »\r\n6 - باز همان امام همام مىفرمايند : « الْعَجَلُ قَبلَ الْامْكانِ يُوجِبُ الغُصَّةَ ؛ عجله پيش از فراهم شدن امكانات و مقدّمات كار ، موجب اندوه است . » « 2 » ؛ زيرا زحمات انسان بر باد مىرود و تلاشهاى او بى اثر مىماند .\r\n7 - از همان حضرت عليه السلام آمده است : « مَن رَكَبَ العَجَلَ رَكِبَتْهُ المَلامَةُ ؛ كسى كه بر مركب شتابزدگى سوار شود ، ملامت و سرزنش بر دوش او سوار خواهد شد » . « 3 »\r\n8 - امام صادق عليه السلام مىفرمايند : « مَعَ التَّثَبُّتِ تَكونُ السَّلامَةُ وَ مَعَ العَجَلَةِ تَكونُ النَّدامَةُ ؛ همراه تأنّى و خويشتن دارى ، سلامت است و همراه عجله ندامت » . « 4 »\r\n9 - امير مؤمنان على عليه السلام مىفرمايند : « العَجَلَةُ مَذمُومَةٌ في كُلِّ امْرٍ الّا في مَا يَدفَعُ الشَّرَّ ؛ عجله در هر كارى نكوهيده است ، مگر در مقام دفع شرّ » . « 5 »\r\n10 - اين بحث را با حديث پرمعنايى از حضرت على عليه السلام به پايان مىبريم : « مَن اسْتَطاعَ ان يَمْنَعَ نَفْسَهُ مِن اربَعَةِ اشياءٍ فَهُوَ خَليقٌ بِانْ لايَنْزِلَ بِهِ مَكرُوهٌ ابَداً قِيلَ وَ مَاهِىَ ؟ قالَ : العَجَلَةُ وَ اللِّجاجَةُ وَ العُجْبُ وَ التَّوانى ؛ كسى كه بتواند خويشتن را از چهار چيز باز دارد ، سزاوار است كه هرگز امر ناخوشايندى براى او رخ ندهد . سؤال كردند ، آن چهار چيز چيست ؟\r\nفرمودند : عجله ، لجاجت ، خودبينى و تنبلى » . « 6 »\r\nدر اين احاديث « تأنّى » يك عطيّهء الهى و « عجله » يك خوى شيطانى شمرده شده است ، همان خويى كه انسان را در زندگى ناكام مىسازد ، فرصت‌ها را از دست او مىگيرد ، لغزش او زياد مىگردد ، پشيمان مىشود و به هلاكت مىافتد ؛ در صورتى كه نقطهء مقابل آن ؛ يعنى ، تأنّى و خويشتن دارى سبب كاميابى و پيروزى و بهره بردارى هرچند بيشتر از فرصتهاست .\r\n* * *\r\n\r\n\r\n","description":"","footnote":"\r\n( 1 ) - بحار الانوار ، جلد 67 ، صفحهء 339 .\r\n( 2 ) - غرر الحكم ، حديث 1333 .\r\n( 3 ) - غرر الحكم ، حديث 9095 .\r\n( 4 ) - بحار الانوار ، جلد 68 ، صفحهء 338 .\r\n( 5 ) - غرر الحكم ، حديث 1950 .\r\n( 6 ) - بحار الانوار ، جلد 75 ، صفحهء 43 .\r\n","page_name":" 429 ","page_number":429},
  {"content":"\r\n\r\n\r\nچند نكتهء مهم\r\n\r\n1 - مفهوم عجله و شتابزدگى\r\nعجله و شتابزدگى به عنوان يك خوى زشت و ناپسند كه در اعمال انسان به صورتهاى گوناگون آشكار مىشود ، به اين معنى است كه انسان ، پيش از فراهم شدن مقدمات انجام كار ، اقدام به انجام آن كند ، كارى كه نتيجهء آن چيزى جز شكست يا انجام ناقص نخواهد بود .\r\nاين بدان مىماند كه انسان ميوه را پيش از رسيدن و قابل استفاده شدن از درخت بچيند ؛ كارى كه نتيجه‌اش ضايع شدن ميوه يا كم شدن فايدهء آن است . يا اين كه قبل از آمادگى زمين ، بذرافشانى كند كه نتيجه‌اش نابودى بذر يا كاهش محصول خواهد بود .\r\nامير مؤمنان على عليه السلام مىفرمايند : « وَ مُجْتَنِى الثَّمَرةِ لِغَيرِ وَقتِ ايناعِهَا كَالزّارعِ لِغَيرِ ارْضِهِ ؛ كسى كه ميوه را پيش از رسيدن بچيند ، همچون كسى است كه بذر خود را در زمين نامناسبى ( مانند شوره زار ) بپاشد . ( كه نيرو و سرمايهء خود را تلف كرده و نتيجه‌اش عايدش نمىشود » . « 1 »\r\n« عجول » به افرادى گفته مىشود كه در گفتار و رفتار و سؤال و درخواست خود ، دستپاچه‌اند و صبر و حوصلهء لازم را براى رسيدن به مقصد ، از راه صحيح آن ندارند ؛ به همين دليل ، اغلب گرفتار مشكلات و ناكامىها مىشوند .\r\nنقطهء مقابل « عجله و شتابزدگى » ، تأنّى ، اناة ، خويشتن‌دارى ، تحمل ، حوصله ، طمأنينه و وقار است .\r\n« عجله » را نبايد با « سرعت » كه بار مثبت دارد ، اشتباه كرد . سرعت آن است كه انسان بعد از فراهم شدن مقدّمات ، اتلاف وقت نكند و فرصت را از دست ندهد و به سوى مقصد بشتابد ؛ كارى كه مسلماً سبب پيروزى و نجات و موفقيت است . در موارد بسيارى ، ميان مصاديق و موارد عجله و سرعت اشتباه شده است و يا گروهى براى توجيه اعمال نادرست خود ، تنبلى و بى حالى و از دست دادن فرصت‌ها را تحت عنوان ترك\r\n\r\n\r\n","description":"","footnote":"\r\n( 1 ) - نهج البلاغه ، خطبهء 5 .\r\n","page_name":" 430 ","page_number":430},
  {"content":"\r\n\r\nعجله و شتابزدگى توجيه مىكنند ؛ در حالى كه فرق اين دو كاملًا واضح و روشن است و اين كه مىبينيم ، بعضى از روايات ، عجله را از اسباب پشيمانى و تأنّى را سبب سلامت شمرده است ، به خاطر همان است كه در بالا اشاره شد .\r\nاين سخن را با حديثى از امير مؤمنان على عليه السلام كه بيان روشنى بر تفاوت مفهوم عجله و سرعت در كارهاست ، پايان مىدهيم : « ايّاكَ وَ العَجَلَةَ بِالامُورِ قَبْلَ اوانِهَا ، وَ التَّساقُطَ فِيها عِندَ امْكانِها ؛ از شتاب كردن در كارها ، قبل از رسيدن موعد آنها بپرهيز و نيز از سستى در كارها به هنگام رسيدن زمان آن ( و فراهم شدن اسباب ) بپرهيز » . « 1 »\r\n* * * \r\n2 - سرعت گرفتن در خيرات\r\nقرآن مجيد در آيات متعددى ، مؤمنان را به مسارعت در خيرات و پيشى گرفتن از يكديگر دعوت مىكند ، از جمله در آيهء 114 سورهء آل عمران در توصيف جمعى از مؤمنان راستين مىفرمايد : « . . . وَ يُسارِعُونَ في الخَيراتِ وَ اولئكَ مِن الصَّالِحينَ . . . آنها كسانى هستند كه در انجام كارهاى نيك سرعت كرده و بر يكديگر پيشى مىگيرند و آنها از صالحانند » .\r\nو در سورهء انبيا آيهء 90 در توصيف جمعى از پيامبران بزرگ ، مانند « زكريّا » و « يحيى » مىفرمايد : « . . . انَّهُم كَانُوا يُسارِعُون في الخَيراتِ . . . ؛ آنها در كارهاى خير به سرعت اقدام مىكردند و بر ديگران پيشى مىگرفتند » .\r\nو در آيهء 61 سورهء مؤمنون ، در شرح صفات برجستهء مؤمنان آمده است : « اولئكَ يُسارِعُونَ في الخَيراتِ وَ هُم لَها سَابِقُونَ ؛ آنها در كارهاى نيك به سرعت اقدام مىكنند و از ديگران پيشى مىگيرند » .\r\nدر آيهء 133 سورهء آل عمران ، اين مسئله به عنوان يك دستور عام خطاب به همهء مؤمنان آمده است : « وَ سَارِعُوا الَى مَغفِرَةٍ مِن رَبِّكُم وَ جَنَّةٍ عَرضُهَا السَّمَاوَاتُ وَ الْارضُ\r\n\r\n\r\n","description":"","footnote":"\r\n( 1 ) - نهج البلاغه ، نامهء 53 ( فرمان مالك اشتر ) .\r\n","page_name":" 431 ","page_number":431},
  {"content":"\r\n\r\nاعِدَّتْ لِلمُتَّقينَ ؛ شتاب كنيد و پيشى بگيريد براى رسيدن به آمرزش پروردگارتان ، در رسيدن به بهشتى كه وسعت آن به اندازهء آسمان‌ها و زمين است كه براى پرهيزكاران آماده شده است » .\r\nدر آيهء 148 سورهء بقره ، همين معنى تحت عنوان مسابقه در خيرات مطرح شده است : « . . . فَاستَبِقُوا الخَيراتِ . . . ؛ در نيكيها ( و اعمال خير ) بر يكديگر سبقت جوييد » .\r\nبديهى است « مسارعه » در خيرات با مسابقه در خيرات ، هر دو اشاره به يك حقيقت دارد و در واقع لازم و ملزوم يكديگرند ؛ زيرا ، سبقت جستن بدون سرعت در عمل ، امكان‌پذير نيست و هر كسى سريعتر راه را سوى مقصود بپيمايد ، بى شك زودتر به مقصود مىرسد .\r\nدر روايت اسلامى اشارات بسيار پرمعنى و جالبى نسبت به اين موضوع ديده مىشود كه گلچينى از آنها را در ذيل مىآوريم :\r\n1 - رسول خدا صلى الله عليه و آله مىفرمايند : « انّ اللّهَ يُحِبُّ مِنَ الخَيْرِ مَايُعَجَّلُ ؛ خداوند كار نيكى را دوست دارد كه با سرعت انجام شود » . « 1 »\r\n2 - در حديث ديگرى از امير مؤمنان على عليه السلام آمده است :\r\n« بَادِرُوا بِعَمَلِ الخَيرِ قَبلَ ان تُشغَلُوا عَنْهُ بِغَيرِهِ ؛\r\nدر انجام كارهاى نيك سرعت كنيد ، پيش از آن كه چيزى شما را به خود مشغول سازد و از آن باز دارد » . « 2 »\r\n3 - در احاديث متعددى از امام صادق عليه السلام اين مضمون ديده مىشود : « مَن هَمَّ بِخَيرٍ فَلْيُعَجِّلْهُ وَ لا يُؤَخِّرْهُ ؛ كسى كه تصميم به كار نيكى مىگيرد ، بايد در آن شتاب كند و تأخير نيندازد » . « 3 »\r\n4 - در حديث ديگرى همين معنى به صورت مشروح‌ترى از همان امام بزرگوار نقل شده است : « اذا هَمّ احَدُكُم بِخَيرٍ او صِلَةٍ فَانّ عَن يَمينِهِ وِ شِمالِهِ شَيطانَينِ فَلْيُبادِرْ لايَكُفّاهُ عَن ذَلِك ؛ هنگامى كه كسى از شما تصميم بر انجام كار خير يا بخشيدن چيزى به كسى\r\n\r\n\r\n","description":"","footnote":"\r\n( 1 ) - اصول كافى ، جلد 2 ، صفحهء 142 .\r\n( 2 ) - ميزان الحكمه ، جلد 1 ، حديث 5381 .\r\n( 3 ) - اصول كافى ، جلد 2 ، صفحهء 142 .\r\n","page_name":" 432 ","page_number":432},
  {"content":"\r\n\r\nگرفت ، بايد مواظب باشد كه در طرف راست و چپ او دو شيطان هستند ؛ بنابراين بايد به سرعت اقدام كند ، مبادا آن دو شيطان ( با وسوسه‌هاى خود ) او را از اين كار باز دارند » .\r\n5 - امير مؤمنان على عليه السلام مىفرمايند : « لَيسَ مِن عَادَةِ الْكِرامِ تَأخيرُ الْانعامِ « 1 » ؛ تأخير در بخشش از عادت كريمان نيست » .\r\n6 - امام باقر عليه السلام مىفرمايند : « مَن هَمَّ بِشَىْءٍ مِنَ الخَيرِ فَلْيُعَجِّلْهُ فَانَّ كُلَّ شَىْءٍ فيهِ تَأخيرٌ فَانَّ لِلشَّيطانِ فيهِ نَظْرَةً ؛ كسى كه تصميم بر كار نيكى مىگيرد ، بايد شتاب كند ؛ زيرا هر چيزى كه در آن تأخير باشد ، شيطان در آن نظر دارد ( و با وسوسه‌هاى خود ، تصميم انسان را تضعيف مىكند » .\r\nكوتاه سخن اين كه در برابر كارهاى خير ، هميشه موانع و وسوسه‌هاى شياطين جن و انس وجود دارد ؛ به همين دليل هنگامى كه مقدمات آن فراهم گردد ، بايد شتاب كرد ، مبادا افراد تنگ نظر ، كوتاه فكر و شيطان صفت ، سنگهايى در راه آن بيندازند . ضمناً بايد ميان سرعت در انجام كار و عجلهء مذموم كه مربوط به قبل از فراهم شدن مقدمات لازم براى انجام كار است ، تفاوت گذاشت .\r\nاين سخن را با حديثى از امير مؤمنان على عليه السلام پايان مىدهيم : « لاتُؤَخِّر انالَةَ الْمُحتَاجِ الَى غَدٍ ، فَانَّكَ لاتَدْرِى مَا يَعْرِضُ لَكَ وَ لَهُ في غَدٍ « 2 » ؛ كمك به نيازمندان را به فردا ميفكن ؛ زيرا نمىدانى فردا براى تو و براى او چه پيش مىآيد اى بسا ! توان تو از ميان برود ، يا نياز او » .\r\n* * * \r\nپيامدهاى شوم عجله و شتابزدگى\r\n1 - اتلاف وقت و نيرو\r\nاين خوى ناپسند ، آثار ويرانگرى در زندگى فردى و اجتماعى انسان‌ها دارد .\r\nخسارت‌هايى كه از اين طريق ، دامان انسان را مىگيرد ، فوق العاده زياد است . از جمله اين كه نيروها را به هدر مىدهد و مانع رسيدن به مقصد مىشود ؛ مثلًا ، اگر لشكر دشمن\r\n\r\n\r\n","description":"","footnote":"\r\n( 1 ) - غرر الحكم ، حديث 7489 .\r\n( 2 ) - غرر الحكم ، حديث 10364 .\r\n","page_name":" 433 ","page_number":433},
  {"content":"\r\n\r\nقصد بلاد اسلام را كند و سپاه اسلام صبر نكند تا لشكر دشمن در موقعيّت ضعيف و آسيب پذيرى قرار گيرند ، يا قبل از آن كه لشكر اسلام خود را بسيج و آماده كند و نقشه‌هاى جنگى را ترتيب دهد ، به آنها حمله كند ، نتيجه‌اى جز شكست و از بين رفتن قواى اسلام و به هدر دادن نيروها و جسور شدن دشمن نخواهد داشت .\r\nدر كارهاى شخصى و فردى نيز همين امر صادق است ؛ زيرا هر حركت عجولانه ، سبب ناكامى و از بين رفتن نيروهاست .\r\nدر « محجة البيضاء » حديث جالبى نقل شده كه شاهد گوياى گفتار فوق است ، در اين حديث آمده است : هنگامى كه حضرت مسيح عليه السلام متولّد شد ، شياطين نزد ابليس آمدند و گفتند : امروز بتها سرنگون شده‌اند ( مگر خبرى واقع شده ! ) ابليس گفت : آرى ! حتماً حادثهء مهمى روى داده است ، همين جا باشيد تا من تحقيق كنم و بازگردم . ابليس پرواز كرد و تمام اطراف زمين را گردش نمود و چيزى نيافت ، جز اين كه ديد حضرت عيسى عليه السلام متولّد شده و فرشتگان اطراف او حلقه زده‌اند . ابليس برگشت و به شياطين خود گفت : ديشب پيامبرى متولد شده است . هيچ زنى باردار نشد و وضع حمل نكرد مگر اين كه من حاضر بودم ، جز اين يكى و شما مأيوس باشيد از اين كه بعد از اين بت پرستى رونقى پيدا كند ؛ ولى ( براى گمراه ساختن فرزندان آدم ) ، از راه عجله و اعمال سبكسرانه وارد شويد ( تا شيرازهء زندگى آنها به هم بريزد ) . « 1 »\r\n2 - يأس و نااميدى\r\nاز ديگر پيامدهاى شوم « عجله » آن است كه هر گاه انسان به خاطر آن ناكام شود ، حالت يأس و نوميدى به او دست مىدهد و اى بسا نسبت به همه چيز ، حتى تقدير الهى بدبين گردد . لذا در حديث پرمعنايى امام حسن عسكرى عليه السلام مىفرمايند : « لا تَعْجَلْ عَلَى ثَمَرَةٍ لاتدرك وَ انَّما تَنالُها في اوانِها وَ اعْلَمُ انَّ المُدَبِّرَ لَكَ اعْلَمُ بِالوَقتِ الَّذِى يُصلِحُ حَالُكُ فيهِ ، فَثِقْ بِخِيَرَتِهِ في جَميع امورِكَ ، يُصلِحُ حَالُكَ ، وَ لاتَعجَلْ بِحَوائِجِكَ قَبلَ وَقتِها\r\n\r\n\r\n","description":"","footnote":"\r\n( 1 ) - المحجة البيضاء ، جلد 5 ، صفحهء 61 .\r\n","page_name":" 434 ","page_number":434},
  {"content":"\r\n\r\nفَيَضِيقُ قَلبُكَ وَ صَدرُكَ وَ يَخشاكَ ( يغشاك ) القُنوط ؛ براى چيدن هيچ ميوه‌اى قبل از رسيدن آن ، عجله مكن ، تنها در موقع ( مناسبش ) به آن خواهى رسيد ( و بهره خواهى گرفت ) و بدان ، كسى كه امور تو را تدبير مىكند ، نسبت به وقتى كه به صلاح حال توست ، آگاهتر است ، بنابراين به انتخاب او در همهء كارهايت اعتماد كن ، تا حال تو اصلاح شود و هرگز براى نيازهاى خود قبل از رسيدن وقتش « عجله » نكن كه سبب تنگدلى و چيره شدن نوميدى بر تو مىشود » . « 1 »\r\n3 - ندامت و پشيمانى\r\nسوّمين پيامد شوم « عجله » ندامت و پشيمانى است كه در احاديث گذشته به آن اشاره شد . چه بسيارند كسانى كه براى انجام كارها ، قبل از فراهم شدن زمينه‌ها عجله كرده‌اند و نيروهايشان به هدر رفته و هرگز به مقصد و مقصود خود نايل نشده‌اند ؛ در حالى كه اگر كمى خويشتن دارى مىكردند ، هرگز به چنان سرنوشتى مبتلا نمىشدند و چه بسيار كسانى كه به خاطر دستپاچگى به سراغ چيزى رفته‌اند كه دشمن جان آنها بوده و آرزو مىكنند كه اى كاش ! به سراغ آن نمىرفتند .\r\nامير مؤمنان على عليه السلام مىفرمايند : « فَكَمْ مِن مُستَعجِلٍ بِما ان ادرَكَهُ وَدَّ انَّهُ لَم يُدرِكْهُ ؛ چه بسيارند افرادى كه براى چيزى عجله مىكنند كه اگر به آن دست يابند ( فوراً پشيمان مىشوند و ) دوست دارند هرگز به آن نرسيده بودند » . « 2 »\r\n4 - هجوم اندوه و غصه\r\nچهارمين پيامد منفى « عجله » در كارها ، هجوم امواج اندوه و غصّه ، سوى انسان است ؛ زيرا ناكامىها و شكست‌هاى حاصل از عجله و دستپاچگى در بسيارى از اوقات ، بسيار گران تمام مىشود و انسان را با اندوه فراوان روبرو مىكند .\r\nحضرت امير مؤمنان على عليه السلام در يكى از كلمات قصارش در « غرر الحكم » مىفرمايند :\r\n\r\n\r\n","description":"","footnote":"\r\n( 1 ) - بحار الانوار ، جلد 75 ، صفحهء 379 .\r\n( 2 ) - نهج البلاغه ، خطبهء 150 .\r\n","page_name":" 435 ","page_number":435},
  {"content":"\r\n\r\n« العَجَلُ قَبْلَ الامكانِ يُوجِبُ الغُصّةَ « 1 » ؛ شتابزدگى پيش از فراهم شدن امكانات ، سبب اندوه و غصه است » .\r\n5 - فزونى لغزش‌ها\r\nاز پيامدهاى ديگر سوء آن ، لغزش‌هاى فراوان است ؛ زيرا تصميم‌گيرى صحيح نياز به تأمّل و تدبّر و دقّت فراوان دارد و آن هم به صورت عجولانه و شتابزده امكان‌پذير نيست و لذا افراد « عجول » غالباً گرفتار لغزش‌هاى مختلفى مىشوند ، چه در تشخيص هدف و چه در راه وصول به آن .\r\nامير مؤمنان على عليه السلام مىفرمايد : « مَعَ العَجَلِ يَكْثُرُ الزَّلل ؛ با عجله و شتابزدگى لغزش‌هاى فراوان پيش مىآيد » « 2 » . و نيز مىفرمايند : « مَن عَجَلَ كَثُرَ عِثارُهُ ؛ هر كس شتاب كند ، لغزش او بسيار خواهد بود » . « 3 »\r\n6 - فزونى خطاها\r\nششمين اثر عجله ، « فزونى خطاها » است كه مىتواند با فزونى لغزش‌ها يكى باشد و مىتواند دو چيز محسوب شود ، ( خطا در تشخيص هدف است و لغزش در راه وصول به آن ) .\r\nامير مؤمنان على عليه السلام مىفرمايند : « اصابَ مُتَأَنٍّ اوْ كادَ ، اخطَأَ مُسْتَعجِلٌ او كَادَ ؛ افراد خويشتن دار يا به مقصد مىرسند و يا به طور نسبى موفق مىشوند و افراد عجول گرفتار خطا مىشوند ، يا به طور نسبى خطا مىكنند » . « 4 »\r\nبه هر حال ، زيان‌هاى ناشى از عجله و دستپاچگى ، بيش از آن است كه مردم عادى فكر مىكنند ، و جريمه‌اى كه انسان‌هاى عجول به خاطر عجله مىپردازند ، قابل شمارش نيست .\r\n\r\n\r\n","description":"","footnote":"\r\n( 1 ) - غرر الحكم ، حديث 1333 .\r\n( 2 ) - غرر الحكم ، حديث 9740 .\r\n( 3 ) - غرر الحكم ، حديث 7838 .\r\n( 4 ) - غرر الحكم ، حديث 1290 .\r\n","page_name":" 436 ","page_number":436},
  {"content":"\r\n\r\n\r\nريشه‌هاى اين خوى ناپسند\r\n1 - هواپرستى\r\nاين خوى ناپسند ، مانند بسيارى از رذايل ديگر ، قبل از هر چيز از هواپرستى سرچشمه مىگيرد ، انسان‌هاى هواپرست ، معمولًا براى رسيدن به خواست دل ، عجول و دستپاچه‌اند و غالباً هوا و هوس‌ها به آنها اجازه نمىدهد ، در عواقب امور بينديشند و راه درست را براى رسيدن به مقصد برگزينند ؛ به همين جهت خود رابه آب و آتش مىزنند و با دستپاچگى به سوى هوس‌هاى خويش مىدوند و خود را گرفتار مىسازند .\r\n2 - حبّ و وابستگى به دنيا\r\nحبّ دنيا كه سرچشمه و رأس خطايا و معاصى است ، يكى ديگر از عوامل عجله و شتاب است . بندهء دنيا چيزى جز دنيا را نمىبيند ، و گويى چشم و گوش او كور و كر مىشود . آتش عشق و شوق دنيا در دل او زبانه مىكشد و او را با شتاب به دنبال خيالات خام مىفرستد و اغلب بر اثر عجله و شتابكارى ، مشكلات و موانع راه را نمىبيند و خود را براى مقابله با آن آماده نمىكند و به همين دليل گرفتار شكست و ناكامى مىشود .\r\n3 - كمى ظرفيت و سعه صدر\r\nاز انگيزه‌هاى ديگر « عجله و شتاب » ، كمى ظرفيت و سعهء صدر است ، افراد كم ظرفيت معمولًا عجولند و صاحبان سعهء صدر با تأنّى و خويشتن دارى و بردبارى گام برمى دارند و همه چيز را زير نظر مىگيرند و با قدرت و قوّت در عين خون سردى ، به سوى مقصد پيش مىروند و به همين دليل ، كمتر گرفتار شكست مىشوند .\r\nتسويلات شيطان و تزئينات او و فريب‌هاى دوستان نادان و متملق و دروغگو و حسود و سخن چين ، از عوامل مهم شتابزدگى و عجله است .\r\nامام امير مؤمنان على عليه السلام مىفرمايند : « وَ لاتَعجَلَّنَّ الَى تَصديقِ ساعٍ فَانَّ السَّاعِىَ غَاشٌّ وَ ان تَشبَّهَ بِالنَّاصِحينَ ؛ در تصديق سخن‌چينان عجله مكن ؛ زيرا آنها خائنند ، هر چند در\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nلباس ناصحان خيرخواه ظاهر شوند » . « 1 »\r\n4 - جهل و نادانى\r\nيكى ديگر از عوامل شتابزدگى ، جهل و نادانى و سفاهت است ؛ زيرا افراد جاهل و نادان اغلب گرفتار اوهام و پندارهاى غلط هستند و به گمان اين كه مقدّمات كار فراهم است ، خود را در گرداب حوادث مىافكنند و با ناكامى و شكست روبرو مىشوند ، در حالى كه هوشياران آگاه ، تمام جوانب كار را مورد بررسى قرار مىدهند و با حزم و دورانديشى و دور از هر گونه شتابزدگى ، برنامه‌ريزى مىكنند و مطمئناً پيروز مىشوند .\r\nامير مؤمنان على عليه السلام مىفرمايند : « مِنَ الْحُمُقِ الْعَجَلَةُ قَبلَ الْامْكانِ ؛ عجله كردن قبل از فراهم شدن امكانات ( انجام كار ) ، از حماقت است » . « 2 »\r\n* * * \r\nراه‌هاى درمان\r\nبراى مبارزه با اين خوى زشت ، قبل از هر چيز بايد به پيامدهاى شوم آن انديشيد و عواقب دردناك عجله و شتابزدگى را مورد توجه قرار داد و حوادث بسيار ناراحت كننده‌اى را كه بر اثر شتابزدگى در كارها ديده شده ، به خاطر آورد و نمونه‌هاى فراوانى كه در تاريخ است نيز مورد توجه قرار داد ، به يقين با مطالعه در اين امور ، هر كس به خوبى درمىيابد كه عجله و دستپاچگى ، نه تنها او را زودتر به مقصد نمىرساند ، بلكه چه بسا به خاطر آن هرگز به مقصد نرسد .\r\nجمله‌هايى مانند : « العَجَلَةُ مِنَ الشَّيْطانِ » و « وَالعَجَلَةُ قَبْلَ الامْكانِ يُوجِبُ الغُصّةَ وَ مَعَ العَجَلَةِ تَكوُن النَّدامَةُ » بايد به صورت شعارهايى در زندگى فردى و اجتماعى درآيد و هميشه نصب العين افراد عجول گردد تا با مشاهدهء آن از عجله بازايستد و حديث رسول خدا صلى الله عليه و آله را به ذهن خويش بسپارند كه فرمود : « شتابزدگى و عجله مردم را به هلاكت\r\n\r\n\r\n","description":"","footnote":"\r\n( 1 ) - نهج البلاغه ، نامه 53 .\r\n( 2 ) - غرر الحكم ، حديث 9394 .\r\n","page_name":" 438 ","page_number":438},
  {"content":"\r\n\r\nمىافكند و اگر مردم آرامش و خونسردى خود را حفظ كنند ، هيچ كس در خطر نمىافتد » . « 1 »\r\nاز سوى ديگر ، بايد به تمرين‌ها و تلقين‌هاى پى در پى ، به اين خلق و خو چيره شود ؛ زيرا هر كارى با تمرين مبدل به يك عادت و هر عادتى با ادامه مبدل به يك خلق و خو مىشود .\r\n\r\n\r\n","description":"","footnote":"\r\n( 1 ) - بحار الانوار ، جلد 68 ، صفحهء 340 .\r\n","page_name":" 439 ","page_number":439},
  {"content":"\r\n . \r\n","description":"","footnote":"","page_name":" 440 ","page_number":440},
  {"content":"\r\n\r\n20\r\n\r\nصبر و شكيبايى\r\n\r\nاشاره\r\nزندگى انسان در دنيا ، آميخته با مشكلات عجيبى است كه اگر در مقابل آن بايستد و شكيبايى و مقاومت به خرج دهد ، به يقين پيروز خواهد شد و اگر ناشكيبايى كند و در برابر حوادث زانو زند ، هيچ گاه به مقصد نخواهد رسيد .\r\nمنظور از « صبر » همان استقامت در برابر مشكلات و حوادث گوناگون است كه نقطه مقابل آن « جزع » ، بىتابى ، از دست دادن مقاومت و تسليم شدن در برابر مشكلات است .\r\nعلاوه بر زندگى مادى ، در زندگى معنوى نيز اين مسئله وجود دارد . اگر انسان در برابر نفس سركش و هوا و هوس‌ها و زرق و برق دنيا و جاذبه‌هاى گناه ايستادگى نكند و در طريق « معرفة اللّه » و اطاعت فرمان او با مشكلات نجنگد ، هرگز به جايى نمىرسد .\r\nاز اين رو ، علماى علم اخلاق ، صبر را به سه دسته تقسيم مىكنند :\r\n1 - صبر بر اطاعت ؛ يعنى شكيبايى در برابر مشكلاتى كه در راه اطاعت وجود دارد .\r\n2 - صبر بر معصيت ؛ يعنى ايستادگى در برابر انگيزه‌هاى نيرومند و محرك گناه .\r\n3 - صبر بر مصيبت ؛ يعنى پايدارى در برابر حوادث تلخ و ناگوار و عدم برخورد انفعالى و ترك جزع و فزع .\r\n\r\n","description":"","footnote":"","page_name":" 441 ","page_number":441},
  {"content":"\r\n\r\n« صبر » از مهمترين اركان ايمان است ، امير مؤمنان على عليه السلام موقعيت صبر را در برابر ايمان ، همانند موقعيت سر نسبت به بدن مىدانند در قرآن مجيد نيز كمتر موضوعى را مانند صبر مورد تأكيد قرار داده است . در حدود هفتاد آيه ، از صبر سخن به ميان آمده كه بيش از ده مورد آن به شخص پيغمبر اسلام صلى الله عليه و آله اختصاص دارد .\r\nقرآن براى صابران ، اجر فراوانى قائل شده ؛ « انَّما يُوَفّى الصَّابِرُونَ اجْرَهم بِغَيْرِ حِسَابٍ » « 1 » و كليد ورود به بهشت ، را صبر و استقامت شمرده شده است ، آنجا كه مىگويد : « فرشتگان بر در بهشت به استقبال مىآيند و به آنها مىگويند : « سَلَامٌ عَلَيْكُمْ بِمَا صَبَرْتُمْ فَنِعْمَ عُقْبَى الدَّارُ ؛ سلام بر شما به خاطر صبر و استقامتتان ، چه نيكو است سر انجام آن سراى جاويدان » . « 2 »\r\nدر حديث معروف نبوى كه در بحث‌هاى آينده به آن اشاره خواهد شد ؛ صبر نيمى از ايمان شمرده شده است .\r\nبا اين اشاره به سراغ آيات قرآن مىرويم و تعبيرها و تأكيدهاى قرآن را در مسئله صبر ، مورد توجه قرار مىدهيم .\r\n\r\nآيات صبر\r\n1 - . . . . . انَّا وَجَدْنَاهُ صَابِراً نِعْمَ الْعَبْدُ انَّهُ اوَّابٌ ( سورهء ص ، آيهء 44 )\r\n2 - وَ جآءُوا عَلَى قَمِيصِهِ بِدَمٍ كَذِبٍ قَالَ بَل سَوَّلَتْ لَكُمْ انْفُسُكُمْ امْراً فَصَبْرٌ جَمِيلٌ وَاللّه الْمُسْتَعانُ عَلَى مَا تَصِفُونَ ( سورهء يوسف ، آيهء 18 )\r\n3 - وَ اسْمَاعِيلَ وَ ادْريسَ وَ ذَاالكِفْلِ كُلٌّ مِنَ الصَّابِرِينَ ( سورهء انبياء ، آيهء 85 )\r\n4 - قَالَ انَّكَ لَن تَسْتَطِيعَ مَعِىَ صَبْراً ( سورهء كهف ، آيهء 67 )\r\n5 - . . . قَالَ الَّذِينَ يَظُنُّونَ أَنَّهُم مُلَقُوا اللّهِ كَم مِنْ فِئَةٍ قَلِيلَةٍ غَلَبَت فِئَةً كَثِيرَةَ بِأِذْنِ اللّهِ وَ اللّهُ مَعَ الصَّابِرينَ ( سورهء بقره ، آيهء 249 )\r\n6 - فَاصْبِر كَمَا صَبَرَ اولُوا العَزْمِ مِنَ الرُّسُلِ وَ لا تَسْتَعْجِلْ لَهُمْ كَانَّهُمْ يَومَ يَرَوْنَ مَا\r\n\r\n\r\n","description":"","footnote":"\r\n( 1 ) - زمر ، 10 .\r\n( 2 ) - رعد ، 24 .\r\n","page_name":" 442 ","page_number":442},
  {"content":"\r\n\r\nيُوعَدُونَ لَم يَلْبَثُوا الّا سَاعَةً مِنْ نَهَارٍ . . . ( سورهء احقاف ، آيهء 35 )\r\n7 - فَاصْبِر صَبراً جَميلًا ( سورهء معارج ، آيهء 5 )\r\n8 - يَا ايُّهَا الَّذِينَ آمَنُوا اصْبِرُوا وَ صَابِرُوا وَ رَابِطوا وَ اتَّقُواللّهَ لَعَلَّكُم تُفْلِحُونَ ( سورهء آل عمران ، آيهء 200 )\r\n9 - يَا ايُّهَاالَّذينَ آمَنُوا اسْتَعِينُوا بِالصَّبْرِ وَ الصَّلوةِ انَّ اللّهَ مَعَ الصَّابِرِينَ ( سورهء بقره ، آيهء 153 )\r\n10 - قُلْ يَا عِبَادِىَ الَّذينَ آمَنُوا اتَّقُوا رَبَّكُم لِلَّذينَ احْسَنُوا في هَذِهِ الدُّنيا حَسَنَةٌ وَ ارض اللّهِ وَاسِعَةٌ انَّمَا يُوفَّى الصَّابِرُونَ أَجرَهُم بِغَيرِ حِسابٍ ( سورهء زمر ، آيهء 10 )\r\n11 - سَلامٌ عَلَيْكُم بِمَا صَبَرْتُمْ فَنِعْمَ عُقْبَى الدَّارِ ( سورهء رعد ، آيهء 24 )\r\n12 - اولَئِكَ يُجْزَوْنَ الْغُرْفَةَ بِمَا صَبَرُواْ وَ يُلَقَّونَ فِيهَا تَحِيَّةً وَ سَلاماً ( سورهء فرقان ، آيهء 75 )\r\n13 - وَ لَنَبْلُوَنَّكُمْ بِشَىْءٍ مِنَ الْخَوفِ وَالجُوعِ وَ نَقْصٍ مِنَ الْامْوَالِ وَ الانْفُسِ وَ الثَّمَرَات وَ بَشِّرِ الصَّابِرينَ ( سورهء بقره ، آيهء 155 )\r\n14 - . . . وَ تَواصَوْا بِالْحَقِّ وَ تَوَاصَواْ بِالصَّبْرِ ( سورهء عصر ، آيهء 3 )\r\n\r\nترجمه\r\n1 - . . . ما او ( ايوب ) را شكيبا يافتيم ، چه بنده خوبى كه بسيار بازگشت كننده ( به سوى خدا ) بود .\r\n2 - و پيراهن يوسف را با خونى دروغين ( آغشته ساخته ، نزد پدر ) آوردند . پدر گفت :\r\n« هوس‌هاى نفسانى شما اين كار را برايتان آراسته ! من صبر جميل ( شكيبايى خالى از ناسپاسى ) خواهم داشت ، و در برابر آنچه مىگوييد از خداوند يارى مىطلبم ! » .\r\n3 - و اسماعيل و ادريس و ذو الكفل را ( به ياد آور ) كه همه از صابران بودند .\r\n4 - ( خضر ) گفت : « تو هرگز نمىتوانى با من شكيبايى كنى ! ( ولى موسى قول داد كه شكيبا خواهم بود ) » .\r\n5 - . . . ( گروهى از بنى اسرائيل ) گفتند : « امروز ما توانايى مقابله با « جالوت » و سپاهيان او را\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nنداريم » ؛ اما آن‌ها كه به روز رستاخيز ايمان ( قوى ) داشتند ، گفتند : « چه بسيار گروه‌هاى كوچكى كه به فرمان خدا بر گروه‌هاى عظيمى پيروز شدند ! » و خداوند ( همراه ) با صابران ( و يار استقامت كنندگان ) است .\r\n6 - ( اى پيامبر ! ) صبر كن ، آن گونه كه پيامران « اولواالعزم » صبر كردندو براى ( عذاب ) آنان شتاب مكن ! هنگامى كه وعده‌هاى ( عذاب ) را كه به آنها داده شده ، مشاهده كنند ، ( احساس مىكنند كه ) گويى فقط ساعتى از يك روز ( در دنيا ) توقف داشتند !\r\n7 - پس « صبر » كن ، صبرى جميل و زيبا ( خالى از هر گونه ناسپاسى )\r\n8 - اى كسانى كه ايمان آورده‌ايد ! ( در برابر مشكلات و مصائب و هوس‌هاى سركش ) استقامت كنيد ! و در برابر دشمنان ( نيز ) پايدار باشيد و از مرزهاى خود مراقبت نمائيد و از خدا بپرهيزيد ، شايد رستگار شويد !\r\n9 - اى افرادى كه ايمان آورده‌ايد ! از صبر ( و استقامت ) و نماز ، كمك بگيريد ؛ ( زيرا ) خداوند با صابران است .\r\n10 - بگو « اى بندگان من كه ايمان آورده‌ايد از ( مخالفت ) پروردگارتان بپرهيزيد ، براى كسانى كه در اين دنيا نيكى كرده‌اند ، پاداش نيكى است و زمين خدا وسيع است ( اگر تحت فشار سران كفر بوديد ، مهاجرت كنيد ) كه صابران اجر و پاداش خود را بى حساب دريافت مىدارند ! » .\r\n11 - ( فرشتگان در قيامت به آنان مىگويند : ) سلام بر شما به خاطر صبر و استقامتتان ، چه نيكوست عاقبت آن سرا ( ى جاويدان ) !\r\n12 - ( آرى ) آنها ( عباد الرَّحمن ) هستند كه درجات عالى بهشت ، در برابر شكيبايى و صبرشان به آنان پاداش داده مىشود و در آن با تحيّت و سلام رو به رو مىشوند !\r\n13 - قطعاً همه شما ( امت محمّد ) را با چيزى از ترس ، گرسنگى ، و خسارت اموال و جانها و ميوه‌ها ، آزمايش مىكنيم ، به استقامت كنندگان ( در برابر آزمايش‌ها ) بشارت ( پيروزى و پاداش بزرگ ) ده ! .\r\n14 - . . . آنها كه يكديگر را به حق سفارش كردند ، به شكيبايى و استقامت توصيه نمودند !\r\n\r\n","description":"","footnote":"","page_name":" 444 ","page_number":444},
  {"content":"\r\n\r\n\r\nتفسير و جمع‌بندى الگوى صبر و اسطوره مقاومت\r\nدر ميان پيامبران الهى كه هر يك ويژگى خاصى از فضايل اخلاقى را ( به صورت درخشان‌تر ) دارا بودند ، حضرت ايّوب عليه السلام به عنوان پيامبر صبور شناخته مىشود . او الگوى « صبر » و مقاومت در برابر مشكلات بود ، به همين دليل حالات او در سورهء « ص » ، موقعى كه مسلمانان در مكه تحت فشار شديد قرار داشتند ؛ به عنوان يك سرمشق بزرگ نازل شد و به مسلمانان درس صبر و استقامت داد .\r\nدرست است كه نام يا سرگذشت حضرت ايّوب عليه السلام در چندين سوره از قرآن آمده است ؛ ولى مشروح‌تر از همه ، در سورهء « ص » ديده مىشود كه نخستين آيهء مورد بحث از آيات همان سوره است . در آيه 44 سورهء « ص » آمده است : « ما ايّوب را شكيبا يافتيم ، چه بندهء خوبى بود كه بسيار بازگشت كننده به سوى خدا بود ؛ . . . انَّا وَجَدْنَاهُ صَابِراً نِعْمَ الْعَبْدُ انَّهُ اوّابٌ » .\r\nحضرت ايّوب عليه السلام به عنوان يك آزمون بزرگ ، گرفتار مصائب عظيمى شد تا درجه شكرگزارى او آشكار گردد و به مقام قرب پروردگار نزديكتر شود . او كه اموال ، زراعت و گوسفندان فراوان و فرزندان برومند و لايق و متعدّد داشت ، در يك آزمون بزرگ ، همه چيز ، حتى فرزندان خويش را از دست داد و خود نيز به بيمارى شديدى مبتلا شد .\r\nآن حضرت چنان بيمار گشت كه از شدت درد به خود مىپيچيد و بدين سان اسير و دربند بستر بيمارى و درد گرديد ؛ ولى هيچ يك از اين امور ، از شكر او نسبت به درگاه خداوند نكاست .\r\nزخم زبان‌هاى زيادى از دوست و دشمن شنيد ، مصيبتى كه شايد بالاترين مصائب بود ، گاهى عُبّاد و راهبان بنى اسرائيل به ديدنش مىآمدند و به صراحت مىگفتند : تو چه گناه عظيمى كرده‌اى كه به اين عذاب « اليم » گرفتار شده‌اى ؟ ولى آن حضرت باز رشته صبر را از كف نمىداد ، و چشمه زلال شكر و سپاس الهى را به كفران و ناشكرى آلوده نمىساخت . تنها كارى كه كرد اين بود كه بعد از مدتى طولانى به پيشگاه خداوند عرض كرد : « بار پروردگارا ! شيطان مرا به رنج و عذاب افكند ( و انتظار گشايش تنها از تو دارم ) ؛ وَاذْكُر عَبْدَنا ايّوبَ اذ نَادى رَبَّهُ انّي مَسَّنِىَ الشَّيطانُ بِنُصْبٍ وَ عَذابٍ » .\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nهنگامى كه اين پيامبر عظيم‌الشّأن تمام مراحل اين آزمايش بزرگ را پشت سر گذاشت و با كوهى از صبر و استقامت در برابر مصائب بزرگ ايستادگى كرد ، و شيطان را شرمنده‌تر و مأيوس‌تر ساخت ، درهاى رحمت الهى به روى او گشوده شد و نه تنها اموال و فرزندانش به لطف الهى به او بازگشت ، بلكه افزون‌تر از آن نصيبش و از همه مهمتر ، به مقام پر افتخار « نِعْمَ الْعَبْدُ انّه اوّابٌ » رسيد .\r\nو به گفتهء « ابن مسعود » مفسّر و قارى معروف : « اين افتخار را براى خود در تاريخ بشريّت ثبت كرد كه سر سلسلهء صابران تا روز قيامت خواهد بود ؛ رَأسُ الصَّابِرينَ الَى يَومِ القِيامَه » « 1 » اين مطلب را نبايد ساده انگاشت كه يك انسانى كه داراى امكانات بسيار وسيع و گسترده‌اى است ، يك‌باره همه چيز خود را از دست بدهد و بر خاك سياه بنشيند و حتى نيش زبان دوست و دشمن را كه اثرش از خنجر و شمشير بيشتر است ، بشنود و آن گاه كلمه‌اى بر خلاف رضاى خدا كه حاكى از ناسپاسىاش باشد ، بر زبان نراند و همواره زبانش به ذكر و شكر در گردش باشد ، و در پايان كار ، تنها سخنى كه مىگويد ، همان باشد كه در بالا آورديم ؛ يعنى عرض حال و حكايت وضع خويشتن در پيشگاه خدا كند و نه غير آن . عده‌اى كه اين جمله را شكايتى پنداشته‌اند ، سخت اشتباه كرده‌اند ؛ زيرا كه كمترين اثرى از شكايت در آن به چشم نمىخورد و به گفته شاعر :\r\n چار چيز آورده‌ام شاها كه در گنج تو نيست ! * نيستى و حاجت و عجز و نياز آورده‌ام ! \r\nدر دوّمين آيهء مورد بحث ، از صبر « حضرت يعقوب » كه اسطوره‌اى در صبر و شكيبايى است ، سخن به ميان آمده است . او به فراق فرزند دلبندش حضرت يوسف عليه السلام كه سخت مورد علاقه‌اش بود گرفتار شد . ساليان دراز با چشمانى اشكبار صبر كرد تا سر انجام ديده‌اش نابينا شد ؛ اما هرگز سخنى بر خلاف رضاى حق بر زبان نراند و پيوسته شاكر و صابر بود ؛ به تعبير خودش « صبر جميل » داشت ، چنان كه در آيهء مورد بحث آمده است : « ( برادران يوسف ) پيراهن او را با خونى دروغين ( نزد پدر ) آوردند ، ( حضرت يعقوب خطاب به فرزندانش ) گفت : هوس‌هاى نفسانى شما ، اين كار را در نظرتان زينت داده ؛ من صبر جميل مىكنم و از خداوند در برابر آنچه شما مىگوييد ، يارى مىطلبم ؛ وَ جَائُوا عَلىَ قَمِيصِهِ\r\n\r\n\r\n","description":"","footnote":"\r\n( 1 ) - تفسير روح البيان ، جلد 8 ، صفحهء 45 ذيل آيه .\r\n","page_name":" 446 ","page_number":446},
  {"content":"\r\n\r\nبِدَمٍ كَذِبٍ قَالَ بَلْ سَوَّلَتْ لَكُم أَنْفُسُكُمْ امْراً فَصَبْرٌ جَميلٌ وَاللَّهُ الْمُسْتَعَانُ عَلَى مَا تَصِفُونَ » . « 1 »\r\nبرادران دروغگو و كم حافظه ، از اين غافل بودند كه اگر پيراهن حضرت يوسف عليه السلام را به خون آغشته نموده و به عنوان سند حمله گرگ نزد پدرشان مىآورند ، لااقل چند جاى پيراهن را پاره كنند تا دليلى بر حمله گرگ باشد ؛ در حالى كه آنها پيراهن برادر را خون آلود كرده ، نزد پدر آوردند ؛ به همين دليل پدر از نيرنگ آنها با خبر شد و جمله « بَل سَوَّلَت لَكُمْ أَنْفُسَكُم امْراً » را گفت ؛ ولى چون در آن شرايط ، كارى از دستش ساخته نبود ، در حالى كه بى اختيار اشكش جارى بود ، گفت : « فَصَبْرٌ جَميل ؛ صبر خواهم كرد ، صبرى زيبا » ( كه توأم با شكرگزارى و سپاس خدا باشد ، آلوده به ناسپاسى و جزع و بى تابى نگردد ) .\r\nدربارهء « صَبْر جَميل » ، مفسران تعبيرات مختلفى دارند ؛ بعضى گفته‌اند : صبر جميل ، صبرى است كه نه بى تابى در آن باشد و نه شكايت نزد مردم . بعضى گفته‌اند : صبر جميل آن است كه براى خدا باشد . پيامبر اكرم صلى الله عليه و آله نيز در برابر اين سؤال كه صبر جميل چيست ؟ فرمودند : « هُوَالَّذِى لَاشَكْوَى مَعَهُ ؛ صبرى است كه شكايتى در آن نباشد » . « 2 »\r\nبعضى نيز گفته‌اند : صبر جميل آن است كه شكايت نزد خلق در آن نباشد ، و از آن جميل‌تر اين كه عرض حال خود به خالق كند و با اين عرض حال و پناه آوردن به او ، حق عبوديت را انجام دهد .\r\nبه همين دليل وقتى كه فرزندان حضرت يعقوب عليه السلام بر آن حضرت خرده گرفتند ، و گفتند : اين قدر ياد يوسف مكن ، حضرت فرمودند : « من غم و اندوهم را تنها به خدا مىگويم ، نه به ديگران و از خدا چيزهايى مىدانم كه شما نمىدانيد ؛ قَالَ انَّمَا أشْكُوا بَثّى و حُزْنِى الى اللّهِ وَ اعْلَمُ مِنَ اللّهِ مَا لا تَعْلمُونَ » . « 3 »\r\nدر سوّمين آيه ، ضمن اشاره به جمع ديگرى از پيامبران الهى كه همگى در برابر مشكلات صبر و شكيبايى پيشه كردند و به خاطر صبرشان غرق در رحمت الهى گشته و در زمرهء صالحان قرار گرفتند ، مىفرمايد : « و اسماعيل و ادريس و ذو الكفل را به ياد آور كه همه از صابران بودند ، و ما آنها را در رحمت خود وارد كرديم ؛ زيرا آنها از صالحان بودند ؛\r\n\r\n\r\n","description":"","footnote":"\r\n( 1 ) - يوسف ، 18 .\r\n( 2 ) - تفسير قرطبى ، جلد 5 ، صفحهء 338 .\r\n( 3 ) - يوسف ، 86\r\n","page_name":" 447 ","page_number":447},
  {"content":"\r\n\r\nوَاسمَاعيلَ وَ ادريسَ وَ ذَالكِفْلِ كُلٌّ مِنَ الصَّابِرينَ * وَادْخَلْنَاهُم فِى رَحْمَتِنَا انَّهُم مِن الصَّالِحينَ » . « 1 »\r\nصبر اسماعيل روشن و آشكار است ، زيرا اولًا آماده شد كه پدر او را به قربانگاه برد و كارد بر گلويش بگذارد و قربانى شود ؛ هر چند خداوند ، بر آنها محبت كرد و گوسفندى به عنوان قربانى به جاى اسماعيل براى آنها فرستاد .\r\nثانياً ، در سرزمين خشك و سوزان مكه ، كنار خانه خدا ماند تا تدريجاً آنجا رونق گرفت .\r\nدر مورد صبر ادريس گفته‌اند : نخستين كسى بود كه در ميان قوم خويش مبعوث شد تا آنها را به سوى خدا دعوت كند ، اما با وجود مرارت زيادى كه در اين راه كشيد ، قومش دعوت او را اجابت نكردند .\r\nناميدن « ذو الكفل » به اين نام و قرار گرفتن در زمرهء صابران بزرگى كه پيش از او به نبوت رسيده‌اند ، به اين علت بوده است كه او در ميان بنى اسرائيل مىزيست ، خداوند به يكى از انبيا كه حكومت بنى اسرائيل را در دست داشت ، وحى فرستاد كه مىخواهم قبض روحت كنم ، بايد حكومت خود را به ديگرى واگذارى ، و او بايد كسى باشد كه در برابر تو تعهد كند ، تا هر شب به عبادت خدا بر خيزد ، و همه روز روزه گيرد ، و در ميان مردم داورى كند ، بى آن كه خشمگين گردد .\r\nجوانى گفت : من متكفّل همه اينها مىشوم . اين سخن را گفت و تا پايان عمرش به هر سه عهدش ( باتمام مشكلاتى كه داشت ) وفا كرد ؛ خداوند او را به مقام نبوت مبعوث نموده و او را ذو الكفل ناميد . « 2 »\r\nآرى ، اين سه بزرگوار ، همه از اسطوره‌هاى صبر و شكيبايى بودند كه قرآن كريم به عنوان سرمشقى براى مسلمين جهان ، به زندگى آنها اشاره مىكند .\r\nدر چهارمين آيه ، سخن از گفتگوى حضرت موسى عليه السلام و خضر عليه السلام است ، در اين داستان پر از نكات آموزنده و انسان ساز ، آمده است : حضرت موسى عليه السلام براى فراگرفتن علوم تازه‌اى نزد حضرت خضر عليه السلام آمد و از او تقاضا كرد تا از علومى كه خدا در\r\n\r\n\r\n","description":"","footnote":"\r\n( 1 ) - انبياء ، 85 و 86 .\r\n( 2 ) - روح البيان ، جلد 5 ، صفحهء 515 .\r\n","page_name":" 448 ","page_number":448},
  {"content":"\r\n\r\nاختيارش گذارده ، چيزى به ايشان بياموزد ؛ زيرا اين علوم ، غير از « علم شريعت » بود كه حضرت موسى عليه السلام بر آن آگاهى كامل داشت . اين علوم مربوط به اسرار تكوينى حوادث مختلف جهان بود ، ولى به هر حال حضرت خضر عليه السلام كه از بى صبرى حضرت موسى عليه السلام در برابر اين آموزش نگران بود ، به او چنين گفت : « تو هرگز نمىتوانى با من شكيبايى كنى و چگونه مىتوانى در برابر چيزى كه از رموزش آگاه نيستى شكيبا باشى ؛ قَالَ انَّكَ لَن تَسْتَطِيعَ مَعِىَ صَبْراً * وَ كَيفَ تَصْبِرُ عَلَى مَا لَمْ تُحِطْ بِهِ خُبْراً » . « 1 »\r\nحضرت موسى عليه السلام به حضرت خضر عليه السلام قول داد كه صابر و شكيبا باشد ؛ ولى حوادث و پيش آمدها چنان عجيب و تكان‌دهنده بود كه پيمانهء صبر حضرت موسى عليه السلام كه از اسرار آن آگاه نبود ، لبريز شد ، و دو بار زبان به اعتراض بر حضرت خضر عليه السلام گشود ، حضرت خضر عليه السلام نيز پيمانش را در مورد صبر و شكيبايى ياد آور گشت و موسى عليه السلام عذر خواهى كرد ، ولى بار سوّم ، براى هميشه از او جدا شد .\r\nاين داستان عجيب ، مطالب زيادى را به ما مىآموزد ، كه تنها يك بخش از آن مربوط به بحث ما است و آن اين كه اگر حضرت موسى عليه السلام صبر و شكيبايى بيشترى داشت ، به اسرار تازه‌اى راه مىيافت و اين ناشكيبايى او سبب شد كه تنها سه نكته مهم را در اين زمينه بياموزد ، در حالى كه به گفته يكى از مفسران معروف ، اگر صبر و حوصله بيشترى داشت ، هزاران نكته از اسرار علم برايش فاش مىشد . « 2 »\r\nبه اين ترتيب صبر و شكيبايى يكى از كليدهاى علم و آگاهى است .\r\nممكن است سؤال شود كه آيا پيامبران ، آگاهترين افراد زمان خود نيستند ؟ پس چگونه حضرت موسى عليه السلام به خاطر فراگرفتن علومى به دنبال حضرت خضر عليه السلام شتافت و قبل از اين كه بيش از چند نكته بياموزد ، حضرت خضر عليه السلام او را از خويش جدا ساخت ؟\r\nپاسخ اين سؤال روشن است ، هر پيامبرى بايد دانشمندترين و آگاه‌ترين فرد نسبت به قلمرو مأموريتش ، در نظام شريعت باشد و حضرت موسى عليه السلام چنين بود ؛ ولى قلمرو\r\n\r\n\r\n","description":"","footnote":"\r\n( 1 ) - كهف ، 67 و 68 .\r\n( 2 ) - در روح البيان جلد . 5 ، صفحهء 287 چنين آمده است : در روايتى آمده است كه اگر موسى عليه السلام صبر مىكرد هزار نكته عجيب ، عجيب‌تر از آنچه آموخت از حضرت خضر عليه السلام فرا مىگرفت ، به همين دليل هنگامى كه موسى عليه السلام اين سخن را از حضرت خضر عليه السلام شنيد ، گريه كرد .\r\n","page_name":" 449 ","page_number":449},
  {"content":"\r\n\r\nمأموريت حضرت خضر عليه السلام مربوط به عالم تكوين بود و كارهايش همچون ملائكه « مدبّرات امراً » ( مأموران تدبير در جهان آفرينش ) بود . به همين دليل كارهايى كه از حضرت خضر عليه السلام سر مىزد و به ظاهر با موازين شرع هماهنگ نبود ، سبب شد ، فرياد اعتراض حضرت موسى عليه السلام بلند شود و هنگامى كه حضرت خضر عليه السلام اسرارش را شرح داد ، همه را پذيرفت .\r\nاصولًا قوانين حاكم بر جهان تكوين با آن چه در جهان تشريع است ، گرچه سرانجام به يك نتيجه منتهى مىشود ، ولى در ظاهر ، از هم جداست و از همين رو ، دوستى و همراهى حضرت خضر عليه السلام و حضرت موسى عليه السلام مدت كوتاهى طول نكشيد .\r\nممكن است بعضى از پيامبران و همچنين امامان عليهم السلام به اسرار تكوين نيز آگاه باشند ( همانند پيامبر اسلام صلى الله عليه و آله و ائمهء معصومين عليهم السلام كه از روايات استفاده مىشود ، ولى اين امر در نبوت و رسالت پيامبران و امامت ائمهء معصومين عليهم السلام ضرورتى ندارد ؛ زيرا يك فضيلت است ، نه شرط رسالت و امامت .\r\nدر پنجمين آيه سخن از يكى از پيامران بنى اسرائيل است كه در تفاسير و تاريخ از او به نام « اشموئيل » ياد كرده‌اند .\r\nهنگامى كه بنى اسرائيل بر اثر ظلم سلطانى به نام « جالوت » آواره و بيچاره شدند ، دست به دامن « اشموئيل » زدند تا رئيس و فرماندهى براى جنگ با « جالوت » برايشان تعيين كند . او طى انتخاب حساب شده‌اى كه شرحش از موضوع اين بحث خارج است ، جوانى به نام « طالوت » را براى اين كار برگزيد .\r\nهنگامى كه طالوت ، لشكر عظيمى از بنى اسرائيل را براى جنگ با « جالوت » بسيج كرد ، با فراست و هوشيارى كه خدا به او داده بود ، دريافت كه اين لشكر انبوه ، كارايى چندانى ندارد ؛ زيرا افراد سُست اراده و كم طاقت بسيارى در ميان آنهاست كه نه تنها سبب تقويت آنها نخواهند شد ، بلكه باعث تضعيف روحيهء ديگران نيز مىشوند ؛ لذا تصميم گرفت با آزمايش‌هاى متعددى آنها را تصفيه كند . پس از انجام اين كار ، گروه محدودى بيشتر باقى نماند .\r\nآن گروه ، از كمى نفرات خود نگران و ناراحت بودند و به يكديگر گفتند : « ما امروز توان مقاومت در برابر لشكر عظيم جالوت را نداريم » ؛ ولى به گفتهء قرآن : « كسانى كه علم به\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nملاقات خدا داشتند ( و به روز رستاخيز معتقد بودند ) گفتند : چه بسيار گروه‌هاى كوچكى كه به فرمان خدا بر گروه‌هاى عظيمى پيروز شدند و خداوند با صابران است ؛ . . . قَالَ الَّذِينَ يَظُنُّون انَّهُم مُلاقُوا اللّهِ كَم مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِاذنِ اللّهِ وَ اللّهُ مَعَ الصَّابِرينَ » . « 1 »\r\nسپس ، همين گروه ، هنگامى كه در برابر « جالوت » و سپاهيان او قرار گرفتند ، گفتند :\r\n« پروردگارا ! پيمانهء صبر و شكيبايى و استقامت را بر ما بريز ، گام‌هاى ما را استوار فرما و ما را بر جمعيت كافران پيروز نما ؛ وَ لَمَّا بَرَزُوا لِجَالُوتَ وَ جُنُودِهِ قَالُوا رَبَّنَا أَفْرِغْ عَلَينَا صَبْراً وَ ثَبِّتْ اقدامَنَا وَ انْصُرْنَا عَلَى الْقَومِ الْكَافِرينَ » . « 2 »\r\nبه اين ترتيب آنها نشان دادند كه با جمعيتى انبوه كه فاقد انگيزه و بى بهره از صبر و استقامت‌اند ، در ميدان نبرد پيروز نخواهند شد ، بلكه گروه اندك ، اما مصمّم و شكيبا و ثابت قدم ، مىتوانند بر لشكرهاى عظيم پيروز گردد و سرانجام نيز چنين شد . اين گروه اندك به فرماندهى « طالوت » ، توانستند « جالوت » و سپاهيان عظيمش را درهم بشكنند و « جالوت » نيز توسط داود عليه السلام - كه آن روز جوانى نيرومند در لشكر طالوت بود كشته شد و بنى اسرائيل توانست زمين‌ها و مردم دربند خود را از سيطره و اسارت دشمن آزاد سازند و به اين ترتيب درس ديگرى دربارهء اهمّيّت صبر و استقامت در تاريخ از خودشان به يادگار گذاشتند .\r\nاز اين آيات استفاده مىشود كه انگيزهء اين صبر و استقامت ، توكّل بر خدا ، ايمان به روز رستاخيز و پاداش‌هاى الهى بوده است . بعضى از روايات ، تعداد اين گروه اندك را 313 نفر دانسته‌اند ( همانند اصحاب بدر كه 313 نفر بودند ) و جالب اين كه حضرت داود عليه السلام ، جوان كم سن و سال اما نيرومند و با ايمان ، با فلاخنى كه در دست داشت ، پيشانى جالوت را نشانه گرفت و آن چنان ماهرانه ، يكى دو سنگ پرتاب كرد كه درست بر پيشانى جالوت برخورد كرد .\r\nبه محض برخورد سنگ ، جالوت فريادى كشيد و از مركب فرو افتاد ؛ لشكرش با مشاهدهء اين واقعه ، با وحشتى فراوان ، به سرعت فرار كرده و از هم فرو پاشيد ؛ لشكرى كه طبق بعضى از روايات عددشان بالغ بر يكصدهزار نفر مرد مسلح به انواع سلاح بود .\r\n\r\n\r\n","description":"","footnote":"\r\n( 1 ) - بقره ، 249 .\r\n( 2 ) - بقره ، 250 .\r\n","page_name":" 451 ","page_number":451},
  {"content":"\r\n\r\nدر ششمين آيه ، خداوند خطاب به پيامبر اسلام صلى الله عليه و آله كرده و ضمن اين كه به او درس استقامت مىدهد ، درسى كه برخاسته از زندگى پيامبران « اولوا العزم » است ، مىفرمايد :\r\n« صبر و شكيبايى پيشه كن ؛ آن گونه كه پيامبران اولوا العزم شكيبايى داشتند و براى عذاب آنها ( مخالفان ) شتاب مكن ؛ فَاصْبِر كَمَا صَبَرَ اولُوا الْعَزْمِ مِنَ الرُّسُلِ وَ لاتَسْتَعْجِلُ لَهُمْ . . . » . « 1 »\r\nگرچه در اين آيه شريفه ، شكيبايى و صبر در تقاضاى عذاب براى مخالفان و دشمنان است تا بر آنها حجّت تمام شود و اگر افرادى نيز در ميانشان تمايل دارند تا در راه حق گام نهند ، به گروه سعادتمندان ملحق شوند ، ولى اين دستور ، يك دستور كلّى است و دليل روشنى بر فضيلت صبر به عنوان يك برنامهء عمومى ، براى همهء پيامبران اولوا العزم است .\r\nآرى همهء پيامبران بزرگ و صاحب شريعت ، با دشمنان سرسخت ، نادان و لجوج روبه‌رو بودند ؛ ولى در اين راه بيشترين استقامت را متحمل شدند تا هدايت امّتشان را به بهترين صورت بجا آورند .\r\nحضرت نوح عليه السلام 950 سال دعوت به خدا كرد و شب و روز زحمت كشيد و در خلوت و جلوت ، آنها را اندرز كرد ، اما جز گروه اندكى به او ايمان نياوردند .\r\nحضرت ابراهيم عليه السلام را به ميان آتش افكندند و حضرت موسى عليه السلام و مؤمنان قومش را با شديدترين شكنجه‌ها آزردند ، حضرت عيسى عليه السلام را بعد از آزار زياد ، مىخواستند كه به دار آويزند ، ولى خداوند او را نجات داد . خلاصه اين كه پيوسته دنيا ، محل برخورد حق و باطل بوده است كه در اين ميان فقط با نيروى صبر و استقامت مىتوان بر مشكلات پيروز شد .\r\nدر اين كه مراد از پيامبران « اولوا العزم » چه كسانى هستند ؛ بعضى آنها را به پيامبران صاحب شريعت جديد تفسير كرده‌اند كه تعداد آنها به همراه پيامبر اسلام صلى الله عليه و آله پنج نفر مىباشد . انتخاب اين عنوان براى آنها نيز به خاطر ارادهء محكم و عزم استوارشان در راه دعوت حق بوده است . بى شك اين گروه از پيامبران نسبت به سايرين ، با مشكلات بيشترى روبه‌رو بودند ؛ زيرا عرضهء شريعت جديد و آيين تازه ، مشكلات را در برابر\r\n\r\n\r\n","description":"","footnote":"\r\n( 1 ) - احقاف ، 35 .\r\n","page_name":" 452 ","page_number":452},
  {"content":"\r\n\r\nمتعصبان ، بيشتر مىكند .\r\nبعضى نيز آنها را هيجده نفر - كه نام آنها در آيات 83 تا 90 سورهء انعام آمده و بعضى نُه نفر و بعضى هفت نفر و بعضى شش نفر و بعضى پنج نفر و بعضى تمام پيامبران الهى را « اولوا العزم » شمرده‌اند ؛ زيرا معتقدند كه همه داراى عزم راسخى بوده‌اند ؛ ولى با با توجه به اين كه « من » در جملهء « اولُوا العَزمِ مِنَ الرُّسُل » « مِن تبعيضيه » است ، قول اخير بعيد به نظر مىرسد و ساير اقوال نيز دليل روشنى ندارد ، جز همان كه در تفسير آيه به نقل از معصومين عليهم السلام آورديم كه تعداد آنها با پيامبر اسلام صلى الله عليه و آله پنج نفر بوده‌اند .\r\n* * * در هفتمين آيه باز خطاب به پيامبر اسلام صلى الله عليه و آله ، ضمن دستور به شكيبايى در برابر استهزا و تكذيب و آزار مشركان عرب و كافران متعصّب ، مىفرمايد : « صبر جميل پيشه كن ؛ فَاصْبِر صَبراً جَميلًا » . « 1 »\r\nدر تفسير صبر جميل ؛ مفسران تعبيرات گوناگونى دارند كه در تفسير آيهء دوّم در همين بحث آورده شد و با حديث ديگرى آن را تكميل مىكنيم .\r\nامام باقر عليه السلام در پاسخ اين سؤال كه صبر جميل چيست ؟ فرمودند : « صَبْرٌ لَيسَ فِيه شَكْوىً الَى النّاسِ ؛ صبرى است كه در آن شكايت به مردم وجود نداشته باشد » . « 2 »\r\n* * * در هشتمين آيه ، خداوند ضمن اين كه همهء مؤمنان را به صبر و مصابره - كه تفسير آن خواهد آمد - دعوت نموده و آن را كليد رستگارى و نجات مىشمرد ، مىفرمايد : « اى كسانى كه ايمان آورده‌ايد ، صبر ( و استقامت ) پيشه كنيد و در برابر دشمنان ( نيز ) استقامت و شكيبايى به خرج دهيد ، از مرزهاى خود مراقبت و تقواى الهى پيشه كنيد ، شايد رستگار شويد ؛ يَا ايُّهَا الَّذِينَ آمَنُوا اصْبِرُوا وَ صَابِرُوا وَ رَابِطُوا وَ اتّقوا اللّهَ لَعَلَّكُم تُفلِحونَ » . « 3 »\r\nدر اين آيه ، چهار دستور داده شده كه سرچشمهء رستگارى و كليد سعادت است .\r\nنخست ، صبر و استقامت و ايستادگى در برابر حوادث و مشكلات و مصائب و موانع ؛ دوم « مصابره » كه از باب « مفاعله » و به معنى صبر و استقامت در برابر صبر و\r\n\r\n\r\n","description":"","footnote":"\r\n( 1 ) - معارج ، 5 .\r\n( 2 ) - اصول كافى ، جلد 2 ، صفحهء 93 .\r\n( 3 ) - آل عمران ، 200 .\r\n","page_name":" 453 ","page_number":453},
  {"content":"\r\n\r\nاستقامت ديگران آمده است . در واقع دستور اوّل ناظر به ايستادگى در برابر انواع مشكلات و حوادث گوناگون زندگى است و دستور دوّم ناظر به ايستادگى در برابر دشمن است ، به اين ترتيب كه هر قدر آنها بيشتر مقاومت كنند ، مؤمنان بايد بر مقاومت خودشان بيفزايند تا بر دشمن غالب شوند .\r\n« رابطوا » از مادهء « مرابطه » در اصل از « رباط » كه به معنى بستن چيزى در مكانى است ، گرفته شده است . اين واژه ( مرابطه ) معمولًا به معنى مراقبت از مرزها مىآيد ؛ زيرا سربازان اسلام ، مركب‌ها و وسائل جنگى خود را در آن محل نگهدارى مىكردند .\r\nآخرين دستور ، تقواى الهى است كه مانند چترى بر همهء دستورهاى سابق سايه مىافكند و هنگامى كه صبر و مصابره و مرابطه به دور از هر گونه رياكارى و اغراض شخصى ، آميخته با تقوا گردد ، سبب فلاح و رستگارى و نجات در دنيا و آخرت خواهد بود .\r\nبعضى ديگر در تفسير « مصابره » گفته‌اند : ايستادگى در مقابل عادات و هواى نفس است ؛ زيرا آنها در برابر انسان ايستادگى مىكنند و انسان نيز بايد در مقابل آنها ، ايستادگى نمايد . در تفسير « مرابطه » نيز گفته‌اند كه منظور ، پيوند نفس به اطاعت الهى و يا پيوند قلب به خداست .\r\nنقل شده كه عارفى پياده به خانهء خدا مىرفت ، مرد عرب شتر سوارى به او گفت : اى شيخ ! به كجا مىروى ؟ عابد گفت : به بيت الله . گفت : چرا پياده‌اى ؟ گفت : من مركب‌هاى زيادى دارم ( تو نمىبينى ) . مرد عرب سؤال كرد : آن مركب‌ها چيست ؟ عارف گفت :\r\nهنگامى كه بلا و مصيبتى بر من نازل شود ، بر مركب صبر سوار مىشوم ، و هنگامى كه نعمتى نازل شود ، بر مركب شكر و هنگامى كه قضا و قدرى رخ دهد ، بر مركب رضا و هنگامى كه نفس سركش مرا به چيزى دعوت كند ، مىدانم كه آن چه از عمر باقى مانده ، كمتر از آن است كه گذشته است .\r\nمرد عرب گفت : در واقع تو سواره‌اى ، من پياده‌ام ؛ برو در امان خدا . « 1 »\r\n* * *\r\n\r\n\r\n","description":"","footnote":"\r\n( 1 ) - روح البيان ، جلد 2 ، صفحهء 158 .\r\n","page_name":" 454 ","page_number":454},
  {"content":"\r\n\r\nدر نهمين آيه خطاب به همهء مؤمنان ، با تعبيرى تازه ، ضمن توصيه به اين كه در مشكلات از نيروى صبر و نماز كمك بگيرند ، مىفرمايد « اى افراد با ايمان ! از صبر ( و استقامت ) و نماز كمك بگيريد ( تا بر مشكلات فائق آييد ) ؛ زيرا خداوند با صابران است ؛ يَا ايُّهَاالَّذينَ آمَنُوا اسْتَعينُوا بِالصَّبْرِ وَ الصَّلَوةِ انَّ اللَّهَ مَعَ الصَّابِرينَ » . « 1 »\r\nاين آيه داراى مفهوم وسيعى است و هرگونه صبر و استقامت را شامل مىشود ، خواه صبر به اطاعت يا بر معصيت يا بر مصيبت باشد . براى انجام هر كار مهمى كمك گرفتن و استعانت لازم است ، خواه جهاد باشد يا غير آن ؛ بنابراين ، براى انجام هر كار مهمى بايد از شاخه‌هاى مختلف صبر كه متناسب با آن كار است ، يارى جست .\r\nدربارهء تفسير صبر به « روزه » بايد گفت كه روزه يكى از مصداق‌هاى روشن اين صبر است ، نه اين كه تمام مفهوم آن را در بر بگيرد .\r\nدر اينجا اين سؤال پيش مىآيد كه چه رابطه‌اى ميان صبر به معنى وسيع كلمه با صلاة ( نماز ) وجود دارد ؟\r\nبعضى از مفسّران گفته‌اند : رابطهء آن دو اين است كه گاه پيمانهء صبر انسان لبريز مىشود و طاقت او بر صبر كاهش مىيابد . اينجاست كه نماز به او قوّت قلب و اراده و توكل بر خدا مىبخشد و بدين سان ، نيروى صبر از طريق نماز افزايش مىيابد .\r\nبه تعبير ديگر ، هنگامى كه انسان از طريق نماز به خدا روى مىآورد ، خود را به قدرت بى پايان و لايزال حق مرتبط مىسازد ، اين كار ، مقاومت انسان را در برابر مشكلات ، چنان افزايش مىدهد كه به نيروى شكست ناپذيرى تبديل مىشود .\r\nبه همين دليل در حديثى كه گاه از پيامبر اكرم صلى الله عليه و آله و گاه از امير مؤمنان على عليه السلام نقل شده و هر دو نيز صحيح مىباشد ، آمده است : « اذَا أَهَالَهُ أَمْرٌ فَزِعٌ ، قَامَ الى الصَّلَوةِ ثُم تَلى هَذِهِ الآيَةِ وَ اسْتَعِينُوا بِالصَّبْرِ وَ الصَّلَوةِ ؛ هنگامى كه با مشكل مهمى روبه‌رو مىشد ، به نماز بر مىخاست ( و پس از نماز به دنبال حل مشكل مىرفت ) و اين آيه را تلاوت مىفرمود استعينوا بالصّبر و الصّلوة « 2 » » . « 3 »\r\nبه هر حال ، اين آيه از روشن‌ترين آياتى است كه اهمّيّت صبر را به عنوان يك عامل پيروزى در زندگى مشخص مىكند .\r\n\r\n\r\n","description":"","footnote":"\r\n( 1 ) بقره ، 153 .\r\n( 2 ) همان .\r\n( 3 ) اصول كافى ، جلد 1 ، صفحهء 154 - روح البيان ، جلد 1 ، صفحهء 257 .\r\n","page_name":" 455 ","page_number":455},
  {"content":"\r\n\r\nدر دهمين آيه ، پيامبر اسلام صلى الله عليه و آله را دستور مىدهد كه ( از سوى خداوند متعال ) به تمام بندگان با ايمانش چنين بگويد : « اى بندگان من كه ايمان آورده‌ايد ، تقواى الهى پيشه كنيد ؛ براى كسانى كه در اين دنيا نيكى كرده‌اند ، پاداش نيكى است ؛ سرزمين خدا وسيع است ( هر گاه تحت فشار شديد كافران جبّار قرار گرفتيد ، تسليم نشويد ، بلكه مهاجرت كنيد ؛ زيرا صابران اجر و پاداش خود را بى حساب دريافت مىكنند ؛ قُلْ يَا عِبَادِىَ الَّذِينَ آمَنُوا اتَّقُوا رَبَّكُم لِلَّذينَ احسَنُوا فِى هَذِهِ الدُّنيَا حَسَنَةً وَ ارضُ اللّهِ وَاسِعَةٌ انَّمَا يُوَفَّى الصَّابِرُونَ اجْرَهُمْ بِغَيرِ حِسابٍ » . « 1 »\r\nاين آيه از يك سو نشان مىدهد كه انسان بايد در برابر مشكلاتى كه در راه مقابله با جبّاران متحمل مىشود ، از نيروى صبر كمك بگيرد ؛ زيرا بدون آن چاره‌اى جز تسليم در برابر ظالمان زورمدار ندارد .\r\nاز سوى ديگر ، پاداش صابران را بى حساب و غير قابل شمارش بيان مىدارد .\r\nتعبير « بى حساب » نشان مىدهد كه خداوند ، آن قدر به آنها پاداش مىدهد كه جز او ، كسى قادر به حسابش نيست . به همين جهت در حديثى از رسول خدا صلى الله عليه و آله مىخوانيم :\r\n« هنگامى كه نامه‌هاى اعمال گشوده مىشود و ترازوهاى اعمال نصب مىشود ، براى كسانى كه گرفتار بلاهاى سختى شدند و صبر كردند ، نه ترازويى نصب مىشود و نه نامهء عملى گشوده خواهد شد ( بلكه بى حساب به آنها پاداش مىدهند ) « 2 » ؛ سپس پيامبر اسلام صلى الله عليه و آله آيه فوق را تلاوت نمود : انَّمَا يُوَفَّى الصَّابِرُونَ اجْرَهُم بِغَيرِ حِسابٍ » .\r\nتعبير به « غير حساب » در آيات متعددى آمده است كه اغلب مربوط به روزىهاى فراوان دنيوى است كه خداوند به بعضى از انسان‌ها مىدهد ؛ تنها در اين مورد و در آيهء 40 سورهء مؤمن ، از پاداش‌ها و روزىهاى قيامت سخن به ميان آمده . به يقين جايى كه پاداش يا روزى بدون حساب داده شود ، تناسبى با كميّت و كيفيّت اعمال نخواهد داشت ، بلكه متناسب با لطف پروردگار است و در نتيجه بسيار مهم و و الا خواهد بود .\r\n* * *\r\n\r\n\r\n","description":"","footnote":"\r\n( 1 ) - زمر ، 10 .\r\n( 2 ) - اين حديث را مرحوم طبرسى در « مجمع البيان » و قرطبى در تفسير خود و برسويى در « روح البيان » با تفاوت‌هاى مختصرى در ذيل آيهء مورد بحث نقل كرده‌اند .\r\n","page_name":" 456 ","page_number":456},
  {"content":"\r\n\r\nدر يازدهمين آيه ، تعبير بسيار جالبى دربارهء اهمّيّت صبر دارد و آن اين كه فرشتگان هنگامى كه براى ديدار بهشتيان از هر درى وارد مىگردند ، به آنها مىگويند : « سلام بر شما ! به خاطر صبر و استقامتتان ، چه پايان خوبى در اين سرا نصيبتان شد ! ؛ سَلامٌ عَلَيْكُم بِمَا صَبَرْتُمْ فَنِعْمَ عُقْبَى الدَّارِ » . « 1 »\r\nجالب اين كه از ميان تمام اعمال و طاعات و عبادات و كارهاى نيك بهشتيان ، انگشت روى صبر و شكيبايى آنها مىگذارند و آن را سبب ورود به بهشت مىشمارند و اگر دقت كنيم ، تصديق خواهيم كرد كه صبر و استقامت ، نقش مهمى در سعادت انسان و بهشتى شدن او دارد ؛ زيرا بدون صبر ؛ نه پرهيز از گناه ممكن است و نه انجام اطاعت‌ها و عبادت‌ها ، نه جهاد با نفس و نه جهاد با دشمن . به همين دليل فرشتگان ، در نخستين تبريك به بهشتيان ، به مسئلهء صبر تكيه مىكنند .\r\nشاهد اين سخن كه همهء طاعات در سايهء صبر انجام مىگيرد ، در آيهء بيست و دوم همين سوره آمده است : « انديشمندان و اولو الالباب ، كسانى هستند كه به خاطر ذات پروردگارشان ، صبر و شكيبايى مىكنند ، نماز را برپا مىدارند و از آنچه به آنها روزى داده‌ايم ، در پنهان و آشكار ، انفاق مىكنند و با حسنات ، آثار سيّئات را از بين مىبرند ؛ وَالَّذينَ صَبَرُوا ابتِغَاءَ وَجْهِ رَبِّهِمْ وَ اقَامُوا الصَّلَوةَ وَ انْفَقُوا مِمَّا رَزَقْنَاهُمْ سِرّاً وَ عَلانِيَةً وَ يَدْرَئُونَ بِالْحَسَنَة السيِّئَة . . . » .\r\nدر تفسير اين آيه ، حديث جالبى از امام على بن الحسين عليه السلام نقل شده است : « هنگامى كه روز قيامت مىشود ، ندا دهنده‌اى ندا مىدهد كه اهل صبر و شكيبايى به‌پا خيزيد ؛ گروهى بر مىخيزند ، به آنها گفته مىشود : سوى بهشت برويد . در اين هنگام ، فرشتگان به استقبال آنها مىآيند و مىگويند : كجا مىرويد ؟ مىگويند : سوى بهشت . فرشتگان مىگويند : قبل از حساب ؟ ! مىگويند : آرى ( قبل از حساب ) . مىگويند : شما كيستيد ؟\r\nمىگويند : ما اهل صبريم ؛ مىگويند : صبر شما چه چيز بوده است ؟ مىگويند : ما در راه طاعت پروردگار و پرهيز از گناهان و در برابر بلا و اندوه و غم ، در دنيا صبر و شكيبايى كرديم » . امام على بن الحسين عليه السلام فرمود : « اينجاست كه فرشتگان مىگويند : داخل بهشت\r\n\r\n\r\n","description":"","footnote":"\r\n( 1 ) - رعد ، 24 .\r\n","page_name":" 457 ","page_number":457},
  {"content":"\r\n\r\nشويد ؛ چه عالى است پاداش عاملان » .\r\nبعضى از راويان احاديث گفته‌اند : « در همين جا فرشتگان مىگويند : سَلامٌ عَلَيكُم بِمَا صَبَرْتُم » . « 1 »\r\n* * * در دوازدهمين آيه ، به صورت زيبايى ، همان مطلبى را كه در آيهء قبل عنوان شد ، مطرح مىكند . اين آيه ، در ادامهء آيات قبل كه درصدد بيان اوصاف دوازده‌گانه « عباد الرحمن » - كه بيانگر شخصيت والاى آنها در تمام ابعاد است - مىفرمايد : « آنها هستند كه درجات عالى بهشت ، در برابر شكيبايىشان ، پاداش داده مىشود و با تحيّت و سلام ( فرشتگان ) روبرو مىشوند ؛ اولَئِكَ يُجْزَوْنَ الْغُرْفَةَ بِمَا صَبَروا وَ يُلَقَّوْنَ فِيهَا تَحِيَّةً وَ سَلاماً » . « 2 »\r\n« غرفه » از ماده « غرف » ( بر وزن ظرف ) ، به معنى برداشتن چيزى است ؛ لذا به آبى كه انسان از چشمه براى نوشيدن با دست‌هاى خود بر مىگيرد ، غرفه مىگويند ؛ در ضمن به قسمت‌هاى فوقانى ساختمان و طبقات بالاى منازل نيز « غرفه » مىگويند . در اين آيه نيز مراد برترين منزلگاه‌هاى بهشت است كه در اختيار صابران قرار مىگيرد .\r\n صد هزاران كيميا حق آفريد * كيميايى همچو صبر ، آدم نديد ! \r\nاز تعبير آيهء فوق ، استفاده مىشود كه « صبر » وجه مشترك تمام اوصاف دوازده گانهء « عِبَادُ الرحمن » مىباشد .\r\n* * * در سيزدهمين آيه كه از آيات معروف صبر است ، ضمن بشارت به صابران در برابر آزمايش‌هاى بزرگ الهى مىفرمايد : « به يقين همهء شما را با چيزى از ترس ، گرسنگى ، زيان مالى و جانى و كمبود ميوه‌ها ، آزمايش مىكنيم و صابران را بشارت ده - آنها كه هرگاه مصيبتى به آنان رسد ، مىگويند : ما متعلق به خداييم و سوى او بازگرديم - آنها كسانى هستند كه رحمت‌هاى الهى شامل حالشان است و آنها هدايت يافتگانند ؛ وَ لَنَبْلُوَنَّكُمْ بِشَىءٍ مِن الْخَوْفِ وَ الْجُوعِ وَنَقْصٍ مِنَ الامْوالِ وَ الْانْفُسِ وَالثَّمَراتِ وَ بَشِّرِالصَّابِرينَ * الَّذينَ اذَا اصَابَتْهُمْ\r\n\r\n\r\n","description":"","footnote":"\r\n( 1 ) - تفسير قرطبى ، جلد 5 ، صفحهء 4532 .\r\n( 2 ) - فرقان ، 75 .\r\n","page_name":" 458 ","page_number":458},
  {"content":"\r\n\r\nمُصيبَةٌ قَالُوا انَّا لِلَّهِ وَ انَّا الَيهِ رَاجِعُونَ * اولَئِكَ عَلَيْهِم صَلَوَاتٌ مِنْ رَبِّهِم وَ رَحْمَة وَ اولَئِكَ هُمُ الْمُهْتَدُونَ » . « 1 »\r\nگرچه در اين آيات ، تنها به يكى از شاخه‌هاى صبر ؛ يعنى صبر بر مصائب و مشكلات اشاره شده ، ولى اهمّيّت آن به اندازه‌اى است كه صلوات و درود و رحمت الهى به اين دسته از صابران جارى شده ، و آنها مسيرهاى هدايت را در پرتو همين صبر و شكيبايى مىپيمايند .\r\nبا توجه به اين نكته كه آزمايش‌هاى گوناگون در اين جهان از سنت‌هاى خلل‌ناپذير الهى است ، و عبور از گردنه‌هاى صعب العبور آن جز با صبر ممكن نيست ، به نقش صبر و شكيبايى در زندگى و آثار نهايى آن پى مىبريم .\r\nچه افتخارى از اين بالاتر كه انسان در برابر صبرش ، مشمول اين سه عنايت بزرگ الهى گردد :\r\nنخست ، صلوات و درودى از نوع آنچه بر پيامبر بزرگش فرستاده مىشود و سپس شمول رحمت واسعهء الهى ، نسبت به او و از همه مهمتر ، هدايت پروردگار كه سرچشمه تمام نعمت‌ها و خوشبختىهاست .\r\nدر اين كه چرا صلوات به صورت جمع آمده دو تفسير ذكر شده كه هر دو مىتواند صحيح باشد : نخست اين كه اشاره به انواع اكرام و احترام الهى است ، و ديگر اين كه اشاره به تكرار آن مىباشد . تعبير به رحمت ، به صورت نكره نيز اشاره به اهمّيّت و عظمت است .\r\nدر بيان تفاوت ميان صلوات و رحمت ، بعضى گفته‌اند : صلوات اشاره به مدح و ثناى الهى و لطف و مغفرت اوست ؛ در حالى كه رحمت ، اشاره به انواع نعمت‌هاى مادى و معنوى در دنيا و آخرت دارد .\r\n* * * در چهاردهمين و آخرين آيه از آيات مورد بحث كه در سورهء و العصر آمده ، قرآن مجيد ضمن بيان اين كه همهء انسان‌ها در خسران و زيان قرار دارند ، جز كسانى كه داراى\r\n\r\n\r\n","description":"","footnote":"\r\n( 1 ) - بقره ، 155 تا 157 .\r\n","page_name":" 459 ","page_number":459},
  {"content":"\r\n\r\nيك برنامه چهار ماده‌اى هستند كه يكى از موادّ آن ، صبر و شكيبايى و استقامت است ، مىفرمايد : « به عصر سوگند ! كه انسان‌ها همه در زيانند مگر كسانى كه ايمان آورده و اعمال صالح انجام دادند و يكديگر را به حق سفارش كرده ، و يكديگر را به صبر و شكيبايى توصيه نموده‌اند ؛ وَالْعَصْرِ * انَّ الْانْسَانَ لَفِى خُسْرٍ * الَّا الَّذِينَ آمَنُوا وَ عَمِلوا الصَّالِحَاتِ وَ تَواصَوْا بِالْحَقِّ وَ تَوَاصَوْا بِالصَّبْرِ » . « 1 »\r\nتعبير تواصوا - از ماده « تواصى » به معنى سفارش كردن به يكديگر در آيات فوق نشان مىدهد كه مؤمنان بعد از ايمان و معرفت و عمل صالح ، بايد به احقاق حقوق روى آورند ؛ حق را بشناسند و يكديگر را به آن توصيه كنند ، چون احقاق حق و اجراى حق در جامعه انسانى ، جز با استقامت و ايستادگى در برابر موانع ممكن نيست ، توصيه به صبر رابه عنوان چهارمين اصل كه پشتوانهء اصول سه گانه ديگر است بيان مىكند . بنابراين صبر ، يكى از اركان اصلى سعادت انسان‌هاست كه بدون آن ، درخت ايمان به ثمر نمىنشيند و اعمال صالح انجام نمىگيرد ، و احقاق حقوق در جامعه انسانى تحقق نمىيابد . بدون شك ، احقاق حقوق و اداى آن از مشكل‌ترين كارهاست ؛ زيرا گاهى ممكن است حق ، با فرد يا عزيزان و بستگانش مخالف باشد ، در اينجا اداى حق جز به مدد صبر ، صورت نمىپذيرد .\r\n* * * از مجموع آنچه در آيات بالا آمد ، مىتوان نتيجه گرفت كه اهمّيّت صبر و شكيبايى و استقامت ، بسيار بيش از آن است كه ما فكر مىكنيم . به گفته بعضى از مفسران ، صبر در قرآن مجيد ، بيش از هفتاد بار يا نزديك به يك‌صد بار تكرار و تأكيد شده ، در حالى كه هيچ يك از فضايل انسانى ، به اين اندازه مورد تأكيد قرار نگرفته است . اين نشان مىدهد كه قرآن ، براى اين فضيلت اخلاقى و عملى اهمّيّت فراوانى قائل است ، و آن را عصاره همه فضيلت‌ها و خمير مايهء همه سعادت‌ها و ابزار وصول به هر گونه خوشبختى و سعادت مىداند .\r\n* * *\r\n\r\n\r\n","description":"","footnote":"\r\n( 1 ) عصر ، 1 تا 3 .\r\n","page_name":" 460 ","page_number":460},
  {"content":"\r\n\r\n\r\nصبر در احاديث اسلامى\r\nبه گفته بعضى از علماى اخلاق ، رواياتى كه دربارهء فضيلت صبر و شكيبايى از معصومين عليهم السلام به ما رسيده ، بيش از آن است كه به شمارش در آيد . و در برخى از كتب كه دربارهء صبر تأليف يافته ، نزديك به 900 حديث از پيغمبر اكرم صلى الله عليه و آله و ائمهء معصومين عليهم السلام دراين‌باره آمده است كه به عنوان نمونه ، بخشى از آن‌ها را گلچين نموده‌ايم :\r\n1 - رسول خدا صلى الله عليه و آله فرمودند : « الصَّبْرُ خَيْرُ مَرْكَبٍ مَا رَزَقَ اللّهُ عَبْداً خَيراً لَهُ وَ لا اوسَع مِنَ الصَّبْرِ ؛ صبر بهترين مركب سوارى است ؛ خداوند هيچ بنده‌اى را بهتر و گسترده‌تر از صبر روزى نداده است » . « 1 »\r\nتعبير به « بهترين مركب » ، در اين حديث شريف اشاره به اين دارد كه صبر ، وسيلهء رسيدن به همهء سعادت‌ها و خوشبختىهاست و انسان بدون آن به هيچ مقامى در دنيا و آخرت نمىرسد !\r\n2 - امير مؤمنان على عليه السلام مىفرمايند : « عَلَيْكُم بِالصَّبْرِ فَانَّ الصَّبْرَ مِنَ الْايمَانِ كَالرَّأس مِنَ الْجَسَدِ ؛ بر شما باد به صبر و استقامت كردن ؛ زيرا صبر نسبت به ايمان ، همانند سر به بدن است » . « 2 »\r\nنشان مىدهد كه صبر نقش كليدى براى تمام ابعاد زندگى انسان دارد ، به همين دليل در ذيل همين حديث آمده است « لا ايمانَ لِمَنْ لا صَبْرَ لَهُ ؛ كسى كه صبر و استقامت ندارد ، ايمان او پايدار نخواهد ماند » .\r\n3 - در حديث ديگر ، همان حضرت عليه السلام مىفرمايند : « لا يَعْدِمُ الصَّبُورُ الظَّفَرَ وَ انْ طَال بِهِ الزَّمانُ ؛ شخص صبور ، پيروزى را از دست نخواهد داد هر چند طول بكشد » . « 3 »\r\nبا توجه به اين كه هم صبر مطلق ذكر شده و هم پيروزى ، نشان مىدهد كه اين حكم در تمام ابعاد معنوى و مادى زندگى انسان‌هاست .\r\n4 - پيغمبر اكرم صلى الله عليه و آله ، صبر را به منزله نصف ايمان شمرده‌اند : « الصَّبْرُ نِصْفُ الايمانِ ؛ صبر نصف ايمان است » . « 4 »\r\n\r\n\r\n","description":"","footnote":"\r\n( 1 ) ميزان الحكمه ، جلد 2 ، حديث 10025 .\r\n( 2 ) نهج البلاغه ، كلمات قصار 82 .\r\n( 3 ) نهج البلاغه ، كلمات قصار ، حكمت 153 .\r\n( 4 ) محجة البيضاء ، جلد 7 ، صفحهء 106 .\r\n","page_name":" 461 ","page_number":461},
  {"content":"\r\n\r\nدر بعضى از روايات ، نصف ايمان را شكر گزارى و نصف ديگر آن را صبر دانسته‌اند . صبر و استقامت براى رسيدن به نعمت‌ها و سپس شكر نعمت ؛ يعنى بهره بردارى صحيح از مواهب و نعمت‌هاى الهى .\r\nروشن است كه اين حديث ، هيچ منافاتى با احاديث گذشته ندارد ؛ زيرا همانطور كه بيان شد ، اگر مؤمن صبر نداشته باشد ايمانش به خاطر موانعى كه بر سر راه دارد ، از بين مىرود ؛ همچنين اگر شاكر نباشد ، طبق اين بيان ( وَ لَئِنْ كَفَرْتُمْ انَّ عَذَابِى لَشَديد ) نعمت‌ها از كفش مىرود .\r\n5 - در حديث ديگر ، رسول خدا صلى الله عليه و آله در تعبير زيباى ديگرى فرمودند : « الصَّبْرُ كَنْزٌ مِن كُنُوزِ الْجَنَّةِ ؛ صبر ؛ گنجى از گنج‌هاى بهشت است » . « 1 »\r\n6 - دليل اين امر با نقل حديثى از امير مؤمنان عليه السلام به وضوح روشن مىشود : « الصَّبْر عَوْنٌ عَلى كُلِّ امْرٍ ؛ صبر و شكيبايى به پيشرفت هر كار ( مهمى ) كمك مىكند » . « 2 »\r\nزيرا همان گونه كه مىدانيد ، در نظام زندگى بر سر راه هر كار مهمى ، موانعى قرار دارد كه عبور از آنها فقط با نيروى صبر و شكيبايى ممكن است .\r\n7 - دربارهء شكيبايى در برابر گناه اين حديث نقل شده است : « وَ مَنْ صَبَرَ عَنْ مَعْصِيَةِاللّهِ فَهُوَ كَالْمُجَاهِدِ فِى سَبيلِ اللِّهِ ؛ كسى كه در مقابل عوامل گناه صبر كند ، مقامش همانند مجاهد در راه خداست » . « 3 »\r\nآرى هر دو مجاهد « فِى سَبيلِ اللّه » اند ؛ با اين تفاوت كه يكى با دشمن بيرونى ( جهاد اصغر ) و ديگرى با دشمن درونى ( جهاد اكبر ) مىجنگد .\r\n8 - در حديث ديگرى از امير مؤمنان عليه السلام آمده است : « انْ صَبَرْتَ ادْرَكْتَ بِصَبْرِك مَنازِلَ الابْرارِ وَ ان جَزَعْتَ اوْرَدَكَ جَزَعَكَ عَذابَ النّارِ ؛ اگر صبر كنى ، به خاطر صبر خود به مقامات ابرار و نيكوكاران مىرسى و اگر بى صبرى كنى ، اين بى صبرى تو را در عذاب دوزخ وارد مىكند » . « 4 »\r\n\r\n\r\n","description":"","footnote":"\r\n( 1 ) محجة البيضاء ، جلد 7 ، صفحهء 107 .\r\n( 2 ) غرر الحكم ، حديث 765 .\r\n( 3 ) جامع الاحاديث الشيعه ، جلد 7 ، صفحهء 253 .\r\n( 4 ) شرح غرر الحكم ، حديث 3713 .\r\n","page_name":" 462 ","page_number":462},
  {"content":"\r\n\r\n9 - امام صادق عليه السلام دربارهء صبر در برابر بلاها و حوادث تلخ زندگى ، مىفرمايند : « مَن ابْتَلى مِنَ المُؤمِنينَ بِبَلاءٍ فَصَبَرَ عَلَيهِ كَأَنَّ لَهُ مَثلُ اجرِ الْفِ شَهِيدٍ ؛ هر كس از مؤمنان به بلايى گرفتار شود ( و ) شكيبايى را از دست ندهد ، پاداش هزار شهيد دارد » . « 1 »\r\nمرحوم « علامه مجلسى » رحمهم الله ، بعد از ذكر اين حديث در جلد 68 بحار الانوار ، اين سؤال را مطرح مىكند كه چگونه اين پاداش صحيح است ، در حالى كه شهيد خود از صابران مىباشد ؛ زيرا در برابر دشمن صبر مىكند تا شربت شهادت را مىنوشد .\r\nدر جواب اين سؤال مىتوان گفت : شهيد در برابر تهاجمات دشمن صبر مىكند و صابران در مقابل حوادث تلخ زندگى ؛ مانند بيمارىها ، ناكامىها و از دست دادن عزيزان صبر مىكنند .\r\nدليل ديگرى بر برترى او نسبت به اجر شهادت ، اين است كه شهادت يك بار است ، ولى گرفتارىهاى تلخ زندگى ، هزاران بار تكرار مىشود .\r\n10 - پيغمبر اكرم صلى الله عليه و آله دربارهء پاداش معنوى صابران مىفرمايند : « مَنْ ابْتُلِىَ فَصَبَرَ و اعْطِىَ فَشَكَرَ وَ ظُلِمَ فَغَفَرَ اولَئِكَ لَهُم الْامْن وَ هُم مُهتَدونَ ؛ كسى كه به بلايى مبتلا شود و شكيبايى كند و نعمتى به او برسد و شكر آن را به جا آورد و مورد ستم واقع شود و ( با بزرگوارى ) طرف را ببخشد ، چنين كسانى امنيت و آرامش ( در قيامت ) دارند و آنها هدايت يافتگانند » . « 2 »\r\n11 - امام صادق عليه السلام مىفرمايند : « الصَّبْرُ يُظْهِرُ مَا فِى بَوَاطِنِ العِبادِ مِنَ النُّورِ وَ الصَّفاءِ وَ الْجَزَعُ يُظْهِرُ مَا فِى بَوَاطِنِهِم مِنَ الظُّلْمَةِ وَ الْوَحْشَةِ ؛ صبر ، آنچه را كه در درون بندگان خدا از نور و صفا وجود دارد ، آشكار مىكند و بىصبرى و ناشكيبايى ، آنچه را كه در درون آنها از ظلمت و وحشت است ، ظاهر مىسازد » . « 3 »\r\n12 - بحث احاديث صبر را با حديث ديگرى از امير مؤمنان عليه السلام پايان مىدهيم :\r\n« الصَّبْرُ مَطَيِّةٌ لاتَكبُوا وَ القَناعَةُ سَيفٌ لايَنْبُوا ؛ صبر و شكيبايى مركبى است كه هرگز به\r\n\r\n\r\n","description":"","footnote":"\r\n( 1 ) اصول كافى ، جلد 2 ، صفحهء 92 .\r\n( 2 ) مجمع الانوار ، جلد 2 ، صفحهء 526 ، حديث 830 .\r\n( 3 ) بحار الانوار ، جلد 68 ، صفحهء 90 ، حديث 44 .\r\n","page_name":" 463 ","page_number":463},
  {"content":"\r\n\r\nزمين نمىخورد و قناعت شمشيرى است كه هرگز از كار نمىافتد » . « 1 »\r\nاين‌ها بخش مختصرى از احاديثى است كه كه دربارهء اهمّيّت صبر انسان‌ها و پاداش شكيبايان وارد شده است .\r\n من از مفصّل اين قصّه ، مجملى گفتم * تو خود ، حديث مفصل بخوان از اين مجمل \r\n\r\nآثار و پيامدهاى صبر\r\nهمان گونه كه در مباحث گذشته اشاره شد ، طبيعت زندگى دنيا اين است كه با موانع و مشكلات و آفات همراه مىباشد . در مسير انجام « بايدها » و « نبايدها » اغلب مشكلاتى است كه اگر انسان از آنها نگذرد ، به مقصد نمىرسد . در ضمن ، هميشه آفات و مصائبى در كمين نعمت‌هاست كه باعث از دست دادن آنها مىشود ، مصايبى در اموال و انفس و عزيزان و دوستان و مواهب ديگر .\r\nانسان بدون صبر و استقامت ، هم در جهات مثبت به جايى نمىرسد و هم در برابر عوامل منفى و قادر به ايستادگى نيست . به همين دليل ، كليد اصلى پيروزىها ، صبر و شكيبايى است و از آنجا كه دين مجموعه‌اى از بايدها و نبايدهاست ، اطاعات و ترك معاصى ، بدون صبر و استقامت ، بقا و دوامى ندارد ؛ زيرا طبق بيان گذشته ، صبر در برابر ايمان ، همانند سر نسبت به بدن است .\r\nاز اين رو ، در بعضى از احاديث اسلامى ( از جمله حديثى از امير مؤمنان عليه السلام ) نقل شده : « صبر و ظفر ، قرين هم شمرده شده‌اند كه به واسطهء صبر ، ظفر مىآيد » ؛ « الصَّبْرُ الظَّفَرُ ؛ صبر مساوى با پيروزى است ! » . « 2 »\r\nدر آيات قرآن نيز شرط مهم پيروزى مجاهدان راه خدا را صبر و شكيبايى شمرده است : « . . . انْ يَكُن مِنْكُم عِشرُونَ صَابِرُونَ يَغْلِبُوا مِأَتَيْنِ وَ انْ يَكُنْ مِنْكُم مِأَةٌ يَغْلِبُوا أَلْفاً مِن الَّذينَ كَفَرُوا ؛ هر گاه بيست نفر صبور و با استقامت از شما باشد ، بر دويست نفر غلبه مىكنند\r\n\r\n\r\n","description":"","footnote":"\r\n( 1 ) - بحار الانوار ، جلد 68 ، صفحهء 96 .\r\n( 2 ) - غرر الحكم ، حديث 213 .\r\n","page_name":" 464 ","page_number":464},
  {"content":"\r\n\r\nو اگر صد نفر باشند بر هزار نفر از كافران پيروز مىگردند » . « 1 »\r\nچه نيرويى است كه يك نفر را توانايى مقابله با ده نفر و صد نفر را توانايى مقابله با يك هزار نفر را مىدهد . اين نيرو همان صبر و استقامت است كه در آيه به آن تصريح شده است .\r\nافراد سست اراده و كم حوصله و كم استقامت ، بسيار زود از ميدان حوادث مىگريزند ، يا در برابر حجم مشكلات زانوا مىزنند . نه دنيا را بدون صبر و استقامت به انسان مىدهند و نه آخرت را ؛ به همين دليل ، اقوام و ملت‌هايى در جهان پيشرفت دارند كه استقامت بيشترى داشته باشند .\r\nدر حالات علماى بزرگ - اعم از شخصيت‌هاى والاى مذهبى كه درهاى علوم را گشودند يا دانشمندان علوم ديگر كه به اختراعات و اكتشافات بزرگى نايل شدند - چيزى كه بيش از هر چيز ديگر مىدرخشد ، صبر و استقامت آنها است . گاهى يك دانشمند ، براى كشف يك قانون علمى ، ناچار است چند سال در انزوا در كتابخانه يا آزمايشگاه خود بماند تا موفّق به كشف آن شود .\r\nحديثى از على عليه السلام نقل شده است : « مَنْ رَكِبَ مَراكِبَ الصَّبْرِ اهْتُدِىَ الَى مَيْدَانِ النَّصْرِ ؛ كسى كه بر مركب صبر و شكيبايى سوار شود ، به ميدان پيروزى پاى مىنهد » . « 2 »\r\nباز از همان امام بزرگوار آمده است كه « مِفْتاحُ الظَّفَرِ لُزُومِ الصَّبْرِ ؛ كليد پيروزى ، داشتن صبر و شكيبايى است » . « 3 »\r\nاز سوى ديگر ، افراد كم صبر و استقامت ، بسيار زود آلودهء انواع گناه مىشوند ، زيرا گناهان ، جاذبه‌هاى نيرومندى براى نفس سركش انسانى دارد و اگر مقاومت شديدى در انسان نباشد ، ايستادگى در برابر آن جاذبه‌ها ممكن نيست .\r\nدر حديثى از امام صادق عليه السلام آمده است : « كَمْ مِنْ صَبْرِ سَاعَةٍ قَدْ اوْرَثَتْ فَرَحَاً طَويلًا و\r\n\r\n\r\n","description":"","footnote":"\r\n( 1 ) - انفال ، 65 .\r\n( 2 ) - كنز الفوائد ، صفحهء 58 .\r\n( 3 ) - غرر الحكم ، حديث 9809 .\r\n","page_name":" 465 ","page_number":465},
  {"content":"\r\n\r\nكَم مِنْ لَذَّةِ سَاعَةٍ قَد اوْرَثَتْ حُزْناً طَويلًا ؛ بسيار اتفاق افتاده كه يك ساعت صبر و شكيبايى ، سبب شادى طولانى شده است ، و چه بسيار لذّت كوتاهى در يك ساعت ، غم و اندوه طولانى به بار آورده است » . « 1 »\r\nممكن است در طول زندگى ، انسان گرفتار خسارت‌ها و زيان‌هاى مادى ، اجتماعى و يا معنوى شود ؛ مثلًا در مورد مرگ نزديكان بايد گفت : چنان نيست كه دوستان و خويشاوندان همه با هم متولد شوند و همه با هم بميرند ، بعضى زودتر و بعضى ديرتر ، چشم از جهان مىپوشند ، آنها كه زودتر مىروند ، بازماندگان را به داغ و فراق خود مبتلا مىسازند . اگر انسان ، صبور نباشد ، به زودى سلامتش را از دست مىدهد ، از همه چيز زندگى مأيوس گشته و دست او از كار مىماند .\r\nآرى ! اين صبر است كه با وجود تمام اين حوادث ناگوار ، به روح و قلب انسان توانايى ادامهء حيات را مىدهد .\r\nدر روايات سابق ، بيان داشتيم كه امام صادق عليه السلام ثواب شكيبايى شيعيان در برابر مصيبت‌ها و گرفتارىها را برابر با پاداش هزار شهيد دانستند كه اين امر نشانگر همين معنى است .\r\nخلاصه اين كه : دربارهء اهمّيّت صبر و نقش آن در پيشبرد دين و دنيا ، هر چه بيان شود كم است . به همين دليل ، تعبيرات بسيار بالايى را كه در روايات اسلامى دربارهء پاداش صابران آمده است ، نبايد مبالغه پنداشت و در يك بيان كلى مىتوان به اين روايت از امام باقر عليه السلام تمسك بجوييم : « انَّهُ مَنْ صَبَرَ نَالَ بِصَبْرِهِ دَرَجَةَ الصّائِمِ الْقائِمِ ، وَ دَرَجَة الشَّهيدِ الَّذِى ضَرَبَ بِسَيفِهِ قُدّامَ مُحمَّدٍ صلى الله عليه و آله ؛ هر كس صبر و شكيبايى كند ، به خاطر آن به مقام روزه داران شب زنده دار مىرسد و درجهء شهيدى را كه در پيشاپيش پيغمبر اكرم صلى الله عليه و آله با شمشير به دفاع پرداخته و شربت شهادت نوشيده است ، را به دست مىآورد » . « 2 »\r\nبه گفتهء شاعر :\r\n كليد صبر كسى را كه باشد اندر دست * هر آينه در گنج مراد بگشايد \r\n به شام تيرهء محنت ، بساز و صبر نما * كه عاقبت ، سحر از پرده ، روى بنمايد \r\n\r\n\r\n","description":"","footnote":"\r\n( 1 ) - بحار الانوار ، جلد 68 ، صفحهء 19 ، حديث 45 .\r\n( 2 ) - وسائل الشيعه ، جلد 11 ، كتاب الجهاد ، صفحهء 209 ، حديث 5 .\r\n","page_name":" 466 ","page_number":466},
  {"content":"\r\n\r\n\r\nشاخه‌هاى صبر\r\nدر بسيارى از گفتار و نوشتار علماى اخلاق و بزرگان اسلام ، « صبر » به سه شاخه تقسيم شده است :\r\n1 - صبر بر اطاعت .\r\n2 - صبر بر معصيت .\r\n3 - صبر بر مصيبت .\r\nمنظور از « صبر بر اطاعت » ؛ ايستادگى در برابر مشكلات اطاعت فرمان خداست .\r\nاطاعت فرمان الهى در نماز و روزه و حج و جهاد و اداى واجبات مالى ، همانند خمس و زكات و همچنين صبر و شكيبايى در برابر مشكلات اطاعت اوامر استحبابى كه دامنهء گسترده‌اى دارد .\r\nمنظور از « صبر بر معصيت » ؛ ايستادگى در برابر شعله‌هاى سركش شهوات و هيجان‌هاى برخاسته از هوا و هوس است كه اگر چنين نباشد ، طوفان شهوات و هوس‌ها تمام ايمان و تقوا و پاكى و صدق و صفا و . . . را از بين مىبرد .\r\nو منظور از « صبر بر مصيبت » ؛ آن است كه انسان در طول زندگى ، در برابر حوادث دردناكى ؛ مانند از دست دادن عزيزان ، خسارت‌هاى عظيم مالى ، به خطر افتادن آبرو و حيثيت اجتماعى ، گرفتارى در چنگال بيمارىهاى صعب العلاج و افتادن در دام دوستان ناباب و شركاى خائن و حكومت ظالم و گاه همسران فاسد و . . . صبر و شكيبايى را از دست ندهد .\r\nبزرگان اخلاق ، اين تقسيم سه گانه را از روايات اسلامى گرفته‌اند ؛ همانند روايتى كه از پيامبر اسلام صلى الله عليه و آله نقل شده است : « الصَّبْرُ ثَلاثَةٌ ، صَبْرٌ عَلَى الْمُصيبَةِ وَ صَبْرٌ عَلَى الطَّاعَةِوَ صَبْرٌ عَلَى الْمَعْصِيَةِ ، فَمَنْ صَبَرَ عَلَى المُصيبَةِ حَتَّى يَرُدَّهَا بِحُسْنِ عَزائِهَا ، كَتَبَ اللّه لَهُ ثَلاثَ مِأَةٍ دَرَجَةٍ مَا بَينَ الدَّرَجَةِ الَى الدَّرَجَةِ كَما بَينَ السَّمَاءِ الَى الارضِ ، وَ مَنْ صَبَرَ عَلَى الطَّاعَةِ كَتَبَ اللّهُ لَهُ سِتَّ مِأَةِ دَرَجَةٍ ، مَا بَينَ الدَّرَجَةِ الَى الدَّرَجَةِ كَمَا بَينَ تُخُومُ الْارضِ الَى الْعَرْشِ وَ مَنْ صَبَرَ عَلَى الْمَعْصيةِ كَتَبَ اللّهُ لَهُ تِسْعَ مِأَةِ دَرَجَةٍ مَا بَينَ الدَّرَجَةِ الىَ الدَّرَجَةِ كَمَا بَينَ تُخُومِ الارْضِ الَى مُنْتَهَى الْعَرْشِ ؛ صبر بر سه گونه است : صبر بر مصيبت ،\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nصبر بر طاعت و صبر بر معصيت كسى كه صبر بر مصيبت كند و آن را با شكيبايى و صبر جميل تحمل نمايد ، خداوند سيصد درجه برايش مىنويسد كه فاصلهء ميان هر درجه همانند فاصلهء آسمان و زمين است و هر كس صبر بر اطاعت كند ، خداوند ششصد درجه برايش مىنويسد كه فاصلهء هر يك با ديگرى همانند فاصلهء انتهاى زمين تا عرش خداست . و هر كس صبر بر معصيت كند ، خداوند نهصد درجه برايش مىنويسد كه فاصلهء هر يك با ديگرى ، همانند فاصلهء منتهاى زمين تا منتهاى عرش خداست » . « 1 »\r\nاز تعبيرات اين حديث ، استفاده مىشود كه صبر بر معصيت مهمتر از همه است و صبر بر اطاعت در مرحلهء دوّم و صبر بر مصيبت در مرحلهء سوّم قرار دارد .\r\nامير مؤمنان على عليه السلام در حديثى ديگر ، بعد از آن كه ايمان را بر چهار ستون قرار داده كه ركن اوّل آن صبر ، ركن دوّم آن يقين و ركن سوّم آن ، عقل و ركن چهارم آن جهاد است ، مىفرمايد : « وَ الْصَّبْرُ مِنْهَا عَلَى ارْبَعِ شُعَبٍ ، عَلَى الشَّوْقِ وَ الشَّفَقِ وَ الزُّهْدِ وَ التَّرَقُّبِ ؛ صبر چهار شعبه دارد ، اشتياق ، ترس ، زهد و انتظار . » و سپس در شرح آن مىفرمايند :\r\n« كسى كه اشتياق بهشت داشته باشد ، از شهوات و هوس‌هاى سركش به كنار مىرود ، و آن كسى كه از آتش دوزخ بترسد ، از محرّمات دورى مىگزيند و كسى كه زهد بر دنيا داشته باشد ، مصيبت‌ها را ناچيز مىشمرد ، و كسى كه در انتظار سرانجام نيك باشد ، براى انجام نيك سرعت مىگيرد » . « 2 »\r\nبا اندكى دقت روشن مىشود كه هدف امام عليه السلام ، در اين بيان ، شرح انگيزه‌هاى صبر و استقامت است ، نه شاخه‌هاى آن . نظير حديث فوق كه از پيامبر اسلام صلى الله عليه و آله نيز نقل شده است .\r\n* * * \r\nانگيزه‌هاى صبر و شكيبايى\r\nامورى كه باعث صبر انسان در مشكلات طاعت و ترك معصيت و در برابر مصائب مىشود ، فراوان است كه هر كدام تأثير خاصّى در پديد آوردن اين فضيلت بزرگ دارد\r\n\r\n\r\n","description":"","footnote":"\r\n( 1 ) - بحار الانوار ، جلد 68 ، صفحهء 77 - در اصول كافى ، جلد 2 ، صفحهء 91 نيز همين معنى نقل شده است .\r\n( 2 ) - نهج البلاغه ، كلمات قصار ، حديث 31 .\r\n","page_name":" 468 ","page_number":468},
  {"content":"\r\n\r\nكه مهمترين آنها عبارتند از :\r\n1 - تقويت پايه‌هاى ايمان و يقين ، مخصوصاً توجه به اين نكته كه خداوند « ارحم الرّاحمين » است و نسبت به بندگانش از هر كسى مهربانتر است و او براى رعايت و تأمين مصالح عباد ، حوادثى مىآفريند كه اسرار و منافعش پوشيده است ، روح شكيبايى را در انسان پرورش مىدهد . توجه به پاداش‌هاى عظيم مطيعان و تاركان معاصى و صدق وعده‌هاى الهى نيز در اين زمينه ، عزم انسان را در صبر و شكيبايى ، راسخ‌تر مىكند .\r\nاز همين رو ، امير مؤمنان عليه السلام مىفرمايند : « اصْلُ الصَّبْرِ حُسْنُ الْيَقِينِ بِاللّهِ ؛ اساس و ريشه صبر ، ايمان و يقين خوب ، نسبت به خداوند است » . « 1 »\r\nبديهى است ، هر قدر ايمان انسان به حكمت و رحمت پروردگار بيشتر باشد ، صبر او نيز بيشتر خواهد شد ؛ به تعبير ديگر ، تحمل صبر و شكيبايى برايش آسان‌تر مىگردد . به هيمن دليل ، حديثى از امام صادق عليه السلام نقل شده كه به بعضى از ياران خود فرمود : « انَّا صُبَّر وَ شِيعَتُنا اصْبَرُ مِنّا ؛ ما صبورانيم ، ولى شيعيان ما از ما صبورترند . » راوى سؤال مىكند ، فدايت شوم ! چگونه شيعيان شما از شما صبورترند ؟ امام در پاسخ فرمودند : « لِانّا نَصْبِر عَلَى مَا نَعْلَمُ وَ شيعَتُنا يَصْبِرُونَ عَلَى مَا لايَعْلَمُونَ ؛ چون ما بر چيزى كه مىدانيم ( و از اسرار آن آگاهيم ) صبر مىكنيم ؛ ولى شيعيان ما در برابر امورى كه از اسرارش آگاه نيستند صبر مىكنند » . « 2 »\r\n2 - دست يا بى به صبر ، مانند كسب هر فضيلت اخلاقى ديگر ، با ممارست و روبه‌رو شدن با حوادث گوناگون حاصل مىشود ، به همين دليل در حديثى از امير مؤمنان على عليه السلام آمده است : « مَنْ تَوالَتْ عَلَيهِ نَكَباتُ الزَّمانِ اكْسَبَتْهُ فَضيلَةُ الصَّبْرِ ؛ كسى كه پى در پى حوادث ناخوشايند زمان برايش حادث شود ، فضيلت صبر را برايش فراهم مىكند » . « 3 »\r\nبه تعبير ديگر ، انسان در ابتداى برخورد با مصيبتى ، ناله و فرياد سر مىدهد و جزع و فزع را به اوج مىرساند ، همچنين هنگامى كه در انجام طاعتى از طاعات پروردگار ، با مشكلى روبه‌رو شود ، اظهار خستگى مىكند ، ولى تكرار آن حوادث و اين مشكلات به تدريج فضيلت صبر را در او به وجود مىآورد .\r\n\r\n\r\n","description":"","footnote":"\r\n( 1 ) - غرر الحكم ، حديث 3084 .\r\n( 2 ) - اصول كافى ، جلد 2 ، صفحهء 93 ، حديث 25 .\r\n( 3 ) - غرر الحكم ، حديث 9144 .\r\n","page_name":" 469 ","page_number":469},
  {"content":"\r\n\r\n3 - توجه به اين نكته كه دنيا ، دار حوادث و مشكلات است و رسيدن به هيچ موهبتى از مواهب مادى و معنوى ، بدون عبور از موانع گوناگون امكان‌پذير نيست و نيز توجه به اين حقيقت كه افراد كم صبر و بى حوصله و كم طاقت ، هرگز به جايى نخواهند رسيد ، عزم و ارادهء انسان را بر صبر و شكيبايى در مقابل مشكلات محكم‌تر مىسازد .\r\nهمان گونه كه در سابق اشاره شد ، براى چيدن يك شاخه گل بايد رنج خار را كشيد و براى نوشيدن يك جرعه عسل ، بايد در برابر نيش زنبور صبر كرد ، گنج‌ها در ويرانه‌هاست و بهشت در لابه‌لاى ناملايمات قرار گرفته است .\r\nبه يقين هر كس در اين امور دقت كند ، آمادگى بيشترى براى صبر و شكيبايى پيدا مىكند . از همين رو در حديث ديگرى از امير مؤمنان على عليه السلام آمده است : « لِكُلِّ نِعْمَة مِفْتاحٌ وَ مِغْلاقٌ وَ مِفتاحُهَا الصَّبْرُ وَ مِغلاقُها الْكَسَلْ ؛ براى هر نعمتى كليد و قفل و بندى است ؛ كليد آن صبر و قفل و بند آن ، تنبلى و كسالت است » . « 1 »\r\n4 - يكى ديگر از انگيزه‌هاى صبر و عوامل پرورش آن ، هم شكل ساختن صابران است ، اين امر نه تنها در اينجا بلكه در تمام فضايل اخلاقى صدق مىكند كه هر گاه انسان ، در ظاهر خود را به صفتى بيارايد ، هر چند در باطن چنين نباشد ، به تدريج در باطنش نيز نفوذ كرده و به آن متخلّق مىگردد .\r\nدر حديثى از رسول خدا صلى الله عليه و آله آمده است : « مَنْ يَتَصَبَّرْ يُصَبِّرُهُ اللّهُ وَ مَنْ يَسْتَعْفِف يَعُفَّه اللّهُ ، وَ مَن يَسْتَغْنِ يُغْنِهُ اللّهُ وَ مَا اعْطِى عَبْدٌ عَطاءً هُوَ خَيرٌ وَ اوسَعُ مِنَ الصَّبْرِ ؛ كسى كه خود را به چهرهء صابران در آورد ( و جزع و فزع را ترك گويد ) ، خداوند روح صبر را به او مىبخشد و كسى كه به چهرهء عفيفان در آيد ، خداوند او را به زينت عفّت مىآرايد و كسى كه در چهرهء بىنيازان در آيد ، خداوند او را بى نياز مىسازد و به هيچ بنده‌اى موهبتى بهتر و گسترده‌تر از صبر عطا نشده است » . « 2 »\r\n5 - صبر رابطهء نزديكى با ظرفيت وجودى انسان دارد . هر اندازه ظرفيت و شخصيت انسان بيشتر شود ، صبر و شكيبايى او افزون مىگردد ، به همين دليل كودكان و بزرگسالان كودك صفت ، در برابر كمترين حادثه‌اى ، بىتابى مىكنند ؛ در حالى كه افراد با ظرفيت\r\n\r\n\r\n","description":"","footnote":"\r\n( 1 ) - شرح نهج البلاغه ابن ابى الحديد ، جلد 20 ، صفحهء 322 .\r\n( 2 ) - ميزان الحكمه ، جلد 2 ، حديث 10128 .\r\n","page_name":" 470 ","page_number":470},
  {"content":"\r\n\r\nو با شخصيت ، مشكلات را در خود هضم نموده و خم به ابرو نمىآورند .\r\nيك استخر كوچك با اندك نسيمى متلاطم مىشود ؛ ولى يك اقيانوس عظيم ، به آسانى متلاطم نمىشود و اقيانوس كبير را از اين جهت اقيانوس آرام مىخوانند كه هيجان امواجش به خاطر گسترش آن كمتر است .\r\nمطالعهء حالات بزرگان ، مخصوصاً انبيا و اولياى الهى كه بر اثر صبر و شكيبايى به مقامات عالى روحانى نايل گشتند ، مىتواند از انگيزه‌هاى مؤثر باشد ، همان گونه كه آنها در همه چيز الگو و اسوه‌اند .\r\nمسئلهء صبر و شكيبايى در برابر حوادث سخت زندگى و مشكلات عظيمى كه در راه پيروزى انسان وجود دارد ، تنها بعد اخلاقى ندارد ، بلكه از نظر بهداشت و سلامت جسم نيز فوق العاده مؤثر است . افراد ناشكيبا عمرى كوتاه و توأم با انواع بيمارىها دارند كه مهمترين آنها بيمارىهاى قلبى و عصبى است ؛ در حالى كه شكيبايان از عمر طولانى و توأم با سلامت نسبى برخوردارند ؛ به همين دليل ، روان‌شناسان معتقدند داشتن مذهب ( كه انسان را به شكيبايى در برابر مشكلات ترغيب مىكند ) يكى از شرايط سلامت جسم و روان انسان است .\r\nدر حديثى از امير مؤمنان على عليه السلام آمده است : « مَن احَبَّ الْبَقاءَ فَلْيُعِدَّ لِلْمَصائِبِ قَلْباً صَبُوراً ؛ كسى كه دوست دارد عمر طولانى داشته باشد ، بايد قلب صبورى در برابر مصائب آماده كند » . « 1 »\r\n\r\nجزع و بى تابى\r\n« جزع » نقطهء مقابل « صبر » است و آن ، حالت بى قرارى و ناشكيبايى در برابر حوادث و مشكلات است ، به گونه‌اى كه انسان در برابر حادثه زانو زند ، مأيوس شود ، بى تابى كند و يا از تلاش و كوشش براى رسيدن به مقصد چشم بپوشد .\r\nجزع يكى از بدترين و نكوهيده‌ترين صفات است كه انسان را در دنيا و آخرت به بدبختى مىكشاند و از رسيدن به مقامات و الا باز مىدارد و ارزش و مقام او را در جامعه\r\n\r\n\r\n","description":"","footnote":"\r\n( 1 ) - بحار الانوار ، جلد 75 ، صفحهء 81 ، حديث 71 .\r\n","page_name":" 471 ","page_number":471},
  {"content":"\r\n\r\nكاسته ، شربت زندگى را در كامش تلخ ، و شهد حيات را شرنگ مىسازد .\r\nقرآن مجيد در سورهء « معارج » ، انسان را موجودى حريص و كم طاقت معرفى مىكند كه وقتى بدى به او برسد ، بى تابى مىكند و هنگامى كه خوبى به او رسد ، بخل مىورزد و مانع ديگران مىشود ، « انَّ الانْسانَ خُلِقَ هَلُوعاً * اذَا مَسَّهُ الشَّرُّ جَزوعاً * وَ اذَا مَسَّهُ الْخَيرُ مَنوعاً » . « 1 »\r\nمنظور از انسان در اين آيه - همانند بعضى از آيات مشابهى كه انسان را با صفات ناشايستى توصيف كرده - انسان‌هاى تربيت نيافته و به اصطلاح خودرو و فاقد شخصيت است و لذا در ذيل همين آيات با جمله ( الَّا الْمُصَلِّينَ . . . تا . . . وَالَّذينَ هُم عَلَى صَلاتِهِم يُحَافِظُون « 2 » ، افراد با ايمانى را كه به نماز و كمك به محرومان و اصول عفّت و امانت و شهادت به حق وفا دارند ، استثنا كرده و از تحت عنوان « هلوع » خارج مىكند .\r\nتعبير آيات فوق ، شايد اشاره به اين باشد كه معمولًا افراد جزوع و ناشكيبا بخيل هم هستند ؛ همان گونه كه بخيلان ناشكيبا مىباشند ؛ به تعبير ديگر اين دو صفت با يكديگر رابطه دارند و از اين رو در مفهوم « هلوع » جمع شده‌اند .\r\nدر روايات اسلامى نيز بحث‌هاى جالب و عميق و نكته‌هاى قابل ملاحظه‌اى در اين زمينه ديده مىشود كه هر يك از ديگرى آموزنده‌تر است ، در ذيل به چند نمونه از آنها اشاره مىشود :\r\n1 - امير مؤمنان على عليه السلام در مذمّت جزع مىفرمايند : « ايَّاكَ وَ الْجَزَعَ فَانَّهُ يَقْطَعُ الامَلَ وَ يُضَعِّفُ الْعَمَلَ وَ يُورِثُ الهَمَّ ؛ از جزع و ناشكيبايى بپرهيز ؛ زيرا اميد انسان را قطع و كوشش و تلاش را ضعيف ساخته و غم و اندوه به بار مىآورد » . « 3 »\r\n2 - همان امام بزرگوار در جاى ديگر ضمن اشاره به نكته لطيف ديگرى مىفرمايند :\r\n« الْجَزَعُ اتْعَبُ مِنَ الصَّبْرِ ؛ بى تابى از صبر و شكيبايى ناراحت كننده‌تر است » . « 4 »\r\nدليل آن روشن است ؛ زيرا جزع و بى تابى هيچ مشكلى را حل نمىكند ، تنها اثرش\r\n\r\n\r\n","description":"","footnote":"\r\n( 1 ) - معارج ، 19 تا 21 .\r\n( 2 ) - معارج ، 22 تا 34 .\r\n( 3 ) - بحار الانوار ، جلد 79 ، صفحهء 144 .\r\n( 4 ) - همان مدرك ، صفحهء 131 ، حديث 16 .\r\n","page_name":" 472 ","page_number":472},
  {"content":"\r\n\r\nاين است كه روح و جسم انسان را در هم مىكوبد ، به همين دليل از شكيبايى پرزحمت‌تر مىباشد ؛ مثلًا ، هنگامى كه انسان ، عزيزى را از دست دهد ، ممكن است سرش را به ديوار بكوبد ، گريبان چاك كند ، نعره و فرياد بكشد و يا سرانجام خودكشى كند ؛ اما هيچ يك از اين‌ها عزيز از دست رفته را باز نمىگرداند ، بلكه تنها پايه‌هاى ايمان و سلامت جسم و جان او را درهم مىكوبد ، علاوه بر اين ، اجر و پاداش انسان را نيز بر باد مىدهد كه شرح آن در حديث بعد مىآيد .\r\n3 - حضرت على عليه السلام مىفرمايند : « الْجَزَعُ لايَدْفَعُ الْقَدَرَ وَ لَكِنْ يُحْبِطُ الاجْرَ ؛ جزع ( در برابر مصائب ) ، مقدرات را تغيير نمىدهد ؛ ولى اجر و پاداش انسان را از بين مىبرد » . « 1 »\r\nدربارهء اين كه چرا پاداش را از بين مىبرد ، بايد گفت : جزع و ناشكيبايى دليل بر عدم رضا و عدم تسليم در برابر مقدرات الهى است . در واقع ، اعتراض به عدل و حكمت پروردگار را در بردارد ؛ هر چند صاحبش از آن غافل باشد .\r\n4 - در حديث ديگرى كه از امام هادى عليه السلام نقل شده ، ضمن اشاره به نكتهء جالب ديگرى ، مىفرمايند : « الْمُصِيبَةُ لِلصَّابِرِ وَاحِدَةٌ وَ لِلْجَازِعِ اثْنانِ ؛ مصيبت براى انسان صبور يكى است و براى انسان بى صبر و ناشكيبا دوتاست » . « 2 »\r\nجزع و بى تابى - چنان كه در قبل اشاره شد - مشكلات عظيم جسمى و روحى به دنبال دارد ، به علاوه اجر و پاداش انسان را بر باد مىدهد ، بنابراين مصيبت افراد ناشكيبا مضاعف مىشود .\r\n5 - امام كاظم عليه السلام در بيان يكى از وصاياى حضرت مسيح عليه السلام مىفرمايند : « وَلاتَجْعَلُوا قُلُوبَكُم مَأْوىً لِلشَّهَواتِ انَّ اجْزَعَكُم عِنْدَ الْبَلاءِ لَاشَدُّكُم حُبّاً لِلدُّنيَا وَ انَّ اصْبَرَكُمْ عَلَى الْبَلاءِ لَازْهَدُكُم فِى الدُّنيَا ؛ دل‌هاى خود را پناهگاه شهوات قرار ندهيد ، آن كس كه در بلا ، بيشتر بى تابى مىكند ، علاقه‌اش به دنيا بيشتر است و آن كس كه در بلا ، شكيباتر است ، نسبت به دنيا ، بىاعتناتر است » . « 3 »\r\n\r\n\r\n","description":"","footnote":"\r\n( 1 ) غرر الحكم ، حديث 1876 .\r\n( 2 ) بحار الانوار ، جلد 79 ، صفحهء 144 .\r\n( 3 ) بحار الانوار ، جلد 1 ، صفحهء 106 .\r\n","page_name":" 473 ","page_number":473},
  {"content":"\r\n\r\nاز اين روايت استفاده مىشود كه يكى از سرچشمه‌هاى مهم جزع و بى تابى ، حرص و حبّ دنياست و براى كاستن از شدّت جزع ، بايد از علاقهء به دنيا كاست .\r\n6 - در حديث ديگرى از امام صادق عليه السلام نقل شده است : پيامبر اكرم صلى الله عليه و آله هنگام عيادت يكى از يارانش كه آخرين ساعات عمرش را مىگذراند ، فرمودند : « اى فرشتهء مرگ ! با او مدارا كن كه با ايمان است . ملك الموت عرض كرد : بشارت باد بر تو اى محمد ! كه من نسبت به همهء مؤمنان مدارا مىكنم . بدان اى محمد ! هنگامى كه من روح فرزندان آدم را مىگيرم ، خانوادهء آنان بى تابى مىكنند . در گوشه‌اى از خانه مىايستم و مىگويم : چرا اين گونه بى تابى مىكنيد ؟ من قبل از پايان عمرش روح او را نگرفتم و اين يك مأموريت الهى است ، گناهى ندارم ؛ « انْ تَحْتَسِبُوهُ وَ تَصْبِرُوا تُوجَرُوا ، وَ انْ تَجْزَعُوا تَأْثِمُوا وَ تُوزَرُوا ؛ اگر راضى به رضاى خدا باشيد و صبر كنيد به شما پاداش داده مىشود و اگر جزع و بى تابى كنيد گناه مىكنيد » . « 1 »\r\n7 - حديث كوتاه و پر معنى ديگرى از امير مؤمنان على عليه السلام آمده است : « مَنْ لَم يُنْجِهِ الصَّبْرُ اهْلَكَهُ الْجَزَعُ ؛ كسى كه صبر او را نجات ندهد ، بى تابى او را هلاك خواهد كرد . » « 2 » ( اين هلاكت مىتواند اشاره به هلاكت دنيا و آخرت باشد ) .\r\n8 - اين بحث را با حديث ديگرى از پيامبر اكرم صلى الله عليه و آله - به عنوان « خِتَامُهُ مِسْكٌ » - پايان مىدهيم . در اين حديث آمده است كه يكى از اصحاب پيامبر صلى الله عليه و آله فرزندش را از دست داده بود ، حضرت صلى الله عليه و آله دستور نوشتن نامه‌اى به اين مضمون را به او دادند : « خداوند متعال ، اجر تو را افزون كند و به تو صبر و شكيبايى دهد ! . . . مبادا با جزع و بى تابى ، اجر خود را از بين ببرى و فرداى قيامت به خاطر از دست دادن ثواب صبر بر مصيبت ، پشيمان گردى ، هنگامى كه ثواب و مصيبتت را ببينى ، مىفهمى كه مصيبت از آن كوتاه‌تر بوده است و بدان ! جزع و بى تابى ، عزيز از دست رفته را باز نمىگرداند ، غم و اندوه ، قضاى الهى را تغيير نمىدهد و آنچه از پاداش ، در برابر از دست دادن فرزند بر تو نازل شده ، تأسّفت را از ميان مىبرد » . « 3 »\r\nمرحوم محدّث قمى در « سفينة البحار » داستان جالبى دربارهء « بوذرجمهر » و مسئله « صبر و جزع » كه بسيار مناسب اين نوشتار است ، نقل مىكند : در بعضى از تواريخ آمده\r\n\r\n\r\n","description":"","footnote":"\r\n( 1 ) بحار الانوار ، جلد 6 ، صفحهء 169 .\r\n( 2 ) بحار الانوار ، جلد 68 ، صفحهء 96 .\r\n( 3 ) ميزان الحكمه ، جلد 2 ، صفحهء 1563 ، حديث 10118 .\r\n","page_name":" 474 ","page_number":474},
  {"content":"\r\n\r\nاست كه انوشيروان نسبت به « بوذرجمهر » خشمگين شد . دستور داد او را در اتاق تاريكى زندانى كنند . چندين روز گذشت ، انوشيروان كسى را فرستاده تا از وضع حال او جويا شود . فرستادهء انوشيروان ، در حالى كه او خوشحال و مطمئن بود ، از او پرسيد : چگونه در اين حالت كه سخت در مضيقه‌اى ، فارغ البال مىباشى ؟\r\nبوذرجمهر گفت : من ( همه روزه ) از معجونى كه از شش ماده تركيب شده است ، استفاده مىكنم و اين معجون همان گونه كه مىبينيد ، مرا بر سر حال آورده است .\r\nفرستاده پرسيد : ممكن است اين معجون را به ما معرفى كنى تا در مشكلات به آن پناه بريم ؟\r\nبوذرجمهر در جواب گفت :\r\nمادهء اوّل آن « الثِّقَةُ بِاللّهِ ؛ توكّل بر خداست » .\r\nمادهء دوّم ؛ آنچه مقدر است ، خواه و ناخواه رخ مىدهد و بى تابى در برابر آن ، مشكلى را حل نخواهد كرد .\r\nمادهء سوّم ؛ صبر و شكيبايى بهترين چيزى است كه در آزمون‌هاى الهى به كمك انسان مىشتابد .\r\nمادهء چهارم ؛ اگر صبر نكنم ، چه كنم ؟ بنابراين با جزع خود را هلاك ننمايم .\r\nمادهء پنجم ؛ از مشكلى كه من دارم ، مصائب مشكل‌ترى نيز وجود دارد ؛ پس خدا را شكر كه در آن‌ها گرفتار نشدم !\r\nمادهء ششم ؛ از ستون به ستون فرج است .\r\nاين سخن به انوشيروان رسيد ، او را آزاد و گرامى داشت . « 1 »\r\n\r\nدرمان جزع و ناشكيبايى\r\nاين بيمارى درونى ، مانند بسيارى از بيمارىهاى ديگر ، راه‌هاى درمان دارد كه ما در ذيل به آنها اشاره مىكنيم :\r\n\r\n\r\n","description":"","footnote":"\r\n( 1 ) سفينة البحار ، واژهء صبر .\r\n","page_name":" 475 ","page_number":475},
  {"content":"\r\n\r\n1 - تشخيص درد و تجويز بهترين راه درمان\r\nهنگامى كه يك طبيب روحانى ، اين بيمارى اخلاقى را از طريق آثار و نشانه‌هايش ( مانند بر سر و صورت زدن ، انگشت به دندان گزيدن ، ناله و فرياد كشيدن ، با كج خلقى و خشونت با ديگران صحبت كردن ، با زن و فرزند خود بدرفتارى نمودن و حد اقل زبان به شكوه گشودن ) تشخيص داد ، براى درمان دست به كار مىشود و از راه‌هاى مختلف اقدام مىكند !\r\n2 - يادآورى پيامدهاى شوم جزع و بى تابى\r\nيادآورى پيامدهاى جزع و بى تابى و آثار سوء آن نقش مهمى در درمان اين بيمارى روحى دارد . شايد كمتر كسى اين آثار را بداند و از اين حالت ، بيزار نشود و در صدد رفعش برنيايد .\r\nآرى ! هنگامى كه انسان بداند ، ناشكيبايىها ، اجر و پاداش او را در پيشگاه خدا ( طبق روايات گذشته ) ، بر باد مىدهد ؛ بى آن كه مشكلى را حل كند ، روان انسان را درهم مىكوبد و آرامش او را سلب نموده و سلامت جسم و جان او را به خطر مىاندازد ؛ از همه بدتر اين كه درهاى حل مشكل را بر روى انسان مىبندد ؛ زيرا اگر به هنگام بروز مشكلات و مصائب ، انسان خونسردى خويش را حفظ كند و به اعصاب خويش مسلط باشد ، اغلب راه حلى براى گشودن مشكل و يا حدّ اقل ، كاهش مصائب مىيابد ؛ ولى انسان ناشكيبا بر اثر اضطراب و بى تابى و عدم تسلط بر اعصاب و عدم تمركز فكر ، حتى درهايى را كه آشكارا به رويش باز است ، نمىبيند ؛ درست مانند پرندگانى كه در اتاق و سالنى گرفتار شوند ، مرتب خود را به اين در و ديوار مىكوبند و حتى هنگامى كه صاحب خانه ، پنجره‌ها را مىگشايد تا آنها آزاد شوند ، به خاطر اضطراب و بى تابى شان ، حتى دريچه‌هاى باز را نيز نمىبينند كه اگر لحظه‌اى آرام گيرند و شكيبايى پيشه كنند و نگاهى به اطراف خود اندازند ، به آسانى راه نجات خود را پيدا خواهند كرد .\r\nدقت به اين حقايق ، تأثير مهمى در تغيير اين حالت دارد و به تدريج انسان را در صف شكيبايان در مىآورد .\r\n\r\n","description":"","footnote":"","page_name":" 476 ","page_number":476},
  {"content":"\r\n\r\n3 - مطالعهء آيات و رواياتى كه پيرامون اجر و پاداش صابران وارد شده است\r\nمطالعهء آيات و رواياتى كه دربارهء اجر صابران وارد شده است ، نقش مهمى در تقويت روحيه صبر در انسان دارد ، از جمله اين آيهء شريفه كه بزرگترين بشارت را به صابران مىدهد : « بشارت ده صابران را همان‌ها كه وقتى مصيبتى به آنها برسد ، مىگويند : ما از خداييم و به سوى او باز مىگرديم ، رحمت و درود خدا بر آنهاست و آنها هدايت يافتگانند ؛ . . . و بَشِّرِ الصَّابِرينَ * الَّذينَ اذَا اصَابَتْهُم مُصيبَةٌ قَالُوا انّا لِلّهِ وَ انَّا الَيهِ رَاجِعُونَ * اولَئِكَ عَلَيهِم صَلَواتٌ مِنْ رَبِّهِمْ وَ رَحْمَةُ وَ اولَئِكَ هُمُ الْمُهْتَدُونَ » . « 1 »\r\nتعبير « اولئِكَ هُمُ المُهتَدونَ » تعبير پر معنا و داراى تفسيرهاى گوناگونى است كه ممكن است يكى از تفسيرهاى آن همان كه در بالا ذكر شد ، باشد و آن اين كه صابران ، راه حل مشكلات را زودتر از ديگران پيدا مىكنند ، و درها به روى آنان گشوده مىشود .\r\nچون يكى از عوامل اصلى بى تابى « ضعف نفس » است ؛ پس هر قدر انسان در تقويت روحيات خود بكوشد ، در زدودن آثار ناشكيبايى و بى صبرى موفق‌تر است .\r\n4 - مطالعهء احوال انبيا و اوليا و بزرگان\r\nيكى ديگر از راه‌هاى درمان بىتابى ، مطالعه حالات انبيا و اوليا و صبر و شكيبايى آنان در مقابل مصائب و درد و رنج‌هاى گوناگون و دشمنان درونى و بيرونى است .\r\nيادآورى اين مسائل به انسان الهام مىدهد كه نبايد در برابر حجم مشكلات بى تابى نمود .\r\n5 - تلقين و اعتماد به نفس در تحمل سختىها\r\nاين نكته را نيز نبايد فراموش كرد كه تلقين ، چه از سوى خود و چه از طرف ديگران ، عامل مؤثرى در بر طرف ساختن اخلاق سوء و صفات زشت نفسانى است . اگر ناشكيبايان هر روز به خود تلقين شكيبايى كنند و اطرافيان نيز در تلقين كوتاهى نكنند ،\r\n\r\n\r\n","description":"","footnote":"\r\n( 1 ) بقره ، 155 تا 157 .\r\n","page_name":" 477 ","page_number":477},
  {"content":"\r\n\r\nبىشك آثار شكيبايى در آنان ظاهر مىشود .\r\nاين بحث را با دعايى از امام سجاد عليه السلام پايان مىدهيم : « اللَّهُمَّ اجْعَلْ اوَّلَ يَوْمى هَذَا صَلاحاً وَ اوسَطَهُ فَلاحاً وَ آخِرَهُ نَجاحاً اعُوذُ بِكَ مِنْ يَوم‌ٍاوَّلُهُ فَزَعُ وَ اوسَطَهُ جَزَعٌ وَ آخِرُهُ وَجَعٌ ؛ پروردگارا ! آغاز روز مرا صالح و سعادت و وسط آن را رستگارى و پايانش را پيروزى قرار ده . پناه به تو مىبرم از روزى كه آغازش بى تابى و وسط آن ناله و فرياد و پايانش درد و رنج باشد » .\r\nاز اين تعبير استفاده مىشود كه جزع و فزع انسان را به درد و رنج مىكشاند و نه تنها از درد انسان نمىكاهد ، بلكه دردش را افزايش مىدهد .\r\n* * * \r\nفرق جزع و احساسات معقول\r\nقلب انسان كانون عواطف و احساسات است . هر گاه عزيزى را از دست دهد ، ناراحت گشته و اشكهايش جارى مىشود ؛ اما نبايد هرگز اين گونه اظهار تأثّر را با جزع و بىتابى و بىصبرى اشتباه كرد ؛ زيرا قلب انسان در برابر حوادث ناگوار عكس‌العمل نشان داده و چشم انسان نيز كه دريچهء قلب است ، ممكن است از تأثيرات قلب متأثّر گردد .\r\nبنابراين گريه و سوگوارى براى از دست دادن عزيزان يك امر طبيعى و انسانى است .\r\nمهم آن است كه انسان در مصيبت ، سخنى كه حاكى از ناشكرى و شكايت باشد ، بر زبان نراند و حرف‌هايى كه دور از شأن يك بندهء مطيع پروردگار است ، نگويد ؛ خودزنى ننموده و گريبان ندرد . در اين رابطه پيامبر اكرم صلى الله عليه و آله مىفرمايند : « لَيسَ مِنَّا مَنْ ضَرَبَ الخُدُودَ وَ شَقَّ الجُيُوبَ وَ دَعا بِدَعْوَىَ الجَاهِليَّةِ ؛ كسى كه لطمه به صورت زند و يا گريبان چاك كند ، يا ( به هنگام مصيبت ) سخنانى همانند مردم جاهليت بر زبان راند ، از ما نيست » . « 1 »\r\nدر حالت پيامبر صلى الله عليه و آله آمده است : هنگامى كه ابراهيم عليه السلام فرزند حضرت رسول اكرم صلى الله عليه و آله ، بدرود حيات گفت ، پيامبر صلى الله عليه و آله گريه كرد ، به گونه‌اى كه سيلاب اشك بر\r\n\r\n\r\n","description":"","footnote":"\r\n( 1 ) بحار الانوار ، جلد 85 ، صفحهء 93 .\r\n","page_name":" 478 ","page_number":478},
  {"content":"\r\n\r\nسينه‌اش جارى شد ، عرض كردند : اى رسول خدا ! تو ما را از گريه نهى كردى ، اما خودت گريه مىكنى ؟ فرمود : « لَيسَ هَذَا بُكاءً وَ انّ هَذِهِ رَحْمَةٌ وَ مَن لَم يَرحَمْ لا يُرْحَمُ ؛ اين گريه نيست ، اين رحمت و اظهار محبّت است و كسى كه رحم و عاطفه نداشته باشد ، به او رحم نخواهد شد » ( و مشمول رحمت حق نمىگردد ) . « 1 »\r\nهمين موضوع به صورت مشروح‌ترى در كتاب « بحار الانوار » چنين نقل شده است :\r\nهنگامى كه ابراهيم ، فرزند پيامبر صلى الله عليه و آله آخرين لحظات عمر خود را سپرى مىكرد ، پيامبر صلى الله عليه و آله او را در دامان خود نهاد و گفت : فرزندم ! نمىتوانم در برابر تقديرات الهى كارى براى تو انجام دهم ، اين سخن را گفت و اشك از چشمانش سرازير شد ، « عبد الرحمن بن عوف » حاضر بود و عرض كرد : اى رسول خدا ! گريه مىكنى ، مگر ما را از گريه نهى نكرده‌ايد ؟ حضرت صلى الله عليه و آله فرمودند : من شما را از نوحه‌گرى جاهلانه ، از دو صداى احمقانه و فاجرانه نهى كردم ، نخست ، داد و فرياد آميخته با لهو و لعب و آهنگ‌هاى شيطانى ، هنگامى كه فرود نعمت‌هاست ؛ و ديگر ، فريادهاى هنگام مصيبت ، خراشيدن صورت ، چاك كردن گريبان و نغمه‌هاى شيطانى است ؛ ولى آنچه را از من ديدى ، عاطفه و رحمت است و هر كسى كه عاطفه و رحم نداشته باشد ، رحم نخواهد شد . . . سپس به فرزندش چنين خطاب كردند : « وَ انَّا بِكَ لَمَحْزُونُونُ تَبْكِىَ الْعَينُ وَ يَدْمَعُ الْقَلْبُ وَ لانَقولُ مَا يُسْخِطُ الرَّبَّ عَزَّوَجَلَّ ؛ ما به خاطر تو غمگين هستيم ، چشم مىگريد و قلب اشك مىريزد ؛ ولى چيزى كه خداوند متعال را به خشم آورد ، نمىگويم » . « 2 »\r\nگاهى ممكن است انسان از خود بى خود شود ، فرياد بكشد و گريبان چاك كند يا اين كه اظهار بى تابى نموده و لطمه بر خويش زند كه اگر در حدّ معقول و معمول آن براى ايجاد هيجان عمومى و بسيج عواطف در برابر دشمنان باشد ، ضرورى به نظر مىرسد ؛ پس حساب موارد استثنايى را كه در حالات بعضى از بزرگان ديده مىشود ، بايد جدا كرد .\r\nاين سخن را با حديث ديگرى از پيامبر اكرم صلى الله عليه و آله به پايان مىبريم : « النِّياحَةُ عَمَلُ\r\n\r\n\r\n","description":"","footnote":"\r\n( 1 ) امالى طوسى ، صفحهء 388 .\r\n( 2 ) بحار الانوار ، جلد 79 ، صفحهء 90 .\r\n","page_name":" 479 ","page_number":479},
  {"content":"\r\n\r\nالجَاهِلَيَّةِ ؛ نوحه‌گرى از اعمال جاهليت است » . « 1 »\r\nمنظور از نوحه‌گرى در اينجا ، عزادارى و يا ذكر مصيبت و گريستن و عزادارى فردى يا دسته جمعى نيست ، بلكه اشاره به كارى دارد كه در زمان جاهليت ، ميان عرب رايج بوده كه اگر عزيزى از دنيا مىرفت ، زنان نوحه گر حرفه‌اى را دعوت مىكردند .\r\nآنها نيز با داد و ناله و فرياد مصنوعى ، اوصاف دروغ و مبالغه‌هاى بىمعنى دربارهء شخص از دست رفته ، ذكر مىكردند و گاه لباس‌هاى خود را پاره كرده و بر سر و صورت مىزدند ، و با اين اعمال ناهنجار ، فضاى عزاى او را گرم مىكردند .\r\n* * * پايان جلد دوّم\r\nخداوندا ! تو خوب مىدانى ، اگر ما توفيق پيمودن راه اوليائت را در تهذيب نفس و حسن اخلاق و صفاى باطن نيافته‌ايم ، خواهان و عاشق آن هستيم ، ما را بر اين كار موفّق دار و در اين راه ما را يارى فرما و به گروه « مَنْ انْعَمَ اللَّهُ عَلَيْهِمْ » ملحق نما و همراه و همدم « و حَسُنَ أولَئكَ رفِيقاً » كن !\r\nآمين يا ربَّ العالمين .\r\n\r\n\r\n\r\n","description":"","footnote":"\r\n( 1 ) بحار الانوار ، جلد 79 ، صفحهء 103 .\r\n","page_name":" 480 ","page_number":480}
  ]