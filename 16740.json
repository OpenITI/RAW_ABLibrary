[
  {"content":"\r\n\r\n\r\nجلد اول\r\nآسمان و جهان\r\nترجمهء\r\nكتاب السّماء و العالم\r\nجلد چهاردهم بحار الأنوار\r\nتاليف\r\nعلم الاعلام العلّامة شيخ الاسلام المولى محمّد باقر المجلسى ره\r\nالمتوفّى سنه 1111 ه\r\nاز انتشارات :\r\nكتابفروشى اسلاميّه\r\nتهران خيابان بوذرجمهرى شرقى - تلفن 21966\r\nحق چاپ محفوظ\r\nچاپ اسلاميه - 1351 شمسى\r\n\r\n","description":"","footnote":"","page_name":" مقدمهء مترجم 1 ","page_number":1},
  {"content":"\r\n\r\n\r\nمقدمهء مترجم :\r\nبنام خدا\r\n\r\n[ نيم نگاهى به عالم هستى 
  ]\r\nقل لو كان البحر مدادا لكلمات ربى لنفد البحر قبل أن تنفد كلمات ربى و لو جئنا بمثله مددا .\r\nبگو اگر دريا مركب نگارش گفته‌هاى پروردگارم باشند آنها را بس نباشد گرچه مانند آن را هم بكمك آوريم ، 109 - الكهف .\r\nدر فراز بالا كه زير پا و همه‌سو كشيده است ژرفى است بىپايان و پهنائى كه كرانه‌اش را كس درنيابد ، در هر گوشه‌اش هزاران هزار اختر خاموش و يا فروزان و پرجوشند كه هركدام توده‌ايست شگرف از مايهء هستى كه گرد هم برآمدند و مانند كودكان وك زده بآغوش هم فرورفته و بهم چسبيده‌اند .\r\nهر توده را ملياردها تيكه و هر تيكه را ملياردها اتم پيوست همدگرند ، اين نيروئى است كه هر ديده دريابد و هر مغز به خود گيرد ، نيروئى روشن و چشمگير و همه را در درون جانى و در كالبد روانيست و ويژه‌گيها دارند كه انديشمندان جهان درگذشت دراز زمان فهميده كه يا در يادند و يا فهميده و بر باد فراموشى رفته و پراكنده شده يكى از هزار و اندكى از خروارش را دانستند و دانش خود را فشردند و شيره آن را بخامه كشيده و در مليونها برگ بيادگارى نهادند و بدست آيندگان خود سپردند ، و بسيارى از آن از دست رفته ؛ اكنون اگر آمارى گرفته شود از آنچه نگارش شده و بتوان هر واژه و گفته را بدست آورد و بشمار گرفت بايد گفت كه آن را آب دريا بس نباشد تا تر كنى سر انگشت و صفحه بشمارى .\r\n\r\n","description":"","footnote":"","page_name":" مقدمهء مترجم 2 ","page_number":2},
  {"content":"\r\n\r\nبازهم همه اينها گوشه‌ايست از آفرينش و توشه‌اى درخور آدمى ناتوان كه خواهد بار خود را بدوش كشد و تا فرسنگها ببرد .\r\nدر هر ذره خورشيدى در ميانست و در هر كالبد جانى روان .\r\nپس هرچه گفتند و گويند و جستند و جويند بازهم چيزى گفته نشده و گوهر هستى سفته نگرديده ، و براى رسيدن بدانش و دريافت بينش زمينه‌هاى فراوان هست براى جستجو از هركجا و هرچه و گفتگو با هركس و از هرچه ، اين خود يك نادانى است كه بر جان بيشتر آدميان چيره شده كه دانستن بس است و بايد پايان پذيرد و از هركس نبايد سخن شنيد و هر كتابى را نبايد خواند ، آرى كاوش كه چراغ راهنماى آدميانست و آنانرا امروزه تا ژرفناى درياها و اندك پويشى از فراز بالا رسانده و بر توده مردهء كره ماه برنشانده از همه‌چيز و همه جا فراهم شده است .\r\nدر ميان ملياردها نگاه يك نگاه گيرنده و ژرف‌نگر پيدا شد كه از افتادن سيبى از درخت بدنبال نيروى جاذبه رهسپار گرديد و با انديشه پرخرخش و خستگىناپذير نيروى كشش كره زمين را دريافت و آن را تا ژرفناى فراز بالا كشاند و خورشيد را بر تخت منظومه جهان كوچك آدمى برنشاند و هفت تا نه و ده و هرچه بيشتر اختران چشم‌رس فضا را پاىگردان اين اختر تابان و روزافروز جهان دريافت .\r\nو ديگرى از انديشه در جنبش در يك قورى جوشان بژرفناى نيروى بخار سفر كرد و جهان پرجنبش بخار را بدرآورد و هزارها قطار برگرده زمين به راه انداخت و هزارها كشتى بر دوش درياهاى پهناور و سهمگين و بدنبال آنها انديشمندان بتكاپو افتادند و نيروى الكتريسته و برق و اتم را كاويدند و جستند و چهره زندگانى آدميان را دگرگون كردند .\r\n\r\nمؤلف كتاب بحار الانوار\r\nيكى از كاوشگران تاريخ دانش كهن و جويندگان گوهر سخن و كيش‌انديشان دورانديش دانشمند بزرگ اسلام و نگارش‌گر سنن و آداب و فرهنگ شيعه اماميه و طريقه حقه جعفريه استاد بزرگوار علامه نامدار ملا محمّد باقر فرزند ارجمند ملا محمّد تقى\r\n\r\n","description":"","footnote":"","page_name":" مقدمهء مترجم 3 ","page_number":3},
  {"content":"\r\n\r\nمجلسى است كه روحش شاد و همه جا در ياد باد .\r\nو در جستجوى خود توده‌اى انبوه از اخبار و آثار و تاريخ و فلسفه و حكمت و همهء رشته‌هاى دانش بشرى كه از ديرزمانى تا دوران زندگى او فراهم بود گردآورده و پس از چندين كتاب نام‌آور خود مجموعه‌اى بنام بحار الانوار فراهم كرده كه نامى بسزا و نشانه‌اى بجا بر آن نهاده كه درياها از روشنى است : روشنى براى خدا - جويان ، روشنى براى شيفتگان پيغمبران ، روشنى براى شناساى پيشوايان درست و رهبران بىآلايش و پرهيزكار جهان ، روشنى براى جويندگان حقيقت و دلدادگان به چهرهء زيباى جان و روان . روشنى براى كاوشگران و جستجوكنان هرچه در پهناى آفرينش گسترده و بنمايش آدميان گذاشته شده .\r\n\r\nمجلد 14 بحار بنام السماء و العالم\r\nو از اين مجموعه مجلدى بنام « السماء و العالم - آسمان » و جهان » جدا پرداخته و كاخى پر از هرگونه دانش از آن ساخته ، و خوانى صدرنگ و كتابى پرفرهنگ كه رشك ارژنگ مانى است نگارش كرده است و بايد گفت : اين كتاب خود گنجينه دانش علامه مجلسى است كه گنجهاى دانش خود را در آن سپرده .\r\nو خود دائرة المعارفى است كه هرگونه آگاهى در آن فراهم شده نه دائرة - المعارفى چون لغت‌نامه دهخدا كه بشرح‌حال اشخاص پرداخته است و مجلداتى از نام زيد و عمرو پر كرده بلكه بروش كتاب لسان الخواص دانشمند بزرگوار رضى الدّين قزوينى كه در تشريح هر واژه كتابى تحقيق و بررسى نگاشته و جلد 1 آن‌كه در واژه ابداع و استطاعة و ارشماطيقى است در صدها برگ فراهم گرديده و گنجينه‌ايست از بررسيهاى فلسفى و كلام حكمت و رياضى ، در كتاب « السماء و العالم » نام هر موجودى در فراز و فرود جهان هستى بميان آمده و دربارهء او بررسى بسزائى گرديده و از آغاز آفرينش و پيدايش و پايش و آثار و خواصّ او بررسى شده و گفتهء هر كسى درباره آن آگهى و تخصصى داشته ياد شده است .\r\n\r\n","description":"","footnote":"","page_name":" مقدمهء مترجم 4 ","page_number":4},
  {"content":"\r\n\r\n\r\nمايه و پايه كتاب « السماء و العالم »\r\nاين دائرة المعارف كه گردونه شناسائى سراسر جهانست در رهنمائى بشناخت همه نمودارها و پديده‌هاى هستى تلاش فراوانى كرده و بسيارى از رسته‌هاى هستى را مورد بررسى ساخته چون شناسائى خدا و آفريننده جهان ، شناسائى هرگونه هستى ناپيدا و روحانى از فرشته‌ها و پريان و نيروى گردش و چرخش آسمانها ، شناسائى پيغمبران ، و جانشينان پيغمبران ، شناسائى عرش و كرسي و آسمانها و اختران ، شناسائى گردش خورشيد و ماه و سياره‌ها و ديگر ستارگان ، شناسائى زمان و مكان و سال و ماه و تاريخ‌گزارى ملتهاى گوناگون گذشته بر پايه شناخت مردمان و يا بررسيهاى دانشمندان علم هيئت و رصدشناسان و متصديان زيج در هرجا ، شناسائى معجزه و كرامت و هرگونه نيرنگهاى جادوگران .\r\nشناسائى نوع آدميان و طبايع اقليمى آنان ، شناسائي بادها ، طوفانها ، درياها و اقيانوسها ، شناسائى اقاليم و سرزمينها و دشتها و چشمه‌ها و كوهها و آبگيرها ، شناسائى اندام و رگها و پيها و تشريح تن انسان موافق بررسى دانشمندان ، زيست شناسى و هواشناسى تا آنجا كه دانش بشر در آن عصر رسا بوده ، شناسائى رسته‌هاى جانوران و جانداران و چهارپايان كه بهرگونه در سود و زيان و زندگى بشر بودند و هستند .\r\nو در هر باب و هر فصل بررسى و پاسخ بماديگرى و دهريان نو و كهن و راهنمائى گمراهانرا در دسترس خواننده‌ها گذاشته ، و ميتوان گفت هر خواننده‌اى ميتواند از آنچه در اين كتاب گردآورى شده بهره‌گير و بخواسته خود دست يابد .\r\n\r\nاين كتاب از كجا مايه گرفته و از چه استفاده كرده\r\nاين كتاب كه ميتوان آن را بعنوان يك دائرة المعارف و فرهنگ براى سراسر جهان شناسانيد ، در نخست از قرآن مجيد و اخبار و سنن رسيده از پيغمبر خاتم و پيشوايان اسلام و درجه دوم از سخنان حكماء و فلاسفه و انديشمندان همه ملل مايه گرفته و براى شناسائي همه پديده‌هاى حيات و نمودارهاى هستى به آيه قرآن و متن\r\n\r\n","description":"","footnote":"","page_name":" مقدمهء مترجم 5 ","page_number":5},
  {"content":"\r\n\r\nحديث پرداخته وانگه با گواه آوردن از سخنان حكماء و فلاسفه آن را تأييد كرده است .\r\nدر تفسير آيات قرآن مجيد بيشتر به تفاسير معروف و معتبر اسلامى چنگ انداخته و از تفسير مجمع البيان طبرسى ، تفسير بيضاوى و تفسير كبير فخر رازى و تفسير نيشابورى تيكه‌هائى گلچين كرده و براى شرح آيات شريفه قرآن بهم پيوسته و رنج فراوان در فراهم كردن آنها به خود هموار نموده و آنگاه اخباريكه درباره شناسائى مطلب موضوع گفتگو رسيده از دهها كتاب كه در نظر او شايسته اعتبار و بهره‌بردارى بودند احاديثى برشته كشيده و از نقل احاديث اسلامى از هر دسته و طبقه‌اى مضايقه نكرده است .\r\nو در دنبال آن بررسيها و نظريه حكماء و فلاسفه و انديشمندان تاريخ اسلام و جهانرا تا بدوران حكماى ديرين يونان و پيش از آن تا هرجا بدسترس بوده فراهم نموده و سنجش و هم‌آهنگى آنها و يا جدائيهاى آنها را گوشزد خوانندگان كرده است .\r\n\r\nسرّ كار برگردان اين كتاب به زبان پارسى\r\nاين كتاب به زبان تازى تاليف شده و پارسىزبانان از بهره بردن از آن بر كنار بودند و از اينرو بنياد چاپ نشر كتب سودمند دينى و فرهنگى كتابچى بسر كارى دوست دانش‌پور آقاى حاج سيد اسماعيل كتابچى و برادران فرزندان مرحوم حاج سيد احمد كتابچى خواستند اين كتاب به زبان پارسى درآيد كه همه پارسىزبانان از آن بهره‌مند گردند ، زيرا زبان پارسى زبان دوم دين مقدس اسلام است اگرچه قرآن مجيد به زبان شيواى تازى فرود آمده و سنن اسلامى كه دوم مستند احكام و فرهنگ اسلام است به همين زبان از پيغمبر و ائمه و پيشوايان اسلام بدست رسيده .\r\nولى پس از نشر اسلام در بيشتر معموره جهان دانشمندان پارسىزبان از قرنهاى نخست اسلامى زبان پارسى را كه شيرين و شيواست براى نشر فرهنگ اسلام گويا دانستند و نكته‌سنج و شيوا و از ديرزمانى اين زبانرا ترجمان فرهنگ ادب و معارف اسلامى ساختند و دانشمندانى چون ناصر خسرو فلسفه و حكمت اسلامى را به فارسى شيوا\r\n\r\n","description":"","footnote":"","page_name":" مقدمهء مترجم 6 ","page_number":6},
  {"content":"\r\n\r\nبرشته نگارش آوردند و ادب‌پژوهانى چون فردوسى تاريخ و آداب را برشته نظم پارسى كشاندند و مفسرانى چون ابو الفتوح رازى و خواجه عبد اللّه انصارى تفسير قرآن مجيد و پندها و اندرزهاى اسلامى را جامه زبان پارسى پوشانيدند ، و مانند نظامى و جلال الدين مولوى و جامى و ديگران با اينكه در دوران تسلط سروران ترك و در سرزمينهاى ترك‌زبان بودند بالهام از استادانى چون شمس تبريزى زبان پارسى را براى بيان عرفان و پرورش اسلامى برگزيدند و سعدى و حافظ آن را باوج كمال رسانيدند و در ستايش زبان پارسى گفتند :\r\nتركان پارسى گو بخشندگان عمرند\r\nو يا اينكه\r\n شكر شكن شوند همه طوطيان هند * زين قند پارسى كه به بنگاله ميرود \r\nدر دوران صفويه هم نشر حديث و احكام اسلام و خصوص نسبت به طريقه حقه جعفريه گزيدهء دانشمندان بزرگى بود چون ملا محمّد تقى مجلسى - ره - كه بكتاب من لا - يحضره الفقيه شرح و ترجمه شيوا و مبسوطي نوشت و فرزند ارجمندش ملا محمّد باقر مجلسى - ره - بسيارى از كتب عربى خود را بپارسى درآورد و پارسىزبانانرا از آنها بهره‌مند ساخت\r\n\r\nنظرى بكتاب از نظر سند و متن مندرجات آن\r\nاين كتاب از مداركى برگرفته شده است كه بيشتر تاليف علماى مذهب شيعه اماميه است و در صدر كتاب فهرست شده و رمز هر كتابى مشخص گرديده و در صدر هر حديثى مدرك آن ثبت است و در تفسير آيات قرآنى تفاسير معتبر اسلامى را مدرك خود معرفى كرده است و از كتب اسلامى ديگرى هم كه خود آنها را معرفى كرده بهره گرفته و در برخى موارد از سند آنها انتقاد نموده و وضع آنها را روشن كرده و در ترجمه از نظر سند جز آنچه را مؤلف محدّث بزرگوار كاوش كرده و در پاورقى چاپ تازه حروفى درباره آنها توضيحاتى داده شده چيز تازه‌اى نداريم كه بخوانندگان عزيز تقديم كنيم و همين را بايد بگوئيم كه اخبار بحار است و از مدارك ثبت شده در آنست .\r\n\r\n","description":"","footnote":"","page_name":" مقدمهء مترجم 7 ","page_number":7},
  {"content":"\r\n\r\nو از نظر متن احاديث كه داراى مواردى از ابهام بوده مؤلف بياناتى و بررسيهاى ارزنده‌اى دارد و آنچه مورد توجه اينجانب بوده توضيحاتى بسيار مختصر است از دو ديدگاه :\r\n1 - بيان اينكه آنچه در قرآن مجيد و اخبار معتبره اسلامى درباره آسمان و زمين و عناصر رسيده است با بررسيهاى دانشمندان امروز جهان كه با ابزار و بتجربه‌هاى علمى دانستند و فهميدند مخالفت ندارد و هر تعبيرى از نظر عرف و زبان دوران نشر قرآن مجيد و اخبار معتبره شده است داراى معانى كلى و قابل تطبيق با بررسيهاى دانشمندان امروزهء جهان است و بلكه در اشاره‌هائى از آيات قرآن و اخبار نظر به همان حقائقى دارند كه امروزه دانشمندان جهان فهميده‌اند با اينكه در دانش حكمت و فلسفه آن دوران مطالبى بر خلاف آنها مسلم بوده مانند وجود اجسام اثيرى آسمانها و اختران بشرحيكه در كتب فلاسفه يونان و پيروان آنان ثبت شده و ترتيب احاطه اين اجسام به يكديگر مانند پوسته‌هاى پياز و اينكه در ميان آنها رخنه و خلائى وجود ندارد و وضع گنجيدن خورشيد و ماه و اختران در جرمهاى آسمانى و جز آن از مطالبيكه در دانش امروزى خلاف آن ثابت گرديده .\r\nو آيات قرآن مجيد و تفسير درست آنها و اخبار معتبره اسلام اوصاف موجودات فضا را بتعبيرى كلى آوردند كه فراتر از بررسيهاى حكماء و فلاسفه ديرين بوده و با اين كشفيات تازه مخالفتى ندارند و در شرح مختصرى كه در پاورقى برگردان كتاب بپارسى نگاشته شده اين مطلب روشن گرديده .\r\n2 - مطالبى در متن برخى اخبار است كه دور از انديشه‌هاى آلوده بدانشهاى امروزيست و دور از باور است ولى دليل روشنى بر خلاف آنها وجود ندارد و بايد گفت :\r\nاينها در شمار تؤريهائى هستند كه هنوز دانش بشرى بكشف حقائق آنها موفق نشده است و اميد است روزى بتواند آنها را كشف كند و بفهمد چنانچه عروج پيغمبر اسلام بفراز آسمانها با جسم و تن مادّى از نظر بررسيهاى غلط حكماء پيشين درباره آسمانها محال و نشدنى بود و اكنون بشر با كشتيهاى فضانورد تا كره ماه رفته\r\n\r\n","description":"","footnote":"","page_name":" مقدمهء مترجم 8 ","page_number":8},
  {"content":"\r\n\r\nو كشتيهاى بسيار بكره زهره و مريخ فرستاده و تلاش مىكند تا به عمق فضا راه يابد .\r\nو اين تؤريها كه در اخبار است روشنتر از تؤريهاى ماديون بنام امروزه جهانست مانند اسپنسر و ماركس و انگلس و لنين كه درباره پيدايش جهان و پديده‌هاى آن نظريات آنها به حساب يك تؤريهاى دانش‌پژوهى در دانشگاههاى جهان مورد بررسى و انتقاد و يا تاييد است .\r\nزيرا اينها پيدايش جهان و پديده‌هاى آن را بر سه اصل وابسته‌اند :\r\n1 - وجود ماده در سراسر فضاى لايتناهى كه ندانند تا كجا است و بكجا ميرسد .\r\n2 - ذرات ماده از اتم و يا الكترونهاى آن‌كه مايه پيدايش هر پديده هستند باهم تضاد دارند و پيوسته در جوش و خروشند .\r\n3 - در چرخش و جابجا شدن ذرات بيشمار ماده گاهى جهشى رخ ميدهد كه پايه پيدايش پديده‌هاى چشمگير جهانست مانند توده‌هاى نوربخش خورشيدها و سياره‌ها و پيدايش نور و احساس و خرد وو . و .\r\nو اين سه اصل هيچكدام بدليل علمى و تجربه ثابت نشده و قابل ثابت شدن نيست زيرا .\r\nكسى با چشم يا ابزار نتوانسته مايه ماده را ببيند و حقيقت آن را بفهمد و از تجربه‌هاى لابراتوارى بوجود او پى بردند و حدس زدند كه وجود دارد .\r\nو از پديده‌هاى جهانى و فعل و انفعالهاى شيمائى حدس زدند كه ذرات ماده باهم تضاد دارند و از تضاد آنها جوش و خروش كارآمدى پديد شود كه مايه پيدايش پديده‌ها شوند .\r\nو چون اينها همه براى پيدايش مظاهر و خيره‌كننده مادّه رسا نيستند بدنبال علتى انديشيدند و جهش را بميان آوردند .\r\nدر اينجا اين پرسشها بميان ميآيد .\r\n1 - ماده چيست و از كجا پيدا شده ؟\r\n2 - چرا ذرات ماده باهم تضاد دارند آيا براى اينست كه در فضاى بىنهايت جاى\r\n\r\n","description":"","footnote":"","page_name":" مقدمهء مترجم 9 ","page_number":9},
  {"content":"\r\n\r\nآنها تنگ است ؟\r\n3 - آيا براى اينست كه باهم دشمنى دارند و از اينرو پيوسته در جنگند و چرا دشمنى دارند ؟\r\n4 - جهش ماده چيست ؟\r\n5 - چرا اين جهش پيدا مىشود ؟\r\n6 - چرا جهش وسيله تكامل ماده است و آن را بجلو ميبرد و واپس برنميگرداند ؟\r\n7 - چرا پديده‌هاى ماده آغازى ندارند و انجام‌پذير نيستند ؟\r\nاينها پرسشهاى اصولى است كه در برابر ماديين قرار دارد و هيچ پاسخى كه بر پايه دانش باشد در برابر آنها ندارند تؤرى تازه‌اى هم در برابر اين پرسشها نتوانند پيشنهاد كنند و جز نادانى و سرگردانى در پيش ندارند .\r\nدر اين كتاب بر پايه شناسائى آغاز پيدايش و بررسى هركدام از پديده‌هاى هستى پاسخى روى نظر كتب آسمانى و گفته پيمبران و رهبران دانش بشرى بميان آمده كه براى خردمندان دلنشين و پسنديده است و براى جويندگان حقيقت راهى است در پژوهش و تحقيق .\r\nدر برابر معتقدان به خدا هستى كامل داراى همه توانائيها و دانشها تنها يك پرسش هست كه بيشتر ماديين آن را برخ آنان ميكشند و به حساب يك شك و ترديد بن بست و بىپاسخ بشمار ميآورند و آن اينست كه ميگويند اگر همه‌چيز را خدا آفريده پس خدا را چه كسى آفريده با اينكه اين پرسش را بايد كودكانه و بى جا دانست زيرا خدا بمعنى خود آمده است و بتعبير ديگر واجب الوجود و آنچه هستى را بايد و معنا ندارد كه گفته شود هستى بايست را چه كسى آفريده و از مانند برتراند راسل كه در كتاب « من مسيحى نيستم » از خود و ديگر وارستگان از مذهب چنين پرسشى را بميان آورده بايد شگفت آورد كه با نام فيلسوف و انديشگر چگونه ميگويند خود آمده و هست بايسته را چه كسى آفريده است ؟\r\nبا اينكه يك هستى خودبخود در بررسى آفرينش ضرورت دارد و انكارپذير\r\n\r\n","description":"","footnote":"","page_name":" مقدمهء مترجم 10 ","page_number":10},
  {"content":"\r\n\r\nنيست و از هيچ‌چيز هيچ بر نيايد و در برابر يك پرسش پوچ كه بمعتقدان خدا عرضه مىشود پرسشهاى گذشته كه مطرح شد به ماديين عرضه مىشود و در برابر هيچكدام پاسخى ندارند و بلكه تؤرى نميتوانند بياورند مانند تؤرى جاذبه در نظم منظومه‌هاى خورشيدى يا پيدايش پديده‌هاى زمين و يا جانوران و پيدايش انواع هستيهاى جاندار و بيجان .\r\nدر كتاب السّماء و العالم در برابر هر پرسشى كه از هستيهاى آسمان و فضا و پديده‌هاى هستى است پاسخى از زبان قرآن مجيد و يا اخبار و يا حكماء و اهل نظر ذكر شده كه براى خوشبينان پاسخى است قاطع و براى دو دلها اقناعى است و راه انديشه و دريچه بازرسى هرچه بيشتر و از اينرو خواندن آن براى همه مردم سودمند و بهره‌ده است .\r\nو البته سودمند و دلنشين .\r\n\r\nروش برگردان كتاب به زبان پارسى\r\nگرچه دريا را بايد با اقيانوسى شرح كرد و ميتوان سخن را بدراز كشاند ولى تا توانستيم شرح و ترجمه كتاب را فشرده كرديم و باتوجه باينكه از مطالب كتاب چيزى ناگفته نماند و درّى ناسفته نباشد . سخن را كوتاه آورده براى همه خوانندگان در هر پايه از دانش كه باشند آماده ساختيم ، سند روايات مسند كه در اصل موجود است انداختيم و ترجمه واژه‌هاى تازى بتازى كه مايه بازگوئى است و يا تجزيه ادبى و لغوى كه تنها براى بررسان ادب عربى به كار ميآيد انداختيم و هرچه سخن را كوتاه‌تر و فشرده‌تر ساختيم كه زودتر و بهتر دريافت شود ، چون سخن كوتاه و گويا و شيوا بفهم مطالب رساتر از پرگوئى و اطناب است و ايجاز يكى از فنون مهم بلاغت است ولى تا چه اندازه توفيق پرداخت مطالب كلى كتاب كه برخى مايه علمى شايانى ميخواهد به زبان پارسى ميسر شده است بايد از خوانندگان عزيز جويا شد .\r\nمحمّد باقر - كمره‌اى - شهر رى 2 ذيقعده 1392 هجرى قمرى .\r\n\r\n","description":"","footnote":"","page_name":" مقدمهء مترجم 11 ","page_number":11},
  {"content":"\r\n\r\n\r\nفهرست\r\nعنوان / صفحه\r\nمقدمهء مترجم ( صفحات الحاقى 12 - 1\r\nمقدمهء مؤلف 3\r\nكليات احوال جهان‌اوضاع آسمان\r\nعناوين / صفحات\r\nباب اول پيدايش جهان و آغاز آفرينش آن و چگونگى آن و برخى از امور كلى 4\r\nآيات واروده و تفسير آنها 6\r\nقسمت اخبار و خطبه‌هاى وارده و شرح و توضيح آنها 22\r\nبيانى در بارهء تخصيص آفرينش جهان در شش روز 152\r\nدنبالهء سخن در بارهء حدوث آفرينش 168\r\nمقصد يكم - در بيان معانى حدوث و قدم 169\r\nمقصد دوم در تحقيق احوال اين مسأله 172\r\nمقصد سوم وجه استدلال به روايات گذشته 184\r\nمقصد چهارم ايراد چند دليل عقلى و منطقى در بارهء حدوث آفرينش 190\r\n( 1 ) - مقصد پنجم در دفع برخى شبهه‌هاى فلاسفه در حدوث آفرينش 205\r\nتكمله سخن 229\r\nيك فائده بزرگ حل اشكال و اعتراض 232\r\nباب دوم عوالم خلقت و هر كه در زمين پيش از آفرينش آدم و هر كه پس از گذشت رستاخيز در آن خواهد آمد و احوال جابلقا و جاسلقا 239\r\nباب سوم در اينكه چرا دنيا را نام دنيا است و آخرت را نام آخرت است 276\r\nباب چهارم قلم و لوح محفوظ و كتاب مبين و امام مبين ، و ام الكتاب 277\r\n\r\n","description":"","footnote":"","page_name":" مقدمهء مترجم 12 ","page_number":12},
  {"content":"\r\n\r\n\r\nجلد اول\r\nآسمان و جهان\r\nترجمهء\r\nكتاب السّماء و العالم\r\nجلد چهاردهم بحار الأنوار\r\nتاليف\r\nعلم الاعلام العلّامة شيخ الاسلام المولى محمّد باقر المجلسى ره\r\nالمتوفّى سنه 1111 ه\r\nاز انتشارات :\r\nكتابفروشى اسلاميّه\r\nتهران خيابان بوذرجمهرى شرقى - تلفن 21966\r\nحق چاپ محفوظ\r\nچاپ اسلاميه - 1351 شمسى\r\n\r\n","description":"","footnote":"","page_name":" 1 ","page_number":13},
  {"content":"\r\n\r\n\r\nسبب كاهش حجم ترجمه\r\n1 - حذف اسناد .\r\n2 - حذف شماره آيات پاورقى و درج آن در متن .\r\n3 - حذف نسخه بدلهاى پاورقى جز آنچه معنا را تغيير دهد و درج آن در متن ميان پرانتز .\r\n4 - حذف پاورقيهاى راجع به تحقيقات رجالى .\r\n5 - حذف مكررات تفسير عربى در ضمن « بيان » و اعتماد به ترجمه فارسى .\r\n6 - اختصار پاورقيها كه به عنوان شرح نوشته شده و تبديل برخى بشرح مناسبتر و مختصر .\r\n7 - نقل مدارك پاورقى به متن ميان دو هلال .\r\nترجمه بقلم : آية الله حاج شيخ محمد باقر كمره‌اى\r\n\r\n","description":"","footnote":"","page_name":" 2 ","page_number":14},
  {"content":"\r\n\r\n\r\n[ مقدمهء مؤلف 
  ]\r\nبنام خداوند بخشاينده مهربان\r\nبه اوست اعتمادم و بس سپاس از آن خدا است آفرينندهء زمينها و آسمانها و فرازنده افراشته‌ها و پهن‌كنندهء همه زمينهاى گسترده و بر آرنده بنده‌هايش بسوى روشني از تاريكها ، جفت‌كننده آباء علويه با مادران زميني و ببار آور نوزادان طبيعت از زهدان عناصر بسيطه و آشكار كن هر جور زايش و فزايش از دهانه‌هاى استعدادها .\r\nو رحمت بر اشرف آفريدگان مردمان و گوهر گوهرين هر چه بوده و برترين نوباوه پدران و مادران محمّد مصطفى و خاندان پاكش كه بدانها هر نعمتى بر آنچه هست روا است و در پرتوشان بهر روش خوشبختى بر ملا است و به ياد شفاعتشان جوش دلهاى مجرمان و گنه‌كاران درمان يابد .\r\nاما بعد نيازمندترين بنده‌ها بگذشت پروردگار آمرزنده محمد پسر محمد تقى كه باقرش خوانند و خدا بهر دو سعادت روز پسين دهاد و گامشان در هر لغزشگاه بر جا داراد ، ميگويد اينست مجلد 14 كتاب بحار الانوار بنام كتاب السماء و العالم آسمان و جهان چون كه مشتمل است بپرده بردارى از مشكلات اسرار آيات و روايات در باره آفرينش لوح و قلم ، عرش و كرسى ، ححب و سرادقات و سماوات ، اصناف فرشته‌ها ، ستاره‌ها و اختران و اوصاف و احكام و آثارشان و هم آنچه در باره\r\n\r\n","description":"","footnote":"","page_name":" 3 ","page_number":15},
  {"content":"\r\n\r\nزمينها است و عناصر و مواليد از معادن و گياهها و جانداران و هر خاصيت آنان و حلال و حرام و صيد و ذباحه هر حيوان و در باره منافع داروها و ميوه‌ها و بوته‌ها و ريشه‌هاى درمانى و خواص و منافع آنها و در باره احوال آدمى و روح و جان و تشريح ابدان و دانش پزشكى و در احوال سرزمينها و شهرها و نواحى دور و هر آنچه به آنها پيوست است و در اين گونه تاليف هيچ كس از دانشمندان ما و ديگران بر من پيشدستى نكرده و اميدوارم بفضل خداى سبحان كه مايه چشم روشنى مؤمنان و آزردگى و افسوس منافقان و ملحدان باشد و در اين باره از پروردگارم جل شأنه كمك خواهم و از سروران گرامم ( اهل بيت ) و بس است براى ما خدا و چه خوب كار پردازيست .\r\n\r\nابواب كليات احوال جهان و آنچه باوضاع آسمانى مربوط است\r\n\r\nباب [ اول 
  ] پيدايش جهان و آغاز آفرينش آن و چگونگى آن و برخى از امور كلى\r\n\r\nآيات قرآن در اين باره :\r\n1 - البقره - 20 - او است كه آفريد برايتان همه آنچه در زمين است سپس استوار شد بر آسمان و آنها را هفت آسمان ساخت و او بهر چيزى دانا است .\r\n2 - الانعام - 2 - سپاس از آن خدا است كه آفريد آسمانها و زمين و ساخت تاريكيها و روشنى را .\r\n3 - الاعراف - 54 - راستى پروردگارتان خدائيست كه آفريد آسمان و زمين را در شش روز سپس استوار شد بر عرش .\r\n4 - يونس - 4 - راستى پروردگارتان خدائيست كه آفريد آسمانها و زمين را در شش روز سپس استوار شد بر عرش تا تدبير كارها كند .\r\n\r\n","description":"","footnote":"","page_name":" 4 ","page_number":16},
  {"content":"\r\n\r\n5 - هود - 70 - و او است آنكه آفريد آسمانها و زمين را در شش روز و عرشش بر آب بود تا بيازمايد شما را كدام نيكوكارتريد .\r\n6 - الكهف - 51 - گواهشان نكردم بر آفرينش آسمانها و زمين و نه آفرينش خودشان و نبودم كه گمراه‌كننده‌ها را پشتيبان خود گيرم .\r\n7 - الأنبياء - 30 - آيا نبينند آنان كه كافرند براستى آسمان و زمين هر دو بسته بودند و ما آنها را گشاديم و هر زنده‌اى را از آب ساختيم آيا باور نميدارند .\r\n8 - الفرقان - 9 - آنكه آفريد آسمانها و زمين و آنچه ميان آنها است در شش روز سپس استوار شد بر عرش ، بپرس تو از يك آگاهى در باره او .\r\n9 - التنزيل - 4 - خدا است كه آفريده آسمانها و زمين را و آنچه ميان آنها است در شش روز سپس استوار شد بر عرش 10 - السجدة : بگو آيا شما كافريد بدان كه آفريد زمين را در دو روز و برايش همتاها ساختيد آنست پروردگار جهانيان 9 و نهاد بر روى آن لنگرها از كوه و بركت داد در آن و اندازه گرفت قوتهايش را در چهار روز برابر براى خواستاران 10 سپس استوار شد بر آسمان كه دود بود و به آن و زمين فرمود بيائيد بدلخواه يا ناخواه گفتند آمديم بدلخواه 11 و مقرر نمود آنها را بهفت آسمان در دو روز و القاء كرد در هر آسمانى فرمانش را و زيور نموديم آسمان نزديكتر را به چراغها از اختران و نگهبانى آن ، اينست تقدير نيرومند و دانا - 12 11 - ق - 38 - و البته آفريديم آسمانها و زمين را و آنچه ميان آنها است در شش روز و نرسيد بما هيچ رنج و خستگى .\r\n12 - الحديد 4 - او است كه آفريد آسمانها و زمين را در شش روز سپس استوار شد بر عرش 13 - النازعات : آيا شما سخت‌تريد در آفرينش خود يا آسمان كه آن را ساخته 27 بر آورده افراشتگى آن را و درستش كرده 28 و تيره كرده شبش را و بر آورده پرتو آن را در روز 29 و زمين را پس از آن كشش داده و هموار كرد 30 بر آورده\r\n\r\n","description":"","footnote":"","page_name":" 5 ","page_number":17},
  {"content":"\r\n\r\nاز آن آبش را و چراگاهش را 31 و كوهها را لنگر ساخته برايش 32 تا بهره باشد براى شما و چهار پايانتان 33 14 - الاعلى تسبيح گو بنام پروردگار والاترت 1 - آنكه آفريد و درست آفريد 2 - و آنكه اندازه گرفت و رهبرى نمود 3 .\r\n\r\nتفسير آيات\r\n1 - « او است كه آفريد برايتان همهء آنچه در زمين است » منتى است كه بر بندگان نهاده براى آفريدن هر آنچه زندگيشان بدان منوط است و كمال معيشت آنها است و فرمود ( براى شما ) يعنى براى اينكه از آنها در اين جهان سود بريد و در مصلحت خويش بواسطه يا بىواسطه به كار اندازيد و براى دين خود بدان دليل آريد و پند گيريد و لذتها و دردهاى آخرت را بشناسيد ، اين آيه دليل است كه همه چيز مباح است جز آنچه دليلى آن را از اين حكم بيرون كرده و خود زمين را شامل نيست مگر آنكه مقصود از زمين سوى پائين باشد چنانچه بسا مقصود از لفظ سماء سوى بالا است « استوار شد بر آسمان » يعنى آهنك آن كرد و خواست آن را و گفته‌اند استوارى بمعنى استيلا و دارا بودن آنست چنانچه شاعر گفته :\r\n استوار شد بشر بر عراق * بىشمشير زدن و بىخونريزى \r\nو مقصود از آسمان اجرام علويه يا فضاى بالا است چنانچه گفته‌اند كه آنها را بي كژى و سستى آفريده و هفت آسمان با نه فلكي كه رصدبانان گفته‌اند منافات ندارد زيرا فلك هشتم و نهم در زبان شرع به كرسى و عرش نام برده شده‌اند « و او بهر چيزى دانا است » بيان علت آفرينش است بر وجه اكمل و دليل آنست كه اين نسق عجيب و ترتيب خوب دليل بر دانش او است و اين آيه دليل بر حدوث آسمانها بلكه زمين است نيز ، چنانچه بيانش ببايد .\r\n2 - « سپاس از آن خدا است كه آفريده آسمانها و زمين را » گزارش كرد كه خدا شايسته سپاس است براي نعمتهاى بزرگ سپاسش گويند يا نه تا حجتى باشد بر آنان كه از پروردگارشان رو گردانند ، سماوات را جمع آورد و زمين را مفرد با اينكه او هم مانند\r\n\r\n","description":"","footnote":"","page_name":" 6 ","page_number":18},
  {"content":"\r\n\r\nآنها است زيرا طبقات آسمان در ذات خود مختلفند و در آثار و حركات متفاوت و آن را مقدم داشت براى شرافت و برترى مكانش .\r\n\r\nشرح :\r\nسماء در زبان عرب بالا است و آسمان در زبان پارسى بالاى چرخنده است عرب به بالا نگريسته و فضاى كبود را همان بالاى سر گفت و پارسيان با دقت بيشترى چرخش آنها را هم به زبان آورده و بآسيايش مانند ساخته و تعبير هفت آسمان از نظر چرخش و گردش گوناگون اختران معروف شده زيرا هفت سياره از دير زمانى معروف آدميان بوده‌اند و امروز هم دانش فلكي فضا را به هفت طبقه مشخص نموده كه شرح آن را در شرح خصال در باب هفتگانه بيان كرديم و معتقدات هيئت بطلميوسى منظور آيات قرآن و تعبير اخبار نيست و اين فرضيه باطل شده است ( پايان ) .\r\n« و تاريكها و روشنى ساخت » يعنى آنها را برآورد و نمودار كرد و فرق ميان « خلق » و « جعل » يك مفعولى اينست كه در خلق اندازه‌گيرى منظور شده و اصالت دارد ولى جعل امريست ضمنى و فرعى كه به خودى خود وجودى ندارد چنانچه ثنويه ظلمت را يك مبدء جدا و اصيل دانسته‌اند بلكه ظلمت نابودى نور است و سايه موجودى نورانى ، بود و نمود دارد و از اسباب و اجرام بسيارى تراود كه بلفظ جمع آورده و اگر منظور از نور هدايت باشد كه روشنى دلها است باز هم ظلمت بمعني گمراهى تعدد دارد زيرا راه راست يكى است و راه كژ هزارها كه بر اثر انحراف از آن در هر نقطه محقق ميشوند .\r\n« در شش روز » مشهور اينست كه مقصود بروزها در اينجا همان اندازهء روزهاى دنيا است و در روايتى از ابن عباس آنها را از روزهاى آخرت دانسته كه هر روزى هزار برابر سال شماره شما آدميانست من ميگويم : با اين خبر نميشود آيه را از ظاهر خودش برگرداند ، و چرا خدا كه ميتوانست همه چيز را در چشم بهمزدنى بيافريند جهان را در شش روز بتدريج آفريد براى اينكه :\r\n1 - پندى باشد براى فرشته‌ها كه آفريده بود زيرا عبرت پذيرى در تدريج بيش\r\n\r\n","description":"","footnote":"","page_name":" 7 ","page_number":19},
  {"content":"\r\n\r\nاست چنانچه در خبرى رسيده .\r\n2 - دانسته شود كه اينها همه از توانائى مختار دانا بمصالح و وجوه حكمتها صادر شدند زيرا اگر از طبع يا ناچارى بودند همه در يك حال محقق ميشدند .\r\n3 - تا بمردم آرامش در انجام كارها را بياموزد و شتابزدگى را دريغ سازد چنانچه از امير المؤمنين عليه السّلام روايت شده كه « اگر ميخواست همه را در كمتر از چشم بهمزدنى آفريند مىآفريد ولى پس انداختن و مدارا را نمونه‌اى آورد براى امنايش و حجتى نمود بر آفريده‌هايش » .\r\nدر اينجا اشكالى آورده‌اند و آن اينست كه روز از حركت خورشيد و طلوع و غروبش باشد و در اينجا روز چه معنا دارد ؟ و ممكن است پاسخ از آن به چند وجه .\r\n1 - ميزان اندازه‌گيرى روز همان چرخش فلك نهم است نه هفت آسمان .\r\nو آفريدهاى روزهاى مشخص ششگانه ، همان هفت آسمان و زمين و آنچه ميان آنها است مىباشد نه آنچه برتر از آنهاست و اين سبب خلأ نشود زيرا كه آبى كه مايه آفرينش همهء آنهاست پيش از آنها بوده و فضا را پر كرده .\r\n2 - منظور از روزها چند گاه است چنانچه در فرموده خدا « هر كه پشت دهد به جهاد در آن روز » .\r\n3 - مقصود از شش روز مقدار آنست نه وجود خارجى آن و مرجع همه يكى است زيرا پيش از وجود خورشيد روز حقيقى تحقق پذير نيست پس مقصود يا اندازهء است از زمان مطلق يا اندازه حركت خورشيد به مقدار شش روز بر فرض وجود آن و بهر تقدير پايه اينست كه زمان كششى است انتزاعى از بقاء ذات الهى يا مخلوقى كه بوده چون آب ، يا روح بنا بر قول تقدم آفرينش آن بر اجسام ، يا فرشته‌ها چنانچه در خبر آينده است و يا بايد گفت فلكى پيش از آن آفريده بوده بنا بر اينكه زمان وجودى دارد و آن مقدار حركت فلك است زيرا تجدد و گذشت كه\r\n\r\n","description":"","footnote":"","page_name":" 8 ","page_number":20},
  {"content":"\r\n\r\nمنشأ تحقق زمانيست نزد حكماء در همه متصور « 1 » است . برخي صوفى مآبان گفته‌اند زمان هم روح مجردى دارد كه چون نفس است براى تن چنانچه مكان هم روح مجردى دارد و روح زمان و مكان از عوارض مجردات هستند و اين سخن مانند بسيارى از خيال‌بافيهاى ديگرشان قابل فهم نيست و خرد پذير نميباشد و بهر حال اين آيه و آيه‌هاى ديگر آينده دليل بر حدوث آسمانها و هر آنچه در آنها است ميباشند ، زيرا آنچه در روز آخر پديد شد پنج روز گذشته در پيش خود دارد و بقايش پايان پذير است و وجودش در گذشته به نيستى پيوندد و هر چه پيش از خود نيست بوده حادث است و آنچه در روز نخست پديد شده به اندازه محدودى از آخرى وجود دارد پس همه موجودى پايان پذير و حادث باشند و اين ايراد بر حكماء لازم آيد كه خود زمان هم حادث است زيرا مقدار حركت فلكى است كه خود حادث است .\r\nفخر رازى گفته : مراد از شش روز شش حال است زيرا آسمان و زمين و ما بين آنها خود سه چيزند و هر كدام ذاتى دارند و صفتى كه شش ميشوند و دوران آفرينش هر كدام روزى تعبير شده چون آدمى آنها را از روزنه زمان مينگرد كه ظرف هر كاريست و روز\r\n\r\n\r\n","description":"","footnote":"\r\n( 1 ) آسمانها از نظر قرآن همان طبقات فضاء است كه سياره و اختران در آن گردش دارند و از اين نظر هفت درجه طبقه بندى شدند و قرآن از نظر نمايش لاجوردى فضا از آن به دخان تعبير كرده و تعبير از دوران آفرينش آسمان و زمين به شش روز تقريبى است از دوره‌هاى تكامل آفرينش جهان ماده كه آغازش مايعى و ماده‌اى سيال بوده كه از آن به آب نام برده شده و بيش از آنچه بيان شده است در خور فهم بشرى از نظر عمومى كه قرآن بدان ناظر است نبوده و قرآن در بيان اين امور نظرى به زبان دانشمندان فلسفه ندارد و منظور شناسائى مردم است از پيدايش جهان به نيروى خداوند منان و عبرت‌گيرى از تفكر در آفرينش براى شناختن آفريننده آن و تعبير از اختران باينكه زيور آسمان نزديكند مؤيد آنست كه طبقه جوى فضا كه نمايش ده اختر است از نظر قرآن خود يك طبقه از آسمان است و اختران از نظر ديد مردم زيور آنند و نظر بجاى حقيقى دور و نزديكى آنها ندارد ( شرح مترجم )\r\n","page_name":" 9 ","page_number":21},
  {"content":"\r\n\r\nزمان مشهورتريست و گر نه پيش از آفرينش آسمانها شب و روزى نبوده چنانچه يكى به ديگرى گويد روزى كه زادى مبارك بود و بسا كه در شب زاده است ولى با مقصودش مخالف نيست زيرا منظورش ظرف اين كار است ولى آنچه او گفته تكلفى است دور از فهم و آنچه ما گفتيم بتعبير آيه كريمه نزديكتر است و با مقصود قرآن موافقتر و به زودى معناى عرش و استواى بر عرش بيان مىشود .\r\n5 - « و عرش او بر آب بود » بيضاوى گفته ( ج 2 آيه 7 سوره هود ) يعنى چيزى ميان عرش او و آب فاصله نبود نه اينكه عرش بر روى آب بود و آن را دليل بر امكان خلأ دانسته و بر اينكه نخست حادث پس از عرش آب است از اجرام اين جهان و گفته شده آب بر دوش باد بوده و خدا آن را بهتر داند پايان .\r\nطبرسى گفته اين آيه دليل است بر اينكه عرش و آب پيش از آسمانها و زمين بوده‌اند و آب به نيروى خدا بىقرارگاه بوده و اين خود بزرگترين عبرت است براى منكر آن و گفته‌اند عرش بمعنى ساختمانست يعنى ساختمان آفرينش او بر پايه و مايهء آب بوده كه بديعتر و شگفت‌انگيزتر است چنانچه يعرشون در «  مِمَّا يَعْرِشُونَ  » بمعنى ساختمان ميكنند آمده ( ج 5 سوره هود مجمع البيان ) .\r\nرازى در تفسيرش گفته : كعب گفته : خداى تعالى يك دانه ياقوت سبز آفريد و بهيبت بر آن نگريد و آن آبى شد كه بر خود لرزيد و باد را آفريد و آب را بر دوشش نهاد و سپس عرش را بر آن استوار كرد ، ابو بكر اصم گفته : عرش او بر آبست چنانست كه گويند آسمان بر زمين است و مقصود اين نيست كه يكى بر ديگرى چسبيده است و هر گونه بوده دليل است بر اينكه عرش و آب پيش از سماوات و ارض بوده‌اند . معتزله گفته‌اند اين دليل است بر اينكه فرشته‌ها پيش از آفرينش آسمان و زمين بوده‌اند زيرا نشايد كه آنها را آفريند و كسى نباشد كه از آنها بهره‌مند شود پايان . و در برخى اخبار است كه مقصود از اين جمله اينست كه دانش و كيش خود را بدوش آب نهاده و كسى كه قائل به هيولا است كلمه آب را بهيولا تعبير كرده ( ج 5 ص 57 در تفسير سوره هود ) .\r\n\r\n","description":"","footnote":"","page_name":" 10 ","page_number":22},
  {"content":"\r\n\r\n« تا بيازمايد شما را كه كدام خوش‌كردارتريد » يعنى حكمت بالغه آفرينش آسمان و زمين آنست كه مسكن بنده‌هايش باشند و انواع نعمتها را به آنها ارزانى دارد آنها را مكلف سازد تا بپاداش آخرت رساند ، اين خود مانند آزمايشى است كه فرمود « تا بيازمايد شما را » يعنى تا با شما كار يك ممتحن كند تا چه كار ميكنيد و از امام صادق عليه السّلام است كه مقصود بسيارى عمل نيست بلكه مقصود درست كاريست كه درستى كار بنده بترس از خدا و نيت درست و اخلاص است .\r\n6 - « گواهشان نكردم بآفرينش آسمانها و زمين » طبرسى ( ج 6 ص 476 مجمع البيان ) گفته است يعنى ابليس و فرزندانش را حاضر نساختم در آفرينش آسمانها و زمين و نه در آفرينش خودشان كه مرا يارى كنند و يا بر آفرينش يك ديگر يار باشند و اين گزارشى است از كمال قدرت و بىنيازى او از ياران و كمك‌كاران و دليل آنست فرموده او : « من نگرفته‌ام گمراه‌كننده‌ها را پشتيبان » يعنى ديوانى كه مردم را گمراه كنند ياران خود نساختم تا به من كمك دهند و بسيار باشد كه كلمه عضد را بمعنى يار به كار برند ، و گفته‌اند مقصود اينست كه شما چنان پيروى شيطان كنيد كه گويا او را دانشى است مخصوص كه از جز او بدست نيايد و من آنها را بآفرينش آسمانها مطلع نساختم و نه بر آفرينش خودشان و به آنها نياموختم كه چگونه هر چيزى آفريده شود پس از كجا پيرو آنها ميشوند . و گفته‌اند مقصود اينست كه مشركان عرب و اين كفار در خلق آسمانها و زمين حضور نداشتند و بر خلق يك ديگر واقف نشدند و نبودند كه من آنها را آفريدم پس از كجا ميگويند فرشته‌ها دختران خدايند .\r\nرازى دو وجه ديگر بر تفسير آيه افزوده ( ج 5 ص 729 سوره كهف ) :\r\n1 - در پاسخ كافرانى كه به پيغمبر گفتند اگر مستمندان را از مجلست نرانى ما به تو نگرويم ، خدا فرموده اين پيشنهاد دهنده‌ها و زورگوهاى بيهوده و ياوه در آفرينش جهان شريك من نبودند و چون ديگران بودند و چرا چنين پيشنهادى ميدهند ؟ چنانچه در پاسخ كسى كه پيشنهادهاى بزرگى به تو كند گوئى تو پادشاه كشور و وزير پادشاه نيستى تا اين پيشنهادها را از تو بپذيريم .\r\n\r\n","description":"","footnote":"","page_name":" 11 ","page_number":23},
  {"content":"\r\n\r\n2 - به همين كفار گفته شده كه شما باحوال سعادت و شقاوت و سرنوشت نادانيد و نتوانيد خود را برتر از ديگران دانيد پايان ، و عياشى از امام باقر عليه السّلام روايت كرده كه رسول صلّى اللَّه عليه و آله و سلّم فرمود : بار خدايا اسلام را به عمر بن خطاب يا ابو جهل بن هشام عزيز ساز و خدا اين آيه را در باره آنها به دو فرستاد : و در كافى ج 1 / 440 از امام جواد آورده كه خدا تعالى پيوسته در يگانگى خود يكتا بود و سپس محمّد و علي و فاطمه عليهم السّلام را آفريد و هزار روزگار ماندند و سپس همه چيز را آفريد و آنان را گواه آفرينش آنها نمود و فرمانبريشان بر آنها روا داشت و كار همه را بدانها واگذاشت « تا آخر خبر » و اين خبر صريح است در حدوث همه اجزاء عالم .\r\n7 - « آيا نبينند آنان كه كافرند » طبرسى ره گفته پرسشى است براى سركوبى و معنا اينست كه آيا نميدانند كه خداى سبحان است كه اين كارها مىكند و جز او بر آنها توانا نيست ؟ پس او است معبود شايسته پرستش نه ديگرى « راستى كه آسمانها و زمين هر دو بسته بودند و ما گشاديمشان » يعنى هر دو بستگى داشتند و بهم چسبيده بودند و بسته بودند و ما آنها را بوسيله هوا از هم جدا كرديم ، از ابن عباس و ديگران نقل شده ، و گفته شده : همه آسمانها در هم بودند و ما آنها را از هم باز گشوديم تا هفت آسمان شدند و زمين همچنين بود و آن را بهفت زمين برگشوديم و از مجاهد و سدى چنين نقل شده و گفته‌اند : آسمان بسته بود و باران نميداد و زمين بسته بود و گياه نداشت و آسمان را بباران گشوديم و زمين را بگياه - از عكرمه و عطيه و ابن زيد است و از امام باقر و امام صادق همچنين روايت شده پايان ( ج 7 ص 45 تفسير مجمع البيان ) .\r\nرازى گفته : رؤيت يا ديدنست يا دانستن و اولى مشكل است چون مردم آن را نديدند و خدا هم فرموده : « من آنها را گواه آفرينش آسمان و زمين نساختم » و دومى هم مشكل است براى آنكه هر جسم پذيراى رتق و فتق است ولى حكم باينكه نخست بسته بوده و سپس گشوده شده راهى جز بيان شرع ندارد و مناظره با كفار منكر رسالت بدين بيان نشايد و پس از اختيار وجه دوم اشكال را چند جواب داده : 1 - ما نبوت محمّد را بمعجزه‌هاى ديگر ثابت كنيم و سپس قول او را دليل آوريم\r\n\r\n","description":"","footnote":"","page_name":" 12 ","page_number":24},
  {"content":"\r\n\r\nو هر دو را دليل حصول مصالح جهان و نفي فساد از آن سازيم .\r\n2 - مقصود از رتق و فتق امكان آنها است و عقل دليل است كه همه اجسام شايد كه با هم باشند و يا نباشد و حكم به اجتماع آنان و جداشدنشان از هم يا بالعكس نياز بدليل دارد .\r\n3 - يهود و نصارى اين معنا را ميدانستند زيرا در تورات آمده كه خدا تعالى گوهرى آفريد و بديدهء هيبت بر آن نگريست و آب شد و آسمانها و زمين را از آن آفريد و آنها را از هم جدا كرد و بت‌پرستها با يهود در دشمنى پيغمبر صلّى اللَّه عليه و آله و سلّم دوستى داشتند و خدا اين دليل را براى آنها آورد بنا بر اينكه گفته يهود را در اين زمينه باور داشتند .\r\nسپس گفته مفسرين در معنى رتق و فتق اختلاف دارند به چند قول يكى - و همان وجه اول طبرسى را آورده و گفته اين وجه مستلزم آنست كه آفرينش زمين پيش باشد بر آسمان زيرا خدا تعالي چون آنها را از هم جدا كرد زمين را به حال خود گذاشت و اجزاء آسمانى را برافراشت . كعب گفته : خدا آسمانها و زمين را بهم چسبيده آفريد سپس ميان آنها بادى آفريد و بدان از همشان جدا ساخت سپس وجه دوم و سوم را آورده و سوم را ترجيح داده و تأييد كرده بفرموده خدا تعالى ( 12 و 13 - الطارق ) سوگند به آسمان برگشت دار يعنى ريزش باران و به زمين شكافدار بروئيدن گياه و هم بفرموده خدا « و ساختيم از آب هر چيز زنده‌اى را » سپس گفته تفسير چهارم گفته ابى مسلم اصفهانى است كه گويد روا است مقصود از رتق و فتق ايجاد و اظهار باشد چون فرموده خدا ( 2 - الفاطر ) فاطر و آفرينندهء آسمان و زمين و ايجاد را بلفظ فتق گزارش داده و حال پيش از ايجاد را به رتق ، من گويم : تحقيقش اينست كه در نيستى محض چيزها ممتاز و اعيان جدا نيست و نيستى بماننده بستگى است و حقائق در پرتو هستي از هم جدا شوند و از اين رو رتق را تعبير به نيستى آورده و فتق را براى هستى .\r\nقول پنجم ، شب پيش از روز بوده بفرمودهء خدا ( 28 - يس ) « نشانه‌اى است بر ايشان كه\r\n\r\n","description":"","footnote":"","page_name":" 13 ","page_number":25},
  {"content":"\r\n\r\nاز شب و روز بر آوريم » و آسمان و زمين در تاريكى بهم بسته بودند و جدائيشان پيدا نبود و خدا با اظهار روز روشن آنها را جدا نمود از هم ( مفاتيح الغيب ج 6 ص 144 ) كه بطور خلاصه نقل شده ، من گويم اخبارى آيد كه وجه سوم را تاييد كنند و برخى خطبه‌هاى امير المؤمنين عليه السّلام اشارت بوجه دوم دارد چنانچه به زودى بدانى و كلينى در روضه كافى بسند خود از عده روايت كرده از ابى حمزه ثمالى كه گفت نافع از امام پنجم عليه السّلام پرسيد از تفسير قول خدا عز و جل « آيا نديدند آنان كه كافر شدند آسمان و زمين بسته بودند و ما آنها را گشوديم » فرمود خدا تبارك و تعالى آدم را به زمين فرود آورده و آسمان بسته بود هيچ نميباريد و زمين بسته بود هيچ نميروئيد و چون خدا عز و جل توبه آدم را پذيرفت فرمود : تا آسمان ابر باران‌دار برگرفت و آنگاه فرمود تا درهاى خود را گشود و فرو باريد و زمين را فرمود تا درختها بر آورد و ميوه‌ها ببار آورد و جويها روان ساخت و اينست رتق آن و اينست فتق آن . نافع گفت راست گفتى اى زادهء رسول خدا تا آخر خبر ، و اين دليل وجه سوم است .\r\n« و ساختيم از آب هر چيز زنده را » طبرسى ( در مجمع البيان ج 7 ص 45 ) گويد :\r\nيعني با آبى كه از آسمان فرود آورديم هر زنده را زنده كرديم ، و گفته‌اند : يعنى هر آفريده را از نطفه بر آورديم و نخست درست‌تر است . عياشى بسندش از حسين بن علوان روايت كرده كه پرسش شد از امام صادق عليه السّلام از مزه آب فرمود : براى فهميدن بپرس نه براى رنج دادن مزه آب همان مزه زندگى است خداى سبحان فرمود : « از آب هر چيز زنده را آفريديم » و گفته‌اند : يعنى از آب زندگى هر جاندار و نمو او را ساختيم و شامل جانور و گياه و درختها همه مىشود ، از ابى مسلم .\r\n« آيا باور نميداريد و نميگرويد » به قرآن و بدان چه مشاهده كنيد از دليل و برهان .\r\n8 - « رحمان » خبر « الذى است در صدر آيه » يا خبر « هو كه متعدد است » يا بدل ضمير در ( استوى ) يا صفت « الحى » در آيه سابقه «  فَسْئَلْ بِهِ خَبِيراً  » يعنى بپرس از آفرينش و استوارى بر عرش دانشمندى را كه به تو گزارش دهد و آن خدا تعالي يا جبرئيل يا\r\n\r\n","description":"","footnote":"","page_name":" 14 ","page_number":26},
  {"content":"\r\n\r\nدانايان بكتابهاى آسماني پيشين هستند ، و برخي گفته‌اند معنا اينست كه اگر منكر اطلاق ( رحمان ) بر خدا هستند از اهل كتاب بپرسند كه چنين لفظى بدين معنا بر خدا اطلاق شده . . .\r\n9 - « بگو راستى گفته شما كافريد بدان كه زمين را در دو روز آفريده » بيضاوى گفته : يعنى در مقدار دو روز يا در دو نوبت و در هر نوبت با شتاب هر چه بيشتر آنچه را بايد آفريده ، و شايد مقصود از زمين جرمهاى بسيط زير آسمانست و منظور از دو بار آفرينش اينست كه يك بار ماده مشترك آنها را آفريده و بار دوم صور مخصوص بهر كدام را و كفرشان ناروا گوئى نسبت بذات و صفات خدا است « و ميسازيد برايش همتاها » با اينكه همتا را نشايد « آنكه » زمين را در دو روز آفريده هم « او پروردگار جهانيانست » آفريننده هر چه است و پرورنده آنها « و نهاده در زمين لنگرها از كوه » بر بالاى زمين بر افراشته تا بيننده‌ها از آن بصيرت يابند و جوينده‌ها سودها برند .\r\n( ج 2 ص 384 تفسير بيضاوى ) رازى در ( ج 7 ص 353 ) تفسير خود گفته : چون اگر كوهها را زير زمين ميساخت گمان ميرفت ستونهائى نگهدار آنند و بر روى آن ساخت تا آدمى بيند زمين و كوه بار سنگينى بر يك ديگرند و نيازمند نگهدارى پايدارند و او جز خداى سبحان نتواند بود ( ج 7 ص 353 ) .\r\n« و بركت داد در آن » بيضاوى گفته : ( ج 2 ص 384 ) خير بسيار داد بآفرينش هر جور گياه و جاندار « و اندازه گرفت در آن قوتهايش را » يعنى خوراك اهل زمين را و براى هر نوعى خوراك شايسته به او را معين كرد و يا در هر سرزمينى خوراك مناسب آن آفريد و بجاى « قدّر » قسّم هم قرائت شده « در چهار روز » مقصود تتمه چهار روز است نه چهار روز جدا از دو روز خلق خود زمين كه با هم شش روز شوند چنانچه بذله‌گوئى از بصره تا بغداد ده روز رفتم و تا كوفه پانزده روز و شايد آنكه دو روز نگفته براى بيان پيوست بودنشان به دو روز نخست . من گويم : بسا كه اين چهار روز حمل شود به چهار وقت كه خدا در آنها خوراك جهان را آماده كرده از مردم و چهار پايان و پرنده‌ها و خزنده‌هاى زمين و آنچه در بيابان و دريا است از ميوه‌ها و گياه و درخت و همه آنچه\r\n\r\n","description":"","footnote":"","page_name":" 15 ","page_number":27},
  {"content":"\r\n\r\nگذران جانورانست و آن چهار وقت بهار و تابستان و پائيز و زمستانست و اين تأويل از سياق بدور است « برابر هم » بودند اين روزها و دليلش قرائت يعقوب است كه آن را مجرور خوانده به وصف ايام و گفته‌اند : حال از ضمير « اقواتها » يا « فيها است » و مرفوع قرائت شده كه خبر « هي » مقدر باشد « براى پرسش‌كننده‌ها » از مدت آفرينش زمين و آنچه در آنست يا به اين معنا كه خوراكها را براى خواستاران اندازه كرده در چهار روز .\r\n« سپس استوار شد بسوى آسمان » و آهنگ آن كرد « و آن دود بود » و بيضاوي « درج 2 ص 385 تفسيرش » گفته و چيزى تاريك بوده و شايد مايه و تيكه‌هاى ريزى بوده كه از آن فراهم شده ، و طبرسى در ( ج 9 ص 6 ) مجمع البيان گفته ابن عباس گفته بخار زمين بوده و گفته‌اند يعنى فرمانش بر آسمان استوار شد و رازى در ( ج 7 ص 385 ) تفسيرش گفته : صاحب اثر آورده كه عرش خدا بر آب بود از آنگاه كه آسمانها و زمين را آفريد ، و خدا در آب گرمى پديد كرد و از آن كفى و دودى برخاست و آن كف بر روى آب بماند و خدا خشكش كرد و از آن زمين برآورد و دود برافراشت و بالا رفت و خدا از آن آسمانها را آفريد . و بدان كه اين داستان در قرآن نيست و اگر دليل درستى دارد پذيرفته است و گر نه مردود است و اين داستان در آغاز كتابى كه به گمان يهود تورات است آمده و در آنست كه خدا تعالى آسمانها را از تيكه‌هاى تيره آفريده و اين در خرد گنجد زيرا مادر علم معقول ثابت كرديم كه تاريكى يك كيفيت وجودي نيست بلكه بىنوريست و چون خداى سبحان اتمها را آفريد پيش از آنكه بدانها روشني دهد تيره و بينور بودند و چون آنها را فراهم آورد و آسمانها و اختران و خورشيد و ماه ساخت و در آنها پرتو نهاد نورانى شدند و اين اجزاء اتم در آنگاه كه خدا خواست از آنها آسمان و خورشيد و ماه بسازد تيره بودند و نام دود بر آنها درست آيد زيرا دود اجزاء از هم پاشيده بىنور است .\r\n« پس گفت به آن آسمانها و به زمين بيائيد » بيضاوى گويد : يعنى اثر بخشى و اثرگيرى خود را بر داريد و هويدا كنيد آنچه در شما نهادم از اوضاع گوناگون و هر جور\r\n\r\n","description":"","footnote":"","page_name":" 16 ","page_number":28},
  {"content":"\r\n\r\nبودنيها يا آنكه بهستى درآئيد بنا بر اينكه خلقت پيش اندازه‌گيرى و پايه بندى و گزارش بوده يا معنى آمدن آسمان پديد شدن او است و آمدن زمين كشش آن يا آنكه هر كدام هر چه را از شما خواستم زاده شود برآريد و مؤيد اين معنى است قرائت « آتيا » از مؤاتات يعنى بسازيد هر كدام با ديگرى در آنچه از شماها خواستم « بدلخواه يا ناخواه » و بخواهيد يا نخواهيد ، يا مقصود اظهار كمال قدرت است كه بايد خواست او انجام شود نه حقيقت طوع و كراهت آنها ، از اينجاست كه « گفتند آمديم بدلخواه » يعنى فرمانبردار و اظهر آنست كه منظور اثر پذيرى آنها است از نيروى وى بمانند فرمانى مطاع و پذيرش شده چون فرمودهء او « باش پس مىباشد » و آنچه گفته‌اند كه بدانها سخن گفت و نيروى پاسخ داد بنا بر معنى اول و آخرى تصور مىشود . طبرسى در مجمع البيان ( ج 9 ص 6 ) گويد : ابن عباس گفته : آسمان خورشيد و ماه و اخترانش را آورد و زمين جويها و درختان و ميوه‌هايش را و سخنى در ميان نبوده و پاسخى به زبان نيامده و خدا قدرت و سرعت آفرينش خود را بدين تعبير آسان نموده كه توقف و درنگى نداشته و چون فرمان و پذيرشى انجام گرفته و آن چون گفتار او است « همانا فرمانش هنگام خواست چيزى اينست كه ميگويد باش و مىباشد » و تعبير به « طائعين » كه جمع مذكر عاقل است باعتبار ضم ذوى العقول يا موافقت با لفظ خطابست « و همه در چرخ شناورند » .\r\n«  فَقَضاهُنَّ سَبْعَ سَماواتٍ  - آفريدشان هفت آسمان » بيضاوى گفته : يعنى بىنقشه و محكم آنها را آفريد . . .\r\n« در دو روز » روز پنجشنبه آسمانها را آفريد و روز جمعه خورشيد و ماه و ستاره‌ها را « و وحى كرد در هر آسمانى فرمان خود را » به كار پردازى او تا آنجا كه از او آيد كه او را بدان واداشت به اختيار يا بطبع كار ، و گفته‌اند : وحى او باهل آن بوده بفرمانهايش « و آراستيم آسمان نزديكتر را به چراغها » زيرا همه اختران بر آن بدرخشند « و نگهبانى » از هر آفت دارند و اين خاص آسمان نزديكتر است كه\r\n\r\n","description":"","footnote":"","page_name":" 17 ","page_number":29},
  {"content":"\r\n\r\nزيور دارد و نگهبانى است از دست برد ديوان « اينست تقدير و تدبير خداوند با عزت و دانا » كه قدرت و دانشش رسا است .\r\n11 - در آخر آيه سوره ق فرمايد : « نرسيد بما هيچ رنج و خستگى » و اين دروغ شمردن سخن يهود است كه گفتند : خدا روز شنبه آسايش يافت كه آفرينش را بپايان رسانده بود و از اين رو ما در آن هيچ كارى نكنيم .\r\nرازى در ( ج 7 ص 644 ) تفسيرش گفته : از يك مفسرى كه مقصود آيه ردّ بر يهود است كه گفتند : خدا روز يك شنبه آفرينش جهان را آغاز كرد تا شش روز كه بروز جمعه پايان يافت و روز شنبه آرام شد و بر عرشش استوار گرديد و خدا فرمود :\r\n« رنج و ناآرامى بما نرسيد » ردّ بر آنها كرد ، و ظاهر آنست كه مقصود او ردّ بت‌پرست‌ها است يعنى ما بآفرينش نخست رنج نديديم تا توانا نباشيم باعاده آن در بار دوم و آنچه يهود گفتند و از تورات برگرفتند يا تحريف كردند و يا تفسيرش را ندانستند زيرا يك شنبه و دوشنبه زمانى است از هم جدا و اگر آفرينش آسمان از روز يك شنبه باشد بايد زمان پيش از اجسام باشد ولى زمان از اجسام جدا نتواند بود و بايد پيش از اين اجسام اجسام ديگر باشند و قول بقدم عالم لازم آيد كه مذهب فلاسفه است من گويم : تعيين اين ايام در آفرينش در اخبار معتبره آمده كه به زودى بدانى ، و توهم اينكه قدم عالم لازم آيد باطل است چنانچه پيش دانستى زيرا تصحيح آن به چند وجه ممكن است كه قدم لازم نيايد و تعيين ايام بتقدير زمان آنها مىشود كرد ، بطورى كه پس از آفرينش خورشيد و حركت افلاك بر آن تطبيق شوند و بفرض وجود خورشيد در حركت همان ايام باشند بينديش .\r\n13 - « آيا شما در آفرينش دشوارتريد » بيضاوى ( ج 2 ص 644 ) تفسيرش گفته يعنى آفرينش شما دشوارتر است يا آسمان كه آن را ساخت و از زمينش برافراشت يا كلفتى او را تا بلندى رسانيد و آن را راست كرد و هموار نمود و با آفرينش اختران و تداوير و جز آنها كاملش كرد و شبش را تيره نمود به حركت آسمان و پرتو آفتابش را بر آورد و روز شد و زمين را پس از آن كشش داد و هموار كرد براى سكونت و آبش\r\n\r\n","description":"","footnote":"","page_name":" 18 ","page_number":30},
  {"content":"\r\n\r\nرا با چشمه‌هاى جوشان برآورد و هم چراگاهش را و كوهها را لنگرش كرد « و بهره شما و چهارپايانتان ساخت » تا خود و بهائمتان از آن بهره‌مند شويد .\r\n14 - « آنكه آفريد و درست آفريد » كه براى او ساخت هر چه در زندگى بدان نياز دارد و بايدش « و آنكه اندازه كرد » جنس همه چيز را و نوع آن را و شخصيت و مقدار و اوصاف و كار و عمر آنها را « پس رهبرى كرد » آنها را به كار خود بطبع و منش يا اختيار و كنش بآفريدن ميل و الهام و نصب دليل و فرود آوردن آيات .\r\n\r\nرفع شبهه :\r\nملحدى ايراد تناقض گرفته ميان آيات سوره بقره و السجده با آيات سوره النازعات چون كه پنداشته اولى دلالت دارد كه آفرينش زمين پيش از آسمانست و دومى بر عكس و از آن چند جواب داده شده :\r\n1 - مايه زمين پيش از آسمان بوده ولى كشش و پهناوريش پس از آن و اينجا دو اشكال شده يكى آنكه زمين جسمى است بزرگ و ممكن نيست مايه آن از كشش آن جدا شود و اگر كشش آن پس آفرينش آسمان بوده خلقش هم بدنبال آن بوده و دوم اينكه آيه اولى دلالت دارد بر اينكه خلق زمين و هر چه در آنست پيش از خلق آسمان است و خلق اشياء زمين بناچار پس از كشش آنست .\r\nاز اشكال اول بمنع امتناع انفكاك جواب داده‌اند و از دوم باينكه قول خدا تعالى « و زمين را پس از آن كشش داد » دلالت دارد بر تقدم خلق آسمان بر كشش زمين و دلالت ندارد بر تقدم تسويه آسمان بر كشش زمين پس مىشود كه تسويه آسمان پس از كشش زمين باشد و كشش زمين پس از تسويه آسمان و منافات نباشد و ايراد مىشود كه آيه سوم دلالت دارد بر اينكه تسويهء آسمان مقدم است بر كشش زمين و آيه دوم دلالت دارد كه خلق زمين و هر چه در آنست مقدم است بر تسويه هفت آسمان و خلق آنچه در زمين پيش از كشش آن بعيد است و ممكن است جواب داد كه مقصود از خلق در آيه اول اندازه‌گيرى و نقشه آنست كه در عرف و لغت معروف است يا مقصود از خلق آنچه در زمين است خلق ماده آنها است مانند آنكه خلق زمين هم پيش از\r\n\r\n","description":"","footnote":"","page_name":" 19 ","page_number":31},
  {"content":"\r\n\r\nكشش آن همين معنا را دارد پس تسويه آسمان پيش از كشش زمين باشد چنانچه ظاهر آيه سوم است .\r\nيا اينكه تسويه در آيه سوم و تسويه هفت آسمان در آيه اولى دو معنا دارند و تسويه مطلق بر كشش زمين مقدم است و تسويه بهفت آسمان پس از آنست و اين بهتر است در جمع ميان آيات يا گفته شود ( فاء ) در « فسوّيها » بمعنى « ثم » آمده و لفظ « ذلك » در «  وَ الْأَرْضَ بَعْدَ ذلِكَ دَحاها  » اشاره ببناء آسمانست و اصل خلق آن نه آنچه پيش از آن ذكر شده ، يا گفته شود لفظ « ثم » براى ترتيب در بيانست نه در آفرينش و تقديم خلق ما في الارض در معرض امتنان آمده پس خلق آنچه در زمين است پس از كشش آن بوده است چنانچه ظاهر همين است و تسويه سماء پيش از آنست و پيش از كشش زمين طبق ظاهر آيه سوم ولى اين يك منافرتى در تعبير دارد با آيه دوم و ما توجيهاتى در اين باره در شرح اخبار آينده آورده‌ايم .\r\nبيضاوى در ( ج 1 ص 62 ) تفسيرش گفته كلمه ( ثم ) در دو آيه بقره و السجده براى بيان تفاوت خلق آسمان و زمين است در فضيلت نه در وجود چون لفظ آن در آيه «  ثُمَّ كانَ مِنَ الَّذِينَ آمَنُوا  » زيرا اگر براى تأخير در وجود باشد مخالف است با ظاهر قول خدا تعالى «  وَ الْأَرْضَ بَعْدَ ذلِكَ دَحاها  » زيرا كه آن دلالت دارد بر تاخر كشش زمين كه پيش از خلق ما في الارض نسبت بآفرينش آسمان و تسويه آن باشد مگر اينكه « دحيها » جمله جدائى باشد و « الارض » بفعل مقدرى منصوب باشد چون « تعرف يا تدبر امرها بعد ذلك » ولى خلاف ظاهر است پايان جواب دوم براى رفع اصل اشكال اينست كه لفظ « بعد » در آيه سوم براى تاخر زمانى نيست بلكه براى شمارش نعمتها است گرچه پيش و پس باشند زيرا منظور گزارش زمان نعمت نيست بلكه يادآورى آنها است .\r\nسوم - رازى در ( ج 8 ص 365 ) تفسيرش گفته است معنى « دحيها كشيد آن را » كشش تنها نيست بلكه كششى آماده براى روئيدن خوراكها كه آن را بيان كرد و گفت « بر آورد از آن آب و چراگاهش را » و اين پس از خلق آسمان بوده زيرا اين آمادگى زمين\r\n\r\n","description":"","footnote":"","page_name":" 20 ","page_number":32},
  {"content":"\r\n\r\nپس از آنست براى آنكه زمين چون مادر است و آسمان چون پدر و تا هر دو نباشند نوزاد آن معادن و گياه و حيوان بوجود نيايند .\r\nچهارم - كه نيز از او است كه « بعد ذلك » بمعنى « مع ذلك است بهمراه آن » چون قول خدا «  عُتُلٍّ بَعْدَ ذلِكَ زَنِيمٍ  » كه بمعنى مع ذلك است و چنانچه تو به مردى گوئى تو چنين و چنانى و پس از آن هم چنينى و مقصودت ترتيب در كارهاى او نيست و خدا تعالى ( 18 - البلد » فرموده «  فَكُّ رَقَبَةٍ  » تا گويد « سپس بوده از آنان كه گرويدند » و همان بودن منظور است نه ترتيب و اين تقرير تفسيريست كه از ابن عباس نقل شده كه گفته «  وَ الْأَرْضَ بَعْدَ ذلِكَ دَحاها  » يعنى با گسترش زمين آن را كشش داد ، من گويم اين جواب نزديك به همان جواب دوم است ، سپس مشهور اينست كه آفرينش زمين پيش از آسمان بوده و اظهر همانست و برعكس هم گفته‌اند . واحدي در كتاب بسيط از مقاتل آورده كه گفت : خدا آسمان را پيش از زمين آفريد و تأويل «  ثُمَّ اسْتَوى إِلَى السَّماءِ  » اينست كه پيش از آن بر آسمان استوار شد كه دودى بود پيش از آفرينش زمين و لفظ كان در آن مقدر گرفته چنانچه خدا فرموده ( 78 - يوسف ) «  إِنْ يَسْرِقْ فَقَدْ سَرَقَ أَخٌ لَهُ مِنْ قَبْلُ  - اگر دزدى كرده البته برادرش هم پيش از آن دزدى كرد » معنا اينست كه اگر بوده كه دزدى كرده .\r\nرازى در ( ج 7 ص 358 ) تفسيرش گويد : مختار من اينست كه آفرينش آسمان پيش از زمين بوده همين ميماند كه تفسير اين آيه يعنى آيه سجده چيست ؟ من ميگويم خلق ايجاد نيست بدليل قول خدا تعالى ( 60 - آل عمران ) نمونه عيسى نزد خدا نمونه آدم است كه آفريدش از خاك و سپس به او گفت باش و او بود » و اگر خلق ايجاد بود لازم آيد كه بموجودى گفته باشد باش ، و اين محال است و چون اين ثابت شد ميگوئيم خلق ارض در دو روز بمعنى صدور فرمان آفرينش او است .\r\nنه ايجاد او و اين فرمان پيش از ايجاد آسمان بوده و مستلزم پيش بودن وجود زمين بر آسمان نيست پايان . و اعتراض در اين سخن نهان نيست و در ضمن شرح اخبار بر حقيقت حال آگاه شوى .\r\n\r\n","description":"","footnote":"","page_name":" 21 ","page_number":33},
  {"content":"\r\n\r\n\r\nدر شرح اخبار اين باب\r\n1 - در نهج ( 158 ) امير المؤمنين عليه السّلام در خطبه خود فرموده است : خدائى كه نديده شناخته شده ، و بىانديشه آفريدگار است ، آنكه هميشه پايدار و پيوسته بوده است ، آنگه كه نه آسمان برج‌دارى بوده و نه حجابهاى پرده‌وارى ، و نه شبي تيره و نه دريائى خموش و تار ) نه كوهى با دره و نه دره‌اى كژمدار ، نه زمين گسترده و نه مردمي بر آن پايدار ، او است نخست آفريننده خلق و وارث آنان همه و معبود خلق و روزى بخش روزىخواران ، و اين صريح است در حدوث عالم .\r\n2 - نهج البلاغه ( 194 ) اول هر اولي است و آخر بر هر آخرى ، يعنى از او پيشترى نيست و او پس از همه چيز باشد و ظاهرش آنست كه هر چه جز او حادث است و به جمله دوم دليل آوردند بدان چه عقيده بيشتر متكلمين است كه پيش از رستاخيز همه جهان نابود گردد و جز خدا نماند و ممكن است معنى آخر بودنش نظر به اين باشد كه هر چيزى جز او در دگرگونى است و بقائى ندارد چنانچه در روايتى آمده و گفته‌اند پيش از هر چيزيست در عالم خارج و پس از هر چيزيست در ذهن يا در رشته نيازمندى موجودات زيرا نياز همه به او پايان پذيرد كه بىنياز از همه است و همه به او نيازمندند .\r\n3 - نهج البلاغه ( ج 1 ص 274 ) فرموده : سپاس از آن خدا است كه خلقش را دليل وجود خود ساخت و حدوث خلقش را دليل هميشه بودنش و در ضمن آن فرمود :\r\nسپاس از آن خدا آفريننده بنده‌ها و گشاينده بسترها و سيل گير ساز دره‌ها ، و نعمت آر بلنديها و تپه‌ها نخستين او را آغازى نيست و هميشه بودنش را پايانى نه ، او است نخستين هميشه ، و پاينده بىمدت - تا گويد - پيش از هر پايان و مدت است و هر آمار و شمارش - تا گويد - نيافريده هيچ چيز را از اصولي كه هميشه بودند ، و نه از اوائلي كه هميشه باشند ، بلكه آنچه را آفريده حدى بر آن نهاده و آنچه نگارش كرده خوب نگاريده .\r\nبيان - ازليتش را پايانى نيست يعنى از سوى ابد بريده نشود و اين اشاره است\r\n\r\n","description":"","footnote":"","page_name":" 22 ","page_number":34},
  {"content":"\r\n\r\nبه آن كه ازلى بودن مستلزم ابدى بودنست زيرا آنچه قدم آن ثابت باشد عدمش ممتنع است چون به خود موجود است و فنا پذير نيست و دلالت اين عبارات بر ازلى بودن تنها ذات و حدوث هر چه جز او است پوشيده نيست زيرا ذكر اوصاف مشتركه ميان او و خلقش مقام مدح را نشايد .\r\nسپس بدان تصريح كرده كه فرموده اشياء را از اصولى ازلى نيافريده براى ردّ بر حكماء كه بهيولاى قديم معتقدند و ابد روزگار است و دائم و قديم بمعنى ازلى است چنانچه در قاموس آمده و بعضى آن را زمان درازى دانسته كه پايان ندارد و ظاهر آنست كه آن تفسير عبارت نخست است و محتمل است مراد نقشه‌هائى باشد كه خدا اشياء را طبق آن آفريده باشد و آنها را نفى مىكند و در برخى نسخه‌ها « بدية » آمده بر وزن رضى بمعنى نمونه‌هاى پيش از ايجاد كه آن را نفى كرده .\r\n4 - در شرح نهج البلاغه كيدرى است : در خبر آمده كه چون خدا تعالى خواست آسمان و زمين را آفريند گوهر سبزى آفريد . سپس آن را آب كرد و بلرزه آمد ، سپس از آن بخارى برآورد چون دود و از آن آسمان را آفريد چنانچه فرمود « بر آسمان استوار شد و آن چون دودى بود » و آنگاه آن را شكافت و هفت آسمانش ساخت ، سپس از آن آب كفى برآورد و از آن زمين مكه را آفريد سپس همه زمين را از زير كعبه پهن كرد و از اين رو مكه را مادر قريه‌ها ناميدند زيرا مايه همهء زمين است ، سپس از آن زمين هفت زمين برشكافت و ميان هر آسمانى تا آسمانى پانصد سال راه نهاد و همچنان ميان هر زمينى تا زميني ، و همچنان ميان اين آسمان و اين زمين ، سپس فرشته‌اى از زير عرش فرستاد تا زمين را بر شانه و گردن نهاد و دو دست را كشيد تا يكى بمشرق و ديگرى به مغرب رسيد ، سپس براى قرارگاه قدم آن فرشته گاوى از بهشت فرستاد كه چهل هزار شاخ و چهل هزار دست و پا داشت ، و ياقوتى از فردوس اعلى فرستاد و ميان سنام و گوش آن جاى گرفت و دو پاى آن فرشته بر سنام و ياقوت استوار شد و براستى شاخهاى آن گاو در اطراف زمين تا زير عرش برافراشته و سوراخ بينى او برابر زمين است و چون دم برآرد دريا بمد آيد و چون دم فرو كشد\r\n\r\n","description":"","footnote":"","page_name":" 23 ","page_number":35},
  {"content":"\r\n\r\nدريا بجز آيد ، براى آن ، سپس براى قرارگاه دست و پاى آن گاو ، سنگى آفريد و همانست كه خدا در سوره لقمان از آن حكايت كرده « در سنگى باشد » و پهناى آن سنگ هفت بار از هفت آسمان و هفت زمين فزونست ، سپس يك ماهى آفريد كه بدان سوگند خورده و فرموده « نون و القلم » و نون ماهى است و فرمان داده خدا آن سنگ را بر پشت آن ماهى نهند و آن ماهى در آبست و آب بر باد است و خدا باد را بقدرت خود نگه مىدارد .\r\n5 - در نهج البلاغه ( ج 1 ص 350 ) و در احتجاج ( ص 107 ) در خطبه امير المؤمنين عليه السّلام است كه آنكه دليل آورد بر قدم خود بحدوث خلقش ، و دليل آورد بحدوث خلق خود بر وجودش - تا گويد - حدوث همه چيز را گواه گرفت .\r\n6 - در خطبه مشهور ديگر است : هيچ وقتى بهمراه آن ( خدا نيست ) و هيچ ابزارى بگرد او نرسد ( زيرا در كار نياز بابزار ندارد ) بودش پيش از زمانست و هستى او پيش از نيستى ، آغاز هميشه بودن او است - تا گويد : ايست و جنبش بر او روا نيستند و چگونه بر او روا بود آنچه خود او بوجود آورده و چگونه به دو برگردد آنچه خودش پديد كرده ، و رخ دهد در او آنچه او آفريده ، اگر چنين شود ، تفاوت و تجزيه در ذاتش رخنه كنند و ازليت او ممتنع باشد - تا گويد - هر چه را خواهد گويد :\r\nباش ، پس مىباشد ، نه آوازى در اينجا است و نه فريادى شنيدنى و سخنش جز همان آفرينش هستى نيست كه پيش از آن نبوده و اگر قديم بودى معبود دومى بشمار آمدى در باره او گفته نشود بود پس از نبودن تا اوصاف پديدشده‌ها بر او روا شود و ميان او و آنها جدائى نباشد و او را بر آنها برترى نبود پس سازنده و ساخته شده برابر شوند و آفريده و آفريدگار همتا باشند ، همه آفريده‌ها را بىنمونه‌اى آفريد كه از ديگر باشد و در آفرينش آنها به هيچ كدام از آفريده‌هايش يارى نجست ، زمين را آفريد و بىورگيرى بدان نگهش داشت ، و بىپايه در لنگرش انداخت ، و بيستون آن را واداشت ، و بىپشتيبان آن را برافراشت ، و از كجى و كاستى آن را نگهدارى كرد ، و از پاشيده شدن و از هم گسيختن آن را بازداشت ، لنگر پايه‌اش داد و بندها بر او\r\n\r\n","description":"","footnote":"","page_name":" 24 ","page_number":36},
  {"content":"\r\n\r\nنهاد ، چشمه‌هايش را برآورد ، و رودهايش را بر كند ، نه آنچه ساخت سست بود ، و نه آنچه نيرو داد ناتوان - تا گويد او است كه نابودشان كند پس از هستى تا هستشان ناپديد شود ، نيست شدن جهان پس از پيدايش آن عجب‌تر نيست از آفرينش و ابتكار آن - تا گويد - راستى كه خدا پس از نيست شدن دنيا باز تنها گردد و چيزى همراه او نباشد چونان كه پيش از آفرينش جهان بوده است پس از فناى آن خواهد بود كه نه گاه و جايى است و نه هنگام و زمانى ، در آن صورت مدتها و وقتها نباشند ، و سالها و ساعتها نيست گردند و نماند جز يكتاى چيره ، كه سررشته همه كارها با او است ، ناتوان بودند كه آفرينش آنها را آغاز كرد و از فناء خود جلوگيرى ندارند . و گر داشتند هميشه ميماندند ، ساختن هيچ كدامش براى او رنج نياورد ، و آفرينش هر چه پديد كرد و آفريد بر او دشوار نبود ، آنها را نيافريد تا پادشاهيش را محكم كنند و نه از بيم نيستى و كاستى و نه براى كمك در برابر همتائى فزونگر . يا دشمنى دلاور ، و نه براى فزونى در ملك ، و نه براى رقابت با شريكى ، و نه از بيم تنهائى براى آرامش و آسايش ، سپس او است كه همه را نيست كند ، نه از دل تنگى در اداره امور آنها و نه براى آسايش خود ، و نه از گرانى چيزى از آنها بر او ، آزرده نسازد او را هر چه بمانند تا شتاب كند در نيست كردنشان ، ولى خداى سبحان آنها را بلطف خود سرپرستى كرده و بفرمان خود نگهداشت ، و بنيروى خود محكم ساخت ، سپس پس از فناء آنها را باز گرداند ، بىنيازش بدانها ، و نه براى يارى جستن از آنها ، و نه براى گريز از حال هراس بآرامش بادمساز ، و نه از ناداني و نابينائى بدانش و التماس و نه از ندارى و نيازمندى به توانگرى و فزونى ، و نه از خوارى و زبونى بعزيزى و توانائى .\r\nتوضيح : « قدمش را دليل حدوث خلقش نموده » با آنچه بدنبال دارد دليل آنست كه علت نياز به مؤثر حدوث است ، و اثر بخشى در وجود ازلى قديم محال است چون جمله « حدوث همه چيز را دليل ازليت خود نموده » .\r\n\r\n","description":"","footnote":"","page_name":" 25 ","page_number":37},
  {"content":"\r\n\r\n« وقتى بهمراه ندارد » دو معنى را شايد ، يكى آنكه هميشه وقتى با او نبوده زيرا وجودش پيش از زمانست دوم اينكه اصلا زمانى نيست چنان كه حكماء گفته‌اند زمان نسبت متغيرى است بمتغيرى ديگر ، و در آنچه تغيير نپذيرد راه ندارد و مقصود اينست كه زمان به دو نچسبد و قرين او نتواند ، و بسا كه اين معنا تاييد شود بقول او : « چگونه او را باشدش آنچه خود پديد آورده » زيرا دليل بركنارى او را از سكون و حركت چنين آورده كه او آفريننده آنها است و نتوانند از صفات كامل او باشند ، زيرا فعل كمال فاعل نشود « 1 » و اگر بدون آن وصف او شوند مايه دگرگونى و كاستى او شوند « 2 » ، و اين دليل در زمان هم صادق آيد ، و همچنين است ، گفته او « و برگردد به او آنچه خود باديد كرده » و چنين تقرير شده ، كه خدا تعالى حركت و سكون را پديد آورده و در ذات خود از او متاخرند ، و اگر از صفات او شوند بايد متاخر بازگردد و مقدم شود چون صفات خدا عين ذات اوست و روا نباشد از چيزى تهى باشد در مقام اظهار و ايجاد ، و آنچه خود پديد كند در او پديد گردد ، و نميشود چيزى بيك چيز هم اثر بخش باشد و هم اثر پذير ، يا آنكه چنانچه گذشت لازم آيد در ذات خود كاست باشد و از ديگرى كمال يابد « در اين صورت تفاوت در ذاتش آيد » يعنى اختلاف و دگرگونى در آن حاصل شود « و كنهش تجزيه شود » يعنى حقيقتى باشد داراى اجزاء و ابعاض ، زيرا حركت و سكون تحيّز خواهند و آن جز در جسم نباشد و يا اينكه بايد استعداد و فعليت در او باشد تا حركت و سكون صدق\r\n\r\n\r\n","description":"","footnote":"\r\n( 1 ) جاى اعتراض است باخلاق فاضله چون سخاوت و شجاعت و عدالت بلكه علم كه افعال نفس انسانند و كمال او باشند و ممكن است جواب گفت اين كمالات استعداداتى هستند در وجود نفس و بفعل او ظاهر شوند و صورت پذيرند و نفس بر رياضت از قوه بفعل آيد نه اينكه از او جدا باشند و كمال او گردند و در بارهء خداوند همه كمالات فعليت دارند و حقيقت بالقوه در ذات او نيست .\r\n( 2 ) چون فعل صرف نيرو است و مايه كاستى در فاعل مىشود ولى اين در فاعل مادى و محدود است و ذات الهى بينهايت از هر جهت است .\r\n","page_name":" 26 ","page_number":38},
  {"content":"\r\n\r\nكند و در باره او استعداد محال است زيرا مخالف ازليت او است كه از اسماء حسناى او محسوبست ، چون كه داراى حركت و سكون است محال است ازلى باشد « مثله » يعنى آن را برپا داشته ، و گفته‌اند : خدا قرآن را به نوشتن در لوح محفوظ براى جبرئيل نمونه ساخت و گفته شود : « مثّلته بين يدى » يعنى او را پيش خود حاضر كردم ، و چون خدا قرآن را واضح و روشن كرده چنانست كه آن را براى مكلفين مثل ساخته پايان و ظاهر اينست كه گفته « كن فيكون » كلام نيست كه آوازى داشته باشد بلكه كنايه و مثل است از تعلق اراده و حصول هر چيز بمحض اراده و حصول هر چيز بمحض اراده او بىتاخير و وابستگى به چيز ديگر .\r\n« و اگر قديم بود خداى دومى ميشد » اين صريح است در اينكه امكان با قدم فراهم نشود و ايجاد جز به نبوده تعلق نگيرد .\r\n« عليه الصفات المحدثات » به وصف و اضافه بىالف و لام در صفات هر دو ضبط شده و باضافه مناسب‌تر است ، يعنى اگر حادث باشد با اجسام حادثه در صفات حدوث شريك گردد و فرقى ميان آنها نماند . . .\r\n« چنانچه پيش از آفرينش آنها بود » تا آخر كلام صريح است در اينكه جز خدا تعالى همه چيز حادث است ، و ظاهرش اينست كه پيش از آفرينش جهان زمان هم نبوده و خدا زمانى نيست جز اينكه حل شود بر زمانهاى مشخص چون شبها و روزها و ماهها و سالها و دلالت دارد كه همه اجزاء جهان پس از هستى نيست شوند و اين هم نيز با قدم جهان منافى است زيرا اتفاق دارند بر اينكه هر چه قدمش ثابت شود عدمش ممتنع است ، و براهين عقليه بر آن آورده‌اند .\r\n« يعيدها » جهان را يا امور را بر ميگرداند ، ظاهرش اينست كه همه چيز نابود مىشود ، تا برسد بارواح و فرشته‌ها « سپس بر ميگردد » پس دلالت دارد به جواز برگشت معدوم و در مجلد سوم سخن در باره آن گذشت .\r\n7 - در توحيد ( ح 3 ص 187 ) عيون ( 131 - ح 28 ) سند را به محمّد بن\r\n\r\n","description":"","footnote":"","page_name":" 27 ","page_number":39},
  {"content":"\r\n\r\nعبد اللَّه خراسانى رسانيده كه امام رضا عليه السّلام فرمود : او مكان را آورد ، او بود و مكانى نبود ، و او چگونگى را پديد كرد ، او بود و چگونگى نبود « تا آخر خبر » .\r\n8 - در احتجاج ( ص 22 ) از صفوان بن يحيى كه گفت : ابو قرّه محدث از من خواست كه او را نزد ابو الحسن الرضا عليه السّلام ببرم و از آن حضرت اجازه خواستم و به من اجازه داد ، و نزد او آمد و مسائلى پرسيد ، و سخن را كشاند تا گفت : چه فرمائى در بارهء كتب ؟ فرمود : تورات و انجيل و زبور و قرآن و هر كتابى كه نازل شده كلام اللَّه هستند كه آنها را براى جهانيان فرستاده تا روشنى و رهبرى راه حق باشند و اينها همه پديد شده‌اند ، و جز خدايند ، ابو قره گفت : آيا فانى شوند ؟ ابو الحسن فرمود : مسلمانان اتفاق دارند كه هر چه جز خدا است فنا پذير است ، و هر چه جز خدا است كار خدا است و تورات و انجيل و زبور و قرآن هم كار خدايند ، نشنيدى مردم ميگويند : پروردگار قرآن و اينكه قرآن روز قيامت ميگويد : پروردگارا اين فلانى - و او شناساتر است بوى - البته روزش تشنه بسر كرده و شبش را بيخواب مانده و ( عبادت كرده ) شفاعت مرا در بارهء او بپذير ، و همچنين تورات و انجيل و زبور همه پديد شده و پرورده شده‌اند ، پديد آورده آنها را آنكه مانندى ندارد براى رهنمائى مردمى كه خردمندند ، و هر كه پندارد اينها هميشه بودند اظهار كرده كه خدا نخست موجود قديم نبوده و يكتا نيست و هميشه سخن با او بوده ، و آغازى ندارد و معبود نباشد .\r\nبيان - « ليس له بدء » يعنى كلام را علت ايجاد نباشد چون قديم خود ساخته است و سازنده ندارد « و ليس باللَّه » يعنى با اينكه خدا نيست چگونه نياز به صانع ندارد ، يا اينكه لازم آيد خداى صانع معبود به حق نباشد ، چون شريك داشته از قديم ، يا لازم آيند كه خدا خداى كلام نباشد چون هميشه با او بوده و بر آن سبقت نداشته است .\r\n9 - در مهج الدعوات بسند خود از امير المؤمنين عليه السّلام گفته : رسول خدا صلّى اللَّه عليه و آله و سلّم\r\n\r\n","description":"","footnote":"","page_name":" 28 ","page_number":40},
  {"content":"\r\n\r\nاين دعا به من آموخت و فضيلت بسيارى برايش نقل كرده : « سپاس از آن خدا است كه نيست شايسته پرستشى جز او حق است و روشن ، مدبريست بىوزير و با هيچ آفريده‌اى مشورت نكند ، نخستى كه ديگرگونى ندارد ، پاينده پس از فناء آفريده‌ها . بزرگ پروردگار . نور آسمانها و زمين ، و آفريننده آنها و آغازكننده‌شان ، بيستون آفريدشان ، و زمينها بالاى آب برقرار شدند بوسيله كوههاى خود ، سپس بالا گرفت پروردگار ، در آسمانهاى بلند ، بخشاينده‌اى كه بر عرش استوار شد ، از او است هر چه در آسمانها و در زمين است . و ميان آنها و هر چه زير خاك است - تا گويد - توئى خدا نيست شايسته پرستش جز تو ، بودى آنگه كه نه آسمانى ساخته بود ، و نه زمينى كشيده و نه خورشيدى تابان ، و نه شبى تيره ، و نه روزى فروزان ، و نه دريائى جوشان ، و نه كوهى لنگرين و نه اخترى روان . و نه ماهى نور بخش ، و نه بادى وزان ، و نه ابرى باران ريز ، و نه برقى درخشان ، و نه جانى دم زن ، و نه پرنده‌اى پرّان ، و نه آتشى سوزنده ، و نه آبى در جريان ، بودى پيش از هر چيز ، و آفريدى هر چيز و آغاز كردى آفرينش هر چيز را » تا آخر دعاء 10 - از همان كتاب به چند سند كه رسانده تا ابن عباس و عبد اللَّه بن جعفر از امير المؤمنين عليه السّلام در دعاء يمانى معروف : و توئى جبار قدوس كه پيوسته از ازل بود و هميشه در ناديدنىها تنهائى : در آنها جز تو نيست ، و نباشد از براى آنها جز تو .\r\n11 - از همان - در دعائى كه جبرئيل به پيغمبر صلّى اللَّه عليه و آله و سلّم آموخته : اول و آخر بوده پيش از هر چيز ، و بود كن هر چيز ، و باشنده پس از فناء هر چيز .\r\n12 - در توحيد بسندش از سليمان جعفرى . گفت : امام رضا عليه السّلام فرمود :\r\nمشيت از صفات كار است و هر كه پندارد خدا در ازل مريد و خواستاره بوده يگانه پرست نيست ( ص 93 ) .\r\nبيان : لزوم شرك از اين راه است كه اگر اراده و خواست ازلى باشند مراد و خواسته شده هم ازلى ميشوند و اثر بخشى در قديم محال است و خداى دومى باشد چنانچه در پيش گذشت چند بار ، يا اينكه آن دو چون عين ذات نيستند هميشه\r\n\r\n","description":"","footnote":"","page_name":" 29 ","page_number":41},
  {"content":"\r\n\r\nبودنشان با خداى سبحان دو خداى ديگر را لازم آورد بتقريبى كه گذشت و مؤيد معنى يكم است آنچه نيز در توحيد آورده از عاصم بن حميد از امام ششم عليه السّلام گويد : به او گفتم از ازل خدا مريد بوده ؟ پس فرمود البته كه مريد نباشد جز همراه بامراد : بلكه از ازل دانا و توانا بوده سپس اراده كرده « 1 » .\r\n13 - توحيد ( ص 232 ) بسندش از سلمان ، گفته : جاثليق از امير المؤمنين عليه السّلام پرسيد به من بگو پروردگار در دنيا است يا در ديگر سرا ؟ در پاسخش فرمود :\r\nپروردگار ما ازلى است . پيش از دنيا بوده ، او سرپرست دنيا و دانا بديگر سرا است .\r\n14 - و بسندش از امام ششم عليه السّلام كه فرمود : سپاس از خدا است كه بوده است پيش از آنكه بودى باشد ، بودن ستايش او را نشايد ، سپس فرمود : بود آنگاه كه هيچ نبود . و گوينده‌اى او را نميستود ، بود آنگه كه بود شدن نبود . توحيد ص 28 15 - نهج البلاغه ( ج 1 ص 426 ) از نيروى جبار و ريزه‌كاريهاى شگفت او است كه از آب درياى جوشان در هم موج بر موج چيزى آفريد خشك و خوددار و از آن چند طبقه برآورد و بهفت آسمانش برگشود ، پس از آنكه در هم و بسته بودند ، و بفرمانش خود نگهدار شدند و بر مرزى كه او خواسته بودند برپا ماندند ، ميكشد آنها را سبزه فامى بس ژرف‌ناى و دريائى مسخر و بر آب ، بفرمانش زبون شده و هيبت او را پذيرفته و از ترس حضرت او برجا مانده ، و سرشت سنگهاى سخت و برآمدگيها و تپه‌ها را بر پشت آن و كوههايش را و آنها را در لنگرگاه در افكند و در جايگاه خود چسبانيد ، و سرهايشان تا فضا\r\n\r\n\r\n","description":"","footnote":"\r\n( 1 ) اراد تأثير فاعل مختار است بر فعلى كه انجام ميدهد و خود فعلى است نفسانى كه بدنبالش كار تحقق يابد كار فاعل مختار دو رويه دارد يكى در وجود فاعل و يكى در خارج : آنكه در وجود فاعل است اراده است و آنكه در خارج وجود خارجى آن فعل است و از اين رو تفكيك اراده از مراد محال است و نميشود اراده از صفات ذاتيه و عينيه خدا باشد .\r\n","page_name":" 30 ","page_number":42},
  {"content":"\r\n\r\nبر آمد و بيخشان در آب نشست ، و كوههايش را چون پستانى از دشتهاى آن بالا آورد ، و پايه‌هاى آنها را در گروه همه نواحيش فرو برد و در جايگاههاى مقرر خود واداشت و قله‌هاى آن كوهها بسيار بلند كرد و تپه‌هايشان را دراز نمود ، و آنها را ستون زمين ساخت و در آن چون ميخها پابرجا كرد و از جنبش باز ايستاد تا ساكنان خود را نلرزاند و آنچه بر دوش دارد فرو نكشد و از جا برنكند ، منزه باد آن خدا كه نگهش داشت پس از تموج آبهايش و خشكش كرد پس از تر بودن همه جايش ، و آن را بستر آسايش خلق خود نمود و آن را بستروار برگشود بر روى دريائى ژرف و ايستاده و بيجريان و برجا مانده و بىسريان ، بموج مىآورد آن را بادهاى سخت و طوفانى و ميمكد آن را ابرهاى بارنده ، راستى كه در اين عبرتى است براى كسى كه ميترسد .\r\nبيان : و گفته او عليه السّلام « و برگشود آن را » اشاره است بقول خدا تعالى « آيا نبينند آنان كه كافرند البته آسمانها و زمين بسته بودند و ما آنها را گشوديم » و وجوه تفسيرش گذشت و اين تشريح مؤيد بعضى از آنها است كه گفته‌اند آسمانها در هم بودند و خداوند آنها را بهفت آسمان برگشود از هم ، و دلالت دارد بر حدوث آسمانها و بر اينكه نخست در حقيقت از هم جدا بودند و در ظاهر بهم پيوسته بودند و روى هم بودند و خدا آنها را از هم گشود و از هم دور كرد و هفت آسمان جدا گرديدند و ميان آنها فضائى عيان شد براى فرشته‌ها ، قيام آسمانها بر مرز مقرر كنايه است از بر قرارى هر كدام در مكان خود به اندازه و شكل و هيئت و طبيعت مشخص و خارج نشدن آنها از اين حد .\r\n« مثعنجر » به صيغه اسم فاعل : آب يا اشك جارى و با فتح جيم ميانه دريا كه در سطح دريا مانندى ندارد فيروزآبادى چنين گفته و جزرى در ذكر حديث على عليه السّلام « يحملها الاخضر المثعنجر » گفته : آنجاى دريا كه از همه ژرف‌تر و پرآب‌تر است ، و ميم و نونش زائده‌اند و از اين معنا است حديث ابن عباس « دانش من به قرآن در برابر دانش على عليه السّلام مانند حوض كوچكى است در ژرف دريا » . هر كه ميترسد » مقصود علما هستند چنانچه خداى سبحان فرموده .\r\n\r\n","description":"","footnote":"","page_name":" 31 ","page_number":43},
  {"content":"\r\n\r\n« جز اين نيست كه ميترسند از خدا دانايان از بنده‌هايش » و بسا كه تخصيص براى اينست كه نترسيدن مايه بىمبالاتى بعبرت انگيزها و توجه نكردن به آنها است .\r\n16 - در علل الشرائع ( ج 1 ص 198 ) بسندش از معاذ بن جبل كه رسول خدا صلّى اللَّه عليه و آله و سلّم فرمود : راستى خدا مرا و علي و فاطمه و حسن و حسين عليه السّلام را هفت هزار سال پيش از جهان آفريد ، گفتم : يا رسول اللَّه كجا بوديد شما ؟ فرمود جلو عرش ، تسبيح خدا ميكرديم و سپاس او و بقدس و بزرگوارى او را ميستوديم ، گفتيم : بر چه نمونه ؟\r\nگفت : دور نماهاي نور « تا آخر خبر » .\r\n17 - در توحيد ( ص 15 و در عيون ص 150 ) بسند خود از امام رضا عليه السّلام در خطبه‌اى طولانى فرموده : آغاز پرستش خدا شناخت او است ، و بنياد شناخت خدا يگانه دانستن او ، و رشته يگانه‌شناسى خدا نفى صفت از او است ، زيرا خردها گواهند كه هر صفت و موصوفى آفريده‌اند ، و هر آفريده گواه است آفريدگارى دارد كه نه صفت است و نه موصوف ، هر صفت و موصوفى گواهند كه دو قرينند و قرين بودن گواه حدوث است و حدوث گواه ناازلي بودنست كه ازلى از حدوث ممتنع است و به خودى خود وجود دارد تا گويد :\r\nجدائى انداخت ميان آنها به پيش بودن و پس بودن تا دانسته شود كه او را نه پيش هست و نه پس - تا گويد بموقت ساختن آنها گزارش داد كه وقتگذارشان را وقتى نيست - تا گويد - او پروردگارى داشت آنگاه كه پرورش‌شده‌اى نبود ، حقيقت الهيت را داشت گرچه پرستش‌كننده‌اى نبود ، داراى دانش بود آنگه كه دانسته شده نبود ، و معنى آفريدگارى داشت آنگه كه آفريده‌اى نبود ، و حقيقت شنوائى بود و شنوده‌شدنى نبود ، نه اين باشد كه از آنگه كه آفريد معني آفريدگارى را بايست شد ، و نه اينكه به پديد كردن آفريده‌ها معنى پديد آرنده يافت ، چگونه چنين باشد ، با اينكه « از آنگاه » او را نهان نسازد ، و از « اين گاه » او را نزديك نكند . و « شايد » پرده او نشود ، و « ازكى ؟ » وقتى به دو نياورد ، زمان او را در برنگيرد ، و معيت ويرا همراهى\r\n\r\n","description":"","footnote":"","page_name":" 32 ","page_number":44},
  {"content":"\r\n\r\nنياورد - تا گويد - هر آنچه در آفريده است در آفريدگارش يافت نشود ، و هر چه در او شايد در صانعش نيايد ، حركت و سكون در او روا نيست ، و چگونه در او روا بود آنچه كه خود برآورده ، يا به دو باز گردد آنچه خودش آفريده و پديد كرده ، در اين صورت ذاتش گوناگون گردد ، و كنهش تيكه تيكه شود ، و حقيقتش از ازل ممتنع باشد . گفته محال و نشدنى حجت نشود و پرسش از آن پاسخ ندارد ، و مقصود از آن بزرگداشت خدا نيست ، جدا بودنش از آفريده‌ها در ازل ستم نيست ؛ جز اينكه ازلى دوتا نتواند بود و آنچه آغازى ندارد آغازى نپذيرد « تا آخر خطبه » .\r\nدر احتجاج ( ص 217 ) بىذكر سند مانند آن را آورده و در مجالس ابن الشيخ هم بسند خود از امام رضا عليه السّلام مانند آن را آورده و در مجالس شيخ مفيد هم از حسن بن حمزه مانند آن را آورده .\r\nبيان : در كتاب توحيد شرح اين خطبه گذشته ، و البته دلالت دارد كه حدوث يعنى معلول بودن با ازليت منافات دارد ، و تاويل ازلى به واجب الوجود با آنچه پس از او باشد بحدوث ذاتى سخن را بىفائده ميسازد ، و دلالت جمله‌هاى ديگر روشن است چنانچه در پيش شرح كرديم ، و ظاهر بيشتر جمله‌ها نفى زمانى بودن خداى سبحانست و همچنان گفته او عليه السّلام « جز اينكه ازلى دوتا نتواند بود » دلالت دارد بر امتناع تعدد قدماء و همچنين جملهء دنبال آن .\r\n18 - در توحيد ( ص 28 ) بسندش از امام ششم از پدرانش عليهم السلام كه رسول خدا صلّى اللَّه عليه و آله و سلّم فرمود در برخى خطبه‌هاى خود « سپاس از آن خدا است كه در ازل يگانه بوده - تا گويد - آغاز كرد آنچه بىسابقه آفريد ، و پديد آورد آنچه آفريد بىنقشه و نمونه پيشين براى هيچ يك از آنچه آفريد ، پروردگار ما قديم است ، و بلطف پرورش و بدانش آگاهش برگشود دفتر هستى را ، و بنيروى محكمش آفريد آنچه را آفريد « تا آخر خبر » .\r\n19 - از همان : بسندش از جعفر بن محمّد عليه السّلام كه هميشه ميفرمود : سپاس از آن خدا است كه بود پيش از آنكه بودنى باشد و بود شدن در وصف او نيايد ، بلكه خود\r\n\r\n","description":"","footnote":"","page_name":" 33 ","page_number":45},
  {"content":"\r\n\r\nاز نخست بوده ، و بودكننده او را بود نكرده ، و الا است ستايش او ، بلكه بود كرده همه چيز را پيش از بودنش و بوجود آمده چنانچه او بودش كرده ، دانسته آنچه را بوده و آنچه را خواهد بود ، بوده است آنگه كه چيزى نبوده و سخنى از آن نيامده ، پس او بوده است آنگه كه بود شدن نبوده .\r\n20 - و همان بسندش از امام ششم عليه السّلام فرمود : در باره ربوبيت عظمى و الهيت كبرى « بود نسازد چيزى را از هيچ مگر خدا ، و نگرداند چيزى را از گوهر خود بگوهر ديگر جز خدا و نگرداند چيزى را از هستى به نيستى جز خدا » .\r\n21 - و در همان بسند خود از امام رضا عليه السّلام از پدرانش آورده كه امير المؤمنين عليه السّلام در مسجد كوفه براى مردم خطبه خواند و گفت : سپاس از آن خدا است كه نه خود از چيزى پديد شده و نه آنچه را پديد شده از چيزى آفريده ، حدوث همه چيز را گواه ازلى بودن ساخته و آفرينش بىماده آنها را گواه بر قديم بودنش نموده « تا آخر خطبه » .\r\n22 - و در همان بسند خود از منصور بن حازم كه گفت : گفتم : ببين آنچه بوده و آنچه خواهد بود تا روز قيامت آيا نبودند در علم خدا تعالى ؟ گفت : در پاسخ فرمود :\r\nچرا ، پيش از آنكه آسمانها و زمين را بيافريند .\r\n23 - در همان بسندش از منصور بن حازم ، گويد : پرسيدم از امام ششم عليه السّلام آيا امروز چيزى هست كه در علم خدا عز و جل نبوده ؟ فرمود : نه ، بلكه در علمش بوده پيش از آنكه برآورد آسمانها و زمين را .\r\n24 - در همان : بسند خود از ابى الحسن الرضا عليه السّلام ، فرمود : راستى خدا دانا است به همه چيز پيش از بودشان - تا گفت - هميشه دانش خداى عز و جل پيش است بر همه چيز ، قديم است پيش از آنكه آنها را آفريند ، مبارك باد پروردگار و برتر برترى بزرگى آفريد همه چيز را - و پيش از آنها همه را ميدانست - چنانچه خدا خواست همچنين هميشه پروردگار ما بسيار دانا و شنوا و بينا است .\r\n25 - و به همين سند از ابن مسكان ، گفت : از امام ششم پرسيدم از خدا تعالى كه\r\n\r\n","description":"","footnote":"","page_name":" 34 ","page_number":46},
  {"content":"\r\n\r\nآيا ميدانست مكان را پيش از آنكه مكان را بيافريند يا دانستن آن همراه آفريدن آن بود و پس از آنها ؟ فرمود : برتر است خدا ، بلكه هميشه دانا بود به مكان پيش از پديد آوردنش چونان كه آن را دانست پس از آنكه پديدش آورد ، و چنين است دانش او به همه چيز چون دانشش به مكان .\r\n26 - در همان : بسندش از حسين بن خالد ، گفت : گفتم به امام رضا عليه السّلام كه مردم مى گويند راستش خدا عز و جل پيوسته دانا بوده بدانش جدا از ذات خود ، و توانا بوده بتوانائى ، و زنده بوده بزندگى ، و قديم بوده بقدم ، و شنوا بوده به شنودن ، و بينا بوده به بينائى ؟ فرمود : هر كه چنين گويد و بدان معتقد باشد با خدا خدايانى ديگر برگرفته و از ولايت ما بدور است .\r\n27 - در توحيد ( ص 318 ) و در عيون ( ج 1 ص 169 ) گويد : عمران صابى به امام رضا عليه السّلام گفت : به من گزارش بده از نخست موجود و از آنچه آفريد امام فرمود :\r\nپرسيدى پس بفهم ، اما خداي يكتا هميشه تنها بود و چيزى با او نبود ، حدودى و نمودى نداشت او پيوسته چنين بود سپس آفريدهء آفريد بىنمونه و سابقه داراى نمودارها و حدود گوناگون نه بر چيزى آن را برپا داشت و نه بر مرزي واداشت و نه با چيزى برابرش نمود و نمونه‌گيرى كرد و ساخت از پس آن آفرينش برگزيده و برنگزيده و گوناگونى و هماهنگى و رنگها و چشش و مزه‌ها نه براى نيازى كه بدانها داشت و نه بالا رفتن بپايه‌اى كه جز بدان نميداشت و در آنچه آفريد براى خود بيش و كمى نديد ، اى عمران اين را ميفهمي ؟ گفت آرى اى آقايم فرمود : بدان اى عمران اگر آنچه آفريده بود براى نيازى بود نيافريدى جز كسى را كه از او يارى خواستى ، و بايستى چند برابر آنچه آفريد بيافريند چون هر چه يار بيش صاحبشان را نيرو بيش و برفع نياز اى عمران رسانيست زيرا هيچ پديد نكند جز آنكه نيازى ديگر پديد شود و از اينست كه ميگويم خلق را براى نياز نيافريده ولى خلق را به يكديگر نيازمند كرده و بر يك ديگر برترى داده و بدان كه برترش ساخته نيازى نداشته و آن را كه زبون كرده از او انتقام نكشيده و براي آنش نيافريده .\r\n\r\n","description":"","footnote":"","page_name":" 35 ","page_number":47},
  {"content":"\r\n\r\nعمران گفت : اى آقايم به من گزارش نميدهى از حدود آفريده‌هايش كه چگونه است ؟ و چه معنا دارند ؟ و چند جورند ؟ فرمود : پرسيدى بفهم ، راستى حدود آفريده‌هايش بر شش نوع است .\r\n1 - لمس پذير و وزن دار و چشمگير 2 - آنچه نه وزن دارد و نه مزه چشيدنى و آن روح است 3 - چشمگير و بىوزن لمس ناپذير و غير محسوس و بيرنگ 4 - اندازه‌ها چون صور و درازى و پهنى 5 - اعراض قاره محسوسه چون رنگ و روشنى 6 - اعراض گذرا و ناپايدار چون كار و حركتى كه مى سازد چيزها را و مىكند آنها را و ديگرگون مىكند آنها را از حالى بحالى و ميفزايد آنها را و ميكاهد ، اما كردارها و جنبشها راستش كه از دست ميروند و ناپايدارند زيرا وقتى نخواهند بيش از آنچه بدانها نياز است و چون فراغت از چيزى حاصل شود حركت ساخت آن برود و اثر حاصل بماند و اين چون سخن گفتن است كه خودش ميرود و اثرش ميماند .\r\nعمران به او گفت : اى آقايم آيا به من گزارش نميدهى كه چون آفريننده تنها بود و چيزى با او نبود بآفرينش خلق ديگرگونى نيافت ؟ امام رضا عليه السّلام فرمود : خدا عز و جل بآفرينش خلق ديگرگون نشد ولى خلق دچار ديگرگونى خويش است .\r\nعمران گفت : اى آقايم ، به من نميگوئي كه خدا بحقيقت يگانه است يا وصف يگانگى دارد ؟ فرمود : راستى خدا مبدئى است يگانه نخست هستى پيوسته يكتا بود و چيزى با او نبود تنها بود و دومى نداشت نه ، معلوم بود نه مجهول نه محكم نه متشابه ، نه در ياد و نه در فراموشى ، نه داراى هيچ نامى و نه محدود بوقتى نه بر چيزى و نه بسوى چيزى ، نه به چيزى پشت داده ، و نه در چيزى جا گرفته ، همه اينها نظر به پيش از آفرينش خلق است كه چيزى با او نبوده و اين واژه‌ها كه برايش آوردم اوصاف محدثى است كه او را نشايد و نبايد ولى شرحي است براى فهم كسى كه بفهمد .\r\nو بدان كه ابداع و مشيت و اراده سه نامند و يك معنا دارند و نخست پديده آنها حروف است كه خدا آنها را مايه هر چيزى ساخته و دليل هر چه درك شود و شارح هر مشكلى كه باشد و به اين حروف هر چيزى ممتاز گردد از حق و باطل و فعل و مفعول و معنا\r\n\r\n","description":"","footnote":"","page_name":" 36 ","page_number":48},
  {"content":"\r\n\r\nو جز معنا و سرچشمه همه امور باشند ، حروف در مرحله ابداعشان معنائى جز خود ندارند ، وجود مستقلى نباشند چون نمايش ابداع باشند و در اين مرحله نور نخست كار خدا است كه خود نور آسمانها و زمين است و حروف برآورده شده به اين كارند آن حروفى كه سخن و عبارت همه بر پايه آنها است و خدا عز و جل آنها را بخلقش آموخته و آنها 33 حرفند كه 28 از آنها واژه‌هاى عربى را دليل باشند و از اين 28 حرف 22 حرف زبان سرياني و عبراني را دليلند و پنج دگر بتحريف در زبان عجم اقاليم ديگر در آمده و اين پنج حرف از همان 28 حرف تحريف شده و همه حروف تلفظ 33 گرديده و آن پنج حرف جدا شده دليلى دارند كه ذكرشان بيش از آنچه گفتيم روا نباشد ، سپس چون حروف آمار شدند و آماده شدند فعل از آنها ساخت چون گفته خدا عز و جل « كن - باش » فيكون - پس بود » و از « كن » ساخت و « آنچه بود شد » همان مصنوع بود و آفرينش نخست خدا عز و جل همان ابداع است كه نه وزن دارد نه جنبش نه شنودن نه رنگ نه حسّ و خلق دوم : حروف است كه نه وزن دارد و نه رنگ ولى شنودنى هستند و وصف‌شدنى و چشمگير نيستند و خلق سوّم انواع آفريده‌هايند كه همه محسوس و لمس پذير و چشيدنى و چشمگيرند و خدا تبارك و تعالى پيش از ابداع است زيرا پيش از او عز و جل چيزى نبوده و بهمراه او هم چيزى نبوده و ابداع پيش از حروف است و حروف بر جز خود دلالت ندارند .\r\nمأمون گفت : چگونه بر جز خود دلالت ندارند ؟ امام رضا عليه السّلام فرمود : براى اينكه خدا عز و جل آنها را بىمعنا تركيب نكند هرگز و چون تركيب كند از آنها حروفى چهار يا پنج يا شش يا بيشتر يا كمتر بىمعنا نباشد و معنى تازه پديد آيد كه پيش زمان نبوده .\r\nعمران گفت : چگونه ما آن را بفهميم ؟ امام رضا عليه السّلام فرمود : راهش اينست كه تو چون حروف را بشمارى جز خود آنها را در دل نيارى و تنها به زبان آرى و گوئى : ا ، ب ت ث ج ح خ تا به آخر بشمارى و جز خودشان معنائى در نيابى و چون آنها را جمع كنى و چند تا را تركيب نمائى . نامى يا وصفى براى هر معنا كه خواهى بسازى و آن را\r\n\r\n","description":"","footnote":"","page_name":" 37 ","page_number":49},
  {"content":"\r\n\r\nدليل بر آن معنا نمائى و بموصوف آن دعوت كنى آيا فهميدى آن را ؟ گفت آرى ، سپس گفت اى آقايم به من نگوئى كه خود ابداع خلق است يا نه ؟ امام رضا عليه السّلام فرمود : بلكه خلقى است ساكن كه سكونش هم درك نشود و همانا براى آن خلق است كه پديده‌ايست و خدا است كه پديدش كرده پس خلق او شده و همان خدا عز و جل بود و خلقش و سومى ميانشان نبوده و سومى جز آنها نبوده و آنچه خدا عز و جل آفريده جز خلق او نباشد و بسا كه خلق ساكن باشد و متحرك و گوناگون باشد و هم آهنگ و معلوم باشد و مبهم و هر چه حدى دارد پس خلق خدا عز و جل باشد .\r\nو بدان كه آنچه حواس تو دريابند معنائى باشد كه حواس تو دريافته و هر نيروى حسى دليل است بر آنچه خدا عز و جل به دو دريافت داده و در دل نيروى فهم همه آنها را نهاده ، و بدان كه يكتاى برپا بىاندازه و حد ، خلقى كه آفريده اندازه و حد دارد و آنچه را آفريده دو بوده اندازه و اندازه شده و در هيچ كدامشان رنگ و وزن و ذوق نبوده و يكى را دريافت كن ديگرى ساخته و هر كدام را دريافت كن خود نموده و يكتائى نيافريده كه تنها خودش باشد نه ديگرى براى آنكه خواسته دليل وجود او باشند براى آنكه خدا تبارك و تعالى يگانه و يكتا است و دومى بهمراهش نيست كه او را نگهدارد يا كمك كند و يا در حقيقت با او تركيب شود و آفريده‌ها هستند كه همدگر را بفرمان و خواست خدا نگه‌مىدارند ، و همانا مردم در اين بابت با هم اختلاف كردند تا گم و سرگردان شدند و خواستند از تاريكى بتاريكى رها شوند بوسيله اينكه خدا را متصف به وصف خود نمودند و از حق دورى فزودند و اگر خدا را عز و جل بصفات شايسته او وصف مى كردند و مخلوقات را بصفات بايسته خودشان ، از روى فهم و يقين سخن گفته بودند و اختلافى نداشتند و چون بسرگردانى در جستجو شدند بخطا دچار گرديدند ، و خدا رهنمايد هر كه را خواهد به راه راست « تا آخر خبر » .\r\nبيان « و لا في شىء أقامه - در چيزى آن را برپا نداشت » يعنى در مايه قديمى چنانچه فلاسفه پنداشته‌اند ، و « مثله » يعنى بشيوهء مخلوق نقشه‌اى از آن برايش نكشيد « و الحاجة يا عمران لا يسعها » يعنى اگر نيازى منظور بود خلق جهان جلوگير آن\r\n\r\n","description":"","footnote":"","page_name":" 38 ","page_number":50},
  {"content":"\r\n\r\nنبود ، زيرا هر آفريده براى نگهدارى و پرورش و روزى و دفع بدلش نياز به چند برابر داشت و همچنين بدنبال آن « على ستة انواع » شايد :\r\n1 - لمس پذير و وزن دار و چشمگير باشد .\r\n2 - آنچه اين اوصاف را ندارد چون روح . همانا از آن تعبير به بىجنبش كرده و به همين وصف او اكتفاء نموده ، و در برخى نسخه‌ها است « آنچه بىرنگ است » و آن روح است و شايد كه روشنتر باشد براى برابرى .\r\n3 - آنچه چشمگير است و لمس پذير و محسوس و وزن دار و رنگين نيست چون هوا و آسمان و مقصود از چشمگيرى آن اينست كه آثارش ديدنى است ، و بسا كه ديده شود چيزى كه در جوهر خود رنگ ندارد ، ( مانند آب ) يا مقصود از آن جن و فرشته و مانند آنها است ، و ظاهر آنست كه « رنگ ندارد » را نسخه بردارها افزوده‌اند .\r\n4 - اندازه پذيرى مانند اشكال و طول و عرض 5 - عرضهاى ثابت كه بحواس دريافت شوند ، چون رنگ و نور و از آن به اعراض تعبير كرده .\r\n6 - عرضهاى ناثابت و زودگذر چون كردارها و حركتها كه خود بروند و اثرشان بماند ، و ممكن است بوجوهى ديگر تقسيم شود كه آنها را بفكر انديشمندان واگذارديم « هل يوحد بحقيقة » بحاء بىنقطه و با تشديد ، يعنى كنه يگانگى او در خرد آيد يا فهم يگانگى او بيك وجهى و وصفى ميسر است ، در بعضى نسخه‌ها « يوجد » كه بجيم آمده يعنى شناخته مىشود آن روشنتر است و امام عليه السّلام جواب داده كه خداى سبحان بوجوهى شناخته شود كه پديده‌هائى باشند در ذهن ما و جدا از حقيقت اويند و مقام ازليت او كه بيشتر بيان كرده ، و قديم مخالف است با پديدشده‌ها در حقيقت و هر چه جز او است حادث است و قوله » و لا معلوما و لا مجهولا » شرح غير او است ، يعنى نبود با او ديگرى كه آن ديگر نه معلوم بود و نه مجهول و مقصود از محكم چيزيست كه حقيقتش روشن باشد و مقصود از متشابه ضد آنست و محتمل\r\n\r\n","description":"","footnote":"","page_name":" 39 ","page_number":51},
  {"content":"\r\n\r\nاست كه اشاره باشد به نفى قول كسانى كه قرآن را قديم دانسته‌اند . زيرا محكم و متشابه بر آيات قرآن به كار ميروند .\r\n« و براى حروف در آفرينش خود معنائى نساخت » يعنى حروف مفرده را آفريد كه جز خود معنا ندارند و وضع براى معنائى جز خود نشدند » و ممكن است مقصود از معنا كه در حروف نيست صفت باشد « 1 » به اين معنى كه نخست آفريد ، داراى صفتى نبوده كه بدان موصوف باشد زيرا بمحض ابتكار آفريده شده و در آنجا چيزى جز ابداع و حروف نبوده تا معناى حروف يا صفت آنها باشد ، و مقصود از نور هستى است كه مظهر هر چيز است چنانچه در پرتو روشنى موجودات در حس ظاهر ميشوند ابداع همان ايجاد است و بايجاد هر چيزى موجود شود ، ابداع تأثير است و حروف اثر آنست و بعبارت ديگر حروف محل تأثيرند ، و از آن بمفعول و فعل تعبير كرده و فعل و اثر همان وجود است .\r\n« و اما آن پنج گوناگون براى دليلهائى است » در بيشتر نسخه‌ها چنين است يعنى باسباب و علل چندى بوجود آمده‌اند مانند اختلاف لهجه و اختلاف زبان مردم كه ذكر آن شايسته نيست ، و در پاره‌اى نسخ « فبحح » به دو حاء است از « بحّه » كه غلظت صوت است ، و اظهر آنست كه اين حروف را ذكر كرده و بر راويان مشتبه شده‌اند و آنها را تصحيف كردند « 2 » و آن پنج « گاف فارسى است » در بگو ، و چ\r\n\r\n\r\n","description":"","footnote":"\r\n( 1 ) به نظر ميرسد مقصود از حروف همان ماده بسيط نخست است كه اجزاء اتم باشند و جز خود نيستند و اثرى ندارند و چون تركيب شوند اتم گردند و در تركيبات مولكول و سلول شوند و داراى وزن و اثر گردند و از اجتماع آنها موجودات ديگر پديدار شوند و خواص و آثار كه معانى آنهاست پديدار شوند و اين خود دلالت دارد كه همه چيز جز خدا ماديست و از ماده است و تجرد مخصوص خداوند است و ذكر حروف هجاء بر سبيل مثل ذكر شده\r\n( 2 ) نسبت چنين تصحيف و تحريفى به راويان احاديث مخالف مقام شامخ آنهاست و ضبط نص احاديث كه در ان رعايت دقت را داشتند با اينكه تصحيف در اينجا تطبيق نشود و بايد حذف و يا اسقاط تعبير شود ( و از مترجم )\r\n","page_name":" 40 ","page_number":52},
  {"content":"\r\n\r\nدر « چه ميگوئى » و « ژ » در « ژاله » و « پ » در « پياده و پياله » ، « ث » در تلفظ هندى كه ميان ت و ث مىآيد ، سپس حروف را تركيب كرد و از آنها همه چيز آفريد ، و آن تركيب را فعل آن ناميد چنانچه فرمود « همانا فرمانش اينست كه چون چيزى خواهد گويد ، باش و مىباشد » و باش ، ساختن و آفريدن همه چيز است ، و آنچه بدان يافت شود همان ساخته شده است ، صادر نخست همان ايجاد است كه نه وزن دارد و نه حركت ، و نه شنيدنيست و نه رنگين و نه محسوس ، و آفريده دوم حروف است كه وزن و رنگ ندارند ولى شنودنى و وصف‌شدنىاند و ديدنى نيستند و آفريده سوم هر آنچه به اين حروف يافت شده است از آسمانها و زمين كه همه محسوسند و لمس پذير و چشيدنى و ديدنى ، پس خدا پيش از ابداع است كه خلق نخست است زيرا چيزى پيش از آن نيست تا ابداع ديگر بر آن مقدم باشد و چيزى هم بهمراه او نيست هميشه ، و ابداع بر حروف مقدم است چه از آن هست شدند و مقصود از اينكه حروف جز خود معنائى ندارند اينست كه حروف براى تركيب وضع شدند و معنائى ندارند كه بر آن دلالت كنند جز پس از تركيب .\r\nگفته او عليه السّلام « بلكه آفريده ساكن است » يعنى نسبتى است ميان علت و معلول و در آنها ساكن است ، يا چون عرضى است قائم به محل كه از آن جدا نتواند شد « درك نشود به سكون » يعنى امريست اضافى و اعتبارى كه عقل آن را انتزاع مىكند ، و در خارج وجود قابل اشاره ندارد و محسوس نيست گرچه مربوط بدان محسوس است .\r\nو همانا گفتيم كه آن آفريده است . براى اينكه اين نسبت و تأثير جز خدا است و بايد پديده‌اى باشد ، و نميشود گفت اصلا نيست زيرا چيزيست كه نبوده و پديد شده و از نيستى بيرون شده و يك نحوه هستى يافته و هر پديده آفريده‌ايست و نبايد توهم شود كه آن هم نياز بتأثير ديگرى دارد و همچنان بايد ، رشته كشيده شود و تسلسل لازم آيد ، بلكه در حقيقت چيزى نيست جز خدا و آفريده‌اى كه بوجود آورده ، و ايجاد خود وجود معلول را در پى دارد ، پس هر\r\n\r\n","description":"","footnote":"","page_name":" 41 ","page_number":53},
  {"content":"\r\n\r\nچه را خدا آفريده بيرون از اين نيست كه خدا آن را آفريده و اين خود معنى ابداع است نه چيز ديگر و اين معنا محدود باشد و هر چه محدود است همان آفريده خدا باشد يا اينكه گفته شود : « و اللَّه الذى احدثه » براى رفع اين توهم است كه موجود حادث بيواسطه نسبت به خدا ندارد و بايد ابداعى ديگر باشد تا او را به خدا منسوب سازد و همچنان تا بينهايت برسد و ارتباطات بينهايت تحقق يابد و آن محال است و موقوف آن هم محال است و امام عليه السّلام از چند راه جواب آن را داده .\r\n1 - هر پديده كه دنبال پديده ديگر باشد و در پايه آن ، نميتواند مستند به علت ديگرى باشد .\r\n2 - در اين ميانه وجود سومى نيست كه اين دنباله به دو مستند گردد .\r\n3 - سخن در مطلق ابداع است نه در فرد خاصى از آن و تصور نميشود جز خدا بر مطلق ابداع مقدم باشد و همه افرادش چنين باشند چون فرقى نيست .\r\n4 - براى رفع توهم اينكه چيزى مستند به او باشد و مخلوق او نباشد فرمود :\r\nهر استنادى و ارتباطى همان آفرينش است و نمى شود آفريده او جز اين باشد كه آفريده او است .\r\n5 - شبهه تسلسل را از بيخ بر كند باينكه ميان حقائق موجوده فرق است و مراتب اقتضائى آنها با هم تفاوت دارند و روا نيست در هر حال آنها را با هم سنجيد و يك نواخت دانست تا به آسانى باور شود كه حكم موجودات ربطى مخالف با موجودات حقيقى و عينى است و ابداع موجودات عينى مستلزم ابداع موجود رابطى كه خود ابداع است نيست و آن بدنبالش خود به خود موجود است چنانچه مشهور است كه اراده نياز باراده ديگرى ندارد و تسلسل لازم نشود و ممكن است اشاره باشد بدفع تسلسل باعتبار فرقى كه ذكر شد آنچه در روايت كافى است ( اصول كافى ص 110 ) كه امام ششم عليه السّلام فرمود : خدا مشيت را خود به خود آفريد و سپس همه چيز را بمشيت آفريد .\r\n6 - براى تتميم مقصود خود يك فرمول كلى بيان كرد كه نشانه شناختن خلق\r\n\r\n","description":"","footnote":"","page_name":" 42 ","page_number":54},
  {"content":"\r\n\r\nخدا باشد و فرمود « هر چه وجودش محدود است پيش از آن وجود نداشته » و بايست آفريده خدا باشد چون ممكن است و نياز به علت دارد .\r\n« و آنچه آفريد دو بود » بسا اشاره به همان خلق اول است كه حروف باشند كه در آفريدنشان دو چيز است حرف و حد آن و اندازه آن و حرف و عرض قائم بر آن رنگ و وزن و ذوق ندارند و حروف بحدود آنها شناخته مىشود و دانسته مىشود كه چيزى است محدود و مقصود اينست كه اگر محدود نباشد بحواس دريافت نشود و حرف و حدش هر دو خود به خود دريافت شوند نه باثر خود ( زيرا اثرى ندارند كه معرف آنها شود ) زيرا امور محسوسه به خود درك شوند نه باثر خود « 1 » .\r\n« و نيافريد چيزى را يگانه جدا از حد و اندازه پايدار بخويش و بىربط با ديگرى » يعنى چيزى بىحد نيافريده كه لا نهايت باشد زيرا خواسته حروف و اصوات بر خود دلالت كنند و خود را ثابت كنند و آنچه دلالت بر معنا دارد و رهبر مردم است بشناسائى جز محسوس نباشد و هر محسوسى محدود باشد و مقصود اينست كه خواسته محدود باشد تا دليل امكانش گردد و نيازش بآفريننده و خود به خود دلالت بر صانع كند نه بمدلول خود و محتمل است مراد از تقدير همان ابداع باشد كه هر پديده همانا بابداع درك شود عيان گردد و در آفرينش دو پديده باشد يكى آفريده شده و ديگرى آفريدن مربوط بدان ولى در تطبيق عبارات بعدى بر اين معنا دقت و عنايتى لازم است كه بتامل ظاهر شود ، تمام اين خبر با شرحش در مجلد چهارم گذشته و قسمتى از آن كه مناسب مقام است در اينجا ذكر شد .\r\n28 - در عيون ( ج 1 ص 183 ) و در توحيد ( ص 323 ) در ضمن مناظره طولانى امام رضا با سليمان مروزى آورده سليمان گفت : راستى كه او از ازل مريد بوده\r\n\r\n\r\n","description":"","footnote":"\r\n( 1 ) علت اينكه حروف باثر خود درك نشوند اينست كه اثرى ندارند تا معرف آنها باشد چنانچه گفتيم مقصود از حروف و مبدع نخست همان ذرات و اجزاء اتم است كه الكترون و پرتون و غيره باشد اينها اثر و خاصيتى ندارند كه معرف آنها باشد و چون تركيب شوند و مولكول گردند عناصر بسيطه شوند و وزن به خود گيرند ( شرح مترجم )\r\n","page_name":" 43 ","page_number":55},
  {"content":"\r\n\r\nامام فرمود : اى سليمان : اراده‌اش جز خودش بود ؟ گفت : آرى . فرمود : پس تو از ازل ثابت كردى با او ديگرى ، سليمان گفت : نه ثابت نكردم فرمود : اراده پديده است اى سليمان زيرا هر چه ازلى نباشد پديده است و اگر پديده نباشد ازلى است و مناظره كشيد تا آنجا كه امام عليه السّلام فرمود : به من بگو اراده فعل است يا جز فعل ؟\r\nگفت : آن فعل است فرمود : پس پديده است زيرا هر فعلى پديده است گفت : فعل نيست فرمود : پس از ازل ديگرى با او بوده سليمان گفت : اراده ساخته شده فرمود : پس پديده است و سخن كشيد تا اينكه گويد : سليمان گفت : مقصودم اينست كه از ازل فعل خدا است فرمود عليه السّلام : تو نميدانى كه ازلى مفعول نباشد و هم قديم و هم حادث با هم نميشود و او ديگر جوابى نداشت سپس سخن را برگردانيد تا اينكه فرمود :\r\nآنچه ازلى است مفعول نيست ، سليمان گفت اشياء اراده نيستند و در ازل چيزى را اراده نكرده ، فرمود : اى سليمان دچار وسواس شدى پس كرده و آفريده آنچه را آفريدن و فعلش را اراده نكرده ؟ اين وصف كسى است كه نداند چه كند ، برتر است خدا از آن ، سپس سخن را باز گردانيد و فرمود : اراده پديده است و گر نه بهمراه او ديگرى باشد .\r\nدر احتجاج ( ص 218 ) مانند آن را بىسند ذكر كرده .\r\nدر اين خبر چند بار فرموده : قديم جز خدا نباشد و معقول نيست تأثير باراده و اختيار در چيزى كه از ازل با خدا بوده است . « 1 » 29 - در عيون ( ج 1 ص 262 ) بسندش از امام رضا عليه السّلام از پدرانش كه رسول خدا صلّى اللَّه عليه و آله و سلّم فرمود : نخست چيزى كه خدا عز و جل آفريد ارواح ما بود كه بستايش يگانگى و سپاس خود گويا نمود سپس فرشته‌ها را آفريد « تا آخر خبر »\r\n\r\n\r\n","description":"","footnote":"\r\n( 1 ) روايت دلالت دارد كه اراده وصف فعل است و ذاتى نيست مانند اخبار بسيار ديگر و چون خدا چيزى آفريد كه موصوف بمراد شد خدا هم موصوف بمريد شود از نظر فعل خود و اراده در ذات او پديد نشود چنانچه از ازل نبوده و اراده ذاتى او علم او است باصلح و آن عين ذات اوست و ازلى است و زمان در آن راه ندارد ( شرح مترجم )\r\n","page_name":" 44 ","page_number":56},
  {"content":"\r\n\r\n30 - در روضه كافى ( ص 145 ) بسند خود از عبد اللَّه بن سنان گفت : شنيدم امام ششم عليه السّلام ميفرمود : راستى خدا خير را روز يك شنبه آفريد و نميشد كه شر را پيش از خير آفريند و در روز يك شنبه و دوشنبه زمينها را آفريد و خوراك آنها را روز سه شنبه آفريد و آسمانها را روز چهارشنبه و پنجشنبه ، قوتهاشان را روز جمعه و اينست فرموده خدا عز و جل « آفريد آسمانها و زمين را و آنچه ميان آنهاست در شش روز » .\r\nعياشى هم از ابن سنان مانندش آورده با اين تفاوت كه : روز چهارشنبه آسمانها را آفريد و روز پنجشنبه و جمعه اقواتشان را . و اينست گفته خدا « و آفريد آسمان و زمين را در شش روز » و از اين رو يهود روز شنبه دست از كار مى كشند .\r\nبيان - « و نميشود آفريده باشد شر را پيش از خير » شايد منظور اينست كه خدا سبحان آفرينش همه جهان را روز يك شنبه آغاز كرد زيرا خدا كه خير محض است ميبايد پيش از خير شر نيافريند و آغاز آفرينش خير روز شنبه بوده و پيش از آن هيچ نيافريده و بدان كه معنى اين خبر با آنچه در آيات كريمه گذشت دو تنافي دارد .\r\n1 - ظاهر آيه اين بود كه آفرينش اقوات زمين و تقديرش در دو روز بود و خبر دلالت دارد كه خلق اقوات زمين در يك روز بود و خلق اقوات آسمان در يك روز .\r\n2 - آيه دلالت دارد كه دو روز خلق اقوات بر دو روز خلق آسمانها مقدم بوده و خبر دلالت دارد كه يك روزش از آن مؤخر بوده ؛ و ممكن است يكم را پاسخ داد كه مقصود از خلق اقوات سما خلق موجبات قوت مردم زمين است كه از آسمان آيد چون باران و برف و دفترهاى تقدير ارزاق و فرشته‌هاى گماشته بر آنها و مؤيدش آنست كه اهل آسمان قوت و خوراك و پوشاكى ندارند ، يك روز اسباب زمينى اقوات اهل زمين را مقدر كرده و يك روز اسباب آسمانى آن را و در آيه هر دو را نسبت به زمين داده و در خبر محل تقدير آن را شرح كرده و جواب از دوم ممكن است طبق گفتهء بيضاوى داده شود كه لفظ ثم براى ترتيب و تراخى در مدت نيامده بلكه منظور همان ترتيب ذكرى است .\r\n\r\n","description":"","footnote":"","page_name":" 45 ","page_number":57},
  {"content":"\r\n\r\nو از پيشامدهاى غريب اينست كه چون شرح اين خبر را نوشتم دراز كشيدم و گويا در خواب ديدم كه در بارهء اين آيه فكر ميكردم و در آن حال بخاطرم رسيد كه مقصود از چهار روز تقدير اقوات زمين همهء چهار روز است نه تتمه آنها و خلق آسمان هم در ضمن تقدير ارزاق مردم زمين درج شده زيرا آن هم خود يكى از اسباب آنست و مكان اسباب ديگر چون فرشته‌هاى كارگر و الواح منقوشه و خورشيد و ماه و ستاره‌ها كه تاثير دارند در پرورش ميوه‌ها و گياه و لفظ « ثم » در قول خدا تعالى «  ثُمَّ اسْتَوى  » براى ترتيب در گزارش و شرح اين باشد كه دو روز از اين چهار روز صرف در آفرينش آسمانها شده و دو ديگر در آفرينش اسباب ديگر و گر نبود كه اين معنا در اين حال بخاطرم آمده بود جرات نميكردم آن را بياورم گر چه كمتر از آن معانى نيست كه مفسران آورده‌اند و بدان اشكال دفع مىشود و اما روايت عياشى دچار تصحيف و تحريف شده و به هيچ وجه درست نميشود .\r\n31 - در تفسير على بن ابراهيم : « بگو اى محمّد آيا شما كافريد بدان كه زمين را در دو روز آفريد » يعنى در دو وقت : آغاز آفرينش و پايانش « و نهاد در آن لنگرها از فرازش و بركت نهاد در آن و مقدر ساخت قوتهايش را » يعنى نيست نشنوند و بجا مانند « در چهار روز برابر براى پرسنده‌ها » يعنى در چهار وقت و آنها اوقاتى است كه خدا در آنها خوراك جهان را برآورد از مردم و چهارپايان و پرنده‌ها و خزنده‌ها و آنچه از خلق در بيابان و دريا است و هم ميوه‌ها و گياه و درخت و آنچه زندگى همه جاندارانست و آن اوقات بهار و تابستان و پائيز و زمستانست ؛ در زمستان خدا بادها و بارانها و نم و نا از آسمان ميفرستد و درخت بار برميدارد ؛ و زمين و درخت سيراب ميشوند و آن هنگام سرما است ، سپس بهار مىآيد كه وقت معتدل است ، گرم و سرد و درخت ميوه آورد و زمين گياه و سبزه ناتوان برآيد و دنبالش تابستان گرم آيد و ميوه‌ها برسد و دانه‌ها كه خوراك بنده‌ها و جانوانند سخت شوند ؛ سپس پائيز آيد و هوا را خوش و خنك سازد و اگر همه وقت بيك حال بود ؛ گياه از زمين نميروئيد ؛ اگر همه بهار بود ميوه نميرسيد و حبوب نميرسيدند و اگر همه تابستان بود همه\r\n\r\n","description":"","footnote":"","page_name":" 46 ","page_number":58},
  {"content":"\r\n\r\nچيز زمين مى سوخت و معاش و خوراكى براى جانداران نبود ، و اگر همه پائيز بود و اين اوقات پيش از آن نبود چيزى نبود كه مردم جهان از آن بخورند ، و خدا اقوات را در اين اوقات نهاد در زمستان و بهار و تابستان و پائيز و جهان بدان پايدار شد و استوار گرديد و بجا ماند و خدا اين اوقات را « روزها ناميد برابر براي خواستاران » يعنى نيازمندان زيرا هر نيازمندى خواستار است و در جهان از خلق خدا بسيارند از جانداران كه زبان خواهش ندارند و آنان خواستارند گر چه به زبان نيارند و گفتهء او « سپس استوار شد بر آسمان » يعنى آن را تدبير كرد و آفريد و پرسيدند از أبو الحسن الرضا عليه السّلام از آنچه خدا با آن سخن گفت و نه پرى بود و نه آدمى فرمود :\r\nسماوات و زمين بودند در گفته خدا « بياييد بدلخواه يا ناخواه گفتند آمديم بدلخواه » « پس فرمانشان داد » يعنى آفريدشان « هفت آسمان در دو روز » يعنى در دو وقت كه آغاز و انجام بودند و وحى كرد در هر آسمانى فرمانش را اين وحى تقدير و تدبير بود .\r\nبيان : اين تأويل براى آيه نزديكتر بفهم است از آنچه گذشت و شايد از بطون آيه باشد و منافى با ظاهرش هم نيست « لا تزول و تبقى » يعنى منظور تقدير پيوسته است و ممكن است كه آن تفسير «  بارَكَ فِيها  » باشد گفته او « و ان لم يسألوا » يعني خواستارند به زبان نيازمندى و بيچارگى از پروردگار سبحان كه به گوش فيض بخشى و مهربانى خود ميشنود و زبان حال رساتر است از زبان گفتار .\r\n32 - در توحيد ( ص 216 ) بسند خود از كلينى ، حديث را بابن ابى العوجاء رسانده در گفتگويش با امام ششم عليه السّلام كه باز گشت به آن حضرت در روز دوم و سوم و گفت چه دليلى است بر حدوث اجسام فرمود : من هيچ جسم خورد و يا بزرگتر نيابم جز آنكه با پيوست مانندش بر آن بزرگتر مىشود و اين خود مايه دگرگونى است از حالى بحالى و اگر قديم بود نه خود را از دست ميداد و نه دگرگون مى شد زيرا آنچه دچار دگرگونيست رواست كه نباشد پس از بودن و بود پس از نبود همان حدوث است و اگر ازلى باشد بايد قديم باشد و دو صفت ازلى و نابودى هرگز در چيزى فراهم نيايند ، عبد الكريم گفت : فرض كن از جريان اين دو حالت و دو زمان دانستى آنچه گفتى\r\n\r\n","description":"","footnote":"","page_name":" 47 ","page_number":59},
  {"content":"\r\n\r\nو دليل آوردى بر حدوث آنها و اگر همه چيز خرد ميماند از كجا دليل بر حدوث آنها را مىآوردى ؟ عالم عليه السّلام فرمود . سخن ما در اين عالم ساخته شده موجود است و اگر آن را برداريم و عالم ديگر بجايش گذاريم ، هيچ چيزى بهتر دلالت بر حدوثش ندارد از همين كه ما آن را برداشتيم و ديگرى بجايش گذاشتيم ، ولى من از همان راهى كه تو در نظر گرفتى جوابت مى دهم و مى گويم : گو همه چيز خورد بماند باز هم در خاطر تو آيد كه اگر چيزى مانندش بدان پيوندد بزرگتر مىشود و همين روا بودن تغيير آن ، دليل آنست كه قديم نيست چنانچه خود دگرگونى آن را حادث مى نمايد ، در پس اين ديگر چيزى ندارى كه بگوئى اى عبد الكريم ، پس سخنش قطع شد و زبون شد .\r\nدر كافى ( ج 1 ص 76 ) و در احتجاج ( ص 183 ) مانند آن را بىذكر سند آورده ، و در احتجاج گفته « و هرگز صفت حدوث و قدم در يك چيز فراهم نگردند » .\r\nبيان : اين خبر طولانى با شرحش در كتاب توحيد گذشته ، و ابهامى دارد و محتمل است مقصود از آن حدوث و قدم ذاتى باشد يا زمانى و اگر اولى باشد منظور اثبات اينست كه همه اجسام ممكنة الوجود و ساخته و نيازمند سازنده‌اند كه آنها را بيافريند ، و بر وجه دوم بر پايه آنست كه در اخبار بسيار گذشت كه قديم جز واجب الوجود نتواند بود و مخلوق جز حادث زمانى نيست و اين روشنتر است و صدوق عليه الرحمه هم همچنين فهميده و آن را در باب حدوث عالم آورده و بدنبالش ادله مشهور متكلمان را بحدوث جهان نقل كرده و گفته شده : حاصل استدلال امام يا بر ميگردد بدليل متكلمين كه گفتند دچار بودن به حوادث مستلزم حدوث است يا باينكه اگر جسم قديم باشد اين احوال دگرگون و نابود هم قديمند يا همه حادثند و هر دو محال است زيرا فرض اول براى آن محال است كه مقرر است نزد حكماء كه : هر چه قدمش ثابت شد عدمش ممتنع است ، و اما فرض دوم براى اينكه تسلسل لازم آيد و تسلسل در امور دنبال هم محال است ، و\r\n\r\n","description":"","footnote":"","page_name":" 48 ","page_number":60},
  {"content":"\r\n\r\nمعنى اول روشنتر است .\r\n33 - در كافى ( ج 1 ص 147 ) بسند خود از مالك جهني ، گفت : پرسيدم از امام ششم از قول خدا عز و جل « آيا نداند انسان كه او را آفريديم و چيزى نبود » « 1 » گويد : فرمود : نه اندازه شده بود و نه هستى داشت . گفت : پرسيدمش از قول خدا عز و جل « آيا آمده است بر آدمى زمانى از روزگار كه در آن چيزى نبود نامبردار ( 1 - الانسان ) فرمود : اندازه شده بود و نامبردار نبود بيان - دلالت ظاهر دارد بر حدوث نوع انسان .\r\n35 - تفسير على بن ابراهيم : مكه را ام القرى ناميدند چون نخست بقعه زمين بود كه خدا آفريد ، بدليل قول خدا ( 97 - آل عمران ) « راستى نخست خانه كه ساخته شد براى مردم هم آنست كه در مكه است و با بركت است » ( تفسير على بن ابراهيم قمى ص 595 ) .\r\n36 - در علل و در عيون ( ج 1 ص 241 ) شامى از امير المؤمنين عليه السّلام پرسيد : چرا مكه را ام القرى ناميدند ؟ فرمود : براى اينكه زمين از زير آن كشيده شد . و پرسيده شد از نخست بقعه‌اى كه ايام طوفان از زمين گشاده شد ، فرمود جاى كعبه بود و يك دانه زبرجد سبز مى نمود .\r\nبيان : شايد مقصود از ايام طوفان روزگار موج بردارى آب بوده و پريشانى آن پيش از آفرينش زمين نه ايام طوفان نوح .\r\n37 - در ارشاد القلوب : پرسش شد از امير المؤمنين عليه السّلام چرا مكه ناميده شد ؟\r\nفرمود : چون خدا زمين را از زير آن كشيد .\r\n38 - در مجالس صدوق و توحيد ( ص 180 ) و كنز كراچكى و احتجاج ( ص 182 ) بسندشان « در مناظره امام صادق عليه السّلام با ابن ابى العوجاء ، فرمود : اين است كه خدا بدان بنده‌هايش را بپرستش خود خوانده - تا فرمود - خدا دو هزار سال\r\n\r\n\r\n","description":"","footnote":"\r\n( 1 ) آيه 63 - مريم چنين است « آيا ياد آور نشود انسان كه ما او را پيش از اين آفريديم و نبود چيزى ، رجوع به آيه شود\r\n","page_name":" 49 ","page_number":61},
  {"content":"\r\n\r\nپيش از كشش زمين آن را آفريده .\r\n39 - در علل ( ج 2 ص 82 ) و عيون ( ج 2 ص 90 ) : در علل ابن سنان از حضرت رضا عليه السّلام كه فرمود : علت نهادن خانه خدا در ميان زمين اينست كه همان جا است كه زمين از زير آن كشيده شده و هر بادى در جهان وزد راستش از زير ركن شامى برجهد ، آن نخست بقعه است كه در زمين نهاده شده ، زيرا در ميانست و فريضهء اهل مشرق و مغرب در باره آن يكسانست .\r\n40 - در علل ( ج 2 ص 85 ) بسندش از ابى حمزه ثمالى ، گفت : امام پنجم عليه السّلام فرمود : راستى آفرينش خانه خدا پيش از زمين بوده و خدا پس از آن زمين را از زيرش كشيد .\r\nدر كافى : بسند خود از ثمالى مانندش را آورده .\r\n41 - عياشى از حلبى ، از امام ششم عليه السّلام فرمود : در سنگى از سنگهاى خانه كعبه نوشته : راستى منم خدا صاحب مكه آفريدمش روزى كه آفريدم آسمانها و زمين و روزى كه آفريدم خورشيد و ماه ، و آن دو را بهفت فرشته بخوبي در ميان نهادم .\r\n42 - در كافى ( ج 1 ص 44 ) بسندش از امام ششم عليه السّلام فرمود : خدا تبارك و تعالى فرمود : اى محمّد راستى كه من تو و على را نورى آفريدم - يعنى جانى بىتن - پيش از آنكه بيافرينم آسمانهايم را [ و زمينم و عرشم را 
  ] و دريايم را « تا آخر خبر » .\r\n43 - و بسند خود از محمّد بن سنان گويد : نزد امام نهم بودم و اختلاف شيعه را بميان كشيدم ، فرمود : اى محمّد راستى خدا تبارك و تعالى هميشه يگانه بوده در يكتائيش ، سپس آفريده محمّد و على و فاطمه را صلوات اللَّه عليهم اجمعين و هزار روزگار ماندند ، سپس همه چيز را آفريد و آنها را گواه گرفت و فرمانبردارى ايشان را بر همه مجرى داشت « تا آخر حديث » .\r\nبيان : « هميشه يگانه بوده به يكتائيش » يعنى تنها بوده و چيزى با او نبوده\r\n\r\n","description":"","footnote":"","page_name":" 50 ","page_number":62},
  {"content":"\r\n\r\nيا آنكه باء سببيت است و مقصود اينست كه سبب يكتائيش از همه جهت يگانه بوده آنچه چنين است واجب بالذات است ، و قدم بر او روا است بخلاف ديگرى ، زيرا قدم با تكثر منافات دارد و هم با امكانى كه مستلزم آنست « آنها را گواه آفرينششان ساخت » يعنى در آفرينششان حاضر بودند و بچگونگى آن دانا - از اين رو خدا در باره ابليس و فرزندان ابليس و پيروانش فرمود ( 52 - الكهف ) « من گواه نساختم آنها را بر آفرينش آسمانها و زمين و نه بر آفرينش خودشان » و بعدش فرمود : « آيا شما برگيريد او را و فرزندانش را جز از من دوستان » و آن اشاره است باينكه شايسته ولايت و پيروى آن كسى است كه گواه آفريدن همه چيز بوده و دانا بحقايق آنها و كيفيات و صفات و نهاد و ناديدنى و فهميدنى آنهاست .\r\n44 - در توحيد ( ص 32 ) بسند خود از جابر جعفي گفت : مردى از دانشمندان شام نزد امام پنجم عليه السّلام آمد و گفت من آمدم مسأله‌اى از شما بپرسم كه نيافتم كسى را كه آن را برايم توضيح دهد ، و از سه دسته مردم آن را پرسيدم و هر دسته جواب ديگرى دادند ، امام عليه السّلام فرمود : آن مسأله چيست ؟ گفت از شما ميپرسيم نخست آفريده خدا چيست ؟ از بعضى كه پرسيدم گفتند ، توانائى است ، و بعضى گفتند دانش است ، و برخى ديگر گفتند : روح است امام پنجم فرمود : چيز درستى نگفتند من به تو ميگويم كه : خدا ، علا ذكره ؛ بود و جز او نبود ، با عزت بود و عزت ديگرى نبود و اينست فرموده او ( 181 - الصافات ) « منزهست پروردگارت پروردگار عزت از آنچه وصف كنند » آفريننده بود و آفريده‌اى نبود « 1 » و سرآغاز آنچه آفريد چيزى بود كه همه چيزها از آن بود ، و آن آبست ، سائل گفت : [ چيزى را 
  ] خدا از چيزى آفريد يا از ناچيز ، فرمود : چيزى آفريد و چيزى پيش از آن نبود و اگر چيزى را از چيزى مىآفريد هرگز دنباله آن نميبريد ، و خدا كه هميشه بوده\r\n\r\n\r\n","description":"","footnote":"\r\n( 1 ) خالق و عزيز از نظر مبدأ توانائى مطلق را ميرسانند كه صفت عينى خدا تعالى است ولى از نظر اطلاق وصفى از صفات فعليه‌اند و بآفرينش موجودات تحقق ذهنى پيدا مىكنند ( شرح مترجم ) .\r\n","page_name":" 51 ","page_number":63},
  {"content":"\r\n\r\nچيزى با او بوده ، ولى خدا بود و چيزى با او نبود ، پس آفريد چيزى را كه همه چيز از آن بود شد ، و آن آب است .\r\nبيان - اين گفته او كه « برخى كسانى كه از او پرسيدم گفتند توانائى است » بسا اين پاسخگو پنداشته صفات خدا تعالى فزون بر ذات او است ، و آفريد او است چنانچه عقيده جمعى از عامه است . و بروايت كلينى مىآيد كه نخست آفريده « قدر است » و بسا كه او گمان كرده تقدير خدا تعالى جوهر است ، يا مقصودش از قدرت لوحى است كه خدا تقدير امور را در آن ثبت كرده ، و همچنان گفتن اينكه نخست آفريده‌ها علم است بر بنياد قول به مخلوق بودن صفات است ، در كافى بجاى آن قلم » آمده و آن موافق برخى اخبار است كه مىآيد ، و ما وجه جمع ميان آنها و اخبار ديگر را ذكر خواهيم كرد .\r\nگفته او عليه السّلام « لا نه كان قبل عزه » بسا مراد اينست كه خدا غالب و عزيز بود پيش از آنكه عزت و غلبه‌اش بر همه چيز نمايان شود بآفريدن آنها ، از اين رو فرمود « رب العزة » زيرا فعليت عزت و نمايشش از آنست ، و معنا اينست كه ديگرى عزت ندارد در برابر او ، و مراد بعزت در آيه عزت مخلوقات است ، و در كافى است كه « كسى پيش از عزت او نبوده » و اينست معنى گفته او « يعنى كسى پيش از او نبوده كه خدا به او عزيز باشد » و دليلش را قول خدا « رب العزة » آورده زيرا آن دلالت دارد كه خداى سبحان سبب هر عزتيست ، و اگر عزتش به ديگرى باشد آن ديگر رب العزه مىشود و اين خبر نص صريح است بر حدوث و هيچ تاويلى ندارد .\r\n45 - در احتجاج ( ص 10 ) و تفسير امام ابى محمّد عسكرى : از پدرانش عليهم السّلام ، فرمود رسول خدا صلّى اللَّه عليه و آله و سلّم بر دهريان حجت آورد و فرمود : چه كشانده و خوانده شما را به گفتن اينكه اشياء جهان را آغازى نيست ، و آنها هميشه بودند و هميشه خواهند بود ، گفتند چون ما قضاوت نكنيم مگر بدان چه مشاهده كنيم ، و نيافتيم براى اشياء جهان پديد شدن و قضاوت كرديم كه هميشه بودند ، و نيافتيم برايشان پايانى و فنائى و قضاوت كرديم كه هميشه خواهند بود ، رسول خدا ( ص ) فرمود : شما قديم بودن آنها را مشاهده\r\n\r\n","description":"","footnote":"","page_name":" 52 ","page_number":64},
  {"content":"\r\n\r\nكرديد يا ماندن جاويدشان را مشاهده كرديد ؟ اگر بگوئيد كه شما يافتيد آن را ، خود را وادار كرديد كه بگوئيد هميشه بوديد ، بر اين وضع و خردى كه داريد بىپايان و هميشه چنين باشيد ، و اگر چنين گوئيد منكر عيانيد و همه جهانيانى كه شما را مشاهده ميكنند شما را دروغگو ميشمارند .\r\nگفتند : بلكه ، نه قديم بودن آنها را مشاهده كرديم و نه ماندن جاويدان آنها را ، رسول خدا ( ص ) فرمود : پس چرا توجه كرديد كه قضاوت كنيد به بقاء و ابديت زيرا آن را مشاهده نكرديد و حكم بحدوث و پايان پذيرى آن سزاوارتر است به بىتميزي مانند شماها ، پس بايد قضاوت كنيد به حدوث و پايان پذيرى و دنباله بريدن آن چون قدم و ابديت آن را مشاهده نكرديد ، آيا شما ننگريد شب و روز را و اينكه يكى بدنبال ديگريست ؟ گفتند : چرا ، فرمود آيا ميدانيد كه هميشه بودند و هميشه باشند ؟ گفتند : آرى ، فرمود روا است نزد شما كه شب و روز با هم جمع شوند : گفتند نه فرمود : در اين صورت يكى از ديگرى بريده باشد و بناچار يكى پيش بوده و دومى پس از او آمده .\r\nگفتند چنين باشد ؛ فرمود شما قضاوت كرديد كه آنچه از شب و روز گذشته حادث است « 1 » با اينكه آنها را نديديد ، پس منكر قدر خدا نباشيد ! سپس فرمود :\r\nآيا گوئيد آنچه شب و روز پيش از شما بوده پايان پذيرند يا بىپايانند ، و اگر بگوئيد بىپايانند يك پايانى بشما رسيده كه آغازش پايان ندارد ، و اگر بگوئيد پايانى پذيرند ، بايد باشد كه هيچ كدام نبودند ، گفتند آرى ، به آنها فرمود :\r\nميگويند عالم قديم است و حادث نيست و شما عارفيد به معنى آنچه معترفيد و بمعنى آنچه منكريد ؟ گفتند : آرى . رسول خدا ( ص ) فرمود : آنچه را كه از اشياء مشاهده كنيم بهم نياز دارند ، زيرا برخى را پايندگى نيست مگر بدان چه با او مربوط\r\n\r\n\r\n","description":"","footnote":"\r\n( 1 ) زيرا هر كدام از آنها پس از ديگر وجود پيدا كرده مسبوق بعدم است و حادث و آن ديگر هم كه بدنبال حادث آمده حادث است چون باز مسبوق بعدم شده است ( شرح مترجم ) .\r\n","page_name":" 53 ","page_number":65},
  {"content":"\r\n\r\nاست چنانچه بينى ساختمان در اجزاء خود بهم نياز دارند ، و گر نه مرتب نباشند و استوار نگردند ، و همچنين باشند سائر آنچه بنگريم ، فرمود : اگر اين جهان كه هر جزء آن نيازمند است بجزء ديگر كه آن را نيرو دهد و تماميت بخشد قديم است ، شما به من بگوئيد : اگر حادث بود چگونه بود ؟ و در آن صورت چه وصفى داشت ؟\r\nگويد : همه سرافكنده شدند و دانستند كه براى حادث هيچ وصفى نيابند كه بدانش شرح كنند جز آنكه موجود است در اين جهانى كه پنداشتند قديم است پس خاموش شدند و دم نزدند ، و گفتند ما بنگريم در كار خود ( تا آخر خبر ) .\r\nبيان : دهريها گفته‌اند جهان قديم زمانى است و هميشه بوده ، و گفتند همه چيز پيوسته هست ، بلكه برخى پديده‌هاى شبانه روزى را منكرند و گويند هر چه عيان مىشود در درون جهان از ازل بوده تا قديم بودن پديده‌هاى شبانه روزى را هم تصحيح كند ، و وجود آنچه را در حواس خمس ( ديدن و شنيدن و بسيدن و بوئيدن و چشيدن ) در نيايد منكرند و از اين رو وجود خداى صانع را منكرند ، چون حواس او را درك نكنند ، و گويند وجود موجودات از طبايع دنبال هم باشند كه پايان ندارند .\r\nچون اين را ثابت نموديم بدان كه ظاهر حديث اثبات حدوث زمانى است ، زيرا ظاهر لفظ « بدء » و آغاز بدء زمانى است ، و مؤيد آنست قولش « و آنها هميشه بوده‌اند و هميشه باشند » و قول او « آيا يافتيد - تا قول او - آيا ميگوئيد آنچه از شب و روز پيش از شما بوده » براى ابطال گفته آنها است در انكار وجود آنچه بحواس درك نشود ، و اثبات وجود ايمان به ناديده به حكم برهان ، زيرا آنها حكم ميكنند به قدم جهان و بتقدم شب و روز بر هم در زمانهاى گذشته و بعدم اجتماع آنها با هم با اينكه هيچ كدام را نديده‌اند ، و بر آنها لازم شود كه بناديده معترف باشند و بدان چه در حس آنها نگنجد ، و محتمل است تا گفته او : « آيا شما شب و روز را مشاهده نكنيد » اثبات حدوث زمانى باشد از راه جدل ، براى آنكه چون آنها حكم به قدم كنند به علت اينكه حدوث را نديده‌اند بر آنها لازم آيد حكم بحدوث كنند چون\r\n\r\n","description":"","footnote":"","page_name":" 54 ","page_number":66},
  {"content":"\r\n\r\nقدم را هم نديده‌اند .\r\nو بقيه كلام براى اثبات ايمان بغيب باشد يا براى اثبات حدوث بدليل معروف متكلمين كه جهان جدا از حوادث نيست و بايد حادث باشد ، يا اينكه خود حدوث شب و روز كافى است در احتياج بصانع كه آنها را پديد كند و قدم طبيعت سودي ندارد ، و اينكه فرمود :\r\n« آيا ميگوئيد آنچه شبانه روز پيش از شما بوده » تا آنجا كه گويد « آيا گوئيد » براى اثبات انقطاع شب و روز است در زمان گذشته ، چون بينهايت محال است ، و اين خود دليل انقطاع زمانست و لازمه آن انقطاع حركات و حدوث اجسام است و اعراض قائمه به آنها ، و از قول او « آيا گوئيد » اثبات امكان جهانست كه مستلزم وجود صانع تعالى است .\r\nو بسا كه در احتجاج خود درجه بندى كرده و در آغاز آنها را از حال انكار به حال شك آورده سپس دليل آورده پس از آنجا كه فرموده « آيا ميگوئيد » تا آخر كلام يك دليل باشد و حاصلش اينكه يا زمان پايان پذير است يا نه و بنا بر اول اشياء نياز بصانع دارند چون حادثند پس فرموده او « پس باشد و هيچ كدام نباشند » يعنى صانع باشد پيش از وجود هر كدام آنها سپس دومى را باطل كرده باينكه شما قدم آنها را گفته‌ايد تا نياز بصانع نباشد و خرد حكم مىكند باينكه دليل حاجت بصانع در حادث و قديم يكى است ، و بسا كه تا آخر كلام دو دليل باشد و ما در باره آن تفصيل سخن داديم در مجلد چهارم و اينجا دوباره تفصيل ندهيم ، و دلالت حديث بر حدوث بهر وجه روشن است .\r\n46 - در تفسير على بن ابراهيم ( ص 297 ) « و او است كه آفريده آسمانها و زمين را در شش روز و عرش او بر آب بوده » و اين در آغاز آفرينش است كه پروردگار تبارك و تعالى هوا را آفريد سپس قلم را و فرمانش داد كه روان شود و بنگارد ، گفت پروردگارا چه بنگارم ؟ فرمود : هر چه بود نيست ، سپس تاريكى را از هوا برآورد ، و روشنى\r\n\r\n","description":"","footnote":"","page_name":" 55 ","page_number":67},
  {"content":"\r\n\r\nرا از هوا آفريد و آب را از هوا آفريد ، و عرش را از هوا آفريد ، و عقيم كه باد شديد است از هوا آفريد و آتش را از هوا آفريد و همه خلق را از اين شش آفريد كه از هوا بودند ، و باد تند را بر آب مسلط كرد و بر آن زد و موج و كف بسيارى برآورد و دودش در فضا بركشيد ، و چون وقتى را كه خواست رسيد ، به كف فرمود خشك شو خشك شد و بموج فرمود خشك شو ، خشك شد ، و كف را زمين كرد و موجها را كوههاى لنگر زمين ، و چون آن دو را خشك ساخت ، بروح و قدرت فرمود : عرشم را بر آسمان بسازيد ، و عرشش را بر آسمان ساختند ، و بدود فرمود : خشك باش و خشك شد ، و به او فرمود سوت بزن و سوت زد ، پس به او و زمين هر دو آواز داد كه :\r\nكه بيائيد بدلخواه يا ناخواه : گفتند آمديم بدلخواه .\r\nو آنها را هفت آسمان ساخت در دو روز و زمين را هم مانند آنها ساخت ، و چون شروع كرد در آفرينش روزى خلقش ، آسمان و بهشت و فرشته‌ها را روز پنج شنبه آفريد ، و زمين را يك شنبه ، و جانوران بيابان و دريا را روز دوشنبه و آن دو روزيست كه خدا عز و جل فرمايد : « آيا شما كافر ميشويد بدان كه آفريد زمين را در دو روز » و درخت و گياه زمين و جويهاى آن و آنچه در آنهاست و جانوران گزنده را روز سه شنبه آفريد ، و جان كه پدر پريانست روز شنبه ، و پرنده‌ها را روز چهار شنبه ، و آدم را در شش ساعت روز جمعه ، و در اين شش روز خدا آسمانها و زمين و هر چه ميان آنها است آفريد .\r\nبيان « يوم السبت » در پاره‌اى نسخه‌ها نيست ، و آن روشنتر است ، و در صورتى كه باشد گر چه خلاف مشهور است ممكن است كه جمعه خلق آدم ، در شش روز به حساب نيايد ، چون پس از آفرينش جهان بوده يا اينكه آفرينش جان را از خلق جهان محسوب نكرده چون مقصود از جهان آنست كه مشاهده شود و ديده گردد و ذكر فرشته‌ها هم بمناسبت است براى شرافت آنان يا حساب شش روز را روى تركيب آورده و آغاز آفرينش ظهر روز شنبه بوده و پايانش ظهر روز جمعه كه به حساب نجومى شش روز مىشود ، و اينكه فرمود « در شش ساعت » مؤيد آنست و بهر تقدير اين حديث دچار\r\n\r\n","description":"","footnote":"","page_name":" 56 ","page_number":68},
  {"content":"\r\n\r\nغرابت است و گفتگوئى در اين باره خواهد آمد .\r\n47 - در تفسير علي بن ابراهيم ( ص 427 ) بسندش از ابى بكر حضرمى ، از امام ششم گويد : هشام بن عبد الملك كه بهمراه او ابرش كلبى بود به حج رفت و هر دو به امام ششم در مسجد الحرام برخوردند ، هشام بابرش گفت : اين را ميشناسى ؟ گفت : نه گفت همين است كه شيعه از فزونى علمش او را پيغمبرى پندارند ، ابرش گفت البته از او مسأله‌اى پرسم كه پاسخش نتواند جز پيغمبر يا وصى پيغمبر ، هشام بابرش گفت :\r\nدوست دارم اين كار را بكنى ، و ابرش نزد امام ششم رفت به او گفت يا ابا عبد اللَّه به من گزارش بده از گفته خدا عز و جل « آيا ندانند آنان كه كافرند كه آسمانها و زمين بسته بودند و ما آنها را گشوديم » بسته بودنشان چه بود و گشودنشان چه بود ؟ امام ششم فرمود : اى ابرش آن همچنانست كه خدا خود را ستوده « بود عرش او بر آب » و آب بر هوا ، و هوا را مرزى نبود ، و آن روز جز آن دو نبود ، و آب آن روز شيرين و گوارا بود ، و چون خدا خواست زمين را آفريند باد را فرمود تا بر آب زد و موج برآورد و كف كرد و بهم پيوست و يكى شد و آن را در مكان خانه كعبه گرد آورد و كوهى از كف ساخت و زمين را از زير آن كشيد ، و آن است كه خدا فرمود : « راستى اول خانه كه براى مردم نهاده شد همانست كه در مكه است و با بركت است » .\r\nسپس خدا تعالى درنگ كرد تا ميخواست ، و چون خواست آسمان را بيافريند باد را فرمود تا بر دريا وزيد و آنها را كف آلود كرد ، و از آن ميان آن موج و كف دودى برآورد فرازان بىآتش و از آن آسمان را آفريد و در آن بروج و اختران و منازل خورشيد و ماه ساخت و آنها را بر چرخ روان كرد و آسمان سبز بود برنگ آب شيرين سبز و زمين هم سبز بود و برنگ آب ، و هر دو بسته بودند و درهائى نداشتند و زمين بسته بود و درها كه گياه باشند نداشت و آسمان بر آن نميباريد تا گياه رويد و خدا آسمان را بباران گشود ، و زمين را بگياه و اينست معنى قول خدا عز و جل « آيا ندانند آنان كه كافر شدند آسمانها و زمين بسته بودند و ما آنها را گشوديم » ابرش گفت : به خدا هيچ كس هرگز چنين حديثى به من باز نگفته\r\n\r\n","description":"","footnote":"","page_name":" 57 ","page_number":69},
  {"content":"\r\n\r\nدوباره برايم بگو ، و بر او باز گفت : و ابرش ملحد بود و سه بار گفت : من گواهم كه تو زاده پيغمبرى .\r\n48 - و از همان « راستى پروردگار شما آنست كه آسمانها و زمين را در شش روز آفريده » فرمود در شش وقت « سپس بر عرش استوار شده » يعنى برآمده بر عرش - تفسير علي بن ابراهيم ( ص 219 ) .\r\nبيان : تاويل روزها بوقت يا براى اينست كه هنوز شب و روزى نبوده و روز به اندازه آن گرفته شده يا مقصود از روز يك بار است و آفريدن هر چيزى در اسرع وقت شده و مجازاً آن را روز خوانده چنانچه گفته شده .\r\n49 - در عيون ( ج 1 ص 240 ) بسند خود از امام رضا عليه السّلام از پدرانش فرمود :\r\nعلي عليه السّلام در جامع كوفه بود كه مردى شامي برابرش ايستاد و گفت به من خبر ده از نخست چيزى كه خدا آفريده ، فرمود : روشنى آفريده ، گفت پس آسمانها را از چه آفريده فرمود : از بخار آب ، گفت : زمين را از چه آفريده ؟ فرمود : از كف آب گفت : كوهها را از چه آفريده ؟ فرمود : از موجها « تا آخر خبر » .\r\nبيان : ممكن است مقصود از نور نور پيغمبر و ائمه عليه السّلام باشد چنانچه در بيشتر اخبار آمده .\r\n50 - در توحيد ( ص 125 ) بسند خود از ابي الحسن الرضا عليه السّلام كه فرمود :\r\nبدان ، خدا خيرت آموزاد ، كه خدا تبارك و تعالى قديم است و قدم وصفى است كه خردمند آن را دليل داند كه چيزى پيش از او و بهمراه او نبوده ، و البته روشن است براى ما باعتراف عموم معجزه اين وصف كه چيزى پيش از خدا نبوده و چيزى با او پاينده نيست ، و باطل است گفته كسى كه پنداشته پيش از او يا بهمراه او چيزى بوده ، و اين براى آنست كه اگر چيزى از هميشه همراه او باشد نمىتواند كه آفريننده او باشد ، چون هميشه با او بوده و چگونه آفريننده چيزيست كه هميشه با او بوده ؟ و اگر پيش از او چيزى باشد مبدأ نخست او است نه اين ، و نخست سزاوارتر است كه آفريننده دومي باشد .\r\n\r\n","description":"","footnote":"","page_name":" 58 ","page_number":70},
  {"content":"\r\n\r\nدر كافى از على بن محمّد بىسند از امام أبى الحسن الرضا مانند آن را آورد ( ج 1 ص 120 ) بيان : اين خبر صريح است در حدوث جهان و ذكر علت در آن شده و شرحش در كتاب توحيد گذشته .\r\n51 - در توحيد ( ص 236 ) و در عيون بسندش از ابى صلت هروى . گفت :\r\nمأمون از ابى الحسن على بن موسى الرضا عليه السّلام تفسير قول خداى عز و جل « و او است كه آسمانها و زمين را در شش روز آفريد و عرشش بر آب بود تا بيازمايد كه كدام شما خوشرفتارتريد » پرسيد و در پاسخ فرمود : راستى كه خدا تبارك و تعالى عرش و آب و فرشته‌ها را پيش از آسمانها و زمين آفريد ، و فرشته‌ها به خود و بعرش و آب دليل بر وجود خدا عز و جل آوردند ، سپس عرش خود را بر آب نهاد تا بدان توانائيش بفرشته‌ها روشن شود و بدانند كه خدا بر هر چيز توانا است ، سپس عرش را به توان خود برافراشت ، و بر آورد و بالاى هفت آسمان نهاد .\r\nسپس آسمانها و زمين را در شش روز آفريد ، و استوار بر عرش بود ، مىتوانست همه را در يك چشم بهمزدن آفريند . ولى خدا عز و جل آنها را در شش روز آفريد تا بر فرشته‌ها روشن شود آنچه را خرده خرده مىآفريند و از آن دليل گيرند بر خدا تعالى ذكره پى در پى ، و نيافريد عرش را براى آنكه نيازى به دو داشت زيرا خدا بىنياز است از عرش و از همه آفريده‌ها ، وصف نشود كه بر عرش قرار دارد زيرا خدا جسم نيست و بسيار از صفت آفريده‌هايش برتر است .\r\nو اما اينكه فرمود « تا بيازمايد كدام خوشرفتارتريد » خدا عز و جل خلقش را آفريد تا آنها را بفرمانبرى و پرستش خود بيازمايد اما نه براى تجربه و بازرسى زيرا او هميشه بهر چيز دانا است ، مامون گفت : اى ابا الحسن عقده دلم را گشودى خدا به تو گشايش دهد .\r\n52 - در علل ( ج 2 ص 295 ) بسندش از ابى اسحاق ليثى گفت : امام پنجم عليه السّلام به من فرمود : اى ابراهيم راستى خدا تبارك و تعالى هميشه دانا بوده :\r\nهمه چيز را از ناچيز آفريده ، و هر كه پندارد خدا چيزها را از چيزى آفريده\r\n\r\n","description":"","footnote":"","page_name":" 59 ","page_number":71},
  {"content":"\r\n\r\nالبته كافر است ، زيرا اگر اين چيزى كه اشياء را از آن آفريده از قديم بهمراه او بوده بايد ازلى باشند ، بلكه خدا همه چيز را از ناچيز آفريده ، و از آنچه خدا آفريده زمين پاك است و چشمه‌هاى گوارا و زلال از آن روان كرده ، و ولايت ما خاندان را بر آن عرضه داشته ، و آن آب را هفت روز بر آن روان ساخته تا آن را سراسر فرا گرفته و سپس در آن فرو رفته و از برگزيده آن گل گلى برگرفته و سرشت ائمه عليهم السّلام را ساخته سپس از ته‌نشين آن گل برگرفته و از آن شيعيان ما را آفريده « تا آخر خبر » .\r\n53 - در علل ( ج 2 ص 156 ) در خبر ابن سلام است ، گفت به من خبر ده از نخست روز كه خدا عز و جل آفريده ؟ پيغمبر صلّى اللَّه عليه و آله و سلّم فرمود : روز يك شنبه گفت : چرا يك شنبه نام گرفت ؟ فرمود : چون يكى بود و مشخص بود گفت : دوشنبه ، فرمود آن روز دوم دنيا بود گفت : پس سه شنبه ؟ فرمود آن روز سوم دنيا بود گفت : پس چهار شنبه فرمود آن روز چهارم دنيا بود گفت پس پنجشنبه ؟ فرمود روز پنجم دنيا بود ، و آن روز آرامش است ، ابليس در آن لعن شده ، و ادريس بالا رفته ، گفت : پس جمعه ؟ فرمود : روزيست كه در آن جمع شوند ، و آن روزيست مشهود ، و روز شاهد است و مشهود ، گفت : پس شنبه ؟ فرمود روز ساكتى است ، و آنست قول خدا عز و جل در قرآن « و البته كه آفريديم آسمانها و زمين را و آنچه ميان آنها است در شش روز » و از يك شنبه تا جمعه شش روز است و شنبه تعطيل شد ( تا آخر خبر ) .\r\nبيان : در قاموس گفته : سبت آسايش و بريدنست ، در نهايه گفته ، گفته‌اند :\r\nروز شنبه ناميده شده زيرا خدا جهان را در شش روز آفريد كه پايانش جمعه بود ، و از كار دست كشيد در روز شنبه و روز هفتم سبت ناميده شد 54 - در احتجاج ( ص 184 - 188 ) از هشام بن حكم ، گفت : زنديق از امام ششم پرسيد و گفت : خدا اشياء را از چه آفريده ؟ فرمود : از ناچيز ، گفت : چگونه از ناچيز چيزى برآيد امام فرمود : از اين بيرون نيست كه اشياء را از چيزى آفريده يا از ناچيز و اگر از چيزى آفريده باشد با او بوده است و آن چيز هم قديم است و قديم پديده نباشد و نيست\r\n\r\n","description":"","footnote":"","page_name":" 60 ","page_number":72},
  {"content":"\r\n\r\nنشود و ديگرگون نگردد و نمىشود اين چيز جز يك جوهر باشد و يك رنگ پس اين رنگهاى گوناگون و جوهرهاى فراوان موجود در اين جهان از كجا آمده‌اند بهر شكلى ؟ و اگر آنچه اشياء را از آن آفريده زنده بوده مرگ از كجا آمده ؟ و اگر مرده بوده زندگى از كجا آمده ؟ و نشود كه آن چيز قديم زنده و مرده هر دو باشد و هر دو ازلى باشند ، زيرا از زنده‌اى كه ازلى است مرده بر نيايد و نشايد كه مرده ازلى باشد با اينكه مرده است زيرا مرده توانائى ندارد و بقائى ندارد .\r\nگفت پس از كجا گويند همه چيز ازلى است ؟ فرمود : اين گفتار مردمى است كه مدبر اشياء را منكرند و رسولان خدا و گفتارشان را دروغ پندارند ، و پيغمبران و آنچه پيغام آرند دروغ دانند و كتب آنها را افسانه‌هاى ديرين نامند ، و براى خود به نظر خويش كيشى ساخته‌اند و خوشش داشته‌اند .\r\nراستى همه چيز دليل است كه پديده است و تازه از چرخش چرخ بدان چه در آنست كه هفت چرخ است و از جنبش زمين و آنچه بر آنست و از دگرگونى زمانها و اختلاف وقتها و همه پديده‌هاى نو جهان از فزونى و كاستى و مرگ و گرفتارى ، و ناچارى هر كس باينكه اقرار كند صانعى و مدبرى دارد ، آيا نبينى شيرين ترش مىشود ، و خوشمزه تلخ مىشود و نو كهنه ميگردد ، و همه چيز دچار دگرگونى و نابوديست ؟\r\nو حديث را كشانده تا آنجا كه گويد : زنديق گفت : و كسى هست كه پنداشته ، خدا هميشه بوده و بهمراهش سرشتى آزارگر هم بوده و خدا نتوانسته خود را از آن خلاص كند جز باينكه با آن آميخته و در آن در آمده ، پس از آن سرشت اشياء را آفريده .\r\nامام فرمود : سبحان اللَّه ، وه چه درمانده خدائيست كه او را توانا ستايند و نتواند خود را از سرشتى و گلى بيجان رها كند ، اگر آن سرشت زنده و ازلى باشد پس دو خداى قديمند كه بهم آميخته و جهان را از پيش خود تدبير كرده‌اند و اگر هر دو زنده بودند ديگر مرگ و نابودى از كجا آمده‌اند ، و اگر سرشت مرده و بيجان بوده ، براى مرده در برابر ازلى قديم بقائى و مقاومتى نيست و از مرده زنده بر نيايد ، اين گفتهء ديصانيه است كه بدترين زنديقانند ، سپس در چند جاى اين خبر فرموده : اگر قديم\r\n\r\n","description":"","footnote":"","page_name":" 61 ","page_number":73},
  {"content":"\r\n\r\nو ازلى باشد ، از حالى بحالى دگرگون نشود و روزگار موجود ازلى را دگرگون نكند ، و نابودى براى او نيايد .\r\nبيان : « قديم حادث نشود » يعنى آنچه وجود ازلى دارد ، پديده و معلول نيست پس واجب الوجود است و خود ساخته و ديگرگونى و نابودى در آن راه ندارد ، و بسا بيكى از حكما نسبت داده شده كه گفته آفريننده نخست تنها صورتها را آفريده و هيولا پيوسته با آفريننده بوده ، و حكماى ديگر ، گفته‌اند اگر هيولا ازلى و قديم باشد صورت پذير نباشد ، و از حالى بحالى ديگر نشود ، و پذيراى فعل ديگرى نگردد ، زيرا ازلى بىتغيير است .\r\nگفته او عليه السّلام « پس از كجا اين رنگهاى گوناگون آمده‌اند » بسا اين اعتراض بر اساس اينست كه پنداشتند هر پديده بايد علتى داشته باشد كه مانند او باشد در ذات و صفات ( گويند معلول وجود دوم علت خود است ) و امام بر عقيده خودش او را وادار كرده ، يا مقصود اينست كه احتياج بماده سابقه براى وجود اشياء اگر براى ناتوانى صانع باشد از پديد كردن چيزى كه نيست ، پس بايد همه چيز با هر وصفى كه دارد در ماده باشد تا او را از آن بر آرد و اين محال است ، چون مستلزم اينست كه ماده حقائق متباينه و متضاده داشته باشد و صفات متضاده در او باشد و اگر گويند برخى را دارد پس حكم كرديد باينكه برخى بىماده پديد شدند و بايد همه چنين باشند و چرا نباشند ، و اگر گويند جوهر ماده بجواهر ديگر مىگردد و اوصافش باوصاف ديگرى لازم مىآيد ازلى نابود شود و اين محال است ، و لازم مىآيد چيزى از ناچيز برآيد و همين مطلوب ما است .\r\nو اما آنچه از زندگى و مرگ ياد كرده و برگشت آن بسخن ما است ، و خلاصه‌اش اينست كه : ماده كل كه تصور شده يا بذات خود زنده است ( ماده‌اى با نيرو ) يا مرده است ( ماده صامت ) يا ماده اشياء دو تا است يكى زنده و يكى مرده ، اين هم دو احتمال دارد اول آنكه هر چيزى ، خود از زنده و مرده هر دو باشد و دوم اينكه زنده از زنده برگرفته شده و مرده از مرده ، يكم را ابطال كرده كه گفته اگر مرده بالذات از زنده برآيد لازم\r\n\r\n","description":"","footnote":"","page_name":" 62 ","page_number":74},
  {"content":"\r\n\r\nآيد كه حيات ازلى از اين جزء ماده برود و گذشت كه اين ممتنع است يا حقيقت دگرگون شود ، زنده مرده گردد ، اين هم به حكم ضرورتى عقل ممتنع است ، و اگر گفته شود زنده رفته و مرده پديد شده ، فساد قول بفناء ازلى را دارد و بعلاوه معترف شده‌اند به مدعاى ما كه حدوث شىء از لا شىء است .\r\nو به همين دليل وجه دوم و سوم هم باطل مىشوند زيرا در جزء حى ماده همان دليل جاريست اگر مرده از آن باديد شود كه بدان اشارت كرده و فرمود « زيرا از زنده مرده بر نيايد » و اشاره بوجه چهارم كرده و فرموده « نمىشود چيز مرده قديم باشد » و با اين گفته : وجه دوم و سوم هم نيز باطل شوند ، و تقريرش اينست كه ازلى بايد بذات خود واجد وجود باشد و بذات خود كامل و بىكاستى باشد ، چون همه خردها گواهند نياز و كاستى از دلائل امكانند كه نياز بمؤثر و موجد آرند و نمىشود ازلى مرده ( ماده فاقد نيرو باشد ) ، بسا كه كلمه زنده در اين خبر حمل شود بموجود و كلمه مرده بموجود اعتبارى و معدوم ، و ظاهر اينست كه بيشتر سخن بر اساس مقدماتى است پذيرفته شده و مقبول نزد طرف ، و تمام اين خبر با شرح اجمالى آن در مجلد چهارم گذشته .\r\n55 - در توحيد ( ص 40 ) بسند خود از موسى بن جعفر عليه السّلام كه فرمود : او است نخست موجودى كه چيزى پيش از او نبوده ، و آخر موجودى كه چيزى پس از او نباشد ، و او است قديم و جز او پديد شده و آفريده ، برتر است از اوصاف آفريده‌ها برترى شايانى .\r\n56 - در توحيد ( ص 29 ) بسند خود از امير المؤمنين عليه السّلام كه در ضمن خطبه‌اى طولانى فرموده اشياء را از مايه‌هاى ازلى نيافريده ، و نه از موجودات نخستين كه پديده آمده بودند بلكه هر چيز را آفريده و محكم ساخته آفرينشش را ، و پيكر بندى كرده هر پيكرى را و خوب ساخته پيكر او را « الخبر » .\r\n57 - و از همان ( ص 38 ) بسندش از امام ششم عليه السّلام كه هميشه مىفرمود : سپاس از آن خدا كه بود آنگه كه جز او نبود ، و پديد آورد همه چيز را چنانى كه پديد آورد\r\n\r\n","description":"","footnote":"","page_name":" 63 ","page_number":75},
  {"content":"\r\n\r\nو دانست آنچه را بود و آنچه را خواهد بود .\r\n58 - و از همان ( ص 22 ) بسندش از امام پنجم عليه السّلام كه در دعائى نوشت .\r\nاى آنكه بود بيش از هر چيز سپس آفريد هر چيز را « الخبر » 59 - و از همان و در توحيد ( ص 61 ) بسندش از ابى الحسن سوم ( امام دهم ) عليه السّلام فرمود : اى پسر دلف ، راستى كه جسم پديد است و خدا پديدار آنست و جسم سازش « الخبر » .\r\n60 - و از همان و در توحيد ( ص 80 ) بسندش از مفضل از امام ششم ، در ضمن گفتارى كه در آن وصف بارى تعالى است : چنين است هميشه بود و هميشه هست تا جاويد جاويدان ، و چنين بود آنگه كه زمينى نبود و نه آسمانى « نه شبى و نه روزى نه خورشيدى و نه ماهى ، نه اخترانى و نه ابرى و نه بارانى و نه بادها ، سپس خدا ( تبارك و تعالى ) دوست داشت خلقى آفريند كه بزرگوارى او را بزرگ دارند ، و كبريائيش با تكبير بستايند ، و والائى او را و الا شناسد پس فرمود : باشيد دو سايه : پس بودند ، مىگويم : تمام خبر در باب جوامع توحيد است .\r\n61 - و از همان ( و در توحيد ص 89 ) بسندش از جابر از امام پنجم فرمود :\r\nراستى خدا تبارك و تعالى بود و چيزى جز او نبود « الخبر » 62 - و از همان ( و توحيد ص 92 ) بسندش از محمّد بن مسلم از امام پنجم عليه السّلام ، گويد : شنيدم كه مىفرمود : بود و جز او چيز ديگر نبود ، و هميشه خدا دانا بوده بدان چه بود ساخته ، و دانستن او پيش از بودن آن چون دانستن او بوده پس از آنكه او را بود كرده .\r\n63 - و از همان ( توحيد ص 13 ) بسندش از ابى هاشم جعفرى ، گويد : نزد امام نهم عليه السّلام بودم ، و مردى از او پرسيد و گفت : به من بگو پروردگار تبارك و تعالى كه در كتابش قرآن نامها و و صفها دارد ، نامها و اوصافش همان خود او هستند ؟ امام عليه السّلام فرمود : اين سخن دو رو دارد ، اگر مىگوئى « اينها خود اويند با همه كثرت و چندانى » پس خدا برتر است از آن . و اگر مىگوئى اين نامها و اوصاف هميشه بودند\r\n\r\n","description":"","footnote":"","page_name":" 64 ","page_number":76},
  {"content":"\r\n\r\nباز هم دو احتمال دارد ، اگر گوئى هميشه در علم او بودند و سزاوار آنها بوده است آرى چنين است ، و اگر مىخواهى بگوئى تلفظ آنها به صورت و هجاى الف باء و تقطيع حروفشان از ازل بوده ، نه ، به خدا پناه از اينكه بهمراه او جز او باشد ، بلكه خدا بود و آفريده‌اى نبود ، سپس آنها را آفريد تا وسيله ميان او و خلق او باشند و مردم بدانها بدرگاه او زارى كنند و او را بپرستند ، و آنها ذكر او باشند ، و خداى سبحان بود و ذكرى نبود ، و آنچه ياد شود بذكر آن خداى قديم است كه هميشه بوده ، اسماء و صفات آفريده‌اند و مقصود از آنها خدا است ( الخبر ) در احتجاج ( ص 244 ) از جعفرى مانندش آورده .\r\nدر كافى ( ج 1 ص 116 ) از محمّد بن ابى عبد اللَّه كه حديث را تا ابى هاشم جعفرى كشانده مانندش را آورده من گويم : شرحش در كتاب توحيد گذشت ، و دلالتش بر مدعى صريح است .\r\n64 - در توحيد ( ص 115 ) و در كافى ( ج 1 ص 90 ) روايت شده كه از امير المؤمنين عليه السّلام پرسيده شد : كجا بود پروردگار ما پيش از آنكه آسمانى و زمينى بيافريند ؟ فرمود : كجا پرسش از جا است ، خدا بود و جايى نبود .\r\n65 - در احتجاج ( ص 249 ) از ابو الحسن على بن محمّد ( امام نهم ) عليه السّلام از توحيد پرسش شد كه آيا هميشه خدا تنها بوده و چيزى با او نبوده ، سپس همه چيز را بىنقشه آفريده و نيكوترين نامها را براى خود برگزيد ؟ يا اينكه اسماء و حروف از قديم پيوسته با او بودند ؟ نوشت : هميشه خدا بوده ، سپس آنچه را خواست آفريد ( الخبر ) .\r\n66 - در توحيد ( ص 216 ) بروايت كلينى كه سند آن را كشانده . گفته ابو العوجاء از امام ششم عليه السّلام پرسيد و گفت : چه دليلى هست بر حدوث اجسام ؟ فرمود راستش من چيزى خرد يا بزرگ نيافتم جز اينكه چون مانندش را بر آن فزايند بزرگتر مىشود ، و اين خود زوال و انتقال از حالت نخست است ، و اگر قديم بود زوال و انتقال نداشت ، زيرا آنچه زوال و انتقال دارد روا است كه باشد و نباشد ، و بود\r\n\r\n","description":"","footnote":"","page_name":" 65 ","page_number":77},
  {"content":"\r\n\r\nپس از نبودش معنى حدوث است ، و ازلى بودنش معنى قدم دارد ، و صفت ازل و عدم در يك چيز فراهم نشوند .\r\n67 - و از همان ( ص 159 ) بسندش از عبد الرحيم ، گويد بدست عبد الملك بن اعين به امام ششم عليه السّلام نوشتم : قربانت ، مردم در باره قرآن اختلاف دارند ، گروهى پندارند قرآن كلام خدا است و آفريده نيست ، و ديگران گويند قرآن كلام خدا است و آفريده است ، در پاسخ نوشت : قرآن كلام خدا است پديده است و دروغ نيست و ازلى نيست كه همراه خدا بوده باشد برتر است از اينكه همراه او چيزى باشد برترى بزرگى ، خدا بوده است و چيزى جز او با او نبوده ، چه معروف و چه نامعروف خدا عز و جل بود و متكلم و مريد و متحرك و فاعل نبود ، و و الا و با عزت است پروردگار ما ، همه اين صفت‌ها از كار او پديد آمده‌اند ( عز و جل ربنا ) و قرآن كلام خدا است و غير مخلوق است و در آنست گزارش كسانى كه پيش از شما بودند و گزارش آنچه پس از شما باشد ، از نزد خدا فرود آمده برسول خدا صلّى اللَّه عليه و آله و سلّم .\r\nصدوق رحمه اللَّه - گفته غير مخلوق است يعنى دروغ نيست و مقصود اين نيست كه حادث نيست زيرا فرموده : كه حادث و غير مخلوق و غير ازلى با خدا تعالى ذكره ، ما دريغ داريم كه كلمه مخلوق بر قرآن اطلاق شود براى اينكه مخلوق در زبان عرب بمعنى دروغ آمده ، و كلام مخلوق يعنى دروغ و ساختگى ، خدا فرموده ( 17 - العنكبوت ) همانا مىپرستيد از جز خدا بتها را و دروغ ميسازيد .\r\nمن گويم : در اين روش نوعى تقيه يا پرهيز كارى بوده چون مخالفان از اطلاق اين لفظ به قرآن سخت جلوگيرى داشتند .\r\n68 - در قصص راوندى بسندش از جابر از امام پنجم عليه السّلام فرمود : چون خدا زمين‌ها را آفريد آنها را پيش از آسمانها آفريد ، ميگويم تتمه اين حديث در باب عوالم است .\r\n69 - در ثواب الاعمال ( ص 242 ) بسندش از ابى خالد صيقل ، از امام پنجم عليه السّلام كه فرمود : راستى خدا كار را واگذارد بيك فرشته از فرشته‌ها و هفت آسمان را آفريد و با\r\n\r\n","description":"","footnote":"","page_name":" 66 ","page_number":78},
  {"content":"\r\n\r\nزمين و همه چيز را ، و چون ديد همه چيز در فرمان او است گفت : چه كسى مانند من است ، و خدا عز و جل ، درخشى از آتش فرستاد ، گفت : درخشى از آتش چيست ؟ فرمود به اندازه انگشتي فرستاد و او را با هر چه آفريده بود در پيش گرفت و ميان آنها نفوذ كرد تا به او رسيد ، چون خود بين شده و دچار عجب گرديده بود .\r\nدر محاسن ( ص 123 ) از پدرش از ابن سنان مانند آن را آورده .\r\n70 - و از همان ( 232 محاسن ) بسندش از جابر از امام پنجم فرمود : خدا تبارك و تعالى بود و چيزى جز او نبود نورى كه تارى نداشت ، راستى كه بدروغى آلوده نبود .\r\nو دانشى كه نادانى در آن نبود و زندگى بىمرگ ، و همچنين است تا هميشه .\r\n71 - در عياشى ، از محمّد بن مسلم ، از امام پنجم عليه السّلام فرمود : خدا تبارك و تعالى چنانست كه خود را ستوده ، عرشش بر آب بود و آب بر هوا ، و هوا جريان نداشت ، و جز آب آفريده نبود ، و آن روز آب شيرين و خوشگوار بود ، و چون خدا خواست زمين را آفريند « به چهار باد فرمانداد تا آب را بهم زدند و موج شد و يك كفى برآورد ، و آن را در جاى اين خانه گرد آورد و خدايش فرموده تا خشك شد و كوهى از كف شد و زمين را از زيرش كشيده سپس فرمود : ( 96 - آل عمران ) راستى نخست خانه كه براى مردم نهاده شد همانست كه دربكه است و بركت دارد ، و رهنماى جهانيانست .\r\n72 - از همان ، از عيسى بن ابى حمزه ، گفت : مردى به امام ششم عليه السّلام گفت :\r\nقربانت : مردم پندارند عمر دنيا هفت هزار سال است ، فرمود : چنان نيست كه مىگويند ، خدايش آفريده و پنجاه هزار سالش بيابانى تهى واگذاشت و ده هزار سال ويران ، سپس خدا را نمودى با ديد شد ، و در آن خلقى آفريد ، نه پرى و نه فرشته و نه آدمى تا ده هزار سال و چون موعدشان رسيد در آن تباهى كردند و خدا آنها را از بن بركند و تا ده هزار سال آن را بيابانى تهى و ويران وانهاد ، سپس پريان را در آن آفريد تا ده هزار سال و چون موعدشان نزديك شد در آن تباهى كردند و خون ريختند و اينست معنى گفتار فرشته‌ها « آيا در آن مينهى كسى كه تباهى كند و خونها بريزد » چنانچه زاده‌هاى جان ريختند پس خدا آنها را نابود كرد و آدم را آفريد ، و برايش\r\n\r\n","description":"","footnote":"","page_name":" 67 ","page_number":79},
  {"content":"\r\n\r\nده هزار سال مقرر داشت و البته هفت هزار و دويست سال آن گذشته و شما در آخر الزمان هستيد .\r\n73 - در تفسير امام ، گفت : امير المؤمنين عليه السّلام گفت : پيغمبر صلّى اللَّه عليه و آله و سلّم در تفسير قول خداى عز و جل ( 53 - طه ) « آنكه ساخت برايتان زمين را بستر » فرمود : چون خدا عز و جل آب را آفريد عرشش را بر آن نهاد پيش از آنكه آسمانها و زمين را آفريند و اينست گفته خدا عز و جل ( 8 - هود ) « او است كه آفريده آسمانها و زمين را در شش روز و عرشش بر آب بوده » يعنى عرشش بر آب بوده پيش از اينكه بيافريند آسمانها و زمين را پس فرستاد خدا بادها را بر آب و آب موج برآورد و دودى از آن برخاست و بر بالاى كف برآمد و از آن دود هفت آسمان آفريد و از كفش هفت زمين ، زمين را بر آب پهن كرد و آب را بر صفا نهاد و صفا را بر ماهى و ماهى را بر گاو و گاو را بر سنگى كه لقمان براى پسرش ياد آورد و گفت : ( 16 - لقمان ) « پسر جانم راستى كه آن اگر باندازهء يك دانه خردل باشد و در سنگى باشد يا در آسمانها يا در زمين مىآورد آن را خدا » و آن را بر ثرى نهاد و زير ثرى را جز خدا نمىداند .\r\nو چون خدا زمين را آفريد كشش داد آن را از زير كعبه و پهن كرد آن را بر آب و به همه چيز احاطه كرد ، و زمين بر خود باليد ، گفت : همه چيز را فرا گرفتم و كيست كه به من چيره گردد ؟ و در هر كدام از گوشهاى ماهى زنجيرى بود از طلا كه بعرش بسته بود ، و خدا ماهى را فرمود : تا جنبيد و زمين مانند كشتى طوفانى بر اهل خود چرخيد و نتوانست خوددارى كند ، و ماهى بر خود باليد و گفت من بر زمين كه همه چيز را فرا گرفته بود چيره شدم و كيست كه بر من چيره شود ، و خدا عز و جل كوهها را آفريد و لنگر آن شدند و زمين سنگين شد و ماهى نتوانست آن را بجنباند .\r\nو كوهها به خود باليدند و گفتند ما بر ماهى كه بر زمين چيره شده بود چيره شديم و كيست بر ما چيره شود ؟ و خدا آهن را آفريد تا كوهها را بريده و دفاعى و امتناعى نتوانست ، و آهن به خود باليد و گفت بر كوه كه بر ماهى چيره شده بود چيره شدم ، چه كسى بر من چيره تواند شد ؟ خدا آتش را آفريد و آهن را نرم كرد و\r\n\r\n","description":"","footnote":"","page_name":" 68 ","page_number":80},
  {"content":"\r\n\r\nاجزايش را از هم پاشيد و دفاع و امتناع نتوانست ، و آتش به خود باليد و گفت من بآهن كه بر كوه چيره شده بود چيره شدم و چه كسى بر من چيره شود ؟ خدا عز و جل آب را آفريد و آتش را خاموش كرد و دفاعى و امتناعى نتوانست و آب به خود باليد و گفت من به آتش كه بر آهن چيره بود چيره شدم چه كسى بر من چيره شود ؟ پس خدا عز و جل با درا آفريد و آن را خشكانيد و گفت من بر آبى كه بر آتش چيره بود چيره شدم چه كسى بر من چيره شود ، و خدا انسان را آفريد و او بساختمان بادها را از مجارى خودشان گردانيد .\r\nو آدمى هم به خود باليد و گفت من بر باد كه بر آب چيره بود چيره شدم چه كسى بر من چيره شود ؟ و خدا عز و جل ملك الموت را آفريد و آدمى را ميرانيد و ملك الموت به خود باليد و گفت من بر آدمى كه بر باد چيره بود چيره شدم چه كسى بر من چيره شود ؟ و خدا عز و جل فرمود : منم پر قهر و پر غلبه و پر بخشش ، بر تو و بر هر چيزى چيره گردم و اينست گفته او ( 6 - الحديد ) بسوى او بر گردد هر كار .\r\n74 - در عياشى از امام ششم عليه السّلام فرمود : خدا آسمانها و زمين را در شش روز آفريد ، پس از سال شش روز كاسته شد .\r\nبيان : شايد منظور اينست كه مقتضاى حال اينست كه ماهها همه برابر باشند و همه سى روز باشند ، و خدا شش روز از همه ماه‌هاى سال كم كرد و حركت ماه را چنان ساخت كه سال قمرى 354 روز شد ، و از اين رو در عرف شرع و عرف عرب سال به 360 روز اطلاق شود با اينكه نه موافق حركت خورشيد است و نه حركت ماه و خدا ميداند .\r\n75 - در عياشى از جابر از امام پنجم عليه السّلام فرمود : راستى خدا جل ذكره و تقدست اسماؤه آفريد زمين را پيش از آسمان سپس بر عرش استوار شد براى تدبير كارها .\r\nو از همان - از محمّد بن مسلم از امام پنجم فرمود : خدا تبارك و تعالى چنانست كه خود را ستوده ، و عرشش بر آب بوده و آب بر هوا ، و هوا جريانى نداشت .\r\n76 - و از همان از محمّد بن عمران عجلى ، گفت : گفتم به امام ششم عليه السّلام : در جاى\r\n\r\n","description":"","footnote":"","page_name":" 69 ","page_number":81},
  {"content":"\r\n\r\nخانه كعبه وقتى همه جا آب بوده كه خدا فرمود : « و عرش او بر آب بود » چه چيزى بوده است ؟ فرمود : يك دانه گوهر سفيد و درخشان .\r\n77 - در مناقب ( ج 4 ص 354 ) آورده كه ضباع هندى پرسيد : اصل آب چه بوده ؟ امام عليه السّلام فرمود : اصل آب از ترس خدا است .\r\nبيان : يعنى ترس خدا سبب شده كه آن گوهر آب شود و آب گردد چنانچه به زودى بيايد .\r\n78 - در تنبيه الخاطر ورام ، از ابن عباس از امير المؤمنين عليه السّلام فرمود : راستى خدا تعالى در آغاز آفرينش آفريده‌ها نورى آفريد ، آن را از هيچ چيز برآفريد ، سپس از آن تاريكى آفريد ، مىتوانست تاريكى را از ناچيز آفريند چنان كه نور را از ناچيز آفريد ، سپس از تاريكى نورى آفريد ، و از آن نور يك دانه ياقوت آفريد بكلفتى هفت آسمان و هفت زمين ، سپس آن ياقوت را تشر زد و از هيبت او خود را باخت و آبى شد لرزان ، و پيوسته ميلرزد تا روز قيامت سپس عرش خود را از نورش آفريد ، آن را بر آب نهاد ، و عرش ده هزار زبان داشت كه خدا را بهر زبانى با ده هزار لغت تسبيح مىگفت كه هيچ كدام مانند ديگرى نبود ، و عرش بر آب بود ، بىپرده‌هاى مه ( با پرده‌هائى از مه خ ل ) .\r\n79 - در تفسير فرات : از عبيد بن كثير بسندى از حسن بن على بن ابى طالب عليه السّلام فرمود : پدرم را نزد عمر بن خطاب ديدم كه كعب الاحبار نزد او بود و او مردى بود كه تورات و كتب پيغمبران را خوانده بود ، عمر به او گفت : اى كعب داناترين بنى اسرائيل پس از موسى بن عمران چه كسى بود ؟ گفت : او يوشع بن نون بود كه پس از موسى بن عمران وصى او بود ، و همچنين هر پيغمبرى كه پس از موسى بن عمران در گذشت يك وصىّ داشت كه پس از او كارگذار امتش بود ، پس عمر به او گفت :\r\nپس وصى پيغمبر ما و داناى آنان كه بود : ابو بكر بود ؟ گويد على عليه السّلام خاموش بود سخن نمىگفت .\r\nكعب گفت : آرام باش كه خموشى در اينجا بهتر است ، ابو بكر مردى بهره‌ور\r\n\r\n","description":"","footnote":"","page_name":" 70 ","page_number":82},
  {"content":"\r\n\r\nاز صلاح بود و مسلمانها براى صلاح او او را پيش داشتند و وصى نبود ، زيرا [ موسى بن عمران 
  ] چون درگذشت وصيت كرد بيوشع بن نون و گروهى از بنى اسرائيل او را پذيرفتند و گروهى هم فضل او را منكر شدند ، و اين همانست كه خدا تعالى در قرآن ياد كرده ( 14 الصفّ ) « پس باور كردند او را گروهى از بنى اسرائيل و كافر شدند گروهى و كمك داديم بدان گروهى كه باور شدند در برابر دشمنشان و گرديدند پيروز » و چنين بودند پيغمبران گذشته و امتهاى پيشين هيچ پيغمبرى نبود جز اينكه يك وصى داشت و قومش بر او حسد بردند ، و فضل او را منكر شدند ، عمر گفت : واى بر تو اى كعب پس به نظر تو وصى پيغمبر ما كيست ؟\r\nكعب گفت : او در همه كتب پيغمبران معروف است و در همه كتبى كه از آسمان فرود شده‌اند ، او على است برادر پيغمبر عربى ، يار او است در كار و پشتيبان او بود در برابر دشمنانش [ و 
  ] همسرى مبارك دارد [ و 
  ] و از او دو پسر دارد كه امتش پس از او هر دو را مىكشند و با وصيش حسد برند چنانچه امتهاى گذشته باوصياء پيغمبران خود حسد بردند ، و او را از حقش دور كنند و پس از او فرزندانش را بكشند ، چون حسد امتان گذشته ، گويد : عمر دم دركشيد و گفت ، اى كعب اگر در بيان كتاب منزل خدا راست گفتى البته بسيار دروغ هم گفتى كعب گفت : من هرگز در باره كتاب خدا دروغ نگفتم ، ولى از من چيزى پرسيدى كه ناچار بودم شرح آن را برايت بدهم راستش من ميدانم كه داناترين اين امت امير المؤمنين على بن ابى طالب عليه السّلام است پس از پيغمبرشان زيرا من چيزى از او نپرسيدم جز اينكه يافتم در بر او هر آنچه را تورات و همه كتب پيغمبران آن را تصديق دارند .\r\nعمر به او گفت : اى يهودى زاده خاموش باش ، به خدا تو بر آوردهاى دروغين بسيار دارى ، كعب گفت : به خدا نميدانم كه در هيچ چيز از كتاب خدا دروغ گفته باشم پس از آنكه مكلّف شدم ، و اگر بخواهى من يك مسأله علمى از تورات پيشنهاد مىكنم اگر تو بهتر دانستى تو از او داناترى ، و اگر او فهميد از تو داناتر است ، عمر گفت :\r\nبياور برخى از آنچه ناستوده دارى ، كعب گفت : به من بگو از قول خدا « و عرش او بر آب\r\n\r\n","description":"","footnote":"","page_name":" 71 ","page_number":83},
  {"content":"\r\n\r\nبود » پس كجا بوده زمين ؟ و كجا بوده آسمان ؟ و كجا بوده همه آفريدگان ؟ عمر گفت :\r\nكدام ما غيب مىداند جز آنچه مردى از ما از پيغمبر ما شنيده باشد ؟ گفت ولى بگمانم اگر از ابو الحسن پرسش شود از اين مسأله آن را شرح مىدهد بدان چه ما آن را در تورات خوانديم ، عمر به او گفت : به او بچسب وقتى بمجلس در آمد .\r\nگويد : چون على عليه السّلام بر عمر و يارانش وارد شد ، خواستند امير المؤمنين على بن ابى طالب عليه السّلام از پا درآيد ، كعب گفت : اى ابو الحسن به من بگو : از قول خدا تعالى در كتابش « و بود عرش او بر آب تا بيازمايد كه كدام شما خوشرفتارتريد » امير المؤمنين عليه السّلام فرمود : آرى ، عرش او بر آب بود آنگه كه نه زمين كشيده شده بود ، و نه آسمان ساخته شده ، نه آوازى شنيده مىشد ، نه چشمه‌اى مىجوشيد ، و نه فرشته مقربى بود ، نه پيغمبر مرسلى ، و نه اخترى روانه بود ، و نه ماهى در گردش ، و نه خورشيدى در تابش ، عرش او بر آب بود ، و براى هيچ آفريده‌اى در هراس نبود ، خود را چنانچه مىخواست بزرگ مىداشت و تقديس مىنمود ، سپس با ديدش آمد كه بيافريند آفريده‌ها را ، موج درياها را برانگيخت ، و از آنها چون بزرگترين آفريده خدا برخاست ، و آسمانى بسته از آن ساخت ، و سپس زمين را از زير جاى كعبه بركشيد و پهن كرد ، و آن ميان زمين است « 1 » و با درياها پيوست ، سپس آن را كه يك نواخت بود در ساختمان هفت طبقه‌اش نمود .\r\nسپس به آسمان توجه كرد كه دودى بود و بخارى برخاسته از آن درياها ، و آن را با كلمه‌اى كه جز خودش نمىداند هفت طبقه ساخت ، و در هر آسمانى فرشته‌ها بر نشاند كه بر كنار از گناه آنان را آفريد از نورى برگرفته از درياهاى خوشگوار ، كه درياى رحمت است ، و خوراكشان را تسبيح ساخت و تهليل و تقديس و چون كارش گذشت\r\n\r\n\r\n","description":"","footnote":"\r\n( 1 ) مكه در ميان تقريبى معموره زمين واقع شده ، چون در عرض 21 درجه استوائى و حدود 80 درجه از جزائر خالداتست و با در نظر گرفتن مناطق معموره جنوبى خط استوا مىتوان آن را ميانه تقريبى كره زمين دانست و نسبت بر وى ديگر كره هم كه آمريكا باشد همين نسبت را مىتوان منظور داشت ( شرح مترجم ) .\r\n","page_name":" 72 ","page_number":84},
  {"content":"\r\n\r\nو آفرينشش ، استوار شد بر ملك خود ، و ستوده شد چنان كه در خور او بود سپس ملك خود را اندازه و نقشه بست ، و در هر آسمانى اختران فروزانى آويخت مانند قنديلها كه در مساجد آويزند ، نشمارد آنها را جز خودش تبارك و تعالى ، يك اختر آسمانى چون بزرگترين شهريست در زمين « 1 » سپس خورشيد و ماه را آفريد و هر دو را تابنده ساخت ، و اگر خدا تعالى آن دو را وانهاده بود چنانچه نخست بار آفرينش خود بودند شناخته نميشد شب از روز ، و ماه و سال و زمستان و تابستان و بهار و پائيز از هم شناخته نمىشدند و دينداران وقت وظائف دينى خود را نمىدانستند ، و كارگر نمىدانست كى بدنبال زندگانى خود رود و كى آسايش كند ، و خدا از مهرى كه به بنده‌هاى خود داشت ، براى آنها پيش بينى كرد ، و جبرئيل را فرستاد تا بپرش يكى از دو خورشيد را مسح كرد ، و پرتو آن را برد و روشنى آن را بجا نهاد ، و اينست فرموده خدا ( 12 - أسرى ) و ساختيم شب و روز را دو نشانه و نشانه شب را سترديم و نشانه روز را بيناكننده ساختيم تا از فضل پروردگارتان بكوشيد و شماره سالها و حساب را بدانيد و هر چيز را خوب تفصيل داديم ، و آنها را نهاديم تا در فلك روان باشند و فلك ميان آسمان و زمين فرازگيرنده در آسمان ، فرازگيريش تا سه فرسخ است در فرو گرفتن خورشيد و ماه روانست و هر كدام در شتابند و سيصد فرشته آنها را مىكشاند ، در دست هر فرشته حلقه‌ايست كه آنها را در فرود اين دريا روانه دارند هر كدام جنجالى در تهليل و تسبيح و تقديس دارند ، اگر يكيشان از فرود آن دريا درآيد هر چه بر روى زمين است مىسوزد ، تا برسد بكوه‌ها و سنگها و هر چه خدا آفريده ، و چون خدا آسمانها و زمين و شب و روز و اختران و فلك را آفريد و زمين‌ها را بر پشت ماهى نهاد بر او سنگينى كرد و لرزيد و بوسيله كوهها آن را آرام كرد ، و چون آفرينش آنچه در آسمانها بود كامل شد و زمين در آن روز تهى بود و در آن كسى نبود ، خدا بفرشته‌ها فرمود : ( 20 - البقره ) من در زمين يك جانشين\r\n\r\n\r\n","description":"","footnote":"\r\n( 1 ) تقريبى است براى بيان عظمت ستاره‌ها و شايد در آن زمان بيان بيش از آن باور نشدنى بوده . ( شرح مترجم )\r\n","page_name":" 73 ","page_number":85},
  {"content":"\r\n\r\nگذارنده‌ام ، گفتند آيا در آن بجا نهى كسى كه تباهى در آن كند و خونها را بريزد با اينكه ما تسبيح گوئيم بسيارت و تقديس نمائيمت ، فرمود : من مىدانم آنچه شما ندانيد » پس خدا جبرئيل را فرستاد و از روى زمين مشتى برگرفت و آن را با آب شيرين و تلخ خمير كرد . و طبائع را در آن در آميخت پيش از آنكه جان در آن دمد و او را از روى گندم گون زمين آفريد و براى همين آدمش ناميد ، زيرا چون با آبش خمير كرد گل آلود شد و آن را چون كوهى بزرگ بدامنه كوه افكند ، ابليس در آن روز خازن بر آسمان پنجم بود ، از سوراخ بينى آدم درون ميشد و از دبر او در مىآمد ، سپس دست بر شكمش مىزد و مىگفت : براى چه تو آفريده شدى ، اگر بالا دست من گردى فرمانت نبرم و اگر زير دستم شوى ياريت ندهم .\r\nاز روزى كه آفريده شد تا جان در او دميده شد هزار سال در بهشت ماند او را از آب و گل ، نور ظلمت و با دو پرتوى از خدا آفريد ، اما بر اثر نور ايمان آرد و بر اثر ظلمت بكفر گرايد و گمراهى سرشت خاكيش در برخورد با آب او را دچار لرزش و ناتوانى و زبرى پوست تن مىنمايد ، و او را به چهار طبع وصف كنند ، طبع خون و بلغم ، و صفراء و باد ، و اينست قول خدا تبارك و تعالى ( 66 - مريم ) « آيا ياد نيارد آدمى كه او را پيش از اين آفريديم و نبود چيزى » گويد : كعب گفت : اى عمر ، تو را به خدا دانشى دارى بمانند دانش امير المؤمنين على بن ابى طالب ؟ گفت : نه ، كعب گفت : على بن ابى طالب عليه السّلام وصى پيغمبرانست و محمّد خاتم پيغمبران عليهم السلام ، و على خاتم وصيان ، و نيست امروزه در روى زمين نفس كشى جز اينكه على بن ابى طالب از او داناتر است ، به خدا ياد نشده از خلق آدمى و پرى و آسمان و زمين و فرشته‌ها چيزى جز اينكه من آن را در تورات خواندم چنانچه او خواند ، گويد : هيچ روز عمر را خشمناكتر از آن روز نديدند .\r\nبيان : « ثم فتقها بالبنيان » بسا منظور اينست كه گشادگى ميان طبقاتش برآورد و چون ساختمان شد ، يا اينكه ساختمان و آبادانى در آن نهاد و تقسيم به هفت اقليم شد بنا بر قولى ، اين خبر تصحيفاتى دارد و رموزى و شايد ما در موضع\r\n\r\n","description":"","footnote":"","page_name":" 74 ","page_number":86},
  {"content":"\r\n\r\nمناسبى در باره بعضى از آن توضيح بدهيم .\r\n80 - در كافى ( ج 1 ص 132 ) بسندش از داود رقى ، گفت پرسيدم از امام ششم عليه السّلام از تفسير قول خدا عز و جل « و بود عرش او بر آب » فرمود : آنها چه مىگويند ؟ گفتم : مىگويند : عرش بر روى آب بود و پروردگار بالاى آن ، فرمود :\r\nدروغ مىگويند ، هر كه اين را بگويد خدا را چون بارى پنداشته ، و بصفت آفريده‌ها ستوده و بايدش چيزى كه خدا برداشته است نيرومندتر از او باشد ، گفتم : قربانت برايم شرح بده ، فرمود : خدا دين و دانش خود را بار بر آب كرد پيش از آنكه زمينى يا آسمانى يا پرى ، يا آدمى ، يا خورشيد و ماهى باشند ، چون خواست مردم را آفريند آنها را در برابر خود پراكند و به آنها گفت : پروردگارتان كيست ؟\r\nنخست گوينده رسول خدا صلّى اللَّه عليه و آله و سلّم و امير المؤمنين و ائمه بودند كه گفتند : توئى پروردگار ما ، پس دين و دانشش را بدانها وانهاد ، سپس بفرشته‌ها فرمود : اينان حاملان دين و علم منند و امينانم بر خلقم ، و آنان مسئول هستند .\r\nسپس به آدمىزاده‌ها فرمود : براى خدا به پروردگارى اقرار كنيد ، و براى اينان بولايت و فرمانبردارى ، گفتند : الهى پروردگارا ، ما اقرار كرديم ، پس خدا بفرشته‌ها فرمود : گواه باشيد ، ملائكه گفتند : گواهيم بر اينكه فردا نگويند راستى ما از اين بى خبر بوديم ، يا بگويند ، همانا پدران ما پيش از اين مشرك بودند ، و ما فرزندان ناتوانى بوديم پس از آنها ، آيا ما را بدان چه بيهوده‌كاران كردند عذاب مينمائى ، اى داود ، ولايت ما در ميثاق بر آنها مؤكد شده .\r\nدر توحيد بسند خودش از سهل مانند آن را آورده .\r\nبيان : ظاهرش آنست كه خدا سبحانه به آب حالتى داد كه آماده حمل دين و دانش او شد ، و بسا مقصود اين باشد كه چون آب نخست آفريده‌ها است ، و خدايش آماده كرد تا از آن خلقى برآيد كه قابل حمل دين و دانش او باشند ، و اسباب برآمدن آنها را فراهم كرده بدان ماند كه دين و دانشش را به دو حمل كرده ، و هر كس بروش حكماء برود آب را تفسير به خرد مىكند و بسا كه تفسير بهيولا شود ، و از اين\r\n\r\n","description":"","footnote":"","page_name":" 75 ","page_number":87},
  {"content":"\r\n\r\nسخنان بفضل خدا تعالى بر كناريم .\r\n81 - در روضه كافى ( ص 94 ) بسندش از محمد بن عطيه آورده كه گفت :\r\nمردى از دانشمندان شام به امام پنجم عليه السّلام گفت : يا ابا جعفر آمدم از تو مسأله‌اى بپرسم كه در پاسخگوئى آن درمانده شدم ، من از سه دسته مردم آن را پرسيدم : هر كدام پاسخى مخالف هم داده‌اند ، امام عليه السّلام فرمود : آن مسأله چيست ؟ گفت :\r\nراستش من از شما مىپرسم نخست آفريده خدا چيست ؟ برخى به من گفته‌اند ، قدر است ، و برخى گفته‌اند : قلم است ، و برخى آن را روح دانسته‌اند ، امام پنجم عليه السّلام فرمود : چيز درستى نگفتند ، من به تو خبر دهم كه خدا تبارك و تعالى بود و چيزى جز او نبود ، عزيز بود و هيچ كس پيش از عزت او نبود ، و اينست فرموده او « منزه است پروردگارت پروردگار عزت از آنچه وصف مىكنند » « 18 - الصافات » آفريدگار پيش از آفريده بوده و اگر نخست بار چيزى را از چيزى آفريده باشد آن را نابودى نشايد هرگز ، و هميشه با خدا چيزى بوده كه خدا پيش از او نبوده ، ولى خدا بوده آنگه كه جز او چيزى نبوده ، و آفريده چيزى كه همه چيز از آن است و آن آب است كه همه چيز را از آن آفريده و نژاد هر چيز را به آب پيوست ، و آن را نژادى نبود كه بدان پيوندد ، و باد را از آب آفريد و باد را بر آب چيره ساخت و دل آن را شكافت تا از آب كفى برانگيخت تا اندازه‌اى كه خدا خواست ، و از آن كف زمينى سپيد و پاك آفريد كه شكستگى و سوراخى نداشت ، و بلندى و پستى در آن نبود و بىدرخت بود ، سپس آن را در هم نورديد و بالاى آب نهاد ، سپس خدا آتش را از آب آفريد و آتش دل آب را شكافت تا از آب دودى برآمد باندازه‌اى كه خدا خواست ، و از آن دود آسمانى صاف و پاك آفريد كه شكستگى و سوراخ نداشت و اينست فرموده او « يا بلكه آسمان را ساخت و آن را برافراشت و درست ، كرد شبش را تيره كرد و روز روشنش را برآورد ، 27 - النازعات » فرمود : نه خورشيدى بود و نه ماه ، و نه اختران و نه ابر ، سپس آن را در هم نورديد و بالاى زمين نهاد ، سپس دو آفريده را بهم مربوط ساخت ، و آسمان را پيش از زمين برافراشت ، و اينست فرموده\r\n\r\n","description":"","footnote":"","page_name":" 76 ","page_number":88},
  {"content":"\r\n\r\nاو عز ذكره « و زمين را پس از آن كشيد 20 - النازعات » مىفرمايد : پهن كرد .\r\nگفت : شامى گفت : يا ابا جعفر ، گفته خدا عز و جل « و آيا ندانند آنها كه كافرند آسمانها و زمين هر دو بسته بودند و آنها را گشوديم 20 - الأنبياء » امام عليه السّلام فرمود :\r\nشايد پندارى آنها بهم چسبيده و پيوسته بودند ، و يكى را از ديگرى برگشود ؟\r\nگفت : آرى ، امام فرمود : از پروردگارت آمرزش جو ، زيرا معنى قول خدا عز و جل « بسته بودند » اينست كه مىفرمايد آسمان بسته بود و باران فرود نمىكرد . و زمين بسته بود و دانه گياه نمىروئيد ، و چون خدا تبارك و تعالى مردم را آفريد ، و از هر جانورى در زمين پراكند آسمان را بباران ريزى گشود ، و زمين را بروياندن دانه ، شامى گفت : گواهم كه تو پيغمبرزاده‌اى و دانشت از دانش پيمبرانست .\r\nتوضيح : اين كه فرمود « اگر نخست آفريده از چيزى باشد » يعنى اگر چنان باشد كه حكماء پندارند هر پديده را در پيش ماده‌اى بايد ، چيزى كه نخست پديد باشد محقق نشود ، و قديم جز خدا بايست گردد و آن محال است « نسب هر چيز را به آب پيوست » يعنى همه را از آب آفريد نه مقصود اين باشد كه مىگويد :\r\n« ساختيم از آب هر چيز زنده » زيرا ظاهرش مخصوص به داراى زندگى است مگر اينكه گفته شود ، مقصود به هر چيز در اينجا هم همان زنده‌ها است ، يا گفته شود نسبت زنده‌ها به آب مستلزم نسبت ديگر چيزها بدان است نيز از هر يك عناصر زيرا آنها هم جزء جاندارانند « سپس دو آفريده را هم نژاد كرد » يعنى در وضع خود مرتب نمود ، و يكى را در بالاى ديگرى نهاد ، يا آنكه نسبت آنها را در كتاب خود ياد كرد و فرمود : « و زمين را پس از آن كشش داد » و بيان كرد كه كشش زمين پس از افراشتن آسمان بوده .\r\n82 - در كافى ( ص 95 و 153 روضه ) بسندش از محمّد بن مسلم ، گفت : امام پنجم به من فرمود : همه چيز آب بود ، و عرش خدا بر آب بود ، و فرمان داد خدا عز و جل آب را تا بر افروخت و آتش گرفت ، سپس آتش را فرمود تا خاموش شد و از خموشيش دودى برخاست و خدا آسمانها و زمين را از آن دود آفريد ، و زمين را از\r\n\r\n","description":"","footnote":"","page_name":" 77 ","page_number":89},
  {"content":"\r\n\r\nخاكسترش آفريد ، سپس آب و آتش و باد با هم ستيزه كردند ، آب گفت : منم بزرگتر لشكر خدا ، آتش گفت : منم بزرگتر لشكر خدا ، و خدا عز و جل به باد خطاب كرد :\r\nتوئى لشكر بزرگترم .\r\nبيان : زمينى كه از خاكستر آفريده ، شايد بقيه زمينى باشد كه بعد از كشش حاصل شده ، و بسا كفى كه در اخبار ديگر ذكر شده مايه اوليه زمين باشد و خاكستر از آن بوجود آمده و از آن خاكستر زمين آفريده شده يا اينكه خاكستر با كف آميخته و كف خشكيده و سفت شده و زمين شده .\r\n83 - در كافى ( ص 145 روضه ) بسندش از سلام بن مستنير از ابى جعفر عليه السّلام فرمود : راستى خدا عز و جل ، بهشت را پيش از دوزخ آفريد ، و طاعت را پيش از گناه ، و رحمت را پيش از خشم ، و خوبى را پيش از بدى ، و آسمان را پيش از زمين آفريد ، و زندگى را پيش از مرگ ، و خورشيد را پيش از ماه ، و نور را پيش از ظلمت .\r\nبيان : شايد مقصود از خلق طاعت تقدير آن باشد ، بلكه در بيشتر آنها ظاهر همين است ، و خلق بمعنى تقدير شايع است ، و مقصود از خلق شر و بدى خلق چيزيست كه بدى بحسب ظاهر بدنبال آنست و اگر چه خير او غالب و وجودش صلاح است .\r\n84 - در كافى ( ص 148 روضه ) بسندش از امام ششم عليه السّلام كه پيغمبر صلّى اللَّه عليه و آله و سلّم فرمود : خدا هيچ نيافريد جز آنكه بر او فرماندهى گماشت كه به دو چيره است ، اين براى آنست كه چون خدا تبارك و تعالى ابر ( درياها خ ل ) فروردين را آفريد به خود باليد و غريد و گفت : كدام چيز بر من چيره شود ؟ پس زمين را آفريد و بر پشت او پهن كرد و زبون شد ، سپس زمين به خود باليد و گفت : كدام چيزى بر من چيره شود ؟\r\nو كوهها را آفريد و چون ميخ‌ها بر پشتش كوبيد تا اهل خود را نلرزاند ، و زمين زبون شد و آرام گرديد ، سپس كوهها بر زمين باليدند ، و بينى كشيدند و سر افراشتند و گفتند : كدام چيز بر ما چيره شود ؟ خدا آهن را آفريد تا كوه را بريد و زبون شد\r\n\r\n","description":"","footnote":"","page_name":" 78 ","page_number":90},
  {"content":"\r\n\r\nسپس آهن بر كوهها باليد و گفت ، كدام چيز مرا غلبه كند ؟ و آتش را آفريد و آهن را گداخت و آهن زبون شد ، سپس آتش شعله زد و شيهه زد و باليد و گفت :\r\nكدام چيز بر من چيره شود ؟ پس آب را آفريد و آب را خاموش كرد و آتش زبون شد .\r\nسپس آب باليد و غريد و گفت : كدام چيز بر من چيره شود ؟ پس باد را آفريد و امواج آن را بجنبش آورد و آنچه در تكش بود برانگيخت و آن را از مجاريش باز گرفت و آب زبون شد ، سپس باد باليد و تند وزيد و دامن خود را نمود و گفت :\r\nكدام چيز بر من چيره شود ؟ پس آدمى را آفريد و او ساختمان كرد و چاره جست و برگرفت آنچه را كه از باد و ديگر آفاتش پنهان دارد ، و باد زبون شد ، سپس آدمى سركشى كرد و گفت كيست نيرومندتر از من ؟ و خدا مرگ را آفريد و او را مقهور كرد و انسان زبون شد سپس مرگ پيش خود باليد و خدا عز و جل فرمود : مبال بر خود كه من تو را ميان دو گروه بهشتيان و دوزخيان سر ميبرم ، سپس هرگزت زنده نكنم تا اميد و بيمىشوى و باز فرمود : بردبارى بر خشم چيره است و مهربانى بر سخط چيره مىشود ، و صدقه بر گناه غلبه مىكند ، سپس امام ششم عليه السّلام فرمود : چه مانند است اين بدان چه بر ديگرى غلبه كند .\r\nايضاح : ظاهر اينست كه اين بيانات بر سبيل استعاره تمثيليه آمده و مقصود اينست كه هر چه جز حق تعالى مقهور و مغلوب ديگريست ، و خداى سبحان همان قاهر و غالب بر آنچه جز او است و اينكه خداى سبحان بحكمت در اين دنيا زيان چيزى را به چيز ديگر دفع كرده تا زندگى براى مردم فراهم شود . . . قول او « راستى آب به خود باليد » بسا مراد به آب در اينجا آبهائيست كه درون زمين جاى دارند و زمين بر روى آنها آفريده شده ، از اين جهت آب را در اول خبر به « بحار سفلى » تعبير كرد و غلبه زمين همانا بر آبهاى درون او است نه آبهاى ظاهر ، و منافات ندارد پس افتادن خلق اين گونه آب از بسيار چيزها با پيش بودن اصل آفرينش آب و حقيقت آن بر\r\n\r\n","description":"","footnote":"","page_name":" 79 ","page_number":91},
  {"content":"\r\n\r\nجز خودش از سائر چيزها .\r\n« لوَّحت اذيالها » يعنى دامنها بالا زد و حركتشان داد از سرافرازى و تكبر و اين از بهترين استعاره‌ها است « تا اميد و بيم شوى » يعنى زنده‌شدنت اميد دوزخيان گردد و بيم بهشتيان و شايد مقصود از سر بريدن مرگ ، سر بريدن چيزى باشد بنام او تا هر دو گروه بفهمند مرگ از آنها بطور چشم گير برداشته شده ، اگر نگوئيم أعراض در نشئهء ديگر مجسم ميشوند ، و بسا كه بيان آن از باب ضرب المثل است .\r\n85 - در اختصاص : گفت : يونس بن عبد الرحمن روزى به امام هفتم عليه السّلام گفت كجا بود پروردگارت آنگه كه نه آسمانى ساخته بود ، و نه زمينى پهناور ؟ فرمود :\r\nنورى بود در نور ، نورى بر نور ، و از اين نور آبى آفريد كدر ، و از اين آب ظلمتى آفريد ، و عرش او بر اين ظلمت بود ، گفت از جا پرسيدم شما را ، فرمود : هر چه گوئى : كجا پس خود جا در كجا است ؟ گفت : وصف كردى و خوب آوردى ، همانا شما را از مكان موجود و معروف پرسيدم ، فرمود : در دانش خود بود كه دانش او بود ، و دانش دانشمندان در بر دانشش كوتاه است ، گفت همانا شما را از مكان پرسيدم فرمود : اى نانجيب ! آيا جوابت ندادم كه او دانش خود بود كه دانش او بود ، و كوتاه و نارسا است دانش دانشمندان در بر دانش او .\r\n86 - در سعد السعود : سيد بن طاوس است كه يافتم در صحف ادريس از يك نسخهء كهن نخست روزى كه خدا جل جلاله در آن آفريد روز يك شنبه بود ، سپس بامداد روز دوشنبه ، پس خدا جل جلاله درياها را گرد زمين فراهم آورد ؛ و آنها را چهار دريا نمود ، فرات ، نيل ، سيحون ، جيحون ، سپس شام سه شنبه آمد ، و تاريكى و هراس شب همه جا را فرا گرفت ، و بامداد سه شنبه آمد و خدا جل جلاله خورشيد و ماه آفريد ، و شرح مفصلى در اينجا آورده و گفته : شب چهار شنبه شد و خدا هزار هزار صنف فرشته آفريد ، بعضى چون ابر ، بعضى بر خلقت آتش ، همه در آفرينش و در جنبش از هم جدا بودند ، سپس بامداد روز چهار شنبه شد و خدا از آب اصناف چهار پايان و پرندگان را آفريد ، و روزى آنها را در زمين\r\n\r\n","description":"","footnote":"","page_name":" 80 ","page_number":92},
  {"content":"\r\n\r\nنهاد ، و آتش بزرگ را آفريد ، و انواع گزندگان را .\r\nسپس شب پنجشنبه شد ، و خدا جانوران درنده و پرنده‌هاى شكارى را ممتاز ساخت سپس بامداد روز پنجشنبه شد ، و خدا هشت بهشت آفريد ، و درهاشان را برابر هم ساخت ، و سپس شب جمعه شد و خدا نور زهراء را آفريد ، و صد باب رحمت گشود كه در هر باب جزئى از رحمت بود ، و بهر در هزار فرشته رحمت گماشت و رئيس همه را ميكائيل نمود ، آخر همه را باب رحمت همه خلائق نمود كه بدان ميان خود بهم رحم و مهربانى كنند ، سپس بامداد روز جمعه شد و خدا درهاى آسمان را گشود و باران فرود شد و بادها وزيد ، و ابر پديد آورد ، و فرشته‌هاى رحمت را به زمين فرستاد تا ابر را فرمان دهند بر زمين ببارد و زمين با گياه خود گلستان شود ، و خوبى و خرميش بيفزايد ، و فرشته‌ها غرق نور شوند ، و بدين جهت خدا روز جمعه را روز درخشان ناميد و روز فزونى ، و خدا فرمود : من روز جمعه را گرامىترين و دوست‌داشته‌ترين روزها ساختم .\r\nسپس شرح والائى آورده و گفته : خدا جل جلاله زمين را معرفى كرد كه از آن خلقى آفريند ، برخى فرمانبر و برخى گنهكار ، زمين لرزيد و خواست معاف باشد و خواهش كرد از آن خلقى نگيرد كه گنهكار شود و بدوزخ رود ، جبرئيل آمد تا گل آدم را از آن بردارد و از او خواهش كرد بعزت خدا كه بر ندارد چيزى جبرئيل به خدا ناليد و زمين ناليد و خدا فرمود برگردد ، و ميكائيل را مأمور كرد و زمين لرزيد و خواهش كرد و زارى كرد و خدا فرمود تا دست از آن كشيد و سپس اسرائيل را مأمور كرد و باز زمين لرزيد و خواهش كرد و زارى كرد و خدا فرمود تا دست كشيد .\r\nسپس عزرائيل را مأمور كرد و زمين لرزيد و خواهش كرد و زارى كرد و او گفت خدا به من فرمانى داده و من آن را انجام مىدهم خوشت آيد يا بدت آيد و مشتى از آن طبق فرمان خدا برگرفت ، و آن را بجايگاه خود بالا برد و خدا فرمود : چنانچه متصدى بر گرفتن خاك زمين شدى و نخواه بود ، متصدى جان گرفتن همه اهل زمين شو با ناخواهى آنان تا روز قيامت ، و چون خورشيد روز جمعه غروب كرد خدا خواب را\r\n\r\n","description":"","footnote":"","page_name":" 81 ","page_number":93},
  {"content":"\r\n\r\nآفريد و همه جانوران زمين را فرا گرفت و خواب را آسودگى نمود و آن شب را به همين جهت شب سبقت ناميد و فرمود : منم خدا شايسته پرستشى نيست جز من آفريننده هر چيزم ، آفريدم آسمانها و زمين و آنچه ميان آنها است و آنچه زير خاك است در شش روز از ماه نيسان كه نخست ماه است از ماه‌هاى دنيا و شب و روز ساختم و روز را براى كار و زندگى منور كردم و شب را براى خفتن و آسودگى ، سپس صبح روز شنبه شد .\r\nخدا زبانها را از هم جدا كرد و همه خلائق براى عزت و جلال خدا تسبيح كردند و خلق او كامل شد و شب و روز استوار شدند و سپس روز يك شنبه دوم كه هشتم عمر دنيا بود آمد و خدا فرشته‌اى را فرمود تا گل آدم را خمير كرد و بهم زد و خدا آن را چهل سال در خمير نگهداشت ، سپس آن را چسبنده نمود سپس سياه و بدبو كرد تا چهل سال سپس آن را خشكيده و چون گل كوزه كرد تا چهل سال سپس از صد و بيست سال كه گل آدم را خمير كرده بود به فرشته‌ها فرمود : راستى من آفريننده آدمى هستم از گل ، و چون او را ساختم و از روح خود در آن دميدم همه برايش به سجده افتيد ، گفتند : آرى .\r\nدر صحف گويد بدين لفظ : پس خدا آدم را بدان صورت كه در لوح محفوظ برايش نقشه كشيده بود آفريد ( على بن طاوس ، ميگويد : برخى مسلمانها جزئى از اين كلام را انداختند و گفتند : خدا آدم را به صورت خود آفريد و معتقد بجسم بودن خدا شدند ، و مسلمانان بتأويل اين حديث پرداختند ، و اگر تمام كلام صحف نقل شده بود نياز بتأويل نبود و باور كردنى بود بگواهى خرد درست ) در صحف گفته : سپس او را تنى ساخت و تا چهل سال بر سر راه فرشته‌هائى كه به آسمان بالا مىرفتند افتاده بود سپس نژاد پريان و تباهكارى آنان و گريختن ابليس را بدرگاه خدا ياد كرده و خواهش او كه با فرشته‌ها باشد و پذيرش آن را و هم آنچه را از پريان با ديد شد تا خدا ابليس را فرمود با فرشته‌ها فرود آيد و پريان را از زمين براند و او هم فرود شد و پريان را از زمينى كه در آن تباهى كرده بودند راند ، و كيفيت جاندادن\r\n\r\n","description":"","footnote":"","page_name":" 82 ","page_number":94},
  {"content":"\r\n\r\nبآدم و اندام او و نشستن او را شرح داده ، و خدا فرمود : تا فرشته‌ها بر او سجده كنند و همه سجده كردند جز ابليس كه از پريان بود و به او سجده نكرد ، آدم عطسه زد و خدا فرمود : اى آدم بگو : الحمد للَّه رب العالمين و او هم گفت ، و خدا فرمود : رحمت خدا بر تو ، براى آن تو را آفريدم كه يگانه‌ام خوانى و مرا بپرستى و مرا سپاس‌گوئى و مرا باور دارى و مرا انكار نكنى و شريك برايم نگيرى .\r\n87 - گويم تمام آن در كتاب نبوت و كتاب غيبت گذشت ، و در برخى از قول امام صادق عليه السّلام يافتم كه در ضمن كلامش فرمود : به آنچه از اصول دين و حقائق يقين ، و رضا و تسليم كه مردم با صفا و پاك در آن اتفاق دارند بچسب و در اختلاف مردم وارد مشو كه بر تو دشوار گردد ، و البته امت برگزيده اتفاق دارند كه خدا يكى است و بمانند او چيزى نيست ؛ و بر اينكه در حكم خود عادل است و هر چه خواهد مىكند و بهر چه خواهد حكم مىدهد ، و در هيچ وصف ( چرا ) نيارند ، و نبود و نباشد چيزى جز بخواست او ، و براى اينكه او بهر چه خواهد توانا است ، و در وعد و تهديد خود راستگو است ، و براى اينكه قرآن كلام اوست ، و براى اينكه پيش از بودن و مكان و زمان موجود بوده و بر اينكه پديد كردن و نابود كردن جز خودش براى او برابر است ، نه بآفرينش آن علمش فزايد و نه بنابوديش ملكش كم آيد ، عزّ سلطانه و جل سبحانه . هر كه به تو گويد چيزى كه اين قاعده را نقض كند از او نپذير ( الخبر ) .\r\n88 - در ( الاخبار المسلسلات ) بسندى مسلسل آورده كه رسول خدا ( ص ) فرمود :\r\nخدا زمين را روز شنبه آفريد ، و كوهها را روز يك شنبه ، دريا را روز دوشنبه ، و بدى را روز سه شنبه ، و دوستى را روز چهارشنبه ، و جانوران را روز پنجشنبه ، و آدم را روز جمعه ، گويم : اين حديث ضعيف است ، و مخالف مشهور و اخبار ديگر و اعتمادى بر آن نيست .\r\n89 - در كتاب زيد نرسى : از عبيد بن زراره ، گفت : شنيدم امام ششم عليه السّلام فرمود : چون خدا اهل زمين را بميراند درنگ كند به اندازه زمانى كه خلق بوده‌اند و به اندازه آنچه آنها را ميرانيده و چند برابرش ، سپس اهل آسمان اول را ميراند سپس\r\n\r\n","description":"","footnote":"","page_name":" 83 ","page_number":95},
  {"content":"\r\n\r\nدرنگ كند بمانند آنچه خلق را آفريده و مانند آنچه اهل زمين و اهل آسمان اول را ميرانده و چند برابر آن ، سپس اهل آسمان دوم را بميراند ، و به همين ترتيب بيان كرده تا مرگ اهل آسمان هفتم ، و فرمود : پس از آن درنگ كند بمانند دوران خلقت و دوران مرگ اهل زمين و اهل هفت آسمان و چند برابر آن سپس ميكائيل را بميراند سپس درنگ كند بمانند زمان آفرينش خلق و مانند همه اينها و چند برابر سپس جبرائيل را بميراند . و پس از درنگ همه اين مدت و چند برابرش اسرافيل را بميراند و پس از درنگ همه آن مدت و چند برابر عزرائيل را بميراند .\r\nگفت : سپس خدا تبارك و تعالى مى فرمايد : از آن كيست امروزه پادشاهى ؟ و خود پاسخ گويد : از آن يگانه قهّار ، كجايند جبارها ؟ كجايند آنان كه معبودى با من ادعا مىكردند ؟ كجايند متكبران ؟ و مانند اينها سپس درنگ كند به اندازه دوران آفرينش خلق و به اندازه همه اين مدت و چند برابر آن همه ، سپس زنده كند خلق را و يا بدمد در صور .\r\nعبيد بن زراره گويد : گفتم : راستى چنين كارى مىشود ؟ مدت را طولانى پنداشتم ، فرمود آيا مدتى را كه پيش از آفرينش بوده درازتر است يا اينها : گويد :\r\nگفتم : اين ، فرمود : مگر آن را دانستى و آمار كردى ؟ گفتم : نه فرمود : پس همچنين است اين .\r\nبيان : اين خبر صريح است در حدوث و اينكه گفت اين ظاهرش اشاره به مدت پيش از آفرينش است و دلالت دارد بر زمان موهوم « 1 » .\r\n90 - در نهج البلاغه ( 150 - 181 ) بسندش از امام ششم عليه السّلام كه فرمود :\r\nامير المؤمنين اين خطبه را بر منبر كوفه ايراد كرد براى اينكه مردى نزد او آمد\r\n\r\n\r\n","description":"","footnote":"\r\n( 1 ) زمان بهر درازى كه در فكر انسان بگنجد از شماره سالها و ماهها و اندازه طول عمر موجودات مادى زمان حقيقى است كه قبل از حركت آسمان و گردش خورشيد و ماه به هيچ وجه نمودى ندارد و يك برآوردى در ذهن بهر اندازه از آن نسبت بقبل از آفرينش جهان زمانى است موهوم ( شرح مترجم ) .\r\n","page_name":" 84 ","page_number":96},
  {"content":"\r\n\r\nو گفت : يا امير المؤمنين پروردگار ما را براى ما وصف كن ، تا دوستى و شناسائيش براى ما فزون گردد در خشم شد و فرياد ( الصلاة جامعه ) برآورد و مردم گردش جمع شدند تا مسجد بر حاضران تنك شد و بمنبر برآمد در خشم و رنگ پريده خدا را سپاس گفت و درود بر پيغمبر فرستاد سپس گفت :\r\nسپاس از آن خدائيست كه دريغ از بخشش او را توانگر نسازد و عطا كردن وجود او را گدا نكند زيرا هر بخشنده جز او كاستى گيرد و هر دريغ‌كننده نكوهيده است جز او ، او است كه بهر گونه نعمت پر بخشيده است و بهره‌هاى فزون را بسيار بخش كند همه خلائق نانخوران اويند ضامن روزى آنها است و خوراك‌شان را مقدر كرده و راه مشتاقان درگاهش را و خواستاران هر چه را نزد او است شوسه كرده با خواهش و بىخواهش يك نواخت بخشش كند او را پيشى نبود تا چيزى پيش از او باشد پايان همه چيز است و چيزى پس از او نباشد سياهى ديده‌ها را از خود براند تا نتوانند به او رسند و او را درك كنند ، روزگار بر او نگذرد تا دگرگونش كند در جايى نيست تا نقل از آن بر او روا باشد اگر همه سيم و زر معادن كوهها و در و مرجان خندان درياها را ببخشد اثر نقصانى در جودش ندارد و از پهناور آنچه دارد نكاهد و آن اندازه نعمت گنجينه دارد كه خواسته‌هاى همه مردم آن را به پايان نرسانند زيرا او است بخشنده‌اى كه خواهش همه خواهشمندانش بخشم نيارد و اصرار پر خواهشان بدريغش نكشاند . بنگر اى پرسش كن كه قرآنش چگونه وصف كند ، و پيرو آن باش و بنور رهبريش پرتو گير و آنچه شيطان بدلت اندازد كه بدانى و در قرآن و حديث پيغمبر صلّى اللَّه عليه و آله و سلّم و امامان بر حق واجب نشده و اثرى ندارد علمش را به خدا واگذار كه اين پايان حقى است كه خدا بر تو دارد ، و بدان كه دانشمندان استوار هم آنانند كه بىنيازشان كرده از سركشى به پشت پرده غيب همان اقرار بدان چه شرحش را نداند از امور نهانى و پشت پرده و خدا آنها را ستوده به همين اعتراف به درماندگى از درك آنچه دانش آنها فرا نگيرد و ترك تعمق آنان را در آنچه مكلف ببررسى نيستند در باره حقيقت او استوارى خوانده به همان اكتفاء كن و بزرگى خدا را به اندازه عقل مسنج تا از هالكان باشى او است همان توانائى كه\r\n\r\n","description":"","footnote":"","page_name":" 85 ","page_number":97},
  {"content":"\r\n\r\nهر وهمى خواهد بپايان قدرتش رسد ، و بر كنار از وسواس سر به ژرف ملكوت غيبش كشد و هر دلى كه شيفته كيفيت صفاتش شود و از هر خرد كه درك وصفش نتواند بخواهد پى به ذاتش برد همه را جلو گيرد و در پرتگاه حجابهاى غيب بچرخند و بگردند و بخداى سبحان ملتجى شوند و برگردند چون سرشان به سنگ آيد و معترف شوند باينكه به زور و كژ كسى بكنه او نتواند رسيد و خاطره جلال عزتش بدل انديشمندان خطور نكند .\r\nآنكه خلق را بىنقشه و نمونه از نخست آفريد و اندازه‌اى در پيش نداشت از آفريننده‌اى پيش از خود و بما نموده از ملكوت قدرت و شگفتيهاى آنچه آثار حكمتش بدان گويا است و اعتراف نيازمندى خلق كه بايد آنها را بچنگال نيروى خود داشته باشد دليل است باينكه ناچار حجتى براى شناخت او وجود دارد و در بدائعى كه پديد آورده آثار صفت و نشانه‌هاى حكمتش آشكار است و هر چه آفريده حجت و دليل وجود اوست اگر چه آفريده بىزبان و خموش است تدبير هستى او دليلى است گويا بوجود صانع و دلالتش بر مبدع پايدار است من گواهم اينكه هر كه تو را شبيه سازد كه اعضاء جدا از هم دارى چون آفريده‌هايت و تركيبى از بندها در وجود تو است براى تدبير كارهاى استوارت ، از دل تو را نشناخته و بدل نگرفته كه همتائى ندارى و بگوشش نخورده كه پيروان از پيشوايان خود بيزارى جويند و گويند « به خدا راستى كه ما در گمراهى آشكار بوديم آنگه كه شما را برابر با پروردگار جهانيان نموديم 98 - 99 الشعراء » دروغ گفتند منحرف‌شدگان از تو كه تو را مانند بتهاى خود نمودند و بوهم خود زيور مخلوق بر تو آراستند و مانند پيكر بخاطر خود تو را تيكه تيكه ساختند و به دريافت خرد ناقص خود تو را با مخلوق پراكنده نيرو اندازه كردند و گواهم كه هر كه تو را به چيزى از آفريده‌ات برابر كرده از تو منحرف است و منحرف از تو كافر است بدان چه آيات محكم تو بدان نازل شده و حجت‌هاى روشن بدان گويا است و گواهم كه توئى آن خدا بىنهايت در خردها ، كه انديشه چگونگى برايت درك نكند و در پيشنهاد خاطره‌ها محدود و دگرگون نباشى .\r\n\r\n","description":"","footnote":"","page_name":" 86 ","page_number":98},
  {"content":"\r\n\r\nو از آنست : اندازه كرد آنچه آفريد و استوار كرد تقديرش را ، و تدبيرش كرد بنازك بينى ، و آن را بسوئى كه بايدش برد و از مرز مقام خود تجاوز نكرد ، و از رسيدن به هدف خود كوتاه نيامد ، و در برابر فرمان او نايستاد ، و چگونه ؟ با اينكه همه چيز از خواست او بر آمده ، آنكه آفريننده هر جور چيزيست بىنياز از انديشه‌اى كه بدان كشاند و به طبعى كه بدان پابند باشد ، و نه آزمايشى كه پديده‌هائى روزگار را به او نمايد و نه بهمكارى كه بر آفرينش ابتكارى امور شگفت‌آور به او كمك دهد پس خلقش كامل شدند و سر بفرمانش نهادند و دعوتش را پذيرفتند و به اندازه درنگ كند كار و يا مهلت خواهى تنبل در برابرش ايستادگى نكردند و كژى همه چيز را راست كرد و حدودش را به راه آورد و ميان اضدادش به نيروى خود الفت داد همگانش را بهم پيوست و اجناس جدا جدا در حدود و اندازه و غريزه و شكل پراكند ، با ديدهاى مخلوقاتى كه ساخت آنها را استوار كرد ، و چنانچه خواست نقشه بست آنها را آفريد و از آنست در صفت آسمان : و بىآويزه گشوده‌هاى فواصل آنها را يك نواخت ساخت و تركشهاى گشودگى آنها را بهم پيوست و ميان آنها و همگنانشان شكاف انداخت و براى آنها كه به فرمانش فرود آيند رامشان نمود ، و براى آنها كه كردار بنده‌هايش را بالا برند ناهموارى فراز گرفتن را هموار كرد و آنها را فرياد زد و دور بودند و حلقه‌هاى گره‌بند آنها را پيوست و پس از آنكه بسته بودند درهاى خموش آنها را گشود و ديده‌بانى از اختران سوزان بر سوراخهاى آنها گماشت و آنها را نگهداشت تا در شكافهاى هوا نلرزند و فرمود تا گوش بفرمان او باشند خورشيد آنها را نشانى بيناى روز ساخت و ماهشان را نشانه زدوده شب و اين دو را در منازل دائره خود روان كرد و در هر پايه از گردش آنها سرشان را اندازه گرفت تا بدانها شب و روز را از هم ممتاز كند و شماره سالها و حساب كارها به اندازه دانسته شود .\r\nسپس چرخ آنها را در جوّشان آويخت و رخشنده‌هاى نهان و چراغ‌هاى اختران آنها را بدان آويخت و دزده‌شنوهاى شياطين را به ستاره‌هاى سوزانشان\r\n\r\n","description":"","footnote":"","page_name":" 87 ","page_number":99},
  {"content":"\r\n\r\nبه تير زد ، و بر پايه رام بودن تسخير آنها روانشان ساخت كه ثابت آنها بر جا ماند و سياره‌هاشان گردش كرد ، و فرود و صعود و نحس و سعدشان مقرر شد .\r\nاز آنست در وصف فرشته‌ها : سپس خدا براى سكونت در آسمانهايش و آباد كردن صحنه والاى ملكوتش خلقى بديع از فرشته‌ها آفريد و گشاده‌هاى دره‌هاى آنها را بدانها پر كرد و فضاى آنها را بدانها آگند در ميان گشاده‌هاى فضاى آسمانى جنجالى است از تسبيح گويان در حظيره‌هاى قدس و پرده‌هاى حجب و سرادقات مجد و در ما وراء آن آوازهاى پر لرزشى است كه گوشها را كر مىكند ، و جلوه‌هاى نورى كه ديده‌ها را خيره سازند و در مرز خود رانده بمانند ، آفريد فرشته‌ها را با پيكره‌هائى مختلف و اندازه‌هائى متفاوت همه پرها دارند و تسبيح خوان جلال عزت اويند به خود نبندند آنچه در خلق او هويداست از صنع وى و مدعى نشوند كه شريك اويند در آفرينش بلكه بنده‌هائى باشند ارجمند و در گفتار او پيشى نگيرند و به فرمان او كار كنند .\r\nو خدا آنها را در آنجا امانت دار وحى خود ساخته بوسيله آنها سپرده‌هاى امر و نهيش را به پيمبران خود فرستد و آنها را از بدگمانى و اشتباه مصون نموده و هيچ كدام به راه كژ ميل نكنند و با بهره‌هاى كمك آنها را امداد كرده و دلشان را متواضع ساخته و آرامش داده و ابواب هموارى براى تمجيدش به روى آنها گشوده و دلائل روشنى بر يگانه بودنش برابر آنها افراشته بار گناه بر دوش ندارند و از گذشت شب و روز دچار مرگ نشوند شك در ايمانشان رخنه نكند و به بدگمانى در يقين خود دچار نشوند ميان آنها دشمنى نباشد در شناخت خدا و از درك بزرگى او دچار سرگردانى نشوند وسوسه و ترديد در فكر آنها رخنه نكند .\r\nبرخى از آنان چون ابرهاى توده باشند و در بزرگى چون كوههاى سر برافراشته و بمانند تاريكهاى مبهم و درهم برخى باشند كه گامشان در تخوم زمين فرو شده و قد در قضا افراشته‌اند بمانند پرچمهاى سپيد كه نشيب آنها بادهاى وزنده است و آنها را در مرزهاى محدودى نگه مىدارد و به كار پرستش همه وقت خود را مىگذرانند و\r\n\r\n","description":"","footnote":"","page_name":" 88 ","page_number":100},
  {"content":"\r\n\r\nحقايق ايمان آنها را بشناخت خدا پيوسته و يقين به حضرت او آنان را به شيفتگى درگاهش وابسته و از آنچه در نزد خدا است بدان چه نزد ديگرى است توجه ندارند شيرينى شناسائى او را چشيدند و از جام انديشه دوستيش سيرابند در درون دلشان رشته ترس وى پابرجا است پشت در طاعت او خم كرده‌اند و توجه طولانى به حضرت او ، مايه زارى آنها را پايان نداده و عظمت تقرب وى آنها را از قيد خشوع آزاد نكرده و خودبينى در آنها راه نيافته تا آنچه پيش كرده‌اند در نظرشان فزون آيد و آستان بوسى اجلال خدا فرصت بزرگداشت كارهاى خويشان را به آنها نداده در شيوه طولانى طاعت آنان سستى رخنه ندارد .\r\nشوقشان نكاهد تا از اميد به پروردگار خود دور شوند ، و از طول مناجات زبانشان خشك نشود و كارهاى بر آنها چيره نشوند تا ناله خيرجوئى آنها بريده و خاموش گردد ، در صفوف عبادت همدوشند ، و در انجام فرمانش گردن كجى نكنند تصميم جدى آنها دچار كندى غفلتها نشود ، و در همت آنها خدعه شهوت رخنه نيندازد ، خدا را ذخيره روز بينوائى خود برگرفته‌اند ، و چون مردم رو بسوى آفريده كنند آنها بآستان او توجه دارند ، دست از پرستش او نكشند ، و خوشگذرانى آنها را از ملازمت طاعتش برنگرداند و از اميد و بيم او بريده نباشند ، اسباب نگرانى آنها منقطع نشود تا در كوشش بعبادت سست شوند ، و طمع آنها را اسير نكند تا بدنبال آن از تلاش خود باز مانند .\r\nآنچه كرده‌اند بزرگ نشمارند ، و اگر بزرگ شمارند اميدشان به بيم زائل شود در باره پروردگار خود اختلافى ندارند باغواء شيطان كشمكش و تفرقه‌اى اندازى با هم ندارند ، و حسد بهم آنها را پريشان نكند ، و بد دلى در آنها رخنه نيندازد ، و اختلاف مقاصد آنها را دسته دسته نسازد .\r\nآنان اسير ايمانند و كژى و انحراف آنها را از بند آن آزاد نكند ، و نه سستى و تنبلى ، در طبقه‌هاى آسمان جاى پوستى نباشد جز آنكه در آن فرشته‌اى به سجده است يا كوشا و سبك رواست ، هر چه بيشتر اطاعت كنند بيشتر خدا را شناسند ، و عزت\r\n\r\n","description":"","footnote":"","page_name":" 89 ","page_number":101},
  {"content":"\r\n\r\nپروردگارشان در دل آنها فزون گردد .\r\nو از آنست در وصف زمين و كشش آن بر آب : فشرد زمين را بر امواج جوشان انبوه ، و لجه‌هاى درياهاى خروشان كه موجهاى كوه پيكر آنها به روى هم ميغلطيدند ، و جهش پرتاب آنها بهم ميخوردند ، و بمانند نره شترهاى گرفتار هيجان شهوت كه كف ميكردند ، و سركشى آبهاى متلاطم زير بار سنگين زمين فروتنى كردند ، جهش آبها بكوبش سينه زمين آرام شد .\r\nو زبون و خوار شد چون با شانه‌هاى خود بر آن غلطيد ، و پس از غرش امواجش آرام و مقهور شد ، و در لگام زبونى منقاد و اسير گرديد ، و زمين آرام گرفت با كشش خود بر فراز ژرف‌ناى خروشان ، و نخوت و گردنكشى آن را رد كرد و هم سرافرازى و بلند پروازيش را ، و دهان او را بر جوشش جريانش بست ، و جهشهاى آن فرو نشست ، و پس از جوشش جهش آن كندى گرفت .\r\nو چون هيجان آب در زير اطراف زمين آرام شد ، و كوههاى بلند و قله دار را بر دوشهاى خود بار كرد ، چشمه‌هاى جوشان را از تپه‌هاى آن بر گشود ، و آنها را به بيابانهاى پهناور و دره‌هاى ژرف آن پخش كرد و حركات زمين را با لنگر كوههاى سنگين معتدل نمود كه داراى قله‌هاى بلند و صخره‌هاى سخت بودند ، و با فرود شدن كوهها در تيكه‌هاى سطح آن از لرزش آرام شد براى آنكه كوهها در تهيگاههاى بينيهاى آن خوب فرو شدند و جا گرفتند و بر گردن دشتها و صحنه‌هاى آن سوار شدند ، و ميان جوّ و زمين فضاى پهناورى گشود ، و هوا را براى دمزدن ساكنان زمين آماده كرد .\r\nو اهل زمين را بر همه وسائل آسايش آن برآورد ، و سرزمينهاى خشكى كه آبهاى چشمه‌ها بلنديهاى آن را نميگرفت ، و نهرها و كانالها بدان نميرسيدند بيهوده وانگذارد تا ابرهاى بارنده براى آنها آفريد و مرده آنها را زنده كرد ، و گياهشان را با الفت ابرشان برآورد ، پس از پراكندن تابشهاى برق آن ، و جدا ساختن تيكه‌هاى ابر باران‌زا تا چون دوشيده شد ژرف ابر در آنها تابيد برق در اطرافش و بريده نشد .\r\n\r\n","description":"","footnote":"","page_name":" 90 ","page_number":102},
  {"content":"\r\n\r\nتابشش در انبوه ابرهاى سپيده ، و ابرهاى درهم آن باران پياپى از آن فرو ريخت ، و قطرات پيوسته آن رشته‌وار به زمين نزديك شد و باد جنوبى بر آن گذر كرد و آن را بر زمين دوشيد و باران تندش را از آن بدر آورد .\r\nو چون ابر مانند شتر بر زمين خفت و آنچه دربار داشت بر آن فرو نهاد ، خدا بوسيله آن از زمين بىگياه برآورد ، و از كوههاى لخت هيزم و بوته بدر آورد ؛ و آنها با زيور گلستانهاى خود خرم شدند ، و از گوشواره گلهاشان كه بر آنها پوشاند به خود باليدند و هم از آرايش شكوفه‌هاى خرمى كه بدان آراسته شدند و اين را براى مردم خوراكى ساخت و براى چهار پايان روزى ، و در هر سوى آن كوهها دره‌ها گشود ، و نشانه‌ها براى رهگذران بر راههاى شوسه آن نهاد ، و چون زمينش را گسترد ، و فرمانش را گذارند ، آدم را به خوبى از آفريده‌هايش برگزيد و او را نخست خلق خاكى خود ساخت ، و در بهشتش جاى داد ، و خوراكى فراوان در برش نهاد ، و آنچه بر او غدقن كرد بدانش اشاره نمود و اعلام كرد كه تعرض بدان نافرمانى است و براى مقام او خطر دارد ، و آدم بدان چه بر او غدقن كرد رو آورد طبق آنچه خدا از پيش دانسته بود .\r\nو پس از توبه او را فرود آورد ، تا زمين را بنژادش آباد كند ، و بوسيله او حجت را بر بنده‌هايش تمام سازد و پس از اينكه جانش را گرفت آنان را بىحجت بر ربوبيت خود وانگذاشت ، تا آنان را با شناختن به دو پيوست دهند ، بلكه از آنها پى در پى بازرسى كرد با حجتهائى به زبان پيغمبران خويش ، و حاملان امانات رسالت او دوره بدوره تا آنكه پيغمبر ما حجت او را تمام كرد ، و حق قطع عذر و بيم دهى را بكمال رسانيد .\r\nخدا روزيها را اندازه گرفت ، بيش و كم داشت : و با تنگى و فراوانى پخش كرد ، و دادگرى نمود ، بخاطر اينكه هر كه را خواهد بفراوانى يا سختى معيشت بيازمايد ، و شكر و شكيبائى از ثروتمند و بينوا تجربه كند ، فراوانى آن را قرين دنباله دملهاى ندارى كرد ، و تندرستيهايش را با پيشامدهاى ناگهانى آفت و بلا ، و\r\n\r\n","description":"","footnote":"","page_name":" 91 ","page_number":103},
  {"content":"\r\n\r\nگشايشهاى آن را با غصه‌هاى اندوه در آميخت و عمرها را آفريد ، بلند و كوتاه پيش و پس ، مرگ را باسبابش پيوست ، و آن را رخنه‌كننده در رشته عمر ساخت و برنده طناب محكم آن .\r\nداناى راز نهان دلها و درازگوئى رازگويان در گوشى است ، و نهادهاى گمان پرانى ، و گرههاى تصميم يقين ، دزديهاى اشاره پلك ديده‌ها و آنچه در گوشه‌هاى دلها اندر است و در نهان ناديدنيها ، و آنچه پرده‌هاى گوش آن را ميدزدند ، و در سوراخهاى تابستانى مورچه ، و در لانه‌هاى زمستانى خزنده‌ها است ، و برگشت آه شيفته‌ها ، و در گامهاى آهسته ، و گشايش ميوه را از گوديهاى پرده غنچه ، و بر آمدن جانوران وحشى را از غارها و دره‌هاى كوهها ، و نهانگاه پشه را ميان تنه درختان و پوستهاى آن ، و نشستنگاه برگها را از شاخه درختان ، و بارانداز نطفه‌ها را از كاروانسرهاى اصلاب ، و بر آمد ابرها و پيوستن آنها ، و ريزش قطره‌هاى ابر و درهم شدن آنها ، و آنچه بر انگيزد گردبادهاى دامنكشان را .\r\nو فروزان كند بارانهاى سيل آسا را ( و آنها را محو كند خ ب ) و شناى گياه زمين را در تپه‌هاى ريگها ، و آشيانه پرنده‌ها را بر قله‌هاى كوهها ، و سرود پرنده‌هاى خواننده را در تاريكيهاى لانه‌ها ، و آنچه را صدفها در خود گيرند ، و امواج دريا در دامن پرورند ، و هر آنچه پرده شبش پوشد ، و تابنده روز بر آن تابد ، و هر چه را امواج ظلمت شب و پرتو روشنى بدنبال باشد ، و اثر هر گام ، و واكنش هر جنبش ، و برگرد هر سخن ، و جنبش هر لب و قرارگاه هر دم زن ، و اندازه هر ذره و همهمه‌هاى هر همهمه كن ، و آنچه بر روى زمين است .\r\nاز ميوه درخت يا برگ افتاده ، يا قرار نطفه ، و نشيمنگاه خون و مضغة يا آفريده شدن آفريده و نژاد ، و در اين باره هيچ رنجى به دو نرسد و در نگه داشت هر چه آفريده هيچ مانعى براى او رخ ندهد ، و در گذراندن كارها و تدبير مخلوقات دلتنگى و سستى او را نگيرد ، بلكه همه را بداند و همه را آمار گيرد و در دامن رساى عدل خود بدارد ، و فضل خود را بر آنها فرا دارد و با كوتاه آمدن آنها از حق\r\n\r\n","description":"","footnote":"","page_name":" 92 ","page_number":104},
  {"content":"\r\n\r\nآنچه او را شايد و بايد .\r\nبار خدايا تو را وصف نيك بايد و شمار بيش اگر به تو آرزو شود بهتر آرزو بر آورى ، و اگر به تو اميد بندند بهترين اميد پرورى ، بار خدايا البته به من زبانى گشاده دادى در آنچه جز تو را مدح نگويم ، و جز تو را نستايم ، و آن را به معادن نوميدى ، و جاهاى ريبه نكشانم ، من زبان از ستودن آدميان بر گرفتم ، و از ثناى پرورده‌ها و آفريده‌ها بار خدايا هر ستايشگر بر كسى كه ستوده پاداشى دارد و يا جائزه‌اى از بخشش ، و از تو اميد پس‌انداز رحمت و گنجينه‌هاى آمرزش دارم .\r\nبار خدايا اين ايستگاه كيست كه تو را تنها يگانه دانسته چنانت كه بايد ، و شايسته اين سپاس‌ها و ستايشها جز تو را نداند ، مرا به تو نيازيست كه بينوائيش را جز فضلت جبران نتواند ، و خلل آن را وانتابد جز عطا و بخشش تو ، در اينجا خشنوديت را بما ببخش ، دست ما را از دراز شدن بسوى جز خودت بىنياز كن ، زيرا تو بهر چيزى توانائى .\r\nتوحيد ( ص 23 ) بسندش از امام ششم عليه السّلام مانند آن را با اختصار آورده ، و در كتاب توحيد بحار گذشت .\r\nبيان : شرح بيشتر تيكه‌هاى اين خطبه در كتاب توحيد گذشت ، و شايد خشمش براى دانستن اين بود كه غرض پرسنده وصف خداى سبحان بود به وصف اجسام يا منظورش بيان كنه ذات او سبحانه بود يا وصف او بالاتر و رساتر از آنچه در قرآنست و اخبار ، چون كه پندارش كافى نبودن آن در شناخت خدا بوده ، و هر پاره‌اى از عبارات يكى از اين وجوه را تأييد مىكند .\r\n« جامعة » منصوبست و حال از صلاة كه مرفوع است يعنى بر شما باد به نماز در جماعت . . . و اين بانگ براى دعوت در كارهاى بزرگ معروف بوده و اگر چه وضع آن براى دعوت به نماز جماعت بوده است ، « و لا تكديه الاعطاء » يعنى او را گدا صفت و بىخير نسازد ، و اينكه فرموده منع عطا از جز او نكوهيده است مقصود اينست كه منع ديگران ممكن است نادرست باشد و مذموم ولى منع او هميشه از روى مصلحت و بجا\r\n\r\n","description":"","footnote":"","page_name":" 93 ","page_number":105},
  {"content":"\r\n\r\nاست يا اينكه منع در ديگران بمعنى بخل است و مذموم است .\r\nو دليلش روايتى است از حضرت رضا عليه السّلام كه او را از معنى جواد پرسيدند ، فرمود : سخن تو دو وجه دارد ، اگر از مخلوق ميپرسى راستش جواد آن كسى است كه هر چه خداى سبحان بر او واجب كرده بپردازد و بخيل آنست كه دريغ كند از آنچه خدا بر او واجب كرده ، و اگر مقصودت خالق است پس او جواد است اگر ببخشد و او جواد است اگر دريغ كند ، زيرا اگر به بنده بخشد او بخشيده چيزى را كه از آن او نيست و اگر دريغ كند چيزى را دريغ كرده كه از او نيست .\r\n« الاول الذى لم يكن له قبل » گفته‌اند وجود خدا زمانى نيست و قبليت و بعديت زمانى بر او اطلاق نشود ، و مقصود اينست كه قبليت ندارد تا ممكن باشد چيزى پيش او باشد ، و بعديت هم ندارد تا ممكن باشد چيزى پس از او باشد و بسا مقصود اينست كه مسبوق بعدم نيست و ذاتى نيست فنا پذير تا بعد از او چيزى باشد ، و ممكن است مقصود به پيش از او زمان متقدم باشد ، چه موجود ، و چه موهوم ، يعنى پيش از او زمانى نبوده تا تصور شود موجودى پيش از او بوده .\r\n« مردمك ديده‌ها را پس مىزند » كنايه از آنست كه ديده نميشود ، زيرا خداى سبحان جسم و جسمانى نيست و در جهت خاصى نيست كه شعاع ديده به او برسد يا در ذهن كسى گنجد « ما اختلف عليه دهره » ظاهرش نفى زمان از خدا است و بسا مقصود اين باشد كه روزگار بر خلاف مراد او نگردد هرگز تا مانند خلق سختى و خوشى ، و نعمت و نقمت ، و تندرستى و بيمارى داشته باشد .\r\n« بنگر اى پرسنده تا آخر » دلالت دارد بر منع از انديشه در اوصاف خدا و بحث از آن بدان چه در قرآن و سنت نباشد .\r\n« و بدان كه راسخان در دانش » . . . ظاهر اينست كه مقصود از اقرار راسخان و مدح آنها در ضمن قول خدا است ( 8 - آل عمران ) :\r\nو اما آنان كه در دلهاشان كژيست ميجويند آنچه را كه از آن متشابه است - تا آنجا كه گويد - و يادآور نشوند جز خرد داران » و اقرارشان اينست كه گفتند\r\n\r\n","description":"","footnote":"","page_name":" 94 ","page_number":106},
  {"content":"\r\n\r\n« آن را باور داريم همه‌اش از نزد پروردگار ما است » و ستودن خدا از آنها اينست كه سخن آنها را كه متضمن ايمان و تسليم است بعنوان مدح نقل كرده يا اينكه ترك تعمق آنها را رسوخ در علم دانسته .\r\nدر اين صورت مقصود از متشابه آياتى است كه شامل كنه ذات و صفات خداى سبحانست از آنچه دانش آن را مخصوص خود ساخته ، و بنا بر اين در كلمه « الا اللَّه » بايد وقف شود چنانچه مشهور ميان مفسران و قراء قرآنست ، و دليل است كه علم متشابه مخصوص خدا است ، و « الراسخون » مبتداء است ، و « يقولون » خبر آنست ، و ظاهرش مخالف مدلول اخبار بسياريست كه ائمه عليهم السّلام متشابه قرآن را ميدانستند چنانچه در كتاب امامت گذشت و بنا بر اين وقف در كلمه « العلم » است ، و جمعى از مفسران هم بدان معتقدند ، و بنا بر اين « يقولون » حال مىشود از الراسخين يا آنكه جمله جدائيست در محل حال و ممكن است بوجوهى ميان همه جمع كرد و همه را موافق ساخت بوجوه زير :\r\n1 - كلام امام در اينجا براى الزام مخالفين است چنانچه ميان آنها مشهور است .\r\n2 - آيه ظاهر و باطنى دارد و متشابه بمعنى علم بكنه واجب ، و آنچه مخصوص به خدا است از علم بكنه ذات و صفات ظاهر آيه است ، و علم راسخون بتاويل متشابه جز آن باطن آيه است كه در اخبار بدان اشاره شده ، و بنا بر اين قارى مخير است كه بر هر دو جا وقف كند .\r\n3 - گفته شده : اعتراف و تسليم راسخين پيش از آن بوده كه خدا تاويل آيات متشابهه را به آنها بياموزد و گويا خدا بيان كرده كه چون آنها ايمان بمحكم و متشابه آوردند و مانند كژ دلان دنبال ظاهر نرفتند و تاويل بباطل نكردند خدا علم تاويل بدانها داد و آنها را به خود پيوست و استئناف براى رفع استبعاد شركت آنها است با خدا در اين دانش و بيان اينكه آنها براى اعتراف بجهل و قصور از دانستن متشابهات مستحق افاضه علم بدانها شدند و علم تاويل را از خدا آموختند و در خبرى رسيده كه چون آن حضرت از برخى امور نهانى خبر داد مردى به او گفت يا امير المؤمنين علم\r\n\r\n","description":"","footnote":"","page_name":" 95 ","page_number":107},
  {"content":"\r\n\r\nغيب به تو عطاء شده ؟ فرمود : اين علم غيب نيست و همانا آموختن از داناى به آنست و سخنى در اين باره در كتاب توحيد گذشت . . .\r\n« در خردها پايانى ندارد » يعنى خردها نهايت و كنه تو را در نيابند بطورى كه ما وراى آن صفتى نداشته باشى يا اينكه خردها به تو احاطه نكنند تا محدود و با نهايت باشى « المصرف » پذيراى دگرگونى و جنبش يا محكوم بتجزيه و تحليل و تركيب است « اندازه كرد آنچه را آفريد و تقديرش استوار ساخت » يا براى هر چيزى بر حسب حكمت اندازه مخصوص نهاد يا آنكه براى هر چيزى چنانچه خواست خصوصيات و كارهائى آماده كرد يا آنكه عمر مقدرى به او داد .\r\n« و آن را بسوى وجهى كه بايدش واداشت » يعنى هر چيزى را آماده كرد براى آنچه منظور از آفرينش او بود چنانچه حبوب را براى خوردن و چهارپايان را براى سوارى و بار بردن و هر دسته از آدميان را براى مصلحتى از نظم جهان و بسا كه مقصود توجه به محل سكونت آنها باشد و معنى نخست اعم است و اظهر . . . اذعان همه مخلوق براى فرمانبردارى و پذيرائى دعوت او بمعنى آمادگى آنها است براى آنچه هدف آفرينش آنانست يا آمادگى براى اجراى تقديرات و اراده خدا بر آنها و اشاره است بقول خداى سبحان « آمديم بدلخواه » ( در آفرينش آسمان و زمين ) و بسا حمل بر ظاهر شود بنا بر اينكه هر آفريده‌اى شعور دارد چنانچه ظاهر قول خدا است ( 45 - أسرى ) و نيست چيزى جز آنكه تسبيح كند بسپاس او .\r\n« كژى هر چيز را راست كرد » يعنى هر چيزى را آماده كرد براى آنچه شايسته او بود يا مفاسدى را كه طبع سر خود بودن اشياء بهمراه داشت از ميان برداشت و نهج حدود واضح ساختن هر چيزيست از نظر هدف و فراهم نمودن وصول بدان يا مقصود اينست كه امتيازات براى اشخاص و انواع مقرر داشت كه از هم جدا باشند زيرا اعظم مصالح و با ارزشترين آنها امتياز اشخاص و انواع است از يك ديگر ، من ميگويم بسا مقصود از حدود جاى وجود آنها است مانند جاى عناصر كه هر كدام را مرزيست و از آن بيرون نشوند و شايد اين معنا بما بعد آن انسب باشد .\r\n\r\n","description":"","footnote":"","page_name":" 96 ","page_number":108},
  {"content":"\r\n\r\n« و رهوات فرجها » رهوة تپه و هم گودال را گويند ، و نظم آن هموار كردن آنست در نهايه گفته : در حديث على عليه السّلام است « هموار كرد ناهموارى گشاده‌هاى آن را » يعنى جاهاى گشوده از آن را ، و آن از گفته عرب « رها رجليه رهوا » بازگرفته شده يعنى گشود و آن دلالت دارد كه آسمان رخنه‌ها و تركها داشت و خداى سبحان آنها را هموار كرد و مناسب است با آنچه گذشت كه مايه آن دود بوده كه از آب برخاسته ؛ زيرا مانند آن تيكه تيكه و رخنه‌دار است ، و برخى شارحان آن را تفسير كرده كه اجزاء مركب پيش از تركيب و آميختن از هم جدا هستند .\r\nيا مقصود فاصله‌ايست كه ميان آسمانها بوده اگر خدا آنها را كروى و چسبيده بهم نميساخت ، اين تفسير از نظر اعتقاد بقواعد فلاسفه و تقليد آنها است . . .\r\nابن ميثم گفته مقصود از ازواج افلاك ، ارواح آنها است كه فرشته‌هاى آسمانى هستند و قرين آنهايند ، و هر قرينى را جفت گويند ، يعنى پيوست ميان آنها و ارواح آنها بپذيرش هر جرم آسمانى روح خود را كه جز او نميپذيرفت .\r\nمن گويم : قول باينكه آسمانها جاندارانند و روح دارند مخالف مشهور ميان اهل اسلام است ، بلكه سيد مرتضى رضى اللَّه عنه اجماع همه مسلمانان را نقل كرده بر اينكه افلاك بيشعور و بىاراده‌اند ، و اجسامى بيجانند كه آفريننده آنها را ميچرخاند « 1 » و ممكن است مقصود از ازواج ، فرشته‌هاى گماشته بر آنها يا ساكنان آنها باشد ،\r\n\r\n\r\n","description":"","footnote":"\r\n( 1 ) بحث در افلاك و ماهيت آنها راجع بعلم هيئت است و مورد اختلاف است و در فرضيه بطلميوس يونانى ، افلاك كروى و بهم چسبيده‌اند و كلى و جزئى دارند و خرق و التيام نپذيرند ، و دانشمندان جديد آن را باطل دانسته و اختران را در فضا معلق ميدانند ، و اعتقاد بوجود افلاك از مسائل دينى نيست ، آسمان و زمين و كواكب و نجوم بطور كلى در قرآن و حديث آمده ولى هيچ كدام دلالت بر فرضيه بطلميوس ندارد و بلكه آن را دروغ ميشمارد ، و دعوى اجماع مسلمانان در اين مسأله مورد اعتراض است ، و اگر هم اجماعى باشد چون امر دينى نيست حجيت ندارد و خصوص در باره اينكه جان دارند يا ندارند ، و دعوى اجماع بر هر كدام مشكل است و اگر هم اجماعى باشد حجت بودن آن وجهى ندارد ( خلاصه ترجمه پاورقى ص 128 ) .\r\n","page_name":" 97 ","page_number":109},
  {"content":"\r\n\r\nيا مقصود كواكب و افلاك جزئيه است كه مانند آنهايند و بسا عبارات پيش بر اين دو معنى اخير حمل شوند ، و ممكن است مقصود از ازواج همانند آنها باشد در جسميت و امكان از آنچه زمينى است و مناسب مىشود با آنچه بر سر زبانها است كه علويات آبائند و سفليات امهات و مادران . . .\r\n« و نداء آسمان » اشاره است بدان چه گذشت از گفته خداى سبحان « و گفت براى آن و براى زمين بيائيد بدلخواه يا ناخواه » ( 11 - فصلت ) « بهم پيوست حلقه‌هاى اطراف را » كنايه است از كامل كردن آفرينش آنها و افاضه صورتهاى آسمانى بدانها .\r\n« و درهاى بسته آنها را گشود » كنايه است از ايجاد درها بر ايشان و شكاف دادن آنها پس از اينكه بسته و بىدر بودند يا مقصود اينست كه درهاى آنها را كه آفريده بود باز كرد و آن درها است كه فرشته‌ها از آن بالا روند و فرود آيند و كردار و دعا و جان بنده‌ها از آنها بالا روند چنانچه خدا تعالى فرمود : « گشوده نشود بر ايشان درهاى آسمان 40 - الاعراف » و آن درها كه از آنها باران فرو ريزد چنانچه اشاره كرده بدانها بقول خود « گشوديم درهاى آسمان را بابى سيل‌آسا 11 - القمر » . « نقاب » سوراخ و پارگى است و منظور واداشتن تيرهاى شهاب است براى رندان ديوان از سر گوشى كردن چنانچه خداى سبحان بدان اشاره كرده « راستى كه مىنشستيم جايى كه گوش بدهيم به آسمان و اكنون هر كه گوش بگيرد شهابى ديدبان دريابد 9 - الجن » و تصريحى ندارد كه آن مقارن آفرينش آسمان بوده تا منافات داشته باشد بر حدوث آن پس از بعثت پيغمبر خاتم و ممكن است رخصتى در اين ميانه بوده باشد . . . مقصود از لرزش در خرق هوا يا حركت طبعى يا فشاريست در فواصل جسم هوائى كه يكى از عناصر است زيرا دليلى نيست كه منحصر باشد بدان چه ميانه آسمان و زمين است يا مقصود جنبش آن در جاى تهى موهوم يا موجود است بطبع يا فشار يا حركت اجزاء آنست كه ميان آسمان و زمين است . . . « آيه مبصرة » يعنى نشانه چشمگير و مبصرة در قول خدا تعالى « 12 - الاسراء : و ساختيم نشانه روز را مبصرة » تفسير شده بروشن و آشكار و به\r\n\r\n","description":"","footnote":"","page_name":" 98 ","page_number":110},
  {"content":"\r\n\r\nتابانى كه بدان ديده شود و به بينائى مردم در آن يعنى بيناكنندهء مردمان ، و محو بردن اثر و خاموش كردن نور است و محو ماه تفسير شده باينكه خود به خود تاريك است و چون خورشيد نيست و باينكه نسبت بخورشيد كم نور است و بكاستن نورش خرده خرده تا دوران محاق ، و روايت شده كه ابن كواء از امير المؤمنين عليه السّلام پرسيد از سياهى كه روى ماه است ؟ فرمود : اين همان محو نشانه شب است و ممكن است اثرى داشته باشد در كاستى روشنى ماه .\r\n« المنقل » راه كوهستانى و « المدرج » راه ، و مناقل و مدارج ماه و خورشيد منازل و بروج آنهاست ، و اين اشارت است بقول خدا تعالى « و ساختيم شب و روز را دو نشانه و زدوديم نشانه شب را و گردانيديم نشانه روز را روشن » 12 - الاسراء و بقول خدا عز و جل « اوست كه خورشيد را درخشان ساخت و ماه را تابان و اندازه گرفت او را در منازلى تا شماره سال و آمار را بدانيد » 4 يونس . . .\r\nظاهر كلام امام عليه السّلام آنست كه دو آيت را در آيه نخست به خورشيد و ماه تفسير كرده ، نه بشب و روز ، و اگر چه ظاهر روايت همان شب و روز است ، و گفته شده مقصود اينست كه شب و روز صاحب دو نشانه‌اند ، و مقصود از آنها خورشيد و ماه است در هر دو جا و مقصود از حساب عمرها و مدتهائيست كه مردم در دين و دنياشان بدان نياز دارند ، و اندازه آنها و اندازه گردش آنها و تفاوت احوالشان .\r\n« سپس در جوّشان فلكشان را آويخت » « ثم » در اينجا براى ترتيب در بيانست و شايد مقصود اين باشد كه فلك را به نيروى خود در جاى آن از فضا آويخت ، و اين منافات با نفى تعليق اجزاء ندارد كه گذشت ، جوّ فضاى پهناور است يا فضاى ميان آسمان و زمين ، فلك گردشگاه اخترانست ، و گفته‌اند مقصود از آن دائره معدل النهار است ، و گفته شده : مقصود جنس آنست و همه اجسام دائره‌وارى كه اين نام را دارند و گفته شده فلك در اينجا همان آسمان نزديك است ، موافق گفته خداى سبحانه « راستى آرايش نموديم آسمان نزديكتر را بزيور اختران ، 6 - الصافّات » و توجيه\r\n\r\n","description":"","footnote":"","page_name":" 99 ","page_number":111},
  {"content":"\r\n\r\nتعليق آن در جو مشترك است ميان همه اين تفسيرها و بنا بر مشهور كه همه اختران در آسمان يكم نيستند . شايد أظهر اين باشد كه مقصود از فلك چيزيست كه اختر متحركى به حركت آن در آن جا دارد ، و مقصود از جوّ فضاى پهناور موهوم است يا موجود كه جاى فلك است و چون فلك از آن او است به دو نسبت داده شده ، و در اين صورت ممكن است كه مقصود از فلك محيط محرك سراسر آن باشد و ممكن است مقصود از فلك آن باشد كه اختران مدير در آن جا دارند ، و روشن است كه فلك در جو آنست ، يا مقصود از سماء افلاك كلى باشد و مقصود از فلك افلاك جزئيه كه در توى آنست ، و در برخى نسخه‌ها است كه : « آويخت در جو آنها فلكى را » بىضمير در فلك و آن مناسب اينست كه همه اختران در يك فلك باشند « 1 » درارى جمع درىّ است بمعنى درخشان و گويا منسوب به درّ است از نظر صفاى آن ، فراء گفته : كواكب درىّ نزد عرب ستاره‌هاى بزرگ است ، و گفته‌اند يكى از [ سبعه سياره است و در نهايه كواكب 
  ] و يا خمسه سياره ، و پوشيده نماناد كه توصيف درارى به نهانى منافى ظاهر دو قول است « ثواقب شهب » اشاره است بگفته خداى سبحان « جز كسى كه دزدانه گوش گيرد و شهابى روشن در دنبال او باشد ، 18 - الحجر » و گفته او « جز كسى كه يك پرشى كند و بدنبالش شهاب ثاقبى باشد ، 10 - الصافات » « اذلال » جمع ذل است بكسر ، يعنى حال خود ، و مقصود به هبوط يا در برابر شرف است باصطلاح منجمان ، يا مقصود توجه به حضيض حامل است و تدبير ، يا توجه بغروب كه هبوط حسى است ، و صعود برابر آنست ، و نحوس ضد سعود است .\r\n« ثم خلق » در اينجا ثم بمعنى ترتيب حقيقى است ، و به زودى اخبارى آيد كه دلالت دارند بر پيش بودن خلق فرشته‌ها بر آسمانها ، و ممكن است جمع ميان آنها بتخصص اين مورد بفرشته‌ها ، كه هميشه در آسمانند و خلق آنها پس از آسمان شده . . . « فج »\r\n\r\n\r\n","description":"","footnote":"\r\n( 1 ) ممكن است گفت مقصود از جو همان فضاى ژرف و پهناور است و مقصود از فلك مدار اختران است كه هر كدام در آن آويخته‌اند و با مقررات هيئت كنونى موافق است ( شرح مترجم )\r\n","page_name":" 100 ","page_number":112},
  {"content":"\r\n\r\nراه پهن ميان دو كوه است ، جو ، فضاء پهن ميان آسمان و زمين است ، و اين كلام صريح است كه آسمانها بهم نچسبيده‌اند ، و فرشته‌ها جسمند ، و ميان آسمانها از آنها پر است ، و خلاء لازم نشود چنانچه به زودى بفهمى . سبحات را بنور و بهاء و جلال و عظمت تفسير كرده‌اند و گفته‌اند : سبحات چهره زيبائيهاى آنست زيرا چون روى زيبا بينى گوئى : سبحان اللَّه ، و شايد مقصود از آن انواريست كه ديده‌ها توانائى ديد آن را ندارند و از آن ممنوع ميشوند ، و آنها را حجب مينامند و گفته‌اند مقصود اينست كه ديده در آنجا كه نيرويشان تمام مىشود ميمانند چون نيروى آنها پايان پذير است و چون بمرز خود رسيدند ميايستند .\r\n« اولى اجنحة تسبح جلال عزته » اشاره است بقول خدا تعالى « صاحبان پرهائى دو دو و سه سه و چهار چهار 11 - الفاطر » تسبّح در بيشتر نسخه‌ها با تشديد است از تسبيح و آن تنزيه خدا است از نقائص . . . و در برخى نسخه‌ها بىتشديد است بمعنى شنا ميكنند و شايد مقصود از آن سير در طبقه‌هاى آسمانها باشد و بالاى آن ، يا بالا رفتن و پائين آمدن براى اداى پيامها و جز آن يا سيرشان در مراتب قرب خدا به عبادت و تسبيح . . . « جعلهم فيما هنا لك » شايد مخصوص برخى فرشته‌ها است چنانچه خدا فرموده « خدا برگزيند از فرشته‌ها پيغام برها ، 75 - الحج » و همين در نسبت به همه كافى است ، و آنچه در آنجا است ، درجه‌هاى فرشته‌ها يا كارها و مشاغلى است كه بدانها واگذار شده ، و يا مقصود ارباب و ياران آنها است . . .\r\nكمك او بفرشته‌ها تاييد آنها است باسباب طاعت و تقرب و معارف و الطاف مانع از گناهان . . . گشودن درها براى فرشته‌ها كنايه است از الهام و آسان كردن وظائف آنها ، زيرا شيطان و نفس اماره بالسوء ندارند و در سرشت آفرينش خود از فرمانبردارى لذت مىبرند چنانچه در حديث آمده : نوشابه‌شان تسبيح است و خوراكشان تقديس .\r\nنصب چراغ بر سر كوه براى فرشته : عبارت است از آشكارى كامل حقائق در بر آنها چون شك و شبهه‌اى كه بشر دارد آنها ندارند ، و دلائل بسيار در بر دارند\r\n\r\n","description":"","footnote":"","page_name":" 101 ","page_number":113},
  {"content":"\r\n\r\nچون بآستان عزت و ملكوت حق نزديكند ، و آنچه از آثار عزت و ملكوت خدا مشاهده ميكنند بر ما نهانست . . . گفته‌اند : شبها و روزها در فرشته‌ها اثرى ندارند و سنگينى نكنند چنانچه بار بر شتر اثر دارد ، و گذشت شب و روز مايه كوچيدن آنان از خانه‌شان نشود ، و غرض بر كنارى آنها است از آنچه براى آدمى رخ ميدهد از ناتوانى و نزديكى بمرگ بر اثر گذشت زمانه . و مقصود نفى رخنه كردن شك و شبهه است در عقائد يقينى آنان . . . و بسا كه مقصود از حيرت شيفتگى بر اثر شدت دوستى باشد و كمال معرفت كه خرد را خيره ميسازد چنانچه بيايد .\r\nو در صحيفه سجاديه است كه : تعقل نميكنند براى شيفتگى به حضرت تو » « مقصود اينست كه شدت شيفتگى آنها مايه كاستى معرفت و بىخبرى از ملاحظه عظمت و جلال تو نشود چنانچه در آدمى . « تقترع » از قرعه كشيدن يا تفترع خ ب » بمعنى برآمدن ، و مقصود اينست كه وسوسه‌هاى پياپى ندارند چنانچه آدميان .\r\n« فرشته‌هاى ابر نما » گفته شده . اين دسته از فرشته‌ها خازنان باران و راننده‌هاى ابرند و بسا شامل آنها است كه دنبال برف و سرما و قطره‌هاى بارانند و اگر جا خواهند پيش از نزول جايشان ابر است ، و هم گماشته‌گان بر كوهها براى نگهدارى و مصالح ديگر ، و ساكنان در تاريكيها براى رهنمائى مردم و نگهدارى آنها و جز آن .\r\nمن ميگويم : بسا مقصود تشبيه آنها است بابر در لطافت جسم ، و بكوهها در بزرگى خلقت ، و بتاريكى در سواد بلكه آن نزد من اظهر است . . . « الريح الهفافه » يعنى خوش و آرام ، و گفته شده : يعنى مشوش نيست تا آن پرچمها را بلرزاند ، بلكه آرام است و آنها را تا آنجا كه ميرسند نگه مىدارد .\r\nمايه تضرع بدرگاه خدا در فرشته‌ها پايان پذير نيست چون كاهش در دانش آنها ببزرگى خدا و نيازشان بوى رخ ندهد و چيزى آنها را از آن باز ندارد ، و مراتب عرفان و قرب كه داعى بتضرع و عبادتند پايان ندارند ، و سستى در نيروى آنها\r\n\r\n","description":"","footnote":"","page_name":" 102 ","page_number":114},
  {"content":"\r\n\r\nراه ندارد ، و باندازه‌اى كه در پايه‌هاى طاعت بر آيند تقرب فزايند ، و هر چه تقرب فزايند دانش آنان ببزرگى يزدان دو چندان شود چنانچه اشارت بدان آيد . . .\r\nو دور نباشد كه براى آنان نوعى پاداش باشد در برابر فرمانبريشان چون مزيد تقرب و افاضه معارف و يادآورى و بزرگداشت خدا نسبت به آنها و روز فاقه آنها اشارت باشد بروز پاداششان . . . و مقصود اثبات دوام خوف و رجاء آنها است كه سبب جدا نشدن آنها است از طاعت و بلكه سبب فزودن در آنست ، . . و فرشته‌ها برشته طمع دچار نيستند نيستند كه تلاش در عبادتشان براى درك ثواب باشد مانند آدميان . . . و غرض نفى اختلاف است ميان فرشته‌ها و نفى دشمنى با هم و تفرقه براى ترديد و اختلاف در مقاصد يا نفى اختلاف از آنها و بيان اينكه همه يك دسته‌اند و هم آهنگ چون ترديد و خلافى در آنها نيست « پس از غرش و جوشش امواجش آرام گرفت » .\r\nدر اينجا اشكالى شده ، و آن اينست كه سخن حضرتش مشعر است باينكه گذاشتن زمين بر آب باعث آرامش و فرو نشستن موج و جوشش آن شد ، و اين خلاف مشاهده ما است كه چون جسم سنگينى را در آب آرامى مياندازند بلرزه مىآيد و موج برميدارد .\r\nو پاسخ گفته‌اند كه اگر موج آب بواسطه باد تند باشد ممكن است كه با افتادن چيز سنگينى در آن آرام شود چه كه آن جسم جلو باد را ميگيرد ، از اين رو اگر آب ظرفى را با بادبزن موج دار كنيم در صورتى كه يك جسمى بر سطح آن قرار دهيم كه اطراف آن ظرف را بگيرد ، آب آرام مىشود ، و روا است كه هيجان آب از نخست براى باد سختى بوده و چون زمين بر روى آن نهاده شده جلو آن باد را گرفته ، و در كلام آن حضرت ذكر اين باد بيايد آنجا كه فرمايد : نازاد شد وزشگاهش تا آخر كلامش كه آيد .\r\nو بهتر اينست كه گفته شود مقصود آن حضرت نفى تموج مطلق نيست بلكه نفى تموج شديد است كه دچار او شده بود بر اثر گرد باد تند و طوفان سخت ، چون بادى\r\n\r\n","description":"","footnote":"","page_name":" 103 ","page_number":115},
  {"content":"\r\n\r\nآفريد كه آن را مانند مشك سقا بجنبش در آورد ، و آن را از همه بهم ميزد ، و اول و آخر آن را روى هم ميغلطانيد چنانچه به زودى در كلامش مىآيد ، و چون زمين را در آن فشرد بطورى كه آب همه آن را فرا نگرفت شكى نيست كه وزش باد و تموج از اين سوى بريد شد . كه زمين بدان چسبيده بود ، و چون زمين از يك سو جلو سيل را بست مايه سستى تموج آن گرديد ، بعلاوه كره آب در گودال‌ها و دره‌هاى زمين و به صورت درياها پخش شد و تموج شديد را از دست داد ، و همه اينها مايه آرامش است كه بدان اشارت كرده .\r\nمن گويم : مؤيد آنست كه اگر حوضى بپهناى يك فرسخ در يك فرسخ باشد و ما يك ساختمان بسيار بزرگى ميان آن بسازيم شكى ندارد كه موجش كمتر مىشود زيرا موج از هر سو به آن ساختمان مىخورد و بر ميگردد ، اين جوابها بنا بر قواعد ماديها و خيالات سست آنها است ، و گر نه در برابر بيان آن حضرت دليلى لازم نيست ، زيرا بسا آفريدن زمين و فشردن آن در آب اثرى در آرامش آن داشته باشد كه بعقل ما نرسد .\r\nابن ميثم گفته مقتضاى كلام آن حضرت آنست كه آفرينش آب پيش از زمين بوده و مايه آرامش آن گرديده و برهان عقلى هم بدان گواه است ، زيرا چون آب بيشتر زمين را در خود دارد جاى زمين محسوب است و مكان تقدّم طبعى دارد بر آنچه در آنست و گرچه كلام حضرت دلالت دارد كه آفرينش آب تقدّم زمانى دارد بر آفرينش زمين و شنونده‌ها آن را پذيرا شدند پايان .\r\nو اين تاويلات خنك براى عباراتى كه ظاهر در تقدم و حدوث زمانى است بعيد است چنانچه به زودى خواهى دانست ان شاء اللَّه تعالى . . . و بسا كه تعديل حركات زمين بواسطه كوههاى لنگر آسا براى اينست كه كوهها را برابر حركت نهاده كه اسباب تحرك را خنثى كنند و آرامش فراهم شود ، يا مقصود اينست كه بواسطه كوهها حركات تقسيم شدند بهر سو و آرامش پديد شد .\r\n\r\n","description":"","footnote":"","page_name":" 104 ","page_number":116},
  {"content":"\r\n\r\nو ممكن است مقصود اين باشد كه بواسطه كوهها زمين وضعى به خود گرفت كه بواسطه زلزله‌ها گاهى جنبش كند و گاهى نكند و حركت را چيره بر آرامش نساخت با احتمال اينكه ممكن است زمين هميشه حركت نامحسوس داشته باشد ، و كسى كه حركت تند شبانه روزى را از زمين ميداند نيازى به تكليف و توجيه ندارد و كوهها را وسيله تعديل آن حركت ميشمارد . . .\r\nمفاد كلام اينست كه زمين پيش از آفرينش كوهها در جنبش و لرزش بود و بواسطه آنها آرام شد ، و ظاهر است كه نفوذ كوهها در ژرفناى زمين و برآمدن و بلند شدن بر روى زمين هر دو در آرامش زمين اثر دارند ، و برخى سخن در كتاب توحيد گذشت ، و برخى در بابهاى آينده بيايد ان شاء اللَّه .\r\n« و مهد الارض » يعنى آن را ساخت و پرداخت ، و شايد مقصود در اينجا كامل كردن آفرينش زمين باشد موافق صلاح ساكنانش در نظم امور ، و گفته شده بسا مقصود از تمهيد زمين آنست كه آن را بستر نموده چنانچه خدا فرموده جل و علا :\r\n« آيا نساخت زمين را بستر : 6 - النبأ » يا اينكه آن را گهواره نموده مانند گهواره كودك چنانچه خداى سبحان فرموده « آنكه ساخت زمين را براى شما گهواره » 53 - طه « جبلّه » بمعنى خلقت و طبيعت است ، و گفته شده در قول خداى تعالى « و جبله پيشينيان ، 184 - الشعراء » يعنى دارندگان جبله . و ممكن است بمعنى مخلوق باشد و گفته شده : جبله ، گروهى مردمند ، و مقصود از اول جبله اول كس از نوع انسان است رد بر كسى كه معتقد بقدم انواع متوالده است « رغد » زندگى فراوان و خوش خدا تعالى فرموده « و بخوريد از بهشت بخوشى هر جا خواستيد » .\r\n« موافاة » ابن ابى الحديد گفته : روانيست مفعول له باشد تا عذر و علت عمل گردد ، بلكه مصدر فعل محذوفى است يعنى انجام داد گناه را انجام دادنى ، و با آنچه خدا از پيش دانست موافق شد .\r\n« پس از توبه فرودش آورد » صريح است كه فرود آوردن پس از توبه بوده ، و\r\n\r\n","description":"","footnote":"","page_name":" 105 ","page_number":117},
  {"content":"\r\n\r\nآنچه از بسيارى آيات و اخبار برآيد كه عكس آنست مقصود توبه كامله است يا آنكه قبول توبه پس از آن بوده ، و تأويل اين گناه و مانند آن كه نسبت بانبياء داده شده در مجلد پنجم گذشت .\r\n« و بر آنها تأكيد كرد » تعبير بلفظ تأكيد شايد براى آنست كه شناختن خدا فطريست يا اينكه آيات صنع در دلالت بوجود او روشنند يا بهر دو جهت ، قرن : مردم هر دوره را گويند كه عمرشان قرين همدگر است و گفته شده چهل سال است و گفته شده هشتاد سال است و صد سال هم گفته‌اند ، زجاج گفته : قرن نزد من با اينكه خدا داناتر است - اهل هر دوره‌ايست كه در آن پيغمبرى يا طبقه‌اى دانشمند بوده‌اند كم باشد سالهايش يا بيش .\r\n« عقابيل » دمل و جوشهاى خرديست كه دنبال تب و بيمارى در لب برآيند ، و تشبيه ندارى و نيازمندى بدانها لطف آشكارى دارد ، زيرا آنها مايهء زشتى رخساره شوند و در جايى در آيند كه پوشيدن آن ميسر نيست و فوائد نهانى دارند ، و فقر و آثارش هم چنانند و بعلاوه بيشتر پس از تلذذ و نعمت خوارگى باشند . . .\r\n( جفن ) بفتح پلك چشم از بالا و پائين و منظور احاطه علم خداى سبحانست به همه چيز از كلى و جزئى رد بر كسى كه علم خدا را منحصر به همان كلى دانسته ، اكنان هر ساختمانى و پناهگاهى كه آدمى براى دفع گرما و سرما بدان پناهد ، و نگهدار هر چيزى را گويند چنان كه خدا تعالى گويد « و ساخت براى شما از كوهها پناهگاه ، 81 - النحل » ابن ابى الحديد گفته : « اكنة القلوب » روايت شده ، و آن غلاف و پوشش دلها است ، و خدا تعالى فرمود « و نهاديم بر دلهاشان پوششها از اينكه بفهمند : 25 الانعام » .\r\n« مسارب » جاها كه منى در آن بريزد يا نهان شود چون زهدان يا مجراى منى از سرب بمعنى راه ؛ و مقصود ظرف منى است در اصلاب يا مجراى منى ، و تفسير مسارب باخلاطى كه منى از آن توليد شود چنانچه ابن ميثم احتمال داده بعيد است .\r\n\r\n","description":"","footnote":"","page_name":" 106 ","page_number":118},
  {"content":"\r\n\r\n« سبحات نور » : جلوهاى آنست ، سبحات وجه اللَّه : انوار او است ، ابن ابى الحديد گفته : مقصود از سبحات در اينجا آن نيست كه در « سبحات وجه ربنا » است زيرا آنجا بمعنى جلال است و اينجا بمعنى شناگاه نور ، مثقال ذره : اندازه آنست نه مثقال متعارف 24 نخود چنانچه خدا فرمود « راستى خدا ستم نكند به اندازه ذره‌اى ، ( ) 40 - النساء » .\r\n« سلالة » آنچه از چيزى كشيده و برآورده شود ، و اشاره است بفرمودهء خدا سبحانه « و البته آفريديم آدمى را از برآورده از گل : 13 المؤمنون » - تا فرمود « سپس او را خلق ديگرى آفريديم مبارك باد خدا بهتر آفريننده‌ها » و مقصود از ذكر اين چيزها تصريح بعموم دانش خدا ، و اشاره باصناف خلق و انواع آفريده ، و عجائب پروردگارى او است ، زيرا دليل بر علم او اينست كه آنها را آفريده و همه را نگهداشته و پروريده ، و بدايع حكمت را در هر وصف و هر حال آنها وانموده .\r\nچنانچه سبحانه فرموده « آيا نميداند كسى كه آفريده و او است لطيف و آگاه 14 - الملك » . . . يعنى نيرو و سخن مرا گشودى در آنچه جز ستودن تو نباشد ، و غرض شكرگزارى خداى سبحانست بر فضيلت شيوائى دانش به او و مدائح او ، و توفيق بر انحصار مدح بر خدا جل شأنه . . .\r\nو همانا در شرح اين خطبه تا اندازه‌اى بسط سخن داديم چون از خطبه‌هاى جليله است و از اين رو همه آن را ذكر كرديم ، چون بيشترش مربوط به مطالب اين مجلد است ، و اگر آن را در هر باب مناسب پخش ميكرديم نظم و كمال شيوائى آن از دست ميرفت ، چنانچه سيد - ره - بواسطه اختصار و انتخاب بسيارى از فوائد خطبه را از دست داده ، و اما دلالت آن بر حدوث آسمان و زمين و فرشته‌ها و جز آن بر كسى كه تامل كند پوشيده نماند .\r\n92 - در كافى ( 21 - روضه ) بسندش از ابى الهيثم بن التيهان كه امير المؤمنين عليه السّلام در مدينه براى مردم سخنرانى كرد و فرمود : سپاس از آن خدا است كه شايسته پرستشى جز او نيست و زنده بوده بىچگونگى ، و براى او پديد آمدن نبوده ، تا\r\n\r\n","description":"","footnote":"","page_name":" 107 ","page_number":119},
  {"content":"\r\n\r\nگفته او : و نيرو برنگرفت پس از آنكه چيزى پديد كرد ، و ناتوان نبود پيش از آنكه پديد كند ، در هراس نبود از تنهائى پيش از آنكه چيزى بر آفريند ، مانند چيزى نيست ، و بىپادشاهى نبود پيش از آفرينش جهان ، و بىآن نباشد پس از نابودى جهان ، بود معبودى زنده بىزندگى جدا از ذاتش ، و مالك و پادشاه پيش از آنكه چيزى آفريند ، و مالك پس از آنكه جهان را آفريد .\r\nو در همان ( ج 1 - 88 ) بسندش از امام پنجم مانند آن .\r\nدر توحيد ( ص 113 ) از احمد بن محمّد بن يحيى از پدرش مانند آن .\r\nبيان « و لم يكن له كان » ظاهرش نفى زمان است از خدا تعالى و احتمال دارد نفى پديد شدن باشد بمعنى نفى حدوث ، سپس نهان نماند كه عبارات ديگر دلالت بر حدوث ما سوى اللَّه دارند قوله « و لا كان خلوا من الملك قبلا انشائه » ملك بمعنى پادشاهى است و بمعنى كشور و بهر دو معنى كلام صحيح است . . .\r\n93 - در كافى ( 173 روضه ) بسندش از امام ششم عليه السّلام كه روز جمعه اين خطبه را امير المؤمنين عليه السّلام ذكر كرد : سپاس از آن خدا است اهل حمد و ولىّ آن ، نهايت حمد و جاى آن ، نخست موجود ، پديد آرنده هر چه بود ، - تا گفته او - آنكه در اوليت خود پيش از همه بود و در پايندگى و جاودانى مسلط است ، همه آفريده‌ها براى يگانگى و پروردگارى و ازليت او خاضعند ، و گردن نهاده‌اند و معتقدند به دوام ابديتش .\r\n94 - در كافى ( ج 1 ص 89 ) بسندش از امام ششم فرمود : دانشمندى از احبار نزد امير المؤمنين عليه السّلام آمد و گفت : يا امير المؤمنين ! كى بود پروردگارت ؟ در پاسخش فرمود : مادرت بعزايت ، كى نبوده كه گفته شود : كى بوده ؟ پروردگارم پيش از پيش بوده و او را پيشى نبوده ، و پس از پس باشد و پس از او نباشد ، غايتى ندارد و نهايتى براى غايت او نيست ، همه غايات در برابر او منقطع شوند و او نهايت هر غايت باشد .\r\n95 - در كافى ( ج 1 - ص 90 ) بسندى مرفوع از زراره گويد به امام پنجم عليه السّلام\r\n\r\n","description":"","footnote":"","page_name":" 108 ","page_number":120},
  {"content":"\r\n\r\nگفتم : بود خدا و هيچ نبود ؟ فرمود : آرى بود و هيچ نبود گفتم پس كجا بود ( گويد تكيه كرده بود برخاست نشست و فرمود : اى زراره محالى به زبان آوردى و از جا پرسيدى آنگه كه جا نبود .\r\n96 - در كافى ( ج 1 ص 105 ) بسندش از محمّد بن زيد ، گفت : آمدم حضور امام رضا عليه السّلام تا بپرسمش از توحيد و برايم املاء كرد : سپاس از آن خدا است بر آرنده همه برآوردنى ، و بر آفريننده آنها از آغاز ( آفريدنى خ ب ) بتوانائى و حكمت خود نه از چيزى آنها را آفريد تا ابتكار باطل شود و نه از علت و ماده‌اى تا نخست آفرينى درست نباشد ( الخبر ) .\r\nدر علل ( ج 1 ص 9 ) بسندش از سهل مانند آن را آورده و در توحيد ( 57 ) از سهل نيز 97 - در كافى ( ج 1 ص 107 ) بسندش از ابى بصير ، گفت : شنيدم امام ششم عليه السّلام ميفرمود : هميشه خدا عز و جل پروردگار ما بوده و دانش ذات او است و دانسته شده اى نبوده ، شنوائى ذاتش بود و شنوده‌شده‌اى نبوده ، ديد ذاتش بوده و ديدنى نبوده ، توانائى ذاتش بوده و توانا پذيرى نبوده ، پس چون همه چيز را پديد آورد ، دانشش بر دانستنى افتاد و شنيدنش بر شنيدنى و ديدش بر ديدنى ، و توانائيش بر توان پذير گفتم : هميشه خدا در حركت بوده ؟ فرمود : برتر است خدا از اين ، راستى حركت صنعتى است پديده ، ازلى نيست خدا عز و جل بود و متكلم نبود .\r\nدر توحيد ( 88 ) بسندش از على بن ابراهيم مانند آن را آورده .\r\n98 - در كافى ( ج 1 ص 107 ) بسندش از محمّد بن مسلم از امام پنجم عليه السّلام گويد :\r\nشنيدمش ميفرمود : خدا بود و جز او نبود ، هميشه دانا بود ، دانش او بهر چه پيش از بودنش چون دانش او بود بدان پس از بودنش .\r\n99 - و از همان ( ج 1 ص 107 ) بسندش از ايوب بن نوح نوشت به امام هشتم عليه السّلام و پرسيد كه خدا عز و جل ميدانست همه چيز را پيش از آنكه بيافريند همه چيز را و بوجود آورد آنها را يا نميدانست آن را تا آفريدشان و خواست بيافريندشان\r\n\r\n","description":"","footnote":"","page_name":" 109 ","page_number":121},
  {"content":"\r\n\r\nو بوجودشان آورد و دانست آنچه را آفريد هنگامى كه آفريد و آنچه را بوجود آورد هنگامى كه بوجود آورد . پس امام عليه السّلام به خط خود نگاشت : هميشه خدا دانا بود به همه چيز پيش از آنكه همه چيز را بيافريند چون دانستن او آنها را پس از آنكه آفريد همه چيز را .\r\nدر توحيد ( 92 ) از احمد بن محمّد بن يحيى از پدرش مانند آن را آورده .\r\n99 - در كافى ( ج 1 ص 107 ) بسندش از جعفر بن محمّد بن ابى حمزه ، گفت نوشتم بدان مرد و پرسيدم كه دوستانت اختلاف دارند در باره علم برخى گفته‌اند هميشه خدا دانا بوده پيش از خلق اشياء ، بعضى ميگويند : ما نگوئيم : هميشه خدا دانا بوده چون معنى ميداند اينست كه مىكند ، و اگر علم باشياء را براى او ثابت كنيم در ازل با او چيزى ثابت كرديم ، پس اگر نظر دارى ، قربانت كه بياموزى به من چيزى كه بدانم و از آن نگذرم ، به خط خودش نوشت : هميشه خدا تعالى دانا بوده ، تبارك و تعالى ذكره .\r\nبيان : شرح اين خبر گذشت و بيش از آنچه در اخبار گذشت دلالت دارد كه نزد اصحاب معلوم بوده است كه روانيست چيزى در ازل با خدا باشد و چون پنداشتند علم لازم دارد حصول صورت را نزد عالم ، علم باشياء را در ازل نفى كردند تا با او جز او نباشد ، قياس بر آنچه شاهد است امام متعرض رفع توهم آنها نشد و علم قديم را براى خدا اثبات كرد ، و خلاصه اين اخبار صريحند در اينكه مخلوقات همه حادثند و مسبوق بعدم و خداى سبحان در حال عدم آنها را ميدانسته .\r\n100 - در كافى ( ج 1 ص 108 ) بسندش از فضيل سكره ، گفت به امام پنجم عليه السّلام گفتم : قربانت اگر خواهى به من بياموز خدا جل و جهه پيش از آنكه خلق بيافريند ميدانست كه يگانه است ، دوستانت اختلاف دارند ، برخى گفته‌اند : البته پيش از آنكه خلق را آفريند ميدانست ، و برخى گويند معنى ميدانست عمل ميكرد است ، و او امروز ميداند كه او بود و جز او نبود نه پيش از آفريدن اشياء ، و گفته‌اند كه اگر ثابت داريم او هميشه دانا بوده ، او است و جز او نيست در ازل چيزى را با او ثابت داشتيم\r\n\r\n","description":"","footnote":"","page_name":" 110 ","page_number":122},
  {"content":"\r\n\r\nپس اگر خواهى اى آقايم به من بياموز آن را كه از آن به چيز ديگر تجاوز نكنم پس نوشت : هميشه خدا تبارك و تعالى ذكره دانا بوده .\r\nدر توحيد ( 92 ) از احمد بن محمّد بن يحيى عطار از پدرش مانند آن را آورده .\r\n101 - در كافى ( ج 1 ص 109 ) بسندش از عاصم بن حميد گويد به امام ششم گفتم : هميشه خدا مريد بوده ؟ فرمود : مريد بىمراد نميشود ، هميشه خدا دانا و توانا بوده و سپس اراده كرده .\r\n102 - از همان ( ج 1 ص 113 ) بسندش از ابن سنان گفت : از أبو الحسن الرضا عليه السّلام پرسيدم خدا عز و جل پيش از آفرينش خلق شناسا به خود بود ؟ فرمود : آرى ، گفتم : خود را ميديد و ميشنيد ؟ فرمود : خدا بدان نياز نداشت ، زيرا از خود پرسشى نداشت و خواهشى نداشت ، او خود بود و خودش او ، توانائيش مجرى بود ، و نياز نداشت از خود بپرسد ، ولى براى خود نامها برگزيد كه ديگران او را بدانها بخوانند .\r\nدر توحيد ( 129 ) در عيون ( ج 1 ، 127 ) در معانى الاخبار ( ص 2 ) از پدرش از احمد بن ادريس مانند آن را آورده .\r\n103 - در كافى ( ج 1 ، 134 ) بسندى مرفوع از امام ششم عليه السّلام كه امير المؤمنين عليه السلام بسخن ايستاد و فرمود : سپاس از آن خداى يكتا ، يگانه ، بىنياز ، تنها آنكه نه از چيزى بوده و نه از چيزى آفريده آنچه بود - تا گفته او - برنجش نياورد ساخت چيزى كه بود ، همانا هر چه را خواست فرمود : باش و بود شد ، برآفريد آنچه آفريد بىنمونه پيشين ، و بىرنج و خستگى ، هر سازنده چيزى را از چيزى ميسازد ، و خدا از ناچيز ساخت آنچه آفريد ، هر دانا ندانسته بوده و آموخته بود ، و خدا نادان نبوده و نياموخته ، فراگرفته بدانش خود همه چيز را پيش از بودنشان ، و نفزوده بهست شدن دانشى را ، دانشش بدانها پيش از آنكه بودشان سازد همان دانش او بوده پس از آنكه بودشان كرده - تا گفته - يكتاى يگانه بىنياز ، نابود ساز ابد و وارث روزگار ، آنكه هميشه و پيوسته يگانه و ازليست پيش از باديد شدن روزگاران ، و پس از گذشت كارداران ( الخبر ) .\r\n\r\n","description":"","footnote":"","page_name":" 111 ","page_number":123},
  {"content":"\r\n\r\nسپس كلينى - ره - گفته : اين خطبه از سخنرانيهاى مشهور آن حضرت عليه السّلام است تا آنجا كه همه آن را دست بدست دهند ، و همين بس است براى كسى كه جوياى علم توحيد باشد چون در آن انديشه كند و آنچه در آنست بفهمد - تا گويد آيا ننگريد بگفتارش « نه از چيزى بوده‌اند نه از چيزى آفريده آنچه بوده » و با گفته خود : از چيزى نبوده ، معنى حدوث را از او زدوده ، و چطور وصف خلق و اختراع بىماده و نمونه را بر آفريده‌هاى او افكنده براى رد گفته كسى كه ميگويد همه چيز از همديگر پديد شدند ، و براى ابطال گفته ثنويه كه پنداشتند پديد نشود چيزى جز از مايه‌اى و ساخته نشود جز از روى نمونه ، و دفع كرد بفرموده خود « از ناچيز آفريده هر چه بوده » همه دليلهاى ثنويه و شبهه شاهان را زيرا بيشتر چيزى كه ثنويه در حدوث جهان بدان دل بسته‌اند اينست كه ميگويند از اين دو بيرون نيست كه : آفريننده چيزها را از چيز آفريده يا از ناچيز و گفته آنها از چيز خطاء است و گفته آنها از ناچيز هم تناقض است ، زيرا نميشود چيزى از ناچيز باشد ، و امير المؤمنين عليه السّلام اين واژه را رساتر و درست آورد و فرمود : « نه از چيزى آفريده آنچه بوده » با كلمه « من » نفى كرده كه چيزى بوده ، و خود « چيز را » هم نفى كرده ، زيرا هر چيزى كه آفريده و پديد شده است نه از مايه‌اى است كه خدا او را از آن پديد كرده باشد چنانچه ثنويه گويند كه خدا از ماده قديم اشياء را پديد كرده و تدبير همان تقليد از نمونه است « 1 » در توحيد ( 18 ) بسندش از امام صادق عليه السّلام از پدرانش مانندش را آورده .\r\n\r\n\r\n","description":"","footnote":"\r\n( 1 ) مقصود اينست كه نفى در ناچيز جزء محمول نيست كه قضيه معدوله باشد و گفته شود خدا اشياء را از ناچيز آفريده و ناچيز چون مايه متعلق خلقت شده زيرا اين قضيه مدلول متناقض پيدا مىكند و محال است زيرا معنى آفريد وجود داده است و وجود دادن به ناچيز كه نفى قيد متعلق آفريدن باشد تناقض است زيرا خلاصه آن مىشود وجود داد غير موجود را و ناموجود پذيراى وجود نتواند بود ولى آفريد نه از چيزى نفى قيد نسبت است يعنى وجود داد آن را كه از خود وجودى نداشت ( شرح مترجم ) .\r\n","page_name":" 112 ","page_number":124},
  {"content":"\r\n\r\n104 - در كافى ( ج 1 ص 138 ) بسندش از امام ششم عليه السّلام كه امير المؤمنين عليه السّلام به ذعلب فرمود : راستى پروردگارم لطيف لطافت است ، لطف وصف او نشود ، پيش از هر چيز است گفته نشود چيزى پيش از اوست - تا گويد - : اماكن او را در خودشان نگيرند ، و اوقات او را در برنيارند - تا گويد - پيش است بر وقتها بودش و بر نيستى وجودش ، آغاز ازل او است - تا گويد - جدا كرد پيش را از پس تا دانسته شود كه او را نه پيش باشد و نه پس ، و غريزه‌هاشان را گواه آورد كه غريزه آفرين خود غريزه ندارد ، بموقت كردن آنان خبر داد كه وقت گزارشان وقت ندارد ، آنها را از يك ديگر در پرده داشت تا دانسته شود ميان او و خلقش پرده‌اى نيست پرورنده بود آنگه كه پرورده شده نبود ، و معبود بود آنگه كه معبود دارى نبود ، دانا بود آنگه كه دانسته‌اى نبود ، شنوا بود آنگه كه شنيدنى نبود .\r\nبيان : ظاهر گفته او عليه السّلام « جدا كرد ميان پيش و پس » اينست كه خدا زمانى نيست اصلا و بسا مقصود اينست كه حدوث هر چيزى را منوط بوقتى ساخت تا دانسته شود وجودش آغازى ندارد ، يا اشياء را علت يك ديگر ساخت تا دانسته شود او را علتى نيست ، و اين دو معنى دورند و دومى دور تر است ، و همچنين ظاهر گفته او « كه وقت گزارشان را وقتى نيست » ظاهر است در نفى زمان از او گرچه محتمل است براى وجه دوم ، و همچنين گفته اول او « در بر نگيردش اوقات » بر آن دلالت دارد گرچه ممكن است مقصود اين باشد كه پيش از او و بعد از او زمانى نيست تا او را در بر گيرد و سخن در گفته او كه « پيش است از همه وقت بود او » گذشت ، و دلالت فقرات ديگر بر حدوث جز او روشن است .\r\n105 - در كافى ( ج 1 ص 139 ) بسندش از امام ششم عليه السّلام فرمود : امير المؤمنين در كوفه براى مردم سخنرانى كرد و فرمود : سپاس از آن خداست كه سپاس خود را بدل بندگانش انداخت ، و آنان را بفطرت خداشناسى خود آفريد ، خلقش را دليل وجودش آورد ، و حدوث خلقش را دليل ازلى بودنش - تا فرمود - مدتى نيست براى بودش ،\r\n\r\n","description":"","footnote":"","page_name":" 113 ","page_number":125},
  {"content":"\r\n\r\nو نه نهايتى براى وجودش .\r\n106 - و در ( ج 1 ص 140 ) بسندى از فتح بن عبد اللَّه مولى بنى هاشم روايت كرده كه گويد نوشتم به امام هفتم عليه السّلام و چيزى از توحيد پرسيدم و او به خط خود به من نوشت :\r\nسپاس از آن خدا است كه سپاس خود را بدل بنده‌ها گذاشت ، و مانند آنچه سهل روايت كرده آورده - تا گفته او : آغاز دين شناخت او است ، و كمال شناختش يگانه دانستن او ، و كمال يگانه‌شناسى او نفى هر وصفى است از او چون هر وصفى گواه است كه جز موصوف است و موصوف هم گواه است كه جز وصف است ، و هر دو گواه دوتا بودنند كه دو بودن در ازل ممتنع است و ناشدنى - تا گويد - دانا بود و دانسته‌اى نبود ، پرورنده بود و پرورده‌اى نبود ، چنين توصيف شود پروردگار ما و برتر است از آنچه كننده‌ها او را بستايند .\r\nدر توحيد ( 24 ) بسندش از امام رضا عليه السّلام مانندش را آورده .\r\n107 - در كافى ( ج 1 ص 141 ) بسندش از حارث اعور ، گفت : امير المؤمنين عليه السّلام خطبه خواند و گفت : سپاس از آن خدا است كه نميرد و شگفتيهاى او پايان نپذيرد زيرا هر روز در كارى است و پديده تازه‌اى آورد كه نبوده - تا گويد - اوليت او را نهايتى نيست و آخريت او را حد و غايتى نه ، آنكه وقتى پيش از او نبوده و زمانى بر او تقدم نداشته - تا گويد - آغاز پيش از هر چيز است و او را پيش نيست و آخر پس از هر چيز است و او را بعدى نيست - تا گويد - متقن ساخت هر چه را خواست بيافريند از هر نمونه بىمانندى كه پيش از آن بوده ، و بىخستگى در آفرينش هر آنچه آفريده ، هر آنچه را خواسته آغاز كرده و هر چه خواسته برآورده از جن و انس تا پروردگارى او را بدانند ( الخطبه ) .\r\nدر توحيد ( 13 ) از احمد بن محمّد بن خالد مانندش را آورده .\r\n108 - در تفسير فرات : بسندى از قبيصه جعفى ، گفت بر امام صادق عليه السّلام در آمدم و گروهى نزد او بودند سلام كردم و نشستم و گفتم : شما كجا بوديد پيش از آنكه خدا آسمانى ساخته و زمينى گسترده يا تاريكى و نور آفريند ؟ فرمود : اى قبيصه ما\r\n\r\n","description":"","footnote":"","page_name":" 114 ","page_number":126},
  {"content":"\r\n\r\nنمونه‌هائى از نور بوديم گرد عرش و خدا را پانزده هزار سال پيش از خلق آدم تسبيح ميگفتيم .\r\n109 - كتاب تاويل الايات بسندى از ابن عباس كه شنيدم رسول خدا صلّى اللَّه عليه و آله و سلّم بعلى ميگفت : اى على ، راستى خدا تبارك و تعالى بود و چيزى با او نبود ، پس مرا و تو را با هم آفريد از نور جلالش ، و مادر جلو عرش پروردگار جهانيان بوديم خدا را تسبيح و تقديس و سپاس و سگانه‌ستائى ميكرديم پيش از آنكه آسمان و زمين آفريده شوند ( الخبر ) .\r\n110 - كتاب المقتضب - از سلمان فارسى كه رسول خدا صلّى اللَّه عليه و آله و سلّم فرمود : اى سلمان خدا مرا از نور پاكش آفريد مرا خواند و فرمانش بردم ، و از نورم على را آفريد و او را خواند و فرمانش برد ، پس از نور من و على فاطمه را آفريد و او را خواند و فرمانش برد ، پس از من و از على و از فاطمه حسن و حسين را آفريد و آنان را خواند و فرمانش بردند سپس از نور حسين نه امام آفريد و آنها را خواند و فرمانش بردند پيش از اينكه بيافريند آسمانى ساخته و زمينى گسترده ، يا هوا ، يا آب ، يا فرشته ، يا آدمى ، مادر علمش نورها بوديم كه تسبيحش ميگفتيم گوش بفرمانش بوديم ( الخبر ) .\r\nدر اختصاص بسندش تا سلمان مانند آن را آورده .\r\n111 - كتاب رياض الجنان از فضل اللَّه فارسى بسندش از انس كه رسول خدا صلّى اللَّه عليه و آله و سلّم فرمود : خدا ما را آفريد آنگه كه نه آسمانى ساخته بود ، و نه زمينى گسترده ، و نه عرشى و نه بهشتى و نه دوزخى ، ما او را تسبيح ميكرديم ( الخبر ) 112 - بسندش تا جابر جعفى از امام پنجم عليه السّلام كه فرمود : اى جابر خدا بود و چيزى جز او نبود ، نه دانسته و نه ندانسته ، آغاز كرد بآفرينش محمّد صلّى اللَّه عليه و آله و سلّم و آفرينش ما خاندان بهمراه او از نور عظمتش و ما را سايه‌هاى سبزى در برابر خود واداشت آنجا كه نه آسمانى بود و نه زمينى ، نه مكانى ، نه شب ، نه روز و نه خورشيد و نه ماه ، جدا ميشد نور ما از نور پروردگارمان چون پرتو خورشيد از\r\n\r\n","description":"","footnote":"","page_name":" 115 ","page_number":127},
  {"content":"\r\n\r\nخورشيد ؛ خدا را تسبيح و تقديس و سپاس ميكرديم و او را چنانچه شايد ميپرستيديم .\r\nسپس براى خدا باديد آمد كه مكانى را آفريند و آن را آفريد ، و بر آن مكان نگاشت ( لا إله الا اللَّه ، محمّد رسول اللَّه ، على امير المؤمنين و وصى او است كه به دو كمكش دادم و ياريش كردم ، سپس خدا عرش را آفريد و بر پرده‌هاى عرش همان را نوشت ، سپس آسمانها را آفريد و بر كناره‌هايش مانند آن را نوشت ، سپس بهشت و دوزخ را آفريد ، و بر آنها مانند آن را نوشت ، سپس فرشته‌ها را آفريد و در آسمان جا داد ، سپس هوا را آفريد و بر آن هم مانند آن را نوشت ، سپس پريان را آفريد و در هوا جا داد ، سپس زمين را آفريد و بر كنارهايش مانند آن را نوشت ، اى جابر بدان بود كه آسمانها بىستون بر پا ماندند و زمين بر جا ماند ، سپس خدا آدم را از روى زمين آفريد ، سپس حديث درازى كشانده - تا گفته - ما نخست آفريده خدائيم ، و نخست آفريده كه خدا را پرستيد و تسبيح گفت ، ما سبب خلق هستيم و سبب تسبيح و عبادت از فرشته‌ها و آدميان ( تمام الخبر ) ، 113 - و بسندش از مفضل كه پرسيد از امام صادق عليه السّلام شما چه بوديد پيش از آنكه آسمانها و زمين آفريده شوند ؟ فرمود : نورها در گرد عرش خدا را تسبيح و تقديس ميكرديم تا خداى سبحان فرشته‌ها را آفريد ( الخبر ) 114 - و از احمد بن حنبل از رسول خدا صلّى اللَّه عليه و آله و سلّم كه فرمود : من و على نورى بوديم برابر خدا پيش از آنكه بيافريند عرش را به چهارده هزار سال .\r\n115 - و بسندش از امير المؤمنين عليه السّلام كه نور محمّد صلّى اللَّه عليه و آله و سلّم را چهارده هزار سال پيش از مخلوقات آفريد و با او دوازده حجاب آفريد .\r\n116 - بسندش از جابر بن عبد اللَّه گويد : برسول خدا صلّى اللَّه عليه و آله و سلّم گفتم نخست چيزى كه خدا تعالى آفريد چه بود ؟ فرمود : نور پيغمبر تو اى جابر ، او را آفريد سپس از او هر خوبى را آفريد ( تا آخر خبر طولانى ) .\r\n117 - و از جابر كه رسول خدا صلّى اللَّه عليه و آله و سلّم فرمود : نخست چيزى كه خدا آفريد نور من بود ، و نور على را از آن برگشود ، سپس آفريد عرش و لوح و خورشيد و روشنى\r\n\r\n","description":"","footnote":"","page_name":" 116 ","page_number":128},
  {"content":"\r\n\r\nروز و نور ديده‌ها و خرد و شناسائى را ( الخبر ) « 1 » .\r\n118 - كتاب الوصية مسعودى بسندش از امير المؤمنين عليه السّلام كه در خطبه فرمود : سپاس از آن خدا است كه در ساخت همه چيز يگانه است ، و اجناس آفريده‌ها را بىمايه و بىنمونه پيشين آفريده ، و بىكمك بر آفرينش آنها ، بلكه بر آفريده آنها را بنيروى لطيف خود ، و بخواست او پيكره گرفتند فروتن و زبون و پديده پذير فرمانش . يكتا ، يگانه ، پاينده بىحد و بىمدت ، بىزوال و نيستى ، چنين بوده هميشه و پيوسته چنين باشد ، زمانه‌ها او را دگرگون نسازند و هيچ مكانى او را فرا ندارد ، و وصفش در زبانها نگنجد ، و خواب و چرتش نگيرد ، ديده‌هايش نديدند تا از ديدن او گزارش دهند ، و خردها بر او نتاختند تا حقيقت وصفش را پندارند ، و ندانى چونست جز بدان چه خودش گزارش داده ، حكمش بر گرد ندارد ، و گفتارش دروغ نشود ، برآفريد همه چيز را بىانديشه و بىياور ، بىپشتيبان و بىوزير ، بنيروى خود همه را آفريد ، و بدان چه خواست آنها را گردانيد ، پيكره‌هاى آنها را بقالب ريخت ، و جان آنها را آفريد ، و اجناس آنها را بيرون كشيد ، خلقى آفريده ، برآورده در اقطار آسمانها و زمينها .\r\nنياورد چيزى را بر روشنى جز آنچه ميخواست او را برآورد تا بنمايد ببندگانش نشانه والائى و بخششهايش را ، منزه است . نيست شايسته پرستشى جز او يگانه و قهار است ، و رحمت خدا بر محمّد و خاندانش و درود فراوان ، بار خدايا ، هر كه نادانست بفضل محمّد صلّى اللَّه عليه و آله و سلّم من براستى مقرم باينكه پهن نكردى زمينى و نيافريدى خلقى را تا آفرينش او را از نورى كه برشته هستى پيش بود محكم ساختى ، و آفريدى برايش آدم را بر جا و او را در جاى استوارى سپردى ، و در محل امانتى محفوظ ( تا آخر\r\n\r\n\r\n","description":"","footnote":"\r\n( 1 ) از اخبار بسيارى استفاده مىشود كه خدا پيش از خلق همه امور مادى خلق اشرفى آفريده كه از آن تعبير بنور شده ولى نه نورى كه به چشم ديده مىشود و آن نور تعلق به پيغمبر خاتم و خاندانش داشته و پيش از آفرينش جهان بوده‌اند ولى نه بمقياس زمان كه از آن باختلاف تعبير شده و البته درك آن و درك ارتباط آن با پيغمبر و خاندانش در خود ما نگنجد ( خلاصه‌اى از پاورقى ص 170 )\r\n","page_name":" 117 ","page_number":129},
  {"content":"\r\n\r\nخطبه طولانى ) .\r\n119 - در كافى ( ج 1 ص 11 ) بسندش از محمّد بن مسلم از امام ششم عليه السّلام ، فرمود مشيت پديد شده است .\r\nبيان : چون مشيت پديد شده است و همه چيز بمشيت هست شده بايد به پديد شدن اولى باشند .\r\n120 - المتهجد : در دعاى روز يك شنبه : توئى خداى زنده ، نخست موجود پيش از همه چيز ، و بوجود آورنده آنها بنيروى خود و دانا بآيندهء برآوردشان كه چگونه بود ، توئى كه عرشت را در هوا افراشتى كه جايگاهت بلند است ، و ديده‌ها را از نورش خيره كردى ، و ببزرگى ملك خود از ديده‌ها در پرده‌اى ، و در فراز عرشت بقهر و پادشاهى يگانه‌اى ، سپس آسمانها را بانجام فرمانت خواندى ، دعوت تو را با زبونى پذيرفتند ، و از ترس تو بىستون بر جاى ماندند ، و آنها را زيور بيننده‌ها ساختى ، و بنده‌هاى تسبيح گو را در آنها جا دادى ، و زمينها را گشودى تا بستر آنچه باشند كه در آنها است و با كوهها آنها را لنگر دادى و ميخكوب كردى ، و بن آنها در خاك فرو شد و گنگره‌هايشان در هوا برآمدند ، و زمين بر لنگرهاى بلند استوار شد ، و آن را بگياه آراستى ، و با زنده‌ها و مرده‌هايش آكندى ( تا آخر دعا ) .\r\n121 - و در دعاى شب دوشنبه : فراز گرفتى بعرش خود بر جهانيان ، و آباد كردى آسمانهايت را بفرشته‌هاى مقرب ، و آموختى تسبيح خود را به اولين و آخرين و دنيا و ديگر سراى مهارشان را به تو دادند ، و نگهداشتى آسمانها و زمين را با كليدهاشان ، و با هر كه از بالاى آن بود بفرمانت گردن نهادند ، و از ترس بار امانت را نكشيدند ، و بكلمات تو در قرارگاه خود آرميدند ، و جا كردند دو دريا در جاى خود ، و شب و روز بدنبال هم آمدند چنانچه فرمانشان دادى ، و هر چيز آنها را آمار گرفتى ؛ و بدانش خود آنها را فرا دارى ، آفريننده خلق و برگزيده كن آن ، و غالب و برآرنده و آفريننده و پراكنده‌ساز آن ، تو بودى تنها بىشريك يكتا معبود ، عرشت\r\n\r\n","description":"","footnote":"","page_name":" 118 ","page_number":130},
  {"content":"\r\n\r\nبر روى آب بود ، پيش از آنكه زمينى و آسمانى باشند ، و نه آنچه در آنها آفريدى بعزت خود ، تو بديع و مبتدع بود ، و وجود ، بودكننده خوانده شوى چنانچه خود را ناميده‌اى ، بعظمت خود خلق را آغاز كردى ، و بدانشت آنها را تدبير نمودى ( تا آخر دعاء ) .\r\n122 - و در دعاى شب سه شنبه : ميچرخيد ( جابجا مىشود خ ب ) گرد اركان عرش تو نور و وقار پيش از آنكه بيافرينى آسمانها و زمين را ، و بوده باشد عرش تو بر آب ، و كرسيت ، و كرسيت فروزان بود از نور ، و سرا پرده‌ات ، از نور و عظمتت گسترده بود ، و از سلطان و عزت و مدحت كنگره‌اى بر آن احاطه داشت ، نيست شايستهء پرستشى جز تو پروردگار عرش بزرگ ( تا آخر دعاء ) 123 - و در دعاء شب پنجشنبه : آفريدى خلقت را و هر چه خواستى تو را آمد بىخستگى ، و عرشت بر آب بود و ظلمت بر هوا ، و فرشته‌ها عرش تو را بر دوش داشتند عرش نور و كرامت ، تسبيح ميكردند بسپاست - تا گفته - تو پيش از همه خلقت بودى .\r\n124 - در اقبال : در دعاى شب بيست و يكم ماه رمضان : نيست شايسته پرستشى جز خداى مدبر همه كارها ، و گردانندهء روزگارها ، آفرينندهء همه چيزها بحكمت خود كه دلالت كنند بر ازليت و قدمتش ( الدعاء ) .\r\n125 - ( 256 ) و در وداع ماه رمضان نقل از كتب دعاء : سپاس از خدا كه در نيابند دانشمندان دانشش - تا گفته - آفريد خلقش را بىمايه و نمونه ، بىرنج و خستگى و آموزش ، و برآورد آسمانهاى محكم را بىياران و كمك‌كاران و كشيد و پهن كرد زمين را بر سر آب بىپايه ، بىآموزش دانست ، و بىنمونه آفريد ، خلق خود را پيش از اينكه بوجودشان آرد چنان ميدانست كه بعد از بود كردنشان - تا گفته - سپاس از آن خدا است كه بود آنگه كه نبود زمين پهن شده و نه آسمان ساخته ، و نه كوههاى لنگر انداز ، و نه خورشيد چرخان ، و نه ماه گردان ، و نه شب تار ، و نه روز روشن ( تا آخر ) .\r\n\r\n","description":"","footnote":"","page_name":" 119 ","page_number":131},
  {"content":"\r\n\r\n126 - ( اقبال 271 ) و بسندى از امام ششم عليه السّلام در دعاء روز عرفه : توئى بوده پيش از هر چيز ، و بود كن هر چيز - تا گفته - سپاس از آن خدا كه عرشش بر آب بود ، آنگاه كه نه خورشيدى ميدرخشيد ، و نه ماهى ميگشت ، و نه دريائى روان بود و نه بادى ميوزيد ، و نه آسمانى برپا بود ، و نه زمينى كشيده و برجا ، و نه شبى تار ، و نه روزى پرده‌دار ، و نه چشمه‌اى جوشان ، و نه آوازى خروشان ، و نه كوهى لنگر انداز ، و نه ابرى براى باران ، نه آدمى آفريده ، و نه پرى هستى گرفته ، نه فرشته‌اى ارجمند و نه ديوى رانده ، نه سايه كشيده ، و نه چيزى شمرده .\r\nو در دعاء ديگر روز عرفه : و از تو است سپاس پيش از آنكه بيافرينى چيزى از خلقت را ، و بر آغاز آفرينشت تا انجام آفرينشت ( اقبال 203 ) 128 - در دعاء عيد قربان بروايت مرسل : و توئى موجود پيش از هر چيز .\r\nبيان : « و نه روز پرده‌دار » يعنى دعوت كند به پرده‌گيرى در برابر گرمى خورشيد يا تاريك شود بظلمت شب ، يا آنكه مردم را در پرتو خود فرا گيرد و چون جامه‌اى شود بر تن آنها يا بمعنى سير شديد باشد و بيشتر اين معانى بعيد است .\r\n129 - در بلد الامين ، از دعاهاى هفتگى امام سجاد عليه السّلام : حمد از آن خدا كه پيش از هر چيز و هر زنده بوده .\r\n130 - و از امير المؤمنين عليه السّلام : حمد از آن خدا كه نه از چيزى بوده ، و نه آنچه آفريده از مايه بوده ، و حدوث همه چيز را گواه ازليت خود گرفته ، و تازه بودن آنها را دليل بر قديم بودن خود ، محكم ساختن بس است كه نشانه او باشد . و حدوث آفرينش بس است دليل بر قديم بودن او .\r\n131 - و در دعاى شب شنبه : نخست بودى كه هيچ چيز از خلقت نبود ، و هيچ از ملكت در ديد نيامده بود - تا گفته - آفريدى آسمانها و زمين را بستر و ساختمان و ساختى آسمان را منزلى كه آن را پسنديدى براى جلال و وقار و عزت و پادشاهيت سپس نهادى در آن عرش و كرسى خود را تا گفته و توئى زنده پيش از هر چيز ، و قديم پيش از هر قديم .\r\n\r\n","description":"","footnote":"","page_name":" 120 ","page_number":132},
  {"content":"\r\n\r\n132 - در مهج و بلد الامين : از امام كاظم عليه السّلام : بودى آنگاه كه چيزى نبود ، و عرش تو بر سر آب بود ، نه آسمانى ساخته نه زمينى پرداخته ، و نه خورشيدى درخشان ، و نه ماهى در جريان ، و نه اخترى فروزان ، و نه ستاره‌اى گردان ، نه ابرى آفريده ، نه كيشى دانسته شده نه آخرتى مفهوم شده بود ، و بجا ميمانى تنها چنان كه بودى تنها ، دانستى آنچه بوده پيش از آنكه بوده باشد .\r\n133 - در خصال و در معانى الاخبار ( 306 ) بسند متصل بسفيان ثورى از امام صادق عليه السّلام از پدرانش از على عليه السّلام فرمود : براستى خدا تبارك و تعالى آفريد نور محمّد را پيش از آنكه بيافريند آسمانها و زمين و عرش و كرسى و لوح و قلم و بهشت و دوزخ را ، و پيش از آنكه بيافريند آدم و نوح و ابراهيم و اسماعيل و اسحاق و يعقوب و موسى و عيسى و داود و سليمان را ، و پيش از آنكه بيافريند همهء پيغمبران را به چهار صد و بيست و چهار هزار سال ( تا آخر خبر ) .\r\n134 - در علل صدوق بسندش تا معاذ بن جبل كه رسول خدا صلّى اللَّه عليه و آله و سلّم فرمود : راستى خدا آفريد مرا و على را و فاطمه و حسن و حسين را هفت هزار سال پيش از آنكه دنيا را بيافريند ، گفتم : يا رسول اللَّه پس شما كجا بوديد ؟ فرمود : برابر عرش خدا را تسبيح ميگفتيم و سپاس ميكرديم ، و تقديس و تمجيد ميكرديم ، گفتم در چه نمونه‌اى ؟\r\nفرمود : پيكره‌هاى نور ( الخبر ) .\r\n135 - تفسير فرات ابن ابراهيم بسندش از ابى ذره - ره - در خبرى طولانى در وصف معراج ، كشانيده است آن را تا گفته : گفتم اى فرشته‌هاى پروردگارم آيا ما را چنانچه بايد ميشناسيد ؟ گفتند : اى پيغمبر خدا چگونه شما را نشناسيم با اينكه نخست آفريده خدائيد ، شماها را پيكره‌هاى نورانى آفريد از نور خود ، و براى شما جاى نشستن ساخت در ملكوت پادشاهيش ، و عرش او بر سر آب بود پيش از آنكه آسمانى ساخته باشد ، و زمينى پرداخته ، سپس آفريد آسمانها و زمين را در شش روز ، سپس برافراشت عرش را تا آسمان هفتم و بر عرش استوار شد و شما در برابر عرش او بوديد تسبيح ميگفتيد و تقديس ميكرديد و تكبير ميگفتيد ، سپس فرشته‌ها را آفريد در آغاز\r\n\r\n","description":"","footnote":"","page_name":" 121 ","page_number":133},
  {"content":"\r\n\r\nآنچه خواست از انوارى پراكنده ( الخبر ) .\r\n136 - نهج البلاغه ( ج 1 ، 14 - 20 ) در خطبه‌اى كه آغاز آفرينش آسمانها و زمين و آفرينش آدم عليه السّلام را يادآور شده : سپاس از آن خدائيست كه گفتار سخنوران بستايشش رسا نيست ، و آمارگران نعمتهايش را شماره نتوانند و كوشش كنان حقش را نپردازند ، آنكه همتهاى دور پرواز او را در نيابند ، و غواصى هوشمندان به دو نرسد ، آنكه وصفش نه اندازه دارد ، نه شرح و نه وقت شمردنى ، و نه مدتى بهر درازى ، خلائق را بنيروى خود آفريد ، و بادها را بمهرش پراكند ، و عرصه زمين را به سنگهاى گران ميخكوب كرد .\r\nآغاز دين شناخت او است ، و كمال شناختش باور كردن او ، و كمال باور او يگانه‌شناسى او است ، و كمال يگانه‌شناسى او ، اخلاص به او ، و كمال اخلاص به او نفى صفات از او است ، زيرا هر صفتى گواه است كه جز موصوف است و هر موصوفى گواه است كه جز صفت است ، هر كه خدا سبحانه را با صفتى داند او را همگنان ساخته ، و هر كه همگنان گرفتش او را دو تا كرده ، و هر كه او را دو كرد تجزيه كرد ، و هر كه تجزيه كرد او را ندانست ، و هر كه به او اشارت كرد ، او را محدود ساخت ، و هر كه محدودش كرد بشماره‌اش گرفت و يگانه‌اش ندانست ، هر كس گفت در چه جايى است البته او را در ضمن چيزى دانست ، و هر كس گفت : بر كجا قرار دارد ؟ جايى را از او تهى دانست و او را محيط بهستى ندانست ، مىباشد نه از پديد شدن ، هست نه از نيستى بر آمده باشد ، با همه چيز هست نه بهمگنانى ، و جز هر چيزيست نه بجدائى ، مطلق‌كننده است نه باينكه حركت و ابزارى داشته باشد بينا بود و ديدنى از خلقش نبود ، يگانه بود از آنگاه كه آرامش بخشى نبود و از نبودش هراسى نداشت برآورد خلق را برآوردنى ، و آغاز كرد آنها را آغاز كردنى ، بىانديشه‌اى كه آن را بچرخاند ، و بىآزمايشى كه از آن بهره گيرد ، و بىحركتى كه در خود پديد آورد ، و بىحديث نفسى كه در آن پريشان باشد ، هر چيزى را بوقت خود حوالت كرد ، و ميان دگرگونهاى آنها پيوست و الفت انداخت ، نعشهاشان را بر جاى نشاند و به پيكره‌شان چسباند ، دانا\r\n\r\n","description":"","footnote":"","page_name":" 122 ","page_number":134},
  {"content":"\r\n\r\nبود بدانها پيش از آغاز كردنشان ، و همه حدود و نهايتشان را فرا داشت ، و همگنان و هم آهنگان و اطراف آنها را شناسا بود ، سپس خدا سبحانه برآورد و گشود هر جو و شكافت هر كناره را و همه طبقات هوا و فضا را ، و آبى در آن روان ساخت كه موجش درهم بود و ژرفش برهم ، و بر دوش بادى سخت ، و طوفانى شكننده آن را بار كرد ، و آن باد را فرمان داد تا آن را برگرداند ، و بر آنش مسلط كرد تا آن را بكوبد ، و آن را بر مرز خود واداشت ، هوا در زيرش شكافان بود و آب بر بالايش جوشان ، سپس خداى سبحان بادى برآورد كه وزشگاهش عقيم شد و هر چه در خود داشت به كار گماشت ، و وزش آن پيوست شد و هيچ باز نايستاد ، و جريانش تندى گرفت و گردباد شد ، و از منشأ خود دورى گرفت ، و او را فرمود تا آن آب خروشان را سخت سيلى زد و موج درياها را خوب برانگيخت ، و چون مشك سقاء آن را برهم زد ، و بفضاء پرتاب كرد ، و اولش را بآخرش برگرداند و آرامش به روى لرزانش برپاشيد تا ژرفنايش برافراشت ، و برهم انباشته‌اش كف پراند ، و آن كف را در هواى گشاده بالا برد در فضائى پهناور ، و از آن هفت آسمان ساخت و نشيب‌تر آنها را موجى خود دار ساخت ، و فرازترشان را سقفى خود نگهدار و برآورده‌اى بلند بىستونى كه پايه آن باشد ، و بىميخى كه آن را در رشته دارد ، سپس آراستش بزيور اختران و پرتو ستاره‌هاى فروزان ، و روانه كرد در آن چراغى پران و ماهى تابان در چرخى گردنده و بر سقفى گردان ، و نگارى لرزان ، سپس برگشود ميانه هفت آسمان بلند را ، و پر كرد آنها را از فرشته‌هاى گوناگون ، برخى هميشه در سجده كه ركوع ندارند برخى هميشه در ركوع كه برپا نايستند ، برخى رده بسته كه از صف بدر نشوند ، و تسبيح‌گويانى كه خسته نشوند ، فرو نگيرد آنها را خواب در چشم و نه سهو در خرد ، و نه سستى در تن ، و نه بىخبرى از فراموشى ، برخى امناء بروحى اويند ، و پيغام ايشان بسوى رسولانش ، و رفت و آمد كنان به حكم و فرمانش ، برخى نگهبانان بنده‌هاى اويند ، و دربانان بهشتش ، برخى را گام در نشيب‌ترين زمين‌ها و گردن‌ها از بلندترين آسمانها بدر رفته ، و اندامشان از همه سوى جهان بيرون زده و دوششان\r\n\r\n","description":"","footnote":"","page_name":" 123 ","page_number":135},
  {"content":"\r\n\r\nمناسب است كه پايه‌هاى عرش را بردارند ، ديده‌ها به زير انداخته و پرها را بر خود پيچيده‌اند ، حجب عزت ميان آنها و زير دستانشان زده شده ، و پرده‌هاى قدرت آويخته .\r\nپروردگار خود را در درون خود صورت بندى نكنند ، و اوصاف آفريده‌ها را به او روا ندارند ، او را به هيچ جايى محدود نسازند ، و با همانندى بوى اشارت ندارند و مانندى برايش نشناسند .\r\nدر مطالب السئول ابن طلحه مانند آن را با اندكى تغيير آورده .\r\nايضاح : شرح بسيارى از عبارات اين خطبه در كتاب توحيد گذشت ، و اينجا ببرخى كه مناسب مقام است اشاره ميكنيم ، « مدحة » وضع ستايشگر است در حال ستايش و بسا منظور اينست كه همه ستايشگران با هم درمانده‌اند ، « وقت شمرده و مدت دراز » نفى زمانست بطور مطلق از خدا تعالى مانند مكان ، و ممكن است حمل آن بر زمان‌هاى محدود و پايان پذير و شايد اولى براى گذشته است و دومى براى آينده ( نشر رياح ) بسط آنها است ، و هر جا در قرآن لفظ رياح است براى رحمت است ، و آنچه بلفظ مفرد است براى عذاب و شايد اشاره باينست كه عذاب كم است و رحمت فراوان ، و بسا كه رحمت بمعنى بارانست ، چنان كه خداى سبحان فرموده : « و او است كه ميفرستد بادها را مژده بخش پيش از باران رحمتش ، « 56 - الاعراف » و گفته شده عرب پندارند ابر باران نگيرد مگر از چند باد مختلف و بسا كه معنى نشر رياح اين باشد ، فراء گفته نشر ببادهاى خوب و با نرمش گويند كه ابر باران را برآرند و تعميم بهتر است ، زيرا بادهاى رحمت بسيارند و از آنها است بادهاى آبستن‌كننده و باران خيز ، نگهدار ابر ميان آسمان و زمين ، و فشارنده ابر تا ببارد و روان‌كننده كشتيها در درياها و جز آن « كمال اخلاص به او نفى صفات از اوست » بسا مناسبت اخلاص با نفى صفات اينست كه اخلاص در عبادت از نظر عموم مردم قصد نكردن مخلوق است در عبادت خدا ، و نظر بخواص شناخت خدا است بيگانگى بحسب امكان در عبادت و هر كه براى خدا صفات زائد بر ذات معتقد باشد خداى يگانه نپرستيده و خداى چندى پرستيده و بلكه اصلا خدا نپرستيده چنانچه در خبر گذشت « هر كه نام\r\n\r\n","description":"","footnote":"","page_name":" 124 ","page_number":136},
  {"content":"\r\n\r\nپرستد برابر معنا البته كافر است ، و هر كس نام و معنا هر دو را پرستد مشرك است ، و هر كه تنها معنا را پرستد و نام و صفت را نشانه آن داند و دل به دو بندد و در نهان و آشكار زبانزدش او باشد هم آنان ياران امير المؤمنين باشند بدرستى » ابن ميثم گفته مقصود از معرفت ، معرفت كامله است كه هدف عارف است در مراتب سلوك ، و در عقل اوليت دارد براى آنكه علت غائى است ، و ترتيب را بيان كرده باينكه معرفت بواسطه عبادت بيش شود و بپذيرش فرمانها و سالك در آغاز آماده باور داشت يقينى هستى او گردد و سپس براى يگانه‌شناسى سپس براى اخلاص ، سپس براى نفى جز او ، و در موج درياى عظمت غرق مىشود ، و هر مرتبه بكمال است نسبت به پيش از خودش تا معرفت مطلوبه بحسب توانائى بكمال رسد ، و بكمال آن دين بكمال رسد و سفر بسوى خدا پايان پذيرد ، و آنچه ما گفتيم مناسبتر است چنان كه پوشيده نيست « كائن لاعن حدث و موجود لاعن عدم » ظاهرش اختصاص به خدا و حدوث جز اوست و همچنين است گفته او « يگانه بود آنگه كه آرامش بخشى نبود » .\r\nدلالت دارد بر حدوث جهان و آفرينش خلق آن ، و فرق ميان انشاء و ابتداء اينست كه انشاء مانند واژه خلق اعم است از ابتداء و ممكن است ماده سابقه باشد چنانچه خدا فرموده ( آفريد انسان را از گل خشك و پالوده ، 14 - الرحمن ) ولى ابتداء آفرينش بىپيش بودن مايه و نمونه است ، و اگر هم از لغت اين فرق مفهوم نباشد تقابل قرينهء نيكو باشد و ممكن است تأكيد هم باشد « حواله كرد هر چيزى را بوقتش » در برخى نسخه بجاى حاء بىنقطه جيم نقطه‌دار است به اين معنى كه خدا هر چيزى را در متن عدم چرخانده تا آن را بهنگام مناسب وجودش رسانده « و ميان گوناگون آنها پيوست داد » چنانچه مختلف در طبع را بما هم پيوست و همچنان جانها و تنها را بهم بست .\r\n« منشها را برجا نشاند و بهمگنانشان چسباند » تغريز غرائز ايجاد آنها است يا تخصيص هر موجودى بغريزه مخصوص او ، يا بمعنى فرو كردن قلم چوبست در زمين براى بار آوردن چنانچه گفته‌اند و مقصود اينست كه آنها را طورى كرده كه از صاحبانشان جدا نشوند ، يا اشخاص را لازم كليات ساخته بنا بر نسخه ديگر كه بجاى اسناخ اشباح است ، يا مقصود اينست\r\n\r\n","description":"","footnote":"","page_name":" 125 ","page_number":137},
  {"content":"\r\n\r\nكه هر صاحب غريزه با هر شخص طوريست كه غريزه او غالبا يا دائما از او جدا نشود .\r\n« محيط بحدود و انتهاء آنها است » .\r\nبسا مقصود از حدود اطراف و تشخصات يا حدود ذهنيه است ، و مقصود از انتهاء نهايت لازمه محدود است يا انقطاع هستى و فنا و عبارت دليل است كه اطلاق وصف عارف به خدا رواست و گرچه برخى آن را منع كرده‌اند . . . مقصود از گشودن فضا ايجاد اجسام است در جاهاى تهى آن بنا بر وجود مكان و امكان خلا ، يا مقصود از جو معبد موهوم است ، و يا يكى از عناصر بنا بر اينكه آفرينش هواء مقدم بر عناصر ديگر بوده چنانچه ظاهر شود از نقل آينده تفسير على بن ابراهيم ، و در اين كلام تصريحى به اول صادر ندارد و سخن در باره آن بيايد ان شاء اللَّه . . . ابن ميثم گفته ، اگر گوئى اجواء و ارجاء و سكائك هوا امور عدميه هستند و ارتباطى با آفرينش و قدرت ندارند گويم : اينها عبارت از خلا و حيّزاند ، و خلاف در اينكه خلا و حيّز وجوديند يا عدمى معروف است ، و اگر وجودى باشند با قدرت ارتباط دارند ، و بمعنى گشادن و شكافتن آنها ، بوجود آوردن آنها است ، و اگر عدمى باشند معنى گشودن و شكافتن آنها و نسبت قدرت بدانها ، اندازه‌گيرى آنها است بآفرينش موجودات چون آب در آنها زيرا خدا با ايجاد آب در آنها از مطلق هوا و خلاء ممتازشان كرد و گويا آنها را شكافته و گشوده باينكه جسمى در آنها آفريده ، و روايت شده كه زراره و هشام در باره هوا اختلاف كردند كه آيا آفريده است يا نه ؟ و برخى دوستان جعفر بن محمّد عليه السّلام اين اختلاف را نزد او برد و گفت : من سرگردانم و بينم اصحاب ما در بارهء آن اختلاف دارند و امام عليه السّلام فرمود : اين اختلاف مايه كفر و گمراهى نيست ، : و بدان كه امام از بيان آن خوددارى كرد زيرا دوستان خدا كه گماشته‌اند براهنمائى خلق و توضيح راه راست ذاتا به دو امر بيشتر توجه ندارند .\r\n1 - آنچه بروشنى راه راست را بنمايد :\r\n2 - آنچه از گمراهى برهاند و به راه راست برگرداند و بيان اينكه هواء مخلوق است يا مخلوق نيست چندان فايده‌اى براى كار آخرت ندارد و ندانستن آن زيانى\r\n\r\n","description":"","footnote":"","page_name":" 126 ","page_number":138},
  {"content":"\r\n\r\nبدان نرساند و ترك آن و به كار شدن در آنچه اهم از آنست بهتر است « روانه كرد در آن آبى كه موجش متلاطم بود » يعنى خداى سبحان آبى پرتلاطم و خروشان و پر موج آفريد ، و آن را به حال خود گذاشت تا در هوا روان شد سپس باد را فرمود تا او را بر گرداند و گردهم فراهم كرد .\r\n« و آن را بر دوش باد تند بار كرد » . . . و اين باد جز هوائيست كه نخست ذكر كرد چنانچه بيايد در گفته امام صادق عليه السّلام در پاسخ زنديق كه فرمايد : « باد بر هوا بود و هوا را قدرت نگه مىداشت » و ممكن است مقصود همان جزء متحرك از خود هوا باشد چنانچه مشهور است .\r\n« پس فرمود تا برش گردانيد » يعنى باد را فرمود تا آب را برگرداند و از روانى باز دارد كه بدان اشاره شد بقولش « آبى در آن روان داشت » و پيش از رد بر طبع جريان خود بود ، و آن باد را نيرو داد تا آن را بهم بست و بر آن احاطه كرد ، و بسا كه مقصود امر تكوين است چنانچه در قولش « باش پس باشد ، 81 - يس » و قولش « باشيد ميمونها ( ) 65 - البقره » كيدرى گفته : فرمودش معنى مجازى دارد زيرا حكيم به جماد فرمان نميدهد « هوا زير آب گشاده و آب روى آن ريخته است » مقصود قدرت نمائى در اينست كه هوا چون ظرف آب را در خود نگهداشت .\r\n« سپس بادى آفريد كه وزشگاهش عقيم شد » ظاهر آنست كه اين باد جز آنست كه خدا آن را جاى آب قرار داد بلكه اين از خود آب آفريده شد چنانچه در روايت بيايد ، و اعتقام اينست كه چاهى بكنى و چون به آب شوى چاه كوچكى باندازه‌اى كه مزه آب را بچشى در آن بكنى تا اگر شيرين باشد آن را باتمام رسانى و بمعنى نازاد شدن هم هست و به اين معنى است باد عقيم ، و در كتاب العين ، گفته : اعتقام بمعنى دخول در كار است ، ابن ميثم به پيروى از كندرى گفته : اعتقام سخت كردن و بستن است ، و ما آن را در كتب لغت نيافتيم ، مهب بمعنى وزيدن يا مكان وزيدن و ( رب ) بمعنى جمع كرد ، و فزود ، و برپا داشت آمده . گفته شده ، مقصود اينست كه خدا تعالى آن را به اندازه مخصوصى كه مقتضاى حكمت بود فرستاد و آن را رها نكرد بلكه\r\n\r\n","description":"","footnote":"","page_name":" 127 ","page_number":139},
  {"content":"\r\n\r\nوزشگاهش را تنگ ساخت چنانچه چاه كوچك را در چاه بزرگ ميكنند ، و گفته شده مقصود اينست كه آن را عقيم ساخت و نازاد كه تلقيح نميكرد و صحتش بنا بر اينست كه اعتقام متعدى باشد يا مهب مرفوع باشد تا فاعل آن باشد ولى در همه نسخه‌ها منصوب آمده است و گفته شده ( اعقم ) در برخى نسخه‌ها ثبت شده و بنا بر اين درست مىشود و بسا كه مقصود اينست كه وزشگاهش را سخت كرد و بحكمت و مصلحت آن را وابست ، و گفته شده : بفرض كه ( اعتقم ) با تاء باشد مقصود اينست كه وزشگاهش را از موانع رها كرد و آن را فرستاد بطورى كه وزشگاهش از اقامتگاهش شناخته نشود و اين هم چنانست كه ميبينى ، و مقصود از ادامه مرب آن آنست كه آن را ملازم تحريك آب كرد و وزشش ادامه يافت و در برخى نسخه‌ها « مدبها » آمده بدال يعنى آن را كشيد و روان كرد « 1 » . . . « و افراشتش در هوائى گشاده » يعنى خدا آن كف را بالا برد باينكه برخى از آن را دود ساخت در هوائى كه گشوده شده بود به آفرينش آفريده‌هاى پيشين يا بوسيله بالا بردن همين دود « در فضائى پهناور » ابن ميثم گفته : قرآن كريم گويا است كه آسمان از دود آفريده شده ، و آنچه در اين خبر است گويا است كه از كف آفريده شده و هم در اين خبر است كه اين كف همانست كه زمين از آن پديد شده ، و بايد آنها را با هم جمع كرد ، جمع ميان كلام آن حضرت و تعبير قرآن كريم همانست كه امام باقر عليه السّلام فرمود : « پس برآمد از اين موج و كف دودى كه از ميان آن افراشته بود نه از آتش پس آسمان را از آن آفريد » و شكى نيست كه مقصود قرآن دود حقيقى نيست زيرا آن جز از آتش نباشد ، و مفسران اتفاق دارند كه اين دود\r\n\r\n\r\n","description":"","footnote":"\r\n( 1 ) با اين طول سخن مقصود روشن نشد ولى درست اينست كه مقصود از اين جمله آنست كه همه باد وزشگاه را بيرون فرستاد تا آن عقيم شد و ديگر باد در آن نماند و عقيم همان نازادى است و استعمال آن متعدى مانعى ندارد زيرا زبان عرب را بايد از على عليه السّلام ياد گرفت و اين خود كنايه از شدت باديست كه مامور بر همزدن آب شده است ، و در كنايه وجود معناى حقيقى لازم نيست ( شرح مترجم ) .\r\n","page_name":" 128 ","page_number":140},
  {"content":"\r\n\r\nاز آتش نبود ، بلكه از جوشش و آب و بخار دادن آن بود بواسطه موج گرفتن و مقصود از دود همان بخار آب است ، و بنا بر اين گوئيم كلامش با قرآن كريم موافق است ، زيرا كف بخاريست كه از حرارت حركت آن به روى آن برآيد جز اينكه تا در هم است به روى آبست و جدا نشده نام كف بدان مخصوص است و آنچه لطيف شد و اجزاء هوا بر آن غلبه كرد و از آب جدا شد نام بخار دارد ، و چون كف بخار است و مقصود از دود هم در قرآن كريم همان بخار است مقصود آن حضرت با مقصود قرآن يكيست ، و بخار پيوسته همانست كه زمين از آن آفريده شده و آن كف است ، وجه شباهت دخان و بخار كه منظور شده دو چيز است :\r\n1 - محسوس و آن صورتيست كه مانند هم از دود و بخار به چشم مىآيد تا بسا ديده نتواند آنها را از هم جدا كند .\r\n2 - معنوى و آن اينست كه بخار ذرات آبست كه بواسطه لطافت با هوا آميخته چنانچه دود هم همانست ولى بوسيله آتش بر آمده زيرا دود هم همان اجزاء آب جرمى است كه ميسوزد و بواسطه حرارت آتش لطيف شده و با هوا آميخته و جدائى آنها از هم بواسطه سبب آنها است و روا است نام يكى را براى ديگرى به كار برند و اللَّه ولى التوفيق .\r\n« نشيب‌ترشانرا را موجى خوددار ساخت » . . . كيدرى گفته : آسمان دنيا را بموج تشبيه كرده براى صفا و بلندى يا مقصود اينست كه نخست موج بوده و سپس بسته و خوددار شده ! . ابن ميثم گفته : آن را بموج تشبيه كرده در بلندى و رنگ موهوم ، و گفته شده : بموج تشبيه شده براى اينكه در نظر اختران آن لرزش دارند ، و شايد مقصود از محفوظى آسمان بلندتر دورى او از كاستى و ويرانى و سقوط و شكافتگى است جز بفرمان خدا سبحانه ، بيشتر شارحان گفته‌اند : محفوظ از شياطين است و آن مناسب عليا نيست و بلكه مناسب سفلى است ، و مناسب است مقصود از كلامش قول خدا باشد « و ساختيم آسمان را سقفى محفوظ 32 - الأنبياء » يعنى آسمان بلندتر .\r\nوجهى ديگر به نظر ميرسد : كه مقصود اينست خدا سطح پائين هر آسمانى را\r\n\r\n","description":"","footnote":"","page_name":" 129 ","page_number":141},
  {"content":"\r\n\r\nمواج و متحرك ساخته بحسب واقع يا در نظر ناظر و سطح بالاى آنها را محفوظ و سخت نموده تا فرشته‌ها بر آن برقرار باشند و ديوها نتوانند آن را بشكافند و ضمير ( زيّنها ) و ضمائر ديگر همه بمجموع برميگردد و مناسب آيه پيش است كه « نگهدارى از هر ديو متمرد 7 - الصافات » .\r\nو بسا بخاطر وجهى ديگر ميگذرد كه با قواعد هيئت مناسب است و آن اينست كه امام عليه السّلام آسمان دنيا را بموجى خوددار تشبيه كرده تا حركت مخصوص ماه از همه اختران شتابانتر باشد كه گويا هميشه موج دارد و نمىافتد و عليا را محفوظ وصف كرده زيرا حركت ويژه‌اش را كند دانسته و گويا نگهداشته است و حركت ندارد و بروش پيش ممكن است مقصود از سفلى از هر كدام خارج مركز و تدوير آنها باشد و مقصود از عليا فلكهاى ممثل كه اولى مواج است چون حركتش تند است و ديگران محفوظند چون كندند ولى اين دو وجه از زبان شرع و مقاصد او بدورند وجه نخست كه ابتكار ما است از قوت و لطافت خالى نيست .\r\n. . . « سپس آراستشان بزيور اختران » ظاهر همان آسمان پائينتر است تا موافقتر باشد با قول خدا تعالى « راستى آراستيم آسمان دنيا را بزيور اختران 6 - الصافات » ولى از نظر لفظ بعيد است و قصد زيور همه آسمانها روشنتر است و آراستن برخى آراستن همه است و اين مؤيد وجه اول است كه ما گفتيم و ( زينة ) يا بمعنى آراستن است يا بمعنى زيور ، كشاف در قول خدا ( بزينة الكواكب ) هر دو را احتمال داده . . .\r\nو زيور شدن اختران براى آسمان يا براى پرتو آنها است يا براى اشكال زيباى آنها است مانند ثريا و جوزاء يا براى اختلاف اوضاع و حركت آنها است يا براى تابش آنها است در شب تار برابر چشم مردم يا براى همه اينها و قول خدا آنها را ( چراغها ) خوانده در جاى ديگر مؤيد برخى از اين وجوه است ، گفتار در جاهاى اختران در محلش بيايد .\r\n« ضياء ثواقب » مقصود از آن يا اخترانست و تفسير زينة كواكب است و معنى ثواقب اينست كه با تابش خود تاريكى را سوراخ مينمايند يا مقصود شهابهاى پرّانند\r\n\r\n","description":"","footnote":"","page_name":" 130 ","page_number":142},
  {"content":"\r\n\r\nكه شياطين را به تير ميزنند و هوا را سوراخ ميكنند .\r\n« سراج مستطير و قمر منير » گفته شده چون شب سايه زمين است و خورشيد آن را ميبرد چراغ خوانده مىشود - مستطير يعنى تابش پران و پراكنده و گفته‌اند ضوء تابش ذاتى است و نور تابش مستعار چنانچه خدا سبحان گويد « اوست كه خورشيد را ضياء ساخته و ماه را نور - 5 - يونس » .\r\n« در فلكى گردون » دليل بر حركت پائينتر يا بالاتر يا همه است ، نظر باينكه مقصود حركت شبانه روزى يا حركت خاصهء سيارات يا همه است . .\r\n( فلك ) با حركت لام هر چيز گردانى است چون چرخ‌ريس ، به پستان گرد زن هم گفته شده « سقف روان و رقيم لرزان » رقيم نگاشته است و به نوشته گويند ابن اثير گفته :\r\nاز آنست حديث على رضى اللَّه عنه در وصف آسمان « سقف سائر و رقيم مائر » مقصود نگارش آسمانست با اختران ، لرزان : متحرك است و نه به آن معنى كه خدا فرموده « روزى كه بلرزد آسمان لرزيدنى 9 - الطور » اين دو عبارت نيز دلالت بر حركت آسمان دارند و مخالف حركت خود ستاره نيستند چنانچه ظاهر آيه است .\r\n« سپس ميان آسمانهاى بلند را گشود و از هر جور فرشته پر كرد » ظاهرش اينست كه گشودن آسمانها پس از آفريدن خورشيد و ماه و بلكه پس از هفت ساختن و آفرينش اختران آنها است و بسا كه منظور ترتيب ذكرى باشد و ظاهر آنست كه گشادن آنها فاصله انداختن ميان آنها است و مؤيد برخى معانى آيه است ( در فتق سماوات ) چنانچه سابقا اشاره بدان كرديم و دليل است بر بطلان گفته فلاسفه در اينكه افلاك بهم چسبيده‌اند و هوا و ديگر چيزها ميان آنها فاصله نيست .\r\n( اطوار ) گوناگون خدا فرموده « و البته كه شما را گوناگون آفريده ، 14 - نوح » يك بار نطفه ، يك بار علقه ، يك بار مضغه ، و گفته‌اند حالى بدنبال حالى ، و گفته‌اند :\r\nبا اوصاف مختلف از توانگرى و بينوائى و افليجى و تندرستى ، و شايد معنى اخير انسب باشد .\r\nو اگر آفرينش فرشته‌ها پيش از آسمانها باشد چنانچه ظاهر برخى اخبار آينده\r\n\r\n","description":"","footnote":"","page_name":" 131 ","page_number":143},
  {"content":"\r\n\r\nاست پيش از گشودن آسمانها در جاى ديگر بوده‌اند . . . صف : رده‌بندى گروهى است در يك خط مانند صف نماز وصف جنگ ، و ابو عبيده گفته : هر چه ميان آسمان و زمين است و دو طرفش بهم بسته نيست صف باشد و به اين معنا است قول خدا تعالى « و پرنده صف باشند ، 41 - النور » يعنى پرهاى خود را گشايند ، بهر دو وجه تفسير شده قول خدا تعالى « و الصافات صفا ، 1 - الصافات » « فرا نگيرد آنها را خواب ديده‌ها تا آخر اوصاف » ظاهر اختصاص اين اوصاف است به همين صنف ، و ممكن است توصيف اين صنف به همه آنها يا برخى از آنها براى اختصاص نباشد .\r\n« و برخى امينان وحى اويند » اصل وحى ، القاء چيزيست به ديگرى نهانى و بمعنى كنايه و اشاره و رسالت هم آمده « و ألسنة هستند به رسولانش » يعنى رسولان به آنهايند چنانچه خدا تعالى فرموده « خدا برميگزيند از فرشته‌ها رسولانى ، 75 - الحج » « مختلفون بقضائه » يعنى بدان چه خواهد چنانچه در شب قدر و جز آن فرمانهاى او را برسانند . و امر او ، احكام او است يا امورى كه مقدر است ، چنانچه خدا فرموده « باذن پروردگارشان از هر امرى ، 14 - القدر » .\r\n« و برخى نگهدار بنده‌هاى اويند » بسا كه مقصود از آنها جز نگهبانانى باشند كه خدا آنها را در قرآن ياد كرده « و راستى كه بر شما نگهبانيست ، نويسنده‌هاى ارجمند 10 - 11 - الانفطار » بلكه مقصود آنهايند كه خدا در اين آيه ياد آورده « از او است پيگردانى از پيش و پس كه نگه مىدارند او را بفرمان خدا ، 11 - الرعد » ممكنست مقصود در كلام امام نويسنده‌هاى اعمال باشند يعنى حافظان كردار بنده‌ها و بسا از برخى اخبار برآيد كه هر دو دسته يكى هستند ، دربانان بهشت سركاران بهشتند كه درها را ميگشايند و مىبندند و اصل آن خادمان و كعبه و بتخانه است « و برخى گامهاشان در ارضين سفلى است » در برخى نسخه‌ها گامهاشان در زمين ثبت شده و آن روشنتر است و مقصود از ارضين هم تيكه‌ها و بقعه‌هاى زمين است ، يا اينكه در هفت طبقه زمين جاى قدم دارند . . .\r\n« براى پروردگار خود صورت توهّم نكنند » غرض تقديس فرشته‌ها است از\r\n\r\n","description":"","footnote":"","page_name":" 132 ","page_number":144},
  {"content":"\r\n\r\nاثبات لوازم جسم و امكان براى خداى سبحان ، و سرزنش مشبّهه از آدميان ( النظائر ) يعنى همانند در شكل و اخلاق و افعال ، در نسخه ( بالنواظر ) است يعنى ديدن خدا را روا ندارند ، و در نسخه‌اى هم ( بالمواطن ) است يعنى مكان را براى خدا روا ندارند .\r\n137 - در نهج البلاغه ( ج 2 ص 44 ) در وصيت امير المؤمنين عليه السّلام به امام حسن عليه السّلام : ولى او معبود يكتا است چنانچه خود را ستوده ، هيچ كس در ملك او با او ضد نتواند بود ، هرگز نابود نشود ، و هميشه از نخست بوده پيش از همه چيز و بىآغاز ، و پس از همه چيز باشد بىپايان .\r\n138 - در تاويل الايات الظاهره بسندى از امام پنجم عليه السّلام كه امير المؤمنين عليه السّلام فرمود : راستى خدا تبارك و تعالى يگانه است و در يگانگى خود تنها بود سپس كلمه‌اى برآورد و آن نور گرديد ، سپس از آن نور محمّد صلّى اللَّه عليه و آله و سلّم را آفريد و مرا و فرزندانم را آفريد ، سپس كلمه‌اى گفت و روحى شد و آن را در اين نور جا داد و در تنهاى ما نهاد .\r\nپس مائيم روح خدا و كلمات او ، و ما پرده‌دار او هستيم در برابر خلقش ، و پيوسته در سايبانى از نور بوديم ، آنجا كأنه خورشيد بود ، نه ماه ، نه شب و نه روز ، و نه ديده بينا ، خدا پرستيديم و تقديس كرديم و تمجيد نموده و تسبيح گفتيم پيش از آنكه خلق را بيافريند ( الخبر ) 139 - مصباح الانوار : بسندش از انس از پيغمبر صلّى اللَّه عليه و آله و سلّم فرمود : راستى خدا مرا آفريد و على و فاطمه و حسن و حسين را آفريد پيش از آنكه آدم را بيافريند آنگه كه نه آسمانى ساخته و نه زمينى گسترده بود و نه ظلمتى و نه نورى ، نه خورشيدى و نه ماهى و نه آتشى ، عباس گفت : آغاز آفرينش شما چگونه بوده است ؟ يا رسول اللَّه فرمود : اى عمو چون خدا خواست ما را بيافريند يك كلمه‌اى گفت و از آن نورى آفريد باز يك كلمه‌اى گفت و از آن روحى آفريد ، و آن نور را به آن روح درآميخت و مرا و على را و فاطمه و حسن و حسين را آفريد و او را تسبيح گفتيم و تسبيحى نبود و تقديس كرديم و تقديسى نبود .\r\nو چون خدا خواست كه خلقش را آفريند مرا گشود و از آن عرش خود را آفريد\r\n\r\n","description":"","footnote":"","page_name":" 133 ","page_number":145},
  {"content":"\r\n\r\nو عرش از نور من است ، و نور من از نور خدا و نور من برتر از عرش است سپس نور برادرم على را گشود و از آن فرشته‌ها را آفريد و فرشته‌ها از نور على هستند و نور على از نور خدا و على برتر است از فرشته‌ها ، سپس نور دخترم فاطمه را گشود و از آن آسمان و زمين را آفريد و آسمانها و زمين از نور دخترم فاطمه‌اند و نور دخترم فاطمه از نور خدا است و دخترم فاطمه برتر است از آسمانها و زمين سپس نور فرزندم حسن را گشود ، و از آن خورشيد و ماه آفريد ، و اين هر دو از نور فرزندم حسنند و نور حسن از نور خدا و حسن برتر است از خورشيد و ماه ، سپس نور فرزندم حسين را گشود و از آن بهشت و حور العين خلق كرد و بهشت و حور العين از نور فرزندم حسين باشند و نور او از نور خدا و فرزندم حسين برتر است از نور بهشت و حور العين ( الخبر ) .\r\n140 - در كافى : بسندش از امام ششم عليه السّلام كه خدا تبارك و تعالى فرمود :\r\nاى محمّد ، راستى كه آفريدم تو را و على را يك نورى - يعنى روحى بىتن - پيش از آنكه بيافرينم آسمانها و زمينم را و عرش و دريايم را ، و پيوسته مرا يگانه ستوديد و بزرگوار شمرديد ، سپس دو روح شما را فراهم آوردم و يكى كردم و او مرا بزرگوار شمرد و تقديس كرد و يگانه شمرد ، سپس آن را دو بخش كردم و دو بخش را دو بخش و چهارتا شد ، يكى محمّد ، يكى على ، و حسن و حسين دوتا ، سپس آفريد فاطمه را از روحى بىتن ، سپس با دست راستش ما را مسح كرد و نورش را در ما كشاند ( ج 1 ص 440 ) .\r\nبيان : « بىتن » يعنى مجرد بودند يا تن عنصرى نداشتند و تن مثالى داشتند و ظاهرش اينست كه روح هم جسم است و مجرد نيست ، و بسا كه مقصود از خلق در اينجا همان اندازه‌گيريست نه وجود خارجى « پيش از آنكه بيافرينم » بحسب زمان موهوم يا بحسب رتبه « يگانه شمرديد » به زبان جسد مثالى يا به زبان حال « روح شما را جمع كردم » گويا مقصود اينست كه ماده بدنتان را در پشت آدم نهادم و آن را از پشت عبد المطلب دوتا كردم و نيمى به عبد اللَّه رسيد و نيمى به ابى طالب و هر كدام دو تا شدند پس از انتقال بعلى و فاطمه و حسن و حسين پيدا شدند چنانچه اخبار بسيارى بر آن\r\n\r\n","description":"","footnote":"","page_name":" 134 ","page_number":146},
  {"content":"\r\n\r\nدلالت دارد .\r\nبرخى محدثين گفته‌اند : معلوم است كه دو مجرد يك نمىشوند و يك مجرد هم تقسيم‌پذير نيست و بايد روح را در اينجا بمعنى يك موجود جسمانى نورانى بر كنار از ماده بدنى دانست ، و برخى افاضل گفته : مقصود بخلق دو روح بىتن اينست كه مجرد بودند ، و مقصود از جمع آنها تعلق آنها است بيك بدن مثالى نورانى لاهوتى و مقصود از تفريقشان تعلق هر كدام از آنها است به بدن مشهود جسمانى و امتناع تعلق دو روح بيك بدن نسبت به بدن مشهود جسمانى است نه به بدن مثالى لاهوتى پايان .\r\nاطلاق مسح و يمين هر دو در اينجا استعاره است چون كسى كه به ديگرى اظهار لطف مىكند دست راست به او ميكشد يا اينكه يمين كنايه است از رحمت چنانچه در شرح قولشان « و الخير في يديك » تحقيق كرديم و گفتيم ممكن است مقصود اين باشد كه سود و زيان از تو هر دو حكمت است و مصلحت است و رحمت ، و سود مربوط بدست راست است و زيان بدست چپ . . . و مقصود از نور علم است و كمالات ديگر .\r\n141 - در كافى ( ج 1 ، 440 ) بسندش از محمّد بن سنان گفت : نزد امام نهم عليه السّلام بودم و اختلاف شيعه را بميان كشيدم و فرمود : اى محمّد راستى خدا تبارك و تعالى پيوسته تنها بود و در يگانگى خود ، سپس محمّد و على و فاطمه عليه السّلام را آفريد و هزار روزگار زيستند ، سپس همه چيز را آفريد و آنان را گواه بر آن گرفت ، فرمانبردنشان را مجرى كرد و كارشان را بدانها وانهاد و آنها هر چه را خواهند حلال سازند و هر چه را خواهند حرام سازند ، و جز آنچه خدا تبارك و تعالى خواسته نخواهند ، سپس فرمود : اى محمّد : اين كيشى است كه هر كه از آن پيش افتد از دين بدر شده و هر كه از آن پس بماند ، نابود شود ، و هر كه بدان بچسبد برسد به حق ، بگير آن را اى محمّد .\r\n142 - و در همان ( ج 1 ص 441 ) بسندش از مفضل گويد : گفتم : به امام ششم عليه السّلام چگونه بوديد آنگه كه اظلّه بوديد ؟ فرمود : اى مفضل نزد پروردگار خود بوديم و جز ما نزد او نبود در سايه‌بانى سبز ، تسبيح و تقديس و تمجيد و تهليلش\r\n\r\n","description":"","footnote":"","page_name":" 135 ","page_number":147},
  {"content":"\r\n\r\nمينموديم ، نه فرشته مقربى بود ، نه جاندارى جز ما ، تا با ديدش آمد آفرينش اشياء و آفريد آنچه خواست و هر گونه خواست از فرشته‌ها و جز آنها ، سپس دانش آن را بما وانهاد .\r\nبيان « در اظله » يعنى عالم ارواح يا مثال يا ذرّ « نزد پروردگار خود بوديم » يعنى مقرب او بوديم بقرب معنوى يا در علم او بوديم و ملحوظ عنايتش ، و گويا مقصود از سايبان سايه عرش است پيش از آفرينش آسمانها و زمين . و گفته‌اند : در نورى سبز و مقصود تعلق آنهاست بدان عالم نه آنكه در آن باشند و مكان آنها باشد ، و نه بسا اين تعبير كنايه باشد از شناخت خدا سبحانه چنانچه در شرح عرش بيايد ان شاء اللَّه يعنى غرق انوار معرفت خدا تعالى بودند و بدان خوش بودند ، زيرا موجودى جز او و آنها نبوده . . . « انهى » يعنى آن را بما ابلاغ كرد و رسانيد علم بحقائق آنها را و احكام آنها را .\r\n143 - در كافى ( ج ص 441 ) بسندش از امام ششم عليه السّلام فرمود : راستى خدا بود چون بودى نبود و بودن و مكان را آفريد ، و نور الأنوار را كه همه نورها از آن نورانى شدند ، و از نور خود كه همه نورها را روشن كرد در آن روان ساخت ، و آن نورى بود كه از آن محمّد و على آفريد ، و پيوسته دو نور نخست بودند ، زيرا چيزى پيش از آنها نيافريد ، و پيوسته پاك و پاكيزه در جريان بودند در اصلاب پاك تا در دو صلب پاكيزه‌تر عبد اللَّه و ابى طالب از هم جدا شدند .\r\nبيان : « إذ لا كان » يعنى هيچ ممكن نبود ، و شايد مقصود از نور الانوار همان نور پيغمبر صلّى اللَّه عليه و آله و سلّم است زيرا او روشن كن ارواح خلائق است بعلوم و كمالات و هدايات و معارف ، بلكه سبب وجود موجودات و علت غائى آنها است و نور خود را در آن روان ساخت براى افاضه و هدايت تا همه نورها از آن بهره گرفتند . . .\r\n144 - در كافى ( ج 1 ص 442 ) بسندش از جابر بن يزيد گفت : امام پنجم عليه السّلام به من فرمود : اى جابر راستى خدا نخست چيزى كه آفريد محمّد و فرزندان هداة و مهتدى\r\n\r\n","description":"","footnote":"","page_name":" 136 ","page_number":148},
  {"content":"\r\n\r\nاو بود ، و نمونه‌هاى نورانى بودند در برابر خدا گفتم : نمونه‌هاى نورانى چيست ؟\r\nفرمود : سايه نور ، تنهاى نورانى بىروح ، و همه از يك نور كمك ميشدند ، و آن روح القدس بود ، و به دو خدا را ميپرستيد و هم خاندانش ، و از اين رو آنها را آفريده بردبار و دانشمند و نيكوكار و پاك ، خدا پرستند به نماز و روزه و سجده و تسبيح و تهليل و نمازها را همه بگزارند و روزه دارند و حج بجا آرند .\r\nميگويم : شرح اين اخبار و مانند آنها در مجلد ششم و هفتم و نهم گذشته و اخبار دال بر اينكه نخست موجودات ارواح آنان بوده بسيار است ، و ممكن است آنها را دليل آورد بحدوث همه ممكنات با پيوست اخبارى كه بيايند و دلالت كنند كه فاصله ميان خلق ارواح و اجسام زمانى محدود بوده زيرا آنچه زائد بر متناهى بزمانى متناهى است بناچار متناهى است .\r\n145 - ابو الحسن بكرى استاد شهيد ثانى در كتاب الانوار از امير المؤمنين عليه السّلام روايت كرده كه فرمود : خدا بود و چيزى با او نبود و نخست چيزى كه آفريد نور حبيبش محمّد صلّى اللَّه عليه و آله و سلّم بود پيش از آفريدن آب و عرش و كرسى و آسمانها و زمين و لوح و قلم و بهشت و دوزخ و فرشته‌ها و آدم و حواء به چهار صد و بيست و چهار هزار سال و چون خدا تعالى نور پيغمبر ما را آفريد هزار سال برابر خدا عز و جل ايستاد و تسبيح و حمد ميگفت و خدا تبارك و تعالى به او نگاه ميكرد و ميفرمود : اى بنده من توئى مراد و مريد ، و توئى بهترين آفريده من ، بعزت و جلالم قسم اگر تو نبودى افلاك را نمىآفريدم ، هر كه تو را دوست دارد دوستش دارم و هر كه تو را دشمن دارد دشمنش دارم .\r\nو نورش تتق كشيده و پرتو برآورد و خدا از آن 12 حجاب آفريد نخست حجاب قدرت و پس حجاب عظمت ، سپس حجاب عزت و سپس حجاب هيبت ، سپس حجاب جبروت سپس حجاب رحمت سپس حجاب نبوت سپس حجاب كبرياء سپس حجاب منزلت سپس حجاب رفعت سپس حجاب سعادت سپس حجاب شفاعت ، سپس خدا نور رسول صلّى اللَّه عليه و آله و سلّم را فرمود تا در حجاب قدرت درآيد درآمد و ميگفت ( سبحان العلى الاعلى )\r\n\r\n","description":"","footnote":"","page_name":" 137 ","page_number":149},
  {"content":"\r\n\r\nو ماند تا 12 هزار سال .\r\nسپس فرمودش تا در حجاب عظمت درآيد در آمد 11 هزار سال ميگفت ( سبحان عالم السرّ و اخفى ) سپس در حجاب عزت درآمد و 10 هزار سال ميگفت ( سبحان الملك المنان ) سپس در حجاب هيبت درآمد و نه هزار سال ميگفت ( سبحان من هو غنىّ لا يفتقر ) سپس در حجاب جبروت درآمد و هشت هزار سال ميگفت ( سبحان الكريم الاكرم ) سپس در حجاب رحمت درآمد و 7 هزار سال ميگفت ( سبحان  رَبُّ الْعَرْشِ الْعَظِيمِ  ) سپس در حجاب نبوت درآمد و 6 هزار سال ميگفت (  سُبْحانَ رَبِّكَ رَبِّ الْعِزَّةِ عَمَّا يَصِفُونَ  ) سپس در حجاب كبرياء درآمد و 5 هزار سال ميگفت ( سبحان العظيم الاعظم ) سپس در حجاب منزلت درآمد و چهار سال ميگفت ( سبحان العليم الكريم ) سپس در حجاب رفعت درآمد و 3 هزار سال ميگفت ( سبحان ذى الملك و الملكوت ) سپس در حجاب سعادت درآمد و 2 هزار سال ميگفت ( سبحان من يزيل الاشياء و لا يزول ) سپس در حجاب شفاعت درآمد و هزار سال ميگفت ( سبحان اللَّه و بحمده سبحان اللَّه العظيم ) .\r\nامام على بن ابى طالب فرمود : سپس خدا تعالى از نور محمّد بيست درياى نور آفريد كه در هر دريا علومى بود كه جز خدا تعالى آنها را نميداند ، سپس بنور محمّد فرمود :\r\nبدرياى عزت فرو شو و فرو شد ، سپس بدرياى شكيبائى سپس بدرياى خشوع ، سپس بدرياى تواضع ، سپس بدرياى رضا ، سپس بدرياى وفاء ، سپس بدرياى بردبارى ، سپس بدرياى پرهيزكارى ، سپس بدرياى ترس ، سپس بدرياى انابت ، سپس بدرياى عمل سپس بدرياى فزونى ، سپس بدرياى هدايت ، سپس بدرياى صيانت ، سپس بدرياى حيا ، تا در بيست دريا چرخيد .\r\nو چون از آخرين درياها برآمد خدا تعالى فرمود : اى دوستم ، اى آقاى پيغمبرانم ، اى نخست آفريده‌هايم واى پايان پيغمبرانم توئى شفيع روز محشر ، آن نور به سجده افتاد فرمود : از او 124 هزار قطره چكيد ، و خدا تعالى از هر قطره نورش\r\n\r\n","description":"","footnote":"","page_name":" 138 ","page_number":150},
  {"content":"\r\n\r\nپيغمبرى آفريد ، و چون انوار كامل شدند همه گرد نور محمّد صلّى اللَّه عليه و آله و سلّم گرديدند چنانچه حاجيان بگرد خانه كعبه ميگردند و همه خدا را تسبيح ميكردند و سپاس ميگفتند و ميگفتند ، منزهست آنكه دانا است و نادانى ندارد ، منزه است آنكه ميداند و شتاب ندارد ، منزه است آنكه بىنياز است و نياز ندارد .\r\nپس خدا به آنها ندا كرد : ميدانيد من چه كسم ؟ نور محمّد صلّى اللَّه عليه و آله و سلّم بهمهء انوار پيشى گرفت و گفت : توئى خدائى كه معبودى جز تو نيست يگانه‌ئى شريك ندارى ، رب الارباب و ملك الملوكى ، بناگاه نداء از جانب خدا رسيد : تو برگزيده منى ، تو دوست منى ، تو بهترين خلق منى ، امتت بهترين امتند كه براى مردم برآورده شدند سپس از نور محمّد صلّى اللَّه عليه و آله و سلّم گوهرى آفريد و آن را دو بخش كرد و بهيبت ببخش يكم نگريست و آبى خوشگوار شد و به مهر ببخش دوم نگريست و از آن عرش را آفريد و بر روى آب استوار شد .\r\nپس كرسى را از نور عرش آفريد و لوح را از نور كرسى و قلم را از نور لوح و به او فرمود : يگانگى مرا بنگار ، و قلم هزار سال از گفته خدا بيهوش شد و چون به هوش آمد فرمود : بنويس ، عرض كرد بار خدايا چه بنويسم ؟ فرمود : بنويس لا إله الا اللَّه محمّد رسول اللَّه و چون قلم نام محمّد صلّى اللَّه عليه و آله و سلّم را شنيد به سجده افتاد و گفت : سبحان الواحد القهار ، سبحان العظيم الاعظم ، سپس سر از سجده برداشت و نوشت : لا إله الا اللَّه محمّد رسول اللَّه .\r\nسپس گفت پروردگارا محمد كيست كه نامش را با نام خود قرين كردى ، و ذكرش با ذكر خود آوردى ؟ خدا تعالى به او گفت : اى قلم ، اگر او نبود تو را نيافريدم و نيافريدم خلقم را جز بخاطر او ، او بشير و نذير است ، سراج منير است ، شفيع و حبيب است ، در اينجا قلم از شيرينى نام محمّد صلّى اللَّه عليه و آله و سلّم شكاف برداشت ، سپس قلم گفت : درود بر تو اى رسول خدا ، خدا فرمود : بر تو درود از من و رحمت و بركات از اين رو سلام سنّت شد و جواب سلام واجب سپس خدا فرمود : قضا و قدر و هر چه تا روز قيامت بيافرينم بنويس .\r\n\r\n","description":"","footnote":"","page_name":" 139 ","page_number":151},
  {"content":"\r\n\r\nسپس خدا فرشته‌ها را آفريد تا صلوات فرستند بر محمّد و آل محمد ، و براى امتش آمرزشخواهند تا روز قيامت سپس خدا از نور محمد صلّى اللَّه عليه و آله و سلّم بهشت را آفريد و به چهار چيزش آراست ، تعظيم و جلالت و سخاوت و امانت ، و آن را براى دوستان و فرمان برانش ساخت .\r\nسپس به باقى آن گوهر با ديد هيبت نگريست و آب شد ، و از دودش آسمانها را آفريد و از كفش زمينها را و چون خداى تبارك و تعالى زمين را آفريد مانند كشتى اهلش را ميلرزانيد و خدا كوهها را آفريد و لنگرش ساخت ، سپس فرشته‌اى با بزرگترين نيرو آفريد و زير زمين درآمد و گامش را قرار گاهى نبود و خدا صخره بزرگ آفريد و زير دو گام آن فرشته نهاد سپس آن صخره را قرارگاهى نبود ، و گاو بزرگى كه هيچ ديده تاب ديدنش را از بزرگى آن و از برق چشمانش نداشت آفريد و تا آنجا بزرگ بود كه اگر همه درياها را در يك سوراخ بينى او نهادند چون خردلى بود كه در بيابانى اندازند و آن گاو زير آن صخره درآمد .\r\nسپس براى آن گاو قرارگاهى نبود ، و خدا يك ماهى بزرگ بنام بهموت آفريد و زير دو پاى گاو رفت و گاو بر پشت آن ماهى قرار گرفت ، پس همه زمين بر دوش فرشته است و فرشته بر صخره ، و صخره بر گاو ، و گاو بر ماهى ، و ماهى بر آب ، و آب بر هوا ، و هوا بر ظلمت ، سپس كس نداند كه زير ظلمت چيست .\r\nسپس خدا عرش را از دو پرتو آفريد يكى فضل و دوم عدل سپس فرمود آن دو هر كدام دمى بركشيدند ، و از آن دو چهار چيز آفريد ، عقل و حلم و علم و سخاوت سپس از عقل خوف آفريد ، و از علم رضا و از حلم دوستى و از سخاوت محبت و همه اينها را در سرشت محمد صلّى اللَّه عليه و آله و سلّم خمير كرد ، سپس پس از آنها ارواح مؤمنان امت محمد صلّى اللَّه عليه و آله و سلّم را آفريد سپس خورشيد و ماه و ستارگان و شب و روز و نور و ظلمت و فرشته‌هاى ديگر را از نور محمد صلّى اللَّه عليه و آله و سلّم آفريد و چون همه انوار كامل شدند نور محمد صلّى اللَّه عليه و آله و سلّم هفتاد و سه هزار سال زير عرش آرام گرفت ، سپس نورش ببهشت جا كرد\r\n\r\n","description":"","footnote":"","page_name":" 140 ","page_number":152},
  {"content":"\r\n\r\nتا هفتاد هزار سال سپس در سدره المنتهى جا گرفت تا هفتاد هزار سال سپس به آسمان ششم و آسمان به آسمان پائين آمد تا رسيد به آسمان دنيا و در آن ماند تا خدا خواست كه آدم را بيافريند تا آخر آنچه در مجلد ششم گذشت .\r\n146 - در كتاب ابى سعيد عباد عصفرى بسندش از ابى حمزه گفت شنيدم امام چهارم عليه السّلام ميفرمود خدا محمد و على و يازده تن از فرزندان على عليه السّلام را از نور عظمتش آفريد و آنها را نمونه‌هائى در پرتو نورش بپاداشت و او را ميپرستيدند پيش از آفرينش خلق ، خدا را تسبيح ميگفتند و تقديس ميكردند ، و آنان امامان از فرزندان رسول خدايند صلّى اللَّه عليه و آله و سلّم 147 - و از همان بسندش از امام پنجم فرمود : خدا زمين كربلاء را بيست و چهار هزار سال پيش از زمين كعبه آفريد ، و آن را مقدم داشت و مبارك و هميشه پيش از اينكه خدا خلق كند مقدس و مبارك بود ، و پيوسته چنين است تا خدا آن را برترين زمين بهشت سازد ، و بهترين منزل و مسكنى كه دوستانش را در آن جا دهد .\r\nو از همان بسندش از امام چهارم عليه السّلام مانند آن را آورده .\r\n148 - در كافى ( ج 1 ص 412 ) از فروع كافى بسندش از محمد بن عمران عجلى گفت : به امام ششم عليه السّلام گفتم جاى خانه كعبه آنگاه كه آب بود بگفته خدا عز و جل « و بود عرش او بر آب » چه بوده است ؟ فرمود : يك درّ درخشان .\r\n149 - فروع كافى ( ص 611 ، ب 3 ، ح 3 ) بسندش از امام ششم عليه السّلام فرمود :\r\nراستى خدا عز و جل زمين را از زير خانه كعبه تا منى كشيد ، سپس از منى تا عرفات كشيد ، سپس از عرفات تا منى پس زمين از عرفاتست ، و عرفات از منى و منى از كعبه .\r\nبيان : « سپس از عرفات كشيد تا منى » يعنى رويه زمين را از عرفات تا پايانش كشيد ، سپس آن را از زير زمين برگردانيد تا كروى شود و بمنى رسانيد ، و كيفيت\r\n\r\n","description":"","footnote":"","page_name":" 141 ","page_number":153},
  {"content":"\r\n\r\nاتمامش را ياد نياورد چون معلوم بود يا مقصود اينست كه از زير بسوى ديگر برگردانيد تا بكعبه رسيد ، سپس اطراف كره را از رو تتميم كرد تا منى ، و اما آنچه برخى معاصران در توجيه آن گفته و لفظ منى در آخر حديث را بفتح ميم خوانده كه فعل باشد بمعنى ( قدّر ) و مقصود اين باشد كه تا آنجا كه خدا مقدر كرده بود از پايان زمين ، استبعاد روشنى دارد .\r\n150 - فروع كافى ( طبع قديم ص 116 ، ب 3 ح 8 ) بسندش از امام پنجم عليه السّلام فرمود : چون خدا خواست زمين را آفريند بادها را فرمود تا بر آب وزيدند و موج شد ، سپس كف كرد و يك پارچه كف شد ، و آن را در جاى خانه كعبه گرد آورد و كوههايى از كف ساخت و زمين را از زير آن كشيد و اينست معنى قول خدا عز و جلّ « راستى نخست خانه كه براى مردم وضع شد آنست كه به مكّه است و با بركت ( 96 - آل عمران » و بسند ديگر از امام ششم عليه السّلام مانندش را آورده 151 - در در المنثور سيوطى به چند سند از مجاهد ، گفت خدا زمين را پيش از آسمان آفريد و چون زمين را آفريد از آن دودى برخاست و اينست قول خدا « سپس استوار شد بر آسمان و آنها را هفت آسمان ساخت 30 - البقره ) ميفرمايد هفت آسمان ساخت روى يك ديگر و هفت زمين ساخت روى يك ديگر .\r\n152 - و از همان نيز به چند طريق از ابن عباس و ابن مسعود ، و مردانى از اصحاب رسول خدا صلّى اللَّه عليه و آله و سلّم در تفسير قول خدا تعالى « او است كه آفريد براى شما هر آنچه در زمين است سپس استوار شد بر آسمان و آنها را هفت آسمان ساخت 30 - البقره » گفت : عرش خدا بر آب بود و پيش از آب چيزى نيافريده بود ، و چون خواست خلق را بيافريند از آب دودى برآورد و بالاى آب برافراشت و آن را نام گذاشت آسمان سپس آب را خشكانيد و آن را يك قطعه زمين كرد ، سپس در دو روز آن را از هم گشود در روز يك شنبه و دوشنبه ، و هفت زمين كرد ، و زمين را بر پشت ماهى نهاد و آنست كه خدا در قول خود ياد كرده «   ن وَ الْقَلَمِ   » و ماهى در آب بر روى سنگى است ، و سنگ بر فرشته‌اى ، و فرشته بر صخره‌اى ، صخره بر هوا ، و آن صخره است كه لقمان ياد كرده ،\r\n\r\n","description":"","footnote":"","page_name":" 142 ","page_number":154},
  {"content":"\r\n\r\nنه در آسمانست و نه در زمين ، ماهى جنبيد و زمين لرزيد ، و كوهها را لنگرش ساخت تا آرام شد ، و اينست قول خدا « و نهاد برايش لنگرها تا شما را نلرزاند » .\r\nو آفريد كوهها را در آن و خوراك اهل آن را با درختش و هر چه سزايش بود در دو روز سه‌شنبه و چهارشنبه و اينست قول خدا « آيا شما كافريد به آن كه زمين را در دو روز آفريد - تا گفته او - و بركت داد در آن » ميفرمايد درخت در آن روياند ، و اقواتش و اهلش را تقدير كرد « در چهار روز برابر براى پرسش‌كننده‌ها » ميفرمايد هر كه پرسد كار چنين بوده « سپس استوار شد بر آسمان و آن دود بود » و اين دود از دم زدن آب بود كه دم برآورد و آن را يك آسمان كرد سپس آن را گشود و هفت آسمان كرد در دو روز پنجشنبه و جمعه كه در آن آفرينش آسمانها و زمين فراهم كرد .\r\n« و در هر آسمانى فرمانش را القاء كرد » گفت : در هر آسمانى فرشته‌هايش را آفريد و درياها و كوههاى برف و آنچه كس نداند ، سپس آسمان دنيا را بزيور اختران آراست ، و از ديوان نگهداشت ، و چون از آفرينش آنچه خواست فارغ شد بر عرش استوار گرديد ( الدر المنثور ج 1 ص 43 ) 153 - ( الدر المنثور ج 1 ص 43 ) . و از ابن عباس در تفسير قول او تعالى « سپس استوار شد بر آسمان » يعنى فرمانش به آسمان برآمد « و آنها را ساخت » يعنى هفت آسمان آفريد گفت : آتش به آب روان كرد و دريا بخار كرد ، و به هوا برآمد و از آن آسمان ساخت .\r\n154 - ( همان ، ج 1 ص 33 ) و از عبد اللَّه بن عمر ، گفت : چون خدا خواست اشياء را آفريند آنگه كه عرشش بر آب بود ، و نه زمينى بود و نه آسمانى ، باد را آفريد و بر آب چيره كرد تا امواجش پريشان شد ، و روى هم برانباشت ، و از آب دودى و گلى ، و كفى برآورد و دود را فرمان داد تا برافراشت و بلند شد و نمو كرد ، و از آن آسمانها را آفريد ، و از آن گل زمين را آفريد ، و از كف كوهها را آفريد .\r\n155 ( ج 1 ص 43 در المنثور ) از ابى هريرة گفت : پيغمبر دستم را گرفت و\r\n\r\n","description":"","footnote":"","page_name":" 143 ","page_number":155},
  {"content":"\r\n\r\nفرمود : خدا خاك را روز شنبه آفريد ، و كوهها را روز يك شنبه ، درخت را روز دوشنبه بدرا روز سه‌شنبه ، و نور را روز چهارشنبه و جانواران را روز پنجشنبه در زمين پراكند و آدم را عصر روز جمعه آفريد .\r\n156 - ( در همان ج 1 ص 46 ) از پيغمبر صلّى اللَّه عليه و آله و سلّم است كه فرمود : زمين از مكه كشيده شد و فرشته‌ها گرد خانه كعبه ميگرديدند ، و آن نخست جا بود كه بدان طواف كردند ، و آن همان زمين است كه خدا فرموده ( من در زمين خليفه گذارم ) .\r\n157 - ابن عباس گفت : خانه را روى آب بر چهار پايه نهادند دو هزار سال پيش از آنكه دنيا آفريده شود سپس زمين از زير خانه كشيده شد ( درّ المنثور ج ج 1 ص 127 ) .\r\n158 - مجاهد گفت : خدا جاى بيت اللَّه الحرم را دو هزار سال پيش از زمين آفريد و پايه‌هايش در زمين هفتم است ( در المنثور ج 1 ص 127 ) 159 - از كعب الاحبار گفت ، كعبه چهل سال پيش از خلق آسمانها و زمين كفى بود بر سر آب و از آن زمين كشيده شده .\r\n160 - و از ابن عباس گفت : چون عرش بر آب بود پيش از آنكه خدا آسمانها و زمين را آفريند ، خداوند بادى وزنده برانگيخت و آن باد بر آب بوزيد به سختى و در جاى خانه كعبه گنبد مانندى پيدا شد و خدا زمين را از زيرش كشيد ، و لرزيد و لرزيد تا خدا با كوهها ميخكوبش كرد ؛ و نخست كوهى كه بر آن نهاده شد ابو قبيس بود و از اين رو آن را ام القرى ناميدند .\r\n161 - مجاهد گفت : آغاز كرد خدا بآفريدن عرش و آب و هوا و زمين را را از آب آفريد ، و آغاز آفرينش روز يك شنبه بود ، و روز جمعه آفرينش فراهم شد ، و يهود روز شنبه روش يهودى به خود گيرند ، و يك روز از اين شش روز چون هزار سال است كه شما شماره كنيد ( الدر المنثور ج 3 ص 91 ) .\r\n162 - و از عكرمه كه گفت : راستى خدا آفرينش آسمانها و زمين و هر چه ميانشانست روز يك شنبه آغاز نمود ، سپس روز جمعه بر عرش استوار شد در سه ساعت\r\n\r\n","description":"","footnote":"","page_name":" 144 ","page_number":156},
  {"content":"\r\n\r\nو در يك ساعتش خورشيدها را آفريد تا مردم رغبت كنند بدعا و مسألت از درگاه پروردگار خود ( الدّر المنثور ج 3 ص 91 ) 163 - يزيد بن مسلم به جابر بن يزيد نوشت و از آغاز آفرينش پرسيدش ، گفت عرش و آب و قلم و اللَّه اعلم ( درّ منثور ج 3 ص 91 ) 164 - و از عمران بن حصين از پيغمبر صلّى اللَّه عليه و آله و سلّم فرمود : خدا پيش از هر چيزى بود و عرشش بر آب بود ، و نوشت بر لوح محفوظ ذكر هر چيزى را ( درّ منثور ج 3 ص 91 ) 165 - از عبد اللَّه بن عمرو بن عاص كه رسول خدا صلّى اللَّه عليه و آله و سلّم فرمود : راستى خدا پنجاه هزار سال پيش از آنكه آسمانها و زمينها را آفريند مقادير خلائق را اندازه گرفت و عرش بر آب بود ( درّ منثور ج 3 ص 321 ) 166 - از ابن عباس پرسش شد از قول خدا تعالى « و بود عرش او بر آب » كه آب بر چه بود ؟ گفت بر دوش باد ( درّ منثور ج 3 ص 322 ) 167 - از مجاهد در تفسير قول خدا « و بود عرش او بر آب » پيش از آنكه بيافريند اشياء را .\r\n168 - از ربيع بن انس گفت : « عرش او بر آب بود » و چون آسمانها و زمين را آفريد آن آب را دو بخش كرد و نيمى را زير عرش نهاد و آن بهر مسجور است و از آن قطره‌اى بچكد تا صور بدمد و فرو ريزد .\r\n169 - از عكرمه ، گفت پرسيده شد ابن عباس كه شب پيش بوده يا روز ؟\r\nگفت : شب ، و خواند كه « راستى آسمانها و زمين بسته بودند و ما آنها را گشوديم » آيا ميدانيد كه ميان آنها جز تاريكى بود ؟ 170 - از پيغمبر صلّى اللَّه عليه و آله و سلّم كه در قول خدا « و ساختم از آب هر چيز زنده را » فرمود : هر چيزى از آب خلق شده ( در منثور ج 3 ص 713 ) 171 - از وهب ، گفت : عزير گفته : پروردگارا آب را فرمودى تا در ميان هوا خشك شد و از آن هفت چيز ساختى و آسمانها ناميدى آنها را سپس آب را فرمودى\r\n\r\n","description":"","footnote":"","page_name":" 145 ","page_number":157},
  {"content":"\r\n\r\nتا خاكى بر آورد ، و خاك را فرمودى از آب جدا شد ، و چنين شد و همه آنها را با درياها زمين ناميدى ، سپس آفريدى از آب چشمانى نابينا و آنها را بينا كردى ، و از آن گوشهاى ناشنوا بود كه شنوا كردى ، و مرده‌ها بودند كه زنده كردى همه آنها را بيك كلمه آفريدى ، برخى را زندگى بآبست و برخى را تاب آن نيست ، خلقى با تنها و رنگهاى گوناگون ، اجناسى آوردى و آنها را با هم جفت كردى و اصنافى ساختى و بدانها الهام كردى .\r\nسپس از خاك و آب جنبنده‌هاى زمين و چهار پايان و درنده‌هايش را آفريدى برخى به شكم روند و برخى بر دو پا و برخى با چهار پا ، بزرگ دارند و خرد ، سپس در زمين هر گياهى را با يك كلمه كشتى ، يك خاك و يك آب داده شوند و بخواست تو محصولهاى گوناگون در مزه و رنگ و بو ببار آورند ، شيرين ، ترش ، تلخ ، خوشبو ، بدبو و زشت و زيبا ، عزير گفت : پروردگارا جز اين نيست كه ، آفريده تو كار دستى توايم ، آفريدى تنهاى ما را در رحم مادرانمان ، و صورت بستى ما را چنانچه خواستى براى ما اندامى ساختى ، و در آنها استخوانها نهادى ، و شكافتى براى ما گوشها و ديده‌ها ، سپس نهادى برايشان در اين تاريكى نور و در اين تنگى وسعت ، و در اين اندوه خوشى سپس آماده كردى برايشان از فضل خود روزى كه او را نيرو دهد بخواست تو ، سپس پندش دادى بكتاب و حكمت خود ، سپس او را بناچار دچار مرگ ساختى ، سپس او را برگردانى چنانچه آغاز كردى .\r\nعزير گفت : بار خدايا بكلمه‌اى همه خلقت را آفريدى ، و بر خواست تو برآمد و در آن رنجى نبردى ، هيچ خسته نشدى ، عرشت بر آب بود ، و ظلمت بر هوا ، و فرشته‌ها عرشت را بدوش داشتند و بسياست تسبيح ميكردند و خلق مطيعت بودند و از ترست خاشع در آن جز نورت ديده نميشد ، و جز آوازات شنيده نميشد ، سپس گنجينه نورت را گشودى و راه ظلمت را شب شد و روز كه بفرمانت رفت و آمد ميكنند ( درّ منثور ج 5 ص 6 ) 172 - از ابن عباس است كه يهود نزد پيغمبر صلّى اللَّه عليه و آله و سلّم آمدند و از خلق\r\n\r\n","description":"","footnote":"","page_name":" 146 ","page_number":158},
  {"content":"\r\n\r\nآسمانها و زمين پرسيدند ، فرمود : خدا زمين را روز يك شنبه و دوشنبه آفريد ، و كوهها و منافع آنها را روز سه شنبه ، و در چهارشنبه درخت و آب و شهرها و آبادانى و ويرانى را آفريد ، و اين شد چهار روز و خدا تعالى فرمود « بگو آيا شما كافريد به آن كه آفريد زمين را در دو روز - تا گفت - در چهار روز برابر براى پرسش كنان » روز پنجشنبه آسمان را آفريد ، و روز جمعه اختران و خورشيد و ماه و فرشته‌ها تا سه ساعت بغروب كه در اول ساعت آن برگها را آفريد ، هنگامى كه ميميرد هر كه مرده و در دوم آفت براى هر سودمند آفريد ، و در سوم آدم را آفريد و در بهشت جاى داد و ابليس را فرمود بر او سجده كند ، و در ساعت آخر او را برآورد .\r\nيهود گفتند : سپس چه شد اى محمّد ؟ فرمود : سپس استوار شد بر عرش ، گفتند درست گفتى اگر تمامش ميكردى ، و خودشان گفتند : سپس آرميد پيغمبر صلّى اللَّه عليه و آله و سلّم در خشم شد به سختى و اين آيه نازل شد « و البته كه آفريديم آسمانها و زمين را و آنچه ميان آنها است در شش روز و هيچ خستگى بما نرسيد شكيبا باش بر آنچه ميگويند » ( ق - 38 و 39 ) ( درّ منثور ج 5 ص 360 ) 173 - از ابن جريج در قول خدا « و بركت داد در آن » گفت هر چه براى آدميزاده سودمند است مبارك است ( در منثور ج 5 ص 360 ) 174 - از ابن عباس در قول او « و مقدّر كرد در آن قوتهايش را » گفت جويها را شكافت ، درختها را كشت ، كوهها را نهاد و درياها را روان كرد ، و در هر كدام فائده‌اى نهاد كه در ديگرى نيست .\r\n175 - عكرمه در قول خدا تعالى « و مقدر كرد در آن قوتهايش را » گفت :\r\nدر هر سرزمينى مقدّر كرد چيزى را كه در جز آن خوب نيست .\r\n176 - و از ابن جبير كه گفت : مقصود معاش آنست .\r\n177 - و از حسن كه گفت : ارزاق آنست .\r\n178 - از ابن عباس كه گفت : خدا آسمانها را از دود آفريد ، سپس خلق زمين را آغاز كرد در روز يك شنبه و روز دوشنبه و اينست قول او « آيا شما كافر\r\n\r\n","description":"","footnote":"","page_name":" 147 ","page_number":159},
  {"content":"\r\n\r\nشويد به آن كه آفريد زمين را در دو روز » سپس قوتهايش مقرّر كرد در روز سه شنبه و چهارشنبه ، و اينست قولش « و مقدّر كرد در آن اقواتش را در چهار روز برابر براى پرسش كنان ، سپس استوار شد بسوى آسمان و آن دود بود ، و آن را برافراشت و آراست باختران و خورشيد و ماه و گرداندشان در فلكشان ، و آفريد در آنها هر چه خواست از خلقش و فرشته‌هايش را روز پنجشنبه و روز جمعه ، و آفريد بهشت را روز جمعه و آدم را روز جمعه ، و اينست قول خدا « آفريد آسمانها و زمين را در شش روز » و بپايان رسيد و ثبت كرد همه چيز را در روز شنبه .\r\nو يهود روز شنبه را بزرگدارند براى آنكه در آن هر چيزى پايان يافت ، و نصارى روز يك شنبه را بزرگ دارند براى آنكه در آن خلق هر چيزى آغاز شد ، و مسلمين روز جمعه را بزرگ دارند كه خدا از آفرينش فراغت يافت ، و رحمتش را در بهشت آفريد ، و آدم را آفريد ، و در آن آدم از بهشت به زمين فرود شد ، و در آن بود كه در زمين توبه‌اش پذيرفته شد و اين بزرگتر از همه بود ( درّ منثور ، ج 5 ص 361 ) 179 - از عبد اللَّه سلام گفت : خدا آغاز كرد خلق را و زمينها را روز يك شنبه و دوشنبه آفريد ، و قوتها و كوهها را روز سه شنبه و چهارشنبه ، و آسمانها را در پنجشنبه و جمعه تا نماز عصر ، و آدم را در آن آفريد ، آن ساعتى كه هر بنده در نماز خود پروردگارش را بخواند دعايش را مستجاب كند و آن بس ميان نماز عصر تا غروب آفتاب است ( درّ منثور ج 5 ص 361 ) 180 - از عكرمه است كه يهود به پيغمبر صلّى اللَّه عليه و آله و سلّم گفتند : روز يك شنبه چيست ؟ فرمود خدا در آن زمين را آفريد و فشرد ، گفتند : دوشنبه ؟ فرمود : در آن و در سه شنبه كوهها را و آب را و چنان و چنان آنچه خواست آفريد ، گفتند : پس روز چهارشنبه ؟ فرمود : قوتها را آفريد ، گفتند : پس روز پنجشنبه ؟ فرمود : در آن آسمانها را آفريد ، گفتند : روز جمعه ؟ فرمود : در دو ساعتش فرشته‌ها را آفريد\r\n\r\n","description":"","footnote":"","page_name":" 148 ","page_number":160},
  {"content":"\r\n\r\nو در دو ساعت بهشت و دوزخ را ، و در دو ساعت خورشيد و ماه و اختران را و در دو ساعت شب و روز را ، نام شنبه و راحت را بردند ، فرمود : منزّه است خدا و خدا فرو فرستاد « البته كه آفريدم آسمانها و زمين و آنچه ميان آنها است در شش روز و نرسيد بما هيچ خستگى » ، از ابن عباس هم مانند آن روايت شده .\r\n181 - از ابن عمر از پيغمبر صلّى اللَّه عليه و آله و سلّم فرمود : خدا تعالى در شش روز از آفرينش خلقش فارغ شد كه از نخست روز يك شنبه بود و دوشنبه و سه شنبه و چهار شنبه و پنجشنبه و جمعه .\r\n182 - از ابن عباس در قول خدا تعالى « پس گفت به او و زمين بيائيد بدلخواه يا ناخواه » فرمود : به آسمان برآر خورشيد و ماه و اخترانت را ، و به زمين بشكاف نهرهايت را و برآور ميوهايت را « پس گفتند آمديم بدلخواه » ( درّ منثور ج 5 ص 361 ) 183 - و از ابن عباس كه مردى به او گفت : دو آيه در قرآن مخالف يك ديگرند گفت در نظر تو با هم مخالفند بخوان ، گفت « بگو آيا شما كافريد به آن كه آفريد زمين را در دو روز » - تا رسد - به « سپس استوار شد بسوى آسمان » و قول خدا « و زمين را بعد از آن كشيد » ابن عباس گفت : خدا زمين را پيش از آسمان آفريد و سپس آسمان را آفريد ، پس از آن زمين را كشيد ، و همانا « دحاها » بمعنى پهن كردن آنست ( درّ منثور ج 6 ص 313 ) بيان : در نهايه است كه كعبه يك تپهء كوتاهى بود بر روى آب كه نه سنگ بود و نه گل و روايت شده كه ( خشفه ) بود و خطائى گفته : بمعنى سنگ نرمى است كه از آن گياهى ميرويد ( نهايه ج 1 ص 295 ) .\r\n183 - مروج الذهب مسعودى بسندش از امير المؤمنين عليه السّلام فرمود : چون خدا خواست خلق را بيافريند ، و مردم را برآورد ، و آفريده‌ها را هستى بخشد ، خلق را به صورتهائى مانند ذره واداشت پيش از كشش زمين و برافراشتن آسمان ، و خدا در\r\n\r\n","description":"","footnote":"","page_name":" 149 ","page_number":161},
  {"content":"\r\n\r\nملكوت خود تنها بود ، و در جبروتش يكتا ، پس از نور او پرتوى تافت و از روشنى او پاره‌اى درخشيد ، و آن نور در ميان اين صورتهاى نهانى گرد آمد و با صورت پيغمبر صلّى اللَّه عليه و آله و سلّم موافق شد و خدا فرمودش : توئى برگزيده و انتخاب شده ، به تو بسپارم نورم را و گنجينه‌هاى هدايتم را ، و بخاطر تو زمين را پهن كنم و آسمان را برافرازم ، و آب را بياميزم ، ثواب و عقاب مقرر سازم ، و بهشت و دوزخ را ، و خاندانت را برهبرى برگمارم ، و از دانش نهانم به آنها دهم تا به آنها نهان نماند هيچ نكته باريك و از آنها هيچ نهانى نديده نباشد ، و آنها را حجّت بر خلقم سازم ، و آگاه‌كننده بر دانشم و يگانگيم .\r\nسپس خدا گواه بر پروردگارى و خلوص در يگانگى را برگرفت ، و پس از اين تعهد انتخاب محمّد را بديد مردم نهاد ، و به آنها نمود كه هدايت با او است ، و نور از او است و امامت در خاندان او باشد ، براى پيش داشتن روش عدالت ، و تمام كردن حجّت سپس خداوند خلق را در غيب خود نهان ساخت و در مكنون علمش پنهان كرد ، سپس عوالم را برپا داشت ، و زمان را گشود ، و آب را برهم زد ، و كف را برانگيخت و دود را برجهاند ، و عرشش بر روى آب قرار گرفت ، و زمين را بر پشت آب پهن كرد سپس آنها را بفرمانبرى خواند ، و گردن بپذيرش نهادند ، سپس فرشته‌ها را از نور نبوّتى كه برآورده بود آفريد ، و انوارى اختراع كرد ، و نبوّت محمّد صلّى اللَّه عليه و آله و سلّم را قرين توحيد خود ساخت ، و نبوت او در آسمان شهرت گرفت پيش از آنكه در زمين مبعوث شود .\r\nو چون خدا آدم را آفريد برترى او را بر فرشته‌ها پديد كرد ، و به آنها نمود كه از پيش دانش مخصوصى به او داده ، از آن راه كه نام اشياء را از آنها جستجو كرد ، و خدا آدم را محراب و كعبه و قبله نمود ، و انوار و روحانيان و ابرار را بسجدهء او واداشت سپس آدم را بر سپرده به او آگاه كرد : و اهميت امانت كه به عهده او است روشن ساخت باينكه او را نزد فرشته‌ها پيشوا ناميد ، و حظ آدم اين بود كه از پرده نورنمايش آگاه كرد و سخن گفت .\r\n\r\n","description":"","footnote":"","page_name":" 150 ","page_number":162},
  {"content":"\r\n\r\nو پيوسته خدا آن نور را در افق زمان نهان داشت تا آنكه محمّد صلّى اللَّه عليه و آله و سلّم را از نژادهاى پاك بدر آورد و جدا كرد ، و مردم را به ظاهر و باطن دعوت كرد ، و در نهان و آشكار برخواند ، و خواست آنها را آگاه كند بر عهدى كه پيش داشته بود در عالم از پيش از پيوست نژاد بشر ، و هر كه با او موافق بود و از چراغ نور پيشين پاره‌اى بر گرفته بود ، بر از نبوت او ره يافت ، و امر روشن او را هويدا شناخت ، و هر كه در بيخبرى اندر شد و سزاوار خشم خدا گرديد ، بدان ره نبرد .\r\nسپس آن نور بسرشتهاى ما منتقل شد و بهمراه ائمه از ما درخشيد ما هستيم انوار آسمان و انوار زمين ، نجات بوسيله ما است ، مكنون علم از ما است و گردش كارها بما سپرده است ، بواسطه ما قطع حجتها شود ، و خاتم أئمه هم از ما باشد كه رهاكننده امت است و غايت نور و مصدر امور ، ما صابرترين مخلوقيم ، و كاملترين موجودات و حجتهاى پروردگار جهانيان ، گوارا باد نعمت بر كسى كه بولايت ما چسبيد و حلقه ارادت ما را بدست گرفت ( مروج الذهب ج 171 و 18 ) بيان : « افرج الماء » يعنى آب با چيز ديگر آميخت و از آن مركبات را آفريد و ممكن است به راء بىنقطه باشد چون قول خدا تعالى « آميخت دو دريا را ، 19 - الرحمن » . . .\r\n185 - در كافى ( كتاب صوم فروع ، ب 7 ، ج 3 ، ص 183 ) بسندش از امام ششم عليه السّلام فرمود : راستى خدا تبارك و تعالى دنيا را در شش روز آفريد و آنها را از روزهاى سال بر كنار كرد ، و سال سيصد و پنجاه و چهار روز شد ، شعبان هرگز تمام نيست ، و رمضان به خدا هرگز كم نشود ، و رجب هرگز كم نميشود راستى خدا عز و جل ميگويد « براى اينكه كامل كنيد شماره را ، 185 - البقره » شوال 29 روز است ، و ذو القعده 30 روز براى اينكه خدا عز و جل گفته « وعده گذاشتيم با موسى سى شب و تتميم كرديم آن را آن را باده ، و ميقات پروردگارش چهل شب تمام شد ، 142 - الاعراف » ذى حجه 29 روز است و محرم 30 روز ، و ماه‌هاى ديگر يكى تمام است و يكى كم ( الخبر ) .\r\n186 - در فقيه ( ص 196 ، ح 4 ) بسندش از امام صادق عليه السّلام كه يعقوب بن\r\n\r\n","description":"","footnote":"","page_name":" 151 ","page_number":163},
  {"content":"\r\n\r\nشعيب به او گفت : مردم روايت ميكنند كه رسول خدا صلّى اللَّه عليه و آله و سلّم 29 روز ماه رمضان را بيشتر روزه گرفته تا سى روز آن را ، فرمود : دروغ ميگويند ، رسول خدا صلّى اللَّه عليه و آله و سلّم روزه نگرفته آن را مگر سى روز تمام ، واجبات كم نباشند ، خدا سال را 360 روز آفريد ، و آسمان و زمين را در شش روز آفريد و از 360 كنار نهاد و سال 354 روز شد ، و ماه رمضان 30 روز است كه خدا فرموده « و تا كامل كنيد شماره را » و كامل ماه تمام است .\r\nشوال 29 روز است و ذو القعده 30 روز چون خدا عز و جل فرمايد « وعده كرديم با موسى سى شب » و ماه چنين است و سپس جنين ، يعنى يك ماه تمام و يكى كم و ماه رمضان هرگز كم نباشد و ماه شعبان هرگز تمام نيست .\r\n\r\nتبيين : [ بيانى در بارهء تخصيص آفرينش جهان در شش روز 
  ]\r\nبرخى محققان علت تخصيص آفرينش جهان را به شش روز چنين بيان كرده : كارهاى خدا روى حكمت و صلاح است ، و حكمتش در آفرينش خلق خود دو قسم است .\r\n1 - يكباره بىتوقف بر ماده و مدّت صادر شود .\r\n2 - در مدتى كه ماده آن بتدريج آماده گردد صادر شود . آبى كه ماده همه امور جسمانى بود از قسم يكم بود و خلق آسمانها و زمين و مانند آنها از قسم دوم ، و همه مليين و جمعى فلاسفه بر آن اتفاق دارند ، و آنچه مفسران گفته‌اند كه آفرينش آسمانها و زمين بطور ابداع و از لاشىء بوده درست نيست ، و دليلش خطبه‌هاى امير المؤمنين عليه السّلام و جز آنها است .\r\nسپس قسم دوم نسبت بهر آفريده اندازه معين از زمان را خواستار است چنانچه ملاحظه مىشود كه عادت خدا در خلق گياهها از مواد عنصرى و هم انواع جانداران از نطفه در رحم مادر مدتى لازم دارد ، بنا بر اين خلق آسمانها و زمين از ماده آب در زمان مقدر از اين باب است ، و حكمت اين خلق تدريجى در زمان محدود معلوم نيست ، زيرا از اسرار قضا و قدر است و عقل بشر بدان راه ندارد و به همين جهت بازرسى از اسرار قدر بر ما و بلكه برخى مقرّبان و مرسلان غدقن شده است در قرآن\r\n\r\n","description":"","footnote":"","page_name":" 152 ","page_number":164},
  {"content":"\r\n\r\nو خبر .\r\nبعلاوه روز يك دوره خورشيد است به حركت سريع شبانه روزى و چگونه ممكن است آفرينش آسمان كه خورشيد را در بر دارد و جز آن از اختران با روز اندازه‌گيرى شود ، و تصوير دائره روز در تكوين دوره آن مستلزم دور محال است و ابن عربى ( محى الدّين ) در كتاب خود بنام فتوحات گفته روز يك دوره فلك اطلس است و نياز بوجود خورشيد و هفت آسمان ندارد شب و روز به آنها نياز دارند و آنها جز آنند .\r\nو اشكالش اينست كه اين بنا بر اصطلاح فلسفه است و عرف و لغت جز آنست كه بناى زبان شرع بدانها است ، و براى همين است كه همه مفسران در صدد تاويل آن برآمده‌اند و يا روز را زمانى برابر آن دانسته و يا بمعنى اوقات و مرات بدان شماره تفسير كرده‌اند كه معنى خلق زمين در دو روز خلق آن در دو بار باشد ، يك بار خلق اصلش و يك بار خلق اجزاء و خصوصياتش ، و همچنين در آسمان و جز آن .\r\nو نهان نيست كه هيچ كدام از دو تأويل و خصوص دومى مناسب تعيين روز مخصوصى براى آفرينش هر كدام از آنها چنانچه در رواياتست نميباشد و اين به خوبى روشن است ، و بعلاوه از عقل دور است كه خلق انسان از نطفه در كمتر از شش ماه نشود و خلق آسمان‌ها و زمين و ما بين آنها در شش روز باشد با اينكه خدا فرموده :\r\n« هر آينه خلق آسمانها و زمين بزرگتر است از خلق مردم ولى بيشتر مردم ندانند ، ( ) 58 - المؤمن » و نيز تعبير خدا از زمان مخصوص بايد نكته‌اى داشته باشد و دست كم اينكه اشاره بكمى يا فزونى باشد و هيچ كدام در اينجا مناسب نيست زيرا اگر منظور اينست كه مردم پى به عظمت قدرت خدا ببرند كه در اين مدت كم همه آسمانها را و زمين را آفريده معلوم است كه موقعيتى ندارد بعد از آنكه اعلام كرده ، هر چه را خواهد گويد باش و بيدرنگ مىباشد ، و اگر براى اينست كه بر بنده‌هاى خود منّت نهد كه آفرينش در اين مدت طولانى براى فراهم كردن نيازمندىهاى آنان در\r\n\r\n","description":"","footnote":"","page_name":" 153 ","page_number":165},
  {"content":"\r\n\r\nزندگانى بوده معلوم است كه شش روز صلاحيّت اين مقصود را ندارد .\r\nو درست اينست كه روز - و العلم عند اللَّه و أهله - تفسير بروز الهى شود كه يك بار فرمود « راستى يك روز نزد پروردگارت چون هزار سال است كه شما شماره كنيد ، 47 - الحج » .\r\nو بار ديگر گفته « در روزى كه به اندازه هزار سال در شمار شما است ، 5 - السجده » و بار سوم فرمود « در روزى كه اندازه‌اش پنجاه هزار سال است .\r\n4 - المعارج » چون آيات قرآن مفسّر يك ديگرند ، و بسا روز نخست را روز بانى گويند و دومى را روز الهى و بهر تقدير موافق مىشود با هر روزى از هفته كه خلق هر كدام را بدان وابسته و با امتنان هم مناسبت دارد كه منظور خدا است در بسيارى از امثال اين آيات .\r\nو شايد حمل آن بمعنى اول كه هر روزى هزار سال دنيويست در مسأله‌ى ما ، انسب و اقربست ، و تقريرش اينست كه هر امتدادى را خواه ثابت باشد چون جسم و يا گذرا باشد چون زمان ميتوان تقسيم باجزائى كرد و هر جزئش هم به اجزائى خردتر تا آنجا كه نياز به تعبير دارد ، چون اندازه‌گيرى فلك با بروج و منازل و درجات ، و اندازه‌گيرى زمان به سال و ماه و روز و ساعت بنا بر اين از حكمت خدا بدور نيست كه زمان پيش از دنيا را اندازه گيرد و زمان پس از آن را هم اندازه گيرد باندازه‌هاى متعارف زمان دنيا از سال و ساعت ولى با رعايت تناسب و چنانچه يك روز دنيا يك گردش خورشيد است رواست كه يك روز پيش از دنيا به اندازه هزار سال زمان دنيا باشد ، و يك روز پس از دنيا به اندازه پنجاه هزار سال زمان دنيا باشد ، و دو آيه پيشين حال زمان پيش از دنيا است ، و آيه سوم حال زمان پس از دنيا .\r\nو دور نيست چنانچه از اشاره اخبار برآيد كه خدا براى زمان پيش از دنيا هفته‌ها مقدر كرده باشد و اول هفته آن را احد ( يك شنبه ) ناميده باشد و دوم را دوشنبه و همچنين تا برسد به شنبه ، و همچنان ماهها برايش مقدر كرده باشد و اول آنها را محرم ناميده باشد يا رمضان باختلاف روايات در باره نخست ماه سال و دومى\r\n\r\n","description":"","footnote":"","page_name":" 154 ","page_number":166},
  {"content":"\r\n\r\nرا به صفر يا شوال و همچنان تا ذى الحجّة يا شعبان و بهر تقدير مجموع يك سال كامل بوده و 360 روز بوده ، سپس روزهاى هفته و ماه‌هاى ما را موافق آن هفته‌ها و ماهها نموده در آغاز و در شمار و در نامگذارى .\r\nو مؤيد آنست آنچه در سوره توبه است از قول خدا تعالى « راستى شماره ماهها نزد خدا دوازده ماه است در كتاب خدا از روزى كه آسمانها و زمين را آفريده چهار آنها ماه حرام است ، 36 - التوبه » و بدين تقرير درست مىشود رواياتى كه گويند خدا تعالى زمين و آسمان را روز يك شنبه آفريد يا فرشته‌ها را در روز جمعه و ديگر اشكال نشود كه اصل روز يا خصوص يك شنبه پس از خلق آسمان و زمين است و نه اينكه خلق فرشته‌ها پس از خلق آسمان و زمين است كه پس از آنها بوده چنانچه در حديث امام رضا عليه السلام است .\r\nو روايت خلق زمين در شب بيست و پنجم ذى قعده هم درست مىشود و استبعاد و گرفتگى در عقل ندارد به حساب اينكه امتياز ماهها از يك ديگر و انضباط آنها به اين اسامى و آنچه دنبال آنها است از آفرينش آدمى و بلكه پرى پس از كشش زمين بوده نه پيش از آن .\r\nاز آنچه صاحب ملل و نحل در اين زمينه ذكر كرده مطلب روشن مىشود ، گويد : يهود اتفاق دارند بر اينكه خدا تعالى چون از آفرينش آسمان و زمين فارغ شد بر عرش خود قرار گرفت و به پشت خوابيد و يك پايش را بر پاى ديگر نهاد ، و گروهى از آنها گفتند شش روز همان شش هزار سال است زيرا يك روز نزد پروردگارت چون هزار سال است كه شما شماره كنيد بگردش سال قمرى و آن همان مدتى است كه از زمان آدم عليه السّلام تا امروز گذشته و بدان آفرينش بكمال رسيده و چون آفرينش بكمال رسد شروع كار است و از شروع كار استوارى بر عرش است و فراغت از آفرينش و اين چيزى نبوده كه گذشته باشد بلكه در آينده است در صورتى كه هر روز را هزار سال بشماريم پايان .\r\n\r\n","description":"","footnote":"","page_name":" 155 ","page_number":167},
  {"content":"\r\n\r\nو معلوم مىشود كه در بعضى كتب آسمانى چون تورات اشاره‌اى بوده كه مقصود از روزهاى آفرينش آسمانها و زمين روزهاى ربّانى است ولى يهود متوجه نشدند كه آنها پيش از زمان دنيا بودند و عمداً آن را تحريف كردند و تطبيق بر زمان دنيا كردند تا پندار غلط خود را كه شريعت موسى اول شريعت خدا است ثابت كنند و نسخ شريعتى پيش از آن را معترف نشوند تا بامكان نسخ شريعت خود تن در دهند .\r\nو از آنچه محمّد بن جرير طبرى در آغاز تاريخش ذكر كرده روشن است كه حمل اين ايام بر ايام ربانيّه امر ثابتى بوده ميان مسلمانان از ايام پيشين ، و از تامل در آنچه ما تقرير و بيان كرديم برايت روشن شود كه آسمانها و زمين و هر چه در آنها است چون يك شخصى كه از نطفه آب خلق شود بر طبق استعداد خود بتدريج موجود شدند چنانچه خدا خواسته در مدتى كه به حساب ما شش هزار سال قمرى است موافق شش روز ربّانى و پس از اين مدت كه دوران حمل آنها بوده به صورت كامل در طالع سرطان و شرف اختران متولد شدند ، و از آنگاه خورشيد و ماه بچرخش مقدر خود پرداخته و شب و روز را ساخته‌اند ، و اين در روز جمعه بوده بتقريرى كه گذشت موافق ششم محرم الحرام يا ماه رمضان المبارك سه ساعت و دوازده دقيقه از روز گذشته .\r\nو اين منافات ندارد با آنچه در حديث امام رضا عليه السّلام گذشت كه آفتاب در ميانه آسمان پديدار شده زيرا آن حضرت نظر بروز دنيا داشته نه بايام ربانيه ، و آنچه ما گفتيم بنا بر آنها است و توافق ميان ساعات روز دنيا و روز ربانى لازم نيست ، اين آغاز عمر دنيا است و آغاز آفرينشش از نطفه به اندازه زمان حمل كه فهميدى مقدم بوده و آغاز روز يك شنبه از ايام حمل غرّه يكى از دو ماه بوده ( محرم يا رمضان ) و بسا كه خدا تعالى براى آغاز خلق زمين تا مرگ آن يك سال كامل از سالهاى ربانى مقدر كرده و شش روز آن را دوران آفرينش آن ساخته و بقيه را كه سيصد و پنجاه و چهار روز مطابق سيصد و پنجاه و چهار هزار سال دنيوى است عمر آن مقرّر ساخته و اين مطلب از جمله روايات و اشارات صادقين روشن است .\r\n1 - آنچه از رسول خدا صلّى اللَّه عليه و آله و سلّم در فضيلت جهاد و توابع آن رسيده كه فرمود : يك روز\r\n\r\n","description":"","footnote":"","page_name":" 156 ","page_number":168},
  {"content":"\r\n\r\nمرزدارى در راه خدا بهتر است از عبادت مرد در ميان كسان خود مدت يك سال كه سيصد و شصت روز است و هر روزى هزار سال است زيرا هوشمند از خصوصيتى كه در آن ياد شده ميفهمد كه مقصود از اين سال و روز جز سال و روز دنيا است زيرا در دنيا سالى بدين شماره از روز وجود ندارد چون نه موافق سال شمسى است و نه قمرى ، و روزى در دنيا به اين بلندى نيست پس گمان ميرود كه اين تعبير براى بيان نهايت آنچه ممكن است مرد در آن عبادت كند مىباشد و آن تمام عمر دنيا است .\r\n2 - آنچه صدوق در فقيه و كلينى در كافى روايت كردند - سپس هر دو روايت را آورده و گفته - وجه دلالت اين دو حديث بر گفته ما اينست كه سال نخستى كه شش روز از آن كم شده بايد همان سال ربانى باشد زيرا سال شمسى و قمرى دنيا 360 روز آفريده نشدند چنانچه در جاى خود ثابت است ، و براى آنكه اگر بسال دنيوى حل شوند آن شش روز اگر دنيوى باشند از كسر آنها لازم آيد كه اولين سال عمر دنيا 354 روز شود نه همه سالها و اگر مقصود ايام ربانيه باشد كسر آن تصور نشود زيرا هر روزش هزار از اين سالها است .\r\nپس محقق است كه منظور از اين سال سال ربانى است چنانچه بيان كرديم كه اين شش روز هم روزهاى ربانى است و اما سال دوم كه در اين حديث ذكر شده بايد همان سال دنيوى باشد كه ماه سى كم دارند ، بنا بر اين فهميده شود از پيوست نقصان در اين سال و در ماه‌هاى آن براى كسرى نامبرده كه اگر اين شش روز از سر سال ربانى كم نشده بود و دنيا در زمانى بيرون از آن و پيوست بدان آفريده شده بود ايام سال دنيوى 360 روز ميشد .\r\nو هم دلالت دارد كه اگر مثلًا ده روز از آن كم شده بود ايام سال دنيوى 350 روز ميشدند و بر اين روش و از اينجا روشن مىشود كه حكمت الهيه مقتضى بوده ايام باقيمانده از سالهاى ربانى با ايام هر سال دنيوى برابر باشند ، و هوشمند از لزوم اين برابرى كه هر دو مربوط بيك چيزند و چنانچه روزهاى سال دنيا مربوطند به دنيا و از عمر آن محسوبند همچنان ايام باقى نامبرده ربانى هم منسوبند به دنيا و از عمر آن ميباشند .\r\n\r\n","description":"","footnote":"","page_name":" 157 ","page_number":169},
  {"content":"\r\n\r\nو مؤيد آنست كه روزهاى بر كنار شده هم بدان مربوط شدند و روزهاى آفرينش آن شمرده شدند ، و در ضمن آنچه تقرير كرديم سرّ اين بركنارى روشن شد بدان طورى كه ذكر شده . زيرا اگر اين روزها بر كنار نشده بودند يا طور ديگر شده بود هزار سال از عمر دنيا بر يك روز از روزهاى ربانى افزوده ميشد يا از آن كم ميشد و آن مخالف اين بود كه خدا تعالى بما خبر داده از برابرى آنها بنا بر حكمت و مصلحتش بىترديد .\r\nسپس بدان كه احتساب سال دنيوى قمرى به 354 روز بنا بر اينست كه كسر كمتر از نيم من باب مساهله از حساب ساقط گردد و منافات با اين ندارد كه هشت ساعت و چهل و هشت دقيقه بيش است چنانچه در رصدها ضبط شده .\r\nبنا بر اين باقيمانده سال ربانى در برابر دنيا هم بمانند اين ساعات و دقائق فزونى دارد تا برابر باشند ، و از اين رو لازم آيد كه شش روز بر كنار شد براى آفرينش دنيا به اين اندازه كم باشد تا روى هم از 360 فزون نباشد ، و مادر تصوير دوران حمل دنيا به اين نكته اشاره كرديم ، سخنش پايان يافت - خدا درجه‌اش را بلند كند .\r\nو البته خوب گفت و نيكو آورد ، تحقيق كرد و سودمند بود ، اظهار اين وجه درست با تأييدش بدان چه بيان كرد و بجز آن از اخبار گذشته از قول مجاهد و ديگران ، بدان چه صدوق - ره روايت كرده در علت پنج وقت نماز از پيغمبر صلّى اللَّه عليه و آله و سلّم كه فرمود : و اما نماز مغرب پس آن ساعتى است كه خدا عز و جل در آن توبه آدم را پذيرفت و فاصله ميان خوردن او از درخت و زمانى كه خدا عز و جل توبه‌اش را پذيرفت سيصد سال از ايام دنيا بود و در ايام آخرت يك روز چون هزار سال است و آن مدت ميان عصر است تا عشاء و من مانند آن را به چند سند در مجلد پنجم روايت كردم .\r\nو تأييد مىشود بدان چه سيوطى در الدر المنثور از عكرمه روايت كرده كه گفت\r\n\r\n","description":"","footnote":"","page_name":" 158 ","page_number":170},
  {"content":"\r\n\r\nمردى از ابن عباس پرسيد چه معنى دارند اين آيه‌ها « در روزى كه پنجاه هزار سال اندازه دارد 4 - السجده » و « تدبير مىكند كار را از آسمان بسوى زمين سپس بر مىآيد بسوى آن در روزى كه هزار سال اندازه دارد ، 5 - السجده » و « شتاب ميكنند به عذاب و هرگز خدا خلف وعده نكند و راستى يك روز نزد پروردگارت چون هزار سال است كه شماره ميكنيد ، 47 الحج » در پاسخ گفت : روز قيامت به حساب پنجاه هزار سال است ، و آفرينش آسمانها و زمين در شش روز است كه هر روزى هزار سال است ، و تدبير مىكند كار را از آسمان بسوى زمين سپس بسوى او بالا ميرود در روز كه اندازه‌اش هزار سال است اين اندازه مسافت و سير است ، و از عكرمه « در روزى كه مقدارش پنجاه هزار سال است » گفت : اين دنيا است از اول تا آخرش يك روزيست كه پنجاه هزار سال است .\r\nولى در انتقادى كه از وجوه ديگر كرده است اعتراض هست زيرا بناء تحقيق او بر اساس تحقيق زمانيست موهوم پيش از خلق جهان گر چه آن را بايام و ساعت اندازه كرده پس ممكن است گفت : پس از خلق اختران و حركات آنان و تشخيص شبها و روزها و ماهها و هفته‌ها ممكن است به عقب برگشت و همه اين ازمنه را در گذشته فرض كرد ، و تكلف اين فرض مشترك است در هر دو وجه ، با اينكه اين وجه موافقتر است با ظاهر آيات و اخبار .\r\nو اما اينكه شش روز دنيوى مبالغه در كمى وقت نيست درست نيست : زيرا خلق آسمانها و زمين با اين عظمت و داشتن انواع حكم دقيقه و مصالح چشمگير در شش روز دنيوى دليل نهايت قدرت و علم و حكمت است .\r\nو اما امكان خلقشان در مدت كمترى را امام رضا ( ع ) حكمت آن را بيان كرده و بسا كه خداى سبحان جمع كرده ميان دو موضوع يعنى نيافريدن يكباره و كم كردن زمان خلقت براى رعايت هر دو مصلحت ، و سائر گفته‌هايش يا محض استبعاد است و يا مقايسه مخلوقات بهمديگر كه در اينجا اهميتى ندارند .\r\n\r\n","description":"","footnote":"","page_name":" 159 ","page_number":171},
  {"content":"\r\n\r\nو اما كنار زدن شش روز از شماره سال شايد غرض امام عليه السّلام اشاره باشد به علت شيوع اين اصطلاح در عرف كه سال را در نزد شرع و عرف عام 360 روز ميدانند با اينكه نه موافق سال شمسى است نه قمرى و امام گفته اين اصطلاح موافق سال اول خلقت است به حساب از آغاز آفرينش ، و اما سال قمرى بر اساس حركت قمر است پس از وجود آن و شش روز گذشته كه مصرف شده در آفرينش عالم از آن بر كنار است اساسا و براى آن در محل خود تحقيق بيشترى بيايد ان شاء اللَّه تعالى .\r\nسپس بدان كه بسيارى از وابسته‌هاى هر گروه مردم در اندازهء عمر دنيا سخن گفته‌اند بيشتر يهود و سائر اهل كتاب بدست آويزهاى خيالى كه پسند عقول سليمه نيست آن را كم شمرده‌اند ، و بيشتر هنود بخيالهاى حسابى باندازهء آن را افزون ساخته كه طبايع مستقيمه از آن نفرت دارند ولى مشاهير حكماى قديم و گروه بزرگان منجمين ميانه روند ، و به چند دسته شدند ابو معشر بلخى در كتاب سر الأسرار خود از برخى هنديها نقل كرده كه دور اصغر 360 سال است و دور اوسط 3600 سال و دور اكبر 360000 سال و شايد مقصود از دور اكبر عمر دنيا باشد و سال سال شمسى است و موافق مىشود با گفته جمعى از بزرگان همچنين از گفته حكماء فارس و بابل كه عمر دنيا 360000 سال شمسى است ، و هر سالى 365 روز و 15 دقيقه و 32 ثانيه و 24 ثالثه .\r\nو دليل آنها چنانچه ابو معشر از اهل فارس نقل كرده اينست كه هفت ستاره سيار در آغاز خلق دنيا در اول حمل گرد هم بودند و در آخر دنيا در آخر حوت گرد هم شوند و فاصله اين دو 360000 سال چنانى است و اما دليلشان در اجتماع مذكور كه تصور كردند معلوم نيست .\r\nو بدان كه اين خيالات و روايات گر چه بر پايه درستى استوار نيستند ولى مايه رفع استبعاد اوهام از اخبار وارده در باب رجعت و طول ادامه آنند زيرا آن دوره هم از عمر دنيا است ، و چون اين زمانه‌ها را حساب كنى با آنچه در اخبار از زمانه‌هائى ياد شده كه جز آدم و اولادش در زمين زيسته‌اند نزديك بگفته اين گروه مىشود\r\n\r\n","description":"","footnote":"","page_name":" 160 ","page_number":172},
  {"content":"\r\n\r\nو خلاصه هر دو رفع استبعاد از همدگر ميكنند .\r\nسپس برخى كسانى كه در صدد حل اين خبر برآمده راه دورترى رفته چون گفته : سال در عرف يكى شمسى است كه عبارت از فاصله برگشت خورشيد است به حركت خاصه خود به جائى كه اول فرض شود مثلا اول حمل كه شب و روز تقريبا در آن برابر شوند پس از اينكه شب در اكثر معموره بلندتر از روز است دوم قمريست و آن دوازده دور ماه است تا برگردد بدان جا كه فرض شده با خورشيد و هر دوره‌اش يك ماه قمريست و از تجربه و از رصد معلوم شده كه مدت يكم 365 روز و كسرى است و مدت دوم 354 روز و كسرى .\r\nو اگر كسى فرض كند خورشيد سريعتر حركت كند كه دوره خود را در 360 روز بىكم و بيش طى كند و ماه به حال خود باشد اندازه سال قمرى هم مىشود 360 روز و هر ماهى سى روز چنانچه بر حسابگر مخفى نيست و در اين صورت اختلافى ميان سال شمسى نميماند ولى خداوند دورهء سال شمسى را قريب شش روز بيش كرده و سال قمرى را به آن اندازه كم كرده براى مصالح مخلوقاتش در آسمانها و زمين و تحقق نظام اكملى كه كنهش را جز خودش نميداند .\r\nو شايد مقصود از اينكه سال در اصل 360 روز بوده و شش روز از آن كم شده همين باشد ، و از عقل دور نيست كه مقصود از اينكه آسمانها و زمين در شش روز آفريده شدند هم همين باشد ، يعنى بر پايه اختلاف شش روزه حركت اجرام سماويه و خصوص دو نوربخش آفريده شدند كه ماه و سال و شب و روز با آنها اندازه‌گيرى ميشوند و جز آنها از مصالح مردم ، و اين اختلاف در هر سالى شش روز است و خوب در اين باره فكر كن پايان .\r\nو اعتراض شده بر آن به چند وجه :\r\n1 - توافق سال شمسى و قمرى با فرض اينكه خورشيد شش روز سريعتر حركت كند در صورتيست كه فزونى ايام سال شمسى 360 درست موافق كمى ماه باشد از آن با اينكه چنين نيست زيرا فزونى اولى بيش از پنج روز و ربعى نيست و فزونى\r\n\r\n","description":"","footnote":"","page_name":" 161 ","page_number":173},
  {"content":"\r\n\r\nدومى پنج روز و پنج ثمن روز است و ما به التفاوت بيش از نه ساعت است پس بايد سرعت حركت خورشيد را نصف تفاوت ميان دو سال فرض كرد تا درست باشد و در اين صورت هيچ كدام به شصت تمام نميرسند بلكه در حدود پنج ساعت كمتر ميشوند و آن سهل است زيرا با اطلاق شصت روز در عرف منافات ندارد .\r\n2 - سيصد و شصت روز حديث إخبار از يك واقعى است خواه خلق بمعنى ايجاد باشد يا تقدير و بر توجيه او يك امر فرضى صرف است كه واقعى ندارد اصلا .\r\n3 - اگر مقصود از روزهاى بر كنار از روزهاى سال ، اين ايام اختلاف ميان سال شمسى و قمرى است چگونه تصور مىشود كه برخى براى زمين باشد و برخى براى آسمان چنانچه از بعضى آيات استفاده مىشود بلكه نهاية امر اين است كه دخالتى در نظام منظور از همه دارند .\r\n4 - اين معنا براى اين ايام موافق هيچ كدام از رواياتى نميشود كه دلالت دارند بر تعيين هر روزى براى خلق يكى از مخلوقات نامبرده .\r\n187 - در مجمع البيان نقل از تفسير عياشى بسندش از اشعب بن حاتم گفت ما در خراسان بوديم آنجا كه امام رضا عليه السّلام با فضل بن سهل و مامون در ايوان حيرى مرو گرد هم بودند سفره غذا گستردند و امام رضا فرمود : مردى از بنى اسرائيل در مدينه از من پرسيد روز پيشتر خلق شده يا شب ؟ شما چه داريد در جواب ؟ گفت :\r\nسخن را بدور انداختند و جوابى نداشتند و فضل به امام رضا عليه السّلام گفت : بما خبر ده اصلحك اللَّه ، فرمود : بسيار خوب ، از قرآن بگويم يا از حساب ؟ فضل گفت : از حساب .\r\nفرمود : اى فضل تو ميدانى كه طالع دنيا سرطانست در حالى كه كواكب در شرف خود بودند ، پس زحل در ميزان بوده ، و مشترى در سرطان و خورشيد در حمل ، و ماه در ثور و اين دلالت دارد كه خورشيد در حمل بود و در دهم درجه طالع در ميانه آسمان پس روز پيش از شب خلق شده ، و اما در قرآن هم خدا فرموده « نه خورشيد\r\n\r\n","description":"","footnote":"","page_name":" 162 ","page_number":174},
  {"content":"\r\n\r\nرا شايد كه به ماه رسد و نه شب پيش از روز باشد ، 40 - يس » يعنى روز پيش از او بوده .\r\nدر كتاب النجوم سيد بن طاوس به چند سندش از ابن ذى العلمين مانند آن را آورده و به چند سند بكتاب الواحده ابن جمهور عمّى مانند آن را آورده .\r\nتحقيق و توضيح بدان كه بر اين خبر اشكالاتى وارد است :\r\n1 - ظلمتى كه شب آورد نبودن نور است كه روز از آنست و عدم حادث مقدم بر وجود آنست .\r\nجواب ظلمت عدم مطلق نيست بلكه عدم ملكه است يعنى تاريكى در جاى نور ، و به اين معنا ممكن است مقدم باشد بر نهار يا مؤخر ، و حاصل اينست كه آغاز آفرينش جهان روز است يا شب .\r\n2 - هنگامى كه خورشيد آفريده شد ناچار در يك روى زمين شب است و در يك روى آن روز و هيچ كدام بر ديگرى پيش نيست .\r\nجواب مقصود از سؤال معظم آبادانى جهانست كه در آغاز شب بوده يا روز نه همه روى زمين .\r\n3 - مقصود از طالع دنيا چيست ؟ زيرا هر نقطه‌ى از زمين يك طالعى دارد ، و هر نقطه از نقاط منطقة البروج طالع يكى از آفاق جهانست .\r\nجواب ممكن است مقصود از طالع دنيا طالع قله زمين است يعنى جايى از ربع مسكون در وسط خط استواء به طول غربى يا شرقى نود درجه و بسا كه مقصود از آن نقطه‌اى از زمين باشد به طول نود درجه و عرض 33 درجه كه وسط اقاليم سبعه است و خاصيتش اينست كه چون خورشيد به نصف النهارش برسد به همه جاى ربع مسكون بتابد و روز باشد و همين است نكته تخصيص بدان ، و ممكن است طالع در اينجا از نظر كعبه باشد كه وسط زمين است از نظر مردم و شرع و شرافت .\r\n4 - كواكب سبعه در شرف خود بودند ، بنا بر قواعد و اصطلاح منجمان درست نميشود ، زيرا شرف عطارد در سنبله است و شرف خورشيد در حمل ، و عطارد هيچ وقت به اندازه نيم دائره از خورشيد دور نميشود ، و طبرى و جز او در اين باره بخطا\r\n\r\n","description":"","footnote":"","page_name":" 163 ","page_number":175},
  {"content":"\r\n\r\nرفته‌اند كه گفته‌اند عطارد در اين هنگام در درجه پانزدهم سنبله بوده است بنقل از جماهير حكماء .\r\nجواب ممكن است اين قضاوت بر طبق عقيده خود او باشد در بارهء شرف عطارد نه طبق عقيده منجمان ، يا گفته شود كه عطارد منظور نبوده چون حال او معلوم بوده ، يا مقصود شرف چهار كوكبى است كه نام برده بعد از آن نه همه كواكب .\r\n5 - در كتب احكام نجوم در بحث قرانات كواكب مقرر است كه كواكب سبعه هنگام خلق جهان همه در اول حمل بودند نه هر كدام در شرف خود ، و اگر فرض شود كه خطاء گفته‌اند بايد فضل و جز او از اساتيد علم نجوم كه حضور داشتند در اين باره پرسشى كنند و مراجعه كنند و از آنها چنين چيزى نقل نشده .\r\nجواب : همه منجمان در اين باره هم عقيده نيستند چنانچه از طبرى و جز او روشن است ، و شايد فضل و ديگر حاضران مجلس اين عقيده مخالف را داشتند ، و بسا گفته‌اند كه شايد راوى در نقل و فهم كلام امام عليه السّلام اشتباه كرده ، و گويا امام فرموده : كواكب با خورشيد در شرف آن همراه بودند و او شرف را براى همه كواكب فهميده نه خصوص خورشيد .\r\nمن گويم : بنا بر آنچه ما ذكر كرديم نيازى بتحريف حديث و نسبت اشتباه براوى نيست ، و آنچه آنها گفته‌اند دليلى ندارد و بيشتر گفته‌هاشان از اين نمونه‌ها هستند اوهام فاسد و خيالات بىمايه است چنانچه بر كسى كه نوشته‌هاشان را وارسيده نهان نيست .\r\nابو ريحان گويد در تاريخ خود كه در دست ما است ، در اين زمينه : در هر دورى كواكب سبعه در اول گرد هم آيند چه در آغاز و چه در برگشت ولى نه در اوقات مختلفه ولى دعوى اينكه كواكب در آغاز خلقت همه در اول حمل خلق شدند يا اينكه گرد آمدنشان در آنجا آغاز عالم يا انجام آنست دليلى ندارد و اگر چه ممكن است ولى اين مسائل بايد بحجت روشن يا مبادى مورد اعتماد از اوائل باشند كه مستند بوحى است تا در دل جا كند ، زيرا ممكن است اين كواكب هنگام آفرينش عالم و خود آنها گرد هم نباشند و داراى حركاتى باشند كه بر طبق حساب در اين دوران آنها را در يك جا فراهم\r\n\r\n","description":"","footnote":"","page_name":" 164 ","page_number":176},
  {"content":"\r\n\r\nسازد ، پايان .\r\n6 - استدلال به آيه تمام نيست زيرا ممكن است مقصود از گفته خدا تعالى « شب پيشگير بر روز نيست » اين باشد كه از نظم مقرر خود تجاوز نميكند و بر روز پيشى نميگيرد بطورى كه نظم شبانه روزى مختل شود ، چنانچه خورشيد هم پيش از وقت مقرر خود طلوع نميكند تا نظم شب را بر هم زند ، و منظور توجه بنظم ثابت شبانه روز است نه بيان خلقت روز پيش از شب .\r\nجواب در برابر تفسير امام كه مورد قبول آنان شد اين احتمال مردود است و از قبيل اجتهاد در برابر نص است .\r\n7 - بنقل از سيوطى از ابن عباس حديثى گذشت كه شب پيش از روز خلق شده و از تورات همچنين نقل شده است و مخالف با اين حديث است .\r\nجواب حديث ابن عباس معارض با كلام امام عليه السّلام نميشود و در برابر آن اعتبارى ندارد و نقل از تورات هم ثابت نيست و ثابت هم كه بشود بيشتر تورات تحريف شده و مورد اعتماد نيست ، و بسا جواب داده شده كه حدوث نور پس از ظلمت است و بظلمت بر نور پيش است ، ولى طالع خلق دنيا و كشش زمين سرطان بوده و در آن هنگام خورشيد در حمل بوده و حمل در درجه عاشر و ظهر بوده چنانچه امام عليه السّلام فرموده و آغاز كشش زمين ظهر بوده و بدين مناسبت نماز ظهر را نماز نخست گفته‌اند و نماز ميانه روز ناميده شده نزد بيشتر علماء ، و طالع دنيا را همان طالع كشش زمين تفسير كرده‌اند براى آنكه خلق اصل زمين پيش از آسمان بوده ولى كشش آن بعد از خلق آسمان براى جمع ميان آيات ( پايان ) .\r\nمن گويم : ممكن است حمل حديث امام رضا ( ع ) بآغاز آفرينش كواكب سبعه چون روز با آن محقق شده و حاصل اينست كه آفرينش اجزاء جهان وقتى بوده كه سرطان نسبت به قبه زمين در افق مشرق بوده ، و چون بروج را از زير زمين پى در هم شماره كنى ، شش در زير زمين قرار دارد و سه بالا زمين و عاشر همان حمل مىشود كه بالاى سر قرار ميگيرد و چون خورشيد در شرف خود بود كه حمل است نسبت باكثر معموره روز بوده چنانچه دانستى ، پس در آغاز خلق در اكثر معموره كه مسكن\r\n\r\n","description":"","footnote":"","page_name":" 165 ","page_number":177},
  {"content":"\r\n\r\nاشرف خلق است روز مقدم بر شب بوده .\r\nو بسا ذكر اين اصطلاحات نجومى بر خلاف شيوه ائمه عليهم السلام و اجراء قواعد نجوم كه نزد ائمه مردود است چنانچه بدانى ان شاء اللَّه براى الزام فضل استاد معروف علم نجوم بوده و براى بيان اينكه ائمه عليهم السلام همه علوم و اصطلاحات را ميدانند ، و بسا گفته شود كه : چون اين كواكب وقت آفرينش عالم در مواضع مخصوصى بودند كه دانشمندان آن را از پيغمبران و حجج ( ع ) ياد گرفته و ضبط كردند منجمان كه اين مواضع را از آنها ياد گرفتند پنداشتند كه آن جاها بهترين جاى كواكب بودند و آنها را شرف كواكب ناميدند ، و مواضع مقابل آن را هبوط ناميدند به گمان اينكه كواكب از منزلت خود در اينجا سقوط كردند ، و شرف و هبوط آن ستارهء هم كه از دانشمندان در نيافتند از پيش خود ساختند بر اساس خيالات شاعرانه اى كه در كتب آنها ذكر شده .\r\nسپس برخى مردم از اين حديث پنداشتند كه روز از ظهر است تا ظهر ديگر چنانچه منجمين براى آسانى حساب اعتبار كرده‌اند ، و سستى اين كلام نزد خردمندان نهان نيست ، و پس از همه اينها دلالت حديث بر حدوث اجزاء عالم بيش از آنچه حكماء قديم پنداشته‌اند روشن است و نيازى به شرح ندارد .\r\n188 - كتاب المحتضر حسن بن سليمان بروايت از كتاب خطب عبد العزيز بن يحيى جلودى ، گفت : امير المؤمنين عليه السّلام در سخنرانى خود فرمود : بپرسيد از من كه از هر چه زير عرش است اگر پرسيده شوم پاسخ گويم ، نگويد اين سخن را پس از من جز نادان پر مدعا يا دروغگوى ياوه سرا ، و يك مردى گندم گون ، و ظريف ، بلند قد با موى تابيده كه گويا از مرتاضان عرب بود و كتابى چون قرآن به گردن آويخته بود از گوشه مسجدش برخاست و آواز برآورد اى على اى آنكه مدعى هستى چيزى را كه ندانى و به گردن ميگيرى چيزى را كه نفهمى ، منم پرسش كن پس پاسخ ده و ياران و شيعيان على از هر سو بر جستند و قصد او كردند ، و على آنها را تشر زد و فرمود : او را وانهيد و شتاب بر او نكنيد كه حجج خدا با دست‌يازى و زور برپا نشوند و\r\n\r\n","description":"","footnote":"","page_name":" 166 ","page_number":178},
  {"content":"\r\n\r\nبدان وسيله براهين خدا روشن نگردند .\r\nسپس بدان مرد رو كرد و فرمود : با همه زبانت و نهاد دلت هر چه خواهى بپرس كه خدا تعالى دچار شكوك نگردد و چرتش نگيرد ، آن مرد گفت : ميان مشرق و مغرب چه اندازه است ؟ على عليه السّلام فرمود : به اندازه مسافت هوا ، گفت : مسافت هوا چند است ؟ فرمود : به اندازه چرخش فلك ، آن مرد گفت : اندازه چرخش فلك چيست ؟\r\nفرمود : يك روز سير خورشيد ، آن مرد گفت : راست گفتى قيامت كى باشد ؟ فرمود :\r\nبه اندازه كوتاهى آرزو ( حضور مرگ خ ب ) و رسيدن مرگ ؟ آن مرد گفت : راست گفتى :\r\nآن مرد گفت : عمر دنيا چه اندازه است ؟ على فرمود : گويند هفت هزار سال سپس حدى برآورد نشده آن مرد گفت : راست گفتى ، پس بكّه كجاى مكه است ؟ على عليه السّلام فرمود : مكه از حدود حرم است مجموع سرزمين حرم و بكه جاى خود خانه كعبه است ، گفت چرا مكه را مكه گفتند ؟ فرمود : براى آنكه خدا بركشيد زمين را از زير آن ، گفت پس چرا جاى خانه را بكه ناميدند ؟ فرمود : براى آنكه خم كرد گردن جباران و ديده گنهكاران را ، گفت راست گفتى ، كجا بود خدا پيش از آنكه عرش خود را بيافريند .\r\nعلى عليه السّلام فرمود : منزه است آنكه در نيابد كنه وصفش را حاملان عرشش با اينكه گروههاى آنان نزديكند به كرسيهاى كرامتش ، و نه فرشته‌هاى نزديك به جلوه‌هاى كرامتش ، واى بر تو ، نبايد گفت : كجا است ؟ و نه آنجاست ؟ و نه در چيست ؟ و نه از چيست ؟ و نه از كجا آمده ، و نه كجا مىباشد ، و نه چگونه است ، آن مرد گفت راست گفتى ، بگو چه اندازه درنگ كرد عرش خدا بر آب پيش از آنكه زمين و آسمان را بيافريند ؟\r\nفرمود : تو خوب ميتوانى حساب كنى ؟ گفت : آرى .\r\nفرمود : شايد نتوانى ، گفت : چرا ، راستش خوب ميتوانم حساب كنم ، على فرمود : اگر دانه خردل بريزند در روى زمين تا هوا و ميانه مشرق و مغرب را پر كند ، و آنگه بمانند تو ناتوانى اجازه دهند تا دانه آن را در مسافتى از مشرق به مغرب نقل كنى\r\n\r\n","description":"","footnote":"","page_name":" 167 ","page_number":179},
  {"content":"\r\n\r\nو آن اندازه عمر كنى و نيرو به تو دهند تا آنها را دانه دانه جابجا كنى و بشمارى البته كه اين آسانتر است از شماره‌گيرى سالهائى كه پيش از آفرينش زمين و آسمان عرش او بر آب مكان داشت ، و همانا آنچه را برايت شرح دادم برخى از يكدهم دهم دهگان است از يك جزء صد هزار جزء ، و از خدا آمرزشخواهم از اين اندازه‌گيرى اندك ، گفت : آن مرد سرش را جنبانيد و گفت : گواهم كه نيست شايسته پرستشى جز خدا و راستى كه محمّد صلّى اللَّه عليه و آله و سلّم رسول خدا است ، و مسلمان شد .\r\nبيان ضرب ، براء ساكن مردكم گوشت « و على مسافة الهواء » اين تشبيهات در پاسخ براى آگاهى عدم تعرض ببررسى مسائلى است كه مردم مأمور بدانستنشان نيستند و اينكه دانستن حقائق موجودات و اندازه آنها كه فلاسفه عمر خود را در باره آن ضايع ميكنند سودى براى مردم ندارد . . .\r\n\r\nتفهيم و تتميمى است كه سود عمومى دارد\r\n\r\n[ حدوث آفرينش 
  ]\r\nبه يارى خداى بخشاينده كريم بدان كه مقصود از اين باب حدوث عالم ، رد كلام فلسفه‌بافانست ، چون كه اثبات آن از بزرگترين اصول اسلامى است خصوص بروش فرقه ناجيه اماميه ، در زمان قديم قول به قدم تنها بدهريها و ملحدان و فلاسفه منكر همهء اديان منسوب ميشد ، و از اين رو كلينى و برخى محدثان ديگر در كتب خود بابى جدا براى آن ايراد نكردند بلكه در باب حدوث عالم اخبار اثبات صانع را آوردند بدين اعتماد كه پس از اعتراف به خدا جل و علا زمينه‌اى براى قول به قدم عالم و ما سوى اللَّه نميماند چون همه ملتها بدان اتفاق دارند « 1 »\r\n\r\n\r\n","description":"","footnote":"\r\n( 1 ) فيض در كتاب عين اليقين بطور خلاصه گفته : حدوث عالم بمعنى نياز بصانع و مسبوق بودن بعدم بطور كلى ضرورى دين و اجماعى مسلمين است در برابر ماديها و منكران خدا ولى خصوص حدوث زمانى كه مفهوم بغرنجى است مورد بحث قدما نبوده و بلكه شيخ كراجكى گفته ثبوت زمانى ميان حق تعالى و افعالش با قول بحدوث مناقض است . ( بطور خلاصه از پاورقى ص 233 ) .\r\n","page_name":" 168 ","page_number":180},
  {"content":"\r\n\r\nو در پيرامون زمان ما مردم بمطالعه كتب فلسفه حريصند ، و از بررسى قرآن و سنت و اخبار أئمه دين رو گردانند ، و دورى دوران أئمه مايه ترك آثارشان شده و خموشى انوارشان ، و حقايق شرعيه با اصطلاحات فلسفه بهم مخلوط شدند و مسأله حدوث عالم مورد اختلاف شديد گرديده ، و بسيارى از عالم نمايان ديندار رو به شبهه‌هاى گمراه‌كنندگان فلسفه‌بافان آوردند ، و آنها را ميان مسلمانان رواج دادند ، و گمراه شدند و گمراه كردند ، و بر پيروان شريعت طعن زدند تا دلتنگ شدند و اندك و تا كار به جائى رسيده كه برخى معاصران از آنها به زبان آورده و بنوك خامه كشيدند كه جز يك خبر در بارهء حدوث عالم وجود ندارد و آن « بود خدا و نبود با او چيزى » است ، سپس آن را هم برأى فاسد خود تفسير كردند .\r\nبراى اينست كه من در اين باب اكثر آيات و اخبار شك برانداز و ريبه گداز را نقل كردم ، و بدنبالش مقاصدى آراسته و مباحثى دقيق آوردم تا شبهه‌هاى آنها را از بيخ بركنم ، و لشكر شكوكشان را از پايگاه خود بگريز وادارم به منظور محكم ساختن قواعد دين ، و بركنارى از خشم‌هاى پروردگار جهانيان ، چنانچه از سيد مرسلين صلّى اللَّه عليه و آله و سلّم روايت شده كه چون بدعت در امت من پديدار شود بايد عالم علم خود را پديدار كند و گر نه بر او باد لعنت خدا و فرشته‌ها و همه مردم .\r\n\r\nمقصد يكم - در بيان معانى حدوث و قدم\r\nحدوث دو معنى مشهور دارد ، ذاتى و زمانى ، از كلام شيخ ( الرئيس ) برآيد كه حدوث نبودن پيشين است يا در ذات حادث كه مىشود حدوث ذاتى ، يا در زمان كه مىشود حدوث زمانى ، و ظاهر هم همين است زيرا متبادر از آن اينست كه نبوده پس وجود يافته ، و بر او اعتراض شده كه تقدم عدم بر وجود بالذات معنا ندارد ، زيرا تقدم ذاتى نزد آنها همان تقدم علت است ، و تقدم عدم علت بر وجود جمع دو نقيض است ( يعنى علت هم باشد و هم نباشد ) .\r\nمحقق طوسى ره گفته : حدوث پيش داشتن ديگريست و آن ديگر اگر تنها\r\n\r\n","description":"","footnote":"","page_name":" 169 ","page_number":181},
  {"content":"\r\n\r\nعلت باشد حدوث ذاتى است ، و اگر عدم باشد حدوث زمانى است ، و بر اين هم همان اعتراض وارد است ، چون معلول در مرتبه ذات علت نيست و پس از اين نيستى هست شده چون بايد وجود علت پيش از وجود معلول باشد ، و تقدم نيستى معلول بر وجود جز همان تقدم ذاتى كه تقدم بعليت باشد نيست و همان اعتراض برميگردد ، و حكماء را در اينجا اعتراضها و جوابها است كه مناسب مقصود كتاب ما نيست ، و بيشتر آنها در حواشى محقق دوانى و ديگران بر شرح جديد تجريد ذكر شده .\r\nو خلاصه اينكه اطلاق حدوث بر اين معنى صرف اصطلاح است و موافق عرف و لغت نيست ، و در حقيقت برميگردد به ترتيب وجود معلول بر وجود علت زيرا عقل حكم كند كه او بود پس اين بود شد .\r\nسيد داماد يك معنى سومى ثابت كرده بنام حدوث دهرى آنجا كه گفته :\r\nنيستى براى ممكن سه تا است :\r\n1 - نيستى ذاتى كه هر ممكنى موجود هم كه هست آن نيستى را دارد چون وجود او از ديگريست .\r\n2 - نيستى غنچه‌اى براى هر حادث زمانى زيرا پيش از وجودش در غنچه زمانست .\r\n3 - نيستى صرف دهرى پيش از لحاظ او در غنچه زمان ، و در نيستى اول مقابل هستى نيست زيرا يكم آنها در حال وجود تحقق دارد و بر وجود سبق ذاتى دارد ، و دومى هم يك امتياز زمانى است ، اينست كه از شرائط تناقض وحدت زمانست پس آنچه مقابل وجود است نيستى صرف است كه حد و مرزى ندارد ، و امتيازى از نظر حال در آن نيست .\r\nو در اين باره تحقيق طولانى كرده و خلاصه‌اش اينست كه براى موجودات دو وعاء ديگر جز زمان ثابت كرده بنام دهر و سرمد ، و گفته زمان رابطه متغير است با متغير و دهر رابطه ثابت است با متغير ، و سرمد رابطه ثابت است با ثابت و بر آن\r\n\r\n","description":"","footnote":"","page_name":" 170 ","page_number":182},
  {"content":"\r\n\r\nاز گفته حكماء گواه بسيارى آورده ، چون قول شيخ الرئيس در تعليقات آنجا كه گفته تعليق : عقل سه بودن را دريابد :\r\n1 - بودن در زمان و آنگاه وجود چيزهاى متغير است كه آغاز و انجامى دارند بلكه هميشه در جريانند و در گذشت از حالى و تجديد حالى .\r\n2 - بودن بهمراه زمان كه دهر ناميده شود ، و اين كون خود زمان را فرا دارد و آن بودن فلك است با زمان و زمان در اين كون اندر است زيرا ناشى از حركت فلك است ، و آن نسبت ثابت است بمتغير و در وهم نگنجد ، زيرا وهم چيزى كه در زمان است درك كند ، و گذشته و حال و آينده را ميفهمد ، و براى هر چيز « كى باشد » ميفهمد يا گذشته يا حال يا آينده .\r\n3 - بودن ثابت با ثابت ديگر كه سرمد ناميده شود و دهر را فرا دارد .\r\nتعليق : وهم هر چيز را در گاهى ميفهمد ، و محال است كه خود زمان گاهى داشته باشد .\r\nتعليق : آنچه در چيزى فرا گرفته است در آنست ، و با تغيير آن تغيير كند و هر چه در زمانست با تغيير زمان دگرگون شود و همه اعراض زمان به دو چسبد .\r\nاوقات چندى بر او گذرد ، و اين وقتى كه مثلا آغاز بود و يا حال او است جز وقتى باشد كه پايان آنست زيرا زمان او ميرود و مىآيد ، و آنچه بهمراه چيزى است تغيير و عرض او را نپذيرد .\r\nتعليق : دهر وعاء زمانست زيرا به دو محيط است .\r\nدر شفا ، هم همين معنا را بيان كرده ، سپس گفته : دهر و سرمد امتداد ندارند و گر نه اندازه حركت باشند ، سپس زمان چون معلول دهر است و دهر چون معلول سرمد ، و نيز در شفاء گفته ، در زمان جز حركت و متحرك وجود ندارد ، حركت بذات خود در زمانست و متحرك بواسطه حركت ، و اما امور ديگر در زمان نيستند و گرچه بهمراه آنند چنانچه جهان درون يك دانه خردل نيست و همراه آنست - تا آخر آنچه\r\n\r\n","description":"","footnote":"","page_name":" 171 ","page_number":183},
  {"content":"\r\n\r\nگفته ، و محقق طوسى آن را پسنديده ره - و هم سيد شريف و ديگران .\r\nو بدان كه آنچه ما اثبات آن را خواهانيم بستگى بتحقيق اين امور ندارد ، زيرا مورد اجماع اهل ملل و نصوص متواتره اينست كه همه آنچه جز خدا تعالى وجود دارد زمان بودش از سوى ازل پايان پذير است ، و وجودش آغازى دارد ، و ازليت و وجود بىنهايت منحصر بپروردگار سبحانست ، خواه پيش از پديده‌ها زمان موهوم باشد يا دهر چنانچه به زودى آن را ميفهمى ان شاء اللَّه تعالى .\r\n\r\nمقصد دوم در تحقيق احوال اين مسأله\r\nبدان كه ميان مسلمانان خلافى نيست بلكه ميان همه ارباب ملل در اينكه جز پروردگار و صفات كمالش هر چه هست حادث است بدان معنا كه ما گفتيم و هستى آن را آغازيست ، بلكه ضرورى دين شمرده شده ، و سيد داماد در قبسات آن را مورد اتفاق همه انبياء و اوصياء دانسته ، و صاحب ملل و نحل در كتاب نهاية الاقدام با تصحيح محقق طوسى - ره - گفته : مذهب حق همه ملل اينست كه : جهان پديد شده و آفريده است آغازى دارد ، خدا تعالى آن را آفريده و ابتكار كرده پس از آنكه نبوده ، و خدا بوده و با او چيزى نبوده ، و جمعى از بزرگان حكماء و فيلسوفان ديرين چون تاليس ، انكساغورس ، انكسيمالس ، از ملطيان ، و چون فيثاغورس و انباذقلس ، سقراط ، افلاطون از آتن يونان و گروهى از شعراء و پيشينيان و مرتاضان موافق آنهايند .\r\nو قول بقدم عالم و ازلى بودن حركات پس از اثبات صانع و اعتراف به علت اولى تنها پس از ارسطو پيدا شده زيرا او با قدماى حكماء در اين مسأله صريحاً مخالفت كرد ، و اين گفته را در آورد بدليلهائى كه آنها را حجت و برهان پنداشت ، و شاگردانش مانند اسكندر افروديسى ، ثامسطيوس و فرفوريوس صريحاً بدان اعتراف كردند و برقلس كه منسوب بافلاطون است در اين مسأله كتابى نگاشته و اين شبهه‌ها را در آن ذكر كرده .\r\n\r\n","description":"","footnote":"","page_name":" 172 ","page_number":184},
  {"content":"\r\n\r\nسيد داماد - ره - گفته طبق نقل درست و متواتر افلاطون و شش تن ديگر از استادان فلسفه و ديگران از قدماء معتقد بحدوث هر دو عالم امر و خلقند با هر چه دارند و ارسطو و شاگردانش معتقد بقدم آنند ( پايان ) ولى ظاهر اينست كه مذهب افلاطون حدوث امور زمانى است ، چون گفته‌اند كه او نفوس و بعد مجرد را قديم دانسته ، و سيد - ره - در قبسات گفته قول به قدم عالم نوعى شرك است ، و در جاى ديگر گفته كه الحاد است .\r\nو صدوق - ره - در كتاب توحيد ( 156 ) گفته : دليل بر اينكه خدا عز و جل دانا ، توانا و زنده است بخويش و قدرت و زندگى جز خود ندارد اينست كه اگر علم جز ذاتش باشد يا آن علم قديم است يا حادث ، اگر حادث باشد خدا پيش از پديدشدنش دانا نباشد و آن صفت نقص است و هر ناقص حادث است بدليلى كه پيش گفتيم ، و اگر آن علم قديم باشد بايد ديگرى با او قديم باشد ، و اين كفر است باجماع .\r\nو در ضمن ابطال مذهب ثنويه توحيد ( 194 ) گفته : آنچه « مانى » و « ابن ديصان » از خرافات خود بهم بافته‌اند . و گبرها از حماقت بدان معتقد شدند در باره « اهرمن » فاسد است به همان دليلى كه قدم اجسام فاسد است ، و در اين كتاب ( 222 ) با بىمنعقد كرده براى اثبات حدوث ، و دلائل مشهورى كه ببرخى اشاره كنيم آورده و ما همه را نياورديم براى آنكه كلام طولانى نشود ، و در ضمن گفته : كه حادث آنست كه نبوده است و بود شده و قديم هميشه بوده ، و در پايان سخنش گفته ( 223 ) اينست ادله يگانگى موافق قرآن و اخبار درست از پيغمبر و ائمه عليهم السلام .\r\nو سيد مرتضى به نقل از استادش مفيد - رفع اللَّه شأنهما - در رد قول ابى هاشم به حال ، در ضمن سخنش گفته : ابى هاشم نخواسته حال را چيزى بداند ، هست يا نيست ، و اگر هست باشد ، بر اصل او و اصول ما هر دو بايدش قديم باشد يا حادث و نمىتواند آن را قديم بداند تا مخالف توحيد شود و بدتر از آنها باشد كه صفات را زائد بر ذات دانند و كلام را كشانده تا گفته : و قول به هيولا و قدم سرشت عذر بهترى است براى اينان اگر عذرى داشته باشند ولى هيچ كدام عذرى در برابر ضلالتى\r\n\r\n","description":"","footnote":"","page_name":" 173 ","page_number":185},
  {"content":"\r\n\r\nكه آوردند نيست ، زيرا گويند هيولا ماده جهانست و پيوسته بوده و قديم است ، و خدا پديدار جهانست از اين ماده چنانچه زرگر از شمش طلا انگشتر سازد ، و نساج از پنبه ريشه جامه بافد ، و نجار از چوب درخت تخته سازد تا آخر آنچه در رد آنها گفته .\r\nو علامه - ره - در مختلف سخنى از شيخ مفيد نقل كرده كه قول بقدم از مذاهب صاحب كيشان نيست ، آنجا كه گفته : و اما صابئه در عقيده خود تنهايند از شمارى كه شمرديم زيرا جمهورشان خدا را در ازل يگانه دانند ، و برخى از آنها بهمراه او هيولا آرند در قديم كه جهان را از آن ساخته و آن مايه خلقت است بعقيده آنها و معتقدند كه فلك زنده و ناطق است ، و مدبر اين جهانست و رهبر آن ، و كواكب را بزرگدارند و در برابر خدا عز و جل بپرستند ، برخى آنها را فرشته خوانند و بعضى معبود و براى آنها معبد سازند ، و اينان با سنجش بمشركان عرب و بت‌پرستها به گبرها نزديكترند تا آخر آنچه گفته و مؤيد آنست كه ما ذكر كرديم .\r\nو شيخ الطائفه - قدس اللَّه لطيفه - در كتاب اقتصاد بابى ساخته در اينكه ( خدا تعالى يگانه است و دومى ندارد در قدم ) ، و دلائلى بر آن آورده تا گفته : و چون اين ثابت شد اثبات دو قديم باطل است و چون وجود دو قديم باطل شد قول ثنويه كه نور و ظلمت را قديم دانند و قول گبران كه ، خدا و شيطان را قديم دانند ، و قول نصارى كه سه خدا گفته‌اند باطل است بعلاوه گفتهء ثنويه بدليل حدوث اجسام باطل است ، و حدوث اجسام را ، دلائل مشهوره متكلمان ثابت كرده .\r\nو سيد مرتضى - ره - در كتاب « الغرر » دليلها بر بطلان قول به هيولاى قديم آورده .\r\nو شيخ محقق أبو الفتح كراچكى « 1 » شاگرد سيد مرتضى قدس اللَّه نفسها در كتاب\r\n\r\n\r\n","description":"","footnote":"\r\n( 1 ) نامش محمد بن على استاد بزرگواريست كه شهيد او را علامه ميخواند با اينكه علامه حلى را فاضل مينامد استادان او شيخ مفيد و سيد مرتضى و سلار بن عبد العزيز ديلمى هستند و كتابش كنز الفوائد معروف و سودمند است ، كراچك موطن او دهى است در باب واسط و در سال ( 449 ) فوت كرده .\r\n","page_name":" 174 ","page_number":186},
  {"content":"\r\n\r\n« كنز الفوائد » گفته : يك دسته از ملحدان حوادث و حادث‌كننده آنها را ثابت دانند و گويند وجودشان آغازى ندارد و هميشه بوده‌اند ، و پندارند خدا هميشه كار كرده و هميشه كار مىكند و كارش آغاز و انجامى ندارد و با ما در ازلى دانستن افعال خدا مخالفند زيرا ما معتقديم خدا آنها را آغاز كرده و پيش از آنها موجود بوده ولى در اينكه پايانى ندارند با ما موافقند ، گرچه آنها مىگويند : جهان به همين صورتى دارد هميشه هست ولى ما ميگوئيم جهان دنيا تمام مىشود و آخرت بجايش مىآيد و كار خدا نعمت دادن به اهل بهشت است تا هميشه و عذاب دوزخ است هميشه و كارهاى خدا از اين رو پايانى ندارند .\r\nو اينان همان دهريانند كه گويند دهر سرمدى است و آغاز و انجامى ندارد ، و گويند حركت فلك بدنبال هم بوده و خواهد بود بىنهايت ، روز و شب هميشه بدنبال هم بودند و خواهند بود انسان هميشه از نطفه بوده و نطفه از انسان ، پرنده هميشه از تخم برآمده و تخم از پرنده ، و هميشه درخت از هسته بوده و هسته از درخت ، و اين پديده‌ها هميشه بدنبال هم بودند و خواهند بود ، گذشته آنها آغازى ندارد ، و آينده آنها را انجامى نه ، و همه آنها ساخت سازنده‌ايست كه پيشتر از آنها نبوده ، و حكمت حكيمى است كه پيش از آنها يافت نشده ، و ساخت و سازنده قديم بودند و هميشه ، برتر است آن خدا كه جز او قديمى نيست ، و سپاس او را است كه بما نعمت شناسائى داده ، و من به يارى خدا چند دليل بر بطلان گفتار ملحدان و فساد عقيدهء دهريان برايت بيان كنم .\r\nمن گويم : سپس خداش رحمت كناد ، دليلهاى شافى و جوابهاى كافى ، و تحقيقات محكم و الزامات مستحكم آورده و برخى از آنها را به زودى در جاى خود بياوريم ، و اينجا نياورديم كه تكرار نشود ، سپس مناظره خود را با يكى از دهريان قائل بقدم جهان بيان كرده و گفته كه آن را براى سيد مرتضى ره - نوشته ، و جوابى هم كه او داده ذكر كرده ، و هر كه خواهد همه اينها را بداند به آن كتاب مراجعه كند .\r\n\r\n","description":"","footnote":"","page_name":" 175 ","page_number":187},
  {"content":"\r\n\r\nسيد مرتضى ره - در پاسخ پرسشى در باره آيه تطهير گفته : پرسنده گفته :\r\nاگر اشباحشان قديمست و آنان همه در اصل پاك بودند ، كدام رجس از آنها زدوده شده ؟ سيد در ضمن پاسخ آن گفته : قديم دانستن اشباحشان مورد انكار است و اين اطلاق روا نيست ، قديم حقيقى همان خداى تعالى است ، يگانه‌اى كه هميشه بوده ، و هر چه جز اوست پديد شده ، و ساخته و آغاز دارد ، و او را اولى است - تا آخر كلامش - ره - سپس گفته : مسألة ، يك فيلسوف اعتراض نموده كه : اگر بقول شما خدا يگانه بوده و چيزى بهمراه او نبوده و همه چيز پديد شده ؟ پس از چه چيزى پديد شده ، گفتيم : آفريده شدند نه از چيزى ، او گفت : همه چيز را با هم پديد آورد يا در هر زمانى چيزى پديد آورد ؟ گفت : اگر بگوئيد همه با هم پديد شدند ، وجدان شما گواه است كه همه با هم نبودند و خرده خرده بدنبال هم پديد شوند و اگر بگوئيد : خرده خرده بدنبال هم پديد شوند ، براى خدا شريك بوده باشد ( آن زمان مقارن يا مقدم بر اول آفريده است ) .\r\nو جواب اينست كه خدا هميشه يكتاست چيزى با او نبوده و دوامى ندارد ، و نخست پديدهء او زمانى نداشته و لازم نيست براى پديده‌ها زمانى باشد و اگر هم زمان براى آنها بسازد لازم نيست كه زمان قديم باشد زيرا زمان حركات فلك يا اندازه وقتى است بجاى آن و از كجا نزد اين فيلسوف لازم آيد كه در صورت يكباره خلق نشدن همه چيز بايد زمان قديم باشد جز اينكه او معنى زمان را نفهمد تا آخر كلام او در اين مقام « 1 » .\r\n\r\n\r\n","description":"","footnote":"\r\n( 1 ) اين سخن سيد صريح است كه اول آفريده زمان نداشته و مسبوق بعدم زمانى نبوده بلكه ممكن است پديده‌هائى بعد از او هم بىزمان بودند و همان اولى يا همه مجرد از زمان بودند ، و اين مؤيد آنست كه حدوث زبانزد علماء و مورد اتفاق مليون به اين معنى نيست كه جهان در زمان بوجود آمده و مسبوق بعدم زمانى است چنانچه جمهور متكلمين گفته‌اند ، و لازم نيست كه جز عالم جسمانى زمانى باشد ، و از روايات شريفه خصوص آنچه در آفرينش انوار پيغمبر و ائمه وارد است همين معنا برآيد چنانچه شطرى از آنها در اين كتاب گذشت ، و مؤلف هم كلمات جمعى از اعاظم اصحاب را در اين باره بياورد و بپسندد ؛ منتظر باش ( ترجمه پاورقى ص 244 ) .\r\n","page_name":" 176 ","page_number":188},
  {"content":"\r\n\r\nمحقق طوسى طيّب اللَّه روحه القدسى در تجريد گفته : قديم جز خدا تعالى نيست « 1 » و در آن گفته : بود شدن عالم پس از آنكه نبوده دليل مختار بودن خدا است ، و در كتاب فصول گفته :\r\n( اصل ) ثابت است كه وجود ممكن از ديگريست در حال پديد شدن نيست بوده چون پديد آوردن هست ، نشدنى است پس بناچار نيست بوده و هست شده و وجود هر ممكن مسبوق به نيستى است ، اين گونه وجود حدوث ناميده شود و اين گونه موجود محدث پس هر موجود جز واجب الوجود محدث باشد و محال بودن حوادث بىآغاز كه فلسفى گويد نياز ببيان درازى ندارد پس از اثبات حوادث كه مقتضى حدوث آنها است . سپس گفته است :\r\nمقدمه هر اثر بخشى اگر اثرش دنبال اراده و قدرت او باشد قادر ناميده شود و اگر اثرش بىقدرت و اراده او باشد و اثر قادر موجب باشد و اثر قادر مسبوق به نيستى است زيرا داعى متوجه نيست است اثر موجب همزمان او است زيرا اگر پس از او باشد و منتظر شرطى براى تمام شدن علت نباشد ترجيح بلا مرجح لازم آيد و اگر براى انتظار شرطى باشد مؤثر تام نبوده و خلف لازم آيد .\r\nسپس گفته است :\r\nنتيجه - واجب الوجود مؤثر در ممكنات قادر است زيرا اگر موجب بود بايد همه ممكنات قديم باشند و اين باطل است بدليلى كه گذشت .\r\nو سيد مهنان بن سنان در ضمن سؤالات خود از علامه حلّى - ره - اين مسأله را پرسيده :\r\n\r\n\r\n","description":"","footnote":"\r\n( 1 ) مقصود اين نيست كه خدا مقارن زمان نامتناهى است و جز او مقارن زمان متناهى در آغاز بلكه مقصود انحصار قدم ذاتى است به خدا كه آن بديهى است و يا نفى قدم سرمدى از جز خدا كه ملازم اثبات حدوث دهرى است براى جز خدا ( ترجمه از پاورقى ص 245 ) .\r\n","page_name":" 177 ","page_number":189},
  {"content":"\r\n\r\nچه ميفرماييد در باره معتقدان باينكه جواهر و اعراض فعل فاعل نيستند و جوهر امر عدمى است گرچه موجودهم باشد ، آيا اين عقيده فاسده مايه كفر است و بىايمانى و ناپذيرى اعمال صالحه و گواهى و تحريم ازدواج با آنها يا باعث هيچ كدام نباشد ، و حكم آنها در اين دنيا چيست ؟\r\nجواب : پستى اين عقيده شكى ندارد و باطل است ولى باعث كفر و بىايمانى و ناپذيرى كارهاى خوب و گواهى و تحريم ازدواج با آنها نيست ، و حكمشان در دنيا و آخرت حكم مؤمنين است زيرا باعث كفر اعتقاد بقديم بودن جوهر است و آنها بدان معتقد نيستند ، زيرا قديم بودن وجود ميخواهد و آنها او را در ازل موجود ندانند ، ولى اشتباهى كردند كه وجود و ثبوت را از هم جدا دانستند و ثبوت را اعم فهميدند ، و بيشتر استادان متكلم از معتزله و اشاعره مثبتى هستند و چگونه رواست تكفير آنها ؟\r\nسؤال ديگر ، چه ميفرمايد آقاى ما در باره كسى كه بتوحيد و عدل معتقد است ولى جهان را قديم ميداند و حكمش در دنيا و آخرت چيست ؟\r\nجواب هر كه معتقد بقدم جهانست بدون خلاف كافر است ، زيرا فرق ميان مسلمان و كافر همين است ، حكمش در آخرت حكم كفار است باجماع ، و شيخ جليل ابو الصلاح حلبى در « تقريب المعارف » تصريح كرده بحدوث جهان و چند دليل بر آن آورده ، و همچنان سيد بزرگوار ابن زهره در كتاب « غنية النزوع » دليلها بر آن آورده .\r\nو نوبختى در كتاب « ياقوت » گفته : همه اجسام حادثند ، زيرا بيك سو توجه دارند و اگر اين توجه ذاتى آنها بود بايد جابجا نشوند و اگر بتأثير علتى باشد آن علت يا مختار است كه عقيدهء ما بر آنست و يا موجب و آن باطل است زيرا تسلسل باطل لازم آيد ، و دليل ديگر اينكه اجسام پديده نو دارند كه معلوم است نداشته‌اند ، و قديم عدم ندارد زيرا واجب الوجود است ، زيرا اگر ممكن الوجود باشد و علت آن مختار باشد مخالف فرض است كه قديم بوده و اگر علت آن موجب باشد تسلسل وجود لازم\r\n\r\n","description":"","footnote":"","page_name":" 178 ","page_number":190},
  {"content":"\r\n\r\nآيد و مقصود ما نيز ثابت گردد .\r\nو علامه در شرح آن گفته : اين مسأله از بزرگترين مسائل اين علم است و همه مسائل آن بر او بچرخد ، و مورد اختلاف شديد است ميان مسلمانان و دشمنان آنها ، و مردم در بارهء آن سخت اختلاف دارند و خلاصه اقوال اينست :\r\n1 - جهان در ذات و صفات هر دو حادث است ، و اين عقيده همه مسلمانها و نصارى و يهود و مجوس است .\r\n2 - در ذات و صفات قديم است ، و اين عقيده ارسطو ، و ثاوفرطيس ، و ثاميطوس و ابى نصر ، و ابى على بن سينا است كه آسمانها را بذات و صفات قديم دانند ؛ و حركات و اوضاع آنها را بحسب نوع قديم شمارند ، يعنى هر پديده بدنبال ديگريست بىنهايت .\r\n3 - در ذات قديم باشند و در صفات حادث و اين عقيده انكساغورس ، و فيثاغورس و سقراط ، و ثنويه است و در اين باره اختلافات بسيارى دارند كه در اين مختصر نگنجد .\r\n4 - ذات آنها حادث باشد و صفاتشان قديم و كسى بدان معتقد نيست زيرا محال است ، و جالينوس در همه متوقف است .\r\nمن ميگويم . سپس - ره - سخن را بادله مذكور در متن كشانده در شرح تجريد هم مانند آن را گفته است ، و عقيده بحدوث همه را به همه ارباب ملل نسبت داد ، در كتاب نهاية المرام در علم كلام گفته : همه مسلمانان اتفاق دارند كه جز خدا و صفاتش قديم نيست ، و اماميه معتقدند كه قديم همان خدا است و بس و باز در آن گفته : از نظر عقل چهار قسم پيش نيست .\r\n1 - جهان در ذات و صفات حادث است ، و اين عقيده مسلمانها و سائر ملّيين و برخى حكماى قديم است .\r\n2 - در ذات و صفات قديم است و اين عقيده ارسطو و جمعى از حكماى قديم است و برخى متاخرين چون ابى نصر و شيخ الرئيس گفته‌اند : آسمانها در ذات\r\n\r\n","description":"","footnote":"","page_name":" 179 ","page_number":191},
  {"content":"\r\n\r\nو صفات قديمند جز حركات و اوضاعشان كه در نوع خود قديمند ، نه در شخص خود و عناصر و هيولا شخصا قديمند و صور جسميه آنها و صور نوعيه بنوع قديمند نه به شخص .\r\n3 - در ذات قديمند و در صفات حادث و اين عقيدهء حكماى پيش از ارسطو است چون ثاليس ملطى ؛ انكساغورس ، فيثاغورس ، سقراط و همه ثنويه چون مانويه ، ديصانيّه ، مرقوبيه و ماهانيه ، سپس اينان دو گروه شدند ، برخى گفتند اين ذات قديم جسم بوده و اينان هم اختلاف كردند ، ثاليس گفت : آبست ، چون قابل هر صورتيست ، و پندارد كه خشك شده و زمين شده ، و لطيف شده و هوا گرديده ، و جوش زده و آتش برآورده و از آتش دود برخاسته و از دود آسمان پديد شده ، و گفته‌اند اين عقيده را از تورات گرفته كه در سفر نخست گويد : خدا گوهرى آفريد و به نظر هيبت بدان نگريد و اجزائش وارفتند و آب شد ، و از آن بخارى چون دود برخاست و از آن آسمانها را آفريد ، و بر روى آب كفى پديد شد و از آن زمين را آفريد ، و آن را با كوهها لنگر بست .\r\nانكسيمايس پنداشته كه آن جسم هوا بوده كه از لطافتش آتش برآمده و از درهم‌شدنش آب و زمين و از تلطيفش چيزهاى ديگر و ديگران گفتند همان بخار بوده ، و هوا و آتش از لطيف‌شدنش پديد شدند و زمين از درهم‌شدنش ، انوفلطيس گفته : آتش بوده و همه چيز به تلطيفش پديد شده ، از او حكايت است كه همه چيز به بخت منظم شده ، و بخت يك ديد عقلا نيست كه در جوهر كلى نفوذ دارد ، انكساغورس گفته :\r\nجسم نخست ، آميخته بىپايانيست از اجسام خرد بىپايان براى هر نوعى چون اجزائى از سرشت نان و اجزائى از سرشت گوشت ، و چون بسيارى از آنها گرد هم آيند و بديد درآيند گمان شود كه پديد شدند ، و او منكر مزج و استحاله شده ، و بكمون و ظهور معتقد شده ، برخى گفته‌اند اين مايه آميخته در ازل ساكن بوده سپس خدا تعالى او را به حركت آورده و جهان را از آن آفريده .\r\nذيمقراطيس گفته اصل جهان ذرات خرد كروى است و قابل قسمت در توهم نه\r\n\r\n","description":"","footnote":"","page_name":" 180 ","page_number":192},
  {"content":"\r\n\r\nدر خارج و پيوسته در حركتند و بر اثر جهشى خاص اين جهان از آنها پيدا شده و بدين شكل آسمانها و عناصر پديد شدند ، و سپس از حركت آسمانها عناصر بهم آميختند و از عناصر اين تركيبها برآمدند ، و شيخ در شفا از او نقل كرده كه گويد : اين اجزاء در شكل مخالفند و در گوهر و سرشت يكى هستند ، و همانا افعال گوناگون آنها بر اثر اختلاف شكل باديد شوند ، ثنويه گويند : اصل جهان همان نور است و ظلمت دسته دوم گويند : اصل جهان جسم نيست و دو دسته شدند :\r\n1 - جرمانى كه پنج قديم معتقدند ، خدا ، نفس ، هيولا ، دهر ، خلا ، خدا را در دانش و حكمت كامل دانند و بر كنار از سهو و غفلت . خرد ، از او بتابد چنانچه نور از قرص خورشيد و همه چيز را بطور كامل بداند .\r\nو اما نفس زندگى بخش است چون نور بخشى خورشيد ولى تا بررسى نكند چيزى نداند ، و خدا ميداند كه نفس علاقه بهيولا دارد و عاشق او است و بدنبال لذّت جسمانيست ، و دورى از تن را خوش ندارد و خود فراموش است ، و خدا بحكمت تامه‌اى كه در خور او است به هيولى كه مورد علاقه نفس است توجه كرد ، و آن را بتركيبهائى چون آسمانها و عناصر درآورد ، و اجساد حيوانات را بزيباتر شكلى كالبد بست ، جز فسادى كه در آنها رخنه كند و زوالش نشدنى است ، سپس خدا بنفس عقل و ادراكى داد تا خود را به ياد آورد و متوجه شد كه در عالم هيولا است دردمند است و دانست كه در جهان خود لذتهاى بىآزارى دارد و شيفته عالم شد و بدان پيوست ، و پس از مفارقت بالا رود و تا هميشه با خرمى و خوشبختى در آن بماند ؛ گفتند از اين راه شبهه‌ها كه ميان فلاسفه معتقد بقدم و متكلمان معتقد بحدوث‌اند بر طرف شوند .\r\n2 - پيروان فيثاغورس ، گفتند : مبدء جهان اعدادى باشند كه از يكان تركيب شدند ، زيرا مايه هر تركيبى اجزاء بسيط آنست كه هر كدام خودش يكى است ، زيرا هر چيزى يا وجهى دارد جز اينكه يك واحديست يا نه ، اگر دارد مركب است زيرا در او ماهيتى است با وحدت ، و سخن ما در مركبات نيست بلكه در مبدء آنها است و اگر ندارد تنها وحدتها باشند و بايد خوددار باشند و خود آمده و گر نه\r\n\r\n","description":"","footnote":"","page_name":" 181 ","page_number":193},
  {"content":"\r\n\r\nنياز به ديگرى پيش از خود دارند و سخن ما در مبدأ مطلق است و خلف لازم آيد اين يكانها امور خود آمده‌اند و چون وضعى به خود گيرند نقطه پديد شود ، و دو نقطه بگرد هم خطى گردد ، و دو خط سطحى شود و دو سطح جسمى ، و پديد شد كه مبدأ اجسام يكانها هستند ، و نيز از او نقل شده كه اگر وحدت ذاتى باشد نه از ديگر آيد و آن است كه برابر كثرت است و مبدأ اول است و اگر مستفاد از ديگرى باشد خود مبدأ كثرت است ، گرچه در آن نيست و مقابل آنست ، و از آن شماره‌ها برآيند ، و همان مبدأ موجوداتست ، و همانا اختلاف طبع موجودات براى اختلاف خواص شماره‌هاى آنها است .\r\n4 - صفات قديم باشند و ذات جهان حادث ، و اين محال است و كسى بدان معتقد نشده چون بطلانش بديهى است ، ولى جالينوس در بارهء همه توقف كرده و قولى را ترجيح نداده ( پايان ) .\r\nو همانا اين عقائد پست را آورديم تا دانسته شود كه حكماء بدين خرافتها چسبيده و آنها را به زبان آوردند و پيروانشان بدنبال آنها رفتند و آنها را بزرگداشتند و چون از دينداران مطلبى كه از قرآن يا كلام پيغمبر و امام است بشنوند منكر شوند و بباد مسخره گيرند ، خدا آنها را بكشد از كجا دروغ بافند « 1 » .\r\n\r\n\r\n","description":"","footnote":"\r\n( 1 ) ملا صدرا در پايان رساله حدوث عالم خود كلمات جمعى از فيلسوفان كهن را آورده و آنها را رمز و اشارت دانسته چون به آنها خوشبين بوده او معتقد بوده كه حكمت را از پيغمبرانى و اوليائى چون ادريس و داود و سليمان و لقمان گرفته‌اند ، و از ترس جهال صريح مطلب را نگفته و از نااهل كتمان كرده و از سلاطين جور و جباران منكر اين حقائق تقيه كردند ، و خدا داناتر است ، و از صاحب ملل و نحل گذشت نقل قول بحدوث عالم از ثاليس و انكساغورس و انكسيمايس و فيثاغورس و انباذقلس و سقراط و افلاطون ، و محقق طوسى هم نقل او را درست شمرد ، و شايد منظورشان از اصل عالم اصل عالم جسمانى باشد كه آبست يا هوا و بقول ديمقراطيس اتم ولى منافات ندارد با قول بحدوث چنانچه در قرآن و اخبارهم اصل عالم جسمانى را آب دانسته و آيا چنين آب مركب از اكسيجين و ايدروژن است يا چيزى مانند آن معلوم نيست ( پاورقى صفحهء 252 ) .\r\n","page_name":" 182 ","page_number":194},
  {"content":"\r\n\r\nمحقّق دوانى در انموذج خود گفته : فلاسفه با اهل سه ملت در حدوث جهان مخالفند ، زيرا مليّين همه بر حدوث عالمند مگر برخى گبرها ، اما مشهور فلاسفه اتفاق بر قدم آن دارند به تفصيل آينده ، و از افلاطون قول بحدوث نقل شده ، و بحدوث ذاتى نزد بعضى تفسير شده ، سپس گفته : هر سه ملت معتقدند كه جهان جز از ذات خدا و صفات او چه جوهر و چه عرض همه حادثند و بطور حقيقت نبودند و بود شدند ، نه آنكه تنها حدوث ذاتى دارند و وجودشان از عدمشان تاخّر ذاتى دارد چنانچه فلاسفه معتقدند و آن را حدوث ذاتى نامند ، و تقرير اين حدوث بمعنى تاخّر وجود از عدم بحث دقيقى دارد كه در حاشيه تجريد ايراد كرديم .\r\nو جمهور فلاسفه معتقدند كه عقول و اجرام فلك و نفوسشان قديمند ، و مطلق حركت و وضع و تخيل آنها نيز قديمند ، زيرا هرگز از آنها تهى نبودند ، و برخى اوضاع حادثى براى آنها قائلند كه از مبدء بنفوس آنها افاضه مىشود ، ولى چنانچه ابو نصر و ابو على در تعليقاتشان گفته‌اند بنقل از محققان آنها بوسيله ارسطو آنها معتقدند مطلوب آنها نفس حركت است و با همان تشبّهشان بمبدئشان كامل مىشود ، و آن هم وجود فعلى دارد نظر بذات و صفات ديگر جز همان حركت در اوضاع جزئيه كه ثبات شخصى را نپذيرد ، و دوام نوعى دارد براى تكميل شباهت بمبادى خود كه از همه جهت وجود فعلى دارند ، و چون تشبه لازمه حركت است آن را هدف نهائى دانسته‌اند باعتبار لازمش ، و مواد عناصر و مطلق صورتهاى جنسى و نوعى و مطلق عرضهاشان همه نزد آنها قديمند .\r\nزيرا بعقيده آنها يك صورت كه از جسم كل جدا مىشود دو تا بجاى آن پديد ميشوند ، و يك صورت جدا كه پيوست مىشود ، دوتا يكى ميشوند ، آرى اشراقيها معتقدند كه صورت جسميه در حال اتصال و انفصال هر دو بجا ميماند ، و اما نفوس ناطقه بشر نزد برخيشان قديمند و از افلاطون هم نقل شده ولى مخالف نقل حدوث عالم است از او ، و مشّائيها و معظم ديگران آنها را حادث دانند .\r\nو در شرح عقائد عضديه هم مانند آن را گفته و افزوده كه : متبادر از حدوث\r\n\r\n","description":"","footnote":"","page_name":" 183 ","page_number":195},
  {"content":"\r\n\r\nوجود پس از عدم ، پس از او بودن زمانى است ، و حدوث ذاتى يك زبان فلسفى است ، و گفته : مخالف در اين حكم فلاسفه‌اند ، زيرا ارسطو و پيروانش معتقدند كه عقول و نفوس فلكيه ، و اجسام فلك بامايه آنها ، و صور جسميه و نوعيه و اشكال و اضواءشان و عناصر و مايه‌شان ، و مطلق صور جسميه نه اشخاص آنها همه قديمند ، و گفته شده صور نوعيه حادثند ، زيرا خصوصيات انواع نبايد قديم باشند ، و ظاهر كلامشان اينست كه انواع هم قديمند ، سپس گفته : نقل شده كه جالينوس در اين باره متوقف بوده ، و از اين رو او را فيلسوف نشمرده‌اند كه در اصول حكمت ترديد داشته ( پايان ) و بدان چه از سخنان قوم در اين باره آورديم بايد اكتفاء كنيم ، و آوردن همه يا بيشترش مايه تطويل بىفائده است ، و از آنچه آورديم يك دليل بر حدوث عالم بدست آمد ، زيرا بنقل از مخالف و موافق معلوم شد كه همه مليين با همه اختلافى كه دارند در حدوث عالم متفقند ، و همه دعوى دارند از رهبر شرع خود آن را دريافت كردند ، و اين خود مايه علم باينست كه صاحبان شرايع آن را گفته‌اند ، و اين چون اجماعات منقوله ديگر نيست كه مقصود از آن مفهوم نباشد و يكى گفته باشد و ديگران پيرو او شده باشند ، و فرق ميان آنها بر هيچ خردمند و با انصافى نهان نيست .\r\n\r\nمقصد سوم وجه استدلال به روايات گذشته\r\nمن گويم : با انديشه در آنچه پيش داشتيم و رعايت انصاف و دورى از زور - گوئى و ناحق ، از آيات بسيار و اخبار متواترى كه بروشهاى مختلفه و عبارات گوناگون با بيانات شافيه و ادله وافيه آمده قطع پيدا ميكنى بحدوث جهان به همان معنا كه پيش گفتيم ، و هر كه كلام عرب را بررسى كند در مورد به كار بردن الفاظ و رجوع بكتب لغت نمايد ميداند كه : ايجاد ، احداث ، خلق ، فطر ، ابداع ، اختراع ، صنع\r\n\r\n","description":"","footnote":"","page_name":" 184 ","page_number":196},
  {"content":"\r\n\r\nابداء به كار نروند مگر بمعنى هست كردن بعد از نيست بودن .\r\nمحقق طوسى - ره - در شرح اشارات گفته : اهل لغت فعل را بپديد كردن چيزى تفسير كردند ، و باز گفته : صنع ايجاد چيز نبوده است ، و در لغت ، ابداع پديد كردنست ، و بدعت پديده‌هاى امور هم از اين ماده است ، خلق ، به پديد كردن چيزى بىنمونه تفسير شده ، ابن سينا در رساله « الحدود » گفته : ابداع دو مفهوم دارد يكى بود كردن چيزى و نه از چيزى و نه بواسطه چيزى دوم وجود ناشى از علت بىابزار و واجب الوجود كه خود هيچ از خود نداشته .\r\nو در ملل و نحل از ثاليس ملطى نقل كرده كه : ابداع هست كردن نابود است ، و چون بودكنندهء همه بوده‌ها است پس بود ساختن از ناچيز قديم است ، و هر كه در آيات و اخبار بررسى كند شكى برايش نماند در اين باره چون فرموده او : « خلقت از چيزى نبوده تا ابتكار باطل باشد ، و علتى نداشته تا ابداع درست نباشد » با اينكه در بيشتر نصوص متقدمه تصريح بحدوث به همان معنا شده بطورى كه قابل تأويل نيست ، و با پيوستن آنها به يكديگر قطع به مقصود حاصل شود .\r\nو براى اينست كه اكثر اعتقادات اصولى چون معاد جسمانى و امامت امير المؤمنين عليه السّلام و مانند آنها در كلام صاحب شرع بعبارات گوناگون و روشهاى چند وارد شده تا از جميع آنها جزم بمراد برآيد ، با اينكه خود آنها داراى دليلهاى عقلى اجماليند كه هر كه انديشه كند در آنها مقصود را ميداند ، آيا نظر نكنى بفرموده‌شان عليه السّلام در چند جا كه « اگر كلام قديم باشد بايد معبود دومى باشد » و بفرموده‌شان « چگونه ميتواند آفريننده چيزى باشد كه پيوسته با او بود » كه خود اشاره دارد جعل به قديم تعلق نگيرد ، زيرا علت وجود بخش است يا وجود نگهدار كه نخست علت موجده است و دومى مبقيه ، و موجود قديم محال است علت موجده داشته باشد به حكم فطرت سالم خواه آن علت مختار باشد و يا موجب ، ولى اوّلى اوضح و اظهر است .\r\nو آنچه مايه آگاهى است بر آن مشاهده پديده‌هاست كه نخست اثر علت در آنها وجود بخشى است و پس از آن در هر آنى نگهدارى آنست ، و اگر ممكن از\r\n\r\n","description":"","footnote":"","page_name":" 185 ","page_number":197},
  {"content":"\r\n\r\nازل باشد هر آن گذشته بقاء و استمرار وجود اوست ، و وجود بخشى ندارد ( اين بيان مخصوص زمانى است نه خود زمان و خارج از زمان ) و در توجيه جز اول گوئيم :\r\nاگر كلام كه فعل خدا است پيوسته بوده است از قديم بايد نياز به علت نداشته باشد ، چون وجود بخش نميخواهد و وجود نگهدار كه پيرو آنست لازم ندارد زيرا اگر اولى لازم نيست دومى سزاوارتر است كه لازم نباشد ، و بىنياز از علت واجب الوجود است و معبود دومى مىشود و خلف فرض مىشود كه كلام فعل خدا است و از او است ، و همين بيان در خبر دوم هم مىآيد .\r\nو مؤيد آنست آنچه در كافى ( ج 1 ص 81 ) و جز آن آمده در حديث فرجه از امام صادق عليه السّلام آنجا كه بزنديق فرموده : اگر دو خدا دعوى كنى بايدت ميان آن دو فرجه‌اى باشد تا دو باشند و اين فرجه مىشود سومى كه از قديم بهمراه آن دو تا است و بايدت سه تا بگوئى ( الخبر ) چون امام فرجه را براى قديم بودنش معبود سوم و واجب الوجود دانست .\r\nاكنون بدان كه سبب نياز بمؤثر بسا كه خود امكان باشد ، زيرا مصداق امكان تنها پديده باشد و فردى كه فرض شده قديم است در نفس الامر مصداق امكان نيست ، بلكه ممتنع الوجود است زيرا مستلزم تسلسل محال است چنانچه بيايد ، و ممتنع الوجود بسا يك مجموع تركيبى است ، چون دو ضد و دو نقيض ، و بسا كه علت نياز بمؤثر همان حدوث باشد يا امكان به شرط حدوث ، و بهر كدام گروهى معتقدند و ظاهر اكثر اخبار يكى از دو تاى آخريست كه حدوث يا امكان به شرط حدوث است ، چنانچه در برخى از آنها بدان اشاره كرديم چون حديث امام رضا عليه السّلام در علت خلق آسمانها و زمين در شش روز « 1 » و دليل آنست آنچه از امام رضا عليه السّلام روايت شده كه مردى نزد او آمد و گفت يا بن رسول اللَّه ، دليل بر حدوث عالم چيست ؟ فرمود : « تو نبودى و بود شدى ، و دانى\r\n\r\n\r\n","description":"","footnote":"\r\n( 1 ) در اخبار شريفه عبارتى نيافتيم كه دلالت بر اين مدعا كند و دانستى كه آنچه براى آن بدان تمسك كرده بر آن دلالت ندارد ( ترجمه پاورقى ص 256 )\r\n","page_name":" 186 ","page_number":198},
  {"content":"\r\n\r\nكه تو خود را بود نكردى و چون توئى هم بودت نكرده » زيرا روشن است كه مقصود سائل از حدوث عالم اثبات صانع است زيرا حدوث عالم با وجود صانع پيوسته است ، و امام بوجود مخاطب پس از نبودش يعنى بحدوث زمانى استدلال كرد بر وجود صانع تعالى .\r\nو از دلائل حدوث است هر چه كه به اوليت خدا تعالى دلالت دارد زيرا اوليت تفسير شده باينكه خدا سبحانه پيش از هر چيز است « 1 » وجه ديگر : همه آيات و هر روايتى كه دلالت دارند بر نابودى همه موجودات كه برخى در اينجا گذشت و برخى در مجلد سوم ، با پيوست مقدمه‌اى كه معتقدان بقدم عالم پذيرفته‌اند ، و آن اينست كه هر چه قديم باشد نابود نشود « 2 » و در احتجاج ( 129 ) روايت شده كه زنديقى از امام صادق عليه السّلام در ضمن مسائلى پرسيد : روح بعد از بيرون رفتن از تن پاشيده شود يا بماند ؟ فرمود : بماند تا در صور دميده شود ؟ و آنگاه همه چيز نابود گردد و از ميان برود ، نه حسى بماند و و نه محسوسى ، سپس همه چيز برگردد چنانچه خدا آنها را آغاز كرده بود ، و آن چهار صد سال است كه آفرينش بجا ماند ، و ميان دو نفخه باشد . و دليل بر حدوث خصوص آسمانها آيات و اخباريست كه دلالت دارند بر شكافتن و از هم گسيختن و نورديده شدن آنها و بر پراكنده شدن اختران از آنها بتقريبى كه گذشت ، و همه آنها در مجلد سوم گذشته .\r\n\r\n\r\n","description":"","footnote":"\r\n( 1 ) معنى اوليت و آخريت را در اوائل كتاب دانستى و محال است خدا تقدم زمانى بر جهان داشته باشد .\r\n( 2 ) اگر باخبار صادقين ثابت شود كه همه اجزاء عالم جسمانى و توابعش پيش از قيامت نابود شوند تا آنجا كه خود زمان هم نماند البته دليل بر حدوث آن باشند ولى بىاشكال نيست ، خصوص كه در اخبار براى آن وقت تعيين شده و آن دليل است كه زمان نابود نشود ، و دليل ديگر استثناء  مَنْ شاءَ اللَّهُ  است از  وَ نُفِخَ فِي الصُّورِ  چنانچه در آيه 68 سوره الزمر است بلكه ظاهر آيه از خود رفتن اهل آسمانها و زمين است نه نابودى همه موجودات ( پاورقى صفحهء 257 )\r\n","page_name":" 187 ","page_number":199},
  {"content":"\r\n\r\nو دليل ديگر : آيات و اخباريست كه دلالت دارند آسمانها و زمين در شش روز آفريده شدند زيرا پديده روز آخر پنج روز پيش دارد و در گذشته منقطع الوجود است ، و زمان موجود روز يكم پيش است بر زمان موجود آخرى به اندازه پايان دار پس همه متناهى و حادث باشند ، و زمان موجود هم كه ثابت ميكنند متناهى است نيز زيرا بعقيده آنها اندازه حركت فلك است ، و تأويل امام و كيفيت اندازه‌گيرى بدانها در تفسير آيات گذشت .\r\nو با دانستن آنچه از آيات و اخبار صريحه كه نقل كرديم ، آيا هيچ خردمندى كه بوى دين شنيده جرات دارد روى از همه برتابد و آنها را پشت سر اندازد و بتقليد فلاسفه پردازد ، و شبهه‌هاى نارواج و عقيده‌هاى تباه آنها را بپذيرد ، و به زودى بدانى كه آنها از تار عنكبوت سست‌ترند ، بفضل زنده‌اى كه هرگز نميرد .\r\nمحقق دوانى در انموذجش پس از گفتگو در باره شبهه ايشان گفته : از خاطر مبر كه اگر دلائل قدم عالم در پيش خرد ناتمام باشد و بتواتر و اخبار پيغمبران كه بنياد بشرند و باجماع اهل ملل معلوم شود كه وحى الهى بحدوث عالم ناطق است و تاويل بردار نيست مگر بوجه بعيدى كه طبع سليم و ذهن مستقيم از آن نفرت دارد چاره‌اى نيست جز پيروى از پيغمبران در اين باره و پذيرش گفته آنان زيرا بزرگان فلاسفه خود را به آنها ميبندند و پندارند كه مايه گفته‌هايشان از آنها گرفته شده .\r\nدر اين صورت پيروى از اين بزرگانى كه خداشان برگزيده ، و براى تكميل بنده‌ها گسيل داشته و براى ارشاد بصلاح معاش و معاد ، و فلاسفه پذيراى سخن آنهايند سزاوارتر است از تقليد فلاسفه كه خود معترفند به برترى پيغمبران از ايشان ، و بوابستن خود به آنها تبرك جويند ، و بسيار عجب است كه برخى فلسفه‌بافان بگمراهى خود پويند و گويند ، سخن پيغمبران تأويل دارد و ظاهرش مقصود نباشد با اينكه ما ميدانيم قرآن مجيد در بيشتر مسائل اعتقادى به طورى روشن گفته كه قابل تاويل نيست چنانچه امام رازى گويد : ممكن نيست كسى آنچه را پيغمبر آورده باور كند و\r\n\r\n","description":"","footnote":"","page_name":" 188 ","page_number":200},
  {"content":"\r\n\r\nحشر جسمانى را منكر شود زيرا در قرآن به طورى صريح و روشن بيان شده كه اصلا قابل تأويل نيست .\r\nو من گويم : جمع ميان قدم عالم و حشر جسمانى هم ممكن نيست ، زيرا اگر چنانچه گويند نفوس ناطقه بىپايان باشند بنا بر قدم عالم ، حشر جسمانى ممتنع باشد براى آنكه بدنهاى بىپايان و جاهاى بىپايان بايد ، با اينكه ثابت شد بعد پايان دارد و بىپايان نشايد ، با اينكه تفسيرها كه از سخن پيغمبران نمايند بسا در سخن فلاسفه هم توان نمود ، بلكه بسيارى از آن تفسيرها مكابره و غلط اندازى است ، زيرا ما ميدانيم مقصود از اين الفاظى كه در قرآن و اخبار است همان معانى است كه نزد زبان‌دانان معروفند زيرا چنانچه شك نداريم كسى كه از ما استفسار از مسأله جزء لا يتجزى كند بدون ترديد مقصودش پرسش از حال نشستن و برخاستن زيد نيست همچنان شك نداريم كه مقصود از قول خدا تعالى « گفت كى زنده كند استخوانها را با اينكه خاك شدند ؟ بگو زنده‌شان كند كسى كه آفريدشان از نخست و او به هر آفرينش دانا است ، 79 يس » همين معناى روشن است نه معناى ديگرى از احوال معاد روحانى كه فيلسوفان گويند و خلاصه بايد بيانات قرآن را حمل بر ظاهر كرد ، و تجاوز از آن نوعى گمراهى است ، و اهل كمال بدان ملتزمند ( پايان ) و البته خوب گفته ، ولى از كلام او برآيد كه نصوص قرآن در بارهء حدوث عالم بطور بعيد تاويل بردار هستند . و چنين نيست ، بلكه اگر برخى تاويل پذيرند از مجموع قطع به مقصود حاصل شود ، و شايد براى آن چنين گفته كه از نصوص ائمه هدى عليه السلام بىاطلاع بوده يا عقيده بدانها نداشته چنانچه از حالش برآيد ، و گرچه در برخى مواضع اشعار دارد كه كيش حق شيعه را داشته ، و اما منافات قول بقدم عالم با حشر جسمانى در صورتى درست است كه نفوس را بىپايان دانند و هر كدام را از بدنى شمارند ، و تناسخ روا ندارند چنانچه ارسطو و متاخران او گفته‌اند .\r\nولى اگر گويند نفوس قديمند ولى تعلق آنها به بدن حادث است چنانچه افلاطون و پيروانش گفته‌اند كه تنها نفوس قديمند ولى سائر عالم و همهء تنها حادث\r\n\r\n","description":"","footnote":"","page_name":" 189 ","page_number":201},
  {"content":"\r\n\r\nو پايان پذيرند ، اين اشكال نشود ، يا گفته شود يك نفس ممكن است بر سبيل تناسخ به چند بدن نامتناهى تعلق گيرد و در معاد يك نفس با يك بدن برگردد اشكال نشود « 1 » .\r\nآرى عقيده به قدم نفوس بشريه در نوع خود ، و حدوثشان با پيدايش بدنها پياپى و بىپايان ، چنانچه مشائيها بنقل از متاخران از آنها گويند از چيزهائيست كه با تصديق بما جاء به النبى صلّى اللَّه عليه و آله بلكه با كلام پيغمبران ديگر از چند راه جمع نميشود و مخالفت دارد .\r\n1 - تصديق بوجود آدم و حواء كه قرآن و سنت متواتره مشروحا بدان گويايند .\r\n2 - آنها معتقدند كه هيولاى عناصر شخصا قديم است و صورتهاى ناپايان پياپى به خود گيرد ، و بايد بگويند بدنهاى نامتناهى از حصص هيولا موجود ميشوند ، و نفوس نامتناهى بدانها تعلق ميگيرند ، زيرا بعقيده آنها ممكن نيست دو صورت بيك حصه از هيولا تعلق گيرند ، و با اعتراف بمعاد جسمانى بايد ملتزم شوند بتعلق نفوس نامتناهى بيك بدن و مفاسد ديگر هم دارد كه ما براى اختصار آنها را وانهاديم .\r\n\r\nمقصد چهارم در ذكر چند دليل عقلى بر اين مقصود ،\r\nو اگر چه خارج از مقصد كتابست براى تحكيم مطلوب از هر جهت و گرچه مايه طول كلام شود و آن شامل چند مطلب است .\r\n1 - در ابطال تسلسل بهر گونه باشد و آن نياز به چند مقدمه دارد :\r\nالف : آنچه سيد - ره - در قبسات گفته : حكم به همه افراد اگر بر فرض وجود هر فرد تنها يا با هم درست باشد بر مجموع مركب از همه نيز درست آيد بدون ترديد و اگر مخصوص بهر يك در تنهائى باشد حكم مجموع تركيبى جز آنست .\r\nمثلا اگر هر يك از رشته افراد سپيدند و اگر هر يك اندازه‌اى دارند در ضمن مجموع هم همان اندازه را دارند و مثالهاى ديگر هم در اين زمينه هست\r\n\r\n\r\n","description":"","footnote":"\r\n( 1 ) اشكال در اينست كه بدنهاى نامتناهى مستلزم بعد نامتناهى است و محال است و تناسخ بدنها را بيشتر و نامتناهىتر ميسازد و اشكال بيشتر مىشود نه اينكه اشكال بر طرف شود ( شرح مترجم ) .\r\n","page_name":" 190 ","page_number":202},
  {"content":"\r\n\r\nولى هر گاه يك فرد متناهى است لازم نيست همه با هم متناهى باشند و اگر يك جزء تركيبى تجزيه پذير نيست ، نبايد مجموع اجزاء تجزيه پذير نباشند و اگر يك جزء رشته واجب بالذات باشد لازم نيست كه مجموع رشته واجب بالذات باشند ، زيرا در اين موارد تنهايى اثر دارد .\r\nب - آنچه محقق دوانى و جز او بدان اشاره كرده‌اند : بسا كه عقل ببديهه يا حدس بطور اجمال حكمى به كلى يا فرد دارد چه متناهى باشند يا نامتناهى با اينكه اگر يك فرد خاصى را ابتداء در نظر گيرد در حكم آن متوقف بماند ، چنانچه عقل بطور اجمال حكم مىكند باينكه هر پديد آرنده بايد پيش از پديد شده وجود داشته باشد ، سپس ثابت مىكند بواسطه آن كه نميشود ماهيت علت وجود خودش باشد ، و اين قضيه در همه كبراهاى شكل اول نسبت به اصغر ثابت است كه اصغر بطور كلى نزد عقل محكوم است به حكم اكبر نه بطور خصوصى و تفصيل ( پايان ) و به اين مقدمه برهان سلمى ( در ابطال تسلسل ) تتميم مىشود ، زيرا هر يك از ابعاد مفروضه بايد در ما فوقش يافت شوند و همچنين است مجموع نامتناهى ج - برخى امور اعتباريه زائيده عقلند و اگر عقل آنها را نيافريند به هيچ وجه در نفس الامر نباشند ، و اين در صورتيست كه موصوف و وصف و نسبت و اضافه همه اعتبارى محض باشند و باعتبار عقل و فرض او وابسته باشند ، چون نفس ، عدد بىمعدود خارجى ، زيرا عدد عرضى است كه جز بوجود معدود تحقق ندارد ، و وجود وجود و لزوم لزوم همچنين هستند زيرا جز باعتبار عقل تحقق ندارند ، نسبت اعتبارى محض و انطباق آحاد دو رشته مفروض هم زائيده عقلند و با قطع اعتبار و عقل منقطع ميشوند ، و برخى اتصافات و نسب زائيده عقل نباشند بلكه در واقع تحقق دارند و گرچه فرض كسى نباشد چون لوازم ماهيت و اوصاف واقعى .\r\nزيرا ما ببديهه ميدانيم كه عدد زوج است يا فرد ، آسمان بالاى زمين است و پدر پدر است و پسر پسر ، و گرچه عقل فرض نكند بلكه اعتبار عقل تابع واقع متحقق است . و گر نه ميشد هر مفهومى را از هر چيزى برداشت كرد و پدر را پسر\r\n\r\n","description":"","footnote":"","page_name":" 191 ","page_number":203},
  {"content":"\r\n\r\nخواند و بالعكس و وسيله آگاهى بسيار است و نهان نيست و روشن است كه در اين موارد برداشت عقل و صحت قضاوتش تابع و فرع واقع است . و فرض عقل در درستى و تحقق اين امور دخيل نيست ، و همين اندازه براى دفع اعتراض ببرهانهاى آينده كافى است ، و ما اين برهانها را بطور اختصار بياوريم گرچه در كتب متكلمان ذكر شدند .\r\nيكم : برهان تطبيق كه مادر همهء براهين است و چند تقرير شده :\r\nالف - پديده‌ها پياپى پيوسته بحسب وضع يا طبع يا علت و معلول يا زمان يا هر چه دو رشته دارند . يكى از آنجا كه بگيريم و بالا رويم و يكى از بالاتر و بعبارت روشنتر يك رشته زاينده و يك رشته زائيده شده كه در برابر هم قرار گيرند ، اكنون يكى تا ده تا مثلا از يك رشته كنار هم ميگذرانيم باقيماندهء دو رشته يا برابرند بايد كل و جزء با هم برابر باشند و اين محال است يا اينكه رشته دست نخورده يك يا ده بيشتر از ديگريست و در اين صورت رشته كوتاه پايان يابد بيك يا ده به آخر رشته دست نخورده و رشته دست نخورده هم كه به همين اندازه بيش از آنست پايان پذير شده و نامتناهى بودنشان خلف است .\r\nو در اينجا كشش و جنبشى براى اين دو رشته لازم نيست تا روى هم قرار گيرند و آحاد آنها برابر هم افتد ، زيرا نسبت آحاد هر رشته با آحاد رشته ديگر بىفرض عقل تحقق دارد ، زيرا يكم رشته دست نخورده برابر يكم رشته كم شده است كه پنجم آنست پس از آنكه چهار تا از آن كنار رفته و دوم رشته دست نخورده برابر ششم ديگريست و سوم اولى برابر هفتم دومى است و اين تناسب در همه يكان دو رشته جاريست تا به آخر ، و يكم هر رشته يك است و دوم دو و سوم سه و همچنان و به اين نسبت دو رشته در واقع با هم تطبيق ميشوند ، و هر جزئى برابر جزء مناسب خود مىافتند دنبال هم و چون يكم رشته كم شده برابر يكم رشته دست نخورده است و دوم بر دوم بدنبال هم تا برسد به آخر بىكم و كاست بناچار به جائى رسيم كه در رشته دست نخورده جزئى ميماند كه در رشته دست خورده برابرى ندارد و گر نه بايد جزء و كل برابر\r\n\r\n","description":"","footnote":"","page_name":" 192 ","page_number":204},
  {"content":"\r\n\r\nشوند و رشتهء ناقصه پايان يافته و آن ديگر بر او افزونست به اندازه متناهى و بناچار متناهى است .\r\nو اعتراض شده بر اين دليل به نقض بمراتب عدد كه نامتناهى است و باجزاء جسم كه نامتناهى قابل تقسيم است و بمانند لزوم لزوم و پى در پى لزوم و نظائرشان كه اين دليل در آنها هم مىآيد .\r\nجواب ، نامتناهى بىتوقف به همه افرادش در خارج وجود ندارد ، زيرا وجود نامتناهى محال است ، و عدم توقف فرضى است كه آن را نامتناهى كرده و اگر همه افرادش تحقق يابند و لو نامتناهى ، توقف كند چيزى كه فرض كرديم توقف پذير نيست و لازم آيد كه در اجزاء جسم و مراتب عدد به جائى رسيم كه فوق آن تصور نشود ، و اين خلاف بديهه است ، بلكه مفهوم مجموع با مفهوم لا يقف منافات دارد ، چنانچه در جاى خود ثابت كردند ، و با اثبات اين مطلب بايد گفت بسا كه وجود همه افراد عدد و مانند آن چه در خارج و چه در ذهن محال است ، آرى بعنوان كلى عدد غير متناهى در ذهن مىآيد ولى مشمول اين برهان نميشود ، همانا اين نقض وارد است در صورت وجود همه مراتب نامتناهى عدد در واقع كه تحقق آن محال است .\r\nو اگر نقض شود بتحقق آن در علم خدا جوابش اينست كه علم خدا مجهول الكنه است و در خور فهم نيست و مخالف با علم ما است و اين نقض وارد است اگر برهان با همه شرائط به منظور علم خدا باشد و اجراء آن از نظر علم الهى ممنوع است ، و در خبر سليمان مروزى در باره بداء اشاره‌اى بحل اين اشكال هست براى كسى كه بفهمد و در مجلد دوم و چهارم گذشت .\r\nب - اگر امور نامتناهى ممكن باشد ممكن است دو رشته منظم بوجود آيد كه يكانشان همه در برابر هم باشند تا آخر تقرير گذشته ، و اين تقرير در نامتناهى نامرتب هم جاريست ولى در مرتب منظم روشنتر است . و منع امكان ذاتى مكابره است و چگونه هوشمند ترديد كند در اينكه تواناى بر ايجاد آن در نخست توانا است كه آن را بار ديگر مرتب و منطبق پديد سازد يا نامرتب را مرتب نمايد ، و انكارش زورگوئى\r\n\r\n","description":"","footnote":"","page_name":" 193 ","page_number":205},
  {"content":"\r\n\r\nو مكابره است .\r\nج - تقرير محقق طوسى است كه فاضل دوانى آن را آراسته ، و اعتراضات مشهوره بر آن وارد نيست ، و انطباق در آن برهانيست و جاى ترديد و توهم ندارد ، و كم و بيش آن از سوئيست كه نامتناهى فرض شده ، و آن اينست كه اين دو رشته علت و معلول باشند و مرتب و پيوسته بسوى بالا تا بىنهايت ، گوئيم جز معلول اخير دو رشته نامتناهى داريم كه يكى از نظرى همه علت و زاينده است و ديگرى به نظر ديگر همه معلول و زاييده شده آخرين معلول آغاز رشته زائيده‌ها است و يكى بالاتر آغاز رشته زاينده‌ها ، و چون اين دو را بهم جفت كنيم كه هر زائيده در بر زاينده خود باشد لازم آيد كه رشته زائيده از سوى بالا بر رشته زاينده يكى فزون باشد ، چون هر زاينده خود زائيده است جز آخرين زائيده در رشته‌ها كه زاينده نيست .\r\nو چون پس از تطبيق اين فزونى در آغاز نيست بناچار در سوى ديگر است ، زيرا ممتنع است در وسط باشد براى آنكه به ترتيب رشته بندى شده ، و انقطاع پديد شود و لازم آيد زائيده بىزاينده باشد كه پيش از او بود ، بينديش كه مطلب باريك است ، و اين دليل در جز رشته علل و معلول از يك مجموعه مرتب و مترتب جاريست زيرا هر مجموعه مرتب يكانش از نظر پيش و پس بودن بهر معنا و يا از نظر نسبت‌هاى واقعيه ديگر با هم تناسب دارند .\r\nبرهان 2 - تضايف است ، و تقريرش اينست كه اگر رشته علل نامتناهى باشد لازم آيد شماره معلول شدن بيش از علت بودن باشد و اين نشدنى است ، براى اينكه يكان هر رشته جز آخرين معلول هم عليت دارند و هم معلوليت دارند و هم شماره‌اند و معلول اخير فزونست و معلوليتها رشته بر شماره عليتها يكى بيش است و معلولى بىعلت مىشود و آن محال است ، و اين دليل در هر رشته‌اى كه يكانش نسبت واقعى دارند جاريست ولى جريانش در مقادير متصله مشكل است ، زيرا اثبات نسبت واقعى ميان حدود مفروضه آن مشكل است چون اين حدود صرف فرض عقلى است و واقعيت ندارند ، مگر آنكه گفته شود ، هر جزئى از اجزاء مقدار متصل بحسب واقع نه به مجرد\r\n\r\n","description":"","footnote":"","page_name":" 194 ","page_number":206},
  {"content":"\r\n\r\nفرض عقل موصوفند بتقدم و تأخر واقعى و تناسب حقيقى دارند .\r\nو مؤيد آنست تصريح آنها باينكه اجزاء اجسام در وجود كل آن وجود حقيقى دارند ، و تقسيم جسم ايجاد تازه‌اى براى هر جزء نيست بلكه تشخيص اجزاء موجوده در كل است ، و اعتراض مىشود كه لازمه آن اينست كه اجزاء جسم متناهى باشند و جزء لا يتجزى نباشد .\r\nسپس بدان كه اين برهان در تسلسل يك جانبى تنها روشن است ، و اما در تسلسل دو جانبى مورد اشكال شده ، و دفعش باينست كه تسلسل دو جانبى هم به تسلسل يك جانبى برميگردد و چون معلول معينى را در نظر گيريم و بسوى بالا رويم يا سوى پائين بايد دو متناسب در اين سلسله برابر باشند و دليل در آن جاريست چون معلوم است هم نسبت در عليت واقع در اين قطعه سلسله همان معلوليت واقع در خود آنست ، نه افرادى كه دون آن قطعه هستند .\r\nمثلا اگر زيد علت عمرو است و عمرو علت بكر ، هم نسبت معلوليت عمرو همان عليت زيد است نه ديگرى ، بلكه هر دو تا دنبال هم ، هم نسبتند ، و اضافه مشخصى ميان آنها هست كه در جز آنها نيست ، و هم نسبت آخرين معلول كه در اين قطعه منظور شده عليت همرديف آنست كه بالاى آنست نه ديگرى . فافهم و اعتراضاتى كه به اين دليل وارد شده كه هم نسبتى امريست فرضى و جز آن دفع ميشوند به آنچه در مقدمات پيش داشتيم پس از تأمل و سخن را با تفصيل آن طول ندهيم .\r\nبرهان 3 - برآورد برخى هوشمندان معاصر كه آن را برهان عدد و معدود ناميده ، و نزد من برهان محكمى است بدين تقرير : اگر امور نامتناهى موجود باشند خواه با هم و يا بتدريج ، و خواه مترتب بر هم يا جدا بناچار شمارى دارند زيرا حقيقت شمار رويهمرفته يكانها است ، و ترديدى نيست در تحقق يكانها و تحقق رويهمرفته آنها در رشته هستى و بناچار رويهم شمارى دارند ، چون هر شمارى جز اندازه تكرار يكانها نيست ، و از تأمل در مقدمات هم اين مقصود روشن است ، و هر مرتبه‌اى از شمار كه فرض شود متناهى است ، زيرا ممكن است مرتبه‌اى بالاى آن فرض كرد و گر نه\r\n\r\n","description":"","footnote":"","page_name":" 195 ","page_number":207},
  {"content":"\r\n\r\nمراتب عدد متوقف شوند و آن خلاف بداهت است ، بلكه مرتبه محصوره ميان دو مرز محصور است يكى ، يكان و دوم همان مرتبه‌اى كه فرض شده ، و معدودهم كه مجموع رشته نامتناهى است بفرض مسأله بناچار متناهى مىشود ، زيرا همه آن را جز يك مرتبه از شماره از يكسو فرا نگيرد ، و هر مرتبه كه فرض شود متناهى است چنانچه گذشت .\r\nآرى اگر همه مراتب لا يقف عدد در نظر گرفته شوند و ممكن باشد كه همه در خارج پديد گردند ، و ممكن باشد بيك مجموعه بيش از يك مرتبه از شمار به نظر واحد منطبق گردد ، عروض عدد نامتناهى بمجموع تحقق پذير است ، لكن اين فرض محال است ، زيرا ممكن نيست همه مراتب لا يقف را در نظر گرفت و تصور نشود كه همه در خارج محقق شوند و لو بدنبال هم و گر نه متوقف گردند و خلف فرض باشد گرچه نظّام در اجزاء جسم بدان گردن نهاده بلكه گوئيم : مفهوم لا يقف با مفهوم مجموع ذاتاً منافات دارند چنانچه در جاى خود مقرر است ، و اين برهان مقدمات روشنى دارد و در امور با هم و بدنبال هم ، و مربوط بهم و جدا از هم بيدغدغه جاريست ، و همچنين برهان تطبيق و تضايف با رجوع بمقدمات چيده شده روشنند به شرط خوش بينى بتقريرات گذشته .\r\nو محقق طوسى - ره - در تجريد برهان تطبيق و تضايف را در همه آنها جارى دانسته ، و در « نقد المحصل » پس از انتقاد ادله متكلمين در ابطال تسلسل نسبت بامور متعاقبه گفته : اين خلاصه سخن آنها است در اينجا .\r\nمن گويم : هر پديدهء پيش از ديگرى با پس از آن منظور شود ، و چون همه پديده‌هاى گذشته را از هم اكنون در نظر گيريم از اين نظر كه هر كدام پيش باشند و بار ديگر از اين نظر كه هر كدام آنها بدنبال ديگريست ، پيشها و بدنبالها كه در اعتبار از هم جدايند در وجود خارجى يكى باشند ، و تطبيق آنها نيازى بفرض ندارد و با اين حال بايد پيشها از نظرى كه مورد بحث است بيش از آنها باشند كه به دنبالند چون در مقام علت هستند ، و در اين صورت رشته كه بدنبال است از نظر گذشته منقطع شوند پيش از آنها كه بيشند ، و آنها كه بيشند باندازه‌اى متناهى بيشند و خود\r\n\r\n","description":"","footnote":"","page_name":" 196 ","page_number":208},
  {"content":"\r\n\r\nهم متناهى باشند ( پايان ) و اعتراض شده كه براى تطبيق يكانها بر هم ناچار است كه يكانها ممتاز و شمارگير باشند و اين در خارج كه نيست و در ذهن هم ممكن نيست زيرا ذهن از چنين احاطه‌اى عاجز است ، و عقل هم امتياز و تشخيص افراد را نتواند چون همان كليات را درك كند ، و وجود هر كدام در اوقات بيش از تطبيق سود ندهد ، زيرا بتطبيق معدوم برگردد و وجود خارجى براى تطبيق ضرورى است و اعتراض ديگر نيز اينست كه براى انطباق وجود مجموع يكانها لازم است .\r\nو وجود مجموع با هم ممكن نيست ، زيرا اين مجموع پيش از آخرين پديده نبوده ، و پس از آن هم هيچ يكان ديگر نيست ، و وجود مجموع در مجموع اوقات مانند حركت قطعيه تصورى بيش نيست ، زيرا وجود مجموع در جميع اوقات ، بنا بر اين مستلزم وجود كلّ است بىاجزاء خود ، و در اين اعتراض بحث است ، زيرا براى وجود اين كلّ وجود اجزاء در اجزاء كل زمان كافى است ( پايان ) و تحقيق اينست كه موجود گاهى در زمان پديد شود ، چون موجودات يكباره آفريده و گاهى با خود زمان بوجود آيند چون امور تدريجى مانند جنبش و سخن گفتن كه خرده خرده با گذشت زمان آيند و گذرند و مجموع اين گونه امور در مجموعى از زمان وجود دارند چون طى مسافت يك فرسخ در يك ساعت يا دو صفحه سخنرانى در نيم ساعت كه با آن برابرند ، و مجموع در بعضى از زمان و يا در آنى موجود نباشد و اگر پرسند حركت در يك روز در يك آنى از آن يا يك ساعت آن وجود دارد ؟\r\nجواب ( نه ) است بلكه وجود آن در مجموع روز است و اين مطلب در جاى خود كاملا روشن شده ، و انطباق در پديده‌هاى پياپى زمانى با همدگر از روش دوم است و انطباق مجموع در مجموع زمانست نه آن به آن ، و دو منطبق هم در حكم از انطباقند مانند انطباق حركت در يك روز با خود روز يا با مسافت يك فرسخ ، و اين روشن است .\r\nآيا نبينى يك كرهء كه بر صفحه صافى ميچرخد جز با يك نقطه آن تماس ندارد\r\n\r\n","description":"","footnote":"","page_name":" 197 ","page_number":209},
  {"content":"\r\n\r\nولى يك دائره از محيط كره بر آن صفحه منطبق شده ، و اين انطباق تدريجى در مجموع زمان يك دوره صورت گرفته و نميدانى كه حركت و خود زمان انطباق تدريجى دارند در مجموع زمان حركت كه مثلا يك ساعت باشد ، و اگر منطبق نشود زمان بر حركت اندازه آن نميشود ، خواه وجود خارجى باشند يا نباشند .\r\nو بنا بر اينكه زمانيات تدريجى وجود ندارند جواب ديگرى از اعتراض ممكن است باينكه ترديدى نيست يكان پى درهم يك رشته با يكان رشته ديگر همزمان خود در متن واقع منطبق هستند و اگر چه در حال توجه ما بانطباق وجود ندارند ، و بودنشان در اين حال لازم نيست كه مانع جريان برهان شود ، و همان وجود حين انطباق واقعى كافى است ، و اين تطبيق معدوم بر معدوم نيست بلكه حكم بانطباق دو موجود همراه است در حال نبودن آنها مانند همه گونه حكم نسبت بامور گذشته .\r\nو اعتراض ديگر هم شده به اين تقرير كه تطبيق موقوف است به ترتيب و آن موقوف است بوجود اوصاف و ارتباطات و تناسبى كه ترتيب آور باشند ، و در امور دنبال هم اين شرائط محقق نشوند ، زيرا جز همان آخرين پديده چيزى نيست كه طرف نسبت باشد ، و او هم يك طرف است و ارتباطى وجود ندارد زيرا ارتباط نياز بوجود دو طرف دارد .\r\nاگر گوئى ؛ اتصاف در ذهن است كه هر دو طرف در آن وجود دارند مانند ارتباط ميان اجزاء خود زمان در تناسب تقدم و تاخر .\r\nگويم : چون حوادث نامتناهيد ، ذهن معمولى و بلكه مدركات عاليه هم به آنها بطور تفصيل احاطه ندارند تا ارتباطات بوجود آيند ، و وجود ذهنى اجمالى و كلى كافى نيست چون يكان در آن ممتاز نيستند ( پايان ) .\r\nجواب : عقل جازم است كه حوادث زمان طوفان پيش از حوادث دوران بعثت خاتم صلّى اللَّه عليه و آله است بحسب خارج و پيش از حادث امروزيست و اين صرف يك فرض عقلى نيست با اينكه دو طرف نسبت وجود فعلى خارجى ندارند ، با\r\n\r\n","description":"","footnote":"","page_name":" 198 ","page_number":210},
  {"content":"\r\n\r\nاينكه آنها معترفند پديده پيش علت معدّه پديده پس از خود است و بعدم او آن ديگرى موجود مىشود ، و عليت و معلوليت خارجى ميان آنها است ، زيرا تا علت بعليت خود در خارج نباشد معلول موجود نشود ، و اين دو كه يكى هست و يكى نيست با هم تناسب و تضايف دارند ، و روشن شد كه تناسب عليت و معلوليت ميان علت معده و معلول تحقق خارجى دارد با اينكه علت وجود سابق و عدم او است ؛ و نسبت ميان موجود و معدوم محقق شده .\r\nدرست است كه ارتباط ميان دو معدوم صرف ممكن نيست ولى اگر يك نوع تحقق داشته باشند گو كه با هم موجود نباشند عقل ارتباط آنها را روا دارد و از آن سرپيچ نيست ، و هر كه حقيقت وجود اعراض تدريجى را تصور كند كيفيت ارتباط اجزاء پياپى آنها را تصور كند ، و دور نشمرد و بدان گردن نهد .\r\nبعلاوه ارتباط بتقدم و تاخر ميان اجزاء بحسب واقع نه به مجرد فرض و اعتبار عقل و هم اتصاف آنها بصفات ثبوتيه و حكم به احكام نفس الامرى بلكه خارجى كه مستلزم ثبوت موضوع است در واقع براى كسى مورد ترديد نيست ، و از قبيل احكام فرضى صرف عقل نيست كه جز بفرض وجود ندارند ، زيرا اگر چنين باشد حكم عقل باينكه اين جزء پيش است و آن پس ، حكمى دروغ باشد چون در خارج چنين چيزى نيست ، نبينى كه گردشهاى نامتناهى حركت و زمان را بدرستى محكوم به تقدم و تاخر و قسمت توان كرد ، و صرف انتزاع اجمالى و كلى كافى نيست براى توصيف هر جزء جزء بتقديم و تاخر ، و عقل هم از اعتبار شخصيات در نظر آنها عاجز است و نميشود اين اتصافات بفرض عقلى اجزاء باشد چنانچه معتقدند كه عقل جزئيات را درك نكند .\r\nكسى اعتراض كرده كه چرا اين جزء زمان مقدم باشد و آن جزء مؤخر و محققى جواب داده كه اين اوصاف براى اجزاء مشخصه زمان ذاتى است ، و چنانچه نبايد گفت : چرا زيد زيد است و عمرو عمرو است نبايد گفت : چرا ديروز ديروز است و امروز امروز ، و نيز معتقدند كه اتصاف جزئى از فلك به قطب و جزئى به\r\n\r\n","description":"","footnote":"","page_name":" 199 ","page_number":211},
  {"content":"\r\n\r\nمنطقه هم ذاتى اجزاء است و واقعيت دارد و صرف فرض نيست ، ولى اجزاء و صفات ذاتى آنها موجودند بوجود كل و همه يك موجودند و چنانچه اجزاء يك جسم و تشخصات آن موجودند بيك وجود ثابت و برقرار اجزاء زمان موجودند بوجود كل كه وجود تدريجى دارد بىتفاوت ، و اين مناقشه ناشى است از تصور نكردن وجود تدريجى چنانچه شايد ، و پيوست زمان حركت بيك وجود منافاتى ندارد . زيرا اين نوع از اختلاف در نحوه وجود مستلزم قسمت فعلى و جدائى از هم نباشند با اينكه وجود كل يكى است .\r\nبعلاوه همه حكماء تصريح كردند كه لازم نيست صفت در ظرف اتصاف موجود باشد ، يا در حين حكم يك قضيه محكوم به وجود خارجى داشته باشد با اينكه حكم هم نسبت ميان دو چيز است و معتقدند كه نسبت ممكن بوجود و عدم هر دو برابر است و طرف نسبت عدم است و هم اتصاف به اعدام ملكه مانند كورى بحسب خارج صحيح است و نظائر ديگر ، و نهان نيست كه ممكن است اجزاء همه اينها كه گفتيم در جريان اين دليل در امور پياپى در سائر براهين هم گفته شود و سخن را با تعرض خصوص هر يك طولانى نكنيم .\r\nبرهان 4 - آنست كه شيخ كراچكى در كنز الفوائد خود پس از برهان تطبيق آورده و گفته :\r\nدليل ديگر بر تناهى جهان گذشته اينست كه روزها و شبهائى گذشته و در پايان آنها هستيم گوئيم يا شمار يكى از آنها بيشتر است يا برابرند اگر يكى بيش است چون كم را بشماريم و جلو رسيم بناچار پيش از ديگرى پايان پذيرد و آن ديگر هم بناچار متناهى باشد ، و اگر هر دو برابرند شمار مجموع بيش از شمار هر كدام جداگانه است و اين خود دليل تناهى است زيرا اگر هر كدام نامتناهى بودند عقل تصور عدد بيشتر از آن را نميكرد ، با اينكه ما ميدانيم هر دو روى هم بيش از يكى از آنها است ، و اين خود دليل تناهى است ، و به اين دليل ميتوانيم متناهى بودن جميع حركات و سكنات ، اجتماعات و افتراقات پرنده‌ها و تخمها ، درخت و هسته و هر چه\r\n\r\n","description":"","footnote":"","page_name":" 200 ","page_number":212},
  {"content":"\r\n\r\nمانند آنها است ثابت كنيم ( پايان ) .\r\nسپس بدان كه براى بطلان تسلسلى كه آنان مدعى شدند نسبت بامور پياپى يا غير مرتب هم راههاى ديگر هست :\r\n1 - گويند پديده‌هاى بىنهايت داريم كه بىاستثناء هر گذشته‌اى علت معدّه آينده‌ايست ، و آفرينش مشروط به آنست و گوئيم اگر علتهاى معده گذشته بينهايت باشند ، وجوب هر كدام مشروط است بوجود پيش از خودش ، و چون نهايت ندارند اين شرط بطور قطع محقق نيست ، تا بوجود آيد و بعلاوه خدا ميتواند ترك كند ايجاد همهء حوادث را چون شرط ايجاد محقق نيست ، زيرا وجود هر حادثى مشروط بوجود حادث ديگريست كه نهايت ندارند .\r\nو برخى در مقام جواب توهّم كردند كه نبود همه حوادث ممكن نيست چون مستلزم نبود طبيعت است كه بىشرط مستند به خدا است تعالى شأنه ، و اين مردود است ، زيرا خود طبيعت بلا شرط را نتوان مستند به خدا دانست چون اگر طبيعت ذاتى امور طبيعى باشد خودش مجهول نيست و پيرو امور طبيعى بوجود مىآيد و آن هم مشروط است چنانچه گفتيم ، آرى اگر خود طبيعت با قطع نظر از افراد اثر پذير باشد بىواسطه يا بواسطه صحيح است ولى اين خود دليل است كه همه حوادث نهايتى دارند و آن پديده‌ايست كه بىشرط از خدا بوجود آمده و رشتهء همه پديده‌ها نهايت پذيرد زيرا وجود او شرطى ندارد .\r\nو همچنان ممكن است بسيارى از براهين اثبات واجب را كه وابسته بابطال دور و تسلسل نيستند با اندك تصرفى در اينجا به كار برد كه بر خردمند پوشيده نباشد ، زيرا اثر بخشى خدا تعالى در هر پديده‌اى بعقيده آنها موقوف بر يك علت اعداديست وجود واجب نزد آنها در حكم يك معدّى است كه - العياذ باللَّه خود به تنهائى اثر ندارد « 1 »\r\n\r\n\r\n","description":"","footnote":"\r\n( 1 ) شرط وجود معلول دو قسم است يكى براى تماميت فعل فاعل است و يكى شرط پذيرش اثر از طرف معلول و آنچه منافات با تماميت فاعل دارد قسم يكم است كه نزد جميع حكماء خداوند از آن منزه است و قسم دوم راجع است به نقص در معلول و آماده نبودنش براى پذيرش اثر و منافات با فاعليت تامه خدا ندارد ( از پاورقى ص 274 ) .\r\n","page_name":" 201 ","page_number":213},
  {"content":"\r\n\r\nو علت تامه بعقيده آنها خداست بهمراه معدّ ديگر ، و مجموع مركب از واجب و معد خود ممكن است ، و بايد علل تامه همه حوادث نامتناهى ممكنات باشند ، و چنانچه پذيرش تسلسل براى اثبات واجب سودى ندارد پذيرش آن در اينجا هم سودى ندارد ، و همه ادله اثبات واجب منهاى تمسك ببطلان تسلسل در اينجا جارى شوند با اندكى تفاوت .\r\nدوم ميگوئيم : پديده‌هاى پى در پى را هر كدام عدم ازلى در پيش است كه چون رشته‌هاى سياه كوتاه و كوتاه‌تر تا عدم ازلى بدنبال هم كشيده است و بناچار در يك نقطه مبداى همه باهمند و همه پديده‌ها در اين مرتبه نابودند ، و وجود همه بدنبال آنست گرچه بتدريج است و اين خود نهايتى است براى همه و بينهايت منقطع مىشود و مطلوب ما ثابت ميگردد و اگر گوئى در اين ميانه يك پديده‌ايست كه عدم ازلى ندارد و شخصا قديم است باز هم رشته پديده‌ها بدان ميرسد و متناهى مىشود .\r\nنگوئى كه : يك مجموعه متناهى را عدمى سابق نهايت مىشود ولى عدم نهايت يك مجموعه نامتناهى نميشود .\r\nزيرا ما گوئيم كه نابودى پيشين براى هر پديده روشن است بطور پياپى ، و در مقدمات گذشته گفتيم كه اين گونه احكام هر فردى در افراد ديگر جاريست و استثناء ندارد و جاى اين توهم نيست .\r\nتوانى بتقرير ديگر بگوئى : در اينجا دو رشته است يكى رشته وجود همه پديده‌ها و ديگرى رشته نبود آنها ، و چون همه بودها را بىاستثناء در نظر بگيريم و همه نبوديها را شكى ندارد كه مجموع نبوديها همه و همه پيش از همه بودهايند ، زيرا نبود هر پديده پيش از بود او است و اين حكم فرد فرد مجموع را فرا گيرد ، و چون همه نبوديها ازليند ، و همه پديده‌ها حادثند تقدم ازلى بر حادث روشن است ، و در نظر گرفتن همه بىاستثناء ممكن است زيرا مانند مراتب لا يقف نيست كه نتوان مجموع آنها را در نظر گرفت با اينكه مجموع ممكنات را در دليل اثبات واجب منظور كرده‌اند ، و در اينجا هم ممكن است ، و در اين مرتبه نابودى همه هيچ پديده‌اى نيست و تناهى ثابت است .\r\n\r\n","description":"","footnote":"","page_name":" 202 ","page_number":214},
  {"content":"\r\n\r\nو باز ميتوانيم بگوئيم هر پديده خود يك عدم ازلى دارد و بهمراه وجود آن همه پديده‌هاى آينده هم كه اين مقدمه وجود آنها است معدومند ، و اين وضع در همه پديده‌هاى رشته حوادث حكمفرما است و در همه جاريست و لازمه آن انقطاع و نهايت پذيرى آنها است .\r\nيا بگوئيم : همه حوادث با هم يك واحد مشخص است ، چون هر جزء آن يك واحد مشخص حادث است و مستلزم پايان پذيريست .\r\nو باز بگوئيم : همه اجزاء رشته حوادث بعقيده آنها معدّند و وجود و عدم معد شرط موجود بعد است و هر دو بر آن مقدمند ، و ما رشته همه عدمهاى آينده را كه پيش از معلولها هستند در نظر آريم و گوئيم يا عدم همه و همه آنها بر وجودها پيشند نظير بنظير پس رشته عدمها همگى پيش از وجودها باشند و نهايت آنها گردند ، و بعلاوه عدم آينده مقدمه وجود سابق شود و خلف لازم آيد . و اگر همه و همه عدم سابق ندارند و بفردى رسيم كه عدم معدّ پيش از آن نبوده باز هم رشته معدّها پايان پذيرفته .\r\nو بر اين تقريرها اعتراضات زير وارد نيست :\r\n1 - گفته‌اند ازل را وقت معينى نيست كه عدمها و جز آنها را در آن نشانه‌گذارى بلكه برگشتش باينست كه پيش از هر پديده پديده‌ايست تا لا نهايت و آن اشكالى ندارد .\r\nجواب : جمع هر عدم ازلى با عدم ازلى ديگر تا هر چه برسد و تا لا نهايت در گذشته زمان كه نزد آنها نامتناهى است بديهى است و مورد ترديد نيست و بر ما لازم نيست كه زمان مشخصى از ازل را براى آن نشانه گذاريم .\r\n2 - گرچه در ازل همه پديده نيستند ولى عدم هر پديده خاصى هميشه بهمراه وجود پديده‌ايست كه پس از او است ، و هيچ گاه نيست كه همه موجودات نابود باشند و عدم صرف حكمفرما شود .\r\nجواب : بدان چه ما تقرير كرديم اين اعتراض مردود است با اينكه خود يك فساد ديگريست كه ناشى از لا نهايت حوادث است ، و همه مفاسدى هم كه ما ذكر كرديم ناشى\r\n\r\n","description":"","footnote":"","page_name":" 203 ","page_number":215},
  {"content":"\r\n\r\nاز حوادث لا نهايت ميشوند .\r\nو باز بتقرير ديگر ميتوان گفت : پديده امروزى را عدمى معد در پيش است و عدم معد معدّ تا برسد بلا نهايت و عدم معدى كه يك واسطه دارد درازتر است از آنكه واسطه ندارد و آنكه دو واسطه دارد از هر دو درازتر است و آنكه سه واسطه دارد از هر سه ، و بفزونى رشته معدات امتداد اعدام لاحقه آنها كشيده مىشود ؛ و اگر به لا نهايت رسد لازم آيد كه عدم لاحق نامتناهى گردد با اينكه خودش مسبوق بوجود معديست ، و محال بودن آن روشن است . و اين خود برهانيست لطيف و محكم ، و اعتراضات برهان سلمى بدان وارد نيست : زيرا همه عدمهاى پيشين اجزاء علت تامه پديده امروزيند بهمراه يك ديگر و تحقق واقعى دارند و مشخصند بخلاف برهان سلم كه بايد فرجه را به لا يقف برد و نقطه‌هائى بر دو ساق فرض كرد .\r\nسوم : محققى گفته : امور نامتناهى صرف بدنبال خود امور نامتناهى ديگر دارند كه مترتب بدانهايند ، و لازمه آن اينست كه نفوس متناهى باشند و از نظرى هم حادث ، و چنانچه شرح آن گذشت يك مجموعى موقوف بيك مجموعى است كه يكى از آن كم شود ، و اين مجموع دوم موقوف بر مجموع ديگريست كه يكى كم شده ، و به همين روش ميرود تا لا نهايت و تطبيق و تضايف ميان اين مجموع‌هاى بىنهايت محقق شوند ، زيرا امورى موجود و پيرو همدگرند .\r\n\r\n","description":"","footnote":"","page_name":" 204 ","page_number":216},
  {"content":"\r\n\r\n\r\nمقصد پنجم در دفع برخى شبهه‌هاى فلاسفه\r\nكه زبانزد بيدينان ، و شك آوران راهزن حق و يقينند بر خواستاران آن . و در آن چند مرصد است :\r\nمرصد يكم : گفته‌اند : چون واجب تعالى را در يكسو نهيم ، و همه جهان جز او را در سوى ديگر ، يعنى هر آنچه علتى خواهد ، يا اينكه خدا علت تامه آنها است و هر چه در اثر بخشى بايد خواه ارادهء زائد و خواه ذات او محقق است يا نه ؟ اگر محقق است بايد از ازل جهان بهمراه او موجود باشد چون تخلف اثر از مؤثر تام محال است ، و اگر نه وجود همه چيز محال است تا هميشه چون دگرگونى در ذات خدا محال است .\r\nو بتقرير ديگر يا خدا در ازل همهء شرائط آفريدن را دارد يا نه ، اگر دارد اثر نخست بايد قديم باشد ، چون تخلف از علت تام نشدنيست و اگر ندارد جهان وابسته به شرط حادثى است و سخن در آن هم باز به همين برميگردد و اگر آن هم شرط ديگر خواهد و ديگر ، تسلسل لازم آيد و وجود شروط بينهايت و آن باطل است بدان چه گذشت .\r\nباز گوئيم : اگر همه اين شروط را در نظر بگيريم يا جز آنها و جز ذات واجب تعالى شرط ديگرى هم لازمست بس جميع شروط منظور نشده و آن خلف است يا شرط ديگرى لازم نيست ، پس ذات الهى مستقل است در ايجاد اين مجموع ، و در اين صورت يا شروط در همان آن حدوث اثر فراهم گردند و واجب هم در سلسله حدوث باشد لازم آيد حدوث واجب و اگر نباشد لازم آيد تخلف شروط از علت تامه خود و هر دو محالند ، و يا همه و همه ازليند ؛ و لازم آيد اين شروط همه قديم باشند و مشروط آنها هم كه عالم است قديم باشد و گر نه مشروط از مؤثر تام خود تخلف كرده كه واجب و همه شروط است ، زيرا فرض اينست كه شرطى بيرون از مجموع نيست .\r\n\r\n","description":"","footnote":"","page_name":" 205 ","page_number":217},
  {"content":"\r\n\r\nو اگر اين شروط دنبال هم باشند در حدوث و با هم باشند در بقاء ، پس در آن حدوث جهان بايد امور نامتناهى و پيرو هم موجود باشد ، و براهين ابطال تسلسل باتفاق در آن جاريست بعلاوه بايد نوع فعل و طبيعت آن قديم باشد و فى الجمله مطلوب حاصل است ، و اگر اين دنبال هم بودن در حدوث و بقاء هر دو هست و دوتاى آنها هيچ گاه همزمان نشوند ، پس طبيعت عالم قديم است و بدنبال هم بودن اين امور نامتناهى باقى است ، و اين امور بدنبال هم روى يك ماده قديم باشند كه شخص آن ماده هم قديم است ، و چون ماده بيصورت نبوده جسم هم قديم است .\r\nيا گفته شود : شرائط بدنبال هم نيستند ، چون تاثير فاعل در هر شرطى موقوف است بر شرط ديگر ، و بىتفاوت است نسبت بايجاد شروط و ترك آن و بر هم ترجيح ندارند ، و نياز بمرجح خارجى دارد و همين سخن را به او كشانيم تا روشن شود كه لازم است ميان آفريننده و حوادث واسطه‌اى باشد كه ذاتش يكى باشد و روابطش بسيار ، ذاتش قديم باشد و رابطه‌اش حادث و آن حركت است ، و لازم دانسته‌اند وجود حركت را كه قديم باشد بلكه وجود جسمى قديم كه اين حركت را داشته باشد و آن حركت از فلك اعظم است كه خودش قديم است و آنچه هم در درون دارد قديم است تا خلاء لازم نيايد .\r\nو براى آنكه چون يك حركت بسيطه در ذات خود اختلافى ندارد ، تاثيرش هم در يك ماده مختلف نيست ، چون اجزاء متشابهه دارد ، و حركات چندى و افلاك بسيارى ثابت كردند كه از اجتماع و اختلافشان در سرعت و بطوء و جهة و و اوضاع گوناگون پديد گردد چون مقارنه‌ها ، مقابله‌ها تربيعها ، تسديسها تثليثها و جز آنها و رشته حوادث بوسيله آنها در عقيدهء آنها منظم گردد .\r\nاين شبهه بدين بيانات قويترين شبهه آنها است ، و براى رهائى از آن روشهائى است :\r\nروش يكم : بيان متكلمان مشهور است كه ميگويند جهان را قديم دانند بپندار اينكه بايد داراى دو جهت استمرار و تجدد ميان پديدهاى روز و ذات قديم\r\n\r\n","description":"","footnote":"","page_name":" 206 ","page_number":218},
  {"content":"\r\n\r\nواسطه باشد تا تخلف معلول از علت تامه لازم نيايد ، ما ميگوئيم آن واسطه خود زمانست و آن موجودى قديم نيست ، بلكه امرى اعتبارى و انتزاعى است ، و دليل وجود آن نادرست است ، ما آن را مننزع از موجود ممكن ندانيم تا قدم ممكن لازم آيد بلكه از بقاء خدا انتزاع كنيم و چنانچه آنان ربط حادث را با قديم به حركت و زمان درست كنند ما آن را با همان زمان درست كنيم و گوئيم زمان حركت فلك نيست ، زيرا بروشنى ميدانيم كه اگر فلك هم بچرخد يك امتداد و كششى به نظر مىآيد كه نامش زمانست . و اين صرف توهم نيست .\r\nسپس گرچه زمان وجود وهمى دارد ولى صرف فرض نيست و واقعيتى است ، و ميتواند زمينه موجودات ديگر شود گرچه فاعل آنها نيست ، فلاسفه هم با ما هم - قولند كه زمان يك امتداد مستقل موجود در ذهن است ولى منشأ انتزاعش را يك وجود قديم سرمدى ميدانند كه نه امتداد دارد و نه اندازه و چون حركت وجود تدريجى دارد و نامش را آن سيال نهادند ، و پنداشتند همانست كه در ذهن امتداد متصل ناثابتى بوجود مىآورد ، و مانند حركت رشته نما است و نامش زمان است ، و با اينكه وجود اين امر بسيط در خارج نه لزومى دارد و نه دليلى .\r\nشيخ ( الرئيس ) هم در شفا همان دعوى را چند بار و در چند فصل به چند تعبير آورده ، و دليلى بر آن نياورده ، و مقلدين روى خوشبينى آن را باور داشته‌اند و بدنبالش رفته ، و اگر تقليد بايد چرا از پيغمبران و ائمه نبايد ، با اينكه عقل پذيراى وجود خارجى آن سيال نيست و ممكن است دليل بر بطلان آن آورد ولى جاى آن نيست . با اينكه ايرادى كه بر ما وارد است بر آنها هم وارد است .\r\nو اعتراض باينكه زمان بوجود موهوم خود امتيازى از هم ندارد و ترجيحى ميان اجزاءش نيست ، مردود است كه گرچه در خارج نيست ولى در واقع هست و عقل ميتواند روى آن قضاوت كند ، و اگر گوئيم صرف فرض است تخلف ميان علت و معلول تحقق نيابد ، و جاى سؤال از ترجيح بىمرجح نباشد و اصل اعتراض آنها ساقط است ، و حاصل جواب اينست كه ميگوئيم ، در ازل همه شرائط تأثير موجود\r\n\r\n","description":"","footnote":"","page_name":" 207 ","page_number":219},
  {"content":"\r\n\r\nنبوده ، گويد پس توقف بحدوث چيزى داشته .\r\nگوئيم آرى آن چيز همان گذشت زمانى است كه وجود عالم وابسته به آنست و رابط ميان قديم و حادث است ، چنانچه فلاسفه حركت را رابطه دانسته‌اند ، ولى واسطه بودن آن مايه اينست كه حركت توسطيه سرمديه قديم باشد و بلكه متحرك بدان هم قديم باشد و اجسام ديگر هم چنانچه دانستى ، ولى بدين روش هيچ كدام لازم نيست . زيرا زمان گرچه واقعيت دارد ، ولى وجود خارجى ندارد ، و از حركت و جسم برنخاسته تا خودش يا مايه‌اش قديم دومى شود ، و مايه آن همان ذات يگانه خدا است .\r\nو زمان گرچه گذر است و خدا ثابت است ولى دليل ندارد كه نتواند از ذات ثابت خدا برداشت شود و بسا كه زمان پيش از آفرينش جهان گذرا نباشد و با ذات ثابت خدا از نظرى كه ما نتوانيم درك كرد تناسبى داشته باشد ، و ندانستن دليل نيستى نگردد ، چنانچه زوجية و فردية و بالائى و زير بودن و جز آن از چيزهائى مايه گيرند كه تناسب آنها روشن نيست ، براى اينكه يا در واقع تناسبى نبايد ، يا ما از آن آگاه نيستيم ، و در اينجا همچنين است ، با اينكه اعتراض بىمناسبتى بفلاسفه هم وارد است زيرا زمان و حركت قطعى از آن سيال و حركت توسطيه مايه گيرند با آنكه در اوصافى كه بايد از هم جدا باشند .\r\nو اعتراض ديگر هم وارد نيست كه گفته‌اند : وصف بقاء براى خدا موقوف بر زمانست زيرا مفهومش وجود در آنات پياپى است و اگر زمانهم از ذات خدا مايه گيرد موقوف بر آنست و دور مىشود ، زيرا مردود است باينكه در تعبير مسامحه شده از نظر روشنى مطلب ، زيرا مايه زمان ذات خدا است كه به خود پاينده است و اين پايندگى موقوف بر زمان نيست گرچه ملازم آنست و دور نيست ، زيرا انتزاع بقاء متاخر است از ذات ، بلكه از انتزاع زمان .\r\nاعتراض ديگرى هم شده كه اگر زمان از ذات خدا انتزاع شود بايد وصف او گردد ، مانند علم و اراده و قدرت و خلق و جز آن از معانى وصفى و خدا نه زمانست\r\n\r\n","description":"","footnote":"","page_name":" 208 ","page_number":220},
  {"content":"\r\n\r\nو نه زمانى و نه مكانى چنانه عقل سليم گواه است و اخبار معصومين .\r\nجواب نپذيريم كه هر چه از چيزى انتزاع شود وصف او گردد ، زيرا وصف شدن ارتباط مخصوصى لازم دارد كه مجرد انتزاع مستلزم آن نيست ، و بر مدعى اثبات آن لازم است ، بعلاوه اگر بپذيريم كه بايد خدا زمانى شود گوئيم مقصود از اخبار كه گويند خدا زمانى و مكانى نيست اينست كه در ظرف زمان قرار ندارد كه بيش از او و بعد از او زمانى باشد مانند اينكه در جايى قرار گيرد و مكان به او احاطه كند و اين منافات ندارد كه همراه زمان باشد از ازل تا ابد كه همين طور هم هست و اطلاق زمانى به اين معنا بر خدا مانعى ندارد ، چون دليلى نيست كه زمانى در لغت و عرف به همان معنا باشد كه بر خدا روا نيست .\r\nولى البته خدا مكانى نيست زيرا نه در آن بوده و نه همراه آن از ازل تا ابد ولى توصيف خدا بزمانى بمعنى همراه زمان از ازل تا ابد مانعى از عقل و نقل ندارد بلكه توصيف خدا به باقى ، دائم ، سرمدى ، ازلى و ابدى گواه صدق آنست و دليل است كه مقصود از نفى زمانى بودن خدا در سائر نصوص نفى احاطه زمانست بوجود او مانند پديده‌ها كه دچار دگرگونيند ، يا مقصود اينست كه خدا با شب و روز و ماه سال اندازه‌گيرى نميشود مانند حوادث تاريخ و عمر بشر .\r\nروش دوم : جوابى بر پايه اينكه خدا به هيچ وجه زمانى نيست و همراه زمان هم نيست چنانچه پيش اشاره كرديم و گواه بسيارى دارد از اخبار و ببرخى از آنها در جاى خود اشاره نموديم ، و بسياريشان در كتاب توحيد گذشت ، مانند آنچه صدوق از امام صادق عليه السّلام روايت كرده كه فرمود : خداى تعالى نه به زمان وصف شود ، نه به مكان و نه به حركت و نه به سكون و نه انتقال ، بلكه او است آفرينندهء زمان و مكان و حركت و سكون ، برتر است خدا از آنچه ستمكاران گويند برترى بيشى .\r\nو آنچه از امام هفتم عليه السّلام روايت كرده كه فرمود : راستى خدا تبارك و تعالى پيوسته بىزمان و مكان بوده ، و اكنون هم چنانست كه بوده ( الخبر ) و در خبر ديگر است از آن حضرت كه خدا مكانى ندارد ، و زمانى بر او اجراء نشود و در كافى و جز\r\n\r\n","description":"","footnote":"","page_name":" 209 ","page_number":221},
  {"content":"\r\n\r\nآن در اخبار بسيارى است كه « خدا اوصاف آفريده‌اش را ندارد » .\r\nو از سيد الشّهداء عليه السّلام در ضمن خطبه‌اى روايت شده كه : « قديمى او از دهر نيست » زيرا ظاهرا مقصود اينست كه خدا قدم زمانى ندارد كه از مقارنه زمان باشد ، و فرموده امير المؤمنين عليه السّلام گذشت كه : نيست برايش وقت محدود ، و مدت ممدود و نعت محدود .\r\nو در نهج البلاغه است كه : حال پيش و پس ندارد تا آغاز باشد پيش از آنكه پايان شود ، و ظاهر باشد پيش از آنكه باطن بود ، و فرموده او گذشت كه :\r\nوقتها بهمراه او نيستند ، و فرموده‌اش : روزگار بر او نگردد تا حال گوناگون يابد ، و فرموده‌اش . وصف او را نه محدوديست و نه نعمت موجودى . و نه وقت معدودى ، و نه مدت ممدودى .\r\nو در توحيد از امام كاظم عليه السّلام آورده : راستى كه خدا به زمان و مكان وصف نشود امير المؤمنين عليه السّلام فرمود : دوره‌هاى دراز شبانه روز بر او نچرخند ، و باز از اوست كه : هميشه يگانه بوده و ازلى پيش از پيدايش دهرها ، و پس از گذشت همه چيز ، و از آن حضرت گذشت كه : خدا پس از نيستى جهان به تنهائى باز گردد و چيزى با او نباشد ، چنانچه پيش از آفرينش آن بود پس از نابوديش باشد ، نه وقتى نه مكانى ، نه حين و نه زمانى ، در حديث ذعلب هم گذشت : اوقاتش در برنگيرند - تا فرمود - بوقت‌گذارى خبر داد وقت‌گذار خود وقتى ندارد .\r\nو در خطبهء ديگر : بودش پيش از وقتها است و آغازش ازل است - تا فرمود - چگونه بر او جارى شود آنچه خود اجراء كرده - در خطبه ديگر : گفته نشود كى بوده ؟ مدت برايش مقرر نيست به تا كى ، در خطبه امام رضا عليه السّلام هم گذشت : وقتها بهمراهش نيستند - تا فرمود : آنها را بپيش و پس از هم جدا كرد تا دانسته شود كه خود نه پيش است و نه پس - تا فرمود - : بوقت‌گذارى آنها خبر داد كه وقت گزارشان را وقتى نباشد - تا فرمود - از كى وقت او نشود ، و زمانى او را فرا نگيرد ، بهمراه مقارن او نيست تا فرمود هر چه در خلق است در خالق آن نيست و هر چه در خلق روا است در صانع آن\r\n\r\n","description":"","footnote":"","page_name":" 210 ","page_number":222},
  {"content":"\r\n\r\nممتنع است و حركت و سكون بر او روا نيست و چگونه بر او روا باشد آنچه خودش اجراء كرده و به او باز گردد آنچه خودش آفريده ؟ و از امام باقر عليه السّلام است : براى او بوده باشد نيست و مانند اينها بسيار است كه بيشترشان گذشت و ظاهر همه و بلكه صريح برخى زمانى نبودن خداى سبحانست و هر آنچه از خدا نفى اندازه كند هم بر آن دليل است چون زمان هم بحسب ظاهر اندازه‌ايست و همچنان است هر چه دلالت كند بر اينكه دگرگونى و تجدّد حال بر او محال است .\r\nو آنچه بر خلاف آن دلالت دارد چون قول خدا تعالى « هر روزى در كاريست . 29 - الرحمن » و قول خدا « آسمانها و زمين را در شش روز آفريد 54 - الاعراف » و مانند آنها كه گذشت بسا كه از نارسائى تعبير است زيرا عموم اهل زبان تجرد از زمان را نميفهمند و الفاظ را براى معانى معروف ميان خود يا عموم مردم وضع ميكنند و البته تصور بيزمانى سخت است و نياز بلطف قريحه دارد . و يا از قبيل قول خدا است « او با شما است هر جا باشيد 4 - الحديد » و همراهى خدا با زمان بمعنى همراهى او بامكانست و مكانيات .\r\nو يا بايد گفت : زمان ذاتى از خدا نفى شده و زمان بالعرض را داراست چنانچه از سخن سيد شريف در معنى « سرمد » برآيد يا مقصود نفى زمانست و اثبات نتيجه آن مانند صفات ديگرى كه ابزار آنها را ندارد و نتيجه آنها را دارد چون شنيدن و ديدن و جز آنها كه براى خدا ثابت شده ، و همچنانست رحمت و غضب و لطف خدا كه ابزار آنها مانند دل و احساس از او منتفى است و نتيجه آنها كه بخشش يا عقابست براى او ثابتند ، و خود زمان هم از خدا منفى است ولى نتيجه آن كه توصيف كارهاى خدا بزمانى بودن از پياپى بودن و ترتيب و وجود آنها در امروز و ديروز و جز آنها براى خدا ثابت است ، و خود افعال خدا بدان موصوفند ، يا ما آنها را چنين درك ميكنيم با اينكه دگرگونى و تجدد و گذرائى در ذات الهى نيست و چنان نيست كه خدا بالقوه و بالفعل داشته باشد .\r\n\r\n","description":"","footnote":"","page_name":" 211 ","page_number":223},
  {"content":"\r\n\r\nو در اين استبعادى نيست ، زيرا همه كارهاى خدا غريب و عجيب است ، و بديده نيايند و در خاطر انديشمندان نگنجند ، عقول بشر بدانها نرسد بلكه بدنبال انديشه خود خسته و وامانده باز گردند و پايان دانش راسخان در علم اعتراف بعجز از درك حقيقت و چگونگى آنها است ، براى پايندگى حضرت او سبحانه كشش و درازاى زمانى نيست چون پايندگى ممكنات منطبق بر تيكه‌اى از زمان ، بلكه خدا برتر از آنست كه ستايند و بمانند او چيزى نيست .\r\nو مؤيد برخى از اين وجوه است آنچه كلينى و صدوق در كافى و مجالس روايت كردند بسند خود از امير المؤمنين عليه السّلام كه در ضمن خطبه وسيله فرموده :\r\nاگر گويند بود معنايش ازلى بودن وجود است ، و اگر گويند هميشه است به اين معنا است كه نيستى ندارد ، و در كافى در خطبه ديگر فرمايد ، ازلى بودنش جلوگيرى از جولان انديشه‌ها است در ساحت ذات او و پايندگيش پرتاب كردن خردهاى سركش است ، كنهش ديده‌هاى تيزبين را خيره كند ، و هستيش اوهام گردان را از بن بركند . . .\r\nبدان كه خرد خردمندان در اين مسأله سرگردانست ، بسيارى از محققان براى خداى سبحان زمان ثابت كرده و گويند ذهنى است و انتزاعى و واقعيتى ندارد ، و از بقاى او مايه گيرد چنانچه دانستى ، و بسيارى از حكماء و محققان عروض زمان را براى واجب تعالى و عقول مجرده ذاتى كه همه كار و كمالشان بالفعل است بپندار حكماء محال دانند . و ارسطو در « اثولوجيا » گفته : موجود زمانى تنها در زمانيست كه مناسب او است ولى فاعل نخست همان وجود دارد ، زيرا در آنجا زمانى نيست ، و هر آينده هم در آنجا استوار است ، و بناچار وجوديست پابرجا ، چنانچه در آينده مىباشد و همه چيز در بر خدا درست و تمام است زمانى باشد يا نباشد ، و همه در بر او برپايند ، از نخست چنان باشند و در پايان هم چنان باشند .\r\nو گفته : همه چيز در آنجا پاينده است و در هيچ حالى دگرگونى ندارد ، و نيز گفته نشايد شنونده سخن فيلسوف - مقصودش - استاد او افلاطونست - كه بلفظ او توجه كند و پندارد كه او گفته : خدا خلق را در زمان آفريده ، و راستش اينست كه پيشينيان براى\r\n\r\n","description":"","footnote":"","page_name":" 212 ","page_number":224},
  {"content":"\r\n\r\nشرح بود شدن بناچارى زمان را در شرح بود شدن آوردند ، و همچنان براى شرح آفريده‌هاى فوق زمان اين لفظ را آوردند ، چون هر كه ميخواهد علت را شرح دهد ناچار مىشود كه زمان را پيش كشد چون علت بايد پيش از معلول باشد و شنونده توهم مىكند كه پيش بودن زمانست ولى چنين نيست ( پايان ) .\r\nگفته‌اند : شايد از اين راه واژه‌هاى زمان نما در كلام شارع آمده است .\r\nمن گويم : شيخ هم در تعليقات و شفا تصريح كرده كه خدا تعالى زمانى نيست چنانچه بعض سخنانش گذشت ، و هم فارابى در فصوص و تعليقات ، و شيخ اشراق ، و علامه شيرازى ، شارح تلويحات ، فخر الدين رازى و محقق دوانى و محقق طوسى - ره - در نقد المحصل گفته : و اما خدا تعالى و هر چه علت زمان يا شرط وجود آنست در ظرف زمان و همراه آن نيستند مگر در توهّم كه آنها را بازمانيات ميسنجد ، ولى عقل چنانچه از تقدم مكان دريغ دارد از تقدم زمان هم دريغ دارد ، و شايسته است گفته شود خدا را تقدمى است بر جهان نه مكانى و نه زمانى و اگر چه ذهن از فهمش عاجز است .\r\nو در پاسخ سؤالهاى قونويه گفته : چون لامكانست همه جا به او يك نسبت دارد و چون بىزمانست همه زمانها از حال و گذشته و آينده نسبت به او برابرند ، و در شرح رساله ( العلم ) گفته : ازلى بودن خدا اينست كه او پيش از ديگرانست و ديگرى پيش از او نيست ، و هر كه پيرامون زمان يا دهر يا سرمد براى بيان ازليت بگردد ديگرى را با خدا در وجود همراه دانسته - پايان - بدان كه پذيرفتن حكما اين اصل را بلكه همان احتمال عقل براى حل برخى شبهه‌هاى آنها در حدوث كافى است ، و گفته‌اند يكدليل عقلى بر محال بودن عروض زمان بر خدا تعالى اينست كه حقيقت زمان گذرائى آنست كه جزئى ميرود و جزئى مىآيد چنانچه نزد عقل روشن است و در كتب مشروح است ، و گذرائى بر خدا محال است و عقل و نقل بر آن دلالت دارند ( پايان ) .\r\nچون اين مقدمه چيده شد با آنچه ما پيشتر در باره تحقيق دهر و سرمد نقل كرديم در دفع شبهه‌هاى آنها گوئيم : بر تقدير حدوث جهان نپذيريم كه علت تامه\r\n\r\n","description":"","footnote":"","page_name":" 213 ","page_number":225},
  {"content":"\r\n\r\nاز معلول جدا شده زيرا تخلف در علت زمانى فرض مىشود كه علت تامه در زمانى باشد و معلول در آن زمان با او نباشد ، و در اينجا علت و شايد علت و معلول هر دو بىزمانند ، اما خود علت كه خدا است دليلش گذشت و اما نخست آفريده هم كه اصلا زمان و زمانى نبوده زيرا جز خداى يگانه در آغاز آفرينش نبوده است .\r\nخلاصه اينكه اگر علت و معلول هر دو زمانى باشند بايد در يك آن و يك زمان باشند و گر نه ، مانند تخلف در مكان كه اگر هر دو مكانى باشند بايد با هم باشند چون اجتماع و افتراق و تماس و جدائى تصور مىشود ، و اگر هر دو يا يكى مكانى نباشد ، اين چيزها زمينه ندارد ، و همچنين در زمانى است كه چرا در اين جزء شده و در آن جزء نشده ، يا يك بار شده و يك بار نشده ، و پيش از خلق جهان نه زمان بوده و نه زمانى ، نيستى صرف بوده ، و جاى اين اوهام دروغين نيست كه ناشى از الفت ذهن بازمان و مكانند .\r\nو بسا توهم شود كه چرا جهان در اين جاى كنونى آفريده شده ، بالاتر نشده يا پائين‌تر نشده يا اين سو و آن سو نشده و توهّمات و خيالات پوچ ديگر و خدا جل شانه از اين گونه امور پاك است ، و هيچ خرد و هوشى بكنه عظمت و جلالش راه ندارد و در پيرامون كبريايش انديشه مخلوق پرواز ندارد .\r\nآنچه گفته‌اند كه ما به پيش و پسى اجزاء جهان يقين داريم و بهمراهى برخى از آنها و اگر چه امتدادى نباشد و چرخ و جنبشى نبود و شب و روزى نيايند ممنوع است ، مانند اينكه گفته شود ، يقين داريم بتقديم حدود بر يك ديگر از نظر وضع و رتبه گرچه جسمى و جابگيرى نباشد ، و به همين بعد موهوم نامتناهى خلاء را ثابت ميدانند ، و توهم چنين امتداد زمانى و مكانى ناشى از الفت بازمانيات و مكانياتست و هيچ پايه‌اى ندارد .\r\nبر اين روش گفته مىشود : زمان يا حركت و رشته همه پديده‌هاى هستى از طرف گذشته نهايت دارند و به نيستى صرف ميرسند و ناچيزى ، نه امتدادى بوده ، نه اندازه‌اى ، نه ثابتى و نه جريانى و پيش از آغاز آفرينش جز يگانه قهار\r\n\r\n","description":"","footnote":"","page_name":" 214 ","page_number":226},
  {"content":"\r\n\r\nنبوده ، و تعبير به « موجودات همه به نيستى صرف ميرسند » و يا « آغاز موجودات ناچيزى محض است » از تنگناى تعبير است كه عبارتى ديگر براى اداى مطلب در ميان نيست .\r\nپيش بودن نيستى و رسيدن بعدم بطور حقيقت تصور نميشود مانند تناهى زمان و امتداد ناثابت يا تناهى مكان و ابعاد ثابت كه ابعاد ثابت و مكان به نيستى صرف پيوندد نسبت به بعد و جسم ، و پايان آخرين جسم نه بعديست ، و نه فضائى ، نه موجود نه موهوم تا اينكه اگر كسى دست در آن دراز كند بماند و در آن فرو نشود ، نه براى برخورد با جسمى سخت و نه براى جلوگيرى بلكه براى نيستى بعد و فضاء .\r\nو در روايتى امام صادق عليه السّلام پس از شمارش اجسام جهان فرمود ، در پس آن نه فراخى است ، نه تنگى ، نه چيزى كه بوهم گنجد ، و چنين است وضع در ما وراى زمان و همه موجودات ممكنه از سوى گذشته كه امتدادى ندارد اصلا نه موجود چنانچه حكماء پندارند و نه موهوم چنانچه متكلمين توهم كرده‌اند عدمند نه جنبشى در آن تواند بود چنانچه حكماء آن را دليل لا نهايت زمان آورده‌اند ، بلكه ناچيز مطلق است و نيستى صرف .\r\nو چون مردم بابعاد ثابت و جسمى بدنبال ديگر عادت كرده‌اند تصور عدم محض بر متكلمان دشوار آمده ، و بابعاد موهوم نامتناهى گرائيدند و خلاء ملتزم شدند و چون موجودات پياپى را ديده و زمانى پيش از زمانى سنجيده تصور ناچيز صرف را سخت دانسته‌اند و گروهى از حكماء به زمان نامتناهى موجود دلبسته و گروهى از متكلمان به زمان نامتناهى موهوم و البته تصور در زمان صرف دشوارتر است از تصور لا مكان و نياز بدقتى فزون و هوشى سرشار دارد .\r\nمن گويم : اين جواب بسى محكم است ، و سيد مرتضى و شيخ كراچكى و ديگران آن را پسنديده‌اند ، سيد در پاسخ شبههء معتقد بقدم عالم در ضمن كلامش\r\n\r\n","description":"","footnote":"","page_name":" 215 ","page_number":227},
  {"content":"\r\n\r\nگفته : جز اينكه صانع قديم بايد پيش از صنع خود باشد در صورتى كه اوقات و ازمان نامتناهى و بىاندازه فرض كنيم و اين دليل است كه زمان را قديم ندانسته بلكه آن را امرى فرضى شمرده و تصريح او رضى اللَّه عنه بحدوث زمان گذشت و گفت خداى سبحان آنچه را در آغاز پديد آورد بىزمان بود و زمان حركت فلك است در مقصد دوم گذشت .\r\nكراچكى گفته : چون ملحدان چاره‌اى نجستند كه تقدم صانع را بر صنع دفع كنند گفتند تقدم او برتبه است نه به زمان بايد از آنها بپرسيم تقدم رتبه يعنى چه ؟\r\nجوابى از برخى شنيديم كه يعنى فعال و مدبر آنست پرسيديم پس در حقيقت پديده نيست ، برگشت بكلام اول و گفت هر جزئى از مصنوع پديده است و پرسش پيش را باز آورديم تا اعتراف كردند كه همه پديده‌اند و از آنها بيان حقيقت پديده و قديم را خواستيم چاره نجستند جز اينكه بگويند وجود قديم پيش از پديده است به همان مفهوم معلوم كه يكى بوده و ديگرى نبوده و بود شده .\r\nو ما نگوئيم اين تقدم بحسب زمانست زيرا زمان خود يك آفريده خدا است و خدا پيش از همهء آفريده‌هاست ، و شرط پيش و پس بودن در هستى اين نيست كه در زمان باشد ، زيرا بعضى از زمان ببعض ديگر پيشى دارد و اين پيشى زمانى لازم ندارد و سخن در اينجا بلند پايه است ، و هر كه بفهمد حقيقت را شبهه‌هاى بسيارى از او حل ميشوند .\r\nو پس از بيان جواب سيد از شبهه معتقد بقدم عالم گفته : هر جا گفته است ميان قديم و نخست حوادث اوقاتى است كه آغازى ندارند مقصودش وقت فرضى است نه وقت حقيقى ، زيرا اوقات حقيقى كارهاى خدايند و ثابت شده كه كار آفرينش را آغازيست ، و اگر بگوئيم ميان قديم و اول كارها اوقات حقيقى است آن را نقض كنيم و بمذهب خصم درآئيم ، پناه به خدا از اين گفتار .\r\nسپس گفته : يك دانشمند گفته : نشايد بگوئيم : « ميان قديم و ميان پديده » چون اين لفظ دو چيز محدود را مىرساند و قديم محدود نيست و آغازى ندارد ،\r\n\r\n","description":"","footnote":"","page_name":" 216 ","page_number":228},
  {"content":"\r\n\r\nو بايد بگوئيم ، هستى قديم از نيستى نبوده ، و سخن را كشانده تا گفته ؛ و مقصود ما از آن اين نيست كه پيش از فعل آفرينش مدتى طولانى بوده ، زيرا اين خودش پديد شدن و تجدد است و همان معنى زمان و حركت است كه عقيده دشمن است .\r\nاگر كسى گويد در ذهن جز اين امتداد زمانى تحقق نپذيرد جوابش اينست كه نه هر چه در ذهن آيد درست باشد ، آيا شما نميگوئيد بيرون از جهان خلاء نيست با اينكه اين در ذهن نگنجد ، و سخن را كشيده تا گفته : به من بگوئيد اگر كسى بشما گويد : موجودى كه در مكان نيست در ذهن من نميآيد ، پس بايد خدا تعالى در مكان و سوئى باشد آيا جوابش اين نيست كه آنچه جسم فرض كنيد در ذهن مىآيد ، و اما آنچه جسم نيست و لامكانست در ذهن نيايد ، و همين است جواب ما بشما .\r\nگويد : اين متكلم گفت : اگر گويند چون مدتى دراز پيش از آفرينش نيست بايد بگوئيد خداى سبحان پيش از آفرينش نبوده ، گفته‌اند ، بلكه ميگوئيم پيش از آن بوده به اين معنى كه هست بوده و آفرينش نبوده سپس او بوده و آفرينش هم بوده و معنى سپس همان نبود آفرينش است .\r\nگويم : در اين باره بسيار سخن گفته : تا گفته : اين روشى كه بيان كردم نزد من شبهه را از بيخ مىكند و براى دليل آور حجت كافى است و ابو القاسم بلخى آن را پسنديده چون او به مدت ميان قديم و پديده‌ها معتقد نيست و ميگويد : خدا پيش از آنها بوده يعنى خدا بود و سپس آنها بود شدند و اين همان معنا است كه اين متكلم گفت : وجودش با ناآفريدن بود سپس با آفريدن همراه شد ، به اين معنا پيش از آفرينش خود بوده .\r\nسپس گفته : در اينجاها عبارت رسا نيست براى بيان مقصود و بناچارى آنچه سر زبانها است گفته مىشود تا اشاره‌اى بحقيقت باشد مانند واژه‌هاى ، پيش ، پس ، بود و سپس كه معنى زمان دارند ولى چون گوئيم خدا تعالى پيش از آفرينش بود سپس\r\n\r\n","description":"","footnote":"","page_name":" 217 ","page_number":229},
  {"content":"\r\n\r\nآفريده‌ها را موجود كرد اين تقديم و تاخير معنى زمان ندارد چنانچه وقتها بذات خود پيش و پسند نه بواسطه زمان و همچنين است تعبير اينكه وجود خدا پيش از وجود آفريده‌هاى اوست كه وجود جز موجود نيست ، و در تعبير توسعه شده و مقصود معلوم است ( پايان ) .\r\nو شيخ مفيد - ره - در كتاب ( المقالات ) گفته : وقت آنست كه وقت گذار براى چيزى نهاده و پديده‌اى جدا نيست ، زمان نام حركات فلك است و آفرينش نيازى بوقت و زمان ندارد و همه يگانه پرستان چنين گويند ( پايان ) .\r\nهمانا سخن اين بزرگان را آوردم تا توهم نشود اين عقيده تازه‌ايست و مخالف مذهب اماميه است و قدما آن را نگفته‌اند بلكه ظاهر كلام بيشتر قدماء همين است و خدا داند .\r\nروش سوم : پذيرش هستى در معلول شرط است و ربطى بكامل بودن علت ندارد ، و مىشود يك پديده هميشه آماده هستى باشد ، و ديگر هيچ گاه آماده آن نباشد چنانچه در جاى خود بيان شده و اين تفاوت ذاتى است و نياز بعلتى ندارد و موجب تغييرى در علت نباشد و نبايد گفت : چرا اين هميشه وجود پذير است و آن نيست يا اين فلان وقت وجود پذير است و فلان وقت نيست ، و ميگوئيم شايد ماهيت بطور كلى آماده وجود دائم نيست ، و اخبار گذشته و عقل آن را تاييد كند ، و تائيد ديگرى هم در نقض دليل آنها بيايد .\r\nو خلاصه آنها بايد اثبات كنند كه ممكن بذات خود آماده پذيرش وجود ازلى هست تا دليلشان درست باشد و اين بسيار مشكل و نشدنيست .\r\nروش چهارم : نقض دليل آنها به پديده‌هاى تازه هر روزه ، زيرا گوئيم : خدا در يكسو و جز او همه و همه در سوى ديگر در اين صورت اگر خدا علت تامه يك چيزى باشد لازم است آن چيز قديم باشد و گر نه بايد هيچ چيزى نباشد هرگز ، و خدا را با صادر نخست در نظر آريم و گوئيم خدا با اين صادر علت تامه چيزى هست جز از آن دو يا نه ؟ و بايد دوم آفريده هم قديم باشد و همچنين سوم و چهارم تا برسد به همه پديده‌هاى روزانه كه بايد همه قديم باشند و اين را خودشان نپذيرند و وساطت حركت\r\n\r\n","description":"","footnote":"","page_name":" 218 ","page_number":230},
  {"content":"\r\n\r\nو زمان و استعداد جواب اين نقض نميشود .\r\nمحقق دوانى در بحث اعاده معدوم گفته : هر گاه ذات چيزى در ازل علت تامه چيز ديگر باشد در ابد لازم آيد كه آن معلول در ازل بوجود آيد و دوره‌هاى زمانه با هم همراه گردند ( پايان ) و شرحش اينست كه چون علت اولى را در نظر گيريم و همه چيز را بطور نزول ناچار بنوبت ايجاد زمان و حركت ميرسيم زيرا اينها هم از ممكنات هستند و بايد در رشته معلولها باشند و بىترديد هر مرتبه پيش آنها علت تامه مرتبه پس از آنست و بعقيده آنها قديم است و عليت حركت و زمان مستقل و تمام است و پديده ديگر با آنها شريك نيست پس لازم آيد كه بريده شوند و همه اجزائشان همراه گردند و همه پديده‌ها قديم و ازلى باشند .\r\nزيرا اگر علت همه يكى باشد كه مطلب روشن است و اگر علت جزئى باشد و آن جزء مقدمه جزء ديگر بدنبال هم ، براى اينكه هر جزء هر چه هم كوتاه باشد قسمت پذير است و اجزائش پيش و پس دارند و با هم جمع شدند و بايد اجزاء جزء ديگر هم با هم جمع شوند و تو ميدانى كه اگر بخواهيم يك پديده روز را بگيريم و بالا رويم تا بينهايت و بگوئيم هر موجود پيشى علت موجود بعدى است تدليس محض است و برخى براى دفع اين اعتراض حركت توسطيه و آن سيال را بميان كشيده كه هم پيوسته است و هم تازه بتازه و از جهت پيوستگى از قديم صادر شده و از جهت تازگى واسطه صدور حادث از قديم شده .\r\nو جوابش اينست كه اگر اين درست باشد ممكن است همه اجزاء جهان از همين راه حادث باشند و هيچ قديمى در ميان نباشد و اين مخالف عقيده آنها است با اينكه ما سخن را به همان تازگى كشانيم و گوئيم اگر وجود واقعى دارد همان اعتراض برميگردد و اگر ندارد نميشود واسطه باشد .\r\nو غزالى به آنها جواب داده كه مبدأ بودن حركت براى پديده‌ها جهت پيوستگى آنست يا تازگى آن اگر جهت پيوست آنست چگونه از علت پيوستهء متشابه الاجزاء\r\n\r\n","description":"","footnote":"","page_name":" 219 ","page_number":231},
  {"content":"\r\n\r\nپديدهء مخصوص در زمانى مخصوص پيدا شده ، و اگر از جهت تازگى آن باشد سبب آن تازگى چيست و نياز بسبب ديگر و ديگر دارد و تسلسل مىشود و از آن جواب گفته‌اند كه اين گونه تسلسل نزد آنها رواست زيرا آحادش بهمراه هم نيستند .\r\nو محقق دوانى در شرح عقائد به اين جواب جواب داده و گفته : تازگى گذشت چيزيست و پديد شدن ديگرى ، و نيستى جزئى از حركت علت تازه ميخواهد اين علت يا موجودى است يا نبود موجودى يا مركب از هر دو ، اگر موجود است علتش چيست و چيست و تسلسل در امور موجوده لازم آيد و اگر نبود موجودى است بايد نبود جزئى از علت وجود او باشد كه در نبود اثر كند باز هم تسلسل در موجوداتى لازم آيد كه اين نبودها نبود آنها است .\r\nو اگر مركب باشد بايد يك قسمت آن كه امور موجوده است و همه نبودها يا هر دو نامتناهى باشند و بهر حال تسلسل در امور موجوده مترتبه مجتمعه لازم آيد يا در حال وجود سابق يا باعتبار عدم لاحق زيرا عدم اگر مستند بامر موجود يا وجود مانع باشد مستلزم تسلسل در امور موجودهء مترتبه مجتمعه گردد كه در حال عدمش پديد شدند ، و اگر سبب نبود موجودى باشد كه موجودى نخواهد تسلسل هنگام وجود اين حادث باشد و همچنين درشق سوم .\r\nاگر گوئى : نبود هر جزو مستند بوجود مانع است و ميان اين موانع ترتبى نيست تا تسلسل محال شود بلكه اجتماع موانع هم در زمان لازم نيست زيرا بسا كه حدوث آنى آن بس باشد در نفى ممنوع .\r\nگويم : اين موانع در حدوث بايد دنبال هم باشند بحسب زمان و با هم موجود شوند و تطبيق ميان آنها پديد گردد ، و عدم ترتب ذاتى آنها ضررى ندارد چنانچه بر فطرت سالم نهان نباشد ، زيرا ما رشته‌اى كه از پديده امروزى آغاز شده در نظر گيريم و با رشته‌اى كه از پديدهء ديروز آغاز شود تطبيق كنيم و برهان را در آن بكشانيم ، و اگر با هم موجود نشوند سخن را به علت عدم كشانيم تا تسلسل محال لازم آيد در موجودات حادثه بهنگام عدم آنها يا وقت وجود آنها .\r\n\r\n","description":"","footnote":"","page_name":" 220 ","page_number":232},
  {"content":"\r\n\r\nزيرا سبب نبود هر مانعى يا عدم عدم مانع است كه مستلزم وجود مانع است يا نبودى جزء علت و بنا بر اول لازم آيد وجود موانع مترتبه در حدوث و نامتناهى و بنا بر دوم لازم آيد كه اين مانع موقوف باشد بر امورى موجود نامتناهى مترتب بر هم ، و تسلسل محال در اسباب وجود او محقق شود ( پايان ) .\r\nتو ميدانى كه اينها براى همنفسى با حكماء است و گر نه ما روشن كرديم و او هم روشن كرده ببرخى وجوهى كه ما گفتيم تسلسل مطلقا باطل است و محال ، خواه در امور پياپى و خواه بهمراه يك ديگر ، و روشن شد كه حكماء چاره‌اى ندارند جز اينكه آمادگى پذيرش در معلول را بپذيرند ، و آن زيانى بتماميت علت ندارد .\r\nو چون اجتماع اجزاء حركت در زمان براى اينكه ناثابت است محال است و تخلف آور ، و اين دو ميان علت قديم و پديده‌ها واسطه‌اند . و اين خود عيناً جواب از اصل دليل است ، و خلاصه اينست كه از هر راه حكماء حادث را بقديم وابندند ، ما همه جهان را بواجب تعالى وابنديم و فرقى نيست .\r\nو بسا كه نقض را بتعبير ديگر تقرير كنند و گويند : بتقرير آنها پديده جزئى هر روزه بواسطه موجود شخصى دو پهلو كه از نظرى ثابت و از نظرى تازه مىشود بوجود ازلى مربوط ميشوند ، و آن حركت توسطيه سرمديه است كه از نظر استمرارش آفريده خود ذات قديم است و از نظر تازه‌گى ذاتش سبب پديده و در اين صورت علت تامه وجود پديده موجوديست تدريجى در زمانى نامتناهى از سوى ازل ، و پديده‌اى كه معلول او است اكنون پيدا شده و طرف آن زمانست ، و اين خود تخلف معلول از علت تامّه است زيرا تخلف همين است كه ظرف وجود معلول جدا از ظرف وجود علت باشد و آنها از آنچه فرار كردند بدان گرفتارند .\r\nو از اين تقرير جواب دادند كه تخلف محال كه ترجيح بلا مرجح آرد آنجا است كه زمانى ميان علت تامه و معلول فاصله شود و جاى اين سؤال باشد كه چرا معلول در اين جزء آمده و در آن جزء نيامده با اينكه در هر دو علت تامه موجود بوده ولى در اينجا چنين نيست زيرا زمان وجود علت پيوسته است به پيدا شدن معلول و در آن طرف\r\n\r\n","description":"","footnote":"","page_name":" 221 ","page_number":233},
  {"content":"\r\n\r\nزمان وجود علت است .\r\nدر اينجا نتوان گفت : چرا معلول در آخر زمان علت موجود شده زيرا فاصله‌اى بميان نيست ، و نتوان گفت چرا پيش از آن پيدا نشده زيرا پيش از آن علت تدريجى كامل نبوده و از قوه بفعل نيامده و وجود معلول موقوف بكمال آنست .\r\nگفته شده : اعتراض در پديده‌هائى كه يكباره يافت شوند با اين بيان دفع مىشود ولى اگر معلول هم تدريجى باشد اشكال بجا ميماند براى اينكه واسطه تدريجى مقرر آنها به حكم عقل اجزاء خرد و تيكه ريز دارد كه سابق آنها شرط وجود لاحق آنها است تا ارتباطشان با قديم درست شود و جدا نبودن اين تيكه‌ها در وجود خارجى زيانى بما ندارد به حكم فطرت سالم و كتب فلاسفه هم پر است از تصريح باجزاء تدريجى .\r\nو شكى نيست كه جواب مذكور در معلول تدريجى الحصول سودى ندهد براى دفع تخلف زيرا در صورتى كه قطعه سابقه كه علت است تماما موجود شده در زمان خودش چرا همه اجزاء معلول تدريجى در آن آخر زمان آن موجود نشده يا در همان زمان پيدا نشده كه ظرف وجود علت است ، تا هر دو تيكه حركت كه يكى علت است و يكى معلول در ظرف زمان با هم مطابق باشند و هم آهنگ در هستى خود ، زيرا علت و معلول هر دو زمانى هستند ، و چنانچه علت در آنات مفروضه زمان وجودش فعليت نداشته معلول هم چنانست ، و در مجموع زمان گذشته علت كامل شده و معلول در مجموع اين زمان وجود نيافته بلكه در مجموع زمان ديگرى كه به اولى پيوسته است و اين جز تخلف نيست .\r\nو جواب اعتراض را چنين داده‌اند كه اگر قطعه تدريجى بعد يكباره موجود شود لازم آيد كه حركت ثابت باشد و اين منافى ماهيت او است و بايد حركت حركت نباشد و بعلاوه در متحرك اجتماع مثلين شود و آن محال است چنانچه در محل خود بيان شده .\r\nولى اين جواب مردود است باينكه دفع تخلف محال و ترجيح بلا مرجح يا\r\n\r\n","description":"","footnote":"","page_name":" 222 ","page_number":234},
  {"content":"\r\n\r\nبانحصار زمان تأثير است در يك آن مانند معلول آنى كه در زمان علت واقع مىشود يا بيان مرجح كه در وقتى علت را كامل كرده و شرائط تاثير جمع شده و وجود معلول به آن مخصوص گرديده نه در ديگرى ، و اين دو مطلبى كه ذكر شده هيچ كدام از اين دو جواب را نميدهند و حاصلشان اينست كه اگر تخلف محال واقع نشود محال ديگر لازم آيد چون اجتماع مثلين يا انقلاب ماهيت حركت ، پس بايد تخلف محال محقق شود ، و لزوم محال از تخلف مجوز آن نميشود كه بالبديهه محال است .\r\nو حاصل اين سخن در حقيقت مغالطه‌اى است كه نتيجه آن اينست كه واقع ظرف يك امر محالى شود يا دو محالى كه ذكر شده يا تخلف علت از معلول و جوابى براى اين اعتراض نيست مگر آنكه گفته شود قطعه لاحقهء معلول چنانچه وجودش موقوف بقطعه سابقه است بامر ديگرى هم موقوف است و آن اجزاء خرد خود همان لاحقه است مانند اين نصف و آن نصف ، و از اينجا روشن شود كه ممكن نيست لاحقه در زمان سابقه وجود يابد چون موقوف است باجزائى كه هنوز هيچ از قوة بفعل نيامدند .\r\nو باز هم در اين جاى سخن هست ، و اصل همانست كه ما پيشتر گفتيم و آن اينست كه اعتراض استحاله مشترك است چنانچه دانستى ، و اين وجه آخرى را ميتوان در زمان موهوم نيز تقرير كرد چنانچه دانستى .\r\nروش پنجم : آنچه محقق دوانى گفته كه ما ميگوئيم جميع شرائط وجود جهان در ازل فراهم نبوده زيرا يك شرط تعلق ارادهء خدا بوده بايجاد آن و مراد او وجود ازلى جهان نبوده بلكه وجود حادث آن بوده براى حكمت و مصلحتى ، و به آن اعتراض نشود كه اگر تعلق ازلى متمم علت بوده بايد از ازل موجود شده باشد و گر نه تخلف معلول از علت لازم شود و اگر نياز به چيز ديگرى بوده جز تعلق اراده خلف فرض است بعلاوه سخن را به آن ميكشانيم ، زيرا ما ميگوئيم قدرت طبق اراده اثر مىكند و اراده بوجود حدوثى تعلق داشته و جز آن نشود .\r\n\r\n","description":"","footnote":"","page_name":" 223 ","page_number":235},
  {"content":"\r\n\r\nاگر گفته شود بايد يكى از دو احتمالى را كه گفتيم اختيار كنيد يا علت تامه هست يا شرطى لازم است .\r\nما گوئيم اگر مقصود علت تامه براى وجود ازلى جهان منظور است ميگوئيم :\r\nنه و اگر مقصود متمم علت است در آينده و بطور حدوث ميگوئيم چنين است ولى نه جهان ازلى شود و نه نياز به چيزى ديگر باشد ، چنانچه فاعل مختار هر گاه خواهد جسمى را به اندازه معينى از درازى يا كوتاهى بسازد به همان اندازه موجود مىشود ، در اينجا هم چون فاعل مختار وجود حادث جهان را خواسته ، جز وجود حادث تصور نشود ، و خلاصه معلول طبق خواست فاعل مختار خود موجود شود خواه بهمراه او يا پس از او .\r\nو بسا گفته شده در تقرير حدوث جهان كه ازل فوق زمانست و ازلى موجود پيش از زمان است ، و واجب تعالى در زمان نيست چنانچه در مكان نيست و جز او در ازل نبوده و هر چيز ديگر باراده ازلى او در وقت خود پديد شده كه زمان هم خود پديدهء است از آنها ، و خدا بخواست ازلى خود جهان متناهى را خواسته و خدا از نظر زمان پيش از جهان نيست ، چون خدا زمانى نيست تا تقدم زمانى داشته باشد برجز خود .\r\nاگر گويند : اراده قديم خود كافى براى وجود ممكن نيست ، و اگر هم كافى باشد نياز به تعلق دارد و اين تعلق يا حادث است يا قديم و اگر حادث باشد تسلسل لازم آيد چون باز سببى و سببى خواهد و بنا بر دوم بايد ممكنى قديم باشد .\r\nجوابش داده شده كه تعلق وجود خارجى ندارد و امر اعتباريست و نياز بمخصص ندارد و تسلسل در امور اعتباريه هم محال نيست ولى تو ميدانى كه اختصاص هر وضعى وجودى يا عدمى بوقتى نياز بمخصص دارد و اين بديهى است و اما التزام بتسلسل در اين تعلقات بينهايت تا برسد بذات بارى تعالى همان پذيرش قول فلاسفه است كه استعدادهاى پى درهم نامتناهى وجود دارند تا برسند به آن استعداد نزديك بوجود\r\n\r\n","description":"","footnote":"","page_name":" 224 ","page_number":236},
  {"content":"\r\n\r\nمعلول ، و بعلاوه تسلسل در تعلقات اراده با قطع نظر از دليل تطبيق باطل است چون لازمه‌اش انحصار امور غير متناهيه است ميان دو مرز مشخص كه نفس اراده باشد و تعلقش بممكن .\r\nمن گويم : تو ميدانى كه انحصار ميان دو مرز در اينجا زمينه ندارد زيرا خود اراده در جميع مراتب نامتناهى محفوظ است مانند استعدادات نامتناهى ماده ، و اراده و مريد طرف رشته نباشند چنانچه خود ماده در رشته استعدادات طرف رشته نيست ، و انحصار توهّمى است ظاهر الفساد و اگر چه گفته استاد سرشناسى است و ايرادهاى ديگر هم در اينجا آورده‌اند كه با جواب آنها در كتب كلاميه ذكر شده .\r\nروش ششم : آنچه محقق طوسى ره در تجريد گفته كه تخلف از علت تامه در صورتى محال است كه معلول در دو وقت امكان وجود داشته باشد ، و با اين ، بدون مرجح در يكى از آنها موجود و شرائط و اجزاء علت در هر دو وقت برابر باشند ، و در اينجا چنين نيست زيرا وقت خود از اجزاء جهانست و پيش از حدوث جهان وقتى نبوده تا گفته شود چرا در اين وقت شده و در آن وقت نشده ، و چون حقيقت اين روش بروش دوم باز ميگردد كه شرح آن را داديم ، در اينجا دوباره گفتار را دراز نسازيم .\r\nمرصد دوم : دفع شبهه ديگر آنها است ، كه جهان ممكن است از ازل و و اگر ممتنع ازلى باشد و بعد ممكن شود انقلاب محال لازم آيد ، و بارى تعالى هم قادر و كامل و جواد محض است و عالم را بجود ذاتى خود بىعوض و بيغرض آفريده و بايد وجود عالم ازلى باشد .\r\nو جواب اينست كه خدا در ذات و صفات ذاتى چون قدرت و علم و اراده و فيض بخشى نقصانى ندارد ولى ايجاد جهان موقوف به شرطى بوده است كه علم به اصلح مقتضى آنست و اين شرط در ازل نبوده ، البته خدا فيض بخش است بدان چه شايد ولى وجود جهان در ازل نشايد .\r\n\r\n","description":"","footnote":"","page_name":" 225 ","page_number":237},
  {"content":"\r\n\r\nبرخى محققان جواب ديگر داده و گفته : اين اعتراض بر اين پايه است كه ازليت امكان مستلزم امكان ازليت باشد و آن ممنوع است ، زيرا معنى اول اينست كه امكان چيزى هميشه بوده ، و معنى دوم اينست كه چيزى وجود هميشه داشته باشد و ملازم بودن اولى با دومى دليل ميخواهد ، و دليلش را چنين آورده كه اگر امكان هميشه است در هيچ جزء از ازل مانع وجود ندارد ، و اين بىمانعى در همه اجزاء ازل محقق است و در هر جزء آن ميتواند باشد نه تنها على البدل بلكه با همدگر هم و نتيجه‌اش امكان اتصاف بوجود ازلى است ، و بنا بر اين ازلى بودن امكان مستلزم امكان ازليت است .\r\nولى اينكه گفته : بهمراه هم ميتواند باشد و اينكه گفته : اتصاف بوجود در هر جزء را دارد ممنوع است ، زيرا امور آنى نميتوانند در ظرف زمان همراه هم باشند و بعلاوه گفتهء او نقض مىشود به حركت توسطيه از مبدأ معين ، زيرا مكان وجودش ازلى است ولى وجود ازلى براى او ممكن نيست چون مبدأ مشخصى براى او فرض شده ( پايان ) .\r\nمرصد سوم دفع شبههء صاحب محاكمات : و آن اينست كه نميشود كار خدا معدوم باشد و سپس موجود شود زيرا عدم محض امتياز پذير نيست تا اينكه امساك فاعل از ترك ايجادش در وقتى از وقت ديگر اولى باشد يا صدورش از فاعل در يك حالى اولى باشد بلكه يا همه حال واجب الصدور است يا در همه حال نابود است و بايد كار قديم باشد و يا هيچ نباشد ، و اين اعتراض بر كسى است كه گفته جهان در وقت مخصوصى پديد شده زيرا اصلح بود براى وجود او يا در آن وجودش ممكن بوده ، و تقييد نبودى به محض براى كنار زدن نبود حادث است كه مسبوق بماده باشد ( پايان ) جواب : همه چيز جز خدا از قديم و حادث نيستى محض بوده در مرتبه علت پس چگونه ممكنات از ممتنعات جدا شدند و موجود شدند ، و چگونه ماده قديم آفريده شده ؟ و پديده‌ها پس از مدت نامتناهى آفريده شدند ؟ و بايد گفت امتياز در علم\r\n\r\n","description":"","footnote":"","page_name":" 226 ","page_number":238},
  {"content":"\r\n\r\nخدا كافى است و اگر چه در خارج محض نيستى است ، و خدا هر چيز را از ممكن و ممتنع و نحوهء وجود آن ميداند ، و هر چه را خواسته بر وفق مصلحت بوده و قدرت در آن اثر كرده چنانچه خواسته و جهان بنظامى كه هست موجود شده ، بىدگرگونى در ذات و صفات ذاتى او ، و همانا اختلاف در جز او است كه ممكن باشند يا ممتنع ، پيش باشند يا پس ، خرد باشند يا بزرگ ، يا با تفاوتهاى ديگر ، و خرد كنه تاثيرات و ايجادات او را در نيابد ، چنانچه از خطبه‌ها و اخبار وارده از ائمه اطهار عليه السّلام برآيد .\r\nو پرسش از اينكه چرا جهان را پيشتر يا پستر از اين زمان يا بالاى فضاى كنونى يا زير آن يا بزرگتر و يا كوچكتر نيافريده يا مواد را طور ديگر نيافريده كه آمادگيهاى ديگر داشته باشند ياوه‌گوئيست و فرق ميان ازليت امكان و امكان ازليت روشن است زيرا امكان ذاتى شرط معلول نيازمند است و از لوازم ماهيت معلول است و ذاتى آنست و ربطى به علت تامه نياز برآور ندارد و در آوردن جوابهاى ديگر از اين شبهه بملاحظه آنچه گذشت ممكن است به هوش باش .\r\nمرصد چهارم در دفع شبهه ديگرشان كه گفته‌اند زمان اگر حادث باشد پيش از خودش نبوده و اين پيش نبود با پس بود از هم جدا است و در واقع با هم جمع نشوند و پيش و پس تناسب اجزاء زمانست با يكديگر و اتصاف هر چيز دگر بدانها بواسطه زمانست و بنا بر اين بايد زمان پيش از خود باشد تا پيش و پس محقق شود و اين خلف است و با اين بيان ثابت شود كه زمان نيست نشود و سرمدى است .\r\nولى اين بيان مغالطه دارد زيرا اگر زمان بيواسطه مستند بذات واجب باشد بايد صادر اول زمان باشد و اين مخالف عقيده آنها است و اگر علت ممكنى دارد كه بالذات ممكن است ، نسبت به زمان هم ممكن است كه معلول او است زيرا معلول باعث وجوب علت خود نشود و اين علت ممكنه اگر معدوم فرض شود محالى لازم نشود و در فرض عدم آن يا زمان موجود است بىعلت مبقيه و اين محال است زيرا نياز به علت امكانست بعقيده آنها و يا زمان هم نابود شود و اين هم نظر به اين دليلشان محال است زيرا معتقدند كه نابودى زمان پس از وجود آن محال است و امكان زمان نظر بآغاز\r\n\r\n","description":"","footnote":"","page_name":" 227 ","page_number":239},
  {"content":"\r\n\r\nاو است ولى پس از وجودش تصريح كردند كه عدمش ممتنع است .\r\nجواب از اصل شبهه اينست كه ما نپذيريم نيستى صرف پيش از جهان وصفى داشته باشد با اينكه ناچيز محض است در واقع آرى پس از وجود جهان تصور پيش بودن آن مىشود و اگر هم وصفى پذيرد محال بودن جمع آن با وجود لاحق اين نيست كه پيش از او است بلكه تقابل بود و نبود است و به همين جهت با هم جمع نشوند و بعلاوه نپذيريم كه پيش بودن منحصر بزمانست و گرچه براى آن ذاتى است و مشهور ميان متكلمان در جواب اين شبهه اثبات قسم ديگريست براى پيش بودن بنام پيش بودن بالذات و اين براى رد گفته آنها خوبست گرچه اثباتش مشكل است .\r\nمحقق طوسى - ره - در قواعد العقائد گفته : پيشى يا بحسب ذاتست چون تقدم علت بر معلول يا بطبع چون تقدم يك بر دو يا به زمان چون تقدم گذشته بر حال يا بشرف چون تقدم استاد بر شاگرد يا به وضع چون تقدم نزديكتر بيك سرآغازى بر دور تر از آن و متكلمان تقدم ديگرى هم افزوده‌اند بنام تقدم در رتبه مانند تقدم ديروز بر امروز .\r\nرازى در اربعين گفته : ما جز اين پنج قسم نوع ديگر از تقدم ثابت كنيم : و دليلش اينست كه ديروز بالبديهة بر امروز پيش است و اين پيشى نه بعليت است نه بذات نه بشرف نه به مكان ، و نميشود به زمان هم باشد و گر نه لازم آيد اين در زمان ديگرى باشد و سخن در آن زمان آيد و بوجود زمان بينهايت كشد در يك بار كه هر كدام در ديگرى باشند و اين محال است و اين تقدم جدا از همه اين اقسام است و گوئيم تقدم نبود جهان بر بودش و تقدم وجود خدا بر وجود عالم بر اين وجه است و اشكال بر طرف است ( پايان ) .\r\nميگويم : شبهه ياوه ديگرى هم دارند كه جوابش از آنچه گفته‌ايم براى انديشمند روشن است ، و چون تو آنچه تحقيق كرديم فراگيرى بخبره‌گى ، و تقليد بزرگان و كبرا را وانهى ، و از شكوك و هوسها دست بردارى ، گمان ندارم در قوت دليلهاى حدوث و ضعف شبهه‌هاى قدم شك كنى و يا اينكه آنها را برابر دانى ، و در اين صورت هم جرات نكنى با كتب آسمانى و اخبار متواتره از پيغمبر ، و آثار ظفرمند وارده از ائمه رهبر ، و عترت پاك كه معادن وحى و الهام ، و مبعوث براى اصلاح عوام\r\n\r\n","description":"","footnote":"","page_name":" 228 ","page_number":240},
  {"content":"\r\n\r\nكالأنعامند مخالفت كنى براى شبهه‌هاى ياوه كه برآورنده آن معترف به سستى آنست چنان كه شيخ و ارسطو خود گفته‌اند اين يك مسأله‌ايست كه از دو طرف مورد جدال است .\r\nاى برادران دين اى دوستان يقين اگر دلتان زنگ نگرفته چشم گشائيد و عناد را از ميانه برداريد و با ديده‌هاى بانصاف سرمه كشيده و از رمد تعصب و زورگوئى درمان شده بنگريد تا در اصول دين بيقين رسيد و در گروه پيغمبران و اوصياء و صديقان درآئيد به بنيادهاى خود پشت نكنيد و بخرد خويش سخن نگوئيد خصوص در مقاصد دينى و مطالب الهى زيرا بسيار مىشود كه بديهه عقل با بديهه وهم مشتبه شوند و شيوه‌هاى مأنوس طبيعى را بجاى امور يقينى نهند منطق ماده قياس را درست نكند انديشه خود را با ترازوى شرع بسنج و مقياس دين و با آنچه صدورش از ائمه راسخين محقق است صلوات اللَّه عليهم اجمعين تا در شمار هالكان نباشى .\r\n\r\nتكمله‌ايست [ در بارهء نخستين آفريده 
  ]\r\nبدان كه دانشمندان در نخست آفريده از جهان اختلاف دارند و اخبار هم اختلاف دارند حكماء گويند : نخست آفريده عقل يكم است سپس عقل دوم را عقل يكم آفريده با فلك اول و همچنين تا بعقل دهم رسيده كه فلك نهم را آفريده با ماده عناصر و گروهيشان گويند عقول واسطه‌اند و همه را خدا آفريده و جز او وجود بخشى نيست و همه اينها با آنچه از آيات و اخبار برآيد مخالف است و هم با اجماع مليون همه « 1 » .\r\n\r\n\r\n","description":"","footnote":"\r\n( 1 ) عقول عشره تئورى مشائيها است كه پيروان ارسطويند براى تصحيح صدور بسيار از يكى بر اساس تئورى ديگر آنها كه از يكى جز يكى نيايد و گويند نه فلك وجود دارد كه همه با اراده و روح هستند ، و هر دو تئورى بىدليل است و چه خوب گفته شيخ بهائى عليه الرحمه :\r\n برهان ثبوت عقول عشر * رسوا كردت ما بين بشر \r\nو روايات نخست آفريده برخى صريحند كه آبست و جسم و برخى آن را عقل و ارواح پيغمبر و ائمه و لوح و قلم دانسته‌اند كه مىشود حمل بر عالم عقلى نمود و حمل بر مراتب وجود و البته عالم روحانى نخست آفريده‌اى داشته و عالم جسمانى هم نخست آفريده داشته و در هر دسته از اخبار نام يكى آمده است و با هم منافاتى ندارند ( شرح مترجم ) .\r\n","page_name":" 229 ","page_number":241},
  {"content":"\r\n\r\nو ديگران را قولى اينست كه نخست آفريده آبست چنانچه بيشتر اخبار گذشته بر آن دلالت دارند ، و از تاليس ملطى هم در پيش نقل كرديم و در كتاب « علل الاشياء » منسوب به بليناس حكيم ديدم كه : آفريدگار تبارك و تعالى پيش از آفريده‌ها بوده ، و چون خواسته آنها را بيافريند فرموده : بايد چنين و چنان باشند و اين كلمه علت آفرينش است و همه آفريده‌ها معلول و كلام خدا عز و جل برتر و والاتر و بزرگتر است از اينكه حواسش دريابند زيرا نه طبيعت است نه جوهر نه گرم نه سرد نه خشك .\r\nسپس گفته : نخست پديده بعد از كلام خدا تعالى فعل است فعل را دليل حركت نمود و حركت را دليل حرارت ، حرارت كه كاسته شد سكون آمد و سكون سرما آورد سپس گفته : طبع چهار عنصر از اين دو نيروى گرما و سرما است گفته : چون حرارت نرمش آورد و برودت خشكى و اين چهار نيروى تك شد و با هم آميختند طبائع از آميزش آنها بدر آمدند و اين كيفيات تا تنها بودند به خود برپا بودند و بسيط بودند و بىتركيب و از آميزش حرارت و خشگى آتش برآمد و از ترى و سردى آب و از گرمى و ترى هواء و از سردى و خشكى زمين .\r\nسپس گفته : حرارت طبيعت آب و زمين را بجنبش آورد و آب كه لطيف بود از سنگينى زمين جنبش برداشت و حرارت آن را گداخت و بخارى لطيف و هوائى رقيق و روحانى از آن برخاست و اين اول دودى بود كه از زير آب برآمد و با هوا آميخت و چون سبك بود بالا رفت و به اندازه نيروى خود و نفرت از زمين اوج گرفت و ايستاد و خدا فلك اعلى را كه فلك زحل است از آن آفريد باز هم آتش آب را جنبانيد و بخارى كه از نخست كمتر لطيف بود و هم ناتوانتر از آن برخاست و به گوهر و لطافت خود بالا رفت و بفلك زحل نرسيد چون از بخار پيش كمتر لطيف بود و فلك دوم كه فلك مشترى است از آنست و گفته به همين ترتيب بخار چند بار برخاست و پنج فلك ديگر از آنها است سپس گفته : هفت فلك توى هم واقعند ، و ميان هر دو فلك هواى پهناورى است كه جنبش ندارد .\r\n\r\n","description":"","footnote":"","page_name":" 230 ","page_number":242},
  {"content":"\r\n\r\nصاحب ملل و نحل هم از « فلوطرخيس » كه از حكماء قديم است چنين نقل كرده كه : مايه مركبات همان آبست و چون زلالش بهم برخورده آتش يافت شده و چون با سنگينى بهم برخورده هوا شده و چون سخت با هم درهم رفته و كشيده شده زمين شده و از تورات نقل شد كه آغاز آفرينش يك گوهرى بود كه خدايش آفريد و با هيبت به دو نگريست و اجزائش وارفت و آب شد تا آخر آنچه گذشت و نزديك به آنست آنچه عامه از كعب روايت كرده‌اند كه گفت : خدا يك دانه ياقوت سبز آفريد سپس با هيبت به دو نگريست و آبى سوزان شد سپس باد را آفريد و آب را بر دوشش نهاد سپس عرش را بر روى آب نهاد چنانچه خدا تعالى فرمود : « و بود عرش او بر روى آب » .\r\nو گفته‌اند : نخست آفريده هوا است چنانچه در تفسير على بن ابراهيم است و ظاهر است كه آن را از خبرى گرفته ولى با اخبار بسيار و سند دار معارضه نتواند و اگر درست باشد ممكن است مقصود اين باشد كه آب نخست آفريده اجسام ديدنيست كه همهء مردم آن را درك مىكنند چون هوا چنين نيست و از اين رو جمعى منكر آنند و گفته‌اند : نخست آفريده آتش است چنانچه گذشت .\r\nو در برخى اخبار گذشت كه نخست آفريدهء خدا نور است و در برخى نور پيغمبر صلّى اللَّه عليه و آله و سلّم است و در برخى نور او بهمراه نور ائمه عليه السّلام و در برخى اخبار عامه است كه فرموده : نخست چيزى كه خدا آفريده روح من بوده و ممكن است كه مقصود همه اخبار يكى باشد و آفرينش ارواح پيش از آفرينش آب و اجسام ديگر باشد ، و آب نخست آفريده عناصر و افلاك باشد زيرا برخى اخبار دلالت دارند پيش از عناصر و افلاك آفريده شدند چنانچه گذشت و اخبار بسيار دلالت دارند كه ارواح و انوار پيغمبر و ائمه عليهم السلام پيش از همه چيز بوده .\r\nو كلينى ( كافى ج 1 ص 21 ) و ديگران بسندهاى بسيار از امام ششم عليه السّلام روايت كردند كه فرمود : راستى نخست چيزى كه خدا آفريد عقل بود و آن نخست آفريده است از روحانيين بر سمت راست عرش از نور خدا ( الخبر ) و اين دليل است بر آنكه عقل بر همه موجودات پيش بوده و بلكه بر روحانيين\r\n\r\n","description":"","footnote":"","page_name":" 231 ","page_number":243},
  {"content":"\r\n\r\nو ممكن است كه آفرينش روحانيين همه پس از آفرينش آب و هوا باشد و اما خبر معروف « نخست چيزى كه خدا آفريده عقل بوده » در طرق ما آن را نيافتيم و همانا از طريق عامه و اهل سنت وارد است و بر فرض صحتش ممكن است مقصود از آن عقل نخست آفريده نفس پيغمبر صلّى اللَّه عليه و آله و سلّم باشد ، زيرا آن يكى از موارد به كار بردن لفظ عقل است ، بعلاوه ممكن است مقصود از خلق عقل تقدير و پيش بينى آن باشد يا خود تقدير باشد چنانچه در برخى اخبار آمده ، و يكى از معانى آنست ، و همچنين حديث « نخست آفريده قلم است » ممكن است مقصود اين باشد كه نخست آفريده از جنس فرشته است يا نخست آفريدهء يك دسته از آفريده‌هاى ديگر چنانچه خبر عبد الرحيم قصير آينده بر آن دلالت دارد كه در باب خود مىآيد .\r\n\r\nيك فائده بزرگ [ حل اشكال و اعتراض 
  ]\r\nبدان كه در آيات سوره سجده يك پيچيدگى است ، چون از ظاهرشان برآيد كه آفرينش آسمانها و زمين و آنچه ميان آنها است در هشت روز بوده ، با اينكه آيات ديگر دلالت دارند كه در شش روز بوده و دومى روشن است ، و اولى براى اينست كه خدا فرمايد ( زمين را در دو روز آفريده : - 12 فصلت ) و بعد فرمايد « در بالاى آن كوهها نهاده و در آنها بركت داده و اقواتشان را مقدر ساخته در چهار روز و باز فرمايد « آنها را هفت آسمان فرمان داده در دو روز » و روى هم ميشوند هشت روز و حل آن به چند راه است .\r\n( ) 1 - آنچه گذشت و ميان مفسران مشهور است ، كه مراد از چهار روز تتمه آنست باينكه دو روز زمين آفريده شده و دو روز هم اقوات مقدر شده در آن به تنهائى يا بهمراه كوهها و بركت و اخبار متقدمه مؤيد آنست .\r\n( ) 2 - برخى افاضل معاصرين - ره - در شرح كافى خود گفته : چهار روز مخصوص آفرينش موجودات روى زمين است ، يكم بآفرينش كوهها دوم بآفرينش بركت ، سوم و چهارم بآفرينش اقوات كه عبارت از آفرينش آب و چراگاه باشد كه در سورهء\r\n\r\n","description":"","footnote":"","page_name":" 232 ","page_number":244},
  {"content":"\r\n\r\nالنازعات ، ياد شده و فرمود « برآورد از آن آبش را و چراگاهش » 31 - النازعات .\r\nو دو روز آفرينش زمين با آفرينش آسمانها يكى است جز اينكه روز يكم اصل آسمانها و زمين آفريده شده و روز دوّم اجزائشان از همدگر ممتاز شده و به اين اعتبار درست آيد كه آسمانها در دو روز خلق شدند و زمين در دو روز و روى هم ميشوند شش روز :\r\n3 - آنچه ما در تفسير خبر كافى ياد كرديم كه دو روز آفرينش آسمانها در چهار روز داخلند و ياد آور شو .\r\n4 - آنچه يك محقق معاصر گفته : چهار روز بلكه دو روز اخيرهم كه در سوره سجده است جز شش روزيست كه در سوره‌هاى ديگر است ، و مؤيد آنست تغيير روش بايراد لفظ خلق در آيات ديگر و لفظ جعل و بركت و تقدير و قضا هفتگانه در سوره سجده ، و مؤيد آنست لفظ « ما بينهما » در آيات سوره فرقان و التنزيل و ق زيرا خواه آفرينش زمين و برخى از آنچه روى زمين است در چهار روز باشد و آفرينش آسمانها در دو روز يا خلق آنچه بر زمين است در چهار روز و خلق آسمانها و زمين در دو روز طبق دو تفسير گذشته باز هم براى آفرينش ميان آسمانها و زمين چون هواء و آنچه در آنست از كائنات جوى وقتى نميماند ، و شايسته است كه دو روز آفرينش زمين جز آنها باشند ، و آفرينش آنچه ميان آنها است در دو روز جز آن چهار روز باشد و روى هم شش روز ميشوند چنانچه ظاهر آياتست .\r\nو در اين شش روز تمام شده آنچه را خدا تعالى ياد كرده در سوره النازعات و فرموده « شما سخت‌تريد در آفرينش يا آسمان كه آن را ساخته و بلنديش را افراشته و درست كرده و تيره كرده و شبش را ، و برآورده تابش روزش را و همه اينها پيوست شوند بفرموده او « و زمين را پس از آن كشش داد ، و برآورد از آن آبش را و چراگاهش را ، و كوهها را لنگر ساخت » النازعات 32 . و اين در يك روز يا چند روز ديگر بوده ، جز آن شش روز نامبرده .\r\nو مؤيد آنست روايتى كه گويد : كشش زمين دو هزار سال پس از آفرينش آن\r\n\r\n","description":"","footnote":"","page_name":" 233 ","page_number":245},
  {"content":"\r\n\r\nبوده بنا بر اين دور نيست كه آفرينش جز آنچه ذكر شده در اين آيه‌ها مانند تقدير اقوات و آفرينش آفريده‌هاى ديگر كه بيشماره و آمار است در روزهاى ديگر شده باشد ، چگونه چنين نباشد با اينكه آنچه در آسمانها است و آنچه زير زمين است چون صخره و خروس و ماهى و جز آن كه در حديث زينب عطاره آمده جز آسمانها و زمين و ميانه آنهايند .\r\nو تسبيح وارد و مشهور هم كه گويد « منزه است خدا پروردگار هفت آسمانها و پروردگار هفت زمين و آنچه در آنها است و ميان آنها است و در زير آنها است » دليل آنست و آفرينش آنها در غير شش روز شده ، و نيازى نيست كه زمان تقدير اقوات و كوهسازى را مثلا در زمان آفرينش آسمانها و زمين و ميان آنها در آوريم تا زمان آفرينش همه بيش از شش روز نشود .\r\nو اما رواياتى كه اين تفسير را بدان تاييد كردند حمل آنها بر روز نوعى ايام آفرينش ممكن است به اين معنا كه اشجار در يك چهارشنبه آفريده شدند ، و آبها در چهارشنبه ديگر ، و همچنين آفرينش خورشيد و ماه در روز يك جمعه شده و اختران و فرشته‌ها و آدم در جمعه‌هاى ديگر ، و اتحاد شخصى و پياپى بودن اين روزها لازم نيست ، زيرا اگر بر آن حمل نشوند جمع ميان آنها و روايت امام رضا عليه السّلام كه گذشت و در آن فرموده : عرش و آب و فرشته‌ها را پيش از آسمانها و زمين آفريد ، ممكن نيست ، و همچنين جمع ميان آنها و ميان آنچه كسى در آن شك ندارد كه فرشته‌ها و پريان روزگارهاى دراز پيش از آدم آفريده شده ، و در ديوان مشهور منسوب به امير المؤمنين عليه السّلام ضمن دو بيت چنين است .\r\n چه روز خوب باشد روز شنبه * براى صيد اگر خواهى تو بيشك\r\nو در يك شنبه مىباشد بنا نيك * كه خلق آسمان در آن خدا كرد \r\nو اين صريح است كه آسمان روز يك شنبه آفريده شده و رواياتى دلالت دارند كه روز پنجشنبه خلق شده و جمع ميان آنها ممكن است به اين طور شود كه اصل خلقت در يكى از اين دو روز باشد و امتيازاتشان از هم در روز ديگر ، و مناسب آنست تعبير\r\n\r\n","description":"","footnote":"","page_name":" 234 ","page_number":246},
  {"content":"\r\n\r\nبلفظ سماء در منظومه نه در روايات كه لفظ سماوات آمده ، و بدان چه ما ذكر كرديم راه جمع ميان روايات متعارضه بحسب ظاهر باز مىشود .\r\nو سخن را با ذكر اقوال مورّخان معتبر پايان دهيم تا دانسته شود كه حدوث جهان مورد اتفاق همه فرق مسلمانانست .\r\nمسعودى از دانشمندان اماميه در كتاب « مروج الذهب » فرموده اهل ملت اسلام همه اتفاق دارند كه خدا همه چيز را بىنمونه آفريده ، و بىمايهء پيش ابتكار كرده سپس از ابن عباس و ديگران روايت كرده كه نخست آفريده خدا عز و جل آبست و عرش او بر روى آب بوده ، و چون خواست آسمان را آفريند از آب دودى برآورد و بالاى آب بلند شد و آسمان ناميده شده ، سپس آب را خشك كرد و آن را يك زمين ساخت ، سپس آن را گشود و هفت زمين نمود در دو روز يك شنبه و دوشنبه زمين را بر پشت ماهى نهاد ، و همان ماهى است كه خدا در كتاب خود ياد كرده و فرموده « ن و قلم و آنچه مينگارند » ماهى و آب بر روى سنگ هستند ، و سنگ بر دوش فرشته ، و فرشته بر روى صخره و همانست كه خدا در قرآن ياد كرده و فرموده « پس بوده باشد در صخره » ماهى لرزيد و زمين هم لرزيد .\r\nو خدا كوهها را لنگرش كرد و آرام شد چنانچه خدا تعالى فرموده : « تا شما را نلرزاند » و كوهها را آفريد و درختها را و آنچه شايسته آنها بود در روز سه‌شنبه و چهارشنبه چنانچه خدا فرموده « آيا شما كافر ميشويد به آن كه آفريد زمين را در دو روز تا فرموده - سپس توجه كرد بسوى آسمان و آن دود بود » اين دود از دمزدن آب بر آمد و خدا آن را يك آسمان نمود و سپس آن را در دو روز از هم گشود و هفت آسمان نمود در روز پنجشنبه و جمعه ، و آن روز جمعه ناميده شد براى اينكه آفرينش آسمانها و زمين در آن فراهم شد .\r\nسپس خدا فرمود « و وحى كرد در هر آسمانى فرمانش را » يعنى در هر آسمانى آفريده‌ها ساخت از فرشته‌ها و درياها و كوههاى برف و تگرگ ، سپس گفته : گزارشها كه از آغاز آفرينش داديم همانست كه در شرع آمده و خلف از سلف و باقيمانده از\r\n\r\n","description":"","footnote":"","page_name":" 235 ","page_number":247},
  {"content":"\r\n\r\nگذشته‌ها نقل كردند ، و ما بلفظ آنها از آن تعبير كرديم ، و هر آنچه در كتابهاشان يافتيم از گواهى ادله بحدوث جهان و شرح آفرينش آن ، و نپرداختيم بشرح قول كسانى كه در اين باره با آنها موافقند و دل نهاده از معتقدان بحدوث عالم از ملتهاى ديگر و نه رد ديگران كه مخالف آنهايند و معتقد بقدم جهان چون در كتب پيش و تاليفات گذشتهء خود آنها را ياد كرديم ( پايان ) ( مروج الذهب ج 1 ص ( ) 15 - 17 ) .\r\nابو ريحان بيرونى در تاريخش مدت عمر دنيا و آغاز آفرينش آن را از جمعى منجمان حكماء نقل كرده و بطور قطع برايش آغازى دانسته و دليل بر آن آورده ، و سخن را بذكر آن دراز نكنيم .\r\nابن اثير در « الكامل » گفته : عبادة بن صامت در خبر صحيحى از رسول خدا صلّى اللَّه عليه و آله و سلّم شنيده كه ميفرموده : راستى نخست چيزى كه خدا آفريده قلم است و به او فرمود : بنويس ، و در آن هنگام روان شد بهر آنچه بايد بود ، و مانند آن را از ابن عباس روايت كرده .\r\nو محمّد بن اسحاق گفته : نخست چيزى كه خدا آفريد نور و ظلمت بود ، ظلمت را شب تارى ساخت و روز را نورى تابان ، و روايت نخست درست‌تر است ، و از ابن عباس است كه گفت : راستى كه عرش خدا بود پيش از آنكه چيزى آفريند ، و نخست چيزى كه آفريد قلم بود ، و روان شد بهر آنچه بايد بود تا روز قيامت ، گفت : سپس پس از قلم ابر سياهى آفريد و گفته‌اند سپس لوح را آفريد و آنگاه ابر را ، سپس در آفريده پس از ابر اختلاف است ، ضحاك از ابن عباس روايت كرده نخست چيزى كه خدا آفريد عرش بود كه بر آن استوار شد ، و ديگران گفتند : خدا آب را پيش از عرش آفريد و سپس عرش را آفريد و آن را به روى آب نهاد ، و اين قول ابى صالح است از ابن عباس ، و قول ابن مسعود و وهب بن منبه ، و گفته شده آنچه پس از قلم آفريد كرسى بود سپس عرش ، سپس هوا ، سپس ظلمات ، سپس آب ، و عرش خود را\r\n\r\n","description":"","footnote":"","page_name":" 236 ","page_number":248},
  {"content":"\r\n\r\nبر روى آن نهاد .\r\nو گفته است : سخن كسى كه گفته : آب آفريده شده پيش از عرش درست‌تر است براى حديث ابن ابى رزين از پيغمبر صلّى اللَّه عليه و آله و سلّم و البته گفته شده : آب بر پشت باد بود هنگامى كه عرش آفريده شد ، ابن جبير از ابن عباس آورده كه اگر چنين باشد البته هر دو پيش از عرش آفريده شدند ، ضمره گفته : راستش خدا هزار سال پيش از آنكه چيزى آفريند قلم را آفريد .\r\nو در روزى هم كه خدا آفرينش آسمانها و زمين را آغاز كرد ، اختلاف دارند ، عبد اللَّه بن سلام و كعب و ضحاك و مجاهد ، آغاز آفرينش را روز شنبه دانند محمّد بن اسحاق گفته : آغاز آفرينش روز يك شنبه بوده و همچنين ابو هريره ، در آنچه هم كه در هر روزى آفريده شده اختلاف دارند ، ابن سلام گفته : خدا آفرينش را روز يك شنبه آغاز كرد و زمينها را روز يك شنبه و دوشنبه آفريد ، و اقوات و كوهها را روز سه شنبه و چهار شنبه ، و آسمانها را روز پنجشنبه و جمعه ، و در آخرين ساعات روز جمعه از آن فراغت يافت و آدم را آفريد و آن ساعتى است كه در آن هنگامه‌ى رستاخيز مىشود ، ابن مسعود و ابن عباس هم بروايت ابى صالح از او چنين گفته‌اند جز اينكه نامى از خلق آدم و از ساعت نبرده‌اند .\r\nابن عباس در روايت ابى طلحه از او گفته : راستى خدا زمين را با اقواتش بىآنكه آن را بكشد و پهن كند آفريد ، سپس توجه به آسمان كرد و آنها را هفت آسمان ساخت ، و آنگه زمين را كشيد و پهن كرد و اينست فرمودهء خدا « و زمين را پس از آن كشيد » و اين گفته نزد من درست است ابن عباس در روايت عكرمه از او گفته : خدا دو هزار سال پيش از آنكه جهان را بيافريند خانه كعبه را روى آب بر چهار ركن نهاد سپس زمين از زير خانه كشيده شد . و ابن عمر هم مانند او گفته و سدى از ابى صالح و ابى مالك از ابن عباس و ابى مره از ابن مسعود آن را روايت كرده‌اند در تفسير قول خدا تعالى « او است كه آفريده براى شما هر آنچه در زمين است همه را سپس توجه كرد بسوى آسمان »\r\n\r\n","description":"","footnote":"","page_name":" 237 ","page_number":249},
  {"content":"\r\n\r\nفرمود : عرش خدا عز و جل بر روى آب بود و هنوز چيزى جز آب نيافريده بود و چون خواست خلق را بيافريند از آب دودى برآورد و برآمد روى آب و بالا گرفت بر آن و آن را آسمان ناميد سپس آب را خشك كرد و يك زمين آفريد و در دو روز يك شنبه و دوشنبه آن را گشود و هفت زمينش كرد ، و زمين را بر ماهى آفريد و ماهى است كه خدا در قرآن نام برده «   ن وَ الْقَلَمِ   » ماهى در آبست و آب بر دوش سنگ صاف و آن بر دوش فرشته و فرشته روى صخره و صخره در باد هوا است ، و همان صخره است كه لقمان ذكر كرده نه در آسمان است و نه در زمين .\r\nماهى جنبيد و پريشان شد و زمين لرزيد ، و كوهها را بر آن لنگر نمود و آرام شد و كوهها بر زمين باليدند و اين است فرموده خدا تعالى « و نهاد در آن لنگرها » و ابن عباس و ضحاك و مجاهد و كعب و ديگران گفته‌اند : هر روز از اين شش روزى كه خدا در آن آسمان و زمين را آفريده چون هزار سال است ( پايان ) سخن مورّخان ديگر هم بر اين دور زده و فائده‌اى در نقل آنها نيست .\r\n\r\n","description":"","footnote":"","page_name":" 238 ","page_number":250},
  {"content":"\r\n\r\n\r\nباب دوم عوالم\r\nو هر كه در زمين بوده پيش از آفرينش آدم عليه السّلام و هر كه پس از گذشت رستاخيز در آن خواهد بود و در احوال جابلقا و جابرسا\r\n\r\nآيات\r\n1 - پروردگار جهانيان 2 - فاتحه الكتاب 2 - از قوم موسى گروهى بودند كه بدرستى رهبرى ميكردند و بدان داد ميگستردند ( 158 - الاعراف ) 3 - و از كسانى كه آفريده‌ايم گروهى باشند كه بدرستى رهبرى كنند و بدان عدالت گسترى نمايند ( 180 - الاعراف )\r\n\r\nتفسير :\r\nجمع ( العالمين ) عالمها اشاره دارد به تعداد عوالم چنانچه بيايد و اگر چه برخى آن را تعبير كرده‌اند باينكه جمع آوردن اين كلمه نظر باينست كه مقصود از آن اجناس مختلفه است .\r\n« و از قوم موسى امتى بودند » : طبرسى - ره - گفته گروهى كه بدرستى ميخواندند و بدان رهبرى ميكردند ، و به حق و درستى قضاوت ميكردند و عدالت مينمودند و اختلاف است كه اين گروه كدامند به چند قول :\r\n\r\n","description":"","footnote":"","page_name":" 239 ","page_number":251},
  {"content":"\r\n\r\n1 - آنكه اين گروه در پشت چين باشند و دشتى از ريگ روان ميان آنها و چين است و دگرگون نشده و شريعت موسى را تبديل نكردند ، از ابن عباس ، سدّى ، ربيع ، ضحاك ، و عطاء و هم روايت شده از امام پنجم عليه السّلام ، گفته‌اند : هيچ كدام در برابر يار خود مالى ندارند و هر شب باران دارند ، و در روزها كشت و كار ميكنند ، هيچ كس از ما به آنها نميرسد ، و نه از آنها بما ، و آنان بر حق هستند .\r\nابن جريج گفته : به من رسيده كه چون بنى اسرائيل پيغمبرهاى خود را كشتند و كافر شدند دوازده سبط بودند يك سبط آنها از آنچه كردند بيزارى جستند و پوزش خواستند و از خدا خواهش كردند ميان آنها و اسباط ديگر جدائى اندازد و خدا كانالى در زمين برايشان گشود و يك سال و نيم در آن راه رفتند تا از پشت چين بدر آمدند و آنان در آنجا يگانه پرست و مسلمانند و بقبلهء ما توجه دارند .\r\nو گفته شده كه جبرئيل در شب معراج ، پيغمبر صلّى اللَّه عليه و آله و سلّم را نزد آنها برد و ده سوره قرآن را كه در مكه نازل شده بود براى آنها خواند و به دو گرويدند و او را باور كردند و به آنها فرمود : در جاى خود بمانند و شنبه را رها كنند و آنها را به نماز و پرداخت زكات فرمان داد و جز آنها واجب ديگر مقرر نشده بود و آنها فرمودهء آن حضرت را به كار بستند .\r\nابن عباس گفته : و اين است مقصود از قول خدا « و گفتيم ببنى اسرائيل از آن پس ساكن باشيد در زمين و چون موعد رستاخيز آيد همه شما را فراهم شده بياوريم 104 - الاسراء » مقصود عيسى بن مريم است كه بهمراه او بيرون شوند و اصحاب ما روايت كردند كه بهمراه قائم آل محمّد عليه السّلام بيرون آيند و روايت شده ذو القرنين آنها را ديده است و گفته : اگر فرمان اقامت داشتم خوش داشتم در ميان شماها بمانم .\r\n2 - آنان مردمى از بنى اسرائيلند كه هنگام گمراهى ديگران به حق چسبيدند و بشريعت درست موسى ، و در قتل پيغمبران دست نداشتند و آن پيش از اين بود كه شريعت آنها بشريعت عيسى عليه السّلام نسخ شود و تقدير آيه اينست كه از مردم موسى گروهى بودند كه بدرستى رهبرى ميكنند از جبائى .\r\n\r\n","description":"","footnote":"","page_name":" 240 ","page_number":252},
  {"content":"\r\n\r\n3 - آنانند از بنى اسرائيل كه گرويدند به پيغمبر اسلام صلّى اللَّه عليه و آله و سلّم مانند عبد اللَّه بن سلام و « ابن صوريا » و جز آنها و در حديث ابى حمزه ثمالى و حكم بن ظهير است كه چون موسى الواح تورات را گرفت گفت : پروردگارا من در اين الواح امتى را يابم كه بهترين امتى باشند كه براى مردم برآورده شدند : بنيكى وادارند و از بدى باز دارند آنان را امت من نما ، خدا فرمود : آنان امت احمد باشند موسى گفت : پروردگارا راستش من در الواح يابم امتى را كه آخرين آفريده‌اند و پيشتازان ببهشت آنها را امت من نما فرمود آنان امت احمدند گفت من در الواح امتى يابم كه كتاب آسمانى آنها در سينه آنها است و از بر ميخوانند ، آنها را امت من نما ، فرمود : آنان امت احمدند .\r\nگفت : پروردگارا من در الواح امتى يابم امتى را كه چون يكيشان قصد كار نيك كند و آن را نكند يك حسنه برايش نوشته شود و اگر بكند ده حسنه برايش نوشته شود و اگر قصد كار بد كند و آن را نكند چيزى بر او نوشته نشود و اگرش بكند يك بدى بر او نوشته شود آنها را امت من نما ، فرمود : آنان امت احمدند گفت پروردگارا من در الواح امتى را يابم كه كتاب نخست و كتاب آخرى را باور دارند ، و با يك چشم دروغگو نبرد كنند آنان را امت من نما ، فرمود آنان امت احمدند .\r\nگفت : من در الواح امتى را يابم كه شفاعت‌كننده و شفاعت شده‌اند ، آنها را امت من نما ، فرمود آنان امت احمدند ، موسى گفت پروردگارا مرا هم از امت احمد صلّى اللَّه عليه و آله و سلّم نما ، ابو حمزه گفت : بموسى دو معجزه داده شد كه بدان امت داده نشد يعنى بامت احمد ، خدا فرمود : اى موسى من تو را بر مردم برگزيدم برسالات خود و بسخن گفتن خود ، 144 - الاعراف » فرمود : از امت موسى مردمى باشند كه بدرستى رهبرى كنند و بدرستى عدالت گسترى ، گفت : موسى بهمهء دل خشنود شد .\r\nو در حديث جز ابى حمزه است ، گفت : چون پيغمبر صلّى اللَّه عليه و آله و سلّم خواند « و از كسانى كه آفريديم امتى باشند كه بدرستى رهبرى كنند و بدرستى دادگسترى ، 181 - الاعراف » فرمود ، اين از شماها است و بقوم موسى هم مانندش داده شده ( پايان ) در مجمع البيان ج 4 ، ص 489 ) .\r\n\r\n","description":"","footnote":"","page_name":" 241 ","page_number":253},
  {"content":"\r\n\r\nاما آيه دوم مشهور است كه در باره اين امت است ، و اخبار بسيارى دلالت دارند كه مقصود بدان ائمه عليهم السّلام و شيعيان آنها است چنانچه در كتاب امامت گذشت ، و طبرسى در ( ج 4 ص 503 ) مجمع البيان گفته : ربيع بن انس اين آيه را بر پيغمبر صلّى اللَّه عليه و آله خواند و آن حضرت فرمود : راستى از امت من باشند مردمى بر حق تا آنكه عيسى بن مريم بر آنها فرود آيد .\r\nو عياشى بسند خود از امير المؤمنين عليه السّلام آورده كه فرمود : بدان كسى كه جانم بدست او است البته اين امت هفتاد و سه دسته شوند و همه در آتشند جز يك دسته « و از كسانى كه آفريديم امتى باشند كه بدرستى رهبرى كنند و بدرستى دادگسترى » و هم اينانند كه نجات يابند ، و از امام پنجم و ششم روايت شده كه فرمودند : ما آنها هستيم ( پايان ) .\r\nمن گويم : رازى در ( ج 1 - ص 378 ) تفسير خود روايت كرده كه آدميزاده يك دهم پريانند ، و پريان همه يكدهم جانداران بيابان ، و آنان همه يكدهم پرنده‌ها ، و آنان همه يكدهم جانداران دريا ، و آنان همه يكدهم فرشته‌هاى گماشته بر زمين ، و آنان همه يكدهم فرشته‌هاى آسمان نزديك‌تر ، و آنان همه يكدهم فرشته‌هاى آسمان دوم ، و به همين روش تا آسمان هفتم ، سپس همه در برابر فرشته‌هاى كرسى كمى و اندك باشند ، سپس همه آنان يكدهم فرشته‌هاى يك سراپرده از سراپرده‌هاى عرشند كه شماره‌هاى آنها ششصد هزار است .\r\nو چون درازاى هر سراپرده و پهنا و بلنديش با آسمانها و زمينها و آنچه در آنها و ميان آنها است سنجيده شود همه اينها در برابرش اندكند ، و اندازه كوچكى ، و به اندازه جاى پائى در آن نيست جز اينكه فرشته‌اى در آن به سجده است يا در ركوع و يا بر سر پا ايستاده ، و جنجالى دارند بتسبيح و تقديس .\r\nسپس همه اينان در برابر فرشته‌ها كه گرد عرش ميگردند چون يك قطره باشند در دريا و شماره‌شان را جز خدا نداند ، سپس با اينها است فرشته‌هاى لوح كه پيروان اسرافيلند ، و فرشته‌هائى كه سپاههاى جبرئيلند ، و همه شنوا و فرمانبردارند سستى\r\n\r\n","description":"","footnote":"","page_name":" 242 ","page_number":254},
  {"content":"\r\n\r\nندارند ، و در كار پرستش خداى سبحان هستند ، و زبانشان بذكر و تعظيمش گويا است و بهم در آن پيشى گيرند از روزى كه خداشان آفريده ، در آن‌هاى شب و روز از پرستش او سر بزرگى نكنند و خسته نشوند ، اجناس آنها شماره ندارند ، و نه مدت عمرشان ، و نه كيفيت عباداتشان ، و اينست تحقيق حقيقت ملكوتش جل جلاله چنانچه فرمود :\r\n« نداند لشكرهاى پروردگارت را جز خود او » .\r\n\r\n[ روايات 
  ]\r\n1 - در خصال بسندش از محمّد بن مسلم ، گفت : شنيدم امام پنجم عليه السّلام ميفرمود : البته كه خدا عز و جل از آنگاه كه زمين را آفريده هفت جهان آفريده كه از فرزندان آدم نيستند ، آنان را از خاك روى زمين آفريده و در آن يكى را پس از ديگرى در جهان خود جا داده ، سپس خدا عز و جل آدم أبو البشر را آفريد و فرزندانش را از او آفريد ، نه به خدا از روزى كه بهشت را آفريده از ارواح مؤمنان تهى نبوده ، و نه دوزخ از ارواح كفار و گنهكاران از آنگاه كه خدا عز و جلش آفريده شايد شما در نظر آريد كه چون روز رستاخيز شود ، و خدا بدنهاى بهشتيان را با ارواح آنها در بهشت درآورد ، و بدنهاى كافران را با ارواحشان در دوزخ خدا تبارك و تعالى در بلادش پرستيده نشود ، و خلقى نيافريند كه او را بپرستند و يگانه دانند ، و بزرگ شمارند ؟ آرى به خدا كه البته خلقى آفريند بىنر و ماده كه او را بپرستند و يگانه شناسند و بزرگدارند ، و بيافريند براشان زمينى در زير پا و آسمانى بالاى سر ، آيا نيست كه خدا عز و جل ميفرمايد : « روزى كه بجاى زمين زمين ديگر آيد و بجاى آسمانها آسمانهاى ديگر ، 48 - ابراهيم ) و خدا عز و جل فرموده : « آيا درمانديم در آفرينش نخست بلكه آنها هر روزه در پوششى از آفرينشى تازه‌اند ، 15 - ق ) .\r\nعياشى از محمّد مانند آن را آورده .\r\n2 - در خصال ( 172 ) بسندش از امام ششم عليه السّلام كه فرمود : راستى براى خدا عز و جل 12000 عالم است كه هر كدام بزرگترند از هفت آسمان و هفت زمين ،\r\n\r\n","description":"","footnote":"","page_name":" 243 ","page_number":255},
  {"content":"\r\n\r\nو هيچ كدامشان نميدانند كه خدا عز و جل عالم ديگرى دارد ، و من حجت بر همه آنها هستم « 1 » .\r\nدر منتخب البصائر سعد بن عبد اللَّه مانند آن را آورده .\r\n3 - در توحيد ( 200 ) و در خصال ( 180 ) بسندش از جابر بن يزيد ، گفت : از امام پنجم تفسير قول خدا عز و جل را پرسيدم « آيا درمانده شديم بآفرينش نخست بلكه آنان هر روز در پوششى از آفرينشى تازه‌اند ، 15 - ق ) پاسخ فرمود : اى جابر تاويلش اينست كه چون خدا عز و جل اين خلق را پايان دهد و اين جهان را و اهل بهشت در بهشت جا كنند ، و اهل دوزخ در دوزخ ، خدا عز و جل جهانى جز اين جهان از نور بيافريند ، و خلقى بىپدرى و بىمادرى ، او را بپرستند و يگانه شناسند ، و زمينى جز اين زمين براى آنها بيافريند كه روى آن باشند ، و آسمانى جز اين آسمان كه بر آنها سايه كند ، شايد تو پندارى كه خدا عز و جل همانا اين يك جهان را آفريده ، يا اينكه خدا عز و جل آدمى جز شما نيافريده ، آرى به خدا البته خدا تبارك و تعالى هزار هزار جهان و هزار هزار آدم ( ابو البشر ) آفريده و تو دنبال اين همه جهان و اين همه آدميانى « 2 » .\r\nبيان قول خدا عز و جل « آيا درمانديم در آفرينش اول » مشهور اينست كه براى اثبات بعث است ، و مقصود از آفرينش تازه همانست ، طبرسى - ره - در ( ج 9 ص 144 ) تفسيرش فرموده : يعنى آيا درمانديم هنگامى كه نخست آنها را آفريديم با اينكه هيچ نبودند پس چگونه درمانيم از بعث و بازگرداندن آنها ، بلكه آنها در اشتباه و گمراهيند از بازگرداندن آفرينش تازه .\r\n\r\n\r\n","description":"","footnote":"\r\n( 1 ) دلالت دارد كه در فضا منظومه‌هاى شمسى بسياريست و خلق خردمند و مكلفى دارند گرچه دسترسى بهم ندارند و ارتباطى با ديگران براى آنها فراهم نيست ولى با امام بوجود كلى او مربوط هستند ( شرح مترجم ) ،\r\n( 2 ) دلالت دارد كه يك مليون منظومه شمسى در فضا بوجود آمده و در همه آدميانى زنده و برازنده بوده و هستند ، و منظومه شمسى جهان ما بدنبال همه آنها بوده ( شرح مترجم )\r\n","page_name":" 244 ","page_number":256},
  {"content":"\r\n\r\nو صوفيه آن را بتجدد نمونه‌ها در يك شخص تاويل كردند ، و مخالف خردمندان و دينداران ديگر بدان معتقد شدند و شايد تاويل وارد در خبر از بطون آيه است ، و جمع ميان آن و آنچه پيش گذشت ممكن است باينكه مقصود از اولى جنس عالمها باشد و مقصود از اين خبر نوع عالمها ، و بهر حال اين اخبار دلالت دارند بحدوث عالم نه بقدم آن چنانچه برخى معتقدان بدان گفته‌اند ، زيرا زمان هر چه هم بيش شماره شود تا متناهى نشود .\r\n4 - در تفسير على بن ابراهيم ( 715 ) بسندش از ابن عباس در تفسير قول خدا ( رب العالمين ) گفته : راستى خدا عز و جل سيصد و ده و چند جهان پشت قاف آفريده و پشت هفت دريا كه هرگز يك چشم بهمزدن نافرمانى خدا نكرده‌اند : و آدم و فرزندانش را نشناخته‌اند ، جهان هر كدامش از سيصد و سيزده برابر آدم است و آنچه فرزند آورده ، و اينست قول او « جز اينكه بخواهد خدا پروردگار عالميان » 5 - در قصص راوندى بسندش از امام پنجم ، فرمود : پرسيده شد امير المؤمنين عليه السّلام كه آيا در زمين پيش از آدم و فرزندانش آفريدهء از آفريده‌هاى خدا بوده‌اند كه خدا را بپرستند ؟ پاسخ فرمود : آرى البته در آسمانها و زمين خلقى بودند كه خدا را تقديس ميكردند و تسبيح ميگفتند ، و بزرگ ميداشتند در شب و روز بىسستى و كاستى ، چون كه خدا عز و جل چون زمينها را آفريد پيش از آسمانها بود ، سپس فرشته‌هاى روحانى بالدار آفريد كه هرجا خدا ميخواست پرواز ميكردند ، و آنها را ميان طبقه‌هاى آسمان جا داد و شبانه روز او را تقديس ميكردند ، و اسرافيل و ميكائيل و جبرئيل را از ميان آنها برگزيد .\r\nسپس خدا عز و جل در زمين پريان روحانى بالدار آفريد كه پائين‌تر از فرشته‌ها بودند ، و آنها را نگهداشت كه در پرش و جز آن بفرشته‌ها نرسند و آنها را ميان طبقه‌هاى هفت زمين جا داد و بالاى آن و خدا را شبانه روز تقديس ميكردند و سست نميشدند ، سپس آفريده‌هائى پائين‌تر از آنها آفريد با تن و جان و بىبال و پر ميخوردند و مينوشيدند « نسناس » مانند خلق آنان هستند ، آدمى نيستند ، آنها\r\n\r\n","description":"","footnote":"","page_name":" 245 ","page_number":257},
  {"content":"\r\n\r\nرا ميانه زمين و پشت زمين جا داد با پريان خدا را شبانه روز تقديس ميكردند و سست نمىشدند .\r\nگفت : پريان بآسمان‌ها پرواز ميكردند و بفرشته‌ها برميخوردند و به آنها درود ميگفتند و از آنها ديدن ميكردند و با آنها مىآسودند و از آنها مىآموختند ( الخبر ) سپس گروهى از پريان و نسناس كه خدا آفريد و در ميانه‌هاى زمين با فرشته‌ها جا داد از فرمان خدا سرپيچى كردند ، و هرزگى كردند و بناحق ستم كردند ، و به يكديگر در سركشى بر خدا بالا دستى نمودند ، تا آنجا كه خون هم را ريختند ، و تباهى بار آوردند و پروردگارى خدا تعالى را منكر شدند ، فرمود : گروه فرمانبران از پريان به كارهاى خدا پسند و فرمانبردارى او ايستادگى كردند و از دو گروه پرى و نسناس كه از فرمان خدا سركشى كردند جدا شدند .\r\nفرمود : خدا بال پريانى كه از فرمان خدا سركشى كردند و تمرد نمودند فرو ريخت و نتوانستند به آسمان بپرند و بديدار فرشته‌ها برسند چون گناه و نافرمانى كردند فرمود :\r\nگروه فرمانبر خدا از پريها شب و روز مانند پيش به آسمان پرواز ميكردند و ابليس كه ( حارث ) نام داشت بفرشته‌ها وانمود ميكرد كه از گروه فرمانبر است سپس خدا خلقى آفريد نه فرشته بودند ، نه پرى ، نه نسناس ، مانند خزنده‌ها در زمين مىلوليدند ميخوردند و مىنوشيدند چون چهارپايان از چراگاه زمين همه نر بودند و ماده نداشتند خدا خواهش زنان و دوستى فرزندان ، و آز ، و آرزوى دراز ، و كام زندگى در آنها ننهاده بود ، نه شب به آنها تيره بود و نه روز آنها را فرا ميگرفت ، نه بهيمه بودند و نه خزنده ، برگ درخت‌ها جامه‌شان بود و از چشمه‌هاى جوشان و نهرهاى بزرگ مينوشيدند .\r\nسپس خدا خواست آنها را دو گروه سازد و گروهى را پشت آفتاب زدن و دريا انداخت و برايشان شهرى ساخت بنام ( جابرسا ) كه 12 هزار فرسخ در 12 هزار فرسخ وسعت داشت و با روئى آهنين بر آن نهاد از زمين تا آسمان و سپس آنها را در آن جا داد ، و گروه ديگر را پشت آفتاب غروب و آنور دريا افكند و شهرى برايشان\r\n\r\n","description":"","footnote":"","page_name":" 246 ","page_number":258},
  {"content":"\r\n\r\nساخت بنام ( جابلقا ) 12 هزار فرسخ در 12 هزار فرسخ با باروئى آهنين تا آسمان و آنها را در آن جا داد ، اهل ( جابرسا ) جاى اهل ( جابلقا ) را نميدانند و آنها هم جاى جابرسائيان را نميدانند ، و اهل ميانه زمين از پرى و نسناس هم هيچ كدام را نمىشناسند .\r\nو خورشيد بر اهل ميانه‌هاى زمين از پرى و نسناس مىتابد و از حرارت و روشنى آن سود برند ، سپس در چشمه گل آلودى غروب كند و اهل جابلقا از آن بيخبرند و هم اهل جابرسا چون طلوع كند ، زيرا آن از پس جابرسا برآيد و از پس جابلقا غروب كند .\r\nگفته شد يا امير المؤمنين پس چگونه بينند و زنده مانند ، چگونه ميخورند و مينوشند با اينكه خورشيد بر آنها نتابد ؟ فرمود : آنها از نور خدا پرتو گيرند كه تابنده‌تر از نور خورشيد است ، ندانند كه خدا خورشيدى آفريده و نه ماهى و نه اختران و نه كواكبى و جز خدا را نشناسند ، گفته شد : يا امير المؤمنين ابليس چه ارتباطى با آنها دارد ؟ فرمود : ابليس را نشناسند و نامش را نشنيدند ، و جز خداى يگانه و بىشريك نشناسند ، هيچ كدام هرگز خطاء و گناهى نورزند ، بيمار نشوند پير نشوند ، نميرند تا روز رستاخيز ، خدا را بپرستند و سست نشوند ، شب و روز در برابر آنها يكسانست .\r\nو فرمود : راستى خدا پس از هفت هزار سال از گذران پرى و نسناس دوست داشت خلقى آفريند ، و چون آفرينش خدا بر اين شد كه آدم را آفريند براى تدبير و تقدير پديدشى در آسمانها و زمين پرده‌هاى آسمان را بالا زد و سپس بفرشته‌ها فرمود :\r\nآفريده‌هاى پرى و نسناس مرا در زمين بنگريد كه آيا كردار و فرمانبريشان را برايم مىپسنديد ؟\r\nو آنها سركشيدند و كردار آنان را از گناهان و خون ريزى و تباهى در زمين بناحق ديدند و آن را بزرگ شمردند و براى خدا خشم گرفتند و بر اهل زمين افسوس خوردند و خشم خود را مهار نكردند و گفتند : پروردگارا تو عزيزى جبارى قاهر و\r\n\r\n","description":"","footnote":"","page_name":" 247 ","page_number":259},
  {"content":"\r\n\r\nبزرگوارى و اينان همه آفريده ناتوان و زبون تواند همه در زمين تو و زير دست تو ميچرخند و روزى تو را ميخورند ، و از عافيت تو بهره برند و با اين همه نافرمانى تو كنند با اين گناهان بزرگ و تو خشم نكنى و انتقام آنچه از آنها بينى و شنوى براى خود نكشى اين بر ما ناگوار است ، و در خور تو نيست .\r\nفرمود : و چون خدا گفتار فرشته‌ها را شنيد فرمود : من در زمين جايگزين گذارم تا حجت من باشد بر آفريده‌هايم در زمين من ، فرشته‌ها گفتند : منزهى تو پروردگار ما آيا مىگذارى در آن كسى كه فساد انگيزد و خونريزد با اينكه ما تسبيح گوئيم بسپاست ، و تقديس كنيم برايت ؟\r\nخدا تعالى فرمود : اى فرشته‌هايم راستش ميدانم من آنچه را شما ندانيد ، من بدست خود آفريده‌اى بيافرينم ، و از نژادش پيغمبران و رسولان و بنده‌هاى خوب و امامان رهبر بيافرينم ، و آنان را بر خلقم خليفه نمايم در زمينم تا از نافرمانيم آنها را باز دارند ، و از عذابم آنان را بترسانند ، و بفرمانبريم رهنمايند ، و آنها را براهم بكشانند .\r\nآنان را حجت خود كنم براى اتمام عذر و بيم دادن ، و ديوان را از زمينم برانم و آن را از لوث وجودشان پاك سازم و در هوا و گوشه‌هاى زمين و در بيابانها جايشان دهم ، پس آفريده‌هايم آنان را نبينند ، و شخصشان را ننگرند و همنشين و آميخته با آنها نباشند ، هم‌خور و هم‌نوش آنها نگردند و دور كنم نژاد سركشان پرى نافرمان را از نژاد آفريده و خلق خودم و برگزيده‌ام و در كنار خلق من نباشند ، و ميان پريان و خلقم پرده كشم ، و خلقم شخص پرى را به چشم نياورند ، و با آنها همنشين نشوند و هم نوش نگردند ، و يورش چون آنها نكنند ، و هر كه از نژاد خلقم كه او را بزرگ داشتم و برگزيدم براى نهان خود ، مرا نافرمانى كند ، آنان را بجايگاه نافرمانان برم ، و بآبگاه آنها درآرم و باكى ندارم .\r\nفرشته‌ها گفتند : ما را دانشى نيست جز آنچه تو بما آموختى زيرا تو عزيز و حكيمى ، و بفرشته‌ها فرمود : راستش من آفريننده‌ام آدمى را از گلى خشكيده\r\n\r\n","description":"","footnote":"","page_name":" 248 ","page_number":260},
  {"content":"\r\n\r\nكه از خره‌اى سالخورده است ، و چون او را ساختم و از روح خود در او دميدم همه براى او پيشانى بر خاك نهيد .\r\nفرمود : اين از خدا حجتى بود كه پيش داشت براى فرشته‌ها پيش از آنكه او را بيافريند و نيست كه خدا دگرگون سازد آنچه را بر پا دارد مگر پس از اتمام حجت و بيم دادن ، و خدا يك فرشته را فرمان داد تا با دست راستش مشتى بر گرفت و آن را در كفش ساخته و خشك كرد و خدا عز و جل فرمود : از تو بيافرينم ! ايضاح : « فمرحوا » يعنى شرارت كردند و بزرگى فروختند ، و اگر به جيم باشد بمعنى تباهى و پريشانى است « و لا يلبسهم الليل » بسا منظور اينست كه در شب نياز بپوشش ندارند و در روز پرده و پوشش نخواهند يا اينكه خورشيد بر آنها نتابد نه شب دارند و نه روز ، و از اين خبر برآيد كه جابلقا و جابرسا از اين جهان بدرند و پشت آسمان چهارم بلكه هفتمند بنا بر مشهور و اهلشان صنفى از فرشته‌ها يا مانند آنهايند ، راوندى خبر را مختصر كرده ، و تمام آن بسند ديگرى در مجلد پنجم گذشت .\r\n6 - در بصائر بسند خود از امام ششم كه روايت را به امام حسن عليه السّلام رسانيده روايت كرده كه فرمود : راستى براى خدا دو شهر است يكى در مشرق و ديگرى در مغرب ، بر آنها دو بارو است از آهن و در هر شهرى هزار هزار در يك لنگه است از طلا ، و در آن هفتاد هزار هزار زبان جدا جدا است ، و من همهء آن زبانها را ميدانم و آنچه را در آن دو شهر است ، و در ميان آنها است ، و حجتى براى آنها نيست جز من و برادرم حسين عليهما السّلام ( در ج 1 كافى ص 462 بسندش روايت شده ) .\r\nو از همان بسند ديگر مانندش آمده .\r\n7 - : از همان بسندش از جابر گويد از امام پنجم پرسيدم از قول خدا عز و جل « و همچنين نموديم بابراهيم ملكوت آسمانها و زمين را ، 75 - الانعام » گويد\r\n\r\n","description":"","footnote":"","page_name":" 249 ","page_number":261},
  {"content":"\r\n\r\nسرم به زير بود و امام دستش را بالا كرد و فرمود : سرت را بالا كن ، سرم را بالا كردم و ديدم سقف شكافت تا ديده‌ام بنورى افتاد كه چشمم خيره شد ، سپس فرمود : ابراهيم ملكوت آسمانها را چنين ديد ، فرمود : سر فرو كن ، فرو كردم سپس فرمود : سر برآور برآوردم و سقف برجا بود ، گفت : سپس دستم را گرفت و برخاست و مرا از خانه‌اى كه در آن بوديم بدر آورد و به خانه ديگر برد و جامه‌اش را كند و جامه ديگر پوشيد .\r\nسپس به من فرمود : چشم خود را ببند و چشمم را بستم فرمود : چشمت را باز نكن و ساعتى گذشت و به من فرمود ميدانى در كجائى ؟ گفتم : نه قربانت ! فرمود در آن تاريكى كه ذو القرنين پيمود گفتم قربانت اجازه ميدهى چشمم را باز كنم فرمود باز كن كه چيزى نخواهى ديد ، چشم گشودم و بناگاه در يك تاريكى بودم كه جاى پاى خود را نميديدم ، سپس اندكى رفت و ايستاد و فرمود : ميدانى كجائى ؟\r\nگفتم : نه ، فرمود : بر سرچشمه زندگانى كه خضر از آن نوشيد .\r\nو از آن عالم درآمديم و بعالم ديگر برآمديم ، و در آن راه رفتيم و ساختمان و مساكن و اهل آن چون عالم ما بودند . و بعالم سومى درآمديم به همان شكل ، تا به پنج عالم گذر كرديم ، فرمود : اين ملكوت زمين است كه ابراهيم نديده است و همان ملكوت آسمانها را ديده ، ملكوت زمين دوازده عالم است هر كدام بشكلى است كه ديدى ، هر امامى از ماها كه درگذرد در يكى از اين عالمها جاى گيرد تا پايان آنها كه امام قائم است در عالمى بماند كه ما در آن جا داريم .\r\nگفت : سپس به من فرمود : چشم ببند ، بستم و دستم را گرفت و ناگاه در همان خانه بوديم كه از آن درآمديم ، و آن جامه‌ها را كند و جامه‌اى كه داشت پوشيد و بمجلس خود باز گشتيم ، و گفتم : قربانت از روز چقدر گذشته ؟ فرمود : سه ساعت .\r\nبيان : ابراهيم آن را نديده يعنى همه را يا در هنگام مناظرهء با قومش آن را نديده و از آن پس ديده ، و گويا در قرائت آنها ( الارض ) منصوب است و ملكوت بر آن اضافه نشده است .\r\n\r\n","description":"","footnote":"","page_name":" 250 ","page_number":262},
  {"content":"\r\n\r\n8 - در بصائر بسندش از ابى بصير ، گفت : نزد امام ششم بودم و پاى بر زمين كوفت و بناگاه دريائى بود كه كشتيهاى نقره در آن بود ، سوار كشتى نقره شد و بهمراهش سوار شدم تا رسيد به جائى كه در آن چادرهائى از نقره برپا بود ، درون آنها رفت و بدر آمد و به من فرمود ، آن چادر را ديدى كه نخست درون آن رفتم گفتم : آرى فرمود : آن چادر رسول خدا صلّى اللَّه عليه و آله و سلّم بود و ديگرى چادر امير المؤمنين عليه السّلام و سومى از فاطمه و چهارم از خديجه و پنجم از امام حسن و ششم از حسين و هفتم از على بن الحسين و هشتم چادر پدرم بود و نهم از آن خودم ، و كسى از ما نميرد جز اينكه چادرى دارد و در آن جاى گيرد .\r\n9 - و از همان بسندش از سدير گفت : امام پنجم به من فرمود : اى أبا الفضل من در مدينه مردى را ميشناسم كه پيش از برآمدن خورشيد و پيش از غروبش رفت نزد گروهى كه خدا فرموده « و از قوم موسى امتى باشند كه به حق رهبرى كنند و به حق دادگسترى » براى كشمكشى كه ميان آنها بود و آن را اصلاح كرد .\r\n10 - و از همان بسندش از عبد الصمد بن على گفت : مردى نزد امام چهارم عليه السّلام آمد و امام به او فرمود : تو كيستى ؟ گفت : من منجم هستم ، فرمود : پس تو عراف و شناسنده‌اى ، گفت به دو نگريست و سپس فرمود : به تو مردى را نشان دهم كه از آنگاه كه نزد ما آمدى در چهارده عالم گام زد كه هر كدامشان بزرگتر از سه برابر دنيا است و از جاى خودش هم نجنبيد ؟ منجم گفت : او كيست ؟ فرمود : من هستم و اگر بخواهى تو را آگاه كنم بدان چه خوردى و بدان چه در خانه‌ات ذخيره كردى .\r\n11 - و از همان بسندش از امير المؤمنين عليه السّلام فرمود : راستى خدا را شهريست پشت مغرب « جابلقا » نام دارد و در آن هفتاد هزار امت است و هر كدام مانند امت اين جهانند و يك چشم بهمزدن نافرمانى خدا نكردند و هيچ كارى نكنند و هيچ نگويند جز نفرين بدوتاى اول و بيزارى از آنها و اظهار دوستى با خاندان پيغمبر صلى اللَّه عليه و آله و سلم .\r\n\r\n","description":"","footnote":"","page_name":" 251 ","page_number":263},
  {"content":"\r\n\r\n12 - و از همان بسندش از امام ششم عليه السّلام فرمود براستى خدا را پس اين زمين شما زمين درخشانيست كه پرتو اين از آنست ، در آن خلقى است كه خدا را ميپرستند و چيزى را يا او شريك نسازند و همه از فلان و فلان بيزارى جويند .\r\n13 - و از همان بسندش از امام ششم عليه السّلام فرمود : راستى پشت اين چشمه خورشيد شما چهل چشمه خورشيد است و در آنها خلق بسياريست ، و راستى پشت ماه شما چهل ماه است و در آنها خلق بسياريست ، نميدانند خدا آدمى آفريده يا نه ، و بالهام لعن بر فلان و فلان را دانسته‌اند .\r\n14 - و از همان بسندش تا ابى سعيد همدانى ، گفت : امام دوّم فرمود :\r\nراستى خدا را دو شهر است ، شهرى در مشرق و شهرى در مغرب ، و هر كدام را باروئى است از آهن ، در هر باروئى هفتاد هزار لنگه در است كه از هر لنگه آن هفتاد هزار زبان آدمى در جريان گفتگو است كه همه با يك ديگر تفاوت دارند ، و ما همهء آن زبانها را ميدانيم و در آنها و در ميان آنها پيغمبرزاده‌اى جز من و جز برادرم نيست ، و منم حجت بر همه آنها .\r\n15 - و از همان بسندش از ابو الحسن عليه السّلام گفت : شنيدم ميفرمود : راستى خدا را پشت اين نطاق آسمانى يك زبرجد سبزيست كه آسمان سبزه فام است گويد :\r\nگفتم : نطاق چيست ؟ فرمود : پرده است ، و خدا را پشت آن هفتاد هزار عالم است بيش از آدميان و پريان و همه فلان و فلان را لعنت كنند .\r\nبيان : شايد مقصود از نطاق كوهها باشد كه به چشم ما آيند ، و مقصود از زبرجد كوه قاف باشد يا مقصود از نطاق همان كوه است و مقصود از زبرجد پشت آنست ، و احتمال دوريست كه مقصود آسمان باشد ، در نهايه گفته : در شرح حديث مدح عباس در وصف پيغمبر صلّى اللَّه عليه و آله و سلّم :\r\n تا در برگرفت خاندان والاى تو از * خندف و الا كه زير آن نطاقها بود \r\nنطق جمع نطاق است و نطاق دورنماى يك رشته كوه بلند و كوتاه كه مانند شده\r\n\r\n","description":"","footnote":"","page_name":" 252 ","page_number":264},
  {"content":"\r\n\r\nبا كمربند كه بميان بندند پايان و در برخى كتابها نطاف با فاء يك نقطه آمده يعنى آب زلال پشت درياها و تفسير آن بحجاب براى اينست كه مايع ديد پس از خود است .\r\nمن گويم : اخبار بسيارى بدين مضمون آوردم در كتاب حجت در باب اينكه ائمه عليهم السّلام حجت بر همه خلائقند و همه عوالم .\r\n16 - در جامع الاخبار : رسول خدا صلّى اللَّه عليه و آله فرمود : موسى از پروردگارش خواست كه به او بفهماند از چنديست دنيا را آغاز كرده ، خدا بموسى وحى كرد تو از پيچيده‌هاى دانشم مرا ميپرسى ، گفت : دوست دارم آن را بدانم پروردگارا فرمود :\r\nاى موسى ، ده برابر چند مليون سال است كه دنيا را آفريدم ، 50 هزار سال ويرانه بود ، و 50 هزار سال آن را آباد كردم ، سپس در آن مردمى چون گاو آفريدم كه روزى مرا ميخوردند و جز مرا ميپرسيدند تا 50 هزار سال ، سپس همه را در يك ساعت ميرانيدم و دنيا را 50 هزار سال ويران كردم ، باز آبادش كردم تا 50 هزار سال .\r\nسپس دريائى در آن آفريدم تا 50 هزار سال و چيزى نبود كه يك مزه آب بنوشد ، سپس يك جانورى آفريدم و بر آن دريا مسلط كردم و آن را در يك نفس نوشيد سپس خلقى آفريدم كمتر از زنبور و مهتر از پشه و آنها را بر آن جانور مسلط كردم تا او را گزيدند و كشتند و دنيا ويران شد 50 هزار سال سپس آن را باز 50 هزار سال آباد كردم سپس همه دنيا را بيشه نى ساختم و سنگ پشتها آفريدم و بر آن مسلط نمودم ، و آنها را خوردند تا چيزى از آنها نماند .\r\nسپس همه را در يك ساعت نابود كردم و دنيا تا 50 هزار سال ويران ماند سپس تا 50 هزار سال آن را آباد كردم ، سپس 30 آدم آفريدم در سى هزار سال كه فاصله آدمى تا آدم ديگر هزار سال بود ، و همه را به قضا و قدرم نابود كردم ، سپس در آن 50 مليون شهر از نقره سپيد آفريدم ، و در هر شهر صد مليون كاخ از طلاى سرخ ، و همه شهرها را تا فضا پر از دانهء خردل نمودم كه در آن روز از شكر\r\n\r\n","description":"","footnote":"","page_name":" 253 ","page_number":265},
  {"content":"\r\n\r\nخوشمزه‌تر بود و از عسل شيرينتر و از برف سپيدتر ، سپس پرنده كور آفريدم كه در هر هزار سال يك دانه خردل خوراكش بود و آنها را خورد تا پايان يافتند .\r\nسپس دنيا را ويران كردم تا 50 هزار سال ، سپس آن را آباد ساختم تا 50 هزار سال سپس در روز جمعه هنگام ظهر پدرت آدم را بدست خود آفريدم ، و جز او را از گل نيافريدم . و از پشت او پيغمبر محمّد صلّى اللَّه عليه و آله و سلّم را برآوردم .\r\nبيان اين روايت از مخالفين است كه مؤلف جامع نقل كرده و من هم از او نقل كردم و اعتماد بدان ندارم .\r\n17 - در كتاب منتخب البصائر و كتاب المحتضر بسندش از محمّد بن مسلم گفت : از امام ششم عليه السّلام پرسيدم از اندازه ميراث علم كه يك امور كلى است يا شرح هر آن چيزيست كه ماها در باره آن سخن كنيم ؟ فرمود : راستى خدا عز و جل را دو شهر است ، يكى در مشرق و ديگرى در مغرب ، در آنها مردمى باشند كه ابليس را نشناسند ، و آفرينش او را ندانند ، در هر حال ما آنها را ملاقات كنيم ، از ما هر چه نياز دارند بپرسند و از ما خواستار دعاء شوند ، و به آنها بياموزيم و از ما بپرسند كه قائم ما كى ظهور كند ، عبادت و تلاشى در خداپرستى دارند ، فاصله ميان دو لنگه شهرشان صد فرسخ است ، تمجيد و دعاء و كوشش سختى دارند .\r\nاگر شما به آنها بنگريد كردار خود را ناچيز شمريد ، يكى از آنان يك ماه سرش به سجده نمازش باشد ، خوراكشان تسبيح است ، و جامه‌شان برگ و چهره‌شان تابان ، چون يكى از ائمه را بينند او را بليسند و گردش را بگيرند ، و از خاك زير پايش بردارند و بدان تبرك جويند ، چون نماز گزارند بانگى بلند كنند سخت‌تر از بانگ گردباد ، گروهى از آنها از آنگاه كه انتظار ظهور قائم ما را دارند اسلحه به زمين نگذاشته‌اند ، در حال آماده باشند ، و از خدا عز و جل خواستارند كه ويرا بدانها بنمايد . عمر هر كدام هزار سال است ، در چهره آنها خشوع و خدا ترسى و خداجوئى نمايانست .\r\n\r\n","description":"","footnote":"","page_name":" 254 ","page_number":266},
  {"content":"\r\n\r\nچون خود را از آنها باز داريم پندارند ، از خشم بر آنها است . اوقاتى كه نزد آنها ميرويم در نظر دارند ، نه خسته شوند و نه سست گردند ، قرآن را چنانچه به آنها آموختيم قرائت كنند ، و در تعليم ما چيزها است كه اگر بر مردم خوانده شود بدان كافر شوند و منكر آن باشند ، از مشكلات قرآن از ما ميپرسند و چون بر ايشان شرح ميدهيم خوشدل ميشوند از آنچه از ما ميشنوند ، و براى ما عمر دراز ميخواهند و اينكه ما را از دست ندهند ، و ميدانند در اينكه به آنها مىآموزيم نعمت بزرگى است از خدا كه به آنها عطا شده ، آنها با امام قائم خروجى دارند . و اسلحه داران آنها پيشتازند و خواستار نصرت امامند .\r\nپير دارند و جوان چون جوانشان پيرى بيند بنده‌وار برابر او نشيند و برنخيزد تا او فرمانش دهد بهتر از همه ميدانند امام چه دستورى دارد و تا به آنها فرمانى دهد بر آن ايستادگى دارند تا فرمان ديگر صادر كند اگر به همه خلق ميان مشرق و مغرب درآيند در يك ساعت همه را نابود كنند ، آهن در آنها اثر نكند ، شمشيرهائى از آهن دارند جز آهن معمولى اگر يكيشان بكوهى شمشير زند آن را دو نيم كند امام بدانها است كه با هند و ديلم و گروه روم و بربر و فارس نبرد كند .\r\nو در ميان جابرسا تا جابلقا كه دو شهرند يكى در شرق و ديگرى در مغرب اهل هر كيشى را به خدا عز و جل و اقرار به پيغمبرى محمّد صلّى اللَّه عليه و آله و سلّم و توحيد و ولايت ما خانواده دعوت كنند هر كه پذيرد و مسلمان شود او را رها كنند و فرماندهى بر او گمارند از خود و هر كه نپذيرد و مسلمان نشود او را بكشند تا در ميان مشرق و مغرب و پائين كوهستان كسى جز مؤمن نماند .\r\n18 - بصائر صفار بسندش از امام ششم عليه السّلام كه فرمود : براى خدا شهريست پشت دريا بمسافت چهل روز سير خورشيد ، در آن مردميند كه هرگز نافرمانى نكردند ، و ابليس را نشناسند ( الخبر ) بيان گويا حديث محمّد بن مسلم دو تا است كه از راوى يا نويسنده آخر يكم و آغاز دوم ساقط شده و آخر يكم همانست كه به همين سند در كتاب امامت گذشت كه فرمود :\r\n\r\n","description":"","footnote":"","page_name":" 255 ","page_number":267},
  {"content":"\r\n\r\nاز اين امورى كه مردم در آن سخن گويند از طلاق و فرائض ارث ، فرمود : راستش على عليه السّلام همه دانش را نوشته ، قضاوت و فرائض ارث را و اگر ما بر سر كار باشيم چيزى نباشد جز در آن قانونيست كه آن را اجراء كنيم ، و آغاز دومى همانست كه بروايت صفار آورديم ( لحس ) ليسيدن چيزيست و بسا كه مقصود اهتمام در اخذ دانش است تا جايى كه ميخواهند همه دانش او را فرا گيرند ، چون كسى كه كاسه ليسد تا همه آنچه در آنست برگيرد ، در برخى نسخ است ( لحبسوه - او را بازداشت كنند ) يعنى براى بهره‌ورى .\r\n19 - در منتخب البصائر بسندش از امام ششم فرمود : خدا را شهريست در مشرق بنام ( جابلقا ) كه 12 هزار در طلا دارد ، ميان هر درى تا ديگرى يك فرسخ است بر هر درى برجى است كه 12 هزار جنگجو دارد كه دم اسبها را گره زده و تيغ و سلاح را تيز كرده و در انتظار ظهور قائم ما هستند ، و خدا شهرى دارد در مغرب بنام ( جابرسا ) با همين وصف ، منم امام آنها .\r\n20 - در كافى ( روضه 220 ) بسندش از ابن عباس ، گفت : پرسش شد امير المؤمنين عليه السّلام از خلق ، فرمود : خدا 1200 در خشكى آفريده و 1200 در دريا و 70 جنس از آدميزاده ، و همه مردم فرزند آدمند جز يأجوج و مأجوج .\r\n21 - و از همان ( روضه كافى 231 ) بسندش از ابى حمزه گفت : امام پنجم شبى كه نزد او بودم نگاهى به آسمان كرد و به من فرمود : اى ابا حمزه ، اين گنبد پدر ما آدم است و راستى كه خدا عز و جل 39 گنبد جز آن دارد ، در آنها آفريده‌ها هستند كه يك چشم بهمزدن نافرمانى خدا نكردند .\r\n22 - و از همان ( روضه كافى 231 ) بسندش از عجلان بن صالح گفت : مردى نزد امام ششم آمد و به او گفت : قربانت : اين گنبد آدم است ؟ فرمود : آرى و خدا را گنبدهاى بسيار است هلا راستى كه پشت اين مغرب شما 39 مغربست زمينى است درخشان پر از خلقى كه بنور او تابانند و خداى عز و جل را يك چشم بهمزدن نافرمانى نكرده‌اند ندانند خدا آدم را آفريده يا نه بيزارند از فلان و فلان .\r\n\r\n","description":"","footnote":"","page_name":" 256 ","page_number":268},
  {"content":"\r\n\r\n23 - در خرائج بسندش از رسول خدا صلّى اللَّه عليه و آله و سلّم كه فرمود : اى على راستى كه خدا حاضر كرد تو را با من در هفت جايگاه ، و آنها را ياد كرد تا جايگاه دوم ، فرمود : جبرئيل آمد و مرا به آسمان برد و به من گفت : برادرت كجا است ؟ گفتم :\r\nاو را بجاى خود نهادم ، گفت : از خدا بخواه او را با تو بياورد ، از خدا خواستم و ناگاه تو با من بودى ، و براى من پرده بردارى شد از هفت آسمان و هفت زمين تا ساكنان و آبادكننده‌ها و جاى هر فرشته‌اى را در آسمانها ديدم ، و نديدم چيزى از آنها جز كه تو هم ديدى .\r\n24 - گويم : برسى در « مشارق الانوار » روايت كرده از ثمالى از امام چهارم عليه السّلام ، فرمود : راستى خدا آفريده محمّد و على و نژاد پاكشان را از نور عظمت خود و آنان را پيكره‌ها واداشته پيش از مخلوقات ، سپس فرمود : تو گمان دارى خدا خلقى جز شما نيافريده ، آرى به خدا البته خدا هزار هزار آدم و هزار هزار عالم آفريده ، و تو به خدا دنبال همه اين عالمهائى .\r\n25 - در كتاب واحدة روايت شده از امام صادق عليه السّلام كه خدا را دو شهر است يكى در مغرب و ديگرى در مشرق به آنها جابلقا و جابرسا گويند درازى هر كدام 12 هزار فرسخ است ، در هر فرسخ درى است ، در هر روز از هر در هفتاد هزار درون روند و مانند آن برون شوند و تا روز قيامت باز نگردند ، نميدانند خدا آفريده آدم را و نه ابليس و نه خورشيد و نه ماه را آنان به خدا فرمانبرترند براى ما از شماها براى ما ميوه آرند در غير فصل آن ، گماشته‌اند بلعن بر فرعون و هامان و قارون .\r\n26 - از ابن عباس روايت شده كه امير المؤمنين عليه السّلام فرمود : راستى پشت قاف جهانيست كه جز من بدان نميرسد ، و آن فراگير بهر آنچه هست كه در پس آنست و من مانند اين دنياى شما آن را ميدانم ، و منم نگهبان و گواه بر آن ، و اگر بخواهم همهء دنيا و سراسر هفت آسمان و هفت زمين را در كمتر از يك چشم بهمزدن بگردم ميتوانم ، براى اسم اعظمى كه نزد من است ، و منم آيت عظمى ، و معجز باهر .\r\n27 - و نيز روايت شده از امير المؤمنين عليه السّلام كه روزى فرمود : آه اگر براى\r\n\r\n","description":"","footnote":"","page_name":" 257 ","page_number":269},
  {"content":"\r\n\r\nآن دريافت‌كننده‌اى مييافتم ، مردى كه بر گردنش كتابى آويخته بود برخاست و ببانگ بلند گفت : اى كه مدعى هستى آنچه را ندانى ، و به خود بندى آنچه را نفهمى ، من پرسنده‌ام جواب گو ، گويد ياران على عليه السّلام برجستند تا او را بكشند ، امير المؤمنين عليه السّلام فرمود : او را واگذاريد كه حجتهاى خدا به زور برپا نشوند ، و براهين خدا بيهوده روشن نگردند ، و رو كرد بدان مرد و فرمود : با همه زبانت بپرس كه من پاسخ گويم ان شاء اللَّه .\r\nگفت ميان مشرق و مغرب چند است ؟ فرمود به اندازه مسافت هواء ، گفت مسافت هواء چند است ؟ فرمود چرخش فلك ، گفت چرخش فلك چيست ؟ فرمود : يك روز سير خورشيد ، آن مرد گفت راست گفتى ، پس قيامت كى باشد ؟ فرمود : چون مرگ در رسد و عمر بگذرد ، گفت : راست گفتى ، عمر دنيا چند است ؟ فرمود : گويند هفت هزار سال و اندازه ندارد .\r\nگفت راست گفتى ، مكه چونست از بكّه فرمود : مكه اطراف حرم است و بكه جاى خانه كعبه ، گفت چرا مكه را مكّه نام نهادند ، فرمود براى آنكه خدا زمين را از زير آن كشيد ، گفت : چرا بكه ناميده شد ؟ فرمود : چون گرياند ديدهء جباران و گنهكاران را .\r\nگفت راست گفتى ؟ خدا پيش از آفرينش عرش خود كجا بود ؟ امير المؤمنين فرمود : منزه است خدائى كه حاملان عرشش با همه تقربى كه بكرسى او دارند كنه وصف او را درنيابند و نه فرشته‌هاى مقرب پرتوهاى جلالش ، واى بر تو در باره او نگويند : براى چه ، و نه چگونه ، و نه كجا است ، و نه از كى ، و نه براى چه ، و نه از كجا و نه ، كجا .\r\nآن مرد گفت : راست گفتى ، تا چند عرش روى آب ماند پيش از آفرينش آسمان و زمين ، فرمود ميتوانى بشمارى ؟ گفت : آرى ، فرمود : بگو اگر از دانه خردل همه فضاى ميان زمين و آسمان را پر كنند ، سپس به تو ناتوان بگويند آن را دانه دانه از مشرق به مغرب ببرى ، و عمرت دراز شود تا آن را ببرى و بشمارى آسانتر است از شماره\r\n\r\n","description":"","footnote":"","page_name":" 258 ","page_number":270},
  {"content":"\r\n\r\nآنچه عرش بر آب مانده پيش از آفرينش زمين و آسمان ، و همانا من جزئى از يكدهم يكدهم آنچه عرش بر آب مانده پيش از آفرينش زمين و آسمان ، برايت شرح دادم ، جزئى از عشر عشير از يكجزء صد هزار جزء ، و از خدا آمرزشخواهم كه اندك گفتم ، گفت : آن مرد سرش را جنبانيد و گفت : گواهم كه خدا يكى است و جز او شايسته پرستش نيست و محمّد رسول خدا است .\r\n28 - در المحتضر بسندش گويد : امير المؤمنين در خطبه خود فرمود : از من بپرسيد كه هر پرسشى را از زير عرش باشد پاسخ گويم ، اين را نگويد پس از من مگر نادانى دعوى دار ، يا دروغگوئى ياوه‌باف ، سپس مردى برخاست . . . و دنبالش مانند آن را آورده .\r\n29 - برسى گفته : رازى در كتابش بنام مفاتيح الغيب گويد : رسول خدا صلّى اللَّه عليه و آله و سلّم فرمود : شبى كه مرا به آسمان بردند در آسمان هفتم ميدانها ديدم مانند ميدانهاى شما در زمين ، و ديدم فوجها از فرشته در پروازند و در برابر هم ايستى ندارند ، بجبرئيل گفتم اينان كيانند ؟ گفت : نميدانم ، گفتم : از كجا آمده‌اند ؟ گفت : ندانم گفتم :\r\nكجا ميروند ؟ گفت : ندانم ، گفتم : از آنها بپرس ، گفت : نميتوانم ، ولى اى دوست خدا تو از آنها بپرس .\r\nفرمود : بيكى از آنها برخوردم و گفتم : نامت چيست ؟ گفت : كيكائيل گفتم از كجا آمدى ؟ گفت : نميدانم ، گفتم : كجا ميروى ؟ گفت : نميدانم ، گفتم :\r\nچند راه طى كردى ؟ گفت : نميدانم جز اينكه اى دوست خدا ميدانم خدا در هر هزار سال يك ستاره آفريند ، و من در سير خود شش هزارش را ديدم كه خدا آفريد .\r\n30 - النجوم : گفته : محمّد بن على مؤلف كتاب « الأنبياء و الاوصياء » روايت كرده مردى نزد امام چهارم آمد و يارانش گرد او بودند امام به او فرمود : از كجائى ؟\r\nگفت : منجم و قيافه‌شناس و عراف هستم امام به دو نگريست و فرمود : مردى به تو نشان دهم كه از روزى كه تو بر ما وارد شدى او در چهار هزار عالم گذر كرده ؟\r\n\r\n","description":"","footnote":"","page_name":" 259 ","page_number":271},
  {"content":"\r\n\r\nگفت : او كيست ؟ فرمود : اما آن مرد را به تو نشان ندهم ولى اگر خواهى به تو گزارش دهم كه چه خوردى و چه در خانه‌ات ذخيره كردى ؟ گفت : به من آگاهى ده .\r\nگفت : امروز خوراك تو حيس بود ( و آن خرمائيست كه هسته‌اش را درآورند و با كشك بكوبند و با روغن مخلوط كنند و دست‌مال كنند تا چون تريد شود ) و اما در خانه تو بيست اشرفى طلا است كه سه تاش تمام وزنست ، آن مرد گفت : من گواهم كه تو حجت عظمى ، مثل اعلى و كلمه تقوا هستى ، امام فرمود : تو هم يك صديقى كه خدا دلت را با ايمان آزموده ( و برجا داشته ) .\r\n31 - من گويم : در يكى از كتب قدماى اصحاب در نوادر معجزات ديده‌ام بسند خود از صدوق كه آن را به سلمان رسانيده گفته : بهمراه امير المؤمنين عليه السّلام بوديم و گفتگو در معجزه‌هاى پيغمبران مينموديم من به آن حضرت گفتم : اى آقايم دوست دارم ناقه ثمود و چيزى از معجزه‌هاى خود را به من بنمائى ، فرمود : بسيار خوب ، بر جست درون منزلش رفت و سوار بر اسب تيره‌اى برون آمد ، قباى سپيدى بر تن و كلاه سپيدى بر سر داشت و بقنبر فرياد كرد آن اسب پيشانى سفيد و تيره رنگ را بدر آور و به من فرمود : اى ابا عبد اللَّه سوار شو من سوارش شدم و بناگاه دو پر داشت كه بپهلويش چسبيده بودند ، به او بانگ زد و او بهواء برآويخت و من آواز پر فرشته‌ها را در زير عرش شنيدم ، و بر كناره درياى پر كولاك و طوفانى بر آمديم و امام نگاهى تند بدان انداخت و دريا آرام شد .\r\nگفتم : اى آقايم از نگاهت دريا از جوشش خود ايستاد و آرام شد ، فرمود :\r\nاى سلمان همانم بس كه به دو فرمانى دهم ، سپس دستم را گرفت و روى آب به راه افتاد و اسبها بدنبال ما مىآمدند و مهار كشى نداشتند ، به خدا نه پاى ما تر شد و نه سم اسبها ، از آن دريا گذشتيم و بجزيره پر درخت پر ميوه و پر پرنده و پر از جوى آب رسيديم و ناگاه بدرختى تنومند و بىميوه و پر از گل برخورديم .\r\nامام با عصائى كه بدست داشت آن را جنبانيد و شكاف برداشت و از آن ماده شترى به طول 80 ذراع و پهناى 40 ذراع بدر آمد و كره‌اى در دنبالش بود ، به من فرمود\r\n\r\n","description":"","footnote":"","page_name":" 260 ","page_number":272},
  {"content":"\r\n\r\nنزديكش برو و از شيرش بنوش ، نزديك شدم و نوشيدم تا سير شدم از عسل خوشمزه‌تر و از كره نرم‌تر بود ، و مرا بس شد ، فرمود : اين خوبست گفتم : خوب آقايم ، فرمود ميخواهى به از آن را به تو نمايم ؟ گفتم : آرى اى آقايم ، فرمود : اى سلمان : فرياد كن يا حسناء بدر آى ، من فرياد كردم و ماده شترى با 120 ذراع درازا و 60 ذراع پهنا از ياقوت احمر بدر آمد و مهارى از ياقوت زر داشت ، و پهلوى راستش از طلا بود و پهلوى چپش از نقره ، و پستانش از در خوشاب .\r\nفرمود : اى سلمان از شيرش بنوش ، گفت : پستانش را در دهن گرفتم و عسلى زلال و پاك از او بدر آمد گفتم : آقايم اين از كيست ؟ فرمود : از تو و همه شيعيان ديگر از دوستانم ، سپس به او فرمود : برگرد و فورا برگشت و مرا در آن جزيره گردانيد تا بدرخت بزرگى رسانيد كه در پاى آن خوانى بزرگ گسترده بود و بر آن خوراكى بود كه بوى مشك ميداد ، ناگاه پرنده به شكل يك كركس بزرگ جست و به آن حضرت درود گفت و بجاى خود برگشت .\r\nگفتم : اى آقايم اين خوان چيست ! فرمود خوانى است كه براى شيعيان و دوستانم تا روز قيامت گسترده است ، گفتم : اين پرنده چيست ؟ فرمود : فرشته‌اى كه بر آن گماشته شده ، گفتم : تنها است ؟ فرمود خضر عليه السّلام هر روز بر او گذر كند .\r\nسپس دستم را گرفت و بدرياى ديگر برد و از آن گذشتيم و بجزيره بزرگى رسيديم كه كاخى داشت يك خشت از طلا و يكى از نقره سپيد و كنگره‌هايش از عقيق زرد بود و بر هر ركن كاخ هفتاد صنف فرشته بود و امام بر آن ركن نشست ، و فرشته‌ها مىآمدند و به او درود ميگفتند ، سپس اجازه داد به جاهاى خود باز گشتند .\r\nسلمان گفت : سپس آن حضرت بكاخ در آمد و در آن درختها و جويها و پرنده‌ها و گياههاى رنگارنگ بود ، امام رفت تا بپايانش رسيد و بر سر درياچه‌اى ميان بستان ايستاد ، بر پشت بام رفت و بر آن تختها از طلاى سرخ بود ، بر آن نشست\r\n\r\n","description":"","footnote":"","page_name":" 261 ","page_number":273},
  {"content":"\r\n\r\nو سر كشيديم و درياى سياه پر موج درهم بود موجهايش چون كوههاى بلند بودند و نگاهى تند بدان انداخت و دريا بنگاه او از جوشش افتاد ، فرمود : بس باشد كه به او فرمانى دهم ، سلمان ميدانى اين چه دريائيست ؟ گفتم : نه ، اى آقايم ، فرمود : اين دريائيست كه فرعون و قومش در آن غرق شدند ، راستى كه شهرى بر پر جبرئيل بر داشته شد و به اين دريا افكنده شد ، و فرو رفت و تا قيامت بتك آن نرسد ، گفتم : اى آقايم ، دو فرسخ راه رفتيم ؟ فرمود : 50 هزار فرسخ راه رفتى و 20 بار گرد جهان چرخيدى .\r\nگفتم : اى آقايم اين چگونه است ؟ فرمود : اى سلمان ذو القرنين در شرق و غرب جهان گرديد و بسد يأجوج و مأجوج رسيد آيا بر من كه برادر سيد المرسلين و امين رب العالمين هستم و حجت خدايم بر همه خلق اين امر متعذر است ؟ آيا نخواندى قرآن را آنجا كه فرمايد « داناى غيب است و بر غيب خود كسى را آگاه نسازد جز آنكه برسالت خود پسندد ، 26 - 27 الجن » .\r\nگفتم : چرا اى آقايم ؟ پس فرمود : اى سلمان منم پسنديدهء رسولى كه او را بر غيب خود گمارد ، منم ربانى ، منم كه خدا سختيها را بر من آسان كرده و دور را براى من نورديده ، سلمان گفت يك فرياد زنى كه از آسمان فرياد كرد و ما آواز او را ميشنيديم و خودش را نميديدم ميگفت : راست گفتى ، راست گفتى توئى راست گوى باور شده ، سپس برجست و بر اسب نشست و من با او سوار شدم و بر او بانگ زد و به هوا آويخت و به زمين كوفه باز شديم و سه ساعت از شب نگذشته بود ، و فرمود : اى سلمان ، واى ، پس واى بر كسى كه چنانچه بايد ، ما را نشناسد و منكر ولايت ما باشد .\r\nاى سلمان سليمان بن داود برتر است يا محمّد صلّى اللَّه عليه و آله و سلّم ؟ گفتم بلكه محمّد صلّى اللَّه عليه و آله و سلّم فرمود : اى سلمان اين آصف بن برخيا بود كه در يك چشم بهمزدن تخت بلقيس را از يمن به بيت المقدس آورد و علم كتاب داشت ، و من نتوانم آن را بكنم با اينكه علم 124000 كتاب نزد من است كه پنجاه صحيفه آن بر شيث بن آدم نازل شده ، و سى\r\n\r\n","description":"","footnote":"","page_name":" 262 ","page_number":274},
  {"content":"\r\n\r\nصحيفه بر ادريس ، و بيست صحيفه بر ابراهيم ، و تورات و انجيل و زبور ؟ گفتم راست گفتى اى آقايم ، امام عليه السّلام فرمود : اى سلمان بدان كه شاكّ در امور ما و علوم ما چون مردّد در شناخت ما است و حقوق ما ، با اينكه خدا در كتابش ولايت ما را واجب كرده ، و بيان كرده در آن آنچه را بايد به كار بست و آن مشروح نيست .\r\nمن گويم : اين خبر پر غريب و ناشناس است و من بدان اعتماد ندارم چون از اصل معتبرى نيست گرچه بصدوق نسبت داده شده .\r\n32 - در بصائر بسندش از ابان بن تغلب ، گفت : نزد امام ششم عليه السّلام بودم كه مردى از دانشمندان يمن نزد او آمد و امام عليه السّلام به او فرمود : اى يمانى ميان شما دانشمندانى هستند ؟ گفت : آرى ، فرمود : دانش آنها تا كجاها ميرسد ؟ گفت :\r\nدر مسير يك شب دو ماه ميرود ، و از پرنده‌ها فال ميگيرد و پى زنى مىكند ، به او فرمود دانشمند مدينه داناتر است از دانشمندان شما ، گفت دانش او تا كجا ميرسد ؟ فرمود در يك بامداد يك سال راه ميرود ، مانند خورشيد كه فرمان دارد ، و امروزه بيش از آن فرمان ندارد ، ولى چون فرمان يابد ، درنوردد دوازده خورشيد ، دوازده ماه ، دوازده مشرق ، و دوازده مغرب ، و دوازده بيابان ، و دوازده دريا ، و دوازده جهان را ، گفت : در دست يمانى چيزى نماند ، و ندانست چه گويد ، امام عليه السّلام سخن را باز داشت .\r\nبيان : شايد مقصود يمانى از مسير دو ماه اينست كه در يك شب تا مسافت دو ماه در شهرها و اهل آنها بحسب نجوم قضاوت مىكند و مؤيد آنست كه در احتجاج چنين است « عالمشان فال پرنده زند و پى زند ، در يك ساعت به اندازه سير يك سوار تندرو » و بسا منظور از پى زدن حكم باوضاع اختران و حركات آنها است و بفال پرنده آنچه ميان عرب معمول بوده كه بحركات پرنده‌ها و آوازشان پيش بينى ميكردند .\r\n33 - در بصائر بسندش از عبد اللَّه بن سنان گفت : پرسشى كردم از امام ششم عليه السّلام فرمود من حوضى دارم ميان بصرى ( شهرى بوده در مرز شام ) تا به صنعاء ( پايتخت يمن )\r\n\r\n","description":"","footnote":"","page_name":" 263 ","page_number":275},
  {"content":"\r\n\r\nميخواهى آن را ببينى ؟ گفتم : آرى ، قربانت گفت : دستم را گرفت و از مدينه بدر آورد تا پشت مدينه ، سپس پا بر زمين زد ، و من نگاه كردم نهرى روان بود كه دو كناره‌اش ديده نميشد جز همان جا كه ايستاده بودم كه مانند يك جزيره بود و من و آن حضرت بر پا بوديم ، بيكسوى نهر نگريستم آبى بود از يخ سفيدتر ، و از سوى ديگر شيرى از يخ سفيدتر ، و در ميانه مىبود بهتر از ياقوت ، و من چيز زيباتر از اين مى كه ميان آب و شير بود نديده بودم .\r\nگفتم : قربانت ، اين نهر از كجا برآيد ، و مجرايش چيست ؟ فرمود : همان نهرها است كه خدا در قرآن ياد كرده ، نهرهاى بهشت ، چشمه‌اى از آب ، چشمه‌اى شير و چشمه‌اى از مى كه اين نهرها از آنها روانند ، در كناره‌اش درختها ديدم و بر آنها حوريانى آويخته بودند ، و بر سرشان مويها بود كه بهتر از آنها نديده بودم ، و بدستشان جامها كه بهتر از آنها نديده بودم ، از جامهاى دنيا نبودند ، بيكى از آنها نزديك شد و فرمود او را بنوشاند ، ديدم سرازير شد بر جوى تا آب گيرد و درخت هم با او سرازير شد ، و آب برگرفت ، و درخت هم با او بلند شد ، آن جام را بوى داد و آن را بدست من داد و نوشيدم ، و نوشابه‌اى نديدم روانتر و خوشمزه‌تر از آن ، بوى مشك داشت .\r\nدر جام نگاه كردم سه رنگ نوشابه داشت ، به او گفتم : قربانت چنين روزى هرگز نديدم ، و نميدانستم كار چنين است ، فرمود : اين كمترين چيزيست كه خدا براى شيعيان ما آماده كرده است ، چون مؤمن بميرد جانش بدين نهر گرايد ، و در بستانهاى بهشت بچرد ، و از نوشابه‌اش بنوشد و چون دشمن ما بميرد جانش به وادى « برهوت » گرايد و در عذاب آن بماند ، و زقومش بخورد او دهند و از آب جوشانش بكام او ريزند ، از اين وادى به خدا پناه بريد .\r\n34 - و از همان بسندش از امام پنجم عليه السّلام فرمود : اما ذو القرنين را مخير كردند ميان دو ابر و او ابر آرام را برگزيد و ابر سركش براى امام زمان شما ذخيره شد گفت : گفتم : ابر سركش چيست ؟ فرمود ابرى كه رعد و صاعقه و يا برق\r\n\r\n","description":"","footnote":"","page_name":" 264 ","page_number":276},
  {"content":"\r\n\r\nدارد و او بر آن سوار شود ، هلا كه او بر ابر سوار شود ، و باسباب برآيد اسباب هفت آسمان و هفت زمين كه پنج آن آبادند و دو تا ويران .\r\n35 - و از همان بسندش از امام پنجم عليه السّلام كه فرمود : على عليه السّلام داراى هر آنچه شد كه روى زمين است و هر آنچه در زير زمين ، و دو ابر بر او عرضه شد يكى رام و ديگر سركش ، در سركش ملك هر آنچه بود كه زير زمين است ، و در رام ملك آنچه در روى زمين است ، و او ابر سركش را بر رام برگزيد ، و در هفت زمين او را گردانيد ، و يافت كه سه تا ويرانست و چهار تا آباد .\r\n36 - در يكى از مؤلفات قدما است بسندى از ابى جعفر ميثم تمار گفت : من پيش مولايم امير المؤمنين عليه السّلام بودم كه غلامى در آمد و در ميان مسلمانان نشست ، و چون آن حضرت از احكام فارغ شد ، آن غلام نزد او برخاست و گفت : اى ابا تراب من پيامى برايت آوردم كه كوهها را ميلرزاند از طرف مرديكه قرآن را از اول تا آخر از بر دارد ، و دانا بعلم قضاوت و احكام است ، و از تو در سخن شيواتر و به اين مقام سزاوارتر است ، آمادهء پاسخ باش ، و بآراستگى سخن بپرداز .\r\nخشم در چهره امير المؤمنين پديد شد و بعمار گفت شترت را سوار شو ، و در قبائل كوفه بگرد ، و به همه بگو : على را اجابت كنيد تا حق را از باطل امتياز دهيد و حلال را از حرام ، و تندرستى را از بيمارى ، عمار سوار شد و دمى نگذشت كه ديدم عرب چنانچه خدا گفته « نباشد جز يك فرياد و بناگاه آنان همه از گورها بسوى پروردگارشان سرازير ميشوند ، 51 - يس » مسجد جامع كوفه بر حاضران تنگ شد و مردم چون ملخ بر كشت تازه رسيده بر هم برآمدند و عالم اروع و بطل انزع برخاست و بمنبر بالا رفت و فراز گرفت و سينه صاف كرد ، و هر كه در مسجد بود خاموش ماند و او فرمود :\r\nرحمت كند خدا هر كه شنود و فرا گيرد ، أيا مردم ! كه پندارد او امير المؤمنين است ؟\r\nبه خدا امام امام نباشد تا مرده زنده كند ، يا از آسمان باران ببارد ، يا كارى كند مانند اينها كه جز او از آن درماند ، در ميان شما كسانيند كه ميدانند منم آيت باقيه و\r\n\r\n","description":"","footnote":"","page_name":" 265 ","page_number":277},
  {"content":"\r\n\r\nكلمه تامه ، و حجت بالغه .\r\nو البته كه معاويه يك نادانى از نادانهاى عرب را نزد من فرستاده كه ياوه‌سرائى كرد ، و شما ميدانيد كه اگر ميخواستم مىتوانستم استخوانهايش را به خوبى خرد كنم ، و زمين را از زير پايش يكباره گرد هوا سازم و او را به سختى در زمين فرو كنم ، جز اينكه تحمل نادان صدقه‌ايست ، سپس خدا را سپاس گفت و بر او ستايش كرد ، و بر پيغمبر صلّى اللَّه عليه و آله و سلّم صلوات فرستاد ؛ و بدست خود بجوّ اشاره كرد و همهمه‌اى نمود ، و ابرى برآمد و بالا گرفت ، و شنيديم فريادى كه ميگفت : درود بر تو اى امير المؤمنين ، و اى سيد اوصياء و اى امام شيعيان و اى دادرس دادجويان ، و اى گنج مستمندان و معدن شيفتگان ، و بدان اشارت كرد و نزديك شد .\r\nميثم گفت : ديدم همه مردم از هوش رفتند ، و امام پاى برداشت و بر آن ابر سوار شد و بعمار گفت : با من سوار شو ، بگو «  بِسْمِ اللَّهِ مَجْراها وَ مُرْساها  » عمار هم سوار شد و از ديدهء ما نهان شدند ، و ساعتى گذشت و ابرى آمد و بر جامع كوفه سايه كرد و من متوجه شدم كه مولايم بر دكّة القضا نشسته و عمار در برابر اوست و مردم گرد او را دارند .\r\nسپس برخاست و بمنبر برآمد و خطبه معروفه شقشقيه را ايراد كرد ، و چون بپايان رساند مردم پريشان شدند ، و در باره او گوناگون سخن گفتند ، برخى را ايمان و يقين فزود و برخى را كفر و طغيان بيش بود .\r\nعمار گفت آن ابر ما را در جو پرواز داد ، و طولى نكشيد كه مشرف شديم بيك شهر بزرگ كه پيرامونش درختها و جويها بودند ، آن ابر ما را فرود آورد ، و بناگاه در شهرى بزرگ بوديم و مردمش بزبانى جز عربى سخن ميگفتند ، همه گرد آن حضرت آمدند ، و به او پناهنده شدند ، آنها را به زبان خودشان پند داد و بيم داد و سپس گفت : اى عمار سوار شو ، سوار شدم و بجامع كوفه رسيديم .\r\nسپس فرمود : اى عمار ! ميشناسى شهريرا كه در آن بوديم ؟ گفتم خدا داناتر است و رسول و وليّش ، فرمود : ما در جزيره هفتم چين بوديم ، و من چنانچه ديدى سخنرانى\r\n\r\n","description":"","footnote":"","page_name":" 266 ","page_number":278},
  {"content":"\r\n\r\nميكردم ، راستى خدا تبارك و تعالى پيغمبرش را به همه مردم فرستاده و بر او است كه همه آنها را رهبرى كند و مؤمنان آنها را به راه راست آورد ، تو قدر نعمتى كه دادمت بدان ، و از نااهلش نهان دار كه خداى تعالى را الطافى است در خلق خود كه جز او نداند و هر كه او از رسولش پسنديده است .\r\nسپس گفتند خدايت چنين نيروى چيره داده و تو مردم را براى نبرد معاويه برانگيزى ؟ فرمود : خدا آنها را به نبرد با كفار و منافقان ، و ناكثان و قاسطان و مارقان بعبادت خود واداشته ، به خدا اگر بخواهم اين دست كوتاه خود را از اين زمين دراز شما بركشم و به سينه معاويه در شام برزنم ، و سبيل او را ، يا فرمود ريش او را بكشم ، و دستش را دراز كرد و برگرداند و در آن موى فراوان بود ، و مردم از آن در شگفت شدند ، و پس از مدتى خبر رسيد كه معاويه در همان روز كه آن حضرت دست بسوى او دراز كرده از تختش افتاده و از هوش رفته و مويهائى از سبيل و ريش خود را نابود يافته .\r\nبيان : « اروع » مرديكه از زيبائيش در شگفت شوى « عجرفه » بد رفتارى و بيباكى است . . .\r\n37 - كتاب حسين بن عثمان از امام ششم عليه السّلام گفت : بهشت ميگويد :\r\nپروردگارا دوزخ را پر كردى چنانچه به دو وعده دادى مرا پر كن چنانچه به من وعده داده‌اى ، فرمود : خدا در آن روز خلقى آفريند و آنها را ببهشت برد ، سپس امام ششم فرمود : خوشا به حال آنها . كه هراسهاى دنيا و غمهايش را نديدند .\r\n38 - الدر المنثور ( ج 3 ص 136 ) از ابن جريج در قول خدا تعالى « و از قوم موسى مردمى باشند » تا آخر آيه فرمود : به من رسيده كه چون بنى اسرائيل پيغمبران خود را كشتند و كافر شدند و 12 سبط بودند يك سبط آنها بيزارى جست از آنچه كردند ، و پوزش خواستند و از خدا خواستند آنها را از ديگران جدا كند . و خدا كانالى در زمين براى آنها گشود ، تا از پشت چين درآمدند ، و آنان در آنجا هستند يگانه پرست و مسلمان ، و رو به قبله ما دارند ، و ابن جريج گفت ، ابن عباس گفت :\r\n\r\n","description":"","footnote":"","page_name":" 267 ","page_number":279},
  {"content":"\r\n\r\nاينست قول خدا « و گفتيم ببنى اسرائيل جا كنيد در زمين و چون وعده آخرت رسيد شما را بياوريم پيوسته بهم « 104 الاسراء » وعده باز پسين عيسى بن مريم است ، ابن عباس گفت : در آن كانال يك سال و نيم راه رفتند .\r\n39 - از مقاتل است كه گفت : از فضائلى كه خدا بمحمد صلّى اللَّه عليه و آله و سلّم داد اين بود كه شب معراج قوم موسى را كه پشت چين بودند ديدار كرد ، چون كه وقتى بنى اسرائيل نافرمانى كردند و كسانى كه امر به عدالت مينمودند و به خدا دعوت ميكردند در ارض مقدسه كشتند گروهى گفتند بار خدايا ما را از ميان اينها بيرون بر ، خدا دعاشان را مستجاب كرد ، و برايشان كانالى در زمين ساخت و در آن درآمدند و نهرى با آنها روان كرد ، و چراغى از نور در جلوشان نهاد ، و يك سال و نيم راه رفتند ، از بيت المقدس تا آنجا كه نشيمن كردند ، در آن ، و خدا آنها را از زمين برآورد و با خزنده‌ها و جانوران و درنده‌ها آميختند و در آنجا گناه و نافرمانى نيست ، پيغمبر صلّى اللَّه عليه و آله و سلّم آن شب نزد آنها آمد و جبرئيل با او بود ، و به او ايمان آوردند و او را باور داشتند ، و نماز را بدانها آموخت ، و گفته‌اند موسى به آنها مژده او را داده بود .\r\n40 - و از سدّى است در تفسير قول خدا « از قوم موسى امتى باشند كه بدرستى رهبرى كنند و بدرستى عدالت گسترى » گفت : ميان شما و آنها رودخانه‌ايست از ريگ روان ( كه گذر از آن را نميتوان ) .\r\n41 - و از صفوان بن عمرو ( الدر المنثور ج 3 ص 136 ) گفت : آنانند كه خدا فرموده : « و از قوم موسى امتى باشند كه بدرستى رهبرى كنند و بدرستى دادگسترى » يعنى يك سبط از اسباط بنى اسرائيل در روز پيشامد بزرگتر يارى كنند اسلام و اهل آن را .\r\n42 - و از شعبى ( الدر المنثور ج 3 ص 136 ) گفت خدا را بنده‌هائيست آن سوى اندلس و ندانند كه خدا را مخلوقى نافرمانى كند ، ريگ زمين آنها درّ است و ياقوت .\r\nو كوههاشان طلا و نقره نه كشت كنند ، و نه بدروند ، و نه كارى كنند ، درختى بر در خانه آنها است ، برگهاى پهنى دارد كه جامه آنها است ، و درختى بر در خانه آنها است ميوه‌اى دارد كه خوراك آنها است .\r\n\r\n","description":"","footnote":"","page_name":" 268 ","page_number":280},
  {"content":"\r\n\r\n43 - از يكى پيشوايان كوفه گفت : چندى از ياران رسول خدا صلّى اللَّه عليه و آله و سلّم ايستاده بودند ، و آن حضرت بسوى آنها رفت و خاموش شدند ، فرمود : چه ميگفتيد ؟ گفتند :\r\nنگاه بخورشيد كرديم ، در انديشه شديم كه از كجا آيد و بكجا رود ، در آفرينش خدا فكر كرديم ، فرمود : چنين كنيد در آفرينش خدا بينديشيد ، و در ذات خدا نينديشيد ، البته براى خدا تعالى پشت مغرب ، زمين درخشانيست كه درخشندگى و نورش تا مسافت چهل روز سير خورشيد است و خدا در آن خلقى دارد كه يك چشم بهمزدن او را نافرمانى نكرده‌اند ، گفته شد : اى پيغمبر خدا ، آنان فرزندان آدمند ؟\r\nفرمود : ندانند آدم آفريده شده يا نه ، گفته شد : اى پيغمبر خدا ، ابليس از آنها در كجا است ؟ فرمود ندانند ابليس آفريده شده يا نه .\r\n44 - از ابن عباس ( ج 6 ص 141 ، الدر المنثور ) گفت : در مسجد جوقه جوقه نشسته بوديم كه رسول خدا صلّى اللَّه عليه و آله و سلّم وارد شد ، و بما فرمود : در چه بوديد شماها ؟ گفتيم :\r\nدر انديشه خورشيد كه چگونه برآيد و چگونه فرو شود ، فرمود : خوب كرديد ، چنين باشيد در باره مخلوق انديشه كنيد ، و در خالق نينديشيد ، زيرا خدا آفريده هر چه خواهد براى هر چه خواسته ، و شما از آن در شگفتيد ، راستى كه در پشت قاف هفت دريا است ، هر دريا پانصد سال راه است ، پشت آن هفت زمين است كه نورشان بدرخشد براى اهل آنها ، و از پس آن هفتاد هزار امت است بمانند پرنده‌ها كه با جوجه خود در هوا باشند و از يك تسبيح گفتن سستى نكنند .\r\nو از پس آن هفتاد هزار امت كه از باد آفريده شدند ، خوراكشان باد است ، و نوشابه‌شان باد ، جامه‌شان باد ، ظرفهاشان از باد ، و دابه‌هايشان از باد ، سم جانوران آنها تا روز قيامت به زمين استوار نشود ، چشمه‌هاشان در سينه آنها است . چون يكى از آنها يك بار بخوابد و بيدار شود روزى او نزد سر او آماده است در پس آن سايه عرش است ، و در سايه عرش هفتاد هزار امت كه ندانند خدا آدم را آفريد و فرزندان آدم را ، و نه ابليس و نه فرزندان ابليس و آن قول خدا است « و آفريند آنچه ندانيد ، 8 - النحل » .\r\n\r\n","description":"","footnote":"","page_name":" 269 ","page_number":281},
  {"content":"\r\n\r\n45 - و از ابن عباس در قول خدا تعالى « و زمين را براى انام نهاد ، 11 - الرحمن » فرمود : انام هزار امتند ، ششصد در دريا و چهار صد در بيابان .\r\nگويم : اخبار بسيارى از اين باب در جلد هفتم آوردم در باب اينكه آنها حجت بر همه عوالم و همه مخلوقاتند .\r\n46 - كفعمى و برسى در فضيلت دعاء معروف بجوشن كبير بسند خود از امام هفتم از پدرانش عليه السّلام روايت كردند كه پيغمبر صلّى اللَّه عليه و آله و سلّم فرمود : جبرئيلش گفت :\r\nبدان كه تو را براستى به پيغمبرى فرستاده در پس مغرب زمينى است درخشان و در آن خلقى است از آفريده‌هاى خدا كه او را بپرستند و نافرمانى نكنند ، و البته گوشت چهره‌شان از گريه آب شده ، خدا به آنها وحى كرد چرا گريه كنيد با اينكه يك چشم بهمزدن نافرمانى من نكرديد ، گفتند : ميترسيم خدا بر ما خشم كند و ما را بدوزخ عذاب كند .\r\nگفت على عليه السّلام : يا رسول اللَّه در آنجا ابليس يا يك آدميزاده نيست ، فرمود :\r\nبدان كه مرا براستى به پيغمبرى فرستاده نميدانند كه خدا آدم و ابليس را آفريده و شمار آنها را جز خدا نميداند ، خورشيد در بلاد آنها چهل روز سير كند نخورند و نياشامند . « 1 »\r\n\r\n( دنباله‌ايست ) [ در بارهء عالم مثال 
  ]\r\nبدان كه اخبار اين باب غريب هستند و برخى سند معتبر ندارند چون روايات برسى و جامع الاخبار و كتاب قديم ، و برخى از اصول قدماء است ، و مطالب آنها از قدرت خدا دور نيست « 2 » ، و « جابلقا » و « جابرسا » را اهل لغت بوجه ديگرى\r\n\r\n\r\n","description":"","footnote":"\r\n( 1 ) برخى دانشمندان عصر اين زمين را تطبيق به ( فلكان ) نمودند كه اخيراً كشف شده چون نزديكترين كواكب است بخورشيد و 2 روز يك بار دور آن ميچرخد و يك سال خورشيدى چهل روز آنست ولى درست نيست زيرا روايت يك روز آن را چهل روز خورشيد دانسته و بعلاوه گرماى آن بحديست كه موجود زنده تاب آن را ندارد مگر خلقش فرشته باشند كه فرمود خوردن و نوشيدن ندارند . ( خلاصه ترجمه ص 349 )\r\n( 2 ) از مجموع اين اخبار از با اعتبار و بىاعتبار چند مطلب استفاده مىشود .\r\n1 - آفريدهء مادى و مكلف خدا منحصر بآدم نبوده و آدميان بسيارى مانند او آفريده شدند و باز هم ميشوند .\r\n2 - جز منظومه شمسى ما خورشيد و ماهها و زمينش منظومه‌هاى ديگرى مانند آن وجود دارد و در آنها هم مخلوقات زنده و خدا پرست وجود دارند و اظهار اين حقيقت يكى از كرامات مذهب شيعه و دليل عصمت ائمه هدى است كه در آن دوره تاريك بيان شده و در گنجينه اخبار شيعه مانده تا آنكه اكتشافات علمى امروزه آن را تأييد كرده و بر حق دانسته .\r\n3 - در پس اين جهان ماده عوالم معنوى ديگريست كه حواس ما و دانش ما بدان رسا نيست و آن عوالم بدين عالم محيطند و در باطن آنند ، و در آنند و جز آنند و ديده اولياء و ائمه هدى ميتواند آنها را مشاهده كند و اين عوالم اشرف و الطف از عالم ماده‌اند گرچه داراى اندازه و برخى عوارض جسمى هستند ، و نحوه‌اى از عالم مثال به حساب آيند ولى نه به آن معنا كه شارح مقاصد گفته و مؤلف به او خرده گرفته ( خلاصه ترجمه پاورقى ص 350 - 351 ) .\r\n","page_name":" 270 ","page_number":282},
  {"content":"\r\n\r\nتفسير كردند .\r\nفيروزآبادى گفته : جابلص - بفتح باء و لام يا سكون آن شهريست در مغرب و از پس آن آدمى نيست ، و جابلق شهرى است در مشرق ( ج 2 قاموس ص 297 و ج 3 ص 217 ) پايان ( 1 ) .\r\nو گفته شده كه در هر دو يا يكيشان ياران قائم عليه السّلام باشند ، صوفيه و حكماء الهى بيشتر اين اخبار را بعالم مثال تفسير كردند .\r\nشارح مقاصد گفته : برخى حكماء الهى بانسبت بقدماء گفته : ميان دو عالم محسوس و معقول يك عالم ميانه است بنام عالم نمونه‌ها كه نه مجرد كامل است و نه مادى كامل و در آن براى هر چيزى از مجرد و جسم و عرض و حركت و سكون و وضع و هيئت و طعم و بو نمونه‌ايست خوددار كه ماده و جا ندارد ، و بكمك مظهرى چون آئينه و خيال و آب و هوا و مانند آنها محسوس گردد ، و بسا كه از مظهرى جابجا شود ، و بسا كه محو شود چنانچه آئينه يا خيال تباه شوند ، يا برابرى و تخيل از ميان بروند .\r\nو خلاصه آن جهانى است بسيار پهناور و نامتناهى و چون عالم حسى افلاك مثالى\r\n\r\n","description":"","footnote":"","page_name":" 271 ","page_number":283},
  {"content":"\r\n\r\nآن هميشه در حركتند و عناصر و مواليدش اثر حركات افلاك و اشراقات عالم عقلى مناسب آنست ، و اين همانست كه قدماء گفتند عالمى هست جز عالم حسى ، اندازه دارد و نامتناهى است عجائب آن و شهرهايش فزون از شمار است .\r\nو از آنها است جابلقا و جابرسا كه دو شهر بزرگند و هر كدام هزار در دارند و خلائق آنها شماره ندارند ، و از اين عالم است آنجا كه فرشته‌هايند و جن و شياطين و غولها چون همه نمونه‌اند و يا نفوس ناطقه بىپيكر كه در آن نمونه‌ها آشكارند ، و بوسيله نمونه‌هاى مثالى مجردات گوناگون جلوه‌گرند ، زيبا و زشت لطيف يا زمخت ، يا طور ديگر طبق آمادگى قابل و فاعل و معاد جسمانى را هم بر اين پايه نهادند ، زيرا پيكر مثالى كه روح بدان تعلق گيرد چون بدن حسى است و حواس ظاهره و باطنه دارد ، و خوشى و ناخوشى و دردهاى جسمى را دريابد ، و صور معلقه نورانى دارد كه براى سعداء نعمت‌بارند و ظلمانى كه براى اشقياء عذاب آرند .\r\nو همچنين است خوابها كه بينند و بسيارى از ادراكات ديگر ، زيرا آنچه در خواب ديده شود يا در خيال آيد ببيدارى يا در مرض و ترس بديده آيد همه صورتهاى اندازه‌داريست كه در عالم حس نيستند و از عالم مثالند ، و همچنين بسيارى از امور غريبه و خارق عادت ، چنانچه حكايت شده يكى از اولياء اللَّه با اينكه در شهر خود بوده در ايام حج در مسجد الحرام ديده شده يا اينكه از ديوار و در بسته و روزنه بيرون آمده يا شخصى را و ميوه‌اى را از مسافت دور در اندك زمانى حاضر كرده و جز اينها .\r\nو دليل يك دسته معتقدان به اين عالم مكاشفه و آزمايش درست است و يك دسته ديگر گويند آنچه از اين صور جزئيه مشاهده مىشود نيست محض نيست و از عالم ماده هم نيست و از عالم عقل هم نيست چون اندازه دارد ، و نقشى نيست در درون مغز چون نقش بزرگ در كوچك ممتنع است پس بايد اينها از عالم مثال باشند و چون دعوى بلند پايه است و شبهه‌ها ياوه چنانچه پيش گفتيم محققان از حكماء و متكلمين بدانها توجه نكردند ( پايان )\r\n\r\n","description":"","footnote":"","page_name":" 272 ","page_number":284},
  {"content":"\r\n\r\nو برخى از معلم اول در رد كسانى كه گفتند عالم جسمانى بيش از يكى است نقل كرده كه حكماء الهى چون هرمس ، و انباذقلس ، و فيثاغورس ، و افلاطون و ديگر از افاضل قدماء گفته‌اند : عوالم ديگر موجودند كه اندازه دارند جز اين عالم و جز نفس و عقل ، در آنها امور شگفت آور و دور از نظر است ، و در آنها است بلاد و عباد و جويها و درياها و درختها ، و صورتهاى نمكين و زشت بينهايت ، و اين جهان در اقليم هشتم است كه در آن جابلقا و جابرسا هستند ، و آن اقليم شگفت خيزيست ، و آن ميانه ترتيب عوالم است .\r\nو آن عالم دو افق دارد ، يكم كه لطيف‌تر است از فلك اقصى است كه ما در آنيم ، و آن بحواس درك مىشود ، و افق بالاترش كنار نفس ناطقه است و زمخت‌تر است از آن ، و طبقه‌هاى چندى از انواع لطيف و زمخت و لذت بخش و بهجت زا و درد آور و نفرت آور بينهايت دارد ، و بناچار تو را بر آن گذريست ، و بسا كه برخى كاهنان و جادوگران ، و دانشمندان روحانى آن را مشاهده كنند و مبادا آنها را منكر شوى .\r\nارسطو در « اثولوجيا » گفته : در پس اين جهان آسمانى است و زمينى و دريائى و حيوانى ، و گياهى و مردمى ، و آسمانى ، و هر كه در اين عالم جسمانيست ، و آنجا چيز زمينى نيست ، و روحانيانى كه آنجا هستند مناسب آدميانيند كه در آنجايند و از هم نفرتى ندارند ، و دشمنى ندارند ، و بلكه وسيله همدگرند .\r\nو صاحب فتوحات گفته : در همه خلق خدا عوالمى است كه شب و روز تسبيح خوانند و سستى ندارند ، و خدا در ضمن عوالم خود عالمى آفريده همصورت ما ، چون عارف آن را مشاهده كند خود را در آن بيند ، و عبد اللَّه بن عباس در آنچه از او روايت شده بدان اشاره كرده كه گفته : اين خانه كعبه يكى از چهارده خانه است ، و راستى كه در هر يك از هفت زمين خلقى است مانند ما تا اينكه چون من ابن عباسى هم دارند و اين روايت را اهل كشف باور دارند ، و هر كدام از اين عوالم زنده است و گويا ، و باقى نه فناء شود ، و نه دگرگون گردد ، و عارفان با ارواح خود در آنها درآيند نه\r\n\r\n","description":"","footnote":"","page_name":" 273 ","page_number":285},
  {"content":"\r\n\r\nبا پيكرهاى خود ، بدن خود را در اين زمين دنيوى وانهند و مجرد شوند .\r\nدر آنها شهرهاى بىشماريست و برخى بنام شهرهاى نورند و جز عارفان برگزيده و پسنديده در آنها راه ندارند ، و هر حديث و آيه كه بما رسيده و بعقل خود آن را از ظاهرش تأويل كنيم ، در آن سر زمن به ظاهر خود باشد ، و هر جسدى در آن شكل روحانى گيرد فرشته باشد يا پرى و صورتى كه انسان در خواب بيند از اجساد آن عالم است ( پايان ) من گويم : چه اندازه اين مزخرفات بخرافات و خيالات واهى و اوهام فاسد مانند ، و تصحيح آنچه گفته‌اند موقوف بر اين عقيده زشت نيست ، و بسط سخن در آن بدرازا كشد ، آن اجساد مثاليه كه ما گفتيم از اين قبيل نباشند چنانچه تحقيق آن را در مجلد سوم شناختى ، و اكثر اخبار اين باب را ممكن است به ظاهر آن حمل كرد زيرا جز انبياء و اوصياء كسى از گرد همه عالم خبرى ندارد تا حكم به نبود آنها شود ، و آنچه حكماء و روحانيون گفته‌اند جز پندارى نيست ، و خدا رهبر است به حق آشكار و روشن .\r\n\r\nيك آگهى\r\nبسا دليل آرند براى عالم مثال به آنچه شيخ بهائى - ره - روايت كرده در كتاب مفتاح الفلاح در تاويل دعاء تعقيب « اى كسى كه پديدار كنى نيكو را و بپوشانى زشت را » از امام صادق عليه السّلام كه فرمود هيچ مؤمنى نباشد جز آنكه نمونه‌اى در عرش دارد ، چون به كار ركوع و سجود و مانند آن پردازد ، در نمونه او منعكس شود ، و فرشته‌هاى عرش ببينند و بر او رحمت فرستند و برايش آمرزشخواهند ، و چون بنده گناهى ورزد خدا پردهء بر نمونه‌اش كشد تا فرشته‌ها بر آن آگاه نشوند . اينست تاويل « يا من اظهر الجميل و ستر القبيح » ( پايان ) .\r\nمن گويم : گرچه تاويلش با سخن آنها ممكن است ، ولى دليل بر اثبات خصوصياتى كه آنها گفتند نيست و در همه چيز دلالت ندارد ، و همين سخن است در باره وجود اشباح امير المؤمنين و حسنين ، و ديدار پيغمبر صلّى اللَّه عليه و آله و سلّم و آدم اشباح ائمه عليهم السّلام را در\r\n\r\n","description":"","footnote":"","page_name":" 274 ","page_number":286},
  {"content":"\r\n\r\nطرف راست عرش ، نمونه‌هاى آن بسيار است و سخن در همه يكى است ، ما منكر بدن مثالى و تعلق روح بدان پس از مرگ نيستيم ، بلكه آن را قبول داريم چون اخبار بسيارى و معتبرى و صريحى بر آن دلالت دارند ؛ و دور نيست پيش از مرگ هم باشند و ارواح در حال خواب و احوال ضعف اجساد اصليه بدانها تعلق گيرند ، و آنها را بعالم ملك و ملكوت ببرند .\r\nو دور نميدانم كه ارواح قويه باجساد مثاليه بسيارى تعلق گيرند و در يك حال در همه تصرف كنند ، و در يك آن نزد جميع محتضران حضور يابند و جز آنان ولى براهى كه با قواعد عقل و قوانين شرع منافات نداشته باشد ، و اينجا گنجايش بسط سخن در باره آن ندارد ، و برخى خردهاى كوتاه از درك حقائق خفيه بسا تاب پذيرش آن را ندارند ، از اين رو آن را سر بسته نهاديم و سخن را كوتاه كرديم ، و خدا توفيق ده است براى رسيدن به دقائق پيچيده و راز آنها « 1 » .\r\n\r\n\r\n","description":"","footnote":"\r\n( 1 ) براى هر جسمى يك وجود شعاعى است كه مانند ارتجاجات صوتى در هوا و امواج سيال ديگر چون كهربا و امواج حامل صوت در راديو منتشر مىشود و تا هر جا پيش ميرود و بسا كه تا عرش هم ميرسد و دليل آن دوربين‌هاى عكاسى است كه از نزديك و دور عكس برميدارند و با وسائل فنى آن را ظاهر ميكنند و اين همان وجود شعاعى هر چيزيست و معلوم مىشود كه هر جسمى از اطراف خود پيوسته وجود شعاعى پخش مىكند و در همه هست و ارواح قويه مىتوانند بوجود شعاعى خود مانند جسم اصلى كار كنند و ببينند و بشنوند و اين حقيقت را حكماء سلف درك كردند و از آن به عالم مثال تعبير كرده‌اند و روايت شيخ بهائى هم همين معنا را افاده مىكند البته وجود شعاعى تا بوسيله فنى به صورت عكس معمولى در نيايد براى بشر با ديدهء عادى رؤيت نميشود ولى براى فرشته‌ها كه خود اجسام لطيفه هستند و از امواجيكه حامل وجود شعاعى هستند لطيف‌ترند قابل درك و رؤيت ميباشند ( شرح مترجم )\r\n","page_name":" 275 ","page_number":287},
  {"content":"\r\n\r\n\r\nباب سوم در اينكه چرا دنيا را نام دنيا است و آخرت را نام آخرت است\r\n\r\n[ روايات 
  ]\r\n1 - در علل بسندش گويد : يك يهودى نزد على بن ابى طالب آمد و چند مسأله پرسيد ، و در ضمن آنچه پرسيد اين بود كه چرا دنيا را دنيا ناميدند و آخرت را آخرت در پاسخ فرمود : براى آنكه دنيا از هر چيز نزديكتر است ، و آخرت را آخرت ناميدند براى آنكه جزاء و ثواب در آنست ( علل الشرائع ج 1 ص 3 ) .\r\nو از همان ( ج 2 ص 156 ) در ضمن آنچه يزيد بن سلام از پيغمبر صلّى اللَّه عليه و آله و سلّم پرسيد اين بود كه چرا دنيا را دنيا ناميدند ؟ فرمود چون دنيا پست است و جلوتر از آخرت آفريده شده ، و اگر با آخرت آفريده شده بود اهلش فانى نميشدند چنانچه اهل آخرت ، گفت : به من خبر ده چرا آخرت را آخرت ناميدند ! فرمود : چون كه بدنبال است و پس از اين دنيا آيد و سالهايش وصف‌شدنى نيست ! و روزهايش شماره ندارد و سكّانش نميرند ( الخبر ) .\r\nبيان : اينكه در خبر يكم فرمود چون نزديكتر از هر چيزيست يعنى نزديكتر بحسب مكان يا زمان يا مقصود اينست كه رذل و پست است بموجب خبر دوم ؛ و اينكه فرمود چون جزاء در آنست بيان ملزوم علت است ، چون جزاء پس از كردار است و كردار در دنيا است و جزاء پس از آنست و از اين رو پس از دنياست و آخرت ناميده شده خدا عز و جل فرمايد « ميگيرند كالاى اين نزديكتر را : 169 الاعراف » كه دنيا را ار دنو بمعنى نزديكى گرفته ، باز فرموده « و البته بچشانيم به آنها از عذاب نزديكتر ؛ 22 - السجده » و خلاصه ادنى و دنيا به چند معنايند يكى كمتر در برابر بيشتر و بزرگتر و بار ديگر بمعنى ارذل و احقر در برابر اعلى و افضل و بار ديگر اقرب و نزديكتر در برابر دور تر ، و بار ديگر بمعنى اولى است و برابر است با ديگرى ، و در قرآن به همه اين معانى آمده ، جزرى در نهايه گفته دنيا نام اين زندگى است براى آنكه آخرت از آن دور است .\r\n\r\n","description":"","footnote":"","page_name":" 276 ","page_number":288},
  {"content":"\r\n\r\n\r\nباب [ چهارم 
  ] قلم و لوح محفوظ و كتاب مبين و امام مبين ، و ام الكتاب\r\n\r\nآيات :\r\n1 - هود : نيست جنبنده‌اى در زمين جز اينكه بر خدا است روزيش و ميداند قرارگاه و امانتگاهش را همه در كتاب مبين باشند ( 6 - هود ) .\r\n2 - طه : گفت دانش آن نزد پروردگار من است در كتاب نه گم كند پروردگارم و نه فراموش كند ( 52 - طه ) .\r\n3 - الحج : آيا ندانى كه بداند خدا آنچه در آسمانست و زمين راستى كه آن در كتابست راستى كه آن بر خدا آسانست ( 70 ) .\r\n4 - النمل : نيست نهانى در آسمان و زمين جز كه در كتاب مبين است ( آيه 75 ) .\r\n5 - سبا پوشيده نيست از او اندازه ذره‌اى در آسمانها و نه در زمين ، و نه كوچكتر از آن و نه بزرگتر جز كه در كتاب مبين است ( آيه ، 3 ) .\r\n6 - فاطر : عمر نگذارد صاحب عمرى و نكاهد از عمرش جز در كتاب راستى كه آن بر خدا آسانست ( آيه - 11 ) .\r\n7 - يس : و هر چيزى را شمرديم در كتاب مبين ( آيه - 12 ) .\r\n8 - الزخرف : و راستى كه آن در ام الكتاب نزد ما بلند است و با حكمت ( آيه - 4 ) .\r\n9 - ق : و نزد ما كتابى است حفيظ ( آيه - 4 ) .\r\n10 - الطور : كتابى نگاشته در برگى باز شده ( آيه 2 - 3 ) .\r\n11 الحديد : نرسد هيچ گرفتارى در زمين و نه در خود شما جز كه در كتاب است پيش از آنكه آن را قطعى بسازيم راستى كه آن بر خدا آسانست ، تا اندوه نخوريد بر آنچه از دست داده‌ايد و شاد نشويد بدان چه بدست شما آمده ( آيه - 22 )\r\n\r\n","description":"","footnote":"","page_name":" 277 ","page_number":289},
  {"content":"\r\n\r\nالقلم : ن و قلم و آنچه بنگارند ( آيه - 1 ) .\r\nالنبأ : و هر چيزى را شمرديم در كتاب ( آيه - 29 ) .\r\nالبروج : بلكه آن قرآنيست نيكو در لوح محفوظ ( آيه 21 - 22 ) .\r\n\r\nتفسير :\r\nطبرسى در ( ج 5 ص 144 مجمع ) گفته : « همه در كتاب مبين باشند » گزارشى است از خدا سبحانه كه همه آن نوشته است در كتابى روشن ، و آن لوح محفوظ است ، و همانا آن را ثبت كرد ، با آنكه هيچ آفريده‌اى از علمش نهان نباشد براى اينكه لطفى براى فرشته‌ها باشد يا براى هر كه از آن گزارش دهد .\r\nو در تفسير « علمها عند ربي » گفته : يعنى كردارشان نزد خدا نگهداشته شده و سزاى آنها را ميدهد ، يعنى علم كردارشان نزد پروردگار من است در كتابى كه لوح محفوظ باشد ، و مقصود اينست كه اعمال آنها ثبت شده بر آنها ، و گفته شده مقصود از كتاب آنست كه فرشته‌ها نويسند «  لا يَضِلُّ رَبِّي  » يعنى چيزى از علم او نرود ، و گفته‌اند يعنى خطا نكند پروردگارم « و لا ينسى » فراموش نكند يا واننهد .\r\nرازى در ( ج 6 ص 259 ) تفسيرش گفته : در شرح قول خدا « راستى آن در كتاب است » كه در كتاب دو قول است .\r\n1 - ابى مسلم گفته : كتاب حفظ و ضبط و بستن است ، گويند : كتبت المزادة يعنى در توشه‌دان را بستم و آنچه در آنست محفوظ نمودم ، و معنى كتاب ميان مردم حفظ آنست كه با آن معامله كنند و مقصود از قول خدا « راستى كه آن در كتاب است » اينست كه نزد خدا محفوظ است .\r\n2 - گفتهء اكثر مفسران كه هر چه را خدا در آسمانها و زمين پديد آرد آن را در لوح محفوظ بنگارد ، و اين بهتر است زيرا قول يكم گرچه از نظر ماده لغت درست است ، ولى بايد لفظ را بمعنى معروف حمل كرد ، و معلوم است كه كتاب چيزيست كه امور در آن نويسند و اين معنى بهتر است ، ولى توهم شود كه دانش خدا در نوشته است ، و بعلاوه چه سودى در اين نوشته هست ؟ و پاسخ از يكم اينست\r\n\r\n","description":"","footnote":"","page_name":" 278 ","page_number":290},
  {"content":"\r\n\r\nكه نگاشتن خدا اين چيزها را در نوشته‌اى مطابق موجودات بهتر دليل است بر اينكه خدا در دانش خود از اين نوشته بىنياز است .\r\nو پاسخ از دوم اينست كه فرشته‌ها در آن كتاب نگاه كنند و پديده‌هائى كه بود شدند بدانند ، و بهتر بفهمند كه خداى سبحان همه چيز را ميداند ، و اما معناى قول او « راستى كه بر خدا آسانست » اينست كه نوشتن حوادث ناديده كه بر مردم نشدنى است بر خداى تعالى هر گاه بخواهد شدنى است و آسانست ، گرچه وصف آسانى در باره ما به كار رود و بمعنى حقيقى بر خدا روا نباشد .\r\nطبرسى - ره - در ( ج 7 ص 232 مجمع ) در قول خدا سبحانه « و نيست هيچ پوشيده » گفته يعنى هيچ خصلت ناديده « در آسمان و زمين » يعنى همه آنچه خدا از خلقش پوشيده و نهان كرده نباشد « جز در كتاب مبين » يعنى جز اينكه روشن است در لوح محفوظ .\r\n«  لا يَعْزُبُ عَنْهُ  » يعنى از او فوت نشود « الا در كتاب مبين » يعنى در لوح محفوظ ( ج 8 ص 477 مجمع ) .\r\nو در تفسير قول خدا «  وَ ما يُعَمَّرُ مِنْ مُعَمَّرٍ  » گفته : يعنى دراز نشود عمر عمركننده‌اى « و نه از عمرش كاسته شود » يعنى از عمر آن عمركننده بگذشت زمان و گفته‌اند مقصود اينست كه كاسته نشود از عمر ديگرى ، و گفته‌اند مقصود اينست كه خدا ميداند اگر فلانى فرمانبرد تا فلان وقت ميماند و اگر گناه كند از عمرش كاسته شود و نماند « جز در كتاب مبين » يعنى در لوح محفوظ ثبت است ( ج 8 ص 308 مجمع ) .\r\nو در تفسير «  كُلَّ شَيْءٍ أَحْصَيْناهُ  » گفته : يعنى شماره كنيم هر پديده را در كتاب روشن و آن لوح محفوظ است و گفته‌اند : مقصود از آن نامه‌هاى اعمال است ( ج 8 ص 418 مجمع ) .\r\nمن گويم : در بسيارى اخبار است كه مقصود از امام مبين امير المؤمنين عليه السّلام است چنانچه گذشت « و راستى كه آن » معنى قرآن « در ام الكتاب » لوح محفوظ\r\n\r\n","description":"","footnote":"","page_name":" 279 ","page_number":291},
  {"content":"\r\n\r\nاست كه سرچشمه همه كتابهاى آسمانى است « نزد ما علىّ است » يعنى والامقام ( حكيم است ) يعنى صاحب حكمت بالغه چنين گفته شده ، و در بسيارى از اخبار است كه ضمير به امير المؤمنين برگردد و مقصود از ام الكتاب هم سوره فاتحه است كه در آن نوشته «  اهْدِنَا الصِّراطَ الْمُسْتَقِيمَ  » و صراط همان امير المؤمنين است و شناخت او و روش او « و نزد ما است كتاب حفيظ » طبرسى - ره - ( ج 9 ص 141 ) گفته : يعنى نگهدار شمارش و نامهاى آنها است و آن لوح محفوظ است ، و گفته شده : يعنى محفوظ است از پوسيدگى و كهنه شدن ، و آن كتاب نگهبانانست « و كتاب مسطور » يعنى نوشته شده « در رق منشور » و آن كتابى است كه خدا براى فرشته‌ها در آسمان نگاشته تا در آن بخوانند آنچه بوده و باشد ، و گفته‌اند مقصود قرآنست كه نزد خدا در لوح نوشته است كه آن لوح رق منشور است ، و گفته‌اند : نامه‌هاى اعمال است ؛ و گفته‌اند : مقصود تورات است ، و گفته‌اند : همان قرآنست كه مؤمنان در برگى نويسند و منتشر سازند تا خوانده شود ، ورق برگى است كه در آن مينويسند ( ج 9 ص 173 مجمع ) و در تفسير قول خدا است « و نرسد مصيبتى در زمين » مانند قحط باران و كمى گياه و كاستى ميوه‌ها « و نه در جان شما » از بيمارى و داغ فرزند « مگر در كتاب است » يعنى ثبت است در لوح محفوظ پيش از آفرينش مردم « تا اندوه نخوريد بر آنچه از دست داديد » يعنى اين كار را كرديم تا غم نخوريد بر آنچه از نعمت دنيا از دست شما رفته « و شاد نشويد بدان چه شما را آمده » يعنى بدان چه خدا بشما داده ، و آنچه باعث اينست كه در هر دو جا اندوه و شادى نباشد اينست كه چون كسى بداند خدا تعالى ضامن است كه عوض از دست رفته را در آخرت بدهد نشايد كه بر آن غم خورد ، و چون بداند كه بدان نعمتى كه رسيده بايد شكر كند و حقوق واجبه‌اش بپردازد نشايد كه بدان شاد شود بعلاوه چون بداند كه چيزى از آن نماند نشايد كه بدان همت ورزد و بايد كه بامر آخرت پردازد كه پاينده است و نابود نشود ( ج 9\r\n\r\n","description":"","footnote":"","page_name":" 280 ","page_number":292},
  {"content":"\r\n\r\nص 140 مجمع ) .\r\nبيضاوى ( ج 2 ص 499 ) در تفسير « پيش از آنكه آن را بسازيم » گفته : يعنى بيافرينيم و ضمير بمصيبت برگردد يا به زمين يا به نفس ، و يا در قول خدا « تا غم نخوريد » گفته : هر كه بداند همه مقدرند كار بر او آسان شود ، و اشعار دارد كه از دست رفتن آن بطبع خود آنست ، و اما وجود و بقائش سبب خواهند ، و مقصود نفى افسوسى است كه مانع از پذيرش فرمان خدا باشد و نفى شادى موجب فساد و تكبر و از اين رو دنبالش فرموده كه « خدا دوست ندارد هيچ متكبر و بر خود بالنده‌اى را » ( پايان ) .\r\nطبرسى ( ج 10 ص 332 مجمع ) گفته در معنى نون اختلاف است ، گفته شده نام يك سوره است ، گفته شده آن ماهى است كه زمينها بر پشت آنست ، از ابن عباس و ديگران ، و گفته شده : يك حرف از لفظ رحمان است ، در روايت ديگرى از ابن عباس و گفته شده بمعنى دوات است ، از حسن و ديگران ، و گفته شده لوحى است از نور و در روايتى كه سندش را تا پيغمبر صلّى اللَّه عليه و آله و سلّم بالا برده‌اند فرموده : نهريست در بهشت و خدا به دو فرمود : مداد شو و منجمد گرديد سپيدتر است از شير ، و شيرينتر از عسل سپس بقلم فرمود : بنويس و قلم نوشت آنچه را كه بود و خواهد بود تا روز قيامت ، از امام پنجم عليه السّلام است .\r\nو گفته شده مقصود از آن ماهى دريا است كه نشانه‌هاى خداشناسى است ، زيرا از آب آفريده شود و چون از آن جدا گردد و بميرد ، چنانچه جانوران بيابان كه در آب افتند بميرند ، و قلم ابزار نوشتن است ، خدا تعالى بدان سوگند خورده كه سود رسان بمردم است زيرا قلم يكى از دو زبان انسان است و آنچه در دل دارد بر نوك آن آرد و بنگارد و بجاى دور برساند چنانچه هر گاه نزديك رس كسى باشد با زبانش مقصود او را برساند ، و با قلم است كه احكام دين حفظ مىشود و كار مردم جهان استوار ميگردد .\r\nو گفته‌اند : بيان دو تا است : يكى به زبان و ديگرى با نگارش انگشتان ، بيان\r\n\r\n","description":"","footnote":"","page_name":" 281 ","page_number":293},
  {"content":"\r\n\r\nزبان را گذشت زمان كهنه سازد و بيان قلمها با گذشت روزگاران بجا ماند « و آنچه بنگارند » و آنچه بنويسند فرشته‌ها از آنچه بدانها وحى شود و از كردار آدميزاده‌ها و گفته‌اند ما مصدريه است ( يعنى سوگند بقلم و نگارش ) پايان .\r\nرازى ( ج 8 ص 28 تفسير خود ) گفته : در قلم دو وجه است :\r\n1 - سوگند متعلق به جنس قلم است كه در آسمان يا زمين باشد چنانچه فرمود « پروردگار اكرمت كه آموخت با قلم ، 2 - العلق » .\r\n2 - سوگند ياد شده بيك قلم معين معهود كه در خبر آمده « نخست چيزى كه خدا آفريد قلم بود » ابن عباس گفت نخست چيزى كه خدا آفريد قلم بود ، سپس فرمود : بنويس آنچه شدنى است تا روز قيامت گفته : آن قلمى بود از نور بدرازى ميان آسمان و زمين مجاهد از او روايت كرده كه گفت : نخست چيزى كه خدا آفريد قلم بود پس به او فرمود : بنويس مقدر را و نوشت آنچه شدنى بود تا روز قيامت و همانا مردم در جريان امرى هستند كه از آن فراغت حاصل شده .\r\nقاضى گفته : بايد اين خبر را بمجاز حمل كرد زيرا قلم ابزار ويژه نوشتن است و نميشود زنده و خردمند باشد « 1 » و امر و نهى شود زيرا نشايد هم جاندار و مكلف باشد و هم ابزار نوشتن گفته مقصود اينست كه خدا قلم را بهر چه بايد باشد روان ساخته چون قول خدا « چون به چيزى حكم كند همان گويد باش و مىباشد » زيرا در اين جا نه فرمانيست و نه تكليفى بلكه تنها به كار بستن نيرو است در آفريده بىكشمكش و جلوگيرى و برخى مردم پنداشته‌اند قلم مذكور در اينجا همان عقل است و آن چيزيست كه مايه همه آفريده‌ها است .\r\nگفته‌اند : دليلش اينست كه در اخبار آمده آن نخست چيزى است كه خدا آفريده ، و در خبر ديگر است كه نخست چيزى كه خدا آفريده عقل است ، و در خبر ديگر : نخست چيزى كه خدا آفريده يك دانه گوهر بود و با ديده هيبت بدان نگريست\r\n\r\n\r\n","description":"","footnote":"\r\n( 1 ) بنا بر اينكه قلم موجودى مجرد از ماده باشد اشكال وارد نيست زيرا مجرد بىعقل و زندگى نيست فافهم ( ترجمه پاورقى ص 362 ) .\r\n","page_name":" 282 ","page_number":294},
  {"content":"\r\n\r\nو آب شد تا آخر آنچه گذشت . گفته‌اند : روى همرفته اين اخبار دلالت دارند كه عقل و قلم و آن گوهر كه مايه آفريده‌ها است يكى است و گر نه تناقض شود ( پايان ) من گويم بوجوه دگر جمع آنها ممكن است چنانچه گذشت .\r\n« و هر چيزى را در كتاب شماره كرديم » بيضاوى ( ج 2 ص 589 ) تفسير خود گفته :\r\nيعنى شماره كرديم شماره كردنى و كتاب بجاى مصدر احصاء آمده كه در ضبط با آن هم معنا است يا براى فعل مقدر خودش ، و يا اينكه حال است بمعنى مكتوب در لوح محفوظ يا نامه فرشته‌هاى نگهبان .\r\n«  فِي لَوْحٍ مَحْفُوظٍ  » رازى در ( ج 8 ص 528 ) در تفسيرش گفته يعنى لوحى محفوظ از اينكه جز پاكان بر آن سايند ، يا محفوظ از اطلاع آفريده‌ها جز فرشته‌هاى مقرّب يا از اينكه دچار تغيير و تبديل گردد ، برخى متكلمين گفته : لوح چيزيست كه بديده فرشته‌ها آيد و آن را ميخوانند و چون مضمون اخبار و آثار است بايد آن را باور داشت .\r\nمن گويم : آنچه در قرآن و سنت از اين نمونه‌ها آمده نبايد به مجرد استبعاد و هم بدون برهان و حجت و نص معارض باعث آن را تأويل نمود و در آن تصرف كرد ، و آنچه در برخى اخبار است كه لوح و قلم دو فرشته‌اند با ظاهر آن منافاتى ندارد چنانچه پوشيده نباشد ، و از اخبار برآيد كه خدا عز و جل دو لوح دارد يكى لوح محفوظ كه تغيير ناپذير است و ديگرى لوح محو و اثبات كه در آن بدا است چنانچه در باب خود تحقيقش گذشت و بدان اشارت دارد قول خدا سبحانه : « محو كند خدا هر چيز را خواهد و ثبت كند و نزد او است ام الكتاب ، 35 - الرعد » .\r\nرازى در ( ج 5 ص 309 ) تفسيرش گفته : در محو و اثبات چند وجه است تا گفته :\r\n8 - اينكه در باره روزى و محنت و مصيبت است كه در كتاب ثبت كند و سپس بدعاء و صدقه محو كند سپس گفته :\r\nو اما « ام الكتاب » يعنى اصل كتاب ، و عرب هر چه را در شمار اصل باشد مادر خوانند چون « ام الرأس » براى مغز و ( ام القرى ) براى مكه : پس ام الكتاب همچنين\r\n\r\n","description":"","footnote":"","page_name":" 283 ","page_number":295},
  {"content":"\r\n\r\nاست و آنست كه اصل همه كتابها است و در بارهء آن دو قول است يكم ام الكتاب همان لوح محفوظ است . و همه پديده‌هاى علوى و سفلى در آن ثبت است ، از پيغمبر صلّى اللَّه عليه و آله و سلّم است كه فرمود : خدا بود و چيزى نبود سپس لوح را آفريد و همه احوال خلق را تا روز قيامت در آن ثبت كرد .\r\nبنا بر اين تقدير خدا را دو كتاب است ، يك كتاب كه فرشته‌ها براى مردم نويسند و اين كتاب محو و اثبات دارد و ديگرى لوح محفوظ كه داراى همه احوال عالم بالا وزيرين است ، و آن باقى است . ابو درداء از پيغمبر صلّى اللَّه عليه و آله و سلّم روايت كرده كه فرمود :\r\nخدا تعالى در سه ساعت مانده از شب نگاه كند در كتابى كه جز او ديگرى در آن نگاه نكند ، و محو كند هر چه خواهد و ثبت كند هر چه خواهد .\r\nدوم : اينكه ام الكتاب همان علم خدا است كه همه چيز از هست و نيست در آنست ، و گرچه دانسته‌ها دگرگون شوند ولى دانش خدا بجا است و منزه از دگرگونيست ، و مقصود از ام الكتاب همانست ( پايان ) .\r\nطبرسى - ره - در ( ج 5 ص 298 ) تفسيرش گفته : در ضمن اقوال در اين باره :\r\n4 - لوح محو و اثبات در همه چيز هست ، روزى را بيش و كم كند ، عمر را ، و سعادت و شقاوت را ، و عكرمه از ابن عباس روايت كرده كه گفت : دو كتاب هستند كتابى جز ام الكتاب كه خدا محو كند هر چه را خواهد از آن و ثبت كند و ام الكتاب كه هيچ از آن دگرگون نكند ، و عمران بن حصين هم آن را از پيغمبر صلّى اللَّه عليه و آله و سلّم روايت كرده ، سپس گفته : ام الكتاب همان لوح محفوظ است كه دگرگونى و جابجا شدن ندارد ، زيرا كتابها كه نازل شدند از آن نسخه بردارى شدند ، و محو و اثبات همانا در كتابهائيست كه نسخه شده‌اند نه در اصل كتاب از بيشتر مفسران .\r\nو گفته شده : ام الكتاب نام گرفته براى آنكه در آن نوشته است ، چنان و چنان خواهد شد براى هر چه كه مىباشد . و چون آن چيز واقع شد . نوشته شود كه شد آنچه بايد بشود ، و وجه آن مصلحتى است كه دارد ، و عبرتيست براى فرشته‌ها كه انديشه\r\n\r\n","description":"","footnote":"","page_name":" 284 ","page_number":296},
  {"content":"\r\n\r\nكنند و آن نوشته را با آنچه مىشود مقابله كنند و بدانند كه همه پديده‌ها را كه بسيارند خدا دانسته و پيش از وقوعشان پيش بينى كرده ، با اينكه اين نوشته پيشين بهتر هراسناك و جاگير درد دلها است بعظمت تا آنجا كه هر كه تصور كند آن را و بينديشد در آن گويا آن را مشاهده كرده ( پايان ) .\r\nو بدان كه حكماء را در اين بابت خرافاتى است كه بمحالات ميكشد و سپس بزندقه و بيرون شدن از مذاهب دينداران ، و بنام تاويل بيشتر آيات و روايات را رد كردند و منكر شدند ، و اگر چه پنداشته‌اند بانواع ناروا آنها را شرح و تطبيق كردند برخى گويند قلم همان عقل اول است ، و همه چيز صورت بسيط و پاكى از شائبه كثرت و تفصيل در آن دارد ، و همان صورت قضاء الهى است و براى همين ام الكتاب ناميده شود ، و از آن در الواح نفوس كليه سماويه نقش بندند ، چنانچه با قلم صور معلوم و مضبوط وابسته بعلل و اسباب خود نسخه بردارى شود بطور كلى و اين رتبه قدر خدا است .\r\nو از اين نفوس كليه در قواى منطبعه خياليه نقوشى جزئى نسخه شود كه شكل و هيئت معين ندارند مطابق پديده خارجى ، و اين عالم لوح قدر است چنانچه عالم نفوس كليه لوح قضاء است و هر كدام بدين اعتبار كتاب مبين هستند جز اينكه نخست از محو و اثبات مصونست و دومى كتاب محو و اثبات است ، و بداء در آنست ، زيرا قواى انطباعى فلك به تفصيل پديده‌هاى آينده همگى احاطه ندارد يكباره ، چون بىنهايتند ، و پديده‌ها خرده خرده در آن نقش بندند و بطور اجمال با علل و اسباب خود بروشى پيوسته ، و نظمى برقرار .\r\nزيرا هر چه در جهان كون و فساد پديد شود همانا لازمه حركات افلاك است و از بركت آنها است ، و بسا در آن نقش بندد وقوع امرى با علل ناقص و بدان حكم كند و علتى ديگر آيد كه امر بر خلاف اين پيشگوئى واقع شود كه مقتضاى اسباب ديگر بوده و آن سبب متاخر را هنوز ندانسته حكم كرده و چون وقتش فرارسد و بر آن مطلع شود ، بر خلاف اول حكم كند و نقش حكم پيش از آن محو شود و حكم ديگر\r\n\r\n","description":"","footnote":"","page_name":" 285 ","page_number":297},
  {"content":"\r\n\r\nثبت گردد ، و چون اسباب اين تخيل ناقص به خدا منتهى شود بداء را به دو نسبت داده‌اند با اينكه علم خداى سبحان به همه چيز از كلى و جزئى از ازل تا ابد احاطه دارد .\r\n\r\n[ روايات 
  ]\r\n1 - در تفسير على بن ابراهيم ( 536 ) بسندش از امام ششم عليه السّلام فرمود : نخست چيزى كه خدا آفريد قلم بود ، و به او فرمود : بنويس ، پس نوشت آنچه بود و آنچه خواهد بود تا روز قيامت .\r\n2 - و از همان ( 72 ) در قول خدا « بلكه آن قرآنى است نيكو ، در لوح محفوظ » فرمود : لوح محفوظ دو طرف دارد يكى بر [ راست 
  ] عرش ، و ديگرى بر پيشانى اسرافيل ، و چون خدا سخن كند بوحى لوح ، به پيشانى اسرافيل زند تا در لوح نگرد و آنچه وحى شده به جبرئيل وحى كند .\r\n3 - و از همان ( 960 ) بسندش از عبد الرحيم قصير گويد از امام ششم عليه السّلام پرسيدم از « ن و القلم » فرمود : راستى خدا قلم را از درختى در بهشت آفريد بنام :\r\nخلد ، سپس به نهرى از بهشت فرمود : مداد شو ، و آن نهر بسته شد ، و از برف سفيدتر و از عسل شيرين‌تر بود ، سپس بقلم فرمود : بنويس ، گفت پروردگارا چه بنويسم ؟ فرمود : بنويس آنچه بوده و آنچه خواهد بود تا روز قيامت ، و قلم در برگى سفيدتر از نقره و پاكتر از ياقوت نوشت ، سپس خدا آن را لوله كرد و در ركن عرش نهاد سپس دانه‌هاى قلم را مهر كرد ، و پس از آن سخن نگفت و نگويد هرگز و همانست كتاب مكنونى كه همه نسخه‌ها از آنست .\r\nآيا شما عرب نيستيد ؟ چگونه معنى سخن را نفهميد ، يكى از شما به يارش مىگويد : اين كتاب را نسخه بردار ، آيا نيست كه نسخه از كتاب ديگر است كه اصل آنست ، و آنست قول خدا و راستى كه ما بوديم نسخه بردار از آنچه شما مىكرديد .\r\n29 - الجاثيه ) .\r\nبيان اين دليل است بر اينكه قلم به نسبت آنچه بعد از او است اول است چون خلقت بهشت پيش از آن بوده « 1 » .\r\n\r\n\r\n","description":"","footnote":"\r\n( 1 ) ظاهر آنچه از امام صادق ( ع ) در جواب سفيان ثورى در حديث پنجم آيد آنست كه ذكر كيفيت خلق لوح و قلم از نهر بهشت بر سبيل تمثيل آمده است نه حقيقت ، و حقيقت اينست كه اين دو فرشته‌اند و هر خبرى دلالت كند كه آنها فرشته‌اند اين را روشن مىكند و مؤيد آنست آنچه دلالت دارد كه خلق بهشت پس از قلم بوده است تامل كن ( پاورقى ص 637 ) .\r\n","page_name":" 286 ","page_number":298},
  {"content":"\r\n\r\n4 - در علل الشرائع ( ج 2 ص 87 ) بسندش از يحيى بن ابى علاء رازى گفت : مردى نزد امام ششم عليه السّلام آمد و گفت : قربانت به من بگو تفسير قول خدا عز و جل را « ن و قلم و آنچه نگارند » و تفسير قول خدا عز و جل بابليس « راستى تو از مهلت يافته‌هائى تا روز وقت معلوم ، 80 - ص » و به من بگو از اين خانه كعبه چگونه بر مردم واجب شده كه بيايند نزد آن ، گويد : امام ششم به دو رو كرد و فرمود :\r\nهيچ كس پيش از تو هرگز پرسش تو را از من نكرده ، راستى خدا عز و جل چون بفرشته‌ها فرمود « راستى من در زمين جايگزينى گذارنده‌ام » . فرشته‌ها از آن شيون كردند و گفتند : اگر ناچار در زمين خود گزارندهء جاى گزينى از ما كسى را گذار كه در باره آفريدهء تو بفرمانت كار كند . و خدا سخن آنها را رد كرد كه « راستى من ميدانم آنچه را شما ندانيد » و فرشته‌ها در گمان شدند كه اين از خشم خدا عز و جل است بر آنها ، و بعرش پناهنده شدند و بدان طواف كردند و خدا عز و جل برايشان خانهء فرمود از مرمر با سقفى از يك دانه ياقوت سرخ ، و ستونهائى از زبرجد ، هر روزى هفتاد هزار فرشته در آن درآيد كه ديگر تا يوم وقت معلوم در آن در نيايند .\r\nفرمود : آن روزيست كه باريكم در صور دميده شود ، و ابليس در ميان دم يكم و دوم صور بميرد و اما « ن » نهريست در بهشت سفيدتر از برف و شيرينتر از عسل ، خدا عز و جل به او فرمود : مداد شو ! مداد شد ، سپس درختى به دست خود بر گرفت و كاشت ، فرمود : دست همان قدرت است . نه آنچه مشبهه معتقدند ، سپس به او فرمود : قلم شو سپس به او فرمود : بنويس ، گفت : پروردگارا چه بنويسم ، فرمود : هر چه بودنى است تا روز قيامت ، و آن كار را كرد ، سپس آن را مهر كرد ، و فرمود زبان باز مكن تا روز وقت معلوم .\r\n\r\n","description":"","footnote":"","page_name":" 287 ","page_number":299},
  {"content":"\r\n\r\n5 - در معانى الاخبار ( 23 ) بسندش از سفيان ثورى گفت تفسير ( ن ) را از جعفر بن محمّد عليه السّلام پرسيدم پاسخ داد نهريست در بهشت ، خدا عز و جل فرمود : بسته شو ، بسته شد و مداد شد ، سپس خدا عز و جل بمداد فرمود : بنويس ، و قلم در لوح محفوظ نگاشت آنچه بود و آنچه خواهد بود تا روز قيامت ، مداد از نور بود ، و قلم از نور ، و لوح لوح نور . سفيان گويد : گفتم : يا ابن رسول اللَّه برايم امر لوح و قلم و مداد را بهتر بيان كن و به من بياموز از آنچه خدا به تو آموخته .\r\nفرمود : يا ابن سعيد اگر تو اهل پاسخ نبودى پاسخت نميدادم . فرشته ايست كه بقلم مىرساند و او هم فرشته‌ايست كه به لوح مىرساند و او هم باز فرشته‌ايست كه باسرافيل مىرساند ، و اسرافيل بميكائيل مىرساند ، و ميكائيل بجبرئيل مىرساند ، و جبرئيل بانبياء و رسل مىرساند گويد سپس به من فرمود : اى سفيان برخيز كه بر تو ايمن نيستم .\r\n6 - و از همان ( 30 ) بسندش از ابراهيم كرخى ، گفت : از جعفر بن محمّد عليه السّلام پرسيدم از لوح و قلم ؛ پاسخ فرمود : دو فرشته‌اند .\r\n7 - عياشى از محمّد بن مروان از امام صادق عليه السّلام از پدرش در تفسير قول خدا تعالى «   ن وَ الْقَلَمِ وَ ما يَسْطُرُونَ   » فرمود : « ن » نهريست در بهشت سفيدتر از شير فرمود : خدا قلم را فرمان داد تا جارى شد بهر آنچه بود و باشد ، و آن برابر خدا گذاشته است ، بر آن هر چه خواهد افزايد و هر چه خواهد بكاهد و هر چه خدا خواهد كه باشد و هر چه خواهد كه نباشد .\r\nمن گويم : تمام اين خبر در باب طواف است .\r\n8 - در اختصاص : ابن سلام از پيغمبر صلّى اللَّه عليه و آله و سلّم پرسيد از « ن و القلم » فرمود : نون لوح محفوظ است و قلم نوريست تابان و اينست معنى قول خدا « ن ، و قلم و آنچه نگارند » گفت : اى محمّد راست گفتى بگو : بچه درازا بود ؟ و چه پهنا ؟ و مدادش چه بود ؟ و در كجا جارى شد فرمود : درازى قلم پانصد سال راه بود و پهنايش مسافت هشتاد سال و مداد از ميان نيشهايش در مىآمد و در لوح محفوظ بامر خدا و سلطان او روان\r\n\r\n","description":"","footnote":"","page_name":" 288 ","page_number":300},
  {"content":"\r\n\r\nبود گفت راست گفتى اى محمّد بگو لوح محفوظ از چه بوده ؟ فرمود : از يك دانه زمرد سبز كه درونش لؤلؤ بود و آسترش رحمت گفت راست گفتى اى محمّد گفت : به من بگو چند بار خدا در هر شبانه روز بلوح محفوظ نگرش دارد ؟ فرمود : 360 نگرش .\r\n9 - در علل ( ج 1 ص 18 ) بسندش از كسى كه شنيده بود از زراره كه ميگفت :\r\nاز امام ششم سؤال شد از آغاز نسل آدم و در ضمن سخنانش فرمود : فقهاء اهل حجاز و فقهاء اهل عراق خلافى ندارند در اينكه خدا عز و جل امر فرمود تا قلم بر لوح محفوظ جارى شد بهر آنچه بايد بود تا روز قيامت دو هزار سال پيش از آفرينش آدم و در اينكه كتابهاى خدا همه نوشته همان قلم است اين كتابها كه در عالم شهرت دارند تورات ، انجيل ، زبور و قرآن كه خدا آنها را از لوح محفوظ بر رسولان خود فرود آورد ( الخبر ) .\r\n10 - عقائد صدوق : اعتقاد ما در لوح و قلم اينست كه دو فرشته‌اند .\r\nمن گويم : شيخ مفيد - ره - گفته : لوح كتاب خدا است ، در آن نوشته آنچه مىباشد تا روز قيامت ، و آنست تفسير قول خدا « و البته نوشتيم در زبور پس از ذكر كه زمين را ارث برند بنده‌هاى خوب من ، 105 - الحج » لوح همان ذكر است و قلم ابزارى كه خدا بدان در لوح نوشته و لوح را مرجعى نموده تا فرشته‌ها آنچه خواهد بود از آن بدانند ، و چون خدا خواهد فرشته‌ها را بر غيب آگاه كند يا آنها را بدان بانبياء فرستد فرمايد تا در لوح نگاه كنند آنچه را بايد به پيغام گير برسانند از آن از بر نمايند و از آن بدانند كه چه بايد بكنند .\r\nو البته اخبارى از پيغمبر و ائمه عليهم السلام بدين مضمون رسيده ، و كسى كه گفته : لوح و قلم دو فرشته‌اند بدور افتاده از اين مطلب و از حق فاصله گرفته ، زيرا فرشته‌ها نه الواح ناميده شوند و نه اقلام ، و در عرف و لغت نام فرشته‌اى و نه آدمى لوح و قلم معروف نيست .\r\nبيان : صدوق - ره - در آنچه گفته پيروى از روايت كرده و اعتراضى بر او نيست ، با اينكه آنچه مفيد در وصف لوح و قلم گفته منافات با آن ندارد ، زيرا ممكن\r\n\r\n","description":"","footnote":"","page_name":" 289 ","page_number":301},
  {"content":"\r\n\r\nاست هر دو فرشته باشند و يكى ابزار نقش و نگارش باشد و ديگرى جاى نگارش ، و بسا مقصود از اينكه دو فرشته‌اند اينست كه حامل آنها دو فرشته‌اند ، و شايد همان ايمان اجمالى بدانها سالمتر از خطاء و گمراهى باشد .\r\n11 - عقيدهء ما در نزول وحى از جانب خدا عز و جل اينست كه ميان دو ديده اسرافيل لوحى است و چون خدا سبحانه خواهد وحى صادر كند ، اين لوح بر پيشانى اسرافيل زند و آن بنگرد و آنچه در آنست بخواند و آن را به ميكائيل رساند ، و ميكائيل بجبرائيل رساند ، و جبرائيل به پيغمبران رساند .\r\n12 - در منثور ( ج 1 - 328 ) از ابى نعيم در حليه ، سند را به على عليه السّلام كشانده كه فرمود : كرسى لؤلؤ است و قلم لؤلؤ است ، و درازاى قلم هفتصد سال راه است و درازاى كرسى تا آنجا كه ندانند آن را جز دانشمندان .\r\n13 - ( در منثور ج 6 ، 13 ) ابن عباس گفته : نخست چيزى كه خدا آفريد قلم بود ، و به او فرمود تا هر چه بايد باشد تا روز قيامت بنويسد ، و كتابش نزد خدا است ، سپس خواند « و راستى كه آن نزد ما است در ام الكتاب و الا و حكيم 4 - الزخرف » .\r\n14 - ( در منثور ج 3 - ص 144 ) از جعفر بن محمّد عليه السّلام فرمود با پدرم محمّد بن على بودم و مردى به او گفت : اى ابا جعفر آغاز آفرينش اين ركن چيست ؟ فرمود :\r\nچون خدا خلق را آفريد بآدميزاده‌ها گفت : آيا من پروردگار شماها نيستم ؟ گفتند چرا ، و اعتراف كردند ، و خدا نهرى شيرين‌تر از عسل و نرم‌تر از كره جارى كرد ، و بقلم فرمود از آن نهر مداد برگرفت ، و اعتراف آنها را با هر چه بود شدنى است تا روز قيامت نوشت سپس آن نوشته را لقمه‌اى ساخت در درون اين سنگ حجر الأسود ، و اين دست كشيدن كه مىبينى همانا بيعتى است بر آن اعتراف كه از نخست داشته‌اند .\r\n15 - و از انس است كه رسول خدا صلّى اللَّه عليه و آله و سلّم فرمود : راستى خدا پيش از آفرينش آسمانها و زمين كتابى نگاشت و آن كتاب نزد او است بالاى عرش ،\r\n\r\n","description":"","footnote":"","page_name":" 290 ","page_number":302},
  {"content":"\r\n\r\nو خلق بنهايت رسند تا آنچه كه در اين كتابست ، و گواه آن در قرآنست « و راستى كه آن در ام الكتاب نزد ما است البته و الا و با حكمت ، 4 - الزخرف » .\r\n16 - ( در منثور ج 6 ، 13 ) و از ابن ساباط ، گفت : در ام الكتابست آنچه شدنى است تا روز قيامت و بر آن سه فرشته گماشته‌اند كه نگهداريش ميكنند ، جبرئيل گماشته وحى است كه به پيغمبران فرود مىآورد و گماشته هلاك است چون خدا خواهى قومى را هلاك كند مأمورش او است ، و گماشته به يارى در نبردها است چون خدا خواهد يارى دهد ، و ميكائيل گماشته بر نزول باران و نگهدارى آنست ، و بر نگهدارى گياه زمين ، و ملك الموت گماشته بر جان گرفتن است . و چون دنيا تمام شود ، محفوظات آنها را با متن ام الكتاب مقابله كند و با هم برابر يابد .\r\n17 - ( در منثور ج 6 ص 13 ) از ابن جريج در قول خدا « راستى كه آن در ام الكتاب است » گفت : در ذكر حكيم است هر چه بوده و هر چه باشد ، و هر كتابى نازل شده از آنست .\r\n18 - ( در منثور ج 6 ص 36 ) از ابن عباس كه پرسش شده از اين آيه « راستى كه ما نسخه برداريم از آنچه شما ميكنيد ، 28 - الجاثيه » پاسخ گفت : كه نخست چيزى كه خدا آفريد قلم بود ، سپس ن را آفريد ، و آن دوات بود ، سپس الواح را آفريد و دنيا را تا پايان در آن نوشت ، از خلق و مخلوق ، كار و كردار ، از نيك و بد ، و هر چه باشد از روزى حلال و حرام ، و از هر تر و خشك ، و هر كدام را واداشت بدان چه بايدش ، كى در دنيا آيد ، و چند در آن بماند و تا چند فانى شود سپس بر آن كتاب فرشته‌ها گماشت ، و به خلق هم فرشته‌ها گماشت ، و فرشته‌هاى گماشته بر خلق نزد فرشته گماشته بر آن كتاب آيند و هر چه بايد در روز و شب باشد و بر پخش آن گماشته‌اند نسخه بردارند ، سپس بسرپرستى مردم آيند و آنها را بفرمان خدا نگهدارى كنند و بر جاى دارند ( و برانند خ ب ) طبق همان نسخه‌اى كه در دست دارند .\r\n\r\n","description":"","footnote":"","page_name":" 291 ","page_number":303},
  {"content":"\r\n\r\nمردى برخاست و گفت : يا بن عباس ، اين را ندانيم و نه بينيم ، فرشته‌ها در هر روز بنويسند ؟ ابن عباس گفت : آيا شما مردمى عرب زبان نيستيد ؟\r\n« راستى ما نسخه برداريم آنچه را شما ميكنيد » آيا نسخه بردارى جز از كتاب است ؟ 19 - ( در منثور ج 6 ص 37 ) از ابن عباس از پيغمبر صلّى اللَّه عليه و آله و سلّم در تفسير قول خدا « راستى ما نسخه برداريم از آنچه شما ميكنيد » فرمود : مقصود كارهاى مردم دنيا است از نيكيها و بديها ، هر بامداد و شام از آسمان فرود آيد آنچه در آن روز و شب به انسان ميرسد ، آنكه كشته مىشود ، آنكه غرق مىشود ، آنكه از بالاى بامش مىافتد و آنكه از بالاى كوه پرت مىشود ، آنكه در چاه مىافتد و آنكه در آتش ميسوزد همه اينها را ضبط كنند و شب به آسمان بالا برند و دريابند چنانست كه در ذكر حكيم آسمان ثبت بوده .\r\nو از ابن عباس كه گفت در ذكرى كه نزد او است هر چه شدنيست نوشته ، سپس فرشته‌هاى نگهبان بر آدم و فرزندانش را بفرستد ، و فرشته‌ها از آن ذكر نسخه بردارند آنچه بنده‌ها ميكنند ، سپس خواند « اينست كتاب ما درست بر شما سخن ميگويد راستى ما نسخه برداريم از آنچه شما ميكرديد » .\r\n21 - ( در منثور ج 6 ص 37 ) از ابن عباس كه خدا جل ذكره عرش را آفريد و بر آن استوار گرديد سپس قلم را آفريد و فرمودش تا فرمان او را اجراء كند و ثبت كند ، قلم آنچه ميان آسمان و زمين است بزرگ شمرد ، و گفت : پروردگارا بچه جارى شوم ؟ فرمود : بدان چه من آفريننده‌ام و در خلق من باشند از قطره‌هاى باران يا گياه ، يا شخص ، يا اثر ، منظور كردار است ، يا روزى ، يا عمر ، پس قلم جارى شد بهر چه خواهد بود تا روز قيامت و خدا آن را در كتاب مكنون ثبت كرد نزد خود زير عرش .\r\nو اما اينكه فرمود : « راستى ما نسخه برداريم آنچه را شما ميكرديد » اينست كه خدا فرشته‌ها گماشته و از آن كتاب نسخه بردارند هر سالى در ماه رمضان و شب\r\n\r\n","description":"","footnote":"","page_name":" 292 ","page_number":304},
  {"content":"\r\n\r\nقدر آنچه را تا شب قدر ماه رمضان آينده در زمين خواهد بود ، و برابر كنند آن را نگهبانانى كه خدا بر بنده‌ها دارد هر شب پنجشنبه با نامه عملى كه نوشته‌اند ، و دريابند كه نامه عملى كه حافظان بالا برده‌اند موافق است با آنچه در كتاب آنها است ، نه بيش است و نه كم ، و اما اينكه فرموده « راستى ما هر چيزى را به اندازه آفريديم ، 49 - القمر ) خدا آفريده براى هر چيزى آنچه مناسب او است از آفريده خود و آنچه وسيله روزى او است ، و شتر را آفريده براى نيازهائى كه جز آن از چهارپايان ديگر شايسته آنها نيستند ، و همچنين باشند چهارپايان ديگر كه هر كدام براى نيازى هستند مخصوص به خود ، و براى جانوران بيابان و پرنده‌هايش رزقى آفريده كه شايسته آنها است در بيابان ، و براى جانوران دريا و پرنده‌هايش روزى شايسته در دريا آفريده و براى اينست كه فرموده : ما هر چيزى را به اندازه آفريديم .\r\n21 - ( در منثور ج 6 ص 37 ) از ابن عباس گفت نخست چيزى كه خدا آفريد قلم بود . پيكره قلمى از نور ساختش و به او گفته شد : در لوح محفوظ جارى شو ! گفت : پروردگارا چه نگارم ؟ فرمود : هر آنچه باشد تا روز قيامت و چون خدا خلق را آفريد بمردم گماشت فرشته‌هائى كه كارهاشان را نگهبانى كنند ، و چون روز قيامت شود نامه‌هاى عمل آنها بدانها عرضه شود ، و گفته شود : اينست نوشته ما كه بدرستى با شما گويا است البته كه ما نسخه برداشتيم هر آنچه شما ميكرديد » دو كتاب با هم مقابله شوند و برابر باشند .\r\n22 - ( در منثور ج 6 ص 143 ) از ابن عباس در تفسير قول خدا « هر روز او در كاريست ، 29 - الرحمن ) گفت : راستى از آنچه خدا آفريده لوحى است از يك درّ سپيد ، كه دو پوسته جلدش از ياقوت سرخ است ، قلمش از نور است و كتابش از نور و پهنايش ميانه آسمان و زمين ، هر روزى 360 بار در آن نگاهى كند ، در هر نگاهى بيافريند ، روزى دهد ، بميراند و زنده كند ، عزيز سازد و خوار كند ، ( بزنجير كشد خ ب ) و آزاد كند ، و هر چه خواهد كند ، و اينست فرموده او « هر روزى او در كاريست » .\r\n\r\n","description":"","footnote":"","page_name":" 293 ","page_number":305},
  {"content":"\r\n\r\n23 - ( در منثور ج 6 ص 122 ) از ربيع بن انس در تفسير قول خدا تعالى « براستى كه آن قرآنست ارجمند در كتابى نهانى ، 77 - 78 - الواقعه » گفت :\r\nقرآن ارجمند همان قرآنست ، و كتاب نهانى همان لوح محفوظ كه آن را لمس نكنند مگر پاكيزه‌شده‌ها ، گفت : پاكيزه‌شده‌ها فرشته‌هايند كه پاك از گناهند .\r\n24 - ( در منثور ج 6 ص 250 ) از عبادة بن صامت گفت : شنيدم رسول خدا صلّى اللَّه عليه و آله و سلّم ميفرمود : راستى نخست چيزى كه خدا آفريد قلم بود ، پس به او فرمود : بنويس ، و او جارى شد بهر آنچه بايد بود تا ابد .\r\n25 - و از معاوية بن قره از پدرش گفت : رسول خدا صلّى اللَّه عليه و آله و سلّم فرمود : «   ن وَ الْقَلَمِ وَ ما يَسْطُرُونَ   » لوحى از نور . و قلمى از نور ، نوشت هر چه شدنى است تا روز قيامت .\r\n26 - از ابن عباس گفت : راستى خدا نون را آفريد . و آن دواتى بود و قلم را آفريد و فرمود : بنويس ، گفت : چه بنويسم ؟ فرمود : بنويس آنچه بايد باشد تا روز قيامت .\r\n27 - و از او ( در منثور ج 6 ص 250 ) كه رسول خدا صلّى اللَّه عليه و آله و سلّم فرمود : نون لوح محفوظ است و قلم از نور درخشان .\r\n28 - ( در منثور ج 6 ص 250 ) و از پيغمبر صلّى اللَّه عليه و آله و سلّم كه فرمود : نخست چيزى كه خدا آفريد قلم بود ، سپس نون را آفريد كه دوات بود ، سپس بقلم فرمود : بنويس ! گفت چه بنويسم ؟ فرمود : آنچه بوده و خواهد بود تا روز قيامت از كردار ، يا اثر ، يا روزى ، يا عمر ، و نوشت هر چه مىباشد و خواهد بود تا روز قيامت و اينست معنى قول او «    ن وَ الْقَلَمِ وَ ما يَسْطُرُونَ    » سپس مهر بر دهان قلم نهاد ، و نگفته و نگويد تا روز قيامت ، سپس خدا عقل را آفريد و فرمود : البته تو را بكمال رسانم در بارهء هر كه او را دوست دارم و از تو بكاهم در باره هر كسى كه او را\r\n\r\n","description":"","footnote":"","page_name":" 294 ","page_number":306},
  {"content":"\r\n\r\nدشمن دارم .\r\n29 - ( در منثور ج 6 ص 250 ) از قتاده و حسن است كه نون همان دوات است .\r\n30 - ( در منثور ج 6 ص 250 ) از ابن عباس در تفسير اين آيه است كه گفت خدا قلم را آفريد و فرمود : جارى شو ، پس جارى شد بهر آنچه باشد تا روز قيامت ، سپس ماهى را آفريد كه نون است و زمين را بر آن فشرد و سپس فرمود : « ن و قلم و آنچه نگارند » .\r\n31 - و از ابن عباس در تفسير قول خداى « لوح محفوظ » گفت : خبر داده شدم كه يك لوحى است و در آن ذكر است ، و آن لوح از نور است ، و بمسافت سيصد سال راه است .\r\n32 - و از ابن عباس است كه گفت : خدا لوح محفوظ را بمسافت صد سال آفريد و پيش از آنكه خلق را آفريند بقلم فرمود : بنويس آنچه در باره خلق خود دانش دارم ، پس جارى شد بدان چه باشد تا روز قيامت .\r\n33 - ( در منثور ج 6 ص 335 ) و از انس ، رسول خدا صلّى اللَّه عليه و آله و سلّم فرمود : براستى براى خدا لوحى است از زبرجد سبز كه آن را زير عرش نهاده ، و در آن نوشته : راستى منم خدا ، نيست شايسته پرستشى جز من آفريدم سيصد و ده و چند خلق ، هر كه آيد با شهادت باينكه نيست شايسته پرستشى جز خدا ، ببهشت برده شود .\r\n34 - ( در منثور ج 6 ص 335 ) از انس گفت : رسول خدا صلّى اللَّه عليه و آله و سلّم فرمود : راستى برابر خدا رحمان تبارك و تعالى لوحى است كه در آن سيصد و پانزده شريعت و آئين است ، رحمان ميفرمايد كه بعزت و جلالم سوگند ، نيايد هيچ بنده‌اى از بنده‌ها نزد من كه مرا يگانه داند و شريكى با من نگيرد و داراى يكى از شما آئينهاى من باشد جز آنكه او را ببهشت درآورم .\r\n35 - ( در منثور ج 6 ص 335 ) و از ابن عباس گفت : كه رسول خدا صلّى اللَّه عليه و آله و سلّم\r\n\r\n","description":"","footnote":"","page_name":" 295 ","page_number":307},
  {"content":"\r\n\r\nفرمود : خدا لوحى از يك درّه سپيد آفريد كه دو پوسته جلدش از زبرجد سبز است و نوشته‌اش از نور است ، و در هر روز سيصد و شصت بار به آن نگرد ، زنده كند ، و بميراند ، و بيافريند و روزى دهد ، و عزت بخشد و زبون سازد ، و هر چه خواهد بكند « 1 » .\r\nپايان جلد يكم آسمان و جهان\r\n\r\n\r\n\r\n","description":"","footnote":"\r\n( 1 ) من گويم : روايت در اينكه قلم پيش از ديگر اجزاء جهان آفريده شده بسيار است كه رويهمرفته وثوق بصدور آنها حاصل است ، و ما بارها گفته‌ايم زمان و مكان از اجزاء جهانند ، و هر چه پيش از آنها موجود شده باشد بىنياز از آنها است ، و البته مجرد از شوائب ماده و نقائص آنست ، و مؤيد آنست اخبارى كه دلالت دارند آنها دو فرشته‌اند پس به هوش باش ، و شايد سر تعبير از آنها به نور همين است كه بر كنار از ظلمت ماده و غبار طبيعت هستند چنانچه در باره نور پيغمبر صلى اللَّه عليه و آله و ائمه عليهم السلام گفتيم .\r\nبنا بر اين سبب اينكه تصريح به مجرد بودن آنها نشده و در امثال اين روايات اكتفاء به اشاره و رمز گرديده هم آهنگى با انديشه كوتاه عموم مردم است كه بيشتر آنها از درك حقيقت وجود مجرد و بلكه از تصور آن عاجزند و اللَّه العالم .\r\nو بهر حال تصديق اجمالى به آنچه از پيغمبر و عترت معصومش عليهم السلام رسيده در اين مطالب بسلامت نزديكتر است و از خطاء و لغزش دور تر است و خدا رهنما است ( پاورقى ص 376 )\r\n","page_name":" 296 ","page_number":308}
  ]