[
  {"content":"\r\nقرآن كريم\r\nتفسير عاملى\r\nشامل :\r\nلغت شأن نزول . ترجمه اقوال مفسرين . و توضيح نكات تربيتى و اجتماعى\r\nنگارش :\r\nابراهيم عاملى\r\n( موثق )\r\n( قدس سره )\r\nتصحيح از على اكبر غفارى\r\nكتابفروشى صدوق\r\nتهران بازار سراى ارديبهشت\r\nتلفن 536513\r\nمجلد 3\r\n1401 ه‍ ق\r\n1359 ه‍ ش\r\n","description":"","footnote":"","page_name":" 1 ","page_number":1},
  {"content":"\r\n\r\n[ تتمه سوره نساء 
  ]\r\nبِسْمِ اللَّه الرَّحْمنِ الرَّحِيمِ\r\n[ سوره النساء ( 4 ) : آيات 58 تا 59 
  ]\r\nإِنَّ اللَّه يَأْمُرُكُمْ أَنْ تُؤَدُّوا الأَماناتِ إِلى أَهْلِها وَإِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ إِنَّ اللَّه نِعِمَّا يَعِظُكُمْ بِه إِنَّ اللَّه كانَ سَمِيعاً بَصِيراً ( 58 ) يا أَيُّهَا الَّذِينَ آمَنُوا أَطِيعُوا اللَّه وَأَطِيعُوا الرَّسُولَ وَأُولِي الأَمْرِ مِنْكُمْ فَإِنْ تَنازَعْتُمْ فِي شَيْءٍ فَرُدُّوه إِلَى اللَّه وَالرَّسُولِ إِنْ كُنْتُمْ تُؤْمِنُونَ بِاللَّه وَالْيَوْمِ الآخِرِ ذلِكَ خَيْرٌ وَأَحْسَنُ تَأْوِيلًا ( 59 )\r\nمعنى لغات تودّوا - از مصدر تأدية بمعنى پرداختن و تسليم كردن . نعما - مركب از نعم يعنى خوب است ، و ما ، يعنى آنچه . يعظكم - از مصدر وعظ بمعنى پند دادن نصيحت كردن ، اولى - صاحبان و دارندگان . تأويل - از أوّل بفتح همزه بمعنى بازگشت .\r\nجهت نزول : طبرى از ابن جريج نقل كرده است : روز فتح مكّه پيغمبر كليد كعبه را از عثمان بن طلحه گرفت و به آن جا وارد شد . و چون بيرون آمد اين آيه را ميخواند ، و عثمان را بپيش خود خواند و كليد را به او داد .\r\nابو الفتوح نوشته است : بعضى مفسّران گفتند : سبب نزول آيه آن بود كه رسول عليه السّلام مكه بگشاد و در مكّه شد ، خواست تا در خانه ى كعبه شود كليد را عثمان بن - طلحة الجهنىّ داشت من بنى عبد الدار ، او از جمله ى سدنه و خدم كعبه بود ، در خانه دربست و بربام شد و كليد بدست داشت و از دست نميداد ، و گفت : اگر من دانستمى كه او رسول خدا است كليد به او دادمى ، أمير المؤمنين عليه السّلام بيامد كليد از دست او بستد ، و او قوّت علىّ نداشت كليد از دست بداد ، امير المؤمنين عليه السّلام در بگشاد ، و رسول\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nصلَّى اللَّه عليه و آله و سلم در خانه رفت و نماز كرد ، چون بدر آمد عبّاس گفت : يا رسول اللَّه كليد در خانه مرا ده تا سقايت حاجّ و سدانت كعبه مرا باشد ، خداى تعالى اين آيه فرستاد « إِنَّ اللَّه يَأْمُرُكُمْ أَنْ تُؤَدُّوا الأَماناتِ إِلى أَهْلِها » رسول صلى اللَّه عليه و آله و سلم علىّ عليه السّلام را گفت : كليد را به او ده أمير المؤمنين بيامد و كليد با عثمان داد و از او عذر خواست ، عثمان گفت : يا علىّ آمدى و مرا بيازردى و كليد از من بقهر بستدى و اكنون نه به آن زبان ميگوئى ، اين رفق چيست و آن عنف چه بود ؟ گفت : خداى تعالى در اين معنى آيتى فرستاد و آيه برخواند ، و او در حال اسلام آورد .\r\nفخر : پيغمبر صلى اللَّه عليه و آله و سلم بعثمان فرمود : كليد را به من ده ، او گفت : بگير به شرط امانت از جانب خدا ، چون پيغمبر دست دراز كرد كه بگيرد او دست خود بر هم نهاد ، پيغمبر فرمود اگر به خدا و روز قيامت ايمان دارى كليد را بده ، باز گفت : بگير به شرط امانت خداوندى ، چون آنحضرت خواست بگيرد عثمان دست بر هم نهاد ، مرتبه ى سوّم پيغمبر ( ص ) تكرار فرمود و او با همان شرط كليد را تسليم كرد ، پيغمبر طواف كرد و كليد با خود داشت ، خواست به عبّاس عموى خود بدهد ، پس از آن بعثمان فرمود : كليد را بگير به اين شرط كه عبّاس هم از اين افتخار بهره اى داشته باشد و شريك تو شود ، اين آيه نازل شد « إِنَّ اللَّه يَأْمُرُكُمْ تا آخر » ، پيغمبر بعثمان فرمود : كليد را بگير كه هميشه در اولاد تو به ارث بماند و جز ستمكار و ظالم كس حقّ گرفتن از تو ندارد ، پس از مدّتى عثمان از مكّه مهاجرت كرد و كليد را ببرادرش شيبه داد ، و در نسل او تا كنون باقى است .\r\nترجمه :\r\n58 همانا خدا بشما فرمان ميدهد كه سپرده هاى مردم را بخودشان باز دهيد و چون ميان ايشان داورى كرديد بدرستى كنيد كه البتّه نيكو است آنچه خدا بشما پند دهد چه او دانا و شنواى هميشگى بود .\r\nجهت نزول : آيت ، « أَطِيعُوا اللَّه وَأَطِيعُوا تا آخر » طبرى از سدّى نقل است :\r\nمأموريّتى پيغمبر بخالد وليد داد براى حمله ى بيكى از قبايل عرب و جزء نفرات قشون او عمّار ياسر بود ، مردم آن قبيله خبردار شدند و فرار كردند ، يك نفر از آنها ماند و شب نزد عمّار آمد و گفت : قبيله ى من فرار كرده‌اند و من چون اسلام پذيرفته‌ام بجاى مانده ام\r\n","description":"","footnote":"","page_name":" 3 ","page_number":3},
  {"content":"\r\n\r\nاگر اسلام من فايده ندارد فرار كنم و گر نه بمانم ؟ عمّار گفت : تو مسلمان هستى و بمان ، چون صبح شد خالد بجايگاه قبيله حمله نمود و كسى را جز آن مرد نيافت اموالش را گرفت و خودش را اسير كرد ، عمّار بخالد گفت : اين مرد را من امان داده‌ام و مسلمان است خالد گفت : تو چكاره اى كه كسى را امان بدهى ، او خشمناك شد و يكديگر را دشنام دادند و شكايت بپيغمبر ( ص ) بردند ، پيغمبر امان عمّار را اجازه فرمود ، و او را نهى كرد كه دگر بار بىاجازه ى امير خود كسى را امان دهد و دگر بار در حضور پيغمبر ( ص ) يكديگر را دشنام دادند . و خالد عرض كرد : شما به اين مرد ناچيز زر خريده و غلام اجازه ميدهى كه به من دشنام دهد ، پيغمبر ( ص ) فرمود : اى خالد بعمّار بد مگو كه هر كس بعمّار دشنام دهد و او را لعن كند و دشمن او باشد ، خداوند دشنام ميدهد آنكس و دشمن ميدارد او را و لعنش مىكند ، عمّار غضبناك از جاى برخاست و رفت ، خالد از پى او روان شد و جامه - اش گرفت و پوزش خواست ، او هم از خالد راضى شد و اين آيه نازل شد : « يا أَيُّهَا الَّذِينَ آمَنُوا أَطِيعُوا اللَّه وَأَطِيعُوا الرَّسُولَ تا آخر » .\r\nترجمه :\r\n59 اى مردميكه اسلام پذيرفته‌ايد و مؤمن هستيد ، فرمان بريد از خدا و پيغمبر ( ص ) و اختياردارانى كه از خود شما هستند ، و چون در كارى ميان شما اختلاف شد ، اگر بدرستى مؤمن هستيد براى گشايش آن بدستور خدا و پيغمبر رفتار كنيد كه بهترين راه زندگى است و عاقبت و نتيجه ى آن سودمندتر است بشما .\r\nسخن مفسّرين : « إِنَّ اللَّه يَأْمُرُكُمْ أَنْ تُؤَدُّوا الأَماناتِ تا آخر » 58 طبرى : در مقصود از اين آيه اختلاف است : بعضى گفته‌اند : روى سخن بحكومتها است ، چون علىّ عليه السّلام فرمود : بر عهده ى امام و فرمانده است كه حكم كند ميان مردم به آنچه خدا فرو فرستاده است ، و امانت مردم را بخودشان برساند ، و چون به اين وظيفه ى خود رفتار كند مردم موظَّف هستند كه گفتارش را بشنوند و فرمانش را تن دهند ، و چون براى كارى دعوت كند بپذيرند ، و بعضى گفته‌اند : دستور بپيغمبر ( ص ) است براى برگرداندن كليد كعبه بعثمان بن طلحه .\r\nمجمع : از امام باقر و صادق عليه السّلام و جماعتى از مفسّرين اوّل مثل ابىّ بن كعب\r\n","description":"","footnote":"","page_name":" 4 ","page_number":4},
  {"content":"\r\nو عبد اللَّه مسعود و عبد اللَّه عبّاس نقل شده است : يعنى هر كس در چيزى امين شد بايد آن را به صاحبش برساند ، چه امانت خدا باشد كه وظايف دينى است و يا امانت مردم كه سپرده هاى مالى و غير مالى است . و نيز از حضرت امام باقر ( ع ) و حضرت صادق ( ع ) نقل شده است كه مقصود زمامداران مردم هستند كه بايد سرپرستى رعيّت كنند و آنها را بوظائف دينى وادار نمايند ، و در دنباله ى همين مطلب نوشته است كه هر دو امام فرمودند : خداوند در اين آيه امر كرده است كه هر امامى مقام خود را بجانشين خود تسليم كند و دليل آن آيت بعد است كه امر كرده است مردم را بفرمانبرى از زمامدار و والى .\r\nابو الفتوح : بعضى گفته‌اند مقصود هر امانتى است و هر امانتدار همانطور كه پيغمبر ( ص ) فرمود : « ادّ الامانة الى من ائتمنك و لا تخن من خانك » امانت مردمرا به آنها تسليم كن و نيز خيانت مكن با آنكه به تو خيانت كند .\r\nفخر : ظاهر مقصود از آيه كليّه ى امانات است كه سه دسته است يا امانت خدا است و يا امانت مردم است و يا امانت شخص است با خود ، دسته ى اوّل شامل انجام تمام وظايف دينى است كه درياى بىپايان است .\r\nعبد اللَّه مسعود گفته است : امانت در هر چيزى لازم است مثل وضو و غسل ، و روزه و نماز و زكات . عبد اللَّه عمر گفته است : عورت انسان امانتى است كه خدا آن را نزد انسان پنهان داشته است ، پس بايد آن را حفظ كند مگر در جاى مناسب و حقّ و امانت زبان بنگهدارى از دروغ است ، و غيبت و سخنچينى و كفر و بدعت و دشنام و ديگر چيز ها . و امانت چشم بنگهدارى از نظر بناشايست و حرام است . و امانت گوش بحفظ از گوش دادن بلهو و منهيّات است و از شنيدن فحش و دروغ و غير آن ، و همينطور است در ديگر پاره هاى بدن . دوّم امانت مردم است كه بايد سپرده هاى مردم بخودشان داده شود ، و از امانت مردم است خوددارى از كم فروختن و از آشكار كردن عيوب مردم ، و نيز عدالت حكّام با رعيّت و عدالت علما با عوام هم از رعايت امانت است كه مردم را بتعصّبهاى باطل رهبرى نكنند بلكه آنها را بعقايد و اعمالى راهنمائى كنند\r\n","description":"","footnote":"","page_name":" 5 ","page_number":5},
  {"content":"\r\nكه بدين و دنياى آنها مفيد باشد . و از خيانت در امانت است كار يهود كه مقام پيغمبر ( ص ) را كتمان يا انكار ميكردند و اعراب قريش را بر پيغمبر و مسلمين برتر ميدانستند ، و نيز از رعايت امانت است برگرداندن پيغمبر كليد كعبه را بعثمان بن طلحه كه بعضى جهت نزول اين آيه دانسته‌اند ، و نيز رفتار زن نسبت به شوهر در حفظ ناموس و عفت و فرزند از مردى را به ديگرى نسبت ندادن و راست گفتن در بقاء و انقضاء عدّه اى كه پس از طلاق و يا فوت شوهر بايد نگاهدارد ، تمام اينها از متفرّعات امانت است كه تخلَّف از آن خيانت در امانت است ، سوّم : امانت شخص است نسبت به كارهاى شخصى خود كه اقدام كند به آنچه بهتر و شايسته تر است بدين و دنياى او و از آنچه زيان بدين ، و دنياى او دارد احتراز كند و بهواى نفس به آنچه در عالم ديگر براى او زيانآور است خود را گرفتار نكند ، و از اين جهت پيغمبر ( ص ) فرمود : « كلَّكم راع و كلَّكم مسئول عن رعيته » يعنى همه چوپانيد و فرمانده و در كار مردم و حيوانات خود مسئول هستيد .\r\nعبده : علما در علوم خود امانتدار هستند و بايد بمردم كه صاحب امانت و محتاج به آن هستند تعليم نمايند .\r\nطنطاوى : يعنى بهر چيزى كه شما را امين دانستند خواه كار باشد يا گفتار باشد يا مال يا علم و بطور كلَّى هر نعمتى كه نزد انسان است و خود و ديگران از آن بهره مند ميشوند بايد به صاحبان و مستحقّان آن برساند .\r\n« وَإِذا حَكَمْتُمْ بَيْنَ النَّاسِ تا آخر » 58 مجمع : اين جمله فرمان است بحكّام و امراء كه ميان مردم بعدل و انصاف قضاوت كنند ، و روايت است كه پيغمبر ( ص ) بعليّ عليه السّلام فرمود :\r\n« سو بين الخصمين فى لفظك و لحظك » يعنى دو نفر كه بر يكديگر ادّعا دارند ، تو در نظر كردن و سخن گفتن با آنها بتساوى رفتار كن ، و نقل كرده‌اند : دو كودك خطَّى نوشتند و نزد حضرت امام حسن ( ع ) بردند ، براى تعيين آنكه بهتر است ، حضرت على ( ع ) ديد و فرمود : اى فرزند اين هم قضاوتى است ، مواظب عدالت باش كه خداوند اين را از تو ميپرسد .\r\nفخر : نظير اين جمله در قرآن چند جمله است و از انس مالك روايت است :\r\n","description":"","footnote":"","page_name":" 6 ","page_number":6},
  {"content":"\r\n\r\nپيغمبر فرمود : هميشه اين مردم با خوشى زندگى خواهند كرد ، اگر در گفتار خود راستگو باشند و در حكومت خود عادل ، و اگر گرفتارى از آنها درخواستى بكند به او مهربانى كنند .\r\n« أَطِيعُوا اللَّه وَأَطِيعُوا الرَّسُولَ » 59 طبرى : عطاء گفت : يعنى پيروى از قرآن و از گفتار و كردار پيغمبر ، ابن زيد گفت : يعنى تا پيغمبر زنده است فرمان او را اطاعت كنيد ولى بهتر و درستتر آن است كه در زندگى آنحضرت فرمان او را اطاعت كنند ، و پس از آن روش او را پيروى كنند .\r\nمجمع : يعنى فرمان خدا را در اوامر و نواهى اطاعت كنيد و هم فرمان پيغمبر را و براى اينكه گمان نرود آنچه در قرآن نيست نبايد فرمان پيغمبر را اطاعت كنند ، پس از امر باطاعت خدا فرمان شده است باطاعت از پيغمبر .\r\n« وَأُولِي الأَمْرِ مِنْكُمْ » 59 طبرى : مفسّرين در معنى اين جمله اختلاف كرده‌اند بعضى گفته‌اند : مقصود امرا و فرماندهان است كه بايد مردم فرمان آنها را اطاعت كنند ، و از ابن عبّاس نقل شده كه مقصود اصحاب سرايا هستند ، يعنى آنها كه پيغمبر ( ص ) يك نفرشان را امير و فرمانده بر آنها معيّن ميكرد و بجنگ قبايل عرب ميفرستاد ، و از مجاهد و ابن ابى نجيح نقل شده است : يعنى اطاعت كنيد از مردم عالم عاقل دين - دار . و هم از مجاهد نقل شده است كه : مقصود اصحاب پيغمبر است ، و عكرمه گفته است مقصود اطاعت از ابو بكر و عمر است ، و ليكن بهترين و درستترين معانى اين جمله چنين است : اطاعت كنيد از پيشوايان و فرماندهان آنچه بصلاح مسلمين است ، و روايت است از پيغمبر ( ص ) كه مسلمان بايد از حاكم و فرمانروا اطاعت كند اگرچه ناگوارش باشد مگر در كارهائى كه موجب نافرمانى خدا است كه حكم بر معصيت قابل اطاعت نيست .\r\nمجمع : اصحاب ما « يعنى علماى شيعه » از امام باقر و صادق عليه السّلام روايت كرده‌اند اولى الامر ، يعنى امامهاى از اولاد پيغمبر كه خدا اطاعت آنها را هم مثل اطاعت خدا و پيغمبر ( ص ) بىقيد و شرط واجب كرده است ، و روا نيست كه خداوند الزام كند\r\n","description":"","footnote":"","page_name":" 7 ","page_number":7},
  {"content":"\r\n\r\nباطاعت بىقيد و شرط مگر نسبت به آنكه معصوم باشد ، و ظاهر و باطنش يكى باشد و مصون از خطا باشد و مردم مطمئن باشند كه فرمان ناروا نميكند ، و اين اوصاف در هيچيك از علما و امرا نيست بجز در امامهاى ما و دليل بر اين آن است كه چون پيغمبر ما فوق بشر است فرمان او مقرون بفرمان خدا شده است و چون امامهاى ما بالاترين بشر بعد از پيغمبر ( ص ) هستند اطاعت آنها را دنبال اطاعت رسول قرار داده است و گر نه چه مناسبت دارد كه فرمان هر فرمانده مانند فرمان خدا و رسول باشد ، پس معلوم است كه مقصود امامهاى ما هستند كه در نزد شيعه امامت و عصمت آنها مسلَّم است و تمام امّت پيغمبر و مسلمانان به عدالت و علوّ منزلت آنها تسليم شده‌اند .\r\nابو الفتوح : با جمله ى « أَطِيعُوا اللَّه » تمام بشر موظَّف باطاعت خدا هستند ، و با جمله ى « أَطِيعُوا الرَّسُولَ » همه ى مردم موظَّف باطاعت او هستند ، پس پيغمبر موظف نيست از كسى بجز خداى اطاعت كند ، و با جمله ى « وَأُولِي الأَمْرِ مِنْكُمْ » بايستى اين دسته هم بجز فرمانبرى از خدا و رسول از ديگرى فرمان نبرند چون اطاعت آنها بر ديگران لازم است و اگر اين عدّه معيّن و محدود نباشد بايستى هر كسى كه عالم و يا فرمانروا شد فقطَّ از خدا و رسول اطاعت كند و از ديگرى نبايد اطاعت نمايد ، و گروه زيادى مشمول اين حكم ميشوند و اين بر خلاف اجتماع و اتّفاق مسلمين است و كسى ادّعا نكرده است كه علما و امرا فرمانروا هستند و فرمان هيچكس جز خدا و رسول بر آنها روا نيست ، پس بايد اين دسته محدود و معيّن باشند و بر مذهب ما شيعه در هر زمانى يك نفر اينطور است كه حكمش بر همه روان است و خود نبايد از كسى فرمان برد مگر از خدا و رسول چنان كه پيغمبر در زمان خود نبايد از كسى اطاعت ميكرد و مأمور باطاعت خدا بود و بس ، و نيز اگر مقصود از « أُولِي الأَمْرِ » شخص معين در هر وقت نباشد بايستى مردم موظَّف باشند باطاعت همه ى امرا و علما با اختلاف آراء و مذاهب ، و فتاواى آنها ، و ما نميتوانيم از اين عقايد و دستورهاى مختلف حق را از ناحقّ تميز بدهيم چون موجب امتياز و برترى براى يك عدّه مخصوص معيّن نشده است ، پس همه ى آنها مساوى و واجب الاطاعه هستند و اين محال است و تكليف غير مقدور ، پس\r\n","description":"","footnote":"","page_name":" 8 ","page_number":8},
  {"content":"\r\nمقصود از « أُولِي الأَمْرِ » در هر زمان يكنفر معيّن است و آن امامهاى شيعه هستند .\r\nفخر : اين جمله ميفهماند كه لازم است پيروى و موافقت با اجتماع و اتّفاق مردم زيرا كه امر شده است در آن بفرمانبرى اولى الامر ، و البتّه آن كه امر بفرمانبرى او شده است بايد معصوم و مصون از خطا باشد چون امر باطاعت از خطا غلط است ، پس اولى الأمر چون اطاعت او لازم شده است معصوم و مصون از خطا است ، و چون ما نميتوانيم فرد معيّن را پيدا كنيم كه مصون از خطا باشد و از او علم و دين بياموزيم معلوم مىشود كه مقصود از اين كلمه آنهائى هستند كه شايستگى كار گشائى و راهنمائى دارند و لايق اقدام به كارهاى عمومى مردم هستند و باصطلاح اهل حلّ و عقد هستند كه اتّفاق كنند و شخصى را براى كارهاى مردم انتخاب كنند و همين است اجماع لازم الاتّباع بموجب اين جمله ى آيه .\r\nعبده : پس از مدّتى فكر در اين مطلب اين طور فهميده مىشود كه مقصود از اولى - الامر آن عدّه ى از مسلمين هستند كه اهل حلّ و عقد باشند و صلاحيّت كارگشائى و رهبرى مردم را داشته باشند ، و اين دسته ى از مردم امراء و حكّام هستند و علماء و صاحب منصبان قشون و رؤساء و متصدّيان امور و ديگر بزرگان و اشخاص موجّه كه عموم مردم در احتياجات و مصالح خود به آنها مراجعه ميكنند و حلّ مشكل خود را از آنها ميخواهند ، پس اين طبقه اگر امين بودند و درستكار و مخالف فرمان خدا و روش پيغمبر كه بتواتر ثابت شده است رفتار نكردند و در كارهاى خود مختار بودند كه ديگرى آنها را مجبور نكرد ، اگر در يكى از مصالح عامّه كه وظيفه ى اولى الامر است ، اين عدّه از مردم اتّفاق كردند و رأى دادند بر بقيّه ى مردم واجب است آن را اطاعت كنند ، و مىشود گفت اين طور اشخاص معصوم هستند در آنچه براى مردم معيّن مىكنند و اطاعت آنها واجب است . و از اين جهت در آيه بىقيد و شرط اطاعت آنها واجب شده است چون بمجموع اين دسته عموم مردم مطمئن هستند و مصالح اجتماعشان بوسيله ى آنها محفوظ ميماند و انجام مىشود و بتفرقه و اختلاف گرفتار نميشوند ، پس آنچه در قرآن و سنّت پيغمبر ( ص ) روشن و معلوم است اصلى كلَّى است كه ترديد در آن نيست و آنچه از\r\n","description":"","footnote":"","page_name":" 9 ","page_number":9},
  {"content":"\r\n\r\nمصالح مردم كه در قرآن و سنّت پيغمبر ( ص ) نيست وظيفه ى اين دسته مردم است كه اولى الأمر هستند و مورد اطمينان در آن امور دقّت كنند و شور كنند و آنچه تشخيص - دادند و همه اتّفاق كردند اطاعت از آن بر همه واجب است . و ليكن از آنچه از احكام عبادات و يا جزء عقايد است بايستى فقط از قرآن و سنّت پيغمبر ( ص ) معلوم شود و كسى را در آن حقّ رأى نيست مگر آنچه را كه از آن دو بفهمند و كشف كنند .\r\nتفسير غرائب القرآن نيشابورى كه اقتباس از تفسير امام فخر كرده : آنچه شيعه در معنى : « أُولِي الأَمْرِ » گفته‌اند كه مقصود ائمه ى معصومين هستند درست نيست - زيرا : اوّل مسلَّم است كه در اين زمان ما عاجز هستيم از شناختن آنها ، پس اگر بطور كلَّى اطاعت آنها واجب باشد تكليف به غير ممكن است ، و اگر مشروط باشد به شرط شناسائى آنها ، و اطَّلاع از نظر و دستور آنها لازم است كه در آيه مقيّد ميشد به اين شرط در صورتى كه اطاعت از اولى الأمر هم مثل اطاعت از خدا و رسول قيد و شرط ندارد ، دوّم : شيعه معتقدند در هر زمانى يك نفر امام واجب الطَّاعه است ، با اينكه در آيه ى كلمه ى « أُولِي الأَمْرِ » جمع است و عدّه را نشان ميدهد . سوّم : در دنباله ى اين جمله گفته شده است : « فَإِنْ تَنازَعْتُمْ فِي شَيْءٍ فَرُدُّوه إِلَى اللَّه وَالرَّسُولِ » يعنى در مورد اختلاف ميان خود بگفته ى خدا و پيغمبر عمل كنيد ، و اگر در هر زمان امام واجب - الطاعة باشد ، بايستى گفته ميشد « فردّوه الى الامام » يعنى بوسيله ى امام حلّ اختلاف خود را بنمائيد .\r\nطنطاوى : در قرآن سوره اى است بنام سوره ى شورى كه در مكّه نازل شده - است ، و نامگذارى آن ميفهماند اهمّيت و عظمت و ارزش مقام شورى را و اين آيه از آن سوره است : « وَأَمْرُهُمْ شُورى بَيْنَهُمْ » يعنى كارهاى آنها بوسيله شور با يكديگر انجام مىشود ، و پيغمبر ( ص ) در كارهاى عمومى به اين آيه عمل ميفرمود ، چنان كه مشورتهاى پيغمبر در كارهاى جنگى ميان اهل حديث مشهور است ، و در جنگ احد اگرچه خود مايل نبود ولى چون مشورت كرد و ديگران راى دادند برفتن جلو دشمن قبول فرمود پس از آن سوره ى نساء در مدينه نازل شد ، و ببينيد كه خدا در آن ميفرمايد :\r\n","description":"","footnote":"","page_name":" 10 ","page_number":10},
  {"content":"\r\n« أَطِيعُوا اللَّه وَأَطِيعُوا الرَّسُولَ وَأُولِي الأَمْرِ مِنْكُمْ » آيا اولى الأمر در نظر آنها چه كسانى بوده‌اند ؟ معلوم است اشاره به اشخاص معهود و معيّن در نظر خود آنها است و معلوم است كه اشخاص معيّن در نظر آنها مردم صالح براى شورى هستند چون از آيت سوره ى شورى اين مطلب را در خاطر داشته‌اند پس اولى الأمر اشاره ى به همانهائى است كه در گذشته با آنها سر و كار داشته‌اند و مشورت ميكرده‌اند ، پس بمفاد اين آيه لازم است كه در هر شهرى از شهرهاى مسلمين مجلسى براى شورى از نمايندگان مردم تشكيل شود كه رأى آن قاطع باشد و آنچه بگويند و بكنند اجرا شود ، و مجلسى ديگر عمومى بايد فراهم شود از همه ى ملَّتهاى مسلمان كه نماينده از شهر ها در آنجا باشد و افكار و احتياجات مردم شهر و مملكت خود را در آن مجلس عام بنمايانند و روشن كنند ، و چون اين مجالس فراهم شد و نمايندگان فراهم شدند ، در نهان بوسيله ى قرعه ، كسى را از بزرگان اسلام براى خلافت انتخاب كنند كه شخصيّت و استقلالى از خود داشته باشد كه ممالك اروپا بر او دست و تسلَّطى نداشته باشند و اين خليفه بموجب آنچه مجلسها در هر وقت و هر مملكت معيّن كنند بايد رفتار كند زيرا او خليفه ى بر همه ى مسلمين است كه در اطراف عالم پراكنده هستند چه در مملكت مستقل خود ، يا در مستعمرات اجانب . پس اگر چنين شخصى با اين شرائط - انتخاب شد خليفه ى حقيقى مسلمين خواهد بود و گر نه در دوران گذشته مصريها خليفه اى داشتند بنام فاطميّين ، و در بغداد از عبّاسيها بود ، و در آندلس ( اسپانيا ) خليفه اى از بنى اميّه بود ، و چگونه خليفه اى بودند كه هر كدام هر چه ميخواستند بميل خود انجام ميدادند و در واقع سلطنتى بود بنام خلافت . و امروز با اين وسايل ارتباط تشكيل اين طور مجالس شورى و انتخاب يك فرد براى همه ى مسلمين ممكن است ليكن با اصل استعمار نميتوان آن را بدرستى انجام داد و بايد بانتظار باشيم تا آنگاه كه موفّق شويم .\r\nتفسير الميزان : طباطبائى : تفسير الميزان طباطبائى جمله ى « أَطِيعُوا الرَّسُولَ » براى فهماندن اين مطلب است ، كه اطاعت پيغمبر ( ص ) از دو جهت لازم است :\r\n","description":"","footnote":"","page_name":" 11 ","page_number":11},
  {"content":"\r\n1 - از جهت آنچه آيات قرآن را براى مردم توضيح داده است ، و تفصيل آن را بيان كرده است ، چنان كه در سوره ى نحل آيت 44 است : « وَأَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ » يعنى تو را متوجّه كرديم تا براى مردم توضيح بدهى قرآنى كه براى آنها فرستاده‌ايم پس آنچه پيغمبر از احكام و وظائف كه در قرآن است و براى مردم توضيح داده است كه وحى و الهام است اطاعت آن واجب است .\r\n2 - فكر و رأى پيغمبر است در قضاوت و حكومت و راهنمائىهاى مردم ، چنان كه در آيت 105 سوره ى نساء است « لِتَحْكُمَ بَيْنَ النَّاسِ بِما أَراكَ اللَّه » يعنى به آنچه خدا تو را راهنمائى كرده است بايد ميان مردم حكم كنى و همين دسته احتياجات مردم است كه بآنحضرت امر شده است با آنها مشورت كند ، چنان كه در آيت 159 آل عمران است : « وَشاوِرْهُمْ فِي الأَمْرِ فَإِذا عَزَمْتَ فَتَوَكَّلْ عَلَى اللَّه » يعنى با مردم مشورت كن و چون تصميم گرفتى و آهنگ كارى كردى بر خدا توكّل كن ، كه در مشورت با مردم شريكش قرار داده است ليكن عزم و تصميم به كار را به خود آنحضرت واگذار كرده است .\r\nپس معنى اطيعوا اللَّه غير از اطيعوا الرّسول است و اطاعت از پيغمبر بايد در آن چيزهائى باشد كه به او وحى مىشود و احكام را توضيح ميدهد ، و نيز در آنچه رأى آن - حضرت بكارى متوجّه مىشود ، و آن را مصلحت ميداند ، و كلمه ى « أُولِي الأَمْرِ » هر كس مقصود باشد معلوم است آنكس بهره اى از وحى ندارد و اطاعت او مثل پيغمبر نيست كه از جهت وحى واجب باشد ولى از جهت دوّم واجب است كه رأى و صوابديد او باشد ، و از اين جهت در دنباله ى اين جمله گفته شده است : اگر در چيزى نزاع كرديد به خدا و رسول مراجعه كنيد و از قرينه ى آيات بعد معلوم است كه مقصود نزاع در احكام و وظائف است نه در رأى « أُولِي الأَمْرِ » و چون دنباله ى « أَطِيعُوا الرَّسُولَ » كلمه ى « أُولِي الأَمْرِ » بىقيد و شرط گفته شده است . پس معلوم است همانطور كه اطاعت پيغمبر ( ص ) بواسطه ى عصمت و دورى از خطا و گناه بطور كلَّى بىقيد و شرط واجب است ، اولى الأمر هم رأيش مثل رأى پيغمبر ( ص ) دور از خطا است و او معصوم است ، و واجب الاطاعة ، و اگر مقصود از « اولى الأمر » شخص معصوم نباشد و ممكن باشد در\r\n","description":"","footnote":"","page_name":" 12 ","page_number":12},
  {"content":"\r\nرأى خود خطا كند بايد در آيه شرط ميشد كه اگر خطا كردند و بفسق و خلاف رأى دادند از آنها اطاعت نكنيد ، چنان كه در سوره ى عنكبوت آيت 8 در وجوب اطاعت پدر و مادر شرط شده است كه اگر امر كردند فرزند را كه كافر شود اطاعت نكند ، و در اطاعت « أُولِي الأَمْرِ » كه اساس دين و اجتماع مسلمين است اين شرط لازمتر بود پس چون شرط نشده است معلوم است كه مقصود شخص معصوم است ، و مفسّرين با آنكه تصديق نموده اند : از كلمه ى « أُولِي الأَمْرِ » معنى معصوم فهميده مىشود گفته‌اند : مقصود رأى اهل حلّ و عقد است كه مصون از خطا است ، و البتّه اين درست نيست ، كه افراد جايز - الخطا باشند بلكه ممكن باشد كه كافر شوند و چون رأى چند نفر از آنها با يكديگر موافق شد مطابق با مصلحت و مصون از خطا باشد ، بلى رأى اهل حلّ و عقد ، و مردم درست - كار و موجّه براى حفظ اجتماع و رعايت نظم جامعه البتّه لازم الاتّباع است ، چون اين حكم طبيعى است كه در تمام اجتماعات بشرى پيروى مىشود و كوه نشينان و مردم بيابانگرد هم رأى ريش سفيدها و بزرگتران خود را در كارهاى اجتماعى و قضاوتها اطاعت ميكنند ليكن مسأله ى دين و وجوب اطاعت « أُولِي الأَمْرِ » كه از جانب خدا معيّن شده است مسأله اى است بالاتر از اين جور توجيه و اعمال نظر .\r\n« فَإِنْ تَنازَعْتُمْ فِي شَيْءٍ فَرُدُّوه إِلَى اللَّه وَالرَّسُولِ » 59 طبرى : يعنى اگر شما با يكديگر يا با « أُولِي الأَمْرِ » اختلاف در امر دين داشتيد مراجعه كنيد بكتاب خدا و به خود پيغمبر ( ص ) در حياتش و بسنّت او بعد از وفاتش .\r\nمجمع : يعنى آنچه از كارهاى دين مورد اختلاف شما شد به خدا و رسول مراجعه كنيد و پس از فوت رسول ( ص ) بامامهائيكه جانشين او هستند ، چون حافظ دين او هستند .\r\nتفسير ابو السعود : بعضى از منكرين قياس گفته‌اند اين جمله دليل است بر اينكه قياس صحيح نيست ، چون در مورد اختلاف بايد به خدا و رسول مراجعه كنند نه بقياس و رأى خود ، ليكن بر خلاف ادّعاى منكرين قياس اين جمله ميفهماند : احكام سه دسته‌اند : 1 - بوسيله ى كتاب فهميده مىشود . 2 - بوسيله ى سنّت استفاده و كشف مىشود ، 3 - بوسيله ى قياس است كه رد بكتاب و سنّت باشد ، چون گفته شده\r\n","description":"","footnote":"","page_name":" 13 ","page_number":13},
  {"content":"\r\n\r\nاست كه مورد اختلاف را برگردانيد به آنچه حكمش آشكار معيّن شده است ، و اين برگرداندن مشكوك بمعلوم همان تمثيل و مقايسه است . كه ما در قياس ميگوئيم .\r\nابو الفتوح : بعضى گفته‌اند چون مراجعه ى به خدا و رسول مقيّد شده است بنزاع در يك موضوع ، پس اگر مطلبى ميان مردم مسلَّم باشد و نزاع در آن نباشد مراجعه ى به خدا و رسول لازم نيست و اين استدلال درست نيست ، چون ميگويند اين معنى از دليل خطاب فهميده مىشود و دليل خطاب نزد مردم با بصيرت صحيح و قابل استفاده نيست .\r\n« ذلِكَ خَيْرٌ وَأَحْسَنُ تَأْوِيلًا » 59 طبرى : يعنى در دنيا و آخرت و معاش و پاداش آينده ى شما مفيدتر است .\r\nابو الفتوح : زجّاج گفته است : يعنى بهتر است از تأويل و معنى كه خود شما بكنيد ، و در آيه دليل است بر بطلان قياس ، زيرا خداوند در موارد نزاع بكتاب و سنّت ارجاع كرده است ، و اگر بقياس ممكن بود مراجعه شود ، بايد نامى از آن برده ميشد ، مخصوص كه علاوه در دنباله گفته شده است ، « أَحْسَنُ تَأْوِيلًا » يعنى اين رد بهتر است از تأويل شما كه از فكر خود چيزى بينديشيد .\r\nسخن ما : 1 - مسئله ى رد امانات بطور كلَّى حكم وجدانى است ، ليكن در اينكه چه چيزهائى امانت است دقّت لازم دارد تا موضوع آن معيّن شود آنگاه حكم بلزوم آن شود ، كلمه ى امانت سپرده و وديعه است ، و شايد آنها كه روى سخن اين آيه با ايشان بود جز وديعه و سپرده چيز ديگر نميفهميدند و ليكن ممكن است ما بگوئيم سپرده آنچيزى است كه انسان بايد بدرستى محافظت كند و به صاحبش برگرداند و آيا تمام آنچه ما داريم سپرده هائى نيست كه يك مدّتى در اختيار ما است و بايد برگردانيم خواه باراده و يا باضطرار ؟ پس شايد جمله ى اول آيه اشاره باشد به اين كه انسان بايد خودش را طورى تربيت كند كه همه چيز وجودى خود را و تمام موجوديتش را سپرده ها و اماناتى بداند كه لازم است آنها را حفظ كند تا موقع برگرداندن به اصلش و راه نگاهدارى هر يك از آنها را يا از عقل بايد بفهمد و يا از آئينها و وظايف\r\n","description":"","footnote":"","page_name":" 14 ","page_number":14},
  {"content":"\r\nدينى بشر .\r\n2 - در جمله ى « إِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ » كلمه ى عدل غير از عدالتى است كه در فقه شرط قضاوت و لياقت رسيدگى به كارهاى عمومى مردم است چون در اينجا نظر فقط رعايت حقوق ديگران است و از عدالت در فقه عمومىتر ، و وسيعتر است كه براى آن چند شرط لازم دانسته‌اند ، و اين كلمه را بمعنى محترم شمردن حقوق ديگران گفته‌اند و خلاصه ى آن اين جمله است : آنچه را بر خود نمى پسندى به ديگران روا مدار . و گفته‌اند : « اعطاء كلّ ذى حقّ حقّه » حقّ هر كسى را محترم شمردن و به او رساندن . دكتر سياسى در قسمت اخلاق كتاب بنام مبانى فلسفه نوشته است : حقّ و تكليف ملازم يكديگرند ، چون اگر كسى حقّى داشت ديگرى مكلَّف است آن را رعايت كند ، چنان كه اگر مال كسى گم شد آنكه پيدا كرد مكلَّف است آن را به - صاحبش برساند ، و چون شخص حق دارد در امور شخصى خود بآزادى رفتار كند ، ديگران مكلَّف هستند اين حقّ او را تا حدود خودش رعايت كنند ، و از ( لايپنيتس ) دانشمند علم حقوق نقل كرده است : حقّ يعنى اختيار اخلاقى در برابر تكليف يعنى اجبار اخلاقى ، و نتيجه ى اين معرّفيها آن است كه در عدالت بايد اين حقوق رعايت شود : 1 - حقّ حيات ، 2 - حقّ آزادى عمل ، 3 - حقّ آزادى فكر ، 4 - حقّ مالكيّت ، اين عقيده ى علماى حقوق است ، و از اين جمله ى آيه تمام اينها را ميتوان - فهميد ، و در قضاوت ميان مردم بايد به اين حقوق رفتار شود ، و شايد جمله هاى « اذا - حكمتم و تحكموا » مقصود فقط قضاوت ميان دو نفر نباشد بلكه كلَّيّه ى رفتار انسان باشد با مردم كه نتيجه ى فكر و قضاوت است ، فرض كنيد آنكه طلب كسى را نميدهد ، البتّه او با خود ميانديشد كه هرچه ديرتر بدهم يا هيچوقت ندهم بمصلحت من نزديكتر است و دنباله ى اين قضاوت از پرداخت قرض خوددارى مىكند ، اين قضاوتى است به غير حقّ و همچنين عكس آن قضاوت بحقّ است ، و نيز آنكه كسى را حقير ميشمارد البتّه مولود فكر و قضاوت به غير حقّ است چون فكر مىكند كه اين شخص لايق احترام من نيست پس از آن به او اهانت مىكند ، و همچنين انحرافات اخلاقى ديگر هم مولود\r\n","description":"","footnote":"","page_name":" 15 ","page_number":15},
  {"content":"\r\nقضاوت به غير حقّ است ، و تمام اخلاق حسنه نتيجه ى قضاوت بحقّ است .\r\n3 - در جمله هاى « أَطِيعُوا اللَّه وَأَطِيعُوا الرَّسُولَ وَأُولِي الأَمْرِ مِنْكُمْ » آنچه از كلمه ى « أُولِي الأَمْرِ » بقرينه ى « الف و لام » در آن روز فهميده ميشده است شايد همان باشد كه عموم مفسّرين نوشته‌اند يعنى رئيسهاى قشونى كه پيغمبر ( ص ) معيّن ميفرمود و علما و ديندارها و اصحاب پيغمبر و امرا و فرماندهان ، چون از ظاهر كلمه ى « أُولِي الأَمْرِ » صاحبان اين كار فهميده مىشود ، و در آن دوران مقصود از اين كار همان كارهاى دين و پيشرفت مسلمين بوده است و صاحبان اين كار و عمل همان مردم نامبرده ى بالا بوده‌اند ، و گفتار مختلف مفسّرين شايد مخالف با ظاهر مفهوم از الفاظ اين جمله نبوده است ، زيرا اصحاب پيغمبر و جماعت مهاجر و انصار و حافظين قرآن و مأمورين بجنگ با قبائل همه ى اين نامها شامل يك عدّه ى محدودى است كه نزديكترين مردم بپيغمبر ( ص ) بوده‌اند و دست اندر كار دين و پيشرفتها و جنگها بوده‌اند و بخصوص كلمه ى « مِنْكُمْ » خوب روشن مىكند كه لازم است اطاعت متصدّيان كار كه از خود شما مسلمين و پيش قدم در اين كار هستند ، ليكن بايد بفهميم پس از فوت پيغمبر و انقراض آن دوره تا امروز كلمه ى « أُولِي الأَمْرِ » چه كسى را نشان ميدهد كه فرمان بردن او بموجب قرآن و وحى بپيغمبر ( ص ) همانند خود پيغمبر ( ص ) واجب باشد ؟ البتّه فهم اين معنى و پيدا كردن اين طور آدم بسيار مشكل است ، و آيا دين اسلام با اين جمله چطور حكومتى براى مردم معيّن كرده است ؟ و در اينجا بايد براى آشنائى ذهن چند مطلب بنويسيم : اوّل : بقول منتسكيو : هر كس اگرچه معلوماتى نداشته باشد ميتواند اين سه طرز حكومت را از هم جدا كند و بشناسد : 1 - حكومت جمهورى ، 2 - مشروطه 3 - استبدادى و فردى ، منتسكيو : در عيبجوئى از حكومت استبدادى نوشته است :\r\nمردى كه حواس خمسه ى او دائما به او ميگويند : او همه چيز است و ديگران هيچ ، طبعا تنبل و شهوتپرست و جاهل خواهد بود . و باز در روح القوانين ص 291 چاپ دوم نوشته است : چون در حكومتهاى سلطنتى شخص پادشاه خود را ما فوق قانون ميداند كمتر نيازمندى بتقوى و پاكدامنى در خود احساس مىكند ، ليكن در حكومت توده كه\r\n","description":"","footnote":"","page_name":" 16 ","page_number":16},
  {"content":"\r\nمجرى قانون خودش مشمول قانون مىشود بيشتر نيازمندى بتقوى را تصديق مىكند .\r\nمطلب دوّم آنكه در دنياى امروز فكر حكومت مطلقه ى فردى را مولود حس بردگى دوران گذشته ى بشر ميدانند كه اگر انسان تسليم ببردگى باشد به حكم و فرمان مولود از تمايلات يك نفر هم تسليم مىشود .\r\nمطلب سوّم : دين اسلام بموازات احساسات و افكار عاليه ى عمومى بشر به او - عقل داده است و خير و شرّ او را معيّن كرده است و موظفّش نموده است .\r\nمطلب چهارم : با صرف نظر از آيات و روايات در نزد ما شيعه ى اثنى عشرى مسلَّم است كه امروز حكومت در روى زمين با شخصى است معيّن با اسم و نسب و سال عمر كه از نظر و دسترس ما پنهان است ، اكنون در نتيجه ى اين مطالب ميگوئيم : با توجّه بيكايك اين مقدّمات آيا اين فكر مردم شيعه مذهب كه از ساليان دراز حكومت را حقّ مسلَّم يك فرد ميدانند و بر خلاف عقلاى دنيا حكومت فرد را بر مردم روا ميدارند چگونه فكر و عقيده اى است ؟ جواب اين سؤال اين است : عقيده ى شيعه را نميتوانيم مثل عقيده ى ديگران در انواع حكومتها بدانيم بلكه در دنباله ى تلقينها و مقتضيات محيط و افكار ، يك هدف مقدّسى را در نظر گرفته است و هميشه بآرزوى رسيدن به آن بوده و هست ، و اين عقيده غير از تصديق حكومت فرد است بر اجتماع بلكه يك مطلب ماوراء طبيعت است چون شيعه حكومت را حقّ كسى ميداند كه اعتراض و خرده گيرى هاى منتسكيو نسبت به او تصوّر ندارد و محال است ، يعنى فردى است كه از نظر اخلاق و علم ما فوق ديگران است و مصون از خطاى در علم و عمل ، پس خواه و ناخواه اينطور شخص حاكم است و همه ى بشر محكوم به حكم او و شايد اين عقيده بهترين و مقدّسترين آرزوهائى است كه انسان همانند آن را از قديمترين دوران در ضمن اديان ديگر و مسلكهاى سياسى در انتظارش بوده و هست مثل ظهور بودا ، يا فرود آمدن مسيح ، يا پيشواى زردشتى ، يا حكومت مركزى جهانى ، اين بود اصل عقيده ى شيعه كه از نظر مبادى مذهب و افكار عمومى بشرى تجزيه و تحليل كرديم ، پس نتيجه ى تمام گفته - ها اين شد كه دين اسلام از نظر اين جزء آيه بعقيده ى عامّه ى مسلمين حكومت\r\n","description":"","footnote":"","page_name":" 17 ","page_number":17},
  {"content":"\r\nرا مشروطه معيّن كرده است چنان كه در ضمن نقل گفته ى مفسّرين مفصّل نوشته شده و در نظر يك تيره و دسته اى از آنها حكومت را استبدادى خاصّ معيّن كرده است كه فقطَّ بالاترين آرزوهاى مقدّس بشر است ، و از اوّل پيدايش اين فكر تاكنون هرگز چنين حكومتى در هيچ جاى دنيا تشكيل نشده است ، زيرا در دوره خلافت حضرت على ( ع ) اگرچه شخص حاكم واجد شرايط بود امّا در حكومتش مسلَّط نبود ، و آنچه ما در آرزويش هستيم اجرا نشد ، اكنون ميخواهيم تمام گفته ها را كنار بگذاريم و فكر كنيم كه از جمله ى « أَطِيعُوا الرَّسُولَ وَأُولِي الأَمْرِ مِنْكُمْ » چه ميتوانيم بفهميم ؟ اينك ميگوئيم : چند احتمال است در آن : اوّل - اين جمله براى همان هنگام نزول بوده است و دوران پيغمبر كه مثل عمّار اگرچه از نظر دين برتر است از خالد وليد و همانندان او ولى از نظر اجتماع و مصلحت بايد مطيع باشد ، و آيه براى تعيين حكومت و دستور بعموم مردم نيست .\r\nدوّم - اين جمله نه براى تعيين طرز حكومت است بلكه براى فهماندن بمردم است كه اگر حاكم و اولى الأمرى از خود داشتيد كه بعد از شخص پيغمبر لايق بود كه براى شما در درجه ى بعد از پيغمبر باشد پس اطاعت او هم بعد از اطاعت پيغمبر لازم است و بايد از دل و جان نه از ترس ، فرمانبرش باشيد ، و اينطور اشخاص در زمان پيغمبر ( ص ) همانهائى بودند كه پيغمبر ( ص ) معيّن ميفرمود چون اطاعت از او يعنى اطاعت پيغمبر و بعد از آنحضرت اگر چنين شخصى پيدا شد اطاعت او هم به همانطور لازم است . سوّم مانند فرض اوّل و دوّم جمله براى تعيين طرز حكومت نيست و فقطَّ براى برقرارى نظم و جلوگيرى از هرج و مرج است كه اگر حاكمى از خود شما مؤمنين بود يعنى اگر آنكه حاكم شما شد مؤمن بود نسبت به او فرمانبردار باشيد و مخالفت نكنيد و ايجاد غوغا و اغتشاش نكنيد چون مؤمن است و وظايف خود و مصلحت مسلمانانرا رعايت مىكند و مخالفت با او موجب ناراحتى مسلمانان است . و با اين معنى اطاعت اولى الأمر در مرتبه ى بعد از پيغمبر ( ص ) نيست و وجوب ذاتى ندارد بلكه براى صلاح عموم است ، و اگرچه در طراز اطاعت پيغمبر گفته شده است ليكن ممكن است براى تعيين درجه ى ارزش شخص اولى الأمر نباشد و براى نشاندادن ارزش نتيجه ى آن است كه حفظ نظم باشد .\r\n","description":"","footnote":"","page_name":" 18 ","page_number":18},
  {"content":"\r\n\r\nچهارم - جمله هاى : « فَإِنْ تَنازَعْتُمْ تا آخر » همانطور كه در ترجمه نوشتيم شايد مقصود اين باشد : اگر در كارى با يكديگر نزاع و اختلاف داشتيد و تكليف خود را نتوانستيد تشخيص بدهيد . بى جهت با يكديگر نجنگيد و نه از پيش خود حكم و تكليف معيّن كنيد بلكه بدستور خدا و رسول عمل نمائيد ، و تفاوت ندارد در اختلاف مردم با يكديگر كه فرمانده و اولوا الأمر جزء دسته ى اختلاف كننده باشد يا نباشد ، چون اگر معصوم بود در حكم رسول است و مرجع او خواهد بود و خودش وسيله ى حلّ اختلاف است ، و اگر معصوم نبود او هم مثل ديگران بايد براى حلّ مشكل مراجعه بكتاب خدا و سنّت رسول نمايد . پنجم - از جمله ى « فَرُدُّوه إِلَى اللَّه » شايد اين معنى استفاده شود كه احكام و وظائف شما در كتاب و سنّت پيغمبر ( ص ) هست مراجعه كنيد و از آن استفاده نمائيد و علم به آنها را تحصيل كنيد تا بلاتكليف نمانيد و اختلاف نداشته باشيد ، پس براى زندگى شما تحصيل علم بكتاب و سنّت واجب است .\r\nدر نقل گفته ى مفسّرين نوشتيم : عدّه اى از اين جمله استفاده كرده‌اند كه قياس حجّت است و عده اى بر خلاف استفاده كرده‌اند و گفتگوى اين مطلب مربوط بعلم اصول است .\r\n[ سوره النساء ( 4 ) : آيات 60 تا 63 
  ]\r\nأَ لَمْ تَرَ إِلَى الَّذِينَ يَزْعُمُونَ أَنَّهُمْ آمَنُوا بِما أُنْزِلَ إِلَيْكَ وَما أُنْزِلَ مِنْ قَبْلِكَ يُرِيدُونَ أَنْ يَتَحاكَمُوا إِلَى الطَّاغُوتِ وَقَدْ أُمِرُوا أَنْ يَكْفُرُوا بِه وَيُرِيدُ الشَّيْطانُ أَنْ يُضِلَّهُمْ ضَلالًا بَعِيداً ( 60 ) وَإِذا قِيلَ لَهُمْ تَعالَوْا إِلى ما أَنْزَلَ اللَّه وَإِلَى الرَّسُولِ رَأَيْتَ الْمُنافِقِينَ يَصُدُّونَ عَنْكَ صُدُوداً ( 61 ) فَكَيْفَ إِذا أَصابَتْهُمْ مُصِيبَةٌ بِما قَدَّمَتْ أَيْدِيهِمْ ثُمَّ جاؤُكَ يَحْلِفُونَ بِاللَّه إِنْ أَرَدْنا إِلَّا إِحْساناً وَتَوْفِيقاً ( 62 ) أُولئِكَ الَّذِينَ يَعْلَمُ اللَّه ما فِي قُلُوبِهِمْ فَأَعْرِضْ عَنْهُمْ وَعِظْهُمْ وَقُلْ لَهُمْ فِي أَنْفُسِهِمْ قَوْلًا بَلِيغاً ( 63 )\r\n","description":"","footnote":"","page_name":" 19 ","page_number":19},
  {"content":"\r\nمعنى لغات : « يَزْعُمُونَ » - از مصدر زعم و زعم و زعم با هر سه حركت زاء بمعنى گفتن سخنى كه درست و نادرستش معلوم نيست ، و گفتار مشكوك و يا دروغ و پنداشتن « تَعالَوْا » - بيائيد « يَصُدُّونَ » از مصدر صدود با ضمّ صاد بمعنى رو گرداندن و اعراض كردن ، عظ هم - از موعظه بمعنى پند دادن .\r\nجهت نزول : اسباب النّزول سيوطى : ميان دو مسلمان و يا مسلمان و يهودى اختلاف و ادعائى بود و براى طمع و قبول رشوه و يا به منظور ديگر بحكومت پيغمبر ( ص ) راضى نشدند و نزد قضات يهود و يا كاهن و غيبگو رفتند اين آيه براى توبيخ آنها نازل شد .\r\nمقدّمه : [ پس از آنكه در آيت جلو مردم موظَّف شدند در نزاع ميان خودشان به خدا و رسول مراجعه كنند ، در اين آيه با خطاب بپيغمبر يادآورى شده است عمل زشت آنهائيكه به اين راهنمائيها توجّه ندارند ، نمىبينى اى پيغمبر اين مردم كه خود را مسلمان ميدانند و ادّعا ميكنند قرآن و كتب پيغمبران گذشته را پذيرفته‌اند مى - خواهند دادخواهى برهبران ضلالت و مريدان شيطان برند با اينكه خود ميدانند بايد با آنان نسازند و ناپسندشان دارند . اين روش پيروى شيطان است 
  ] .\r\nترجمه :\r\nبنگر اى محمّد به آن مردم كه خود را گرويده به قرآن و كتابهاى آسمانى پيشين مىپندارند ، خواهند نزد پيشوايان بگمراهى و شيطان خويان بداورى روند با آنكه بايشان دستور داده‌اند منكر آنان باشند . البتّه ديو است كه ميخواهد ايشان را گمراه كند از راه حقّ دور بدارد . [ چنين كسان منافق و بد دل باشند 
  ]\r\n61 و چون بگويندشان : بيائيد و آنچه خدا فرستاده و پيغمبر [ گفته بپذيريد 
  ] اين بد دلان را بينى كه به سختى از تو روى بگردانند .\r\nپس 62 چرا چون از كرده ى خود آزار بينند [ و مسلمانان به چشم حقارت به آنها بنگرند و سرزنش كنندشان 
  ] نزد تو آيند و سوگند ياد كنند : ما از دادخواهى نزد بيگانه جز نكوئى و همكارى نخواستيم [ كه پيغمبر از گفتگوى ما آزرده نشود و با طرف دعواى خود موافقت كنيم 
  ]\r\nاينها مردمى هستند كه خدا داند چه در دل دارند پس تو از آنها رو بگردان و سخنشان مپذير و پندشان ده و به آنها سخن چنان بگو كه در دل ، و\r\n","description":"","footnote":"","page_name":" 20 ","page_number":20},
  {"content":"\r\n\r\nجانشان نشيند .\r\nسخن مفسّرين : « يُرِيدُونَ أَنْ يَتَحاكَمُوا إِلَى الطَّاغُوتِ » 60 - ابو الفتوح :\r\nحسن بصرى و جبّائى گفتند : يعنى نزد بتها رفتند و با قرعه ى بوسيله ى تير خود را از حيرت در آوردند ، سدّى و قتاده گفته‌اند : يعنى نزد ابو برده كه غيبگو بود رفتند ، عبد ، اللَّه عبّاس و مجاهد گفته‌اند : مسلمانى منافق با يهودى خصومت داشت ، يهودى گفت : نزد محمّد برويم كه رشوه نميگيرد ، آن منافق براى دادن رشوه گفت : نزد كعب - ابن اشرف برويم و مقصود از طاغوت كعب بن اشرف است . و از ثعلبى نقل كرده كه مسلمان منافق بنام بشر با يهودى نزاع داشتند يهودى گفت نزد محمّد برويم براى رفع خصومت ، آن مسلمان گفت : نزد كعب بن اشرف برويم ولى يهودى اصرار كرد و به مسجد رفتند حضور پيغمبر ( ص ) و آنحضرت حكم بسود يهودى داد ، آن منافق نپذيرفت و گفت بيا نزد عمر برويم او گفت بحكومت پيغمبر ( ص ) راضى نشدى باز حكومت عمر ميخواهى عاقبت نزد عمر رفتند و يهود قصّه ى خود را گفت كه نزد پيغمبر رفته‌ايم و آنحضرت براى من حكم كرد و اين مرد نپذيرفت و گفت نزد تو بحكومت بيائيم ، عمر پرسيد از منافق كه اين راست است ؟ او تصديق كرد عمر گفت دمى بمانيد تا بيايم ، به خانه رفت و شمشير آورد و مسلمان منافق را كشت جهود گريخت ، و عمر گفت حكم من اين است نسبت به آنكه بحكومت خدا و رسول راضى نباشد ، و بعضى گفته‌اند : مقصود حى بن اخطب است ، و از حضرت امام باقر ( ع ) و امام صادق ( ع ) روايت شده است كه : مقصود از طاغوت هر حاكمى - است كه بر خلاف حقّ و موافق ميل خود حكومت كند .\r\nمجمع : جمله ى اوّل آيه را سه معنى كرده است : 1 - آيا نميدانى ، 2 - آيا تعجّب نميكنى از كار اين مردم ، 3 - آيا فكر و علم تو به اين مطلب نرسيده است .\r\n« ضَلالًا بَعِيداً » 60 ابو الفتوح : يعنى : گمراهى بليغ و رسا كه آخرين درجه ى گمراهى است .\r\nتنوير المقباس ابن عبّاس : يعنى دور از حقّ و عدالت و هدايت و راهيابى .\r\n« إِلى ما أَنْزَلَ اللَّه وَإِلَى الرَّسُولِ » 61 - طبرى : يعنى بسوى حكمى كه خدا\r\n","description":"","footnote":"","page_name":" 21 ","page_number":21},
  {"content":"\r\n\r\nدر قرآن فرستاده است بسوى پيغمبر ( ص ) .\r\n« يَصُدُّونَ عَنْكَ » 61 - طبرى : يعنى امتناع و خوددارى ميكنند از آمدن بحكومت نزد تو .\r\n« إِذا أَصابَتْهُمْ مُصِيبَةٌ » 62 طبرى : يعنى اگر بواسطه ى بحكومت طاغوت رفتن و رضاى به حكم او ، خداوند آنها را گرفتار كند باز هم توبه نميكنند و به خود نميآيند ، و در عوض اصلاح خود سوگند دروغ ياد ميكنند .\r\nفخر : در مقصود از « مُصِيبَةٌ » چند قول است : 1 - يعنى چون آن مصيبت به آنها رسيد كه عمر آن منافق را كشت و ياران و خويشانش براى دادخواهى حضور پيغمبر آمدند و گفتند : ما نظر بد نداشتيم كه بحكومت پيغمبر راضى نشديم و اين خويشاوند ما كه كشته شده است به منظور خوشرفتارى بود كه بحكومت نزد ديگرى رفت .\r\n2 - ابو على جبّائى گفته است مقصود از مصيبت اهانتهائى است كه به آنها شد و در قرآن ياد شده است مثل آنكه پيغمبر ( ص ) بايشان فرمود : شما لياقت همكارى مسلمين را نداريد و با ما بجنگ نيائيد در اين آيه « لَنْ تَخْرُجُوا مَعِيَ أَبَداً وَلَنْ تُقاتِلُوا مَعِيَ عَدُوًّا » و باز در آيت ديگر كه بپيغمبر گفته شده است ، اگر آنها از بدرفتارى دست بر ندارند ، تو را وادار ميكنيم كه آنها را خوار كنى و از خود برانى در اين آيه « لَئِنْ لَمْ يَنْتَه الْمُنافِقُونَ . . .\r\nوَ الْمُرْجِفُونَ فِي الْمَدِينَةِ لَنُغْرِيَنَّكَ بِهِمْ ثُمَّ لا يُجاوِرُونَكَ فِيها إِلَّا قَلِيلًا ، مَلْعُونِينَ أَيْنَما ثُقِفُوا أُخِذُوا وَقُتِّلُوا تَقْتِيلًا « .\r\n3 - ابو مسلم اصفهانى گفته است يعنى : چه خواهد شد كه در دنباله ى بد رفتارى و نفاق گرفتار شوند و ناچار شوند و بيايند و سوگند ياد كنند .\r\nابو الفتوح : گفته‌اند كه اين آيه براى عبد اللَّه بن ابى سلول است كه ، در جنگ بنى المصطلق چيزى گفت و سوره ى منافقين براى او نازل شد و رسوا شد و نزد - پيغمبر ( ص ) رفت و سوگند ياد كرد كه من از سخنم جز نيكى قصدى نداشتم ، و باز گفته‌اند :\r\nيعنى اين مصيبت كه چون مرگ او رسيد از پيغمبر ( ص ) پيراهنى خواست كه از عذاب جهنّم حفظش كند ، به او گفتند تو دروغ ميگوئى و او آمد و سوگند ياد كرد .\r\n","description":"","footnote":"","page_name":" 22 ","page_number":22},
  {"content":"\r\n\r\n« إِنْ أَرَدْنا إِلَّا إِحْساناً وَتَوْفِيقاً » 62 فخر : يعنى ما كه بمحاكمه نزد پيغمبر نرفتيم ، براى احسان بطرفهامان كه حضور پيغمبر خجالت ميكشيدند مطالب خود را بگويند و از فرمان آنحضرت سرپيچى كنند پس ميخواستيم باطرف خصومت خود ارفاق و موافقت كنيم نزد ديگرى رفتيم ، و معنى ديگر اين جمله آن است كه مقصود ما از مراجعه به ديگرى براى اين بود كه پيغمبر باصل حقّ حكم مىكند و از آن تجاوز نمى - فرمايد ليكن نزد ديگرى رفتيم تا در حكم خود احسان بهر دو طرف را منظور كند و توفيق و موافقت ميان ما حاصل شود .\r\n« فَأَعْرِضْ عَنْهُمْ » 63 ابو الفتوح : عذر آنها را قبول مكن كه دروغ ميگويند .\r\nفخر : اين جمله دو مطلب ميفهماند : 1 - يعنى اعتنا و توجّه به آنها مكن و پرده ى آنها را هم مدر ، و نفاق آنها را و آنچه در دل دارند آشكارا مكن كه جرأتشان زياد نشود .\r\n« وَعِظْهُمْ » 63 فخر : يعنى منزجر كن آنها را از نفاق و كبر و حسد ، و آنها را از مجازات عالم ديگر بترسان .\r\n« وَقُلْ لَهُمْ فِي أَنْفُسِهِمْ قَوْلًا بَلِيغاً » 63 فخر : ممكن است : 1 - جمله پس و پيش باشد ، يعنى بگو گفتارى رسا در روحيّه ى آنها ، 2 - ممكن است معنى اينطور باشد : بگو به آنها در حقيقت نفوس پست و روح خبيث و دل پر از مكر و نفاقشان يك گفتارى كه رسا باشد و برساند آنچه در دل دارند كه خدا ميداند و از او نميتوان مخفى كرد .\r\n3 - يعنى بگو در نفوس آنها و در سرّ و راز خودشان نه در آشكار و انظار ديگران .\r\n« بَلِيغاً » 63 فخر : وعظ اوّل بمعنى تخويف از عذاب آخرت است و مقصود از بليغ ترساندن بگرفتارى در اين عالم است و ممكن است هر دو يك مطلب را بفهماند كه موعظه و پند تو بايد بليغ و رسا باشد كه به خوبى متوجّه شوند و نتيجه بگيرند .\r\nسخن ما : آيت اوّل ، آن روز يهود را معرّفى كرد و امروز باصطلاح بند و بستچيها\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nرا و آنهائيكه بوسائل مختلف متوسّل ميشوند و بطاغوت اين زمان و ارباب قدرت و نفوذ خود را ميچسبانند ، و به اين وسيله حقوق مردم را نابود ميكنند ، و هر گونه سوء استفاده از آن مينمايند و با مفاد « أُمِرُوا أَنْ يَكْفُرُوا » تا آخر كه با ستمكاران نبايد همكارى كنند مخالفت ميكنند و با تملَّق و رشوه ى به آنها مقاصد نامشروع خود را انجام ميدهند ، اينجا است كه بحقيقت گمراهى گرفتارند و ذلت و خوارى و تسلَّط اجانب و همين است حقيقت : « أَنْ يُضِلَّهُمْ ضَلالًا » تا آخر .\r\n[ سوره النساء ( 4 ) : آيات 64 تا 65 
  ]\r\nوَ ما أَرْسَلْنا مِنْ رَسُولٍ إِلَّا لِيُطاعَ بِإِذْنِ اللَّه وَلَوْ أَنَّهُمْ إِذْ ظَلَمُوا أَنْفُسَهُمْ جاؤُكَ فَاسْتَغْفَرُوا اللَّه وَاسْتَغْفَرَ لَهُمُ الرَّسُولُ لَوَجَدُوا اللَّه تَوَّاباً رَحِيماً ( 64 ) فَلا وَرَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَيُسَلِّمُوا تَسْلِيماً ( 65 )\r\nمعنى لغات : شجر - از مصدر شجر بفتح اول و سكون دوّم و شجور بمعنى مورد گفتگو و نزاع بستن ، جلوگيرى كردن . حرج - مضيقه و تنگنائى .\r\nترجمه :\r\n64 ما پيغمبرى نفرستاديم مگر براى اينكه به اجازه و امر خدا مردم اطاعت آنها كنند . پس اگر اين بر خود ستم كرده ها كه بحكومت هر كسى راضى شده‌اند از دل ايمان ميداشتند و ميآمدند نزد تو و از خدا آمرزش ميخواستند و تو اى پيغمبر براى آنها استغفار ميكردى البتّه مزد كار خود را ميبردند ، چون خداوند را توبه - پذير و مهربان يابند .\r\n65 سوگند بپروردگارت : اين گونه مردم دروغ ميگويند و ايمان ندارند ، مگر كه در دادخواهى خود نزد تو آيند و بحكومت تو تن دهند و از دادرسى تو ناپسندى در دل نداشته باشند و از دل و جان تسليم شوند .\r\nگفته ى مفسّرين : « لِيُطاعَ بِإِذْنِ اللَّه » 64 طبرى : يعنى مطيع اوامر او باشند بموجب تقدير خدا و قضا و قدر كه در علم او بوده است .\r\nمجمع : يعنى بامر خداوند موظفند كه از پيغمبر اطاعت كنند ، و اذن چند صورت\r\n","description":"","footnote":"","page_name":" 24 ","page_number":24},
  {"content":"\r\nاستعمال مىشود : 1 - مهربانى مثل « وَما كانَ لِنَفْسٍ أَنْ تُؤْمِنَ إِلَّا بِإِذْنِ اللَّه » يعنى هيچكس مؤمن نميشود مگر با لطف خدا ، 2 - راه باز كردن و مانع نشدن مثل : « وَما - هُمْ بِضارِّينَ بِه مِنْ أَحَدٍ إِلَّا بِإِذْنِ اللَّه » يعنى نميتوانند زيان برسانند مگر خدا مانع كارشان نشود و راه براى آنها بازگذارد . 3 - امر و فرمان ، مانند اين آيه : « لِيُطاعَ بِإِذْنِ اللَّه » .\r\n« وَلَوْ أَنَّهُمْ إِذْ ظَلَمُوا أَنْفُسَهُمْ » 63 ابو الفتوح : اين جمله را دو معنى است :\r\n1 - چون معنى ظلم در لغت نقصان و كمى بهره است ، معنى جمله اين است :\r\nآنگاه كه بر خود ستم كردند و خود را از بهره هاى معنوى و ثواب محروم كردند كه رفتند نزد طاغوت و رهبران ضلالت ، 2 - چون كارهاى آنها موجب زيان بخودشان بود پس آن زيان و ضرر ستمى است كه خود بر خود روا داشته‌اند .\r\n« فَلا وَرَبِّكَ لا يُؤْمِنُونَ » 65 ابو الفتوح : مردى بنام ثعلبه بن حاطب يا بنام حاطب بن ابى ربيعه با زبير بن عوام پسر صفيّه دختر عبد المطَّلب كه عمه زاده ى - پيغمبر ( ص ) بود نزاع در استفاده از آبى داشتند كه در جوى روان بود و زمين زبير بالاتر از زمين آن مرد بود ، بپيغمبر ( ص ) شكايت خود بردند و آنحضرت بزبير فرمود : تو زراعت خودت را آب بده و بعد براى اين مرد رها كن ، آن مرد را از اين حكومت خوش نيامد و گفت : چون پسر عمّه ى تو بود ، برايش چنين حكم كردى ، اين سخن بر پيغمبر گران آمد ، بزبير فرمود : استفاده ى خود را از آب كامل بكن و تا پل و ديواره ى زمين آب را نگه دار ، و چون حقّ خود را تكميل كردى براى اين مرد رها كن ، و حكم اوّل بطور مسامحه و موافقت با آنمرد بود ، و چون اعتراض كرد و ناراضى بود حكم حقيقى و حقّ مشروع زبير را معيّن فرمود ، پس از حكم مقداد به آنها رسيد و جريان را پرسيد آن مرد گفت : پيغمبر بسود عمّه زاده ى خود حكم كرد و بمسخره دهان خود را كج كرد . مرد يهودى آنجا بود ، گفت : عجب است كه او را پيغمبر ميدانند و حكم او را بناحقّ ميشمارند و ما در زمان موسى گناهى كرديم و آنحضرت گفت : توبه ى شما به آن است كه يكديگر را بكشيد ، ما شمشير برداشتيم و بجان هم افتاديم تا هفتاد هزار از ما كشته شد ، و گناه ما بخشيده\r\n","description":"","footnote":"","page_name":" 25 ","page_number":25},
  {"content":"\r\nشد ، ثابت بن قيس بن شمّاس آنجا حاضر بود ، گفت : سوگند به خدا اگر پيغمبر ( ص ) به من فرمايد خود را بكش هيچوقت توقّف نكنم . اين آيه نازل شد ، تا « ما فَعَلُوه إِلَّا قَلِيلٌ مِنْهُمْ » كه در آيت بعد از اين است .\r\nمصباح الهداية عز الدّين كاشانى باب ششم فصل چهارم ص 220 ادب سوّم تسليم تصرّفات شيخ شدن . بايد كه طريق تنفيذ تصرّفات او در نفس و مال خود گشوده دارد و بهر چه فرمايد منقاد و مستسلم و راضى بود چه جوهر ارادت و محبّت او جز بدين طريق روشن نگردد ، و عيار صدق او جز بدين معيار معلوم نشود چنان كه كلام مجيد بدان اشارت فرمود « فَلا وَرَبِّكَ لا يُؤْمِنُونَ » تا آخر آيه .\r\nسخن ما : 1 - معرّفى مقام پيغمبر است كه بامر خداوند يعنى به حكم وظيفه ى وجدانى بايد بىچون و چرا مردم فرمانبرش باشند ، 2 - مقام پيغمبر به آن درجه است كه بايد بوسيله ى او راه آمرزش از گناه را پيدا كنند و بس ، و جمله ى : « جاؤُكَ فَاسْتَغْفَرُوا اللَّه » تا آخر شايد اشاره به همين مطلب باشد . 3 - جمله ى : « فَلا وَرَبِّكَ » تا آخر ميفهماند كه پيغمبر ( ص ) مصون از خطا است و آنچه بفرمايد نبايد كسى در دل هم اندك نگرانى حسّ كند و گر نه ، از حقيقت ايمان دور است .\r\n[ سوره النساء ( 4 ) : آيات 66 تا 68 
  ]\r\nوَ لَوْ أَنَّا كَتَبْنا عَلَيْهِمْ أَنِ اقْتُلُوا أَنْفُسَكُمْ أَوِ اخْرُجُوا مِنْ دِيارِكُمْ ما فَعَلُوه إِلَّا قَلِيلٌ مِنْهُمْ وَلَوْ أَنَّهُمْ فَعَلُوا ما يُوعَظُونَ بِه لَكانَ خَيْراً لَهُمْ وَأَشَدَّ تَثْبِيتاً ( 66 ) وَإِذاً لآتَيْناهُمْ مِنْ لَدُنَّا أَجْراً عَظِيماً ( 67 ) وَلَهَدَيْناهُمْ صِراطاً مُسْتَقِيماً ( 68 )\r\nمعنى لغات : تثبيت - بمعنى پابرجا نمودن و تقويت كردن .\r\nلدنّا - بمعنى نزد ، جانب ، سو ، كتبنا - از كتابت بمعنى مأمور كردن ، و موظَّف نمودن است .\r\nترجمه : [ چون در آيت جلو گفته شده است كه اسلام تسليم بفرمان است و -\r\n","description":"","footnote":"","page_name":" 26 ","page_number":26},
  {"content":"\r\nبس در اينجا اندازه ى تسليم يادآورى شده است\r\nاگر آنها را 66 موظَّف كنيم خود را بكشند و يا ترك وطن كنند و از شهر و ديار خود بروند ، انجام آن نكنند مگر چند تن - شان و اگر آنچه به آنها پند ميرسد گوش گيرند و انجام دهند البتّه [ مزد و ايمانشان 
  ] سختتر و برجاىتر خواهد بود\r\n67 و از سوى خود پاداشى بزرگشان دهيم 68 و رهبرى - شان به راه راست كنيم .\r\nگفتار مفسّرين : « وَلَوْ أَنَّا كَتَبْنا عَلَيْهِمْ » 66 طبرى : ابو اسحاق سبيعى گفت :\r\nچون اين آيه نازل شد ، مردى شنيد و گفت : اگر خداوند به اين طور وظيفه اى ما را موظَّف ميكرد البتّه انجام ميداديم ، و الحمد للَّه كه خدا ما را معاف كرد و بچنين كار مكلَّف نكرد ، چون سخن او را بپيغمبر عرض كردند ، فرمود : در اصحاب من كسانى هستند كه ايمان در دل آنها از كوه ثابتتر است .\r\nمجمع : يعنى اگر اين اشخاص نامبرده ى سابق را موظَّف كنيم چنانچه ملَّت موسى را موظَّف كرديم .\r\n« أَنِ اقْتُلُوا أَنْفُسَكُمْ أَوِ اخْرُجُوا » 66 ابو الفتوح : ابن كثير و نافع و ابن عامر و كسائى خواندند : « ان قتلوا او اخرجوا » با ضمّ در نون « ان » و واو « او » و عاصم و حمزه هر دو را مكسور خوانده‌اند ، و ابو عمرو نون را مكسور خواند و واو را مضموم قرائت كرده است « ما فَعَلُوه إِلَّا قَلِيلٌ » 66 طبرى : در مصاحف اهل شام « قليلا » با نصب نوشته شده است .\r\nمجمع : بعضى گفته‌اند مقصود ثابت بن قيس است و بعضى گفته‌اند مقصود عدّه اى از اصحاب پيغمبر ( ص ) هستند و از آن جمله است عمّار ياسر و عبد اللَّه مسعود .\r\n« أَشَدَّ تَثْبِيتاً » 66 ابو الفتوح : در مقصود اين جمله دو قول است : 1 - يعنى در نفوس مردم ثابت و باقىتر است چون از دليل و حجّت مطلب را پذيرفته‌اند پس وجدانشان آرامتر است و تزلزل ندارند ، 2 - يعنى اگر بپند پيغمبر رفتار كنند نصيب آنها است بهره و سودى ثابت كه مانند منافع دنيا نيست كه زود نابود شود .\r\n« وَإِذاً لآتَيْناهُمْ مِنْ لَدُنَّا » 67 ابو الفتوح : مقصود از « مِنْ لَدُنَّا » آن است كه\r\n","description":"","footnote":"","page_name":" 27 ","page_number":27},
  {"content":"\r\n\r\nاهميّت مزد معلوم شود چون از جانب او است فناناپذير است .\r\nسخن ما : 1 - در جمله ى « وَلَوْ أَنَّا كَتَبْنا » ممكن است اين فكر پيدا شود كه بوسيله ى پيغمبر و مقام هدايت همه ى بشر براى هميشه ، چنين دستور بر خلاف عقل و مصلحت كه بجان يكديگر بيفتند و بكشند چه سود از آن منظور است ، اگرچه به صورت فرض و پندار باشد و پس از صدور فرمان عدّه اى كم تسليم به آن بشوند و ديگران انجام ندهند . جواب آن است : ميگويند : يكى از افسرهاى عالى رتبه ى تزارى روسيه براى نماياندن قدرت ، فرمان داد بقشون كه به صورت حركت نظام بروند به دريا و چندين هزار افراد لشكر بيك فرمان در دريا غرق شدند ، و ميگويند در ارتش قانونى است كه اگر فرمانده در موردى فرمان داد و فردى اطاعت نكرد بايد او را اعدام كنند چون افراد حقّ اعتراض بر افسر ندارند و اگر او فرمانى بر خلاف بدهد مسئول ما فوق خود است . منظور از نقل اين گفته ها كه بدرستى و نادرستى آن كارى نداريم استدلال بر يك مسئله ى مسلَّم در نزد مردم است و توضيح يك مطلب و آن توجّه به اين كه اشخاصى كه عهده دار سرپرستى و رهبرى عدّه اى مختلف هستند كه فكر و عقل آنها تفاوت - بسيار دارد و بخصوص اگر بدوى و وحشى باشند كه هيچ همآهنگى و حد مشترك ميان آنها نيست ، لازم است براى آنها يك حد مشترك و يك موقع توافق ايجاد شود تا موافقت و اتّحاد آنها در كارهاى همگانى فراهم شود از اين جهت لازم بوده است آنها را متوجّه كنند كه شما با همه ى اختلافات و ناسازگاريها بايد در برابر امر پيغمبر ( ص ) طورى باشيد كه از كشتن يكديگر خوددارى نكنيد ، و با ايجاد اين طور حسّ فرمان - برى آنطور مردم آماده ى تربيت ميشوند ، و نيز همين دستور از طرف حضرت موسى ( ع ) براى بنى اسرائيل نقل شده است ، چنان كه از مجمع البيان نقل كرديم ، پس به اين نتيجه ميرسيم كه ممكن است اين جمله اشاره باشد به اين مطلب : كه خود ميدانيد خوددارى از فرمان خدا كفر است اگرچه فرمان بكشتن يكديگر باشد ولى بر فرض كه بچنين فرمانى مأمور شويد بيشتر شما از انجام آن خوددار هستيد ، 2 - چون منظور از بيان اين مطلب ايجاد حسّ اطاعت كامل بوده است ، در دنباله ى آن جمله\r\n","description":"","footnote":"","page_name":" 28 ","page_number":28},
  {"content":"\r\n\r\n\r\n« يُوعَظُونَ بِه » گفته شده است كه شايد اشاره باشد به اين كه همه ى گفته هاى خدا و پيغمبر فقطَّ پند و نصيحت است براى مصلحت خود شما كه بهره هاى مادى و معنوى در نتيجه ى انجام آنها است و بس .\r\n[ سوره النساء ( 4 ) : آيات 69 تا 70 
  ]\r\nوَ مَنْ يُطِعِ اللَّه وَالرَّسُولَ فَأُولئِكَ مَعَ الَّذِينَ أَنْعَمَ اللَّه عَلَيْهِمْ مِنَ النَّبِيِّينَ وَالصِّدِّيقِينَ وَالشُّهَداءِ وَالصَّالِحِينَ وَحَسُنَ أُولئِكَ رَفِيقاً ( 69 ) ذلِكَ الْفَضْلُ مِنَ اللَّه وَكَفى بِاللَّه عَلِيماً ( 70 )\r\nمعنى لغت : « الصدّيقين » - جمع صدّيق بمعنى راستگوى كامل ، آنكه گفتار و كردارش مطابق است ، نيكوكار مورد تصديق .\r\nجهت نزول : طبرى : از عايشه روايت كرده‌اند عدّه اى اظهار اشتياق به پيغمبر ميكردند ، و ميگفتند : از دورى شما رنج ميبريم و بيش از آن در فكر عالم ديگر هستيم كه مقام شما آنجا است كه ما هرگز دسترس به آن نداريم ، اين آيه براى آرامش خاطر آنها نازل شده است ، و در مجمع البيان است : نقل كرده‌اند : « ثوبان » مولاى پيغمبر كه سخت دوستدار آن حضرت ( ص ) بود ، روزى با حالى زار و نزار حضور آن حضرت رسيد ، پرسيد : تو را چه مىشود ؟ عرض كرد بيمار نيستم ، ليكن انديشه ى - زيارت شما ناراحتم دارد ، تا خدمت شما برسم ، و نيز در عالم ديگر اگر ببهشت باشم از مقام تو پائينترم و اگر ببهشت نباشم كه هرگز به زيارت شما نميرسم ، اين آيه براى آرامش خاطر او نازل شد .\r\nترجمه :\r\n[ چون دانستند اسلام درست و بهره ى از آن فرمانبرى از خداوند و پيغمبر است اينك خوشدل باشند 
  ] آنكه\r\n69 از خدا و پيغمبر اطاعت كند مشمول - انعام خدا است با پيغمبران و شهيدان و مردم راستگو و درستكار كه بهترين هم - نشين و دوستدار هميشگى باشند\r\n70 ، و اين بخشش خداوند است كه او بس است براى آگهى از هر نهانى و شايستگى .\r\n","description":"","footnote":"","page_name":" 29 ","page_number":29},
  {"content":"\r\n\r\nسخن مفسّرين : « وَالصِّدِّيقِينَ » 69 مجمع : در معنى صديق گفته‌اند : يعنى آنكه همه ى گفته هاى خدا و رسول را راست و درست بداند .\r\nعبده : صدّيقين كسانى هستند كه نهادشان پاكيزه است ، و مزاجهاشان - معتدل است ، و نيتهاشان پاك است ، و اين صفا در آنها موجب مىشود كه حقّ و باطل و خير و شر را به زودى درمييابند و از يكديگر جدا ميكنند ، و از همين خاصيّت - اخلاقى آنها است كه حق را ببهترين صورت تصديق ميكنند ، و در راستى به زبان و عمل كسى بالاتر از آنها نيست .\r\nفخر : بعضى گفته‌اند : صدّيقين افاضل اصحاب پيغمبر ( ص ) هستند ، و در قرآن ميان صدّيق و پيغمبر فاصله نگذاشته است و درجه ى پس از آن قرار داده است ، چنان كه در وصف اسماعيل « صادِقَ الْوَعْدِ » گفته شده است و در وصف ادريس « صِدِّيقاً نَبِيًّا » گفته شده است پس نتيجه آن است كه اگر از مرتبه ى صديقى بالا رفت بنبوّت ميرسد و اگر از نبوّت تنزل كرد صدّيق مىشود .\r\n« وَالشُّهَداءِ » 69 ابو الفتوح : در معنى شهيد دو بيان كرده‌اند : 1 - آنكه بشهادت بر حقّ ايستادگى و استقامت كند تا او را بكشند ، 2 - آنكه روز قيامت از - گواهان و شاهدان بر اعمال ديگران باشد چنان كه در قرآن است : « لِتَكُونُوا شُهَداءَ عَلَى النَّاسِ » اين دو توضيح از نظر آنها است كه شهيد را از شاهد بمعنى گواه دانسته‌اند ، و ممكن است از شهود بمعنى حضور باشد يعنى آنها كه در هنگام كشته شدنشان ملائكه حاضر ميشوند و مشاهده ميكنند كه آنها بچه صورت زندگى را ترك ميكنند .\r\nفخر : روايت است : پيغمبر ( ص ) فرمود : « مبطون » شهيد است و غريق شهيد است ( مقصود مبتلى به مرض دفع بىاختيارى مدفوع و شخص غرق شده است ) و شهيد منحصر نيست به آنكه بشمشير كشته شود ، پس شهيد آن است كه شهادت دهد به درستى دين خدا با استدلال و بيان و يا شمشير .\r\n« وَالصَّالِحِينَ » 69 ابو الفتوح : نوشته : و صلاح استقامت نفس بود در حسن عمل\r\n","description":"","footnote":"","page_name":" 30 ","page_number":30},
  {"content":"\r\n\r\nو مصلح و مقوم نفس خود يا ديگرى .\r\nفخر : صالح يعنى آنكه شايسته است در عقيده و كار خود ، چون جهل ، فساد در عقيده است و معصيت فساد در عمل است .\r\n« وَحَسُنَ أُولئِكَ رَفِيقاً » 69 فخر : رفيق از رفق است بمعنى نرمى طبع و لطافت و ملايمت در كار ، و دولت و همدم را هم رفيق ناميده‌اند بمناسبت ارفاق و ملايمى رفتار با يكديگر .\r\nمجمع : ابو بصير از امام صادق عليه السّلام روايت كرده است كه فرمود : خدا شما را در قرآن ياد كرده است ، و اين آيه را قرائت فرمود و توضيح داد كه مقصود از نبيون پيغمبر است و صدّيقين و شهداء ما هستيم ، و صالحين شما هستيد ، پس خود را بنشانه ى صلاح نشاندار كنيد چنان كه خدا معرّفىتان كرده است .\r\nحسينى نوشته ملخص اين آيت آن است كه هر كه امروز كسى را دوست دارد فردا با او خواهد بود :\r\n\r\nهمچو بلبل دوستى گل گزين\r\nتا شوى با خرمن گل همنشين\r\n\r\n\r\nزاغ چون مردار را شد هم نفس\r\nيار او مردار خواهد بود و بس\r\n\r\n« ذلِكَ الْفَضْلُ » 70 طبرى : اطاعت از خدا و رسول بواسطه ى فضل خدا است ، كه به آنها احسان كرده است و هدايت شده‌اند تا به اين درجه رسيده‌اند .\r\nسخن ما : 1 - فخر گفته است : مردم مطيع خدا و پيغمبر اگر با پيغمبران در يك درجه باشند بايستى تفاوتى ميان بالاتر و پائينتر و فاضل و مفضول نباشد ، پس مقصود آن است كه همه در بهشت طورى هستند كه مىتوانند يكديگر را ببينند ، ولى آنچه ما ميفهميم اين است كه شايد كلمه ى « مع » بمعنى به او همراهى در اين جمله نه همراهى بمعنى انضمام و يا اتّحاد در مكان باشد ، بلكه اشاره است باتّحاد ، در استفاده كه همچنان پيغمبران و صدّيقان و شهيدان و صالحان از نيكوكارى خود بهره مند ميشوند اينها هم با آنها هستند در بهره بردارى و همانطور كه آنها نتيجه ى خوب مىبرند اينها هم نتيجه ى خوب خواهند داشت و معلوم است كه هر كدام\r\n","description":"","footnote":"","page_name":" 31 ","page_number":31},
  {"content":"\r\n\r\nاستفاده شان به اندازه ى ارزش عملشان خواهد بود ، پس خلاصه ى مطلب آنكه مردم فرمانبر از اين دسته ى پيغمبران و صالحان هستند نه از دسته ى شياطين و رهبران گمراهى ، بعلاوه كه فواصل و دور و نزديك در آنجا تصوّر ندارد ، و همه با يكتائى و وحدت مربوط هستند و اين شماره ها و فاصله هاى مادى در آنجا به اين صورت نيست و بگفته ى حافظ :\r\n\r\nجلوه ى حسن تو دل ميبرد از شاه و گدا\r\nچشم بد دور كه هم جانى و هم جانانى\r\n\r\n\r\nگرچه دوريم به ياد تو قدح مينوشيم\r\nبعد منزل نبود در سفر روحانى\r\n\r\n2 - جمله ى « كَفى بِاللَّه عَلِيماً » شايد اشاره باشد كه اطاعت موجب بهره - مندى است و رفاقت با بزرگان ، ترديد و چون و چرا هم ندارد ، نياز بتدليس و تظاهر و خودنمائى نيست ، علم خدا بس است و كافى براى اينكه شما فرمان ببريد و او انعام كند و همنشين پيغمبرانتان نمايد .\r\n[ سوره النساء ( 4 ) : آيات 71 تا 73 
  ]\r\nيا أَيُّهَا الَّذِينَ آمَنُوا خُذُوا حِذْرَكُمْ فَانْفِرُوا ثُباتٍ أَوِ انْفِرُوا جَمِيعاً ( 71 ) وَإِنَّ مِنْكُمْ لَمَنْ لَيُبَطِّئَنَّ فَإِنْ أَصابَتْكُمْ مُصِيبَةٌ قالَ قَدْ أَنْعَمَ اللَّه عَلَيَّ إِذْ لَمْ أَكُنْ مَعَهُمْ شَهِيداً ( 72 ) وَلَئِنْ أَصابَكُمْ فَضْلٌ مِنَ اللَّه لَيَقُولَنَّ كَأَنْ لَمْ تَكُنْ بَيْنَكُمْ وَبَيْنَه مَوَدَّةٌ يا لَيْتَنِي كُنْتُ مَعَهُمْ فَأَفُوزَ فَوْزاً عَظِيماً ( 73 )\r\nمعنى لغات : حذر بمعنى احتراز و دورى . فانفروا - از مصدر نفر بر وزن وزن فعل بفتح و صداى بالاى فا بمعنى كراهت داشتن و نفرت نمودن ، و از مصدر نفور با ضم نون و نفار با كسر نون و نفير بمعنى رم كردن چهارپايان ، ورم كردن و باد كردن چشم ، برگشتن دسته جمعى مردم حاجّ از موقف بمكّه ، و جنبش دسته - جمعى مردم براى جنگ و يا كار ديگر . ثبات - جمع ثبة ، با ضمّ و صداى جلو « ثاء »\r\n","description":"","footnote":"","page_name":" 32 ","page_number":32},
  {"content":"\r\n\r\nبمعنى وسط حوض و گروه مردم و يك دسته كه با يكديگر خويشاوند باشند و اسب سوار « العصبة من الفرسان . ل يبطئنّ - از بطَّأ بمعنى بتأخير انداختن و بوقت ديگر گذاشت و كندى كرد ، فوز - بر كار چيره شدن و موفّق شدن ، از ناپسند رهائى يافتن هلاك و نابود شدن و باصطلاح از لغات اضداد است .\r\nترجمه :\r\n71 اى مؤمنين در برابر دشمن با حزم و احتياط باشيد يا دسته دسته آماده ى جنگ باشيد ، و يا همگى با هم بجنبيد و بسوى دشمن روان شويد و همانا\r\n72 وابستگان بشما مردمى هستند در همكارى كند و كناره گير كه اگر اجنبى بشما رسد گويد : خداوند به من بخششى كرد كه با آنان همراه نبودم\r\nو اگر 73 نعمتى از خدا بشما رسد بمانند يك بيگانه كه هيچ دوستى نداشته گويد : اى كاش با آنها بودم و بهره - مندى بزرگ داشتم .\r\nسخن مفسّرين : « خُذُوا حِذْرَكُمْ » - تا - « أَوِ انْفِرُوا جَمِيعاً » 71 طبرى : يعنى شمشير و نيزه ى خود براى جنگ برداريد كه وسيله ى سلامتى از شر دشمن است .\r\nمجمع : در معنى اين جمله دو قول است : 1 - بپرهيزيد از دشمن خود بوسيله برداشتن اسلحه ى جنگ ، 2 - برداريد اسلحه ى خود را و جهت اينكه اسلحه حذر ناميده شده است چون وسيله ى حذر و پرهيز از دشمن است و همين معنى از حضرت امام باقر عليه السّلام روايت شده است .\r\n« فَانْفِرُوا ثُباتٍ » 71 طبرى : يعنى دسته دسته بسوى آنها برويد يا همگى بهمراه پيغمبر روانه جنگ شويد .\r\nمجمع : يعنى دسته دسته هر كدام به طرفى برويد براى جنگ با دشمن و اگر مصلحت مقتضى شد همگى با هم بيك جانب برويد و از امام باقر ( ع ) روايت شده است :\r\nمقصود از ثبات سرايا است جمع سريه بمعنى دسته ى پنج نفرى تا سيصد يا چهار صد نفر ) و مقصود از جميعا قشون كامل است .\r\nكشف الاسرار نوشته : بر ذوق جوانمردان طريقت ، اين آيت اشارت بفرار است ، و گفته‌اند فرار دو قسم است : يكى از خلق بگريختن ، و ديگر قسم با حقّ گريختن\r\n","description":"","footnote":"","page_name":" 33 ","page_number":33},
  {"content":"\r\nامّا از خلق بگريختن آسان كارى است كه اين صفت عابدان و قاصدان است ، كار آن دارد كه با حقّ گريزد ، و نه هر كسى با حقّ تواند گريخت مگر كسى كه عيان او را بار دهد ، و مهر او را پرده بردارد و احديّت او را در كنف عزّت جاى دهد ، چنان كه آن جوانمرد كه بر بو يزيد بسطامى شد ، و از وى پرسيد : آن سهام حقّ كه دلهاى درويشان نشانه ى آن است چى است ؟ آن جوانمرد اين بگفت و سر در جنبانيد ، بو يزيد گفت :\r\nاين سؤال تو نيست ، و تو اهل اين سؤال نه اى ، گفت : چرا ؟ گفت : از آنكه اين سؤال حضرتيان است ، و من به حضرت بودم و تو را بر آن درگاه نديدم ، آن جوانمرد گفت :\r\nزنهار در غلطى اى بايزيد ، من بدرگاه بودم عيان مرا بار داد ، مهر پرده برداشت احديّت مرا در كنف عزّت جاى داد ، پس غيرت پرده فروگذاشت ، تو بر در بماندى از حال من چه خبر دارى ، گفت : اين را نشانى هست ؟ گفت نشانش اين است كه اينك بدرگاه ميشوم ، بيار اگر شغلى دارى تا تو را پايمردى كنم ، اين بگفت و كالبد خالى كرد ، بو يزيد گفت : آه كه غوث جهان بود امّا در پرده ى غيرت بود و من ندانستم ، و زبان حال بو يزيد بنعت تحيّر ميگويد :\r\n\r\nآوه كه دلارام دلم برد و گريخت\r\nپيمان بشكست و اسب هجران انگيخت\r\n\r\n\r\nتا دلبر و دل باز بچنگ آرم من\r\nبس خون كه ز ديدگان فرو بايد ريخت\r\n\r\nعبده : اين جمله ميفهماند كه لازم است تهيّه ى وسائل حذر از كفّار ، و جنگ با آنها در هر زمانى بمقتضاى خودش اگرچه بوسيله ى طيّاره باشد .\r\n« وَإِنَّ مِنْكُمْ لَمَنْ لَيُبَطِّئَنَّ » 72 مجمع : آيه براى معرّفى منافقين نازل شده است ، و كلمه ى « مِنْكُمْ » بمعنى بعضى از شما گفته شده است با اينكه منافق از مؤمنين نيست بمناسبت اين است كه آنها بواسطه ى اظهار اسلام در حكم مسلمين و جزء اجتماع آنها شمرده ميشوند .\r\n« مَعَهُمْ شَهِيداً » 72 ابو الفتوح : شهيد اينجا بمعنى حاضر است و مقصود آن است كه در هنگام جنگ و گرفتارى با آنها حاضر نبودم كه گرفتار شوم .\r\n« كَأَنْ لَمْ تَكُنْ بَيْنَكُمْ وَبَيْنَه مَوَدَّةٌ » 73 مجمع : براى اين جمله سه معنى نقل است\r\n","description":"","footnote":"","page_name":" 34 ","page_number":34},
  {"content":"\r\n1 - ابو علىّ فارسى « 1 » گفته است : يعنى اگر مصيبتى بشما برسد خوشحال هستند كه با شما حاضر نبودند مانند كسى كه ميان او و شما رابطه و دوستى نيست .\r\n2 - يعنى آنها ميگويند : ايكاش با مسلمين ميبوديم و بهره مند ميشديم و اين سخن مانند سخن شخص بيگانه است كه با شما دوستى ندارد ، چون آرزوى همراهى مىكند به منظور استفاده نه براى كمك بشما ، 3 - بعضى گفته‌اند : يعنى اگر براى شما بهره و سود بود مانند آدم بيگانه آرزو مىكند كه حاضر ميبود و غنيمت ميبرد ، و هم در مجمع البيان است : بعضى قرّاء كوفه « كأن لم يكن » با ياء قرائت كرده‌اند به صيغه غايب و نقل شده است يك نفر قرائت منحصر به خود داشته است .\r\n« لَيَقُولَنَّ » « 2 » با ضمّ و صداى جلو ياء و از يزيد نحوى و حسن بصرى نقل شده است « افوز » با ضمّ « 3 » زاى قرائت كرده‌اند .\r\nسخن ما : در ترجمه آنچه فهميده‌ايم نوشتيم .\r\nامام فخر و ديگران در اين آيه بمسئله ى قضا و قدر توجّه كرده و بحث نموده‌اند ولى ما با سبك آيه اين بحث را مناسب نميدانيم و آيات مناسب ديگر بوده است ، و بحث شده است و مىشود ، فقطَّ اين آيات بما ميفهماند كه بايد از خود با خبر باشند و در برابر دشمن آماده و مجهّز .\r\n\r\n","description":"","footnote":"\r\n( 1 ) وى حسن بن احمد فسوى نحوى است كه در علم ادب مشهور و سر آمد بوده و در زمان عضد الدولهء ديلمى ميزيسته و نزد او مقامى داشته ، كتبى دارد بنام ايضاح و التكملة و المسائل الشيرازيّات در 13 جزء ، در سال 377 هجرى قمرى در بغداد وفات يافته است . [ . . . . . 
  ]\r\n( 2 ) اين كلام بايد قبل از « كَأَنْ لَمْ تَكُنْ بَيْنَكُمْ - الخ » ذكر ميشد تا ترتيب رعايت شود .\r\n( 3 ) « افوز » با نصب يعنى صداى بالاى « ز » قرائت معروف است و نصب آن براى جواب تمنى است بفاء و يا بتقدير « أن » ناصبه . ( مصحح )\r\n","page_name":" 35 ","page_number":35},
  {"content":"\r\n\r\n[ سوره النساء ( 4 ) : آيات 74 تا 76 
  ]\r\nفَلْيُقاتِلْ فِي سَبِيلِ اللَّه الَّذِينَ يَشْرُونَ الْحَياةَ الدُّنْيا بِالآخِرَةِ وَمَنْ يُقاتِلْ فِي سَبِيلِ اللَّه فَيُقْتَلْ أَوْ يَغْلِبْ فَسَوْفَ نُؤْتِيه أَجْراً عَظِيماً ( 74 ) وَما لَكُمْ لا تُقاتِلُونَ فِي سَبِيلِ اللَّه وَالْمُسْتَضْعَفِينَ مِنَ الرِّجالِ وَالنِّساءِ وَالْوِلْدانِ الَّذِينَ يَقُولُونَ رَبَّنا أَخْرِجْنا مِنْ هذِه الْقَرْيَةِ الظَّالِمِ أَهْلُها وَاجْعَلْ لَنا مِنْ لَدُنْكَ وَلِيًّا وَاجْعَلْ لَنا مِنْ لَدُنْكَ نَصِيراً ( 75 ) الَّذِينَ آمَنُوا يُقاتِلُونَ فِي سَبِيلِ اللَّه وَالَّذِينَ كَفَرُوا يُقاتِلُونَ فِي سَبِيلِ الطَّاغُوتِ فَقاتِلُوا أَوْلِياءَ الشَّيْطانِ إِنَّ كَيْدَ الشَّيْطانِ كانَ ضَعِيفاً ( 76 )\r\nمعنى لغات : « مستضعفين » - جمع مستضعف يعنى آنكه بيچاره و ناتوانش بدانند .\r\n« ولدان » - جمع وليد بمعنى بچّه ، بنده ، نوزاد « كيد » - حيله ، مكر ، پليدى و خبث باطن و كوشش در تباه كردن كار كسى .\r\nترجمه :\r\n74 پس آنها كه بهره هاى اين زندگى را داده‌اند و سراى آينده براى خود خريده‌اند بايد به راه خدا [ و آنچه راه تكامل و خير آدمى است 
  ] بجنگند و آنكه به اين گونه بجنگد چه كشته شود و يا چيره شود در آينده مزدى بزرگ به او دهيم\r\n75 ، پس چرا شما به راه خدا نميجنگيد با اينكه زنان و مردان و فرزندان بيچاره در دست كافران گويند : خدايا ما را از اين شهرى كه مردمش ستمكارند برهان و از سوى خود دوست و ياورى براى ما برسان ، البتّه آنها كه مؤمن شدند به راه خدا جنگ كنند و آنها كه كافر شدند به راه ديو جنگ كنند پس شما با دوستان شيطان بجنگيد كه همانا حيله شيطان است و ناچيز بود .\r\n","description":"","footnote":"","page_name":" 36 ","page_number":36},
  {"content":"\r\n\r\nسخن مفسّرين « الَّذِينَ يَشْرُونَ الْحَياةَ الدُّنْيا » 74 ابو الفتوح نوشته است :\r\nشرى هم بيع باشد و هم خريدن و مراد در آيت بيع است ، يعنى آنان كه دنيا بفروخته اند بآخرت ، يعنى دنيا رها كرده‌اند و از دست بداده و آخرت بستده .\r\nفخر : ممكن است « يَشْرُونَ » بمعنى « يشترون » باشد يعنى ميخرند ، و گفته‌اند اين جمله خطاب بمنافقين است كه از جنگ در احد خوددارى كردند پس معنى چنين مىشود : آنهائى كه دنيا را بر آخرت ترجيح ميدهند سودى نميبرند مگر كه در راه خدا بجنگند .\r\n« فَيُقْتَلْ أَوْ يَغْلِبْ » 74 ابو الفتوح نوشته : و براى آن در برابر « تقتل يقتل » نگفت « يغلب » گفت ، كه اين عامتر است ، چه غلبه هم بقتل باشد و هم بتاختن دشمن ، چون دشمن را بشكند هم غالب باشد .\r\n« الْقَرْيَةِ الظَّالِمِ أَهْلُها » 75 ابو الفتوح : عموم مفسّرين گفته‌اند مراد بقريه مكّه است . و اعراب شهر بزرگ را قريه مينامند چون مردم زياد در آنجا جمع ميشوند ، و ابو علىّ گفته است : جمله ى « وَالْمُسْتَضْعَفِينَ مِنَ الرِّجالِ » يعنى مردان ناتوان كه عبّاس ابن ابى ربيعه بود ، و ابو جندب بن سهيل ، و سلمة بن هشام و وليد بن الوليد ، و غيره هم بودند ، خداى تعالى دعاى ايشان اجابت كرد ، و رسول مكّه بگشاد و عتّاب ابن اسيد را براى ايشان امير كرد ، و او يار ايشان شد تا آنان كه مظلوم بودند و ذليل ، و ضعيف ، غالب و قاهر و قوى گشتند بر ظالمان .\r\nمجمع : اين آيه دلالت دارد بر اهمّيت دعا ، زيرا خداوند حكايت كرده است كه آنها دعا كرده‌اند و چون اثر اين دعا در فتح مكّه ظاهر شد معلوم است كه خدا دعاى آنها را مستجاب كرده است و گر نه نقل دعاى آنها در اين آيه فايده نداشت .\r\n« إِنَّ كَيْدَ الشَّيْطانِ كانَ ضَعِيفاً » 76 مجمع : بعضى گفته‌اند چون دوستان شيطان با شك و ترديد كار ميكنند و مؤمنين با يقين و دليل ، پس حيله ى شيطان ضعيف است .\r\nعبده : از مباحث لفظى كه در اين قسمت گفتگو مىشود مطابق نشدن صفت\r\n","description":"","footnote":"","page_name":" 37 ","page_number":37},
  {"content":"\r\n\r\nاست كه كلمه ى « الظَّالم » است و مذكّر با موصوف كه « القرية » است و موصوف است و مؤنث براى آنكه اسم فاعل و اسم مفعول اگر نسبت مجازى باشد و به غير واقع داده - شود مانند فعل است كه ممكن است نسبت بفاعل مؤنّث لفظى آن را مذكّر يا مؤنّث - تلفّظ كنند ، و اين جمله هم مثل اين است ، كه بجاى « الْقَرْيَةِ الظَّالِمِ أَهْلُها » بگويند « القرية الَّتى يظلم اهلها » و صحيح است كه فعل را مذكّر تلفّظ كنند و همچنين صفت براى مؤنّث را .\r\nسخن ما : 1 - از آيت 71 « خُذُوا حِذْرَكُمْ » تا اين آيات در مجموع اين شش آيه يك مطلب بسيار مهمّ ميتوان استفاده كرد كه تفاوت دين است با تمدّن ، در اين آيه ها اوّل بجمله ى « خُذُوا حِذْرَكُمْ » سفارش شده است كه دشمن شما را غافلگير نكند و مجهّز و آماده باشيد براى برابرى و دفع شرّ و در مواقع مقتضى با دسته هاى كوچك يا قشون كامل برويد بجنگ دشمن ، اين مطلب كه در دين گفته شده است در تمدّن امروز با وسائل و تشكيلات بسيار مفصّل بنام تسليحات مخابرات اطَّلاعات و جاسوسى قشون و هزاران شعب مختلف ديگر آماده شده است و در هر مملكتى هزاران مليون خرج آن مىشود براى همانچه در آيه مردم به آن موظَّف شده‌اند ، پس از آن بجمله ى « وَإِنَّ مِنْكُمْ لَمَنْ تا آخر » آنهائيكه براى ترس از كشته شدن و آسيب ديدن خوددارى از جنگ ميكنند ولى براى استفاده ى مال تأسّف دارند كه محروم شده‌اند سرزنش شده‌اند تا اينجا دين و تمدّن كوچكترين جدائى ندارند و آنچه آن روز دين خواسته است امروز تمدّن آماده مىكند ، از اين جمله ببعد اختلاف نمودار است چون درست عمل و رفتار اينها امروز در دنياى متمدّن همان است كه در آيه سرزنش كرده است ، كه مىبينيم جنگها فقطَّ براى استعمار و باز كردن بازار و سود و سرمايه است و بس ، باز در دنباله ى آن ، با جمله هاى « فَلْيُقاتِلْ فِي سَبِيلِ اللَّه الَّذِينَ يَشْرُونَ - تا آخر » كسانى بجنگ شده‌اند كه از دل و جان پى سعادت هستند و مصلحت اجتماع را ميخواهند و در برابر آن از زندگى ميگذرند و ميفروشند آن را براى سعادت جاويدان ولى در تمدّن و انسانيّت امروز كسانى مهياى خدمت بنظام ميشوند كه چشم و طمعشان\r\n","description":"","footnote":"","page_name":" 38 ","page_number":38},
  {"content":"\r\nبدرجه و مزاياى افسران است . و آنچه منظور نيست اصلاح فساد و به راه آوردن منحرفين است ، بهترين دليل روش امروز اين كشور كه مخارج قشون معلوم است و مردم منحرف و راهزن و دزد مسلح هم فراوان است و ببهانه ى تقسيم كار ميگويند امنيت داخله ى كشور با قشون نيست . بعد از آنكه آشكارا گفته شد با چه نيّت و چه روشى بايد جنگ كنند با جمله هاى « ما لَكُمْ لا تُقاتِلُونَ تا آخر آيت » 75 اضطرار و بيچارگى همگيشان يادآورى شده است كه دين و وجدان و انسانيّت را منظور كنيد و گرفتارى آنها را در نظر آوريد و براى نجات آنها بكوشيد ، و ليكن در دنياى متمدّن امروز اگر ملَّت ضعيفى مورد استفاده ى قويتر از خود بود و در فشار و شكنجه ى آنها ، آنچه فرياد كنند : « ربّنا اجْعَلْ لَنا مِنْ لَدُنْكَ وَلِيًّا » كسى بفريادشان نميرسد و ميگويند آن مردم قوى در سرزمين آن بيچارگان حقوقى و امتيازاتى دارند ، ولى اگر مردمى ضعيف با آزادى و آسايش خود مورد طمع واقع شوند هزاران بهانه بنام كمك و دستگيرى بيچارگان ايجاد مىشود و دايه اى ميشوند از مادر مهربانتر فقطَّ بطمع سود و سرمايه ، كومك بدرماندگان را بهانه ميكنند و بجان يكديگر ميافتند و ميكشند و كشته ميشوند و بجهنّم ميروند . اين بود تفاوت دين با تمدّن كه در يك مورد آنچه دين بطور ساده و مختصر موظَّف كرده است تمدّن آن را به آخرين درجه بالا برده است . چون مطابق ميل خود يافته است ، و در سه مورد ديگر تمدّن مطابق ميل و خواسته ى نفسانى خود درست نقطه ى مقابل و مخالف دين و وجدان و عواطف انسانيّت را پيشه ى خود كرده است و جلو ميرود ، 2 - استفاده ى ديگر ما از اين آيات آن است كه جنگ و آدم كشتن كار آسان و ساده نيست ، و بايد وقتى مهيّاى جنگ شويد كه در واقع براى راه خدا و سعادت هميشگى بجنگ برويد و ايمان شما بمصلحت آن طورى باشد كه مطمئن باشيد در اين عمل معامله با خدا ميكنيد و جان ميدهيد و خوشبختى دائمى ميخريد ، نه بى جهت بهانه جوئى كنيد و آدمكشى پيشه كنيد .\r\n3 - دين اسلام حدّ مشترك همه ى ملَّتها و مردم است و آيت 75 « ما لَكُمْ لا تُقاتِلُونَ » تا آخر ، ميفهماند كه در هر كجا مسلمانى گرفتار دست ستمكاران شد بايد\r\n","description":"","footnote":"","page_name":" 39 ","page_number":39},
  {"content":"\r\n\r\nبكمك او بشتابند و نجاتش دهند ، 4 - در آخر آيات يادآورى شده است كه بالاترين تكيه گاه و پشتيبان انسان ايمان و خرد او است كه سنجيده و فهميده ، عقيده و كاريرا دنبال كند و با ايمان ثابت آن را جلو ببرد و نترسد . كه افكار و نقشه هاى مردم منحرف ، وسوسه ى شيطانى است و زود نابود مىشود .\r\n[ سوره النساء ( 4 ) : آيات 77 تا 79 
  ]\r\nأَ لَمْ تَرَ إِلَى الَّذِينَ قِيلَ لَهُمْ كُفُّوا أَيْدِيَكُمْ وَأَقِيمُوا الصَّلاةَ وَآتُوا الزَّكاةَ فَلَمَّا كُتِبَ عَلَيْهِمُ الْقِتالُ إِذا فَرِيقٌ مِنْهُمْ يَخْشَوْنَ النَّاسَ كَخَشْيَةِ اللَّه أَوْ أَشَدَّ خَشْيَةً وَقالُوا رَبَّنا لِمَ كَتَبْتَ عَلَيْنَا الْقِتالَ لَوْ لا أَخَّرْتَنا إِلى أَجَلٍ قَرِيبٍ قُلْ مَتاعُ الدُّنْيا قَلِيلٌ وَالآخِرَةُ خَيْرٌ لِمَنِ اتَّقى وَلا تُظْلَمُونَ فَتِيلًا ( 77 ) أَيْنَما تَكُونُوا يُدْرِكْكُمُ الْمَوْتُ وَلَوْ كُنْتُمْ فِي بُرُوجٍ مُشَيَّدَةٍ وَإِنْ تُصِبْهُمْ حَسَنَةٌ يَقُولُوا هذِه مِنْ عِنْدِ اللَّه وَإِنْ تُصِبْهُمْ سَيِّئَةٌ يَقُولُوا هذِه مِنْ عِنْدِكَ قُلْ كُلٌّ مِنْ عِنْدِ اللَّه فَما لِهؤُلاءِ الْقَوْمِ لا يَكادُونَ يَفْقَهُونَ حَدِيثاً ( 78 ) ما أَصابَكَ مِنْ حَسَنَةٍ فَمِنَ اللَّه وَما أَصابَكَ مِنْ سَيِّئَةٍ فَمِنْ نَفْسِكَ وَأَرْسَلْناكَ لِلنَّاسِ رَسُولًا وَكَفى بِاللَّه شَهِيداً ( 79 )\r\nمعنى لغات « تر » ، از مصدر رؤيت بمعنى ديدن ، « كفّوا » ، از مصدر كفّ و كفافه بفتح كاف در اوّل و كسر آن در دوّم بمعنى خوددارى و انصراف « خشية » ترس « فتيل » فتيله رشته ى ميانه ى هسته ى خرما . مشيده ، از مصدر شيد بر وزن فعل بفتح فاء بمعنى بالا بردن بناء و اندود كردن ديوار به گچ و مانند آن « بروج » جمع برج بناى بلند استوانه شكل كه ما هم برج ميناميم « يكادون » ، از فعل « كاد » يعنى نزديك بود و انتظار ميرفت .\r\n","description":"","footnote":"","page_name":" 40 ","page_number":40},
  {"content":"\r\nجهت نزول : اسباب النّزول سيوطى : عبد الرّحمان عوف و عدّه اى ديگر در مكّه مسلمان شده بودند و در آزار مشركين بودند به پيغمبر عرض كردند ما پيش از اسلام عزيز بوديم اكنون ذليل شده‌ايم ، اجازه بده با مردم بجنگيم ، فرمود : من چنين دستورى ندارم ، چون بمدينه مهاجرت فرمود و مأمور بجهاد شد ، آن مردم از جنگ خوددارى كردند ، آيت « ألَمْ تَرَ إِلَى الَّذِينَ » در توصيف آنها نازل شد .\r\nترجمه :\r\n[ در دنباله ى فرمان بكشتن دوستان شيطان يادآورى شده است 
  ] :\r\nاى محمّد نبينى آن مردم را كه بايشان سفارش شد : دست نگاهداريد [ از جنگ با دشمن و بجاى آن 
  ] نماز بخوانيد و زكات بدهيد . ولى چون موظَّف بجنگ شدند يك دسته شان چنان از دشمن ترسند كه گوئى از خدا ميترسند يا بيش از آن و گويند : خدايا چرا ما را مأمور بجنگ كردى و بخودمان رها نكردى تا هنگام مرگ ، يا چرا وظيفه ى جنگ را بهنگام ديگر كه نزديك باشد معيّن نكردى ؟ اى محمّد بگو : بهره ى زندگى [ در برابر خوشى جاودان 
  ] اندك است براى آنكه پرهيزگار باشد و به اندازه ى رشته ى ميان هسته ى خرما بشما ستم نمىشود\r\n78 [ از جنگ چه ترسيد كه 
  ] بهر كجا باشيد مرگ بشما ميرسد گرچه ببرجهاى استوار پناهنده شويد . اگر به اين مردم خوشى رسد گويند خدا بما داد و اگر آسيبى ببينند گويند اين از سوى محمّد است كه در كار بد انديشيد ، اى محمّد بگو ، همه ى آفرينش بقدرت خدا است ، مگر اين گونه مردم را چه بر سر آمده - است كه سخن درست درنيابند\r\n79 [ اى محمّد بدان 
  ] هرچه خوب بينى از سوى خدا است . [ كه از او جز نيكى نباشد 
  ] و آنچه بد به تو رسد از [ بدى انديشه و كار 
  ] تو است كه اختيار آن دارى و ما تو را براى پيغامبرى مردم فرستاديم [ نه براى پيش آمدهاى خوب و بد 
  ] و بس بود گواهى خدا ميان شما و اين مردم .\r\nسخن مفسّرين : « ألَمْ تَرَ إِلَى الَّذِينَ » 77 طبرى : قتاده گفت : آنگاه كه پيغمبر در مكّه بود دسته اى از مسلمين بپيغمبر عرض كردند : اجازه بده با كلنگهاى خودمان سر مشركين را بكوبيم ، پيغمبر ( ص ) فرمود : به من دستور جنگ نرسيده است و چون در مدينه مأمور بجنگ با كفّار شد ، آنها اين جمله ها را گفتند : « لَوْ لا أَخَّرْتَنا تا آخر » .\r\n","description":"","footnote":"","page_name":" 41 ","page_number":41},
  {"content":"\r\n« لَوْ لا أَخَّرْتَنا إِلى أَجَلٍ قَرِيبٍ » 77 طبرى و ديگران چنين معنى كرده‌اند چرا بما مهلت نميدهيد كه باجل خود بميريم .\r\n« فِي بُرُوجٍ مُشَيَّدَةٍ » 77 ابو الفتوح : قتاده گفته است : يعنى در قلعه هاى محكم . عكرمه گفته است : يعنى كج شده ، ابو عبيده گفته است : يعنى آراسته و مزين و نيز گفته‌اند : يعنى بلند و مرتفع .\r\nمجمع از مجاهد و ابن جريج نقل شده است : بروج يعنى قصرها ، سدّى گفته است : يعنى در آن قصرهاى آسمانى ، و بعضى گفته‌اند : يعنى برجهاى آسمان « كه تقسيمات فصول سال مربوط به آنها است در اصطلاح علم هيئت قديم » جبّائى گفته است : يعنى خانه هائى كه در بالاى قلعه و حصارها ساخته باشند ، ابن عبّاس گفته است : يعنى قلعه و حصار .\r\n« وَإِنْ تُصِبْهُمْ حَسَنَةٌ يَقُولُوا هذِه مِنْ عِنْدِ اللَّه وَإِنْ تُصِبْهُمْ سَيِّئَةٌ تا آخر » 77 ابو الفتوح نوشته است : اين آيه در جهودان و منافقان آمد كه ايشان چون رسول عليه السّلام بمدينه آمد هر گه ايشانرا نكبتى رسيدى و احتياجى و نقصان زرع و ميوه بودى گفتند : اين از شومى اين مرد است ، و اگر ايشان را حصبى و راحتى و نفعى و زيادتى بودى گفتندى اين نعمت از نزديك خدا است ، بعضى ديگر گفتند : مراد بحسنه ظفر و غنيمت است ، و مراد بسيئه قتل و هزيمت .\r\nمجمع : اختلاف است كه مقصود از اين جمله چه كسانى هستند ، بعضى گفته‌اند مقصود يهود است كه ميگفتند : از وقتى كه اين مرد ( يعنى پيغمبر ) به شهر ما آمده - است ميوه و زراعت ما كم شده است ، ابن عبّاس و قتاده گفته‌اند : مقصود عبد اللَّه بن ابىّ و ياران او است كه بجنگ احد نرفته‌اند .\r\n« فَما لِهؤُلاءِ الْقَوْمِ لا يَكادُونَ يَفْقَهُونَ حَدِيثاً » 78 مجمع : يعنى چه شده است اين منافقين را كه خود را مهيا نميكنند بفهميدن معنى قرآن و بواسطه ى كفر و اعراض از آن دور هستند و مأنوس به آن نيستند و بعضى گفته‌اند : يعنى نميدانند حقيقت آنچه تو براى آنها ميگوئى كه بد و خوب از جانب خدا است .\r\n","description":"","footnote":"","page_name":" 42 ","page_number":42},
  {"content":"\r\n\r\n\r\n« ما أَصابَكَ مِنْ حَسَنَةٍ تا آخر » 79 در آيت جلو گفته شده است : بد و خوب هر دو از خداوند است و در اين آيه گفته شده است : خوبى از خداست و بدى از تو ، امام فخر از بو علىّ جبّائى تفصيلى نقل كرده است كه حسنه و سيّئه را در آيت اوّل بلا و عذاب معنى كرده است و در آيت دوّم معصيت و نافرمانى ، تا ميان اين دو آيه اختلاف نباشد و خود امام نيز بحث مفصّل كرده است . ليكن در ترجمه ى آيه طورى نوشتيم كه ناسازگارى در معنى دو آيه نيست . و پس از مراجعه بتفسير عبده معلوم شد ايشان هم نظير معنى ما را گرفته‌اند .\r\n« وَأَرْسَلْناكَ لِلنَّاسِ رَسُولًا وَكَفى بِاللَّه شَهِيداً » 79 طبرى : يعنى وظيفه ى تو اى پيغمبر ابلاغ رسالت است كه اگر آنها بپذيرند سودش براى خودشان است ، و گر نه بزيانش گرفتار ميشوند و خداوند شاهد است ميان تو و ايشان .\r\nسخن ما : 1 - ممكن است آيت اوّل اشاره باشد بيك ميل نفسانى عمومى انسان كه پيوسته ميان فكر و گفته ى او با عملش فاصله ى زياد است و گاه توافق آنها فراهم نميشود ، چنان كه اوّل انسان فكر مىكند اگر فلان سرمايه بدستم آمد فلان مبلغ بمصارف خير ميرسانم ، چون به مقصود ميرسد ، گذشته را فراموش مىكند ، و يا براى خود بهانه فراهم مىكند كه آن را انجام ندهد ، و همچنين در هركار اوّل نقشه و گفته بسيار و مفصل است ولى در عمل بقدرى آن را كوچك و حقير انجام ميدهد كه قابل سنجش با پندار و گفتارش نيست بگفته ى فردوسى :\r\n\r\nبزرگى سراسر بگفتار نيست\r\nكه صد گفته چون نيم كردار نيست\r\n\r\nمسلَّم است آنهائيكه نميتوانند ميان فكر و عمل توافق بدهند افراد عاجز هستند و محروم ، و شايد جمله ى « قُلْ مَتاعُ الدُّنْيا قَلِيلٌ » اشاره به همين مطلب باشد ، كه آنچه با خود سود فرض ميكنيد ناچيز است و بايد كار مفيد انجام داد تا نتيجه گرفته شود .\r\n2 - در آيت دوّم نقل شده است سخن مردم منحرف كه خوبى را از خدا و بدى را از تو ميدانند ، شايد اشاره باشد باخلاق مردم سبكسر كه خود در كار كوتاهى ميكنند و يا راه خود را تشخيص نميدهند و پيوسته با همكاران و دوستان خود در بحث و جدل\r\n","description":"","footnote":"","page_name":" 43 ","page_number":43},
  {"content":"\r\n\r\nهستند كه اگر تو چنان نميكردى چنين نميشد و يا اگر آنطور نميكردى فلان نتيجه را ميگرفتى . و از جمله ى : « قُلْ كُلٌّ مِنْ عِنْدِ اللَّه » تا « لا يَكادُونَ يَفْقَهُونَ حَدِيثاً » ممكن است راهنمائى باشد كه اين اخلاق زشت است و نتيجه ى نافهمى ، و بايد همه ى كارها را از خدا دانست و براههاى مفيد و مضرّ كه بآدمى نماينده شده است با عقل و خرد انديشيد و بوظيفه ى خود عمل كرد و كسى را ملامت و سرزنش نكرد ، 3 - آيت آخر « ما أَصابَكَ الخ » گرچه روى سخن با پيغمبر ( ص ) است ولى مقصود مردم است كه بديها از شما است چه خوب خود در بد ديگران دانيد و كلمات « من نفسك » نه خود پيغمبر است بلكه اشاره است بخاصيّت نفسانى آدمى كه بگفته ى ملَّاى روم :\r\n\r\nنفس اژدرهاست او كى خفته است\r\nاز غم بىآلتى افسرده است\r\n\r\n[ سوره النساء ( 4 ) : آيات 80 تا 82 
  ]\r\nمَنْ يُطِعِ الرَّسُولَ فَقَدْ أَطاعَ اللَّه وَمَنْ تَوَلَّى فَما أَرْسَلْناكَ عَلَيْهِمْ حَفِيظاً ( 80 ) وَيَقُولُونَ طاعَةٌ فَإِذا بَرَزُوا مِنْ عِنْدِكَ بَيَّتَ طائِفَةٌ مِنْهُمْ غَيْرَ الَّذِي تَقُولُ وَاللَّه يَكْتُبُ ما يُبَيِّتُونَ فَأَعْرِضْ عَنْهُمْ وَتَوَكَّلْ عَلَى اللَّه وَكَفى بِاللَّه وَكِيلًا ( 81 ) أفَلا يَتَدَبَّرُونَ الْقُرْآنَ وَلَوْ كانَ مِنْ عِنْدِ غَيْرِ اللَّه لَوَجَدُوا فِيه اخْتِلافاً كَثِيراً ( 82 )\r\nمعنى لغات : « تولَّى » - از مصدر تولَّى - بكسر لام - بمعنى : كاريرا عهده دار شدن ، دوست گرفتن ، چيزى را ترك كردن و بفتح از كسى اعراض كردن ، پشت به چيزى كردن و فرار كردن و ملازم و چسبيده به چيزى شدن . « برزوا » از مصدر بروز بر وزن فعول با ضمّ فا بمعنى به طرف فضا خارج شدن « بيت » يعنى در شب نقشه و تدبير كارى كرد ، و كار را در شب انجام داد « يتدبّرون » از مصدر تدبر يعنى در عاقبت چيزى نگريستن و انديشه كردن .\r\nترجمه :\r\n[ پس از آنكه در آيت جلو يادآورى شد كه پيغمبر ( ص ) مأمور رسالت است و خدا شاهد ميان او و مردم است ، به اين آيه توضيح مىشود كه 
  ] اى پيغمبر آنكه 80 فرمان\r\n","description":"","footnote":"","page_name":" 44 ","page_number":44},
  {"content":"\r\nتو را پذيرفت فرمانبردار خدا است و هر كس پشت كرد پس [ دلگير مباش 
  ] كه تو را براى نگهبانى مردم نفرستاديم ،\r\nچون در حضور تو ميگويند مطيع و فرمانبر هستيم ولى چون از نزد تو بيرون روند گروهى از ايشان بشب فكر كنند كه بر خلاف گفته و دستور تو رفتار كنند ، ليكن خداوند تمام فكر و نقشه ى شبانه شان را مينويسد و تو اى پيغمبر روى از ايشان بگردان و به خدا توكّل نما كه پشتيبان تو خداوند است و بس ، چرا اين مردم منافق در جمله هاى قرآن فكر نميكنند تا بدانند : اگر از ديگرى جز خدا بود بسيار ناسازگارى در آن يابند .\r\nسخن مفسّرين : « مَنْ يُطِعِ الرَّسُولَ » 80 ابو الفتوح نوشته است : گفتند : سبب نزول آيه آن بود كه چون رسول عليه السّلام گفت : « من اطاعنى فقد اطاع اللَّه و من عصانى فقد عصى اللَّه » هر كه طاعت من دارد طاعت خداى داشته بود و هر كه در من عاصى شود در خداى عاصى شده باشد ، منافقان گفتند همانا اين مرد ميخواهد تا ما او را بپرستيم و بخدائى او اقرار دهيم چنان كه ترسايان كردند با عيسى ، خداى تعالى اين آيه فرستاد ردّ بر ايشان .\r\n« فَما أَرْسَلْناكَ عَلَيْهِمْ حَفِيظاً » 80 طبرى : ابن زيد گفت : اين آيه در اوّل بعثت بوده است كه بپيغمبر ( ص ) يادآورى شده است : تو جز تبليغ وظيفه ى ديگر ندارى ولى بعد از آن امر بجهاد آمد و سختگيرى بر كافران تا مسلمان شوند .\r\n« يَقُولُونَ طاعَةٌ » 81 مجمع : اختلاف است در مقصود از اين جمله ، سدّى و ضحّاك گفته‌اند : مقصود منافقين است ، و بعضى گفته‌اند : مقصود آنهائى است كه مسلمان هستند و ايمانشان ضعيف است كه در آيت پيش توصيف شدند به اين كه ايشان از مردم بيشتر ميترسند تا از خدا .\r\n« بَيَّتَ طائِفَةٌ » 81 مجمع : ابو عمرو و حمزه ادغام كرده‌اند تا را در « طا » و بيك حرف مشدّد قرائت كرده‌اند به اين طور « بيطائفة » .\r\n« وَاللَّه يَكْتُبُ ما يُبَيِّتُونَ » 81 مجمع : اين جمله را دو معنى كرده‌اند : 1 - خدا در لوح محفوظ و يا بوسيله ى ملائكه مينويسد آنچه را بشب ميانديشند . 2 - در قرآن\r\n","description":"","footnote":"","page_name":" 45 ","page_number":45},
  {"content":"\r\n\r\nكه به تو ميفرستد نوشته مىشود بقدرت خداوند آنچه در شب فكر ميكنند .\r\n« أفَلا يَتَدَبَّرُونَ » 82 مجمع : تدبّر يعنى بديده ى دل نظر كردن بعواقب و نتايج هر چيز ، و تفكّر تصرف و توجّه دل است بدلائل و موجبات چيزى و مقصود آنست كه : اين يهود و منافقين چرا فكر و دقت نميكنند در قرآن تا بدانند كه در جمله هاى آن نقص و ناسازگارى نيست و نميتوانند نظير آن بگويند ، و بعضى گفته‌اند : يعنى تا بدانند الفاظ و جملات آن داراى شرط بلاغت و ارتباط و نظم است و معانى آن به يكديگر مربوط و متناسب است ، و مشتمل بر حكمت و پند است و دستور بنيكى و جلوگيرى از بدى ، و وادار مىكند بر اخلاق نيك با فصاحت لفظ و نظم كامل پس مىتوانند تصديق كنند كه ما فوق سخنان پندآميز بشر است .\r\n« لَوَجَدُوا فِيه اخْتِلافاً كَثِيراً » 82 مجمع : اختلاف دو چيز با يكديگر يعنى ممكن نشود يكى جايگير ديگرى باشد ، مانند سياهى كه بجاى سفيدى نميشود و رفتن براست جاى رفتن به چپ نميباشد . و در معنى اختلاف كثير چند قول است : 1 - قتاده و ابن عبّاس گفته‌اند يعنى اختلاف و تناقض خواهد بود كه يكى حقّ باشد و ديگرى باطل . 2 - زجّاج گفته است : يعنى در اخبار از اسرار و نهان آنها اختلاف ميبود ، 3 - ابو علىّ گفته است : يعنى مختلف ميشد كه بعضى جمله ها بليغ و رسا بود ، و بعضى پست و ناپسند ، 4 - از ابن عبّاس نقل شده است يعنى تناقض و ناسازگارى زياد ميان جمله ها خواهد بود . زيرا اگر گفته ى آدمى اين قدر مفصّل شد و مطالب مختلف داشت ناچار معانى ناجور و الفاظ غير مربوط خواهد شد ، در صورتى كه هيچيك از اين نواقص در قرآن نيست .\r\nابو الفتوح : نوشته است : در آيه چهار دليل است بر چهار اصل از اصول مذهب ما ، 1 - بطلان تقليد و حثّ بر نظر و تأمل و تدبر ، 2 - دگر دليل است بر بطلان قول آنكس كه گفت معنى قرآن نشايد دانستن الَّا بقول رسول ، و اين مذهب مجبّران است و جماعتى حشويان براى آنكه خداى تعالى ما را حثّ ( وادار ) كرد بر تدبّر و تأمل آن تا بدانيم كه كلام خدا است بانتفاء الاختلاف عنه و اين آنگه\r\n","description":"","footnote":"","page_name":" 46 ","page_number":46},
  {"content":"\r\n\r\nباشد كه ما از آن بتأمّل چيزى بدانيم ، 3 - دگر دلالت آنكه او كلام خدا است بنفى اختلاف و تناقض فرمود نه از جهت قدم و حدوث ، و نگفت اگر نه كلام خدا بودى محدث بودى ، 4 - دليل چهارم آنكه اختلاف و تناقض و تفاوت نه از فعل خدا است براى اينكه اگر از فعل او بودى از عند او بودى ، و خداى تعالى گفت : آن از عند غير من باشد و اختلاف سه گونه باشد ، اختلاف تناقض باشد ، و اختلاف تفاوت ، و اختلاف تلاوت ، و آن دو اختلاف باتّفاق در قرآن نيست ، و اما اختلاف تلاوت از اختلاف قراء در آن نه اختلافى است كه در او نقصى از او باشد ، بل همه بر منهاج حقّ و صواب است ، چون هر يكى را وجهى و دليلى و بيتى از كلام عرب هست پس بمثابه ى آنست لا اختلاف فيه من هذه الجهة على هذا اللَّسان .\r\nسخن ما : همان است كه در ترجمه و نقل گفته ى مفسرين نوشتيم .\r\n[ سوره النساء ( 4 ) : آيه 83 
  ]\r\nوَ إِذا جاءَهُمْ أَمْرٌ مِنَ الأَمْنِ أَوِ الْخَوْفِ أَذاعُوا بِه وَلَوْ رَدُّوه إِلَى الرَّسُولِ وَإِلى أُولِي الأَمْرِ مِنْهُمْ لَعَلِمَه الَّذِينَ يَسْتَنْبِطُونَه مِنْهُمْ وَلَوْ لا فَضْلُ اللَّه عَلَيْكُمْ وَرَحْمَتُه لاتَّبَعْتُمُ الشَّيْطانَ إِلَّا قَلِيلًا ( 83 )\r\nمعنى لغات : اذاعوا - از مصدر اذاعه بمعنى منتشر كردن و پراكنده نمودن يستنبطونه - از مصدر استنباط بمعنى استخراج كردن و چيز پوشيده و مخفى را بوسيله ى فكر و دقت نمودار كردن .\r\nترجمه :\r\n83 مردم بددل و منافق چون خبرى سودآور و يا وحشتزاى به آنان رسد آن را پراكنده كنند و بهر جاى بگويند . و اگر خوددارى كنند تا با پيغمبر ، و بزرگان خود در ميان گذارند البتّه آن كسان كه توان دريافت درست ز نادرست دارند آن را دريابند [ و ز رنج خبر بد ايشان را برهانند 
  ] . و اگر مهر و بخشش خداوندى فراگيرتان نبود جز اندكى از شما همگى پيرو شيطان بوديد . و گرفتار گفتار بيهوده - گويان و بدانديشان .\r\nسخن مفسّرين : « وَإِذا جاءَهُمْ أَمْرٌ مِنَ الأَمْنِ أَوِ الْخَوْفِ » 83 طبرى ابن -\r\n","description":"","footnote":"","page_name":" 47 ","page_number":47},
  {"content":"\r\n\r\n\r\nجريج گفت : در توصيف مردمى است كه چون دسته اى را پيغمبر ( ص ) بجنگ ميفرستاد پيش از آنكه حضرت به آنها چيزى بگويد با يكديگر ميگفتند : دشمن آنها را چنين كرد و چنان كرد .\r\nابو الفتوح نوشته : اين هم وصف منافقان است كه رسول عليه السّلام آنها را به جائى فرستادى و ايشانرا ظفرى يا كسرى بودى . منافقان بشتافتندى و آن خبر از صادر و وارد بپرسيدندى و با يكديگر گفتندى پيش از آنكه با رسول ( ص ) گفتندى .\r\nمجمع : يعنى خبرهاى دروغ و اراجيف كه در شهر مدينه منتشر ميشد براى تحريك مردم يا از طرف دشمن كه به منظور ترساندن نقل ميكردند ، و يا از تسلَّط مؤمنين بر كافران كه موجب امان و آسايش خاطرها بود .\r\nفخر : در اين آيه يكى از كارهاى زشت منافقين يادآورى شده است كه چون دشمنى ميان كافران و مسلمانان سخت بود . و هر يك منتظر فرصت و تهيه ى وسيله ى حمله به طرف خود بود ، از اينجهت هر وقت براى مسلمين وسيله ى گشايش فراهم ميشد منافقين اخبار راست و دروغ و اراجيف منتشر ميكردند و كفّار خبردار ميشدند و وسيلهء دفاع براى خود فراهم ميكردند ، و اگر براى مسلمانان خبرى وحشتآور ميرسيد آن را با شاخ و برگ منتشر ميكردند كه بيشتر وسيله ى ترس مسلمين ميشد .\r\n« وَلَوْ رَدُّوه إِلَى الرَّسُولِ » 83 طبرى : يعنى اگر اخبارى كه از طرف دشمن يا مسلمين ميرسيد بپيغمبر يا بزرگتران و كارگشايان خود بگويند و از ديگران پنهان كنند و فاش ننمايند تا تحقيق كنند و درست و نادرست را معلوم دارند آنها كه اهل استنباط و فهم هستند مطلب را ميفهمند ، و راست را تصديق ميكنند و دروغ را روشن ميسازند .\r\nابو الفتوح : امام باقر ( ع ) فرموده است مقصود از اولى الأمر ائمّه معصومين ( ع ) هستند سدّى و جبّائى گفته‌اند مقصود فرماندهان و امرائى هستند كه با يك عدّه مأمور جنگ قبائل ميشدند . حسن و قتاده گفته‌اند : مقصود علماء و ملازمين پيغمبر هستند ، و در كلمه ى « منهم » دوم ، دو معنى گفته‌اند ، 1 - مقصود اولى الأمر است يعنى خواهند دانست آن عدّه از اولى الامر كه مرد استنباط هستند و فهم ، 2 - مقصود منافقين متجسّس از اخبار است يعنى خواهند دانست آن كسانى كه پى خبر و روشن كردن قضايا هستند .\r\n","description":"","footnote":"","page_name":" 48 ","page_number":48},
  {"content":"\r\n\r\n« وَلَوْ لا فَضْلُ اللَّه عَلَيْكُمْ تا آخر آيه » 83 فخر : ابو مسلم گفته است : يعنى اگر نميبود كمكها و پيشرفتها كه از طرف خداوند پى در پى نصيب شما مىشود البتّه شما مردم پيرو شيطان ميشديد مگر آن عدّه ى كم كه دانا و بينا هستند و متوجّهند كه شكست از دشمن نشانه ى دين باطل نيست ، و نيز چيرگى بر دشمن ثابت نميكند درستى دين را بلكه تصديق و تكذيب آنها وابسته بدليل است و تحقيق و فهم ، و هم مطلب امام است : عدّه اى از مفسّرين گفته‌اند : يعنى اگر پيغمبر و قرآن نميبود همه پيرو شيطان بوديد و كافر ، مگر آن عدّه ى قليل مثل : قسّ بن ساعده ى ايادى ، و ورقة - ابن نوفل ، و زيد بن عمرو بن نفيل كه با نبودن پيغمبر ( ص ) و قرآن پيرو حقّ بودند و خدا شناس .\r\nسخن ما : 1 - اگر در اخلاق مردم و گفتگوى روزانه شان دقّت كنيم ، همين كه در آيه سرزنش شده است خوى بيشتر اشخاص است چنان كه در اول آيه يادآورى شده است بيهوده گوئى مردم كه هرچه به خيال يا بگوششان ميرسد نسنجيده و نفهميده همه جا ميگويند ، و در چند سال پيش كه اجانب تعلَّق خاطرى بيشتر باكاذيب داشتند عده اى را مأمور ميكردند كه در مجالس و شهرها و قصبات با طبقات مختلف مربوط شوند و مطالبى را براى آنها تجزيه و تحليل كنند ، اشخاصى هم كه شايد فهميده و يا تحصيل كرده بودند بلندگوى آن مأمورين شده و افكار و عقايد آنها را با بياناتى شديدتر نقل ميكردند تا آنجا كه نيروى مقاومت را از اشخاص سلب نموده و يأس و نااميدى در دلها بجاى ميگذاشتند ، خودم حاضر انجمنى بودم و آنقدر از اين بيهوده سرائىها شنيدم كه عاقبت شكيبائى خود را از دست داده به آن گوينده اعتراض كردم : چرا با اين سخنهاى خود ارعاب مسلمين ميكنى ؟ و بيشتر كسانى كه ميخواهند پرحرفى را پيشه خود كنند كوچكترين خبر از روزنامه يا ناقل را در مجالس وسيله ى سرگرمى ديگران و دلخوشى خود قرار ميدهند و مردم را ناراحت و نااميد ميكنند ، بلكه براى بيچارگان توليد زحمت ميكنند ، اگر در گوشه اى از جهان اختلاف كوچكى ميان ملت و دولت توليد مىشود ، آن را موجب اغتشاش و گرانى ارزاق مملكت خود معرّفى ميكنند ، و\r\n","description":"","footnote":"","page_name":" 49 ","page_number":49},
  {"content":"\r\n\r\nاشخاص ضعيف را ميترسانند كه آنها ناچار شده با قرض و زحمت خوار و بار ميخرند و ذخيره ميكنند و در نتيجه با مختصر شيرين سخنى و مجلسآرائى موجب گرانى ارزاق و ناراحتى ضعفا را فراهم مينمايند ( چنان كه خود شاهد اين گونه قضايا بوده‌ام ) ، در جمله ى اوّل آيه به خوبى از اين اخلاق انتقاد شده است و ما را راهنمائى بخوددارى از اين فكر و عمل نموده است .\r\n2 - شايد كلمه ى امر در اوّل آيه اشاره باشد بهر فكر و نظر كه موجب نگرانى و اميدوارى است ، و سرزنش شده است از اظهار عقيده در هر شايعه و شهرت و در جمله ى بعد راهنمائى شده است كه براى روشن شدن مطالب باريك و درهم و برهم بايد بپيغمبر و اولو الأمر ، مراجعه كنند ، پس ممكن است اين سرزنش اول و دستور دوم راهنمائى باشد براى آنها كه باستناد هر نوشته ى كتاب و يا گوينده ى مجهول - الحال اظهار عقيده و نظر ميكنند و موجب نااميدى و يا غرور و بىاعتنائى مردم ساده را فراهم مينمايند ، و بايد از اظهار عقيده ى خود احتراز كنند و براى فهم درست به خبره و متخصّصين آن و يا كتابهاى صحيح كه بجاى پيغمبر و اولو الأمر امروزه در دسترس ما هست مراجعه كنند .\r\n[ سوره النساء ( 4 ) : آيه 84 
  ]\r\nفَقاتِلْ فِي سَبِيلِ اللَّه لا تُكَلَّفُ إِلَّا نَفْسَكَ وَحَرِّضِ الْمُؤْمِنِينَ عَسَى اللَّه أَنْ يَكُفَّ بَأْسَ الَّذِينَ كَفَرُوا وَاللَّه أَشَدُّ بَأْساً وَأَشَدُّ تَنْكِيلًا ( 84 )\r\nمعنى لغات : قاتل - از مصدر قتال بمعنى جنگ كردن . حرّض - از مصدر تحريض بمعنى تحريك و وادار كردن « عسى » شايد ، اميد است « يكفّ » از مصدر كفّ و كفافه بمعنى از كارى منصرف كردن و جلوگيرى شدن ، حاشيه ى لباس را دوختن ، جمع كردن ، ظرف را پركردن ، فراهم كردن ، پايرا با دستمال بستن ، آبرو نگهداشتن « بأس » - دليرى ، نيرومندى ، ترس ، آزار . « تنكيل » - گرفتار كردن ، موجب عبرت و ترس ديگران بر كسى وارد آوردن ، از چيزى منصرف كردن ترجمه :\r\nاى محمّد تو خود در راه خدا جنگ كن [ و پرواى ديگران مدار كه 
  ] تو\r\n","description":"","footnote":"","page_name":" 50 ","page_number":50},
  {"content":"\r\n\r\nجز انجام كار خود وظيفه اى ندارى و مؤمنان را تشويق كن تا شايد خدا جلوگير نيروى كافران از شما شود كه او سخت نيرومند است و آزار او بيشتر .\r\nسخن مفسّرين : 84 « فَقاتِلْ فِي سَبِيلِ اللَّه » - مجمع : بعضى گفته‌اند : مربوط بآيات سابق است كه گفته شده است « وَمَنْ يُقاتِلْ فِي سَبِيلِ اللَّه فَيُقْتَلْ أَوْ يَغْلِبْ » يعنى كسى كه جنگ كند پس كشته و يا چيره شود ، در اين آيه دنباله ى آن گرفته شده است كه پس بايد براى سعادت خودت در راه خدا بجنگى و به كسى كار نداشته باشى و بعضى گفته‌اند دنباله ى اين آيت سابق است : « وَما لَكُمْ لا تُقاتِلُونَ » يعنى چرا شما مسلمين اقدام بجنگ نميكنيد ، در دنباله ى آن در اين آيه گفته شده است كه تو خودت بجنگ برو .\r\nكشّاف زمخشرى : گفته‌اند : چون ابو سفيان پيغمبر ( ص ) را بجنگ در بدر صغرى دعوت كرد و آنحضرت مردم را وادار بجنگ فرمود و آنها ناراضى شدند ، اين آيه نازل شد و پيغمبر با هفتاد نفر روانه شد و به كسى اعتنا نكرد و اگر تنها ميماند باز يكنفرى مى - رفت ، و جمله ى اوّل قرائت شده است « لا تُكَلَّفُ » با جزم كه بمعنى نهى و جلوگيرى - باشد ، و نيز با نون و كسر لام نيز قرائت شده است ، كه چنين معنى شود : ما مكلَّف نميكنيم مگر خودت را .\r\nتفسير آلوسى : يعنى منافقين اطاعت نميكنند و در انجام وظيفه تقصير مينمايد پس تو خود تنها اقدام بجنگ بنما .\r\n« وَحَرِّضِ الْمُؤْمِنِينَ » 84 كشّاف : يعنى آنها را وادار و ترغيب كن نه اجبار .\r\n« عَسَى اللَّه » 84 فخر : عسى بمعنى انتظار است و اميد ولى از طرف خداوند موجب ايجاد طمع است در دلها ، و بعضى گفته‌اند ، ايجاد طمع از مقام كرم و بخشش بمنزله ى وعده ى بىتخلَّف است .\r\n« أَنْ يَكُفَّ بَأْسَ الَّذِينَ كَفَرُوا » 84 1 - كشّاف : مقصود جلوگيرى از شرّ ابو - سفيان و ياران او است كه ترسيد با پيغمبر رو برو شود ، و چون آذوقه ى ديگر جز سويق نداشتند گفت : امسال خشكى است و سال ديگر كه در بيابان علف باشد تا\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nشتران خود را بچرانيم با محمّد خواهيم جنگيد و با يارانش به طرف مكّه برگشت .\r\n« أَشَدُّ بَأْساً » 84 مفسّرين نوشته‌اند : مقصود آن است كه از خدا بترسيد نه از قريش و كفار مكه كه عذاب او سختتر است از شمشير آنها .\r\nسخن ما : اين آيه ، از سخن با پيغمبر ( ص ) سرمشق براى ديگران است كه هر كس پس از پيدا كردن راه كار و هدف خود بايد بىدغدغه و نگرانى دست اندر كار انجام شود و به آن كسان كه مؤمن بدوستى و درستكارى هستند يادآور شود و وادار بهمكارى با خود بنمايد ، و باك از سرزنش و ناسازگارى ديگران نداشته باشد .\r\n[ سوره النساء ( 4 ) : آيات 85 تا 87 
  ]\r\nمَنْ يَشْفَعْ شَفاعَةً حَسَنَةً يَكُنْ لَه نَصِيبٌ مِنْها وَمَنْ يَشْفَعْ شَفاعَةً سَيِّئَةً يَكُنْ لَه كِفْلٌ مِنْها وَكانَ اللَّه عَلى كُلِّ شَيْءٍ مُقِيتاً ( 85 ) وَإِذا حُيِّيتُمْ بِتَحِيَّةٍ فَحَيُّوا بِأَحْسَنَ مِنْها أَوْ رُدُّوها إِنَّ اللَّه كانَ عَلى كُلِّ شَيْءٍ حَسِيباً ( 86 ) اللَّه لا إِله إِلَّا هُوَ لَيَجْمَعَنَّكُمْ إِلى يَوْمِ الْقِيامَةِ لا رَيْبَ فِيه وَمَنْ أَصْدَقُ مِنَ اللَّه حَدِيثاً ( 87 )\r\nمعنى لغات : شفاعة - يارى خواستن ، ميانجى شدن ، كمك بدشمنى كردن ناسازگارى كردن ، براى كارى كوشش كردن و شفع بمعنى ضميمه بودن در مقابل انفراد و تك بودن .\r\nكفل - مزد دو برابر و يا مجازات و سزاى دو برابر ، رديف گناه ، حظَّ و بهره ، همانند و نظير .\r\nمقيتا - روزىبخش نگهدار ، مقتدر و نيرومند ، تحيّه - بمعنى بادب برخورد كردن مانند سلام كردن و يا دعا كردن و مانند آن مثل شب بخير و غيره .\r\nحسيب - با شرف و اصل و نسب ، محاسب و حسابدان و وارسى كننده به حساب .\r\nريب - تهمت ، شكّ ، گمان . الحديث - بمعنى نو و تازه جمع حداث و حدثاء بكسر حاء و ضمّ حاء و فتح دال ، و بمعنى خبر و نقل مطلب جمع آن احاديث و حدثان با كسر و ضمّ حاء .\r\n","description":"","footnote":"","page_name":" 52 ","page_number":52},
  {"content":"\r\n\r\nترجمه :\r\nآنكه 85 ميانجى به كار نيك شود بهره اى از آن برد و آنكه پابميان بدى شود بهره اى از آن بدى برد چه خداوند تواناى بر همه چيز است و نگهبان آن .\r\n86 و چون سلام و خوش آمدى با شما كردند شما نيز بمانند آن يا بهتر از آن بپاسخ گوئيد كه خدا شمار هر چيزى بدرستى بدارد\r\n87 و جز خدا آفريننده اى نبود كه شما را برستاخيز فراهم كند و در آن دو دل بودن و شكّ راه ندارد [ چه ، راستتر از سخن خدا چه باشد 
  ] و از خدا راستگوىتر كه باشد ؟\r\nسخن مفسّرين : « مَنْ يَشْفَعْ شَفاعَةً حَسَنَةً » 85 ابو الفتوح نوشته : در او چند قول گفتند : يكى اينكه مراد بشفاعت نيك دعاء خير است ، و مراد بشفاعت بد دعاء بد است حسن بصرى و مجاهد و ابن زيد گفتند : مراد بشفاعت حسنه وسيلت است و آنكه شفاعت كند براى كس ديگر تا او را از بند رها كند يا حقّى بمستحقّ بخشد يا در حقّ او مكرمتى كند ، و شفاعت بدانست كه در حقّ كسى تخليط ( آشوب و فتنه انگيزى ) و نكاده ( موجب محروميّت و سختى فراهم كردن ) كند و نميمه كند و سبب سازد تا مضرّتى به او رسد .\r\nامير المؤمنين على ( ع ) گفت : شفاعت كننده بال طلب كننده است . و ازهرى گفت :\r\nمعنى آن است كه هركه عمل بر عمل زيادت كند از خير و شرّ و طاعت و معصيت . و شفيع در لغت زيادت باشد و شفع جفت باشد و وتر طاق .\r\nمجمع : در جهت ارتباط اين آيه بآيات پيش دو جهت نقل است :\r\n1 - چون در آيت جلو پيغمبر ( ص ) مأمور شد كه خود را مكلَّف بداند و به ديگرى كار نداشته باشد ، در اين آيه به او يادآورى شده است كه اگر با وجود اين مردم را دعوت بحقّ بكنى ثواب شفاعت بخير براى تو خواهد بود . 2 - هر كس خيرخواه باشد بهره اى از آن خير به او نيز ميرسد . و تو اى پيغمبر خيرخواه آنها هستى كه دعوتشان كردى بجهاد و بعضى گفته‌اند : مراد بشفاعت در اين جمله آنست كه انسان برفيق خود بپيوندد براى جنگ با دشمن و نتيجه اش غنيمت در اين عالم و ثواب و مزد در عالم ديگر است ، و اگر در شرّ و معصيت همكارى با دوست خود كند در اين عالم مذمّت\r\n","description":"","footnote":"","page_name":" 53 ","page_number":53},
  {"content":"\r\n\r\nو بدگوئى مردم و در عالم ديگر گرفتارى بهره ى اوست .\r\nفخر : در ارتباط اين آيه بسابق چند جهت متصوّر است : جهت سوّم آنكه :\r\nچون پيغمبر ( ص ) مردم را ترغيب بجنگ ميكرد ممكن است بعضى منافقين خواهش ميكردند و شفيع ميشدند كه دوستان آنها را از همراهى در جنگ معاف دارد ، پس در آيه نهى شد از شفاعتى كه وسيله ى معصيت باشد و شفاعتى نيكو است كه موجب فرمان خدا باشد . جهت چهارم آنكه ممكن است چون بعضى مؤمنين مايل بجهاد بودند ، و وسيله ى رفتن بجنگ نداشتند عده اى ديگر شفيع و ميانجى ميشدند كه ديگران به آنها كمك كنند ، اين شفاعت كوشش در كار نيك است كه در آيه تمجيد از آن شده است .\r\nواحدى از ابن عبّاس نقل كرده است كه شفاعت حسنه آن است كه شخص منضم كند ايمان خود را بجنگ با كفّار ، و شفاعت سيّئه آن است كه كفر خود را منضم كند بمحبّت با كفّار و خوددارى از آزار آنها .\r\nتفسير روح المعانى آلوسى : اين آيه براى ترغيب بهمكارى در جنگ است و ترساندن از كناره گيرى در جنگ .\r\nمقيتا 85 مجمع اين كلمه را چند معنى كرده‌اند : 1 - سدى و ابن زيد گفته - اند : يعنى مقتدر ، 2 - ابن عبّاس گفته است : يعنى نگهبانى است كه هر چيز را به اندازه ى احتياج بحفظ و بقاى آن ميدهد ، 3 - مجاهد گفته است : يعنى شاهد است ، 4 - جبّائى گفته است : يعنى پاداش و سزاى هر خوب و بد را ميدهد .\r\n5 - شمار كار هر چيز نگاه ميدارد .\r\n« وَإِذا حُيِّيتُمْ بِتَحِيَّةٍ فَحَيُّوا بِأَحْسَنَ مِنْها أَوْ رُدُّوها » 86 طبرى : سدّى گفته است : يعنى اگر كسى به تو سلام كرد تو بگو : و عليك السّلام و رحمة اللَّه ، و يا فقط بگو :\r\nالسّلام عليك .\r\nروايت كرده‌اند كه : عبد اللَّه پسر عمر در جواب سلام ميگفت : « و عليكم » و قتاده و ابن زيد گفته‌اند : يعنى اگر مسلمان بشما سلام كرد جوابش را بهتر از سلام او بگوئيد ، و اگر يهود يا مسيحى يا زردشتى بود به همانطور كه سلام كرده است به او\r\n","description":"","footnote":"","page_name":" 54 ","page_number":54},
  {"content":"\r\nبرگردانيد و جواب دهيد .\r\nمجمع : اگر مسلمان بشما سلام كرد جوابى نيكوتر بگوئيد و اگر غير مسلمان بود فقط بگوئيد : « و عليكم » و على بن ابراهيم از امام باقر و صادق ( ع ) روايت كرده است كه مقصود از كلمه ى « تحيّة » سلام است و هر عمل نيك كه كسى نسبت به ديگرى انجام دهد .\r\nو ارتباط اين آيه با آيات پيش آن است كه چون سلام بمعنى مسلامت و خلاف جنگ است پس از آنكه امر بجنگ با كافران شده است در اين آيه يادآور شده است كه اگر متمايل بسلامتى شد و سلام و خوش آمد گفت شما هم با او موافقت كنيد .\r\nفخر : گفته‌اند : مسيحيها در ملاقات با يكديگر بجاى سلام دست بر دهان مى - گذارند ، و يهود با انگشت اشاره ميكنند ، و زردشت و مجوس خم ميشوند ، و عرب با يكديگر ميگفتند : « حيّاك اللَّه » يعنى خدا زنده ات بدارد ، و با ملوك و بزرگان خود ميگفتند :\r\n« انعم صباحا » يعنى بامداد خوش باد ، و مسلمين به يكديگر ميگويند : ( السّلام عليكم و رحمة اللَّه و بركاته ) و معلوم است كه تحيّت و خوش آمد آنها بهتر است از ديگران .\r\nتفسير الميزان كه اقتباس از تفسير امام فخر شده است : در ملَّتها ادب برخورد و خوش آمد مختلف است و اسلام از همه ى آن آداب و رسوم سلام را انتخاب كرد چون وسيله ى اظهار كمال يگانگى و سلامتى از هرگونه شرّ و بدى و تعدّى است نسبت به همكيش و دوست مسلمان خود ، و كافى از حضرت امام صادق ( ع ) روايت كرده است : بايستى كوچكتر ببزرگتر سلام كند ، و آنكه راه ميرود بر نشسته سلام كند ، و عدّه ى كم بر عدّه ى بيشتر از خود سلام كنند ، و نيز آنحضرت روايت كرده است : سواره بايد بر پياده سلام كند و قاطر سوار بر الاغ سوار مبادرت بر سلام كند و اسب سوار بر قاطر سوار پيشى بسلام بگيرد ، و هم او و ديگر مفسّرين نوشته‌اند : سلام مستحبّ است و نيكو ولى جواب سلام بمقتضاى جمله هاى « فَحَيُّوا بِأَحْسَنَ مِنْها أَوْ رُدُّوها » واجب است و ناگزير ، و بگفته ى امام فخر جمهور فقها نيز همين رأى را داده‌اند .\r\n","description":"","footnote":"","page_name":" 55 ","page_number":55},
  {"content":"\r\n\r\n[ سوره النساء ( 4 ) : آيات 88 تا 91 
  ]\r\nفَما لَكُمْ فِي الْمُنافِقِينَ فِئَتَيْنِ وَاللَّه أَرْكَسَهُمْ بِما كَسَبُوا أتُرِيدُونَ أَنْ تَهْدُوا مَنْ أَضَلَّ اللَّه وَمَنْ يُضْلِلِ اللَّه فَلَنْ تَجِدَ لَه سَبِيلًا ( 88 ) وَدُّوا لَوْ تَكْفُرُونَ كَما كَفَرُوا فَتَكُونُونَ سَواءً فَلا تَتَّخِذُوا مِنْهُمْ أَوْلِياءَ حَتَّى يُهاجِرُوا فِي سَبِيلِ اللَّه فَإِنْ تَوَلَّوْا فَخُذُوهُمْ وَاقْتُلُوهُمْ حَيْثُ وَجَدْتُمُوهُمْ وَلا تَتَّخِذُوا مِنْهُمْ وَلِيًّا وَلا نَصِيراً ( 89 ) إِلَّا الَّذِينَ يَصِلُونَ إِلى قَوْمٍ بَيْنَكُمْ وَبَيْنَهُمْ مِيثاقٌ أَوْ جاؤُكُمْ حَصِرَتْ صُدُورُهُمْ أَنْ يُقاتِلُوكُمْ أَوْ يُقاتِلُوا قَوْمَهُمْ وَلَوْ شاءَ اللَّه لَسَلَّطَهُمْ عَلَيْكُمْ فَلَقاتَلُوكُمْ فَإِنِ اعْتَزَلُوكُمْ فَلَمْ يُقاتِلُوكُمْ وَأَلْقَوْا إِلَيْكُمُ السَّلَمَ فَما جَعَلَ اللَّه لَكُمْ عَلَيْهِمْ سَبِيلًا ( 90 ) سَتَجِدُونَ آخَرِينَ يُرِيدُونَ أَنْ يَأْمَنُوكُمْ وَيَأْمَنُوا قَوْمَهُمْ كُلَّما رُدُّوا إِلَى الْفِتْنَةِ أُرْكِسُوا فِيها فَإِنْ لَمْ يَعْتَزِلُوكُمْ وَيُلْقُوا إِلَيْكُمُ السَّلَمَ وَيَكُفُّوا أَيْدِيَهُمْ فَخُذُوهُمْ وَاقْتُلُوهُمْ حَيْثُ ثَقِفْتُمُوهُمْ وَأُولئِكُمْ جَعَلْنا لَكُمْ عَلَيْهِمْ سُلْطاناً مُبِيناً ( 91 )\r\nمعنى لغات : فئه - بمعنى دسته و گروه ، اركسهم - از مصدر ركس بمعنى برگرداندن اوّل چيزى را به آخر و آخر آن را باوّل آن . يهاجروا - از مصدر مهاجره :\r\nترك وطن كردن و از شهرى به شهر ديگر منتقل شدن . حصرت - از مصدر حصر بفتح حا و سكون صاد بمعنى در فشار بودن و در تنگناى اندوه و ناراحتى فكر گرفتار بودن . ثقفتموا - از مصدر ثقف با سكون قاف بمعنى دريافتن و چيره شدن و از - مصدر ثقف با فتح و صداى بالاى قاف و ثقافه بفتح ثا بر وزن فعاله بمعنى مهارت ، و تسلَّط بر انجام چيزى .\r\n","description":"","footnote":"","page_name":" 56 ","page_number":56},
  {"content":"\r\nجهت نزول : مجمع و اسباب النّزول سيوطى : از زيد بن ثابت روايت شده است چون عدّه اى از منافقين در جنگ احد موافقت نكردند ، بعضى از مسلمين با يكديگر ميگفتند : اين منافقين را خواهيم كشت و بعضى ميگفتند ما آنها را نميكشيم ، آيت اوّل براى اين گفتگو نازل شد .\r\nو نيز روايت كرده‌اند از عبد الرّحمن عوف و مجاهد كه يك دسته اعراب بمدينه وارد شدند ، و مسلمان شدند و چون هواى مدينه را مناسب با مزاج خود نيافتند باز - گشتند و مرتدّ شدند ، مسلمين خواستند با آنها بجنگند كه كافر شده‌اند ، عدّه اى مخالف شدند و گفتند : اينها مسلمان هستند ، آيه براى رفع گفتگوى آنها نازل شد .\r\nدر مجمع جهت دوّم كه از مجاهد نقل شد از حضرت امام باقر ( ع ) نيز روايت كرده است و در اسباب النزول از سعد بن معاذ نقل كرده است : روزى پيغمبر ( ص ) در خطبه فرمود :\r\nكسى حاضر است جلوگير شود از آنكه در پى آزار من است و به خانه ى خود ، مخالفين من را فراهم مىكند ؟ سعد بن معاذ گفت : اگر از قبيله ى اوس هست ما او را ميكشيم و اگر از خزرج است گوش بفرمان توئيم ، سعد بن عباده برخاست و گفت : اى پسر معاذ تو را چه باطاعت پيغمبر ؟ من كه ميدانم تو چه كرده اى ، اسيد بن حضير بلند شد و گفت :\r\nاى پسر عباده من تو را مىشناسم كه خود منافقى و منافقين را دوست دارى ، محمّد بن مسلمه از جاى برخاست و گفت : اى مردم خاموش باشيد كه پيغمبر اينجا است ، او مى - فرمايد و ما فرمان ميبريم . پس از اين گفتگو آيه نازل شد « فَما لَكُمْ فِي الْمُنافِقِينَ » .\r\nجهت نزول آيت 90 « إِلَّا الَّذِينَ يَصِلُونَ » اسباب النّزول سيوطى ، سراقه بن مالك مدلجى گفت : پس از جنگ بدر و احد كه مردم اطراف مسلمان شدند ، شنيدم پيغمبر در نظر دارد خالد وليد را بر سر قبيله ى من ( بنى مدلج ) مأمور كند من نزد آنحضرت رفتم و گفتم خواهش ميكنم به من احسان بفرمائيد و منت بگذاريد ، چون شنيده‌ام ميخواهيد مأمور براى قبيله ى من بفرستيد . من ميخواهم شما با آنها سر سازش داشته باشيد كه اگر قريش مسلمان شدند ايشان هم مسلمان خواهند شد .\r\nو گر نه تسلَّط امروز شما بر آنها در آينده نتيجه نخواهد داشت ، پيغمبر دست خالد را\r\n","description":"","footnote":"","page_name":" 57 ","page_number":57},
  {"content":"\r\nگرفت و فرمود : با او برو و آنچه ميخواهد انجام بده ، خالد با آنها صلح كرد كه با دشمنان پيغمبر كمك نكنند در جنگ پيغمبر و اگر قريش مسلمان شدند آنها هم مسلمان شوند آيه براى اين قضيه نازل شد ، در مجمع است : حضرت امام باقر ( ع ) فرمود مقصود از « قَوْمٍ بَيْنَكُمْ وَبَيْنَهُمْ مِيثاقٌ » هلال بن عويم سلمى است كه از طرف دسته ى خود با پيغمبر قرار گذاشت كه اگر كسى از ما نزد شما آمد با او بدرفتارى نكنيد و اگر از شما نزد ما بيامد ما به او ستم روا نداريم . و به اين آيه جلوگيرى شد از تعرّض نسبت به اين مردم كه با آنها معاهده دارند ، و نيز قضيه ى سراقة بن مالك را نقل كرده است ولى نام خالد وليد در ميان نيست .\r\nو هم در مجمع است كه قبيله ى اشجع برهبرى مسعود بن دخيله وارد مدينه شدند ، پيغمبر ( ص ) چند بار خرما براى آنها فرستاد و فرمود : « نعم الهديّة امام الحاجة » يعنى چه نيكوكارى است كه پيش از اظهار حاجت هديه اى براى حاجتمند بفرستند و پيغام داد به آنها كه چه كار داريد ؟ آنها گفتند : ما چون به تو نزديك هستيم و بجنگ با تو مايل نيستيم و از جنگ با بنى ضمره كه هم پيمان ما هستند گريزان هستيم مى - خواهيم كه قرارداد و مسالمت و سازش ميان ما و تو باشد ، پيغمبر قبول فرمود و قرارداد انجام شد جمله ى « أَوْ جاؤُكُمْ حَصِرَتْ صُدُورُهُمْ » براى جلوگيرى مسلمين است از تعرض و جنگ ، با آنها و نيز در مجمع است : عيينه بن الحصين فزارى در سالى خشك و قحط حضور پيغمبر ( ص ) آمد و گفت اجازه بده ما در ( بطن نخل ) كه اسم سرزمينى است جاىگزين شويم و متعرّض ما نشوى ولى او منافق بود و پيغمبر ( ص ) در باره ى او فرمود : او احمقى است كه ميان قوم خود فرمانروا است و آيت 91 « سَتَجِدُونَ آخَرِينَ يُرِيدُونَ » در توصيف او آمد . و از امام صادق ( ع ) هم اين جهت نقل شده است و ابو الفتوح از ابن عبّاس نقل كرده است كه بنى اسد و غطفان آمدند حضور پيغمبر ( ص ) و اظهار اسلام كردند و چون نزد كفّار ميرفتند و از آنها ميپرسيدند بكه ايمان آورديد ؟ اين منافقين جواب ميدادند به اين كژدم و بوزينه ، آيت « سَتَجِدُونَ آخَرِينَ » در توصيف آنها نازل شد .\r\nترجمه\r\n88 : اى مسلمانان چه شده است شما را كه در باره ى منافقين دو دسته\r\n","description":"","footnote":"","page_name":" 58 ","page_number":58},
  {"content":"\r\n\r\nشديد [ يكىتان مسلمان و ديگرى بيدينشان دانيد 
  ] با اينكه خدا آنها را براى كوشش و كارشان وارونه بكفر و نابودشان كرد مگر خواهيد آن را كه خدا گمراهى ، بسرنوشت كرده راهنما شويد ؟ با اينكه آن را كه او بدنبال انديشه و رفتارش گمراه نمود نتوانيد براى او راهى بيابيد .\r\n89 آنها خواهند شما بمانند خودشان كافر باشيد و برابر پس آنها را دوست نداريد تا از كفر دست بردارند و به راه خدا آيند و اگر نپذيرفتند بگيريدشان بهر جا كه بيابيد و بكشيدشان و هيچ دوست و ياورى از آنان براى خود مپنداريد .\r\n90 مگر آن مردم كه خود را وابسته كنند به آنها كه با شما پيمان دارند و هم آن كسان كه در تنگنا هستند و ناچارند كه با شما بجنگند و يا با خويشان خود و اگر خدا بخواهد [ و سرنوشت شما باشد 
  ] بر شما چيره شان كند و با شما بجنگند پس اگر اين دو دسته كافر از شما كنار ماندند و بجنگ شما نيامدند و دست سازگارى بسوى شما دراز كردند خدا بر آنها براى شما راهى نگشوده است [ و اجازه نداده است آنها را بكشيد 
  ]\r\n91 به همين زودى دسته ى ديگر [ از منافقين 
  ] را بيابيد كه خواهند شما و مردم خود را گول - زنند [ كه با شما مسلمان و با آنها بيدين باشند 
  ] و هر وقت آنها را بآشوب و ناسازگارى و بيدينى برگردانند به زودى آن را ميپذيرند ، اگر اينها از شما بر كنار نماندند و اظهار اسلام نكردند و دست ز آزارتان بازنداشتند پس آنها را بگيريد و بكشيد بهر كجا بيابيد كه شما را بآشكار براينان مسلَّط كرده‌ايم [ چه خود نمودار است كه به نيروى فكر و استدلال و هم بنيروى بدنى و جنگ شما را بر آنان چيره نموديم 
  ] .\r\nسخن مفسّرين : « فَما لَكُمْ فِي الْمُنافِقِينَ » 88 طبرى : ابن عبّاس گفت : عده اى در مكه اظهار اسلام كردند و با مشركين كمك و دوستى ميكردند ، وقتى براى كارى از مكه خارج شدند و گفتند : ما از ياران محمّد در امان هستيم ، چون مسلمين خبردار شدند كه آنها در مسافرت هستند بعضى گفتند : اينها با دشمنان ما كومك ميكنند بايد آنها را بكشيم عدّه اى گفتند : چرا كسانى كه بعقيده ما و دين ما هستند فقطَّ براى اينكه ، خانه و وطن خود را ترك نكرده‌اند و نزد شما نيامده‌اند ميخواهيد آنها را بكشيد ، پيغمبر ( ص ) شاهد اين گفتگو بود و چيزى نميفرمود ، در آن موقع اين آيه نازل شد .\r\n","description":"","footnote":"","page_name":" 59 ","page_number":59},
  {"content":"\r\n« وَاللَّه أَرْكَسَهُمْ » 88 مجمع : ابن عبّاس گفته است : يعنى خدا آنها را در - حكم كفّار قرار داده است چون اظهار كفر و بيدينى ميكنند ، قتاده گفته است : يعنى :\r\nخدا آنها را بواسطه ى كفرشان هلاك مىكند ، ابو مسلم گفته است : يعنى آنها را خوار و زبون كرد بواسطه ى كفر و ترديد در اسلام .\r\nفخر : ابىّ بن كعب و عبد اللَّه مسعود قرائت كرده‌اند « ركسهم » بدون همزه و ( ركس و اركس ) هر دو لغت عرب است .\r\nآلوسى : بعضى گفته‌اند : يعنى آنها را وارونه انداخت و هم بمعنى حبس در جهنّم و تفرقه و هلاك به آتش گفته‌اند .\r\n« مَنْ أَضَلَّ اللَّه » 88 ابو الفتوح : چند معنى شده است : 1 - خدا آنها را گمراه ناميده است ، و حكم بگمراهيشان كرده است ، 2 - خدا آنها را گمراه يافته است .\r\n3 - بواسطه ى كفر خوار و زبونشان كرده است . 4 - خدا از راه بهشت و آمرزش گمراه و محرومشان كرده است .\r\n« وَمَنْ يُضْلِلِ اللَّه » 88 مجمع : يعنى آنكه را خداوند منسوب و وابسته ى بگمراهى كرد سودى ندارد كه كسى او را محكوم بهدايت بكند ، مانند اينكه ميگويند : كسى را كه حاكم جرح كرد و بدكار دانست تعديل و خوب شمردن ديگران او را صالح نميكند .\r\nآلوسى : يعنى آن را كه خدا گمراهى در دلش آفريده است .\r\n« فَلَنْ تَجِدَ لَه » 88 آلوسى : اين جمله خطاب بعموم است و شخص معيّن مقصود نيست براى اينكه همه بدانند اينطور مردم وسيله ى هدايت ندارند و كسى قادر بر هدايتشان نيست .\r\nالميزان : چون مردم نفهميدند كه آنها منافق هستند و با يكديگر نزاع كردند از خطاب بمردم رو گردان شده و روى سخن با پيغمبر شده است كه تو ميتوانى بفهمى براى منافقين راه هدايت نيست .\r\n« حَتَّى يُهاجِرُوا » 89 ابو الفتوح نوشته است : هجرت بر سه وجه بود : يكى هجرت مؤمنان با رسول از مكّه بمدينه چنان كه خداى تعالى گفت : « لِلْفُقَراءِ الْمُهاجِرِينَ\r\n","description":"","footnote":"","page_name":" 60 ","page_number":60},
  {"content":"\r\nالَّذِينَ أُخْرِجُوا مِنْ دِيارِهِمْ وَأَمْوالِهِمْ « » وَمَنْ يَخْرُجْ مِنْ بَيْتِه مُهاجِراً إِلَى اللَّه وَرَسُولِه « و دوّم هجرت كافران و منافقان باشد از كفر و نفاق با ايمان و از اينجا است در باب امامت نماز كه اگر جماعتى حاضر آيند و وقت نماز درآيد آن را تقديم كنند بامامت نماز كه قارىتر باشد و قرآن بداند ، اگر در قرائت راست باشند ، آنكس كه فقيه تر باشد ، اگر در فقه راست باشند آنكس كه در هجرت مقدمتر باشد ، در عهد رسول بر هجرت حمل كنند ، و در عهد ما بر آنكه پدرانش در اسلام پيشتر باشند و سيّم هجر مؤمنان معاصى را من قوله صلَّى اللَّه عليه و آله : » المهاجر من هاجر ما نهاه اللَّه « .\r\n« فَإِنْ تَوَلَّوْا » 89 مفسّرين گفته‌اند : يعنى اگر از مهاجرت خوددارى كردند .\r\n« حَيْثُ وَجَدْتُمُوهُمْ » 89 مفسّرين معنى كرده‌اند : هر كجا بيابيد چه در حرم و حدود معيّن مكه و يا داخل و خارج از حدود حرم كه صيد آنجا حلال است و ديگر احكام حرم در آن نيست .\r\n« إِلَّا الَّذِينَ يَصِلُونَ إِلى قَوْمٍ بَيْنَكُمْ وَبَيْنَهُمْ » 90 طبرى : بعضى از متخصصين در زبان عرب پنداشته‌اند مقصود كسانى هستند كه در نسب و خويشاوندى متصل هستند بهمپيمان مسلمين و با معاهدين مسلمين خويش هستند ، سدى گفته است :\r\nيعنى اگر اظهار كفر كردند آنها را بكشيد مگر وارد آن دسته شوند كه ميان شما و آنها پيمان است ، پس با اين منافقين مانند آن همپيمانها رفتار كنند .\r\n« أَوْ جاؤُكُمْ حَصِرَتْ صُدُورُهُمْ » 90 طبرى : يعنى اگر با شما موافقت نكردند آنها را بگيريد و بكشيد ، مگر كسانى كه ميان شما و ايشان پيمان برقرار باشد ، و يا مردمى باشند كه بيابند در فشار افتاده به اين قصد كه يا با شما بجنگند و يا با خويشان خود پس خود را داخل در دسته ى شما بنمايند .\r\nحسن بصرى اين جمله را « حصرة صدورهم » با تاى مربوطه قرائت كرده است و با اين قرائت كلمه ى « حصره » اسم است و معنى چنين است : آمدند با تنگى سينه و در نتيجه ى معنى تفاوت نميكند .\r\nابو الفتوح : بعضى گفته‌اند « او » بمعنى واو است و معنى اين است : كسانى كه\r\n","description":"","footnote":"","page_name":" 61 ","page_number":61},
  {"content":"\r\n\r\nپشت بشما كردند بكشيد ، مگر وابسته ى بهمپيمانهاى شما بشوند و بيايند با سينه هاى تنگ .\r\n« وَأَلْقَوْا إِلَيْكُمُ السَّلَمَ » 90 طبرى : يعنى با شما صلح و سازش كردند .\r\nابو الفتوح : بلخى و جبائى گفتند : يعنى اگر اسلام پذيرفتند .\r\nكشّاف زمخشرى : و بعضى قرائت كرده‌اند « سلم » بفتح سين و سكون لام .\r\nفخر : مفسّرين اختلاف كردند كه مقصود از « إِلَّا الَّذِينَ يَصِلُونَ » و « أَوْ جاؤُكُمْ » چه اشخاص هستند ، آيا كافرين هستند ، يا مسلمين ؟ بيشتر مفسّرين گفته‌اند : كفّار هستند ، چون امر بكشتن كافرين شده است و اين دو دسته استثنا شده است ، ابو - مسلم گفته است : چون بر هر فرد مسلمان هجرت واجب بود ، در آيه اشخاص معذور - مستثنى شده‌اند ، و دو دسته هستند : اوّل - آنها كه ميخواستند هجرت كنند ولى در راه آنها كافران بودند كه جلوگير از مهاجرتشان ميشدند و موجب ترس آنها بودند ، از اين جهت ناچار شدند خود را پناهنده كنند به آن كسان كه با مسلمين و پيغمبر معاهده دارند و بروند نزد آنها بمانند ، تا آسايش فراهم شود . دوّم - آنها هستند كه بعد از دسته ى اوّل استثنا شده‌اند كه مردمى بودند مسلمان و نمى - خواستند با پيغمبر ( ص ) و ياران او بجنگند چون از خدا ميترسيدند ، و با كافران نمى - توانستند جنگ كنند ، چون خويشاوند بودند و يا زن و بچه شان در ميان آنها بود ، و اگر بپيغمبر كومك ميكردند وسيله ى كشتن خويشان خود ميشدند ، پس جنگ با اين دو دسته حرام شد چون مسلمان بودند اگرچه هجرت نكرده بودند و با مسلمين كومك نميكردند ، و مفسّرين اختلاف كرده‌اند : بعضى گفته‌اند اين آيه منسوخ است به آيت سوره ى برائت « فَاقْتُلُوا الْمُشْرِكِينَ » و بعضى گفته‌اند غير منسوخ است .\r\n« فَلَقاتَلُوكُمْ » 90 فخر : اين جمله در دنباله ى جمله جلو چنين معنى مىشود :\r\nاگر خدا بخواهد آنها را بر شما مسلط مىكند ، و اگر بخواهد البته با شما ميجنگند ، و صاحب كشّاف گفته است « فلقتّلوكم » بىالف ، با تخفيف تا و تشديد آن هر دو قرائت شده است .\r\n","description":"","footnote":"","page_name":" 62 ","page_number":62},
  {"content":"\r\n\r\n« سَتَجِدُونَ آخَرِينَ » - تا - « أُرْكِسُوا فِيها » 91 طبرى : اين جمله شرح اخلاق آنهائى است كه منافق بودند ، و براى آسايش از جنگ و اسارت اظهار اسلام ميكردند ، ولى كافر بودند ، چون آنگاه كه با كافران رو برو ميشدند معبود آنها را مىپرستيدند تا از شر آنها آسوده باشند ، و از ابن عبّاس روايت شده است : بسا اشخاص كه اظهار اسلام ميكردند و چون مشركين به آنها ميگفتند : اين سنگ يا چوب يا اين سوسك و عقرب را خداى خود بشماريد قبول ميكردند .\r\n« سُلْطاناً مُبِيناً » 91 فخر : براى اين كلمات دو معنى متصور است : اول : دليل ظاهر و روشن داريد بر جواز كشتن آنها ، چون حيله ميكنند و نزد كافران اظهار كفر مينمايند . دوم - خداوند بكشتن آنها اذن ميدهد و شما را بر ايشان مسلط مىكند .\r\nسخن ما : در جمله ى اوّل « فَما لَكُمْ فِي الْمُنافِقِينَ » فهمانده شده است با مردم منافق مدارا جايز نيست ، و بجمله ى « وَاللَّه أَرْكَسَهُمْ » معرّفى شده‌اند آنگونه مردم كه بواسطه ى نفاق و دوروئى مانند كسى هستند كه خود را وارونه كرده‌اند ، و نتيجه ى كار منافق اين است كه بجاى جلو رفتن و بهره بردن از وقت و كار خود به عقب برگشته و وارونه شده هستند كه وقت و نيروى خود را تلف ميكنند ، و با جمله ى « أتُرِيدُونَ أَنْ - تَهْدُوا » فهمانده شده است : نفاق و دوروئى نشانه ى گمراهى است و خوى كج ، و آن را كه در سرشت خوى و خلقت كج شده است و نميتواند در يك راه راست برود ، و با هر دسته اى برنگى در ميآيد ، اميد راستروى و هدايت به او نبايد داشت كه خوى تربيتپذير ندارند « 1 » .\r\n\r\n","description":"","footnote":"\r\n( 1 ) منافقين آندسته مردم بودند كه براستى به حق ايمان نداشتند ، و ملاك ارزشها نزد آنان همان ملاكهاى عصر جاهلى بود ، و از روى ناچارى در مقابل مسلمين و قدرت اسلام تن بقبول ظاهرى و لفظى داده بودند و در هر فرصت كفر باطنى خود را آنقدر كه مقدور بود ظاهر ميساختند و غالبا زير پوشش اسلام و قرآن جنايت و خيانت ميكردند ، و فرقشان با مشركين اين بود كه آنها صريحا ميگفتند كه ما باسلام و پيغمبر ايمان نداريم و آشكارا دشمنى ميكردند و تكليف روشن بود ، امّا منافقين خود را مسلمان دو آتشه معرّفى ميكردند ، و صورت كاملا حق بجانبى نشان ميدادند ، و گاهى از خدا و پيغمبرش براى مسلمين بيشتر دلسوزى ميكردند « وَقالُوا لا تَنْفِرُوا فِي الْحَرِّ » در اين هواى گرم مصلحت نيست بجهاد رويد و از اين قبيل كارشكنىها . و ساده دلان و ظاهربينان فريب ظاهر را ميخوردند و آنها را مسلمان ميشمردند و آيهء 88 « فَما لَكُمْ فِي الْمُنافِقِينَ فِئَتَيْنِ الآيه » چون نفاق امر قلبى است منافق به زودى شناخته نميشود . ( مصحّح )\r\n","page_name":" 63 ","page_number":63},
  {"content":"\r\n\r\n[ سوره النساء ( 4 ) : آيات 92 تا 93 
  ]\r\nوَ ما كانَ لِمُؤْمِنٍ أَنْ يَقْتُلَ مُؤْمِناً إِلَّا خَطَأً وَمَنْ قَتَلَ مُؤْمِناً خَطَأً فَتَحْرِيرُ رَقَبَةٍ مُؤْمِنَةٍ وَدِيَةٌ مُسَلَّمَةٌ إِلى أَهْلِه إِلَّا أَنْ يَصَّدَّقُوا فَإِنْ كانَ مِنْ قَوْمٍ عَدُوٍّ لَكُمْ وَهُوَ مُؤْمِنٌ فَتَحْرِيرُ رَقَبَةٍ مُؤْمِنَةٍ وَإِنْ كانَ مِنْ قَوْمٍ بَيْنَكُمْ وَبَيْنَهُمْ مِيثاقٌ فَدِيَةٌ مُسَلَّمَةٌ إِلى أَهْلِه وَتَحْرِيرُ رَقَبَةٍ مُؤْمِنَةٍ فَمَنْ لَمْ يَجِدْ فَصِيامُ شَهْرَيْنِ مُتَتابِعَيْنِ تَوْبَةً مِنَ اللَّه وَكانَ اللَّه عَلِيماً حَكِيماً ( 92 ) وَمَنْ يَقْتُلْ مُؤْمِناً مُتَعَمِّداً فَجَزاؤُه جَهَنَّمُ خالِداً فِيها وَغَضِبَ اللَّه عَلَيْه وَلَعَنَه وَأَعَدَّ لَه عَذاباً عَظِيماً ( 93 )\r\nمعنى لغات : ف تحرير - بمعنى آزاد كردن و از بند غلامى رها نمودن ، چيزيرا وقف خدمت خدا كردن ، اصلاح كردن كتاب ، معنى چيزيرا با دقّت معيّن كردن .\r\nرقبة - گردن ، زر خريد ، ديه - جانبها و مالى كه عوض كشتن شخص ببازماندگان او داده مىشود . اهل - قبيله و خويشاوندان زن نسبت به شوهر ، اختياردارها ، و مردم دست اندر كار كه اهل آن كار ناميده ميشوند ، و آنها كه بدينى معتقد هستند اهل آن دين ناميده ميشوند .\r\nيصّدقوا - بجاى يتصدّقوا با تا و صاد ، با صاد مشدّد تلفظ شده است ، و مشتقّ است از مصدر تصدّق بمعنى بخشش و صدقه دادن .\r\nجهت نزول : اسباب النّزول سيوطى : از عكرمه روايت شده است : حرث بن - يزيد از قبيله ى عامر بن لؤى بود كه يك نفر مسلمانى را بنام عيّاش بن ابى ربيعه به كومك ابو جهل اذيّت ميكرد چون مسلمان شد براى هجرت روانه ى مدينه شد ، در سرزمين حرّه كه سنگستانى است پوشيده از سنگهاى ورقه شده ى سياه با عيّاش بن ابى ربيعه رو برو شد ، عيّاش او را كافر پنداشت و كشت و حضور پيغمبر رفت و سرگذشت\r\n","description":"","footnote":"","page_name":" 64 ","page_number":64},
  {"content":"\r\nخود را نقل كرده آيت نود و دو « ما كانَ لِمُؤْمِنٍ » در اين موقع نازل شد . و در مجمع - البيان همين را از حضرت باقر ( ع ) روايت كرده است .\r\nجهت نزول : آيه 93 « وَمَنْ يَقْتُلْ مُؤْمِناً » در مجمع البيان از ضحّاك و ديگران نقل كرده است ، و سيوطى در اسباب النّزول از عكرمه روايت كرده است : مردى از ياران پيغمبر ( ص ) بنام مقيس بن صبابه ى كنانى برادرى داشت بنام هشام ، روزى در خانه هاى بنى النّجار كه طايفه ى بزرگى در مدينه بود كشته ى او را ديد ، به پيغمبر شكايت كرد ، آن حضرت قيس بن هلال فهرى را بهمراهى او ميان قبيله ى بنى النّجار فرستاد و پيغام داد كه اگر قاتل را ميشناسند تسليم كنند تا مجازات شود و گر نه ديه بدهند . چون پيغام ابلاغ شد ، آنها تسليم بديه شدند و مال پرداختند . و پس از گرفتن ديه ، بگفته ى ( سيوطى ) مقيس قاتل برادر را كشت ، و بنقل صاحب مجمع البيان چون كارشان انجام شد هر دو برگشتند ، در بين راه ، شيطان مقيس بن صبابه را - وسوسه كرد و با خود انديشيد كه خونبهاى برادر گرفتى و بر خود عار نهادى چه بهتر كه همين مرد فهرى را بكشم تا بجاى كشته ى برادر يك نفر را كشته باشم و خونبها كه گرفته‌ام اضافه و موجب شرف باشد ، سنگى برداشت و به آن مرد زد و او را كشت و بر شترى نشست و روانه ى مكه شد و اين شعر را خواند :\r\n\r\nقتلت به فهرا و حمّلت عقله\r\nسراة بني النّجار ارباب فارع\r\n\r\n\r\nفادركت ثارى و اصطجعت موسّدا\r\nو كنت الى الاوثان اوّل راجع\r\n\r\nيعنى : در برابر كشته ى برادرم فهر را كشتم ، و ديت او را هم - بار دوش بزرگان و خردمندان بنى النجار كردم و پس از خونخواهى برادر با خاطرى آسوده خوابيدم و فقط من بودم كه بتپرستى از سر گرفتم ، چون پيغمبر ( ص ) از اين قضيه خبردار شد فرمود :\r\nاو در امان نيست اگرچه در حرم مكه باشد و بايد كشته شود ، و روز فتح مكه كشته شد .\r\nترجمه :\r\nروا نيست براى مؤمن كه مؤمنى را به قصد بكشد ، و اگر ندانست و كشت بايد يك غلام مسلمان آزاد كند و هم خونبهاى او را بخويشانش دهد ، مگر خود آنها ديه را ببخشند ، و اگر مقتول مسلمان بود و قبيله ى او بىدين بودند و دشمن شما ، يك غلام\r\n","description":"","footnote":"","page_name":" 65 ","page_number":65},
  {"content":"\r\n\r\nمسلمان آزاد كنيد و بس ولى اگر قبيله ى مقتول با شما همپيمان بودند و دشمن نبودند خونبهاى مؤمن مقتول را بدهيد و يك غلام نيز آزاد كنيد كه مسلمان باشد . و اگر كسى غلام نداشت دو ماه پىدرپى روزه بدارد ، تا براى گناهكار از سوى خداوند توبه باشد كه او دانا است و دستورش بخير و صلاح است ،\r\nولى اگر كسى 93 دانسته و فهميده مؤمنى را بكشد ، سزاى او جهنمى است هميشگى كه گرفتار لعنت و غضب خدا است ، و براى او بزرگ آزارى آماده كرده است .\r\nسخن مفسرين : « ما كانَ لِمُؤْمِنٍ » 92 طبرى : ابن زيد گفت : ابو درداء در يك ( سرّيه ) بود ( يعنى عدّه ى مأمور بجنگ با يك قبيله ) و براى انجام حاجتى بميان دره اى رفت ، مردى را از قبيله ى طرف جنگ با چند گوسفند در آنجا ديد ، با شمشير به او حمله كرد ، او اظهار مسلمانى كرد و گفت « لا إله الَّا اللَّه » ابو درداء گوش نكرد او را كشت و گوسفندهايش را نزد رفقاى خود آورد ، پس از آن در كار خود انديشناك شد و حضور پيغمبر ( ص ) آمد و سرگذشت خود را نقل كرد ، پيغمبر فرمود : او كه به زبانش اظهار - اسلام كرد ، مگر ميخواستى دل او را بشكافى تا راست و دروغش را معلوم كنى ؟ او پرسيد پس چه كنم ؟ فرمود : گفتن « لا إله الَّا اللَّه » را چه بايد كرد ؟ ابو درداء ميگفت :\r\nآنوقت كه پيغمبر اين را فرمود : من آرزو كردم كه آن دم ، اوّل مسلمانى من ميبود تا از زيان كشتن مسلمان آسوده باشم ، و از نعمت « لا إله الَّا اللَّه » برخوردار باشم ، و اين آيه در اين موقع نازل شد .\r\nمجمع : اگرچه ظاهر آيه ممكن است بفهماند كه براى مؤمن قتل خطا جايز است ، ولى اين درست نيست و معنى جمله اين است : مؤمن چنين كارى نميكند كه همكيش خود را بكشد ، مگر نفهمد و خطا كند ، و ممكن است جمله اين طور معنى شود :\r\nمؤمن نبايد مؤمن را بكشد ، ولى اگر نفهميد و بخطا كشت بايد به اين وسائل گناه خود را پاك كند .\r\n« إِلَّا خَطَأً » 92 كشّاف : اين كلمه سه جور قرائت شده است : 1 - با نصب كه قرائت مشهور است ، 2 - با الف كشيده و همزه ى آخر خطاء ، 3 - با الف و بدون\r\n","description":"","footnote":"","page_name":" 66 ","page_number":66},
  {"content":"\r\n\r\nهمزه ( خطا ) مثل عمى و معنى اين است : بدون قصد انجام دهد مثل اينكه تير بزند به طرف كافر و ناگهان به مسلمان بخورد ، و يا به خيال اينكه او كافر است تير بزند و معلوم شود مسلمان بوده است .\r\n« فَتَحْرِيرُ رَقَبَةٍ مُؤْمِنَةٍ » 92 مجمع : يعنى غلامى آزاد كند كه از مال خود قاتل باشد و مسلمان بحدّ بلوغ رسيده باشد ، پس غلام مسلمان غير بالغ و يا غلام كافر آزاد كردن كفاره محسوب نميشود ، و بعضى گفته‌اند هر غلامى كه فرزند مسلمان باشد مىتوانند براى كفاره آزاد كنند .\r\n« وَدِيَةٌ مُسَلَّمَةٌ » 92 مجمع : اگر آنكه بايد ديه بدهد بيابانى و شتردار است و عمده ى سرمايه ى او شتر است ، بايد صد شتر ديه بدهد ، و اگر سرمايه او شتر نيست هزار دينار طلا و يا ده هزار درهم نقره ديه بدهد و « مسلَّمة » يعنى كامل و بىكم و كاست بايد مبلغ ديه بوارثين مقتول به نسبت سهم الإرث تقسيم شود .\r\nطبرى : مكحول گفته است : ديه كم و زياد ميشد و هنگام وفات پيغمبر هشتصد دينار بود عمر انديشيد كه شايد پس از مرگش مراعات حقوق مردم نشود ، ديه را تثبيت كرد بر دوازده هزار درهم پول نقره يا هزار دينار طلا .\r\nمجمع : ظاهر آيه ميفهماند كه بايد قاتل از مال خودش ديه بدهد لكن از سنت و روش پيغمبر و اتّفاق علماى مسلمين بر ما معلوم شده است كه ديه بر عهده ى عاقله است يعنى برادرها و عموها و عموهاى پدر قاتل يا اولاد آنها ، و عبد اللَّه مسعود از پيغمبر ( ص ) روايت كرده است : پسر نبايد ديت قتل خطاى پدر را بدهد ، و نيز پدر نبايد ديت قتل خطاى پسر را بدهد ، و اين حكم بپرداخت ديه از مال آن نبايد جريمه ى شخص بىگناه دانست در برابر گناه مجرم ، زيرا ديت قتل خطا براى مجازات قاتل نيست ، بلكه حكمى است شرعى براى مصلحت مخصوص ، و بعضى گفته‌اند اين حكم براى كومك و همكارى خويشاوندان است در چنين پيشآمدهاى بد ، و تسليم ديه بوارثان مقتول بايد در مدت سه سال باشد كه هر سال يك سوم آن را بپردازند و ملزم نيستند همه را يك بار بپردازند .\r\n","description":"","footnote":"","page_name":" 67 ","page_number":67},
  {"content":"\r\n\r\nابو الفتوح : ابو حنيفه و عدّه اى از علماى اهل سنّت گفته‌اند : بر پدر و فرزند قاتل هم ديه لازم است چنان كه بر برادران و برادرزادگان و غيرهم لازم است و بعضى فقهاى شيعه گفتند : آن عده ى معين بايد ديه را باولياى مقتول بدهند و حقّ دارند از قاتل بگيرند ، و هم ابو الفتوح نوشته است : چون عاقله بسيار باشند و بيش از ديت باشند ، ديه برايشان ببخشند بنصيب . و شافعى گفت : از توانگر بيشتر از نيم دينار نستانند ، و از متحمّل دانگ و نيم ، اگر چيزى بماند بر امام باشد و بيت المال ، ابتدا « بالأقرب فالاقرب » كنند چنان كه استحقاق ميراث ايشان باشد ، و بنزديك ما بر بيت المال چيزى نباشد .\r\n« وَإِنْ كانَ مِنْ قَوْمٍ بَيْنَكُمْ وَبَيْنَهُمْ مِيثاقٌ » 92 طبرى : مفسّرين اختلاف كرده اند كه مقتول از مردم همپيمان با مسلمانان ، آيا بايد او هم مسلمان باشد تا ديه لازم شود ، يا اگر كافر هم باشد ديه لازم است ؟ ابن عبّاس گفته است : اگر مقتول ، كافر و همپيمان با مسلمين بود ، ديت او لازم است ، ديگرى گفته است : مقصود مسلمانى است كه طايفه ى او كافر باشند و همپيمان مسلمين ، ديه بر عاقله ى قاتل است كه بخويشان مقتول بايد داده شود ، ولى ارث مقتول مال مسلمين .\r\nابو الفتوح : ديت اهل ذمّه و همپيمان با مسلمين بمذهب ابو حنيفه و عدّه - اى اصحاب پيغمبر ( ص ) مثل عبد اللَّه مسعود و عثمان و ابو بكر ، مانند ديت مسلمان است و بعضى نصف ديت مسلمان گفته‌اند ، و شافعى يك سوّم ديت مسلمان دانسته است و احمد حنبل گفته است : اگر قتل عمد باشد مثل ديت مسلمان است ، و اگر خطا باشد نصف ديت است ، و در مذهب شيعه ديت ذمى و همپيمان با اسلام هشتصد درهم است و ديت زن نصف مرد است .\r\n« فَمَنْ لَمْ يَجِدْ فَصِيامُ » 92 طبرى : يعنى اگر نتوانست غلام آزاد كند دو ماه پى - در پى روزه بدارد ، بعضى گفته‌اند : روزه عوض از ديه و غلام آزاد كردن است ، ولى اين درست نيست چون ديه بر عهده ى عاقله است و آزادى بنده وظيفه ى خود قاتل است .\r\n","description":"","footnote":"","page_name":" 68 ","page_number":68},
  {"content":"\r\n\r\n« تَوْبَةً مِنَ اللَّه » 93 مجمع : يعنى تا خدا روزه را وسيله ى توبه ى شما قرار دهد و بعضى گفته‌اند يعنى تا خدا بوسيله ى روزه گناه شما را سبك كند .\r\nسخن ما همان است كه در ترجمه و نقل از مفسّرين نوشتيم .\r\n[ سوره النساء ( 4 ) : آيه 94 
  ]\r\nيا أَيُّهَا الَّذِينَ آمَنُوا إِذا ضَرَبْتُمْ فِي سَبِيلِ اللَّه فَتَبَيَّنُوا وَلا تَقُولُوا لِمَنْ أَلْقى إِلَيْكُمُ السَّلامَ لَسْتَ مُؤْمِناً تَبْتَغُونَ عَرَضَ الْحَياةِ الدُّنْيا فَعِنْدَ اللَّه مَغانِمُ كَثِيرَةٌ كَذلِكَ كُنْتُمْ مِنْ قَبْلُ فَمَنَّ اللَّه عَلَيْكُمْ فَتَبَيَّنُوا إِنَّ اللَّه كانَ بِما تَعْمَلُونَ خَبِيراً ( 94 )\r\nمعنى لغات : « ضَرَبْتُمْ فِي سَبِيلِ اللَّه » - از مصدر ضرب في الأرض ، بمعنى - به سفر رفتن . فتبيّنوا - از مصدر تبيين بمعنى واضح شدن ، واضح كردن ، در چيزى دقّت و تأمّل كردن ، كوشش در شناختن ، ألقى - از مصدر إلقاء ، بمعنى به زمين انداختن سخنى را ابلاغ كردن ، گوش بسخن دادن ، در دوستى صادق و بىمضايقه بودن ، ميگويند : « القى اليه الحبّ » يعنى با او در دوستى باصفا بود عرض - كالا ، جنس ، بهره ، بخشش ، آنچه بر انسان وارد مىشود مثل مرض و مانند آن ، چيز عارضى و ناپايدار جهت نزول : اسباب النّزول و مفسّرين چند روايت در جهت نزول اين آيه نقل كرده‌اند كه همه شبيه به يكديگر است : از ابن عبّاس نقل كرده‌اند كه مردى از بنى - سليم چند گوسفند در جلو داشت ، گذارش بر عده اى از اصحاب پيغمبر ( ص ) افتاد ، بر آنها سلام كرد ، آنها با يكديگر گفتند : سلام اين مرد از ترس بود ، بر او حمله كردند و كشتندش و گوسفندهاى او را حضور پيغمبر ( ص ) آوردند ، اين آيه در اين قضيه نازل شد ، و نيز از ابن - منده روايت كرده‌اند كه مردى از اهل يمن در راه خود مصادف شد با ( سريه ) و دسته ى مأمورين جنگى و چون با آنها نزديك شد ، اظهار اسلام كرد آنها نپذيرفتند و او را كشتند ، برادرش نزد پيغمبر رفت و شكايت كرد ، اين آيه نازل شد و پيغمبر خون - بهاى او را به اين مرد داد ، عبده اظهار نظر كرده است كه ممكن است چند قضيّه\r\n","description":"","footnote":"","page_name":" 69 ","page_number":69},
  {"content":"\r\n\r\nنظير يكديگر اتّفاق افتاده است ، و آيه كه نازل شده است ، پيغمبر ( ص ) در تمام اين قضايا آن را بمردم يادآورى ميفرموده است و جلوگيرى از آن مينموده است .\r\nترجمه :\r\nاى مؤمنين شما را متوجّه كرديم كه كشتن مؤمن گناهى است بزرگ پس 94 اگر بسفرى رفتيد كه به راه خدا و براى مصلحت بود ، [ و با مردمى رو برو شديد كه از دل و انديشه ى آنها بى خبر بوديد 
  ] تحقيق كنيد [ و ندانسته و نفهميده مردم را متهم نكنيد 
  ] و هر كس بشما سلام كرد و اظهار مسلمانى نمود نگوئيد مسلمان نيستى . [ و ميترسى كه بما سلام ميكنى 
  ] كه با اين رفتار انديشه ى بد داريد و طمع در اموال مردم ليكن بدانيد كه سود فراوان نزد خداوند است ، [ پس مواظب خود باشيد و فراموش نكنيد 
  ] كه شما هم زين پيش بمانند او بوديد و خدا بشما نيكى كرد [ كه نيرومند شديد و ياران فراوان داريد 
  ] پس [ اگر با بيچاره اى برخورديد 
  ] تحقيق كنيد و راست و دروغ او را روشن نمائيد ، چون خداوند از كار شما خبردار است [ كه با چه نيتى با مردم رفتار ميكنيد 
  ] .\r\nسخن مفسّرين : « إِذا ضَرَبْتُمْ فِي سَبِيلِ اللَّه » 94 طبرى : يعنى چون براهى رفتيد كه براى خدا جهاد كنيد ، ابن عبّاس گفته است : اتّفاق ميشد كه شخصى مسلمان بود و در قبيله ى خودش زندگى ميكرد و چون سريه و گروه مأمور بجنگ از طرف پيغمبر بجايگاه آنها ميرسيد ، او مردم خود را خبر ميداد تا فرار كنند و خود به اطمينان اسلامش بجاى ميماند و چون با مسلمانان رو برو ميشد سلام و اظهار اسلام ميكرد ، و آنها سخنش را نميپذيرفتند و او را ميكشتند ، اين آيه نازل شد كه اگر كسى سلام كرد نگوئيد تو مسلمان نيستى زيرا خوش آمد و اظهار محبت مسلمين بوسيله ى سلام بود كه يكديگر را ميشناختند .\r\n« فَتَبَيَّنُوا » 94 مفسّرين نوشته‌اند : بيشتر قاريهاى كوفه با تا خوانده‌اند و بقيّهء قاريها با ثاء سه نقطه « فتثبتوا » خوانده‌اند يعنى تثبيت و پابرجا كنيد راستى و درستى مطلب را و در نتيجه فرقى ندارد .\r\n« أَلْقى إِلَيْكُمُ السَّلامَ » 94 مجمع : يعنى مانند مسلمين بشما سلام كرد ، و يا\r\n","description":"","footnote":"","page_name":" 70 ","page_number":70},
  {"content":"\r\n\r\nبشما تسليم شد و جنگ نكرد و خود را همكيش با شما معرّفى كرد و در كلمه ى سلام سه 3 قرائت است : 1 - سلم با فتح سين و لام ، 2 - سلم با كسر سين و سكون لام .\r\n3 - قرائت مشهور كه سلام است ، و در كلمه ى « مُؤْمِناً » با فتح ميم دوم قرائت شده - است ، ابو القاسم بلخى گفته است : امام محمّد باقر عليه السّلام اين طور قرائت مىفرمود .\r\nابو الفتوح : نوشته است : معنى آن باشد كه آن كس كه بامان بشما آيد و از شما زنهار جويد ، مگوى او را كه تو ايمن نه اى ، و ما تو را ايمن نخواهيم كردن .\r\n« كَذلِكَ كُنْتُمْ مِنْ قَبْلُ » 94 ابو الفتوح نوشته است : شما نيز همچون ايشان بودى پيش از اين ، يعنى كافر بودى ، باظهار كلمه ى اسلام ايمن شدى ، اين قول ابن زيد است ، بعضى ديگر گفتند شما نيز همچنين بودى كه اين مقتول ايمان از قوم كفار - پوشيده ميداشتى ترس ايشان را ، و اين قول سعيد جبير است ، مغربى گفت : شما پيش از اين همچو او بوديد يكيك ، بىيار و ناصر ، هر كس شما را ديدى بر شما ظفر يافتى .\r\n« فَمَنَّ اللَّه عَلَيْكُمْ » 94 فخر : در اين جمله دو احتمال است : 1 - يعنى ايمان شما مثل ايمان آنها بود كه به همان اظهار زبان پذيرفته ميشد و از دل شما كسى خبر نداشت ، و يا اينكه مانند ايمان شما است كه در اول ضعيف بود و اندك اندك خداوند منت گذاشت و تقويت كرد شما را و نور ايمان را در دلتان فروزان كرد ، 2 - يعنى پس از آن كه خدا شما را جلوگير شد از كشتن اين طور مردم ، بر شما منّت نهاد و گناه بزرگ و اين عمل زشتتان را آمرزيد .\r\n« فَتَبَيَّنُوا » 94 عبده : يعنى در آينده با دليل و بيان كار كنيد ، و با گمان و تهمت دست بكارى نبريد .\r\nسخن ما : از جمله ى « إِذا ضَرَبْتُمْ فِي سَبِيلِ اللَّه » كه كنايه از مسافرت براى جهاد است ممكن است چنين استفاده شود كه آنچه از نظر دين و براى مصالح معنوى انجام ميدهيد گرچه در سفر نباشد خود را گول نزنيد و غافل نشان ندهيد .\r\n","description":"","footnote":"","page_name":" 71 ","page_number":71},
  {"content":"\r\n\r\nو بطمع مال و جاه و يا تعصّب و جهالت ، پا روى حقّ نگذاريد ، چنان كه در سازمانهاى مذهبى اين طور كارها ديده مىشود كه بواسطه ى تعصّب و يا طمع آزار مردم ميكنند و آتش جنگ و كشتار را مشتعل مينمايند ، چنان كه در قرون وسطى جنگ كاتوليكها و پروتستانهاى مسيحى و مقارن همان دوران جنگ شيعه و سنى مسلمان مولود همين خوى زشت و اقدام به كار نسنجيده ى پيشوايان اديان و مذاهب بوده است .\r\n2 - جمله ى « تَبْتَغُونَ » تا آخر آيه شايد اشاره باشد به اين كه اوّل كار زشت شما اين است كه نسنجيده مردم ظاهر الصّلاح را ميكشيد با اينكه بشما سلام ميكنند ، دوّم آنكه چون چشم شما بأموال و سرمايه هاى مردم ميافتد عقل و فكر خود را گم ميكنيد ، و بطمع مال اظهار اسلام آنها را به هيچ ميشماريد و آنها را كافر ميناميد و ميكشيد در - صورتى كه اگر در دين خود راست و ثابت باشيد ميدانيد كه بهترين سرمايه در تقوى و پرهيزگارى است ، سوّم تقصير شما بىانصافى است كه از خاطر برده‌ايد آن دوران كه كم بوديد و از مخالفين خود ترسناك ميشديد و در تنگناى وحشت و بيكسى بوديد ، اكنون كه كسى از آنها تنها ميماند و گرفتار شما مىشود كافرش ميناميد و ميكشيد و مالش ميبريد با اينكه اسلام بإنصاف و حقيقتبينى وادار مىكند .\r\n[ سوره النساء ( 4 ) : آيات 95 تا 96 
  ]\r\nلا يَسْتَوِي الْقاعِدُونَ مِنَ الْمُؤْمِنِينَ غَيْرُ أُولِي الضَّرَرِ وَالْمُجاهِدُونَ فِي سَبِيلِ اللَّه بِأَمْوالِهِمْ وَأَنْفُسِهِمْ فَضَّلَ اللَّه الْمُجاهِدِينَ بِأَمْوالِهِمْ وَأَنْفُسِهِمْ عَلَى الْقاعِدِينَ دَرَجَةً وَكُلاًّ وَعَدَ اللَّه الْحُسْنى وَفَضَّلَ اللَّه الْمُجاهِدِينَ عَلَى الْقاعِدِينَ أَجْراً عَظِيماً ( 95 ) دَرَجاتٍ مِنْه وَمَغْفِرَةً وَرَحْمَةً وَكانَ اللَّه غَفُوراً رَحِيماً ( 96 )\r\nمعنى لغات : القاعدون - جمع قاعد ، مشتقّ از قعود بمعنى نشستن و ايستادن ( بد و معنى متضادّ ) ، از كار بر كنار رفتن ، كارى و چيزى مانع شخص شدن ، اولى الضرر - مردمان گرفتار بيمارى و كورى و ديگر آسيبهاى بدنى ، درجات - جمع درجه بمعنى طبقه و رتبه و مقام و منزلت ، يك قسمت از سيصد و شصت قسمت محيط دائره . حسنى - مؤنث\r\n","description":"","footnote":"","page_name":" 72 ","page_number":72},
  {"content":"\r\n\r\nاحسن بمعنى بهتر و بمعنى حسن عاقبت ، چيرگى و ظفر .\r\nجهت نزول : مجمع : ابو حمزهء ثمالى در تفسير خود نوشته است : اين آيه براى آن عدّه نازل شد كه خوددارى كردند از همراهى با پيغمبر ( ص ) در سفر جنگ تبوك مثل كعب بن مالك و مرارة بن ربيع و غير آنها ، و عبد اللَّه بن امّ مكتوم را كه نابينا بود در اين آيه معذور داشته است ، زيد بن ثابت گفت : من حضور پيغمبر بودم ، اين آيه نازل شد « لا يَسْتَوِي الْقاعِدُونَ مِنَ الْمُؤْمِنِينَ . . . وَالْمُجاهِدُونَ » و « أُولِي الضَّرَرِ » در آن نبود ، عبد اللَّه بن امّ مكتوم حاضر بود عرض كرد تكليف من چيست كه چنين كور و بيچاره‌ام ؟ پيغمبر را حال وحى فرا گرفت و به صورت بيخودى وحى برگذار فرمود : و به خود آمد و آسوده شد و به من فرمود چنين بنويس « لا يَسْتَوِي الْقاعِدُونَ . . . غَيْرُ أُولِي الضَّرَرِ » .\r\nترجمه\r\n95 : آن مردم مؤمن كه عذرى ندارند و بيمارى و نقصى در پاره هاى بدنشان نيست و از رفتن بجنگ خوددارى ميكنند برابر نيستند با آنها كه جان و مال به راه خدا و جهاد به كار مىبرند ، چون خداوند مقام مردم مجاهد بمال و جان را برتر نموده از آنها كه در خانه مىنشينند و از جنگ كناره ميكنند گرچه خداوند به همه ى مؤمنين وعده ى نيكو داده است ولى مجاهدين را بر كناره گيران از جنگ بمزدى بزرگ برترى داده\r\n96 كه از سوى خداوند است برتريها و آمرزش و مهربانى و آمرزگار مهربان بوده .\r\nسخن مفسّرين : « غَيْرُ أُولِي الضَّرَرِ » 95 طبرى : قاريهاى مكه و مدينه و شام كلمه ى غير را منصوب و با صداى بالا قرائت كرده‌اند و بمعنى الا و مگر گفته‌اند ، و نتيجه چنين است : مگر مردم گرفتار ، و قاريهاى عراق با رفع و صداى جلو خوانده‌اند و صفت كلمه ى « الْقاعِدُونَ » دانسته‌اند تا معنى چنين باشد : متخلَّفين غير معذور برابر نيستند ، و زيد بن ثابت حكايت كرده است كه پيغمبر اين آيه را « لا يَسْتَوِي الْقاعِدُونَ مِنَ الْمُؤْمِنِينَ » به من املا ميفرمود ، و من مشغول نوشتن بودم ، ابن ام مكتوم وارد شد و گفت : اى رسول خدا اگر من ميتوانستم بجهاد ميرفتم ، در اين ميان وحى نازل شد و ران آن حضرت بر ران من بود و آن قدر سنگين شد كه پنداشتم كه ران من را نرم\r\n","description":"","footnote":"","page_name":" 73 ","page_number":73},
  {"content":"\r\nخواهد كرد ، پس از آن به حال خود برگشت و فرمود : « غَيْرُ أُولِي الضَّرَرِ » .\r\nابو الفتوح نوشته است : حمّاد روايت كرد از ثابت از عبد الرّحمن بن أبي ليلى كه اين آيت اوّل چنين آمد كه : « لا يَسْتَوِي الْقاعِدُونَ مِنَ الْمُؤْمِنِينَ » عبد اللَّه بن امّ - مكتوم دعا كرد و گفت « اللَّهمّ انزل عذري » بار خدايا عذر من فرو فرست ، خداى تعالى بفرستاد « غَيْرُ أُولِي الضَّرَرِ » و بفرمود كه بجاى خود بنه ، و پس از آن بغزا رفتى و گفتى :\r\nمرا راست بدارى در برابر دشمن و رايت به من دهى كه من بنگريزم و نتوانم گريختن ، زيد بن ثابت گفت : « غَيْرُ أُولِي الضَّرَرِ » آنكه « زمن » نباشد و « مقعد » نبود ، علىّ بن ابى - طلحه گفت : از ابن عبّاس كه مراد به ضرر عذر است هر عذرى كه باشد .\r\nكشّاف : زيد بن ثابت گفت : اين كلمه تنها نازل شد كه من ببقيّه منضمّ كردم و سوگند به خدا كه الآن در جلو چشم من است اين قسمت كه بعد ملحق كردم ، در اطراف شكاف و تركى كه به استخوان شانه بود ، و از ابن عبّاس نقل شده است كه اين طور قرائت كرده است « لا يستوي القاعدون عن بدر و الخارجون اليها » و از مقاتل نقل شده است كه او ميخوانده است : « و الخارجون الى تبوك » .\r\n« وَكُلًّا وَعَدَ اللَّه الْحُسْنى » 95 طبرى از عده اى مفسّرين نقل كرده است :\r\nمقصود از كلمه ى حسنى بهشت است ، نيشابورى در تفسير خود نوشته است : يعنى « مثوبة حسنى » عموم مفسّرين نوشته‌اند كه اين جمله ميفهماند : جهاد واجب كفائى است و گر نه وعده ى ثواب و بهشت نميداد به همه ى مردم ، چه آنكه بجنگ ميرود و چه آنكه كناره گيرى كند ، و مجمع از مقاتل نقل كرده است : كلمه ى « كلَّا » بمعنى معذورين كناره گير و مجاهدين است نه متخلَّفين غير معذور .\r\n« أَجْراً عَظِيماً » 95 ظاهر كلام بعضى مفسّرين مثل طبرسى و طباطبائىّ مفسّر معاصر آن است كه « فضل » بمعنى بخشيد است و « اجرا » مفعول است ، و امام فخر هم اين وجه را نوشته است ، ولى بهتر آن است كه تميز باشد براى نسبت تفضيل - مجاهد بر قاعد چنان كه امام فخر هم اين وجه را نوشته است ، و ابو السعود نوشته است :\r\nمفعول مطلق و مصدر تأكيدى است براى « فضل » و كلمه ى « درجات » كه مصدر مناسب\r\n","description":"","footnote":"","page_name":" 74 ","page_number":74},
  {"content":"\r\n\r\nبا تفصيل است براى مورد فزونى به كار برده شده است ، و بعضى گفته‌اند : مفعول دوّم است براى « فضل » تا اين طور معنى بشود : خدا اجر بيشتر را بمجاهدين داد ، و بعضى گفته‌اند : منصوب بنزع خافض است كه اين طور معنى شود : بوسيله ى اجر بزرگ برترى داد آنها را .\r\n« دَرَجاتٍ مِنْه » 96 ابو الفتوح : ممكن است اعتراض شود كه چرا در اوّل آيه برترى مجاهدين بر قاعدين بيك درجه معيّن شده است و در آخر به چند درجه ؟\r\nجواب اين است كه در اوّل وعده داده شده است كه مجاهد برتر است از متخلف معذور بيك درجه و در آخر آيه معيّن شده است كه برترى مجاهد بر قاعد غير معذور به چند درجه است ، جواب ديگر آن است كه در اوّل بطور كلَّى اعلام شده است كه مجاهد رفعت منزلت دارد بر غير مجاهد ، و در آخر يادآورى شده است كه درجات متفاوت بهشت پاداش مراتب مختلف مردم است كه هر كس به اندازه ى لياقت ، و استحقاق نصيبش مىشود . امام فخر گفته است : ممكن است ، در اوّل كه برترى دنيا گفته شده است ، مقصود غنيمت و سود مادّى باشد ، و در دوّم مقصود درجات معنوى عالم ديگر باشد كه فضل و آمرزش و رحمت و جنّت باشد ، و هم امام و قاضى گفته‌اند :\r\nممكن است مقصود از كلمه ى مجاهدين در آخر آيه مجاهدين بطور كلَّى باشد در تمام اعمال ظاهرى و قلبى كه شريفترين انواع مجاهده است چنان كه در حديث است :\r\n« رجعنا من الجهاد الاصغر الى الجهاد الاكبر » يعنى از جهاد كوچك آسوده شديم و بايد بجهاد بزرگتر بكوشيم ، و چون اين مرتبه از جهاد مهمتر است از اوّل كه فقط جهاد بجان و مال است ، پس ارزش اين هم بيشتر است ، و به اين جهت آن مجاهدين بيك درجه برتر هستند و اينها به چند درجه .\r\nمجمع : معنى درجات منازل كرامت است كه بعضى برتر هستند از بعضى ، از قتاده نقل شده است : يعنى درجات اعمال ، و همانطور كه اسلام يك درجه است علم بفقه و مهاجرت بديار اسلام ، و جهاد در راه خدا و كشته شدن در جهاد همه ى اينها درجات متعدد و مختلف است ، كلمه ى درجات بدل است از « أَجْراً عَظِيماً » كه\r\n","description":"","footnote":"","page_name":" 75 ","page_number":75},
  {"content":"\r\n\r\nتفسير و توضيح مىكند معنى كلمه ى « اجرا » را ، و معنى چنين مىشود : خداوند برترى داد درجات مجاهدين را بمغفرت و رحمت ، و ممكن است تأكيد باشد براى « أَجْراً عَظِيماً » يعنى اجر عظيم البتّه رفع درجات است .\r\nسخن ما همان است كه در ترجمه و نقل از ديگران است .\r\n[ سوره النساء ( 4 ) : آيات 97 تا 100 
  ]\r\nإِنَّ الَّذِينَ تَوَفَّاهُمُ الْمَلائِكَةُ ظالِمِي أَنْفُسِهِمْ قالُوا فِيمَ كُنْتُمْ قالُوا كُنَّا مُسْتَضْعَفِينَ فِي الأَرْضِ قالُوا ألَمْ تَكُنْ أَرْضُ اللَّه واسِعَةً فَتُهاجِرُوا فِيها فَأُولئِكَ مَأْواهُمْ جَهَنَّمُ وَساءَتْ مَصِيراً ( 97 ) إِلَّا الْمُسْتَضْعَفِينَ مِنَ الرِّجالِ وَالنِّساءِ وَالْوِلْدانِ لا يَسْتَطِيعُونَ حِيلَةً وَلا يَهْتَدُونَ سَبِيلًا ( 98 ) فَأُولئِكَ عَسَى اللَّه أَنْ يَعْفُوَ عَنْهُمْ وَكانَ اللَّه عَفُوًّا غَفُوراً ( 99 ) وَمَنْ يُهاجِرْ فِي سَبِيلِ اللَّه يَجِدْ فِي الأَرْضِ مُراغَماً كَثِيراً وَسَعَةً وَمَنْ يَخْرُجْ مِنْ بَيْتِه مُهاجِراً إِلَى اللَّه وَرَسُولِه ثُمَّ يُدْرِكْه الْمَوْتُ فَقَدْ وَقَعَ أَجْرُه عَلَى اللَّه وَكانَ اللَّه غَفُوراً رَحِيماً ( 100 )\r\nمعنى لغات : توفّى - از مصدر توفّي ، بمعنى بچنگ آوردن و گرفتن حقّ به تمام و كمال ، به آخر مدّت رسيدن ، شمردن ، كامل كردن ، قبض روح كردن . فيم - از دو كلمه ى : فى و ما ، يعنى در چه كار و چه چيز ؟ مستضعفين - مردمان خوار و زبون در دست دشمن ، مصير - برگشتن ، دگرگون شدن ، منتقل شدن و به جائى رسيدن ، ولدان - جمع وليد بمعنى بچه ، غلام ، نوزاد . مراغما - جاى رفتن و فرار كردن ، قلعه و محكمه ، شخص بيقرار ، سعة - گشادگى ، گشايش در كار و مال ، بىنيازى توانائى و نيرومندى .\r\n","description":"","footnote":"","page_name":" 76 ","page_number":76},
  {"content":"\r\nجهت نزول : اسباب النّزول و مفسّرين چند جهت مشابه براى نزول سه آيه از « إِنَّ الَّذِينَ - تا - عَفُوًّا غَفُوراً » نقل كرده‌اند و خلاصه ى آن توصيف مردمى است كه در مكّه اظهار اسلام ميكردند و در جنگ بدر با مشركين به اختيار يا اضطرار بمعارضه ى با پيغمبر ( ص ) و مسلمين رفتند و كشته شدند .\r\nترجمه :\r\n97 همانا آن كسان كه ستمكار به خود بودند و فرشتگان مرگ سر وقتشان رسند و گويند : بروزگار زندگى در چه كار بوديد ؟ گويند : بدست دشمن خوار و بيچاره بوديم ، گويندشان : نه مگر زمين خدا گشاده است و شما ميتوانستيد بجاى ديگر هجرت كنيد ؟ اين گونه مردم را جاى دوزخ است كه بد سر انجامى است آن\r\n98 مگر آن مردان ، و زنان و كودكان كه زبون دست دشمنند و ناچارند و راه آسايش ندارند\r\n99 ، اين گونه مردم اميدوار باشند كه خدا گناهشان ببخشد كه او درميگذرد و مىبخشد\r\n100 ، و آنكه به راه خدا ميهن خود رها كند راه گريز و پناهگاه بسيار بيابد و بىنياز شود و گشايش در كار او باشد و آنكه از خانه ى خود برون رود تا بسوى خدا و پيغمبر ( ص ) ترك وطن كند و آنگاه مرگ او فرا رسد مزد رنج او با خدا است كه او آمرزگار و مهربان بود .\r\nجهت نزول : « وَمَنْ يَخْرُجْ مِنْ بَيْتِه الخ » سيوطى در لباب العقول فى اسباب النّزول نوشته است : اين آيه در توصيف مردى مسلمان نازل شد كه در مكّه از مجاورت اعراب دلتنگ بود ، بفرزندان خود گفت : من را بمدينه ببريد ، چون روانه شد در راه مرد و به مقصد نرسيد ، و از زبير بن عوام نقل شده است : خالد بن حزام براى هجرت به حبشه روانه شد ، در راه او را مار گزيد و مرد ، آيه براى اين مرد نازل شد ، عبد الملك بن عمير گفت : چون اكثم صيفى از ظهور پيغمبر خبردار شد ، خواست شرفياب حضور شود ، قبيله ى او راضى نشدند ، گفت : پس خبر او را براى من بياوريد ، دو نفر داوطلب شدند و حضور پيغمبر ( ص ) رفتند و عرض كردند : ما فرستادگان اكثم هستيم بگو بدانيم تو كى هستى و از كجائى و چه ميگوئى ؟ فرمود : من محمّد پسر عبد اللَّه و بنده ى خدا هستم ، آنگاه اين آيه را براى آنها خواند « إِنَّ اللَّه يَأْمُرُ بِالْعَدْلِ وَالإِحْسانِ تا آخر » آنها برگشتند و سرگذشت خود را نقل كردند ، اكثم بخويشان خود گفت : اى مردم اين\r\n","description":"","footnote":"","page_name":" 77 ","page_number":77},
  {"content":"\r\nمرد باخلاق خوب دعوت مىكند و از مفاسد اخلاقى جلوگير است ، شما در اين هدف با او شركت كنيد تا جلو باشيد و از قافله ى تمدّن عقب نمانيد و خودش بر شتر سوار شد ، و روانه ى مدينه گشت و در راه مرد و اين قسمت از آيت صدم براى او نازل شد « وَمَنْ يَخْرُجْ الى آخر » .\r\nسخن مفسّرين : « الَّذِينَ تَوَفَّاهُمُ الْمَلائِكَةُ » 97 ابو الفتوح نوشته است :\r\nمفسّران گفتند : آيت در جماعتى آمد از اهل مكّه كه به زبان ايمان آوردند و در دل نفاق داشتند ، از جمله ى ايشان قيس بن الفاكهه بود و قيس بن الوليد بن المغيرة و هجرت نكردند با رسول عليه السّلام ، چون مشركان ببدر حاضر آمدند ايشان با مشركان - حاضر آمدند ، چون قلت لشكر مسلمانان ديدند گفتند « غَرَّ هؤُلاءِ دِينُهُمْ » دين ايشان ، ايشان را بفريفته است ، ايشان در غزاه بدر كشته شدند و فرشتگان بر روى و پشت ايشان ميزدند و ميگفتند « ذُوقُوا عَذابَ الْحَرِيقِ » ( بچشيد آزار سوزش آتش را ) و گفته‌اند : مراد بملائكه ملك الموت است ، و گفته‌اند : مراد اعوانان اويند ، و گفته‌اند :\r\nمراد فرشتگانند كه روز بدر خداى تعالى ايشان را به يارى رسول عليه السّلام فرستاد .\r\n« ظالِمِي أَنْفُسِهِمْ » 97 طبرى : يعنى خشم خدا را براى خود كسب كرده‌اند و به دست آورده‌اند .\r\nمجمع : يعنى در آن حالت كه بر خود ستم ميكردند و از ثواب محروم ميشدند ، و بواسطه ى كفر و انحراف ، آزار آخرت و عذاب براى خود روا ميداشتند .\r\n« فِيمَ كُنْتُمْ » 97 مجمع : يعنى در دين خود چگونه بوديد ؟\r\n« ألَمْ تَكُنْ أَرْضُ اللَّه واسِعَةً » 97 طبرى : سدّي گفت : چون عبّاس و عقيل ، در جنگ بدر اسير شدند ، و حضور پيغمبرشان بردند ، فرمود : اى عبّاس براى خودت و برادرزاده ات فدا بده تا آزاد شوى ، او گفت : مگر ما « لا إله الَّا اللَّه » نگفته‌ايم ، و به قبله ى مسلمين نماز نخوانده‌ايم كه از ما مثل كافران فدا و جان خريد مطالبه مى - كنيد ؟ فرمود : شما اظهار دشمنى با مسلمين كرديد ، پس در شمار دشمنان هستيد ، آنگاه اين آيه را قرائت فرمود : و چون اين آيه نازل شد ، هر كس مسلمان مىشد\r\n","description":"","footnote":"","page_name":" 78 ","page_number":78},
  {"content":"\r\n\r\nموظَّف بود بسوى مسلمين مهاجرت كند ، و اگر كسى خوددارى ميكرد ، كافر بود .\r\n« إِلَّا الْمُسْتَضْعَفِينَ » تا « لا يَهْتَدُونَ » 98 طبرى : از ابن عبّاس روايت شده است كه او گفت : من و مادرم از اين دسته مردم بوديم كه خداوند در اين آيه معذور داشته است ، ( چون آنها از خود اختيار نداشته‌اند و در فرمان عبّاس بوده‌اند كه سابقه ى اسلامش پذيرفته نشد و با او مانند كافران رفتار شد ) و از ابو هريره روايت شده است : پيغمبر ( ص ) پس از نماز ظهر دعا ميكرد « الَّلهم خلَّص الوليد و سلمة بن هشام و عيّاش بن أبي ربيعة و ضعفة المسلمين من ايدى المشركين الَّذين لا يستطيعون حيلة و لا يهتدون سبيلا » ابن ابى نجيح از مجاهد نقل كرده است : اصحاب پيغمبر صلى اللَّه عليه و آله و سلم ميگفتند آن مسلمانان كه در مكه مانده‌اند و هجرت نميكنند مانند آن مسلمانان هستند كه با كافران در بدر و جنگ با مسلمين كشته شدند ، در برابر اين عقيده و گفتگو اين آيه نازل شد .\r\n« فَأُولئِكَ عَسَى اللَّه أَنْ يَعْفُوَ عَنْهُمْ » 99 فخر : ممكن است اعتراض شود ، : اگر آنها كه در فشار هستند معذور هستند ، پس اين جمله چه تناسب دارد كه گفته - شده است : شايد خدا از آنها درگذرد ؟ جواب آن است كه ممكن است از جهت حبّ وطن و خويشان خود را عاجز فرض ميكردند ، در صورتى كه شايد با يك اندازه گذشت ميتوانسته‌اند خود را خلاص كنند ، از اين جهت به آنها نويد داده شده است كه اگر در آينده كوشش نمايند و ترك وطن كنند و هجرت كنند اميدوار باشند كه معذور هستند .\r\n« وَمَنْ يُهاجِرْ فِي سَبِيلِ اللَّه يَجِدْ . . . مُراغَماً » 100 طبرى از ابن عبّاس و ضحّاك نقل شده است : يعنى محلّ انتقال و آسايش از فشار و آزار كافران براى چنين مردم فراهم خواهد شد ، از ابن ابى نجيح روايت شده است : يعنى عوض و وسيله ى دل - كندن از وطن خود پيدا خواهد كرد ، از مجاهد نقل شده است : يعنى راه آسايش از مكروه و ناپسند براى او خواهد بود ، از سدّى روايت شده است : يعنى جاى بدست\r\n","description":"","footnote":"","page_name":" 79 ","page_number":79},
  {"content":"\r\n\r\nآوردن روزى فراهم مىشود ، ابن زيد گفته است : يعنى جاى مهاجرت و دورى از وطن براى خود پيدا مىكند ، در روح البيان معنى كرده است : يعنى در مهاجرت وسيله ى آسايش كه موجب خوارى دشمن است فراهم خواهد شد .\r\n« وَمَنْ يَخْرُجْ مِنْ بَيْتِه مُهاجِراً » 100 نيشابورى : از عطاء نقل شده است : هر آيه كه نازل ميشد عبد الرّحمن عوف براى مسلمين مكه ميفرستاد ، چون اين آيه نازل شد « إِنَّ الَّذِينَ تَوَفَّاهُمُ الْمَلائِكَةُ تا آخر » او براى آنها نوشت ، جندب بن ضمره الليثى كه مردى پير و از كار مانده بود بپسران خود گفت : من از دسته ى مستضعفين هستم و وسيله ى رفتن بمدينه دارم ، شما من را به آن جا ببريد ، پسرها او را بر تختى نهادند و بر دوش گرفتند و بسوى مدينه روانه شدند ، چون بتنعيم رسيدند كه محلَّى است ميان راه مدينه ، مرگش نزديك شد ، او دست راست خود بر چپ زد و گفت : خداوندا يك دست من بجاى دست پيغمبر و دست ديگرم براى تو و با تو پيمان برقرار ميكنم و سر بفرمان تو هستم به همان چه پيغمبرت با تو تعهّد كرده است ، اين سخن او با زندگيش به آخر رسيد و خبرش بأصحاب پيغمبر ، آنها با يكديگر گفتند اگر بمدينه ميرسيد اجرش فزون بود كه در شمار مهاجران ميبود ، اين آيه براى او نازل شد .\r\nمجمع : از محمّد بن ابى عمير روايت شده است : زرارة بن اعين پسرش را به مدينه فرستاد تا از احوال حضرت موسى بن جعفر ( ع ) و عبد اللَّه جعفر مطلَّع شود كه پس از امام جعفر صادق عليه السّلام كدام يك آنها امام هستند ، عبيد پيش از آنكه نزد پدرش برگردد بدرود زندگى گفت ، محمّد بن حكيم گفت : من اين سرگذشت را حضور حضرت موسى ( ع ) عرض كردم ، فرمود : اميدوارم زراره مشمول اين آيت قرآن باشد « وَمَنْ يَخْرُجْ مِنْ بَيْتِه مُهاجِراً » كشّاف : گفته‌اند : هر مهاجرت و ترك وطن كه براى غرض دينى باشد مثل آموختن علم يا سفر حجّ و جهاد ، و يا مسافرت به آن جا كه وسيله ى قناعت و اطاعت و زهد فراهم شود ، و يا به منظور بچنگ آوردن سرمايه و روزى شايسته - همه ى اين مسافرت و مهاجرتها هجرت بسوى خدا و رسول او است كه اگر كسى در اين راهها بميرد ، مزد او را خدا داند و بس .\r\n","description":"","footnote":"","page_name":" 80 ","page_number":80},
  {"content":"\r\nشيخ اسماعيل حقّى در روح البيان از مرشد خودش نقل كرده است : كه او در تفسير اين آيه گفت : سالك صادق اگر از تيرگيهاى بشريت بگذرد ، و بسوى مقام قلب و توجّه بعالم حقيقت مسافرت كند و پيش از رسيدن به مقصود بميرد چون براستى و درستى قدم برداشته و تا دم مرگ دست برنداشته سودى به او خواهد رسيد همانند آنچه مسافرين و اصل و مردمان بحقيقت رسيده بهره مند ميشوند ، و ممكن است در عالم برزخ آنچه را كه بواسطه ى مرگ ناگهانى محروم مانده است ، بفيض خداوند و يا يكى از ارواح مقدّس تكميل شود چنان كه در شريعت و اعمال ظاهرى نظير آن روايت شده است از حسن بصرى كه گفته است : شنيده‌ام اگر مؤمن موفّق بحفظ قرآن نشد پس از مرگ ملائكه در قبر به او ميآموزند تا در قيامت با حفّاظ قرآن بمحشر حاضر شود ، پس اگر طالب قرآن در برزخ بمراد خود برسد چه باك است كه در عالم مثال جوياى حق به مقصد برسد ، شيخ صدر الدّين قونوى گفته است : « اگر براى آدمى در اين عالم كمالى فراهم نشد در عالم ديگر دسترس به چيزى ندارد » شايد نظر صدر الدّين به آنهائى باشد كه در پرده ى پندار گرفتار هستند و براى وصول بكمالات معنوى كوشش نكرده‌اند ، و جامى در شرح فصوص گفته است : از آيت شريف « مَنْ كانَ فِي هذِه أَعْمى فَهُوَ فِي الآخِرَةِ أَعْمى » استفاده مىشود كه پس از مرگ ترقّى و تعالى رتبه براى كسى نخواهد بود ولى آنها كه هيچ معرفت و توجه بحقّ ندارند در عالم ديگر نعمتها و زحمتها و حالتها را مشاهده ميكنند و مىبينند كه نفهميده‌اند ، چنان كه گفته‌اند :\r\n« إذا انكشف الغطاء ارتفع العمى » يعنى چون پرده بالا رود كورى نميماند ، و از فرموده ى پيغمبر است « اذا مات ابن آدم انقطع عمله » يعنى چون آدمى بميرد - كارى از او برنيايد ، كه مقصود آن است : آنچه بايد به عمل فراهم شود در عالم ديگر ممكن نميشود ، ولى آنچه بفضل و احسان ميرسد ، در آن عالم نيز افاضه خواهد شد .\r\nاين بود خلاصه ى مطالب روح البيان ، ولى اگرچه اين مطلب مربوط به اين - آيه نيست ولى چون اين بحث بميان آمد ميگوئيم : مطابق آنچه خوانده‌ايم ، و فهميده‌ايم نميتوانيم تصديق كنيم كه پس از مرگ براى آدمى تغيير و ترفيع خواهد\r\n","description":"","footnote":"","page_name":" 81 ","page_number":81},
  {"content":"\r\nبود ، و حديث فوق الذّكر « إذا مات ابن آدم » براى ما دليلى است روشن ، زيرا وسيله كمال انسان عضلات و اعصاب و مغز او است ، و چون اينها از كار افتاد دسترس به چيزى نخواهد داشت كه « الدّنيا مزرعة الآخرة » يعنى اين جهان كشتزار آن جهان است و آنچه كرده همان را ميدرود و زراعت خشك شده نه زيادتر مىشود نه خوب و يا بهتر و مسئله ى فضل خداوند ، يا اعمال بازماندگان براى مرده ى خود باز هم نتيجه ى عمل دوران زندگى او است مانند خوشرفتارى ، احسان ، گذشت از مال براى مصارف خير ، كه ريزه كاريهاى آن را نميتوانيم جزء بجزء برسيم و بسنجيم ، چنان كه ميگويند عالمى را بخواب ديدند كه گفت : هيچ يك از زحمتهاى علم و عمل زندگيم سود نبخشيد جز نانى كه بسگى دادم ، و در جلد اوّل سوره ى بقره آيت چهل و هفتم بمناسبت معنى شفاعت اين مطلب مفصّل بحث شده است ، حافظ ميگويد :\r\n\r\nكاروان رفت و تو در خواب و بيابان در پيش\r\nوه كه بس بىخبر از غلغل بانگ جرسى\r\n\r\n\r\nبال بگشا و صفير از شجر طوبى زن\r\nحيف باشد چو تو مرغى كه اسير قفسى\r\n\r\n\r\nتا چو مجمر نفسى دامن جانان گيرم\r\nدل بر آتش بنهادم ز پى خوش نفسى\r\n\r\n\r\nچند پويد بهواى تو ز هر سو حافظ\r\nيسّر اللَّه طريقا بك يا ملتمسي\r\n\r\nعبده : سه جهت براى هجرت ممكن است تصوّر شود : اوّل - كسى كه در وطن خود گرفتار مخالف است كه او را نميگذارد در كار دين خود آزاد باشد ، بر چنين كس واجب است هجرت كند به آن جا كه مؤذى نباشد و گر نه توقّفش معصيت است ، و مسلمين مقيم انگلستان كه از شيخ محمّد عبده استفتاء كرده بودند : با آن كه در آنجا در كار دين خود آزاد هستند ، آيا بروند ، يا آنجا بمانند ؟ او مهاجرت آنها را لازم ندانسته بود ، دوّم - آنكه در وطن خود وسيله ى فراگرفتن احكام دين ندارد ، لازم است هجرت\r\n","description":"","footnote":"","page_name":" 82 ","page_number":82},
  {"content":"\r\n\r\nكند به آن جا كه بتواند وظايف دين را بياموزد ، و در زمان پيغمبر تا وقتى كه قدرتى نبود و آن حضرت نميتوانست براى تعليم احكام اسلام مأمور بفرستد اين حكم روان بود .\r\nسوم - مهاجرتى است كه وظيفه ى عمومى است و بايد جامعه ى مسلمين قدرتى براى حفظ اسلام و احكام دين داشته باشند ، و اگر دولت مسلمانان يا جماعتى مسلمانان در تنگناى قدرت مخالف قرار گرفت واجب است بر ديگر مسلمانان كه در هر جا هستند هجرت كنند و به آنها كومك كنند تا تقويت شوند و از دشمن آسوده كردند ، و اگر كسى گرفتارى آنها را دانست و موافقت نكرد ، او راضى بضعف و بيچارگى آن مسلمانان است و خواهان قدرت مخالف بر نابودى دين و خوارى مسلمين .\r\nسخن ما : 1 - آيت اوّل ممكن است معرف مردمى باشد كه بتنبلى و بيباكى در كار معاد و معاش خود با كمال سختى و بدبختى برگذار ميكنند ببهانه ى اينكه در اين شهر كار نيست ما چه كار ميتوانيم بكنيم ؟ و ما دسترس به جائى و چيزى نداريم ، اگر از آنها بپرسند : چرا بوظايف دين و اجتماع خود رفتار نميكنيد ؟ ميگويند : ما جاهل هستيم و ناتوان و بيچاره ، در اين آيه اين طور مردم بهانه جو به كلمه ى مستضعفين معرفى شده‌اند و سرنوشتشان نشان داده شده است كه خود تقصير كرده‌اند ، و با اينكه زمين خدا وسيع است و راه استفاده باز ، بهانه ى ضعف و خوارى مانع از محروميت و گرفتارى آنها نيست كه خودشان خود را بىبهره و محروم كرده‌اند و در عالم ديگر هم اين مردم بجهنم هستند و گرفتار ، 2 - مهاجرت يك عمل طبيعى - آدمى است ، كه در آيه يادآورى شده است : در هر زمينى اقتضا و استعدادى هست پس اگر آدمى در جائى وسيله ى كار خود را نيافت مأيوس نشود ، چون ملك خدا وسيع است و از هر جائى بهره اى ميتوان برد ، و نبايد شخصيت خود را محدود به چهار - ديوار يك شهر و ديار كند و نااميد باشد و معتقد كه در جاى ديگر براى او استفاده - اى نيست ، اين مطلب را سعدى چه خوب تشريح كرده است :\r\n\r\nبه هيچ يار مده خاطر و به هيچ ديار\r\nكه بر و بحر فراخ است و آدمى بسيار\r\n\r\n\r\nهميشه بر سگ شهرى جفا و سنگ آيد\r\nاز آنكه چون سگ صيدى نميرود به شكار\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nنه در جهان گل روئى و سبزه ى ز نخى است\r\nدرختها همه سبزند و بوستان گلزار\r\n\r\n\r\nچو ماكيان بدر خانه چند بينى جور\r\nچرا سفر نكنى چون كبوتر طيّار\r\n\r\n\r\nاز اين درخت چو بلبل بر آن درخت نشين\r\nبدام دل چو فرومانده اى چو بو تيمار\r\n\r\n\r\nزمين لگد خورد از گاو و خر بعلَّت آن\r\nكه ساكن است نه مانند آسمان دوار\r\n\r\n\r\nكسى كند تن آزاده را ببند اسير\r\nكسى كند دل آسوده را بفكر فكار ؟\r\n\r\n3 - جمله ى « فَقَدْ وَقَعَ أَجْرُه عَلَى اللَّه » شايد اشاره باشد به اين كه : هر كس با عقل سالم و فكر درست تشخيص داد جانب خدا و رسول و آنجا را كه سعادتش فراهم مىشود و رهسپار بدانسوى شد ، مقام و منزلت آدميّت را طى كرده است و بگفته ى حافظ :\r\n\r\n« اين طفل يك شبه ره صد ساله ميرود »\r\n\r\n.\r\nبا يك اراده و عمل مختصر حقيقت خود را نمودار كرده و مزد و سودش را جز خداى كس نميداند كه اجر اين كار درخور سنجش مردمان نيست « 1 » .\r\n\r\n","description":"","footnote":"\r\n( 1 ) در تفسير نمونه گفته است : به دنبالهء بحث در بارهء افرادى كه بر اثر كوتاهى در انجام فريضهء مهاجرت ، به انواع ذلَّتها و بدبختىها تن در مىدهند در اين آيه با قاطعيت تمام در بارهء اهميت هجرت در دو قسمت بحث شده است : نخست اشاره به آثار و بركات هجرت در زندگى اين جهان كرده و مىفرمايد « كسانى كه در راه خدا و براى خدا مهاجرت كنند در اين جهان پهناور خدا ، نقاط امن فراوان و وسيع پيدا ميكنند كه مىتوانند حق را در آنجا اجرا كنند و بينى مخالفانرا به خاك بمالند » سپس به جنبهء معنوى و اخروى مهاجرت اشاره كرده و مىفرمايد « اگر كسانى از خانه و وطن خود به قصد مهاجرت بسوى خدا و پيامبر ( ص ) خارج شوند و پيش از رسيدن بهجرتگاه مرگ آنها را فراگيرد اجر و پاداشش بر خدا است » بنابراين مهاجران در هر صورت به پيروزى بزرگى نائل مىگردند ، چه بتوانند خود را به مقصد برسانند و از آزادى و حرّيت بهره گيرند و چه نتوانند و جان خود را در راه از دست بدهند . ( مصحّح )\r\n","page_name":" 84 ","page_number":84},
  {"content":"\r\n\r\n[ سوره النساء ( 4 ) : آيات 101 تا 103 
  ]\r\nوَ إِذا ضَرَبْتُمْ فِي الأَرْضِ فَلَيْسَ عَلَيْكُمْ جُناحٌ أَنْ تَقْصُرُوا مِنَ الصَّلاةِ إِنْ خِفْتُمْ أَنْ يَفْتِنَكُمُ الَّذِينَ كَفَرُوا إِنَّ الْكافِرِينَ كانُوا لَكُمْ عَدُوًّا مُبِيناً ( 101 ) وَإِذا كُنْتَ فِيهِمْ فَأَقَمْتَ لَهُمُ الصَّلاةَ فَلْتَقُمْ طائِفَةٌ مِنْهُمْ مَعَكَ وَلْيَأْخُذُوا أَسْلِحَتَهُمْ فَإِذا سَجَدُوا فَلْيَكُونُوا مِنْ وَرائِكُمْ وَلْتَأْتِ طائِفَةٌ أُخْرى لَمْ يُصَلُّوا فَلْيُصَلُّوا مَعَكَ وَلْيَأْخُذُوا حِذْرَهُمْ وَأَسْلِحَتَهُمْ وَدَّ الَّذِينَ كَفَرُوا لَوْ تَغْفُلُونَ عَنْ أَسْلِحَتِكُمْ وَأَمْتِعَتِكُمْ فَيَمِيلُونَ عَلَيْكُمْ مَيْلَةً واحِدَةً وَلا جُناحَ عَلَيْكُمْ إِنْ كانَ بِكُمْ أَذىً مِنْ مَطَرٍ أَوْ كُنْتُمْ مَرْضى أَنْ تَضَعُوا أَسْلِحَتَكُمْ وَخُذُوا حِذْرَكُمْ إِنَّ اللَّه أَعَدَّ لِلْكافِرِينَ عَذاباً مُهِيناً ( 102 ) فَإِذا قَضَيْتُمُ الصَّلاةَ فَاذْكُرُوا اللَّه قِياماً وَقُعُوداً وَعَلى جُنُوبِكُمْ فَإِذَا اطْمَأْنَنْتُمْ فَأَقِيمُوا الصَّلاةَ إِنَّ الصَّلاةَ كانَتْ عَلَى الْمُؤْمِنِينَ كِتاباً مَوْقُوتاً ( 103 )\r\nمعنى لغات : يفتنكم - از مصدر فتنه بمعنى گمراه كردن ، كافر كردن ، آزار كردن ، مفتضح كردن ، ورائكم - بمعنى پشت سر ، ولتأت - از مصدر اتيان بمعنى آمدن ، حذر - وسيله ى دفع خطر و آسايش از دشمن ، از خود با خبر بودن .\r\nيميلون - از مصدر ميل بمعنى رغبت كردن و دلبستن ، دوست داشتن ، بسوى - چيزى توجّه داشتن ، راه را كج كردن و به طرف ديگر رفتن ، جنوب - جمع جنب بمعنى پهلو و قسمت و يك طرف بدن ، سو و ناحيه ، موقوت - معيّن و محدود ، آنچه وقتش معيّن است .\r\nجهت نزول طبرى از علىّ عليه السّلام نقل كرده است كه عدّه اى از تجّار\r\n","description":"","footnote":"","page_name":" 85 ","page_number":85},
  {"content":"\r\n\r\nاز پيغمبر پرسيدند : ما به سفر ميرويم چطور نماز بخوانيم ؟ اين آيه نازل شد .\r\nسيوطى در لباب النّقول از طبرى از على ( ع ) نقل كرده است كه جماعتى از قبيله ى بنى النّجار اين سؤال را از پيغمبر كردند و پس از آن تا يك سال وحى منقطع شد ، چون پيغمبر بجنگى رفت و آنجا هنگام ظهر مشغول نماز شد كافران به يكديگر گفتند :\r\nمحمد با اين كار خود وسيله ى تسلَّط شما را فراهم كرد چرا در آن هنگام بر او حمله نكرديد يكى از آنها گفت : نوبتى ديگر اين كار را دارند ، در آن موقع به آنها حمله كنيد ، در آنجا ميان دو نماز اين جملات نازل شد « إِنْ خِفْتُمْ أَنْ يَفْتِنَكُمُ الَّذِينَ كَفَرُوا تا آخر » و اين دستور نماز خوف بود .\r\nترجمه :\r\n101 پس اگر در سفر ترسيديد كه گرفتار كافران شويد ، باكى نيست كه نماز را كوتاه انجام دهيد ، زيرا كافران دشمن آشكار شما بودند\r\n102 ، و تو اى پيغمبر اگر در سفر با گروهى مسلمان همراه شدى و با آنها به نماز ايستادى ، بايستى يك دسته با تو در نماز شوند و اسلحه ى خود بدست گيرند ، تا آنگاه كه به سجده روند و از آن پس بروند عقب [ و جلو دشمن را بگيرند 
  ] و دسته ى ديگر كه نماز نخوانده‌اند بيايند و با تو به نماز بشوند ، و بايد مواظب خود باشند و اسلحه بدست كه دشمن در انتظار است شما از مهمات جنگى و بار و بنه ى خود بى خبر شويد ، و يكبارگى بر سرتان بريزند . [ و نابودتان نمايند 
  ] ولى اگر در باران گرفتار شديد يا بيمار كه از برداشتن سلاح جنگ در آزار بوديد ، باكى نيست كه اسلحه بر زمين گذاريد ، ليكن از خود بى خبر نباشيد و البتّه خداوند براى كافران آزار و خوارى آماده نموده است\r\n103 ، و چون نماز را تمام كرديد باز هم ياد خدا كنيد چه ايستاده چه نشسته يا خوابيده و پس از آن كه آسوده از ترس دشمن شديد نماز را بدرستى انجام دهيد كه نماز مؤمنين وظيفه اى است معين و تخلفناپذير .\r\nسخن مفسّرين : « فَلَيْسَ عَلَيْكُمْ جُناحٌ أَنْ تَقْصُرُوا مِنَ الصَّلاةِ إِنْ خِفْتُمْ أَنْ يَفْتِنَكُمُ » 101 طبرى : در قرائت ابى بن كعب جمله ى « إِنْ خِفْتُمْ » نبوده است . و او « أن تقصروا من الصلاة ان يفتنكم » قرائت ميكرد ، و از ابن جريج روايت شده است كه از عمر پرسيدند\r\n","description":"","footnote":"","page_name":" 86 ","page_number":86},
  {"content":"\r\nنماز را چطور در سفر قصر ميخوانيد ، در صورتى كه آيه آن را در هنگام ترس از دشمن مجاز كرده است ؟ او گفت من همين را از پيغمبر ( ص ) پرسيدم فرمود : اين احسانى است از جانب خداوند ، شما آن را بپذيريد ، از عايشه شنيدند كه ميگفت : در سفر نماز را تمام بخوانيد ، به او گفتند : پيغمبر ( ص ) در سفر نماز را دو ركعت ميخواند گفت : آن حضرت در سفر بود و ترسناك ، مگر شما در حال خوف و ترس هستيد ؟ عمر گفت : ما در قرآن ديده‌ايم نماز خوف قصر است ولى نماز مسافر معيّن نشده است كه قصر خوانده شود ، عبد اللَّه گفت : ميديديم پيغمبر ( ص ) قصر ميخواند ما هم همان كار را كرديم ، ابن جريج گفت : از عطا پرسيدم : كدام يك از اصحاب پيغمبر ( ص ) در سفر نماز را تمام ميخواند ؟ گفت : عايشه و سعد بن أبى وقّاص ، و مجاهد نقل كرده است : ابو عيّاش گفت : با پيغمبر در عسفان بوديم و خالد وليد با مشركين در برابر ما بودند ، ما نماز ظهر خوانديم ، آنها در اين حال طمع كردند بر ما بتازند ، در ميان نماز ظهر و عصر آيت قصر نازل شد ، پيغمبر براى نماز برخاست و مسلمين در پى او رو به قبله صف بستند و مشركين در برابر ما پشت به قبله بودند ، پيغمبر ( ص ) تكبير گفت و مردم تكبير گفتند ، چون به ركوع رفت همه با او ركوع كردند ، و چون سر برداشت همه سر برداشتند ، و صف جلو با آن حضرت به سجده رفتند و آنها كه عقب بودند بنگهبانى آنها كه در جلو بودند ايستادند ، چون صف جلو از سجده فارغ شدند صف عقب سجده كردند ، و همه با پيغمبر نشستند و آن حضرت با همه شان سلام نماز گفت ، و باز در روز بنى سليم اين نماز را خواند .\r\nمجمع : در معنى اين جمله ها چند قول است : 1 - از مجاهد نقل شده است يعنى : جايز است از شماره ى ركعتها كم كنيد و نمازهاى چهار ركعتى را دو ركعت بخوانيد ، و اين عمل عقيده ى بيشتر فقها است و مذهب اهل بيت ( ع ) نيز همين است .\r\n2 - از ابن عبّاس و جابر و طاوس نقل كرده‌اند : يعنى اگر در سفر بوديد جايز است بر شما كه در هنگام ترس از دشمن از نماز مسافر كم كنيد و نماز خوف بخوانيد ، پس نماز خوف يك ركعت و نماز مسافر دو ركعت است ، 3 - نقل شده است كه مقصود از قصر در نماز آن است كه اگر خائف بوديد وقت را كوتاه كنيد و ميان نماز ظهر و عصر جمع\r\n","description":"","footnote":"","page_name":" 87 ","page_number":87},
  {"content":"\r\nكنيد و يك مرتبه بخوانيد و فاصله ندهيد ، و ظاهر اين آيه ميفهماند كه نماز قصر در هنگام ترس از دشمن است ، ليكن از توضيحى كه پيغمبر داده است ما فهميده‌ايم كه در غير ترس هم بايد قصر باشد ، و ممكن است قيد « إِنْ خِفْتُمْ » براى آن باشد كه آن دوران در بيشتر مسافرتها ترس از دشمن بود ، و بخصوص كه مسلمين كم بودند و همه ى عرب دشمن آنها و فقها در نماز قصر اختلاف كرده‌اند : شافعى گفته است :\r\nجايز است در سفر نماز را قصر بخوانند ، و ابو حنيفه واجب دانسته است ، و مذهب - اهل بيت نيز همين است ، و زراره و محمد بن مسلم از امام باقر ( ع ) پرسيدند : نماز در سفر چطور است ؟ فرمود همانطور كه در غير سفر تمام واجب است در سفر قصر واجب است ، آنها عرض كردند : در آيه امر بقصر نشده است بلكه گفته شده است : باكى نيست كه نماز را قصر بخوانيد ، فرمود براى سعى صفا و مروه در حجّ نيز همين طور گفته شده است ، و هر دو مثل هم است كه سعى صفا و مروه و قصر نماز در سفر هر دو واجب است ، چون خدا در قرآن گفته است و پيغمبر ( ص ) عمل كرده است ، آنها پرسيدند : اگر كسى در سفر چهار ركعت خواند ، آيا بايد دوباره قصر بخواند ؟ فرمود : اگر ميدانسته است كه بايد قصر بخواند لازم است دوباره بخواند ، و اگر عالم بوظيفه نبوده است ، لازم نيست . و اندازه ى سفر كه موجب قصر است در نزد ما شيعه هشت فرسخ است ، و بعضى گفته‌اند به اندازه ى مدّت سه شبانه روز راه رفتن است ، و ابو حنيفه اين را معتقد شده است ، شافعى گفته است حد سفر موجب قصر شانزده فرسخ است كه چهل و هشت ميل باشد .\r\nكشف نوشته : قول قديم شافعى آن است كه در سفر كوتاه روا است ، و بقول جديد جز در سفر دراز روا نيست ، و سفر دراز چهار بريد است هر بريد چهار فرسنگ ، هر فرسنگى سه ميل بهاشمى ، هر ميلى دوازده هزار قدم ، جمله شانزده فرسنگ باشد ، چهل و هشت ميل ، و در خبر است از رسول خدا كه گفت « اى مردم مكّه در كمتر از چهار بريد نماز خود قصر نكنيد » كه از مكه است تا عسفان ، يا طايف ، و بريدى دوازده ميل باشد چنان كه گفتيم . اوّل نمازى كه رسول خدا در آن قصر كرد نماز\r\n","description":"","footnote":"","page_name":" 88 ","page_number":88},
  {"content":"\r\n\r\nديگر بود بعسفان در غزاه بنى أنمار ، و ابتداى قصر آنگه كند كه از بناهاى شهر خويش يا ده خويش بيرون شود ، اگرچه از ميان كشتزار درزان كه به شهر متصل بود بيرون نشده باشد روا است .\r\n« وَإِذا كُنْتَ فِيهِمْ فَأَقَمْتَ لَهُمُ الصَّلاةَ تا آخر » 102 طبرى از كسانى كه با پيغمبر ( ص ) در ذات الرّقاع « 1 » نماز خوف خوانده‌اند نقل شده است : يك دسته با پيغمبر بصف نماز شدند ، و دسته ى ديگر بجلو دشمن ايستادند ، آن حضرت با صف خود يك ركعت خواند و ايستاد تا آنها خود نماز را تمام كردند و رفتند بجلو دشمن و دسته ديگر آمدند و با پيغمبر ( ص ) مشغول نماز شدند . چون پيغمبر نشست آنها برخاستند و نماز را خود تمام كردند و آن حضرت منتظر شد تا آنكه با آنها سلام نماز گفت .\r\nابو الفتوح نوشته است : اين آيه در وقتى آمد كه رسول عليه السّلام بعسفان « 2 » بود و مشركان بضجنان « 3 » ، رسول عليه السّلام نماز پيشين بكرد و از ميان مسلمانان و كافران مسافتى بود ، ايشان سگالش آن كردند كه بسر مسلمانان فرود آيند ، خداى تعالى رسول را از كيد ايشان خبر داد ، بىآنكه كسى از ايشان بلشكرگاه رسول آيد ، و گفتند سبب اسلام خالد وليد اين بود .\r\n« وَلا جُناحَ عَلَيْكُمْ إِنْ كانَ بِكُمْ أَذىً مِنْ مَطَرٍ » 102 ابو الفتوح نوشته است :\r\nبعضى گفتند در عبد الرّحمن عوف آمد كه او را بيمارى بود و سلاح نميتوانست برگرفتن و كلبى گفت : كه آيت در رسول عليه السّلام آمد ، و آن ، آن بود كه رسول عليه السّلام بغزاة محارب و بنى أنمار شد ، بمنزلى فرود آمد و مسلمانان فرود آمدند و از مشركان\r\n\r\n","description":"","footnote":"\r\n( 1 ) ذات الرّقاع كوهى است كه بواسطه ى رنگهاى سياه و سفيد و قرمز برنگ ابلق نمودار است و جنگ ذات الرّقاع به همين مناسبت ناميده شده است و شايد چون پاى لشكريان زخم شده بود و پاره ها به پا بسته بودند به اين نام ناميده‌اند يعنى جنگ داراى رقعه و وصله قاموس .\r\n( 2 ) عسفان بر وزن عثمان : سرزمينى است در دو منزل فاصله از مكّه . قاموس .\r\n( 3 ) ضجنان بفتح اوّل بر وزن سكران كوهى است نزديك مكّه و كوهى است در باديه و بيابان عربستان . قاموس . ( مصحّح )\r\n","page_name":" 89 ","page_number":89},
  {"content":"\r\nهيچ كس پديد نبود ، رسول عليه السّلام برخاست و بقضاء حاجتى رفت و باران مى - آمد ، چون رسول عليه السّلام فارغ شد و خواست تا بلشكرگاه آيد رود درآمده بود و حايل شده ، رسول عليه السّلام از آن جانب بماند تنها و سلاح نداشت ، برفت و در زير درختى بنشست ، از سر كوه حويرث بن حارث المحاربى نگاه كرد ، رسول عليه السّلام را از دور ديد ، اصحابش را گفت : آن محمّد است كه تنها آنجا نشسته است از اصحاب خود تنها شده ، خداى مرا بكشاد اگر او را بنكشم ، بيامد شمشير بدست گرفته ، و بر كشيده كه رسول خبردار شد كه بسر او رسيده بود با تيغ ، گفت : تو را از من كه حمايت كند ؟ رسول عليه السّلام گفت : اللَّه تعالى مرا ز تو حمايت كند ، آنگه گفت : بار خدايا شرّ اين مرد كفايت كن مرا بهر چه خواهى ، آنگه تيغ برآورد تا بر رسول زند ، فرشته اى بيامد و پرى ميان كتف او زد و او برو درآمد و تيغ از دستش بيفتاد ، رسول تيغ برگرفت و بر سر او ايستاد و گفت : اكنون تو را كه از من حمايت كند ؟ گفت كس نيست كه مرا از تو حمايت كند ، رسول گفت : گواهى ده كه خدا يكى و محمّد رسول او است تا تيغ با تو دهم تا به روى ، گفت : اين نگويم و ليكن با تو عهد كنم كه هرگز با تو و قوم تو كارزار نكنم و كس را بر تو يارى نكنم ، رسول تيغ به او داد ، تيغ بستد و گفت : بخداى كه تو از من بهترى رسول گفت : بهر حال من سزاوارترم به آنكه از تو به باشم ، حويرث با اصحابش شد ، او را گفتند : تيغ بركشيده بسر محمّد شدى ، چرا تيغ نزدى و جهانرا از دست او نرهانيدى ؟ و چرا بيفتادى بىآنكه تو را بيفكند ؟ گفت : آنجا كه من تيغ برآوردم پنداشتى كسى بيامد و چيزى بر پشت من زد و مرا بيفكند و تيغ از دست من بيفتاد و محمّد تيغ برگرفت و اگر خواست كه مرا بكشد توانستى و ليكن نكرد ، و او از من جوانمرد تر بود ، مرا گفت : اسلام آور ، قبول نكردم و ليكن عهد كردم كه نيز با او قتال نكنم و كس را بر او يارى نكنم ، و رود ساكن شد ، رسول به لشكرگاه آمد و از اين حال صحابه را خبر داد و آيت بر ايشان خواند .\r\n« فَإِذا قَضَيْتُمُ الصَّلاةَ فَاذْكُرُوا اللَّه » 103 ابو الفتوح ، عبد اللَّه عبّاس و بيشتر مفسّرين گفته‌اند : يعنى پس از نماز خوف ذكر خدا كنيد و دعائى بر دوستان بر فتح\r\n","description":"","footnote":"","page_name":" 90 ","page_number":90},
  {"content":"\r\n\r\n\r\nو ظفر و نفرين بر دشمن كه مغلوب و خوار باشد ، و در اخبار شيعه است عقب نماز سفر و نماز خوف سى بار بگويند « سبحان اللَّه و الحمد للَّه و لا إله الَّا اللَّه و اللَّه اكبر » .\r\n« فَإِذَا اطْمَأْنَنْتُمْ » 103 طبرى : مجاهد و قتاده گفته‌اند : يعنى چون در اوطان خود آسوده شديد ، سدّى و ابن زيد گفته‌اند : يعنى چون خوف نداشتيد و خاطرتان از ترس آرام شد نماز را تمام بخوانيد با ركوع و سجود بىنقص .\r\n« كِتاباً مَوْقُوتاً » 102 مفسّرين گفته‌اند : يعنى وقت معيّن است ، و در تفسير الميزان ، آقاى طباطبائى معاصر ، معنى كرده است : ثابت و لا يتغيّر است و عوض ندارد ، و مثل روزه نيست كه ممكن است فديه جايگير آن بشود .\r\nاين شعر ملَّاى رومى مناسب جمله ى آخر آيه است :\r\n\r\nپنج وقت آمد نماز اى رهنمون\r\nعاشقان را فى صلوه دائمون\r\n\r\n\r\nنى بپنج آرام گيرد آن خمار\r\nكاندرين سرهاست ، نى پانصد هزار\r\n\r\n\r\nنيست زر غبّا طريق عاشقان\r\nسخت مستسقي است جان عاشقان\r\n\r\n\r\nنيست زر غبّا طريق ماهيان\r\nزان كه بىدريا ندارند انس جان\r\n\r\n\r\nآب اين دريا كه هايل بقعه ايست\r\nبا خمار ماهيان يك جرعه اى است\r\n\r\nسخن ما : در اين آيات همان است كه در ترجمه و نقل از ديگران نوشتيم .\r\n[ سوره النساء ( 4 ) : آيه 104 
  ]\r\nوَ لا تَهِنُوا فِي ابْتِغاءِ الْقَوْمِ إِنْ تَكُونُوا تَأْلَمُونَ فَإِنَّهُمْ يَأْلَمُونَ كَما تَأْلَمُونَ وَتَرْجُونَ مِنَ اللَّه ما لا يَرْجُونَ وَكانَ اللَّه عَلِيماً حَكِيماً ( 104 )\r\nمعنى لغات : تهنوا - از مصدر وهن بمعنى سستى در كار و بدن .\r\nابتغاء - بمعنى دنبال كردن و طلب كردن پى چيزى گرفتن .\r\nجهت نزول : طبرى از عكرمه ، او از ابن عبّاس روايت كرده است كه پس از خاتمه ى جنگ احد ، ابو سفيان سخنانى گفت و پيغمبر ( ص ) فرمود جوابش را گفتند و قرار گذاردند در بدر صغرى با يكديگر بجنگند ، اين آيه براى تحريك مسلمين نازل شد ، و در مجمع است كه چون پس از جنگ احد پيغمبر مردم را امر فرمود كه مردم با زخم\r\n","description":"","footnote":"","page_name":" 91 ","page_number":91},
  {"content":"\r\n\r\nبدن و خستگى بحمراء الاسد « 1 » كافران را دنبال كنند ، اين آيه براى رفتن به آن جا نازل شد .\r\nعبده : چون اين آيه نظير آيت سوره ى آل عمران است كه براى احد نازل شده است ، عكرمه گمان كرده است كه اين آيه هم براى آنجا است ، ليكن اين مطلب در آل عمران تمام گفته شده است ، و با سياق و نظم اين آيات مناسب نيست كه مربوط باحد باشد ، و مناسب آن است كه براى نماز خوف باشد و موقع شدّت دشمنى كافران و بر - حذر بودن از آنها ، چون دستور داده شده است كه آنها را تعقيب كنند و نترسند و در برابر آنها دلير باشند .\r\nترجمه :\r\n104 اى مسلمين سستى در دنبالگيرى دشمن نكنيد [ و نترسيد 
  ] كه آنها هم مانند شمايند و آسوده نيستند ولى شما از خداوند اميدى داريد كه آنها ندارند و البتّه خداوند دانا بود و فرمان شايسته دهد [ كه عليم است و حكيم 
  ] .\r\nسخن مفسّرين : « فَإِنَّهُمْ يَأْلَمُونَ » 104 ابو الفتوح نوشته است : و اين بر طريق مثل است ، چنان كه شاعر گفت :\r\n\r\nفريدون فرّخ فرشته نبود\r\nز مشك و ز عنبر سرشته نبود\r\n\r\n« وَتَرْجُونَ مِنَ اللَّه » 104 ابو الفتوح : بعضى گفته‌اند مراد از جمله ى « تَرْجُونَ » « رجا » و خوف است ، يعنى شما از خدا ميترسيد كه نافرمانى كنيد ، ولى ايشان ترس ندارند ، فراگرفته است . « رجاء » بمعنى خوف آنجا استعمال مىشود كه در كلام قرينه باشد ، كسائى گفت : اين لغت را فقط در سرزمين تهامه شنيدم نه در جاى ديگر كه آن را بمعنى مبالات و باك داشتن استعمال ميكردند ، مثل اين شعر :\r\n\r\nلعمرك ما ارجو اذا كنت مسلما\r\nعلى ايّ جنب كان للَّه مصرعى\r\n\r\nيعنى بجان تو قسم كه چون مسلمان هستم در هر كجا كه بميرم بسوى خدا مى - روم و از چيزى باك ندارم و انديشناك نيستم .\r\nروح البيان : اين آيه وادار مىكند بر شجاعت و اظهار درشتى و پايدارى در\r\n\r\n","description":"","footnote":"\r\n( 1 ) حمراء الاسد جائى است در هشت ميل فاصله از مدينه و نام 3 آبادانى است در مصر . قاموس .\r\n","page_name":" 92 ","page_number":92},
  {"content":"\r\nبرابر دشمن چنان كه گفته‌اند :\r\n\r\nهست نرمى آفت جان سمور\r\nوز درشتى ميبرد جان خارپشت\r\n\r\nعطيّة بن قيس گفت : آنگاه كه بجنگ كافران ميروم اگر قشون و وسائل جنگ زياد باشد و در دلم از آن چيزى بيايد برميگردم كه مبادا مغرور شوم ، و اگر وسائلم كم بود ، ميگويم : « لا حول و لا قوّة الَّا باللَّه » .\r\n« وَكانَ اللَّه عَلِيماً حَكِيماً » 104 طبرى : اين جمله را طورى معنى كرده است كه دنباله ى آيات نماز خوف تشخيص داده است بر خلاف نقل از عكرمه در صفحه ى جلو و چنين معنى كرده است : پيوسته خداوند دانا بمصالح مردم است و حكيم و نشانه ى علم خدا بمصلحت آن است كه وسيله ى انجام فريضه و نماز واجب را در برابر دشمن فراهم كرد كه بتوانيد وظيفه ى خود را انجام دهيد و از شر دشمن هم آسوده بمانيد ، و نيز نشانه ى حكمت است كه شما را يارى كرده است و از شر دشمن كه مى - خواست بر شما در نماز حمله كند محفوظتان داشت و وسيله ى توفيق شما و خوارى دشمن را فراهم كرد . امام فخر آيه را طورى معنى كرده است كه دنباله ى آيت سابق دانسته است نه دنباله ى آيات آل عمران و قضيّه ى احد و گفته است : چون در آيات پيش براى مجاهدين بعضى وظايف و احتياجات جبهه ى جنگ معيّن شده است ، در اين آيه باز تحريك بجهاد شده است و جلوگيرى از سستى در جلو دشمن ، و استدلال شده است كه مسلمين وسيله و قوّت معنوى دارند كه آنها ندارند .\r\nسخن ما : همان است كه در ترجمه و نقل است « 1 » .\r\n\r\n","description":"","footnote":"\r\n( 1 ) توضيح آنكه بايد در مقابل دشمن محكم و سرسخت باشيد نه اينكه تنها حالت دفاعى به خود گيريد هرگز ، بلكه بايد آنها را دنبال كنيد و حالت تهاجمى از خويش نشان دهيد تا بترسند ، و اگر شما را رنجهائى رسيده دشمن شما نيز رنجهائى ديده است با اين تفاوت كه شما اميد اجر از خداوند دانا و حكيم داريد و آنها چنين اميدى هم ندارند .\r\n( مصحّح )\r\n","page_name":" 93 ","page_number":93},
  {"content":"\r\n\r\n[ سوره النساء ( 4 ) : آيات 105 تا 113 
  ]\r\nإِنَّا أَنْزَلْنا إِلَيْكَ الْكِتابَ بِالْحَقِّ لِتَحْكُمَ بَيْنَ النَّاسِ بِما أَراكَ اللَّه وَلا تَكُنْ لِلْخائِنِينَ خَصِيماً ( 105 ) وَاسْتَغْفِرِ اللَّه إِنَّ اللَّه كانَ غَفُوراً رَحِيماً ( 106 ) وَلا تُجادِلْ عَنِ الَّذِينَ يَخْتانُونَ أَنْفُسَهُمْ إِنَّ اللَّه لا يُحِبُّ مَنْ كانَ خَوَّاناً أَثِيماً ( 107 ) يَسْتَخْفُونَ مِنَ النَّاسِ وَلا يَسْتَخْفُونَ مِنَ اللَّه وَهُوَ مَعَهُمْ إِذْ يُبَيِّتُونَ ما لا يَرْضى مِنَ الْقَوْلِ وَكانَ اللَّه بِما يَعْمَلُونَ مُحِيطاً ( 108 ) ها أَنْتُمْ هؤُلاءِ جادَلْتُمْ عَنْهُمْ فِي الْحَياةِ الدُّنْيا فَمَنْ يُجادِلُ اللَّه عَنْهُمْ يَوْمَ الْقِيامَةِ أَمْ مَنْ يَكُونُ عَلَيْهِمْ وَكِيلًا ( 109 )\r\nوَ مَنْ يَعْمَلْ سُوءاً أَوْ يَظْلِمْ نَفْسَه ثُمَّ يَسْتَغْفِرِ اللَّه يَجِدِ اللَّه غَفُوراً رَحِيماً ( 110 ) وَمَنْ يَكْسِبْ إِثْماً فَإِنَّما يَكْسِبُه عَلى نَفْسِه وَكانَ اللَّه عَلِيماً حَكِيماً ( 111 ) وَمَنْ يَكْسِبْ خَطِيئَةً أَوْ إِثْماً ثُمَّ يَرْمِ بِه بَرِيئاً فَقَدِ احْتَمَلَ بُهْتاناً وَإِثْماً مُبِيناً ( 112 ) وَلَوْ لا فَضْلُ اللَّه عَلَيْكَ وَرَحْمَتُه لَهَمَّتْ طائِفَةٌ مِنْهُمْ أَنْ يُضِلُّوكَ وَما يُضِلُّونَ إِلَّا أَنْفُسَهُمْ وَما يَضُرُّونَكَ مِنْ شَيْءٍ وَأَنْزَلَ اللَّه عَلَيْكَ الْكِتابَ وَالْحِكْمَةَ وَعَلَّمَكَ ما لَمْ تَكُنْ تَعْلَمُ وَكانَ فَضْلُ اللَّه عَلَيْكَ عَظِيماً ( 113 )\r\nمعنى لغات : أرى - نشان داد و نمايش داد . خصيم - طرف خصومت و گفتگو يختانون - از مصدر خيانة در مال و يا حقّ سپرده ى كسى در برابر امانت .\r\nيستخفون - بمعنى در پرده و پنهان شدن ، يبيّتون - در شب نقشه كشيدن و بشب هجوم كردن ، يرم - از مصدر رمى بمعنى پراندن ، تير زدن قصد و آهنگ\r\n","description":"","footnote":"","page_name":" 94 ","page_number":94},
  {"content":"\r\n\r\nكردن ، تهمت زدن .\r\nجهت نزول : طبرى : قتاده بن نعمان گفت : خانواده اى منسوب بما بودند كه بنو ابيرق ناميده ميشدند و نام يكى بشر و ديگرى بشير بود و سوم مبشر ، بشير مردى بود منافق و شاعر كه اصحاب پيغمبر را هجو ميكرد و ميگفت : فلان شاعر عرب اين شعر را گفته است ، ولى مردم ميدانستند و چون شعر را ميشنيدند ، ميگفتند : سوگند به خدا اين شعر از آن مرد پليد است ، و بطورى سرّ او فاش شد كه خودش اين شعر را گفت\r\n\r\nا و كلَّما قال الرّجال قصيدة\r\nاصمّوا و قالوا ابن الابيرق قالها\r\n\r\nيعنى : هر شعر كه كسى بگويد اينها گوش خود را ميگيرند و خود را كر مينمايانند و ميگويند اين سخن ابيرق است . قتاده گفت : اين خانواده پيش از اسلام و بعد از آن پيوسته فقير و تنگدست بودند ، و خوراك عموم مردم مدينه جو و خرما بود ، و اگر از شهر درمك ( آرد سفيد ) ميآوردند ، مردم مالدار و متمكّن از آن ميخريدند فقطَّ براى خوراك شخص خودشان ولى براى زن و بچّه شان همان جو و خرما بود ، عموى من رفاعة بن زيد يك بار درمك ( آرد سفيد ) خريد و در مشربه كه خانه اى براى ظرفهاى آب بود بگذارد ، و هم در آنجا دو زره و دو شمشير و ديگر لوازم و اسباب مناسب اينها هم گذارده بود . شبى نقبى زدند و مشربه خانه را سوراخ كردند و آرد و اسلحه ى جنگ را بردند صبح عمويم رفاعه به من گفت : ديشب بر ما چنين حادثه اى گذشته است ، و چون جستجو كرديم بما گفتند : شب گذشته بنو ابيرق آتش روشن كرده بودند و مصرفى نداشته است مگر براى آرد شما ، و چون از بنى ابيرق تحقيق كرديم آنها جواب دادند ما هم گشتيم و جز لبيد بن سهل ديگرى را دزد مال شما نميدانيم ، در صورتى كه لبيد مردى صالح و مسلمان بود ، چون او اين تهمت را شنيد ، شمشير كشيد و نزد آنها آمد و گفت : يا سرّ اين دزدى را آشكار كنيد و گر نه سر و كار شما با اين شمشير است ، آنها گفتند : از ما دست بردار كه به تو نسبتى نداده‌ايم و سوگند به خدا تو دزد اين مال نيستى ، ليكن من و عمويم آنچه در خانه جستجو كرديم جز آن اولاد ديگرى را اين كاره ندانستيم ، عمويم گفت :\r\nخوب است قضيّه را در حضور پيغمبر ( ص ) عرض كنى ، قتاده گفت : من حضور پيغمبر عرض\r\n","description":"","footnote":"","page_name":" 95 ","page_number":95},
  {"content":"\r\nكردم : بعضى خويشان ما مردمى بدرفتار هستند و خانه ى آبگاه عمويم را سوراخ كرده اند ، اسلحه ى جنگى و آرد او را برده‌اند ، ما بآرد كارى نداريم ليكن اسلحه را بايد بدهند ، آنحضرت فرمود : بايد در اين قضيّه دقّت كنم ، بنو ابيرق خبردار شدند كه پيغمبر ( ص ) از اين مطلب مطلَّع شده است ، با خويشى از آن خود بنام اسير بن عروه مشورت كردند ، او عدّه اى را با خود همراه كرد و حضور پيغمبر ( ص ) رفت بشكايت كه قتاده و عمويش رفاعه يك جماعتى از خويشان مسلمان صالح ما را بىدليل و شاهد نزد شما متّهم به دزدى كرده‌اند ، قتاده گفت : حضور پيغمبر رفتم ، و مطلب را عرض كردم ، فرمود :\r\nخانواده اى كه با سلام و صلاح معرّفى شده‌اند چرا بىدليل متّهم بدزدى ميكنيد ؟\r\nچون چنين شنيدم دوست داشتم قسمتى سرمايه‌ام را بدهم و بچنين گفتگو با پيغمبر مصادف نشوم ، رفتم بعمويم گفتم : او گفت : خدا يار ما هست ، اين آيه نازل شد .\r\nتفسير عبده : ارتباط اين آيه را بجلو چنين نوشته است : چون در آن آيات وظيفه ى جلوگيرى از دشمن خارجى معيّن شده است در اين آيات وادار بجلو - گيرى از دشمن درونى شده است كه اميال است و حبّ مال و خويشاوندان .\r\nترجمه :\r\n105 اى پيغمبر ، ما قرآن را براستى و درستى به تو فرستاديم تا همانطور كه خدا به تو در قرآن ياد داده است و نشان داده ميان مردم حكومت كنى [ پس مدافع خيانتكاران مباش 
  ] و براى خاطر آنها خصومت و معارضه مكن\r\n106 و استغفار كن و از خدا آمرزش بخواه كه او آمرزنده و مهربان است ،\r\n107 و نيز از جانب آنها كه به خود خيانت كنند جدل و بحث مكن كه خداوند دوست ندارد آن را كه نادرست است و گناهكار\r\n[ چون كار زشت خود 108 را 
  ] از مردمان پنهان ميدارند ليكن از خدا پنهان نميكنند ، با اينكه او هميشه با آنها است [ و مىبيند 
  ] آن سخن ناپسند [ و تهمت ديگران 
  ] را كه بشب ميانديشند و با يكديگر گفتگو ميكنند ، چون خداوند چيره بر همه كارشان بود ،\r\nولى 109 شما مسلمانان باخبر باشيد كه در كارهاى دنيا از طرف خيانتكاران جدال و دفاع ميكنيد كه آنها را تبرئه كنيد ، آيا در عالم ديگر و پيشگاه عدل الهى چه كسى از آنها دفاع خواهد كرد و آنجا كى بر آنها ياور و نگهبان بود\r\n110 پس اگر كسى كار\r\n","description":"","footnote":"","page_name":" 96 ","page_number":96},
  {"content":"\r\n\r\nبد كرد [ مانند دزدى 
  ] و يا به خود ستم كرد [ مانند تهمت و سوگند دروغ 
  ] و پس از آن استغفار كرد و از خدا آمرزش خواست ميتواند در عالم ديگر از آمرزش و رحمت او بهره - مند شود ، و بدانيد\r\n111 آن كه كسب و كارش گناه است بر زيان خود كار كرده چه خداوند داناى حكيم است كه آنچه كند شايسته بود .\r\n112 اين است كه هر كس خود دست بگناه ميبرد و بيگناه را متّهم مىكند ، بار گناه و تهمت را آشكار بر دوش كشيده است پس [ اى پيغمبر بدان كه در برابر اين دسته ى خائن و گناهكار 
  ]\r\n113 اگر بخشش و مهر خداوند به تو نبود يك دسته ى آنها آهنگ آن داشتند : تو را گمراه كنند [ و از تو حكم بناحقّ بگيرند 
  ] ولى آنها خود را گمراه كرده‌اند و نميتوانند به تو زيانى برسانند چون خداوند وحى و قرآن و حكمت به تو عنايت كرده است ، و علوم و قوانين به تو آموخته است كه اطَّلاعى از آنها نداشتى ، پس بخشش خداوند به تو بسيار بزرگ است [ كه پيغمبرت كرده است 
  ] .\r\nسخن مفسّرين : « وَلا تَكُنْ لِلْخائِنِينَ خَصِيماً » 105 طبرى : يعنى براى جانبدارى بنى ابيرق كه خائن هستند خصومت و معارضه با مردم مكن .\r\n« وَاسْتَغْفِرِ اللَّه » 106 طبرى : يعنى چون به خائن توجّه كردى كه از او دفاع كنى پس استغفار كن تا خدا اين گناه تو را بيامرزد .\r\nابو الفتوح : ممكن است مقصود از استغفار تحصيل ثواب باشد نه آمرزش گناه چون در نظر ما استغفار طاعتى است مستقلّ .\r\nمجمع : مقصود تربيت مردم است كه در قضاوت تعجيل نكنند ، و بعضى گفته - اند : مقصود توجّه دادن پيغمبر ( ص ) است به اين كه چرا در دل خواستى براى خائن كمك كنى .\r\nتفسير عبده و الميزان : استغفار پيغمبر براى كومك خداوند است به او كه از احساس حبّ مسلم و بغض كافر محفوظ بماند تا به عدالت حكم كند .\r\n« وَلا تُجادِلْ عَنِ الَّذِينَ يَخْتانُونَ أَنْفُسَهُمْ » 107 ابو الفتوح : يعنى مجادله و خصومت از طرف آنها مكن كه دفاع كنى و جلوگيرى كنى از اتّهام آنها ، جمله ى\r\n","description":"","footnote":"","page_name":" 97 ","page_number":97},
  {"content":"\r\n« يَخْتانُونَ » دو معنى شده است : 1 - چون معصيت كرده‌اند و ميدانند كه نتيجه ى بد دارد پس به خود خيانت كرده‌اند ، 2 - سوء رفتار با همكيش كه بمنزله ى يك روح و يك جان هستند مثل خيانت به خود است .\r\n« خَوَّاناً أَثِيماً » 107 فخر : مفسّرين گفته‌اند : با اينكه آن شخص فقطَّ در يك نوبت دزدى كرد و به ديگرى تهمت زد چرا « خَوَّاناً أَثِيماً » گفته شده است كه بمعنى زياد خيانت پيشه و زياد گناهكار است ؟ جواب آن است : چون معلوم بود كه در خوى او گناه و خيانت هست و دست بردار از آن نيست ، و دليل بر اين آن است كه گفته‌اند : چون آيه براى او نازل شد بمكّه فرار كرد و مرتد شد و به خانه ى كسى براى دزدى نقب كند و نقب بر او افتاد ، در آن زير بمرد .\r\nابو الفتوح نوشته است : كلبى روايت كرد از ابو صالح از عبد اللَّه عباس كه گفت اين آيت در مردى انصارى آمد نام او طعمة بن ابيرق كه درعى بدزديده بود از همسايه كه او را قتاده بن نعمان گفتند و آن درع در انبانى بود كه در آن انبان پاره اى آرد بود و انبان را سوراخى بود و آن انبان برگرفت و از خانه ى انصارى به خانه ى مردى جهود برد كه او را زيد بن السّمير گفتند و همه راه كه او ميبرد آرد ميريخت ، بامداد كه ايشان طلب درع كردند برجاى نبود ، برخاستند و بر اثر آن آرد كه ميريخته بود ميشدند تا به خانه ى زيد بن السّمير ، او را بگرفتند و گفتند : اين درع تو دزديدى ؟ گفت درع طعمة بن ابيرق پيش من بوديعه نهاده و جماعتى جهودان گواهى دادند بر آن آمدند و او را گفتند : اين درع حواله بر تو ميكنند ، او سوگند خورد كه از آن خبر ندارم ، قوم او برخاستند و بشكايت نزديك رسول آمدند و گفتند : يا رسول اللَّه نبينى قتاده را كه درعى از خانه ى او جهودى بدزديده است و در خانه او بازيافته‌اند او را دست بداشته است و در مردى از آن ما آويخته ، طعمة بن ابيرق را خواستند ، رسول عليه السّلام ايشانرا بخواند و همه را حاضر كرده و آن محاوره برفت رسول عليه السّلام از حسن ظنّ بمرد مسلمان و اتّهام او جهود را گمان برد كه جهود دزديده است و مسلمان مبرّا است ، خواست تا با جهود خصومت كند ، خداى تعالى اين آيت -\r\n","description":"","footnote":"","page_name":" 98 ","page_number":98},
  {"content":"\r\nفرستاد و رسول را از آن حال معلوم كرد .\r\n« إِذْ يُبَيِّتُونَ » 108 فخر : مقصود از اين جمله آنست كه طعمة بن ابيرق با - خود گفت : يهودى را متّهم ميكنم كه زره را دزديده است و سوگند ياد ميكنم كه من ندزديده‌ام و پيغمبر سوگند مرا مىپذيرد كه مسلمان و بر دين او هستم ، و اگر اعتراض شود كه معنى « يُبَيِّتُونَ » اين است كه اشخاص با يكديگر شور كنند و رأى دهند ، و انديشه ى يك نفر با اين معنى سازگار نيست ، جواب اين است كه حقيقت كلام آن است كه قائم بنفس باشد و بعقيده ى ما كلام حقيقى همان نيروى سخن گفتن آدمى است ، پس با اين نظر اشكال نيست در اين معنى كه ما گفتيم ، و شايد مقصود اين باشد كه طعمة بن ابيرق با ياران خود در شب نقشه ى اين دزدى را معيّن كرده - اند و سؤال و جواب با پيغمبر ( ص ) را پيشبينى كرده‌اند .\r\n« ها أَنْتُمْ هؤُلاءِ جادَلْتُمْ عَنْهُمْ » 109 فخر : يعنى بر فرض از طعمة و خويشانش دفاع كرديد ، آيا در عالم ديگر كه او بسزاى عملش گرفتار شد چه كس از او دفاع خواهد كرد ؟\r\nو عبد اللَّه مسعود چنين قرائت كرده است : « جادلتم عنه » يعنى شما از طعمة دفاع ميكنيد .\r\n« وَمَنْ يَعْمَلْ سُوءاً أَوْ يَظْلِمْ نَفْسَه » 110 مجمع : آنكه معصيت و كار زشت كند و يا مرتكب جرم شود ، و بعضى گفته‌اند : عمل سوء يعنى زره دزدى و ظلم بنفس يعنى اتّهام ببيگناه .\r\n« ثُمَّ يَسْتَغْفِرِ اللَّه تا آخر آيه » 110 فخر : اين جمله ها ميفهماند : توبه پذيرفته مى - شود از هر گناه كه باشد اگرچه كفر و آدم كشى باشد .\r\nو نيز ظاهر آن اشعار دارد كه استغفار براى آمرزش همه ى گناهان كافى است .\r\nعبده : مقصود از « غَفُوراً رَحِيماً » كه در آخر اين آيه هست اين است كه شخص پشيمان و تائب چون استغفار مىكند در خود احساس مىكند كه از گناه بدش ميآيد و گناه زشت و ناپسند است ، همين حالت او معنى مغفرت و رحمت خداوند است ،\r\n","description":"","footnote":"","page_name":" 99 ","page_number":99},
  {"content":"\r\nدر برابر استغفار .\r\n« وَكانَ اللَّه عَلِيماً حَكِيماً » 111 ابو الفتوح : يعنى خداوند دزد را ميشناسد و از حكمت و مصلحت حكم ببريدن دست او كرده است .\r\nمجمع : يعنى عمل او را ميداند و مجازاتش با مصلحت انجام مىشود ، و گفته‌اند يعنى حكمى كه بر آن دسته مردم صادر شده است مطابق با علم و حكمت است .\r\nفخر : يعنى عالم است بتوبه ى مردم و مطابق حكمت از گناه آنها درميگذرد .\r\n« وَمَنْ يَكْسِبْ خَطِيئَةً أَوْ إِثْماً » - امام فخر در خطيئه و اثم چند معنى گفته - اند : خطيئه : يعنى گناه صغيره و اثم يعنى گناه كبيره ، 2 - خطيئه گناهى است نفسانى و عمل خود شخص نسبت به خودش ، و اثم عمل زشت اجتماعى است و سوء رفتار با ديگران مثل مال مردم خوردن و مانند آن ، 3 - خطيئه آن گناه است كه بعمد و سهو گناه باشد و اثم آن است كه بعمد گناه باشد نه بسهو .\r\n« فَقَدِ احْتَمَلَ بُهْتاناً » 113 مناسب اين جمله و بقيه ى جمله هاى اين آيه اين شعر صائب است :\r\n\r\nاوّل بظالمان اثر ظلم مىرسد\r\nپيش از هدف هميشه كمان ناله مىكند\r\n\r\n« لَهَمَّتْ طائِفَةٌ مِنْهُمْ أَنْ يُضِلُّوكَ » 113 مجمع : يعنى عدّه اى مىخواستند از راه احساس مذهبى و علاقه ى تو بمسلمين بوسيله ى شهادت بناحقّ تو را منحرف كنند ، از ابن عبّاس نقل شده است كه قبيله ى ثقيف حضور پيغمبر رسيدند و گفتند :\r\nما با تو بيعت ميكنيم و به امر تو تسليم هستيم به شرط اينكه بتهاى ما را نشكنى و تا يك سال مجاز باشيم كه با عزّى ( بت بزرگ عرب ) سر و كار داشته باشيم ، آن حضرت جواب نداد ، اين آيت آخر اشاره به اين قضيّه است .\r\nابو الفتوح : بعضى گفته‌اند : يعنى باشتباهكارى در خيانت و سرقت مى - خواستند تو را هلاك كنند .\r\n« وَما يَضُرُّونَكَ » 113 فخر : قفّال گفته است يعنى آنها خواستند كار را بر تو مشتبه كنند ، و ليكن چون مأمور به ظاهر هستى در حكم خود بخطا نرفتى .\r\n","description":"","footnote":"","page_name":" 100 ","page_number":100},
  {"content":"\r\n\r\n\r\nسخن ما : 1 - در آيت اوّل يادآورى است كه نشانه ى درستى و استوارى - قرآن نگاهدارى پيغمبر است از تدليس و رياى مردم و راهنمائى آنحضرت است به خوددارى از حمايت خائن اگرچه به ظاهر مسلمان باشد و پيرو آن حضرت .\r\n2 - آيت دوّم شايد اشاره باشد كه اگر در آغاز گفتگو حسن ظنّ به مسلمان تو را وادار كرد حقّ را با او بدانى اكنون استغفار كن كه خدا آمرزنده و راهنماى تو است تا آينده چنين گرفتارى براى تو نباشد . 3 - آيت آخر شايد اين مطلب را بفهماند كه تو هم مثل ديگر مردمان داراى احساس و عاطفه و ميل هستى ولى خداوند خاصيّت عصمت و نيروى خوددارى از هر بد را در تو تقويت كرده است كه بتوانى حقّ و عدالت را به كار برى و بس .\r\n[ سوره النساء ( 4 ) : آيات 114 تا 115 
  ]\r\nلا خَيْرَ فِي كَثِيرٍ مِنْ نَجْواهُمْ إِلَّا مَنْ أَمَرَ بِصَدَقَةٍ أَوْ مَعْرُوفٍ أَوْ إِصْلاحٍ بَيْنَ النَّاسِ وَمَنْ يَفْعَلْ ذلِكَ ابْتِغاءَ مَرْضاتِ اللَّه فَسَوْفَ نُؤْتِيه أَجْراً عَظِيماً ( 114 ) وَمَنْ يُشاقِقِ الرَّسُولَ مِنْ بَعْدِ ما تَبَيَّنَ لَه الْهُدى وَيَتَّبِعْ غَيْرَ سَبِيلِ الْمُؤْمِنِينَ نُوَلِّه ما تَوَلَّى وَنُصْلِه جَهَنَّمَ وَساءَتْ مَصِيراً ( 115 )\r\nمعنى لغات : نجوى - راز گفتن و نهانى با كسى سخن گفتن ، يشاقق - از مصدر مشاقّه بمعنى دشمنى و ناسازگارى ، نولَّه از مصدر توليه بمعنى حكومت دادن و اختيار دادن و دنبال قرار دادن ، پشت كردن و رو گرداندن ، تولَّى - از مصدر تولَّى بمعنى دست اندر كار شدن و كاريرا عهده دار شدن ، كسى را دوست داشتن رو گرداندن ، ملازم و چسبيده به چيزى بودن ، نصله - از مصدر صلى بفتح صاد و سكون لام بمعنى كباب كردن و به آتش داشتن و ميان آتش بردن و گول زدن .\r\nجهت نزول : ابو الفتوح : از كلبى نقل است كه عبد اللَّه عبّاس گفت : آيت اوّل « لا خَيْرَ فِي كَثِيرٍ » در توصيف روش بنى ابيرق است ، و آيت دوّم را مفسّرين براى توصيف طعمة بن ابيرق نوشته‌اند ، چون آيات سابق نازل شد و او را رسوا نمود و او\r\n","description":"","footnote":"","page_name":" 101 ","page_number":101},
  {"content":"\r\n\r\nفرار كرد و بمكّه گريخت و مرتد شد ، اين آيه نازل شد « وَمَنْ يُشاقِقِ تا آخر » و سرنوشت او را معيّن كرد .\r\nترجمه :\r\nاى پيغمبر 114 در راز اين نادرستان [ و نقشه ى شبانه شان 
  ] هيچ سود نباشد مگر راز و سخن آنكس كه فرمان ببخشش كند و يا كار نيك و يا رازى گويند تا سازش ميان مردم دهند و هر كه براى رضاى خدا چنين كند ، پس آينده نيروى بزرگ به او دهيم\r\n115 و آنكه دشمن پيغمبر شود زان پس كه راه راست براى او نمودار بود و بجز راه مسلمانان رود روى او را به آن سو كنيم كه خود خواسته [ و سر و كار او را با همان كنيم 
  ] به آتش دوزخش بداريم كه بد سر انجامى است آن .\r\nسخن مفسّرين : « لا خَيْرَ فِي كَثِيرٍ مِنْ نَجْواهُمْ إِلَّا مَنْ أَمَرَ » 114 طبرى :\r\nيعنى اى محمّد ، در بيشتر گفتگوى اينمردم كه براز سخن ميگويند خير نيست مگر در گفتار آن كسان كه امر به صدقه و كار نيك و اصلاح ميان مردم بنمايند كه خير و خوبى در اين دسته مردم است .\r\nابو الفتوح نوشته : حق تعالى گفت : خيرى در ايشان نيست در آن حال كه با يكديگر راز ميگويند ، يا خيرى نيست در راز گفتن ايشان با يكديگر إلَّا كسى كه . . . .\r\nتنوير المقباس : يعنى نجوى در راز گفتن خويشاوندان طعمة بن ابيرق .\r\n« أَوْ إِصْلاحٍ بَيْنَ النَّاسِ » 114 تنوير المقباس : يعنى اصلاح كردن ميان طعمة بن ابيرق و زيد بن سمين ( كذا ) يهودى .\r\n« نُوَلِّه ما تَوَلَّى » 115 ابو الفتوح نوشته است : با او گذاريم آن را كه تولَّى كرده باشد ، يعنى او را با معبود خودش گذارم و با متبوع خود رها كنيم .\r\n« وَيَتَّبِعْ غَيْرَ سَبِيلِ الْمُؤْمِنِينَ » 115 ابو الفتوح نوشته است : جماعتى متكلَّمان در اصول الفقه و فقها به اين آيت استدلال كردند بر صحّت اجماع و آنكه اجماع حجّت است به آنكه گفتند خداى تعالى وعيد كرد بر اتّباع غير سبيل مؤمنان چنان كه بر مشاقّه ى رسول ( ص ) وعيد كرد بايد تا اتّباع سبيل مؤمنان واجب باشد چنان كه اتّباع رسول ( ص ) و ترك مشاقّه ى او و اين درست نيست از چند وجه : يكى آنكه آيه بر قول جمله مفسّران در\r\n","description":"","footnote":"","page_name":" 102 ","page_number":102},
  {"content":"\r\n\r\nحقّ گروهى مخصوص معيّن آمده است و از آن تجاوز كردن بىدليلى معنى ندارد و اگر متناول باشد جز ايشان را بايد تا در آن حكم باشد كه در حقّ ايشان بود از عبادت اصنام كه مراد در آيت در باب ايشان ( بقوله : « وَيَتَّبِعْ غَيْرَ سَبِيلِ الْمُؤْمِنِينَ » ) عبادت اصنام است ، و در اينجا دليل نباشد بر صحّت اجماع .\r\nعبده : اين مطلب را نقل كرده است و رد كرده است : كه اين جمله ميفهماند .\r\nلزوم متابعت مسلمين را در زمان پيغمبر ، ولى براى اثبات حجّيّت اجماع مسلمين آيت پنجاه و هشتم اين سوره است : « يا أَيُّهَا الَّذِينَ آمَنُوا أَطِيعُوا اللَّه وَأَطِيعُوا الرَّسُولَ تا آخر » .\r\nفخر : چون در اين آيه مخالفت و عداوت با پيغمبر موجب فرستادن به آتش معرفى شده است ، پس بمفاد اين آيه پيغمبر معصوم و مصون از خطا است و گر نه مخالفتش موجب استحقاق جهنم و فرستادن به آتش نميشد .\r\nتأويلات كاشانى : بيشتر رازهاى مردم خبر ندارد ، چون فضول است و بىنتيجه و بر سالك راه حقّ لازم است ترك فضول ، چون حديث است : « من حسن اسلام المرء تركه ما لا يعنيه » يعنى نشانه ى كمال ايمان رها كردن آن چيزها است كه سود ندارد ، پس اگر راز گفتن براى انجام صدقه بود موجب فضيلت و سخاوت است - كه مولود از ملكه ى عفت شده است ، و اگر براى اقدام بمعروف باشد مثل تعليم علم و حكمت موجب تحريك فضيلتى است كه حكمت و دانش باشد ، و اگر براى دادرسى - ستمديده باشد مولود از فضيلت شجاعت است ، و اگر براى اصلاح ميان مردم - باشد نتيجه ى فضيلت عدالت است ، پس اقدام به اين كمالات اگر براى ريا و شهرت بود رذيله اى است و وسيله ى نابودى فضائل ، و گر نه كمال مطلوب است كه اجر عظيم و بهشت صفات باشد ، يعنى اخلاق و اوصاف انسانى در همين مدّت حيات طورى خواهد شد كه هميشه بآسايش است و مانند آن است كه در بهشت است .\r\nسخن ما : بطورى كه در تفسير عبده هم اين مطلب گفته شده است : در\r\n","description":"","footnote":"","page_name":" 103 ","page_number":103},
  {"content":"\r\nآيات متعدّد از نجوى و راز گفتن جلوگيرى شده است مثل « إِنَّمَا النَّجْوى مِنَ الشَّيْطانِ » و « لا خَيْرَ فِي كَثِيرٍ مِنْ نَجْواهُمْ » و نظائر آن ، و اين خود نشانه است كه بسرّ سخن گفتن و نجوى كردن زشت است ، زيرا علامت نفاق است و دو رنگى ، و گر نه شخص مسلمان و آزاد مرد از همكيش خود و فرد مسلمان تربيت شده چيزيرا پوشيده نميدارد ، و راز گفتن و پوشيده داشتن براى ترس و سلامتى از شرّ اغيار است ، و مسلمانان با يكدگر غير نيستند و شرارت و سوء نيّت ندارند ، و باصطلاح سياست تستّر براى مسلمان زشت است ، چون همه با يكدگر برادر هستند كه « إِنَّمَا الْمُؤْمِنُونَ إِخْوَةٌ » پس چيزى از يكدگر پنهان نميكنند ، ولى آيا اين سه مورد كه گفته شده است : « إِلَّا مَنْ أَمَرَ بِصَدَقَةٍ » تا آخر ، و راز گفتن در آنها مجاز شده است ، براى چه مجاز شده است ؟ ممكن است بگوئيم : اوّل - راز گفتن براى صدقه مجاز شده است ، چون در جاى ديگر هم امر به پوشيده داشتن صدقات شده است ، مثل « إِنْ تُخْفُوها وَتُؤْتُوهَا الْفُقَراءَ » يعنى اگر پوشيده به فقرا صدقه دهيد ، براى آن است كه صدقه دادن و نام مستحق بردن موجب استخفاف و خوارى آن كس است كه صدقه ميگيرد ، پس راز گفتن در صدقه مجاز شده است ، دوّم - در امر بمعروف راز گفتن مجاز شده است ، براى اينكه ممكن است كسى را آشكارا امر بمعروف يا نهى از منكر كنند و او ناراحت شود و احساس اهانت و خوارى در انظار مردم بنمايد ، ولى اگر در نهان و بسرّ شخصى را متوجّه زشتكاريش بكنند و او را راهنمائى بخير و معروف بنمايند زودتر و بهتر آن را مىپذيرد .\r\nسوّم : اصلاح ميان مردم براز و سرّ گفتن مجاز شده است ، شايد از جهت اخلاق و افكار مردم باشد كه بسيارى از اشخاص در گفتگوهاى صلح و سازش ميان آنها بواسطه ى تعصّب و خودخواهى تسليم نميشوند ، و با اينكه ميدانند سودشان در آن است فقطَّ براى اينكه ديگران نگويند كوتاه نظر يا كم همّت بود از آسايش و منافع خود چشم مىپوشند ، ليكن اگر كسى عاقلانه و در نهان وسائل رضاى هر دو نفر ناسازگار و متخاصم را فراهم كند و بطورى كه ديگرى خبردار نشود خاطر هر يك را جداگانه آمادهء موافقت نمايد بسيار زودتر و بهتر از دعواى خود صرف نظر ميكنند و صلح ميكنند ، تا\r\n","description":"","footnote":"","page_name":" 104 ","page_number":104},
  {"content":"\r\n\r\nآنكه مطلب فاش شود و گروهى چند نفرى بخواهند قضيّه را حلّ و تصفيه كنند خواه و ناخواه هر كسى چيزى ميگويد و ديگرى طورى ديگر ، و اين گفتگوها موجب تحريك طمع يا تعصّب و خشم يك يا هر دو طرف مىشود و بجاى صلح و سازش تشديد خصومت ، و ناسازگارى آنها خواهد شد ، از اين جهت نجوى و راز گفتن در اصلاح مجاز شده - است ، و جمله ى « وَمَنْ يَفْعَلْ ذلِكَ ابْتِغاءَ مَرْضاتِ اللَّه » به خوبى ميفهماند كه اگر از راز گفتن و نجوى نتيجه اى گرفته شود كه رضاى خدا و سعادت فرد و اجتماع در آن باشد مزد و سود اين كار از اندازه ى فهم شما بالاتر است .\r\n[ سوره النساء ( 4 ) : آيات 116 تا 122 
  ]\r\nإِنَّ اللَّه لا يَغْفِرُ أَنْ يُشْرَكَ بِه وَيَغْفِرُ ما دُونَ ذلِكَ لِمَنْ يَشاءُ وَمَنْ يُشْرِكْ بِاللَّه فَقَدْ ضَلَّ ضَلالًا بَعِيداً ( 116 ) إِنْ يَدْعُونَ مِنْ دُونِه إِلَّا إِناثاً وَإِنْ يَدْعُونَ إِلَّا شَيْطاناً مَرِيداً ( 117 ) لَعَنَه اللَّه وَقالَ لأَتَّخِذَنَّ مِنْ عِبادِكَ نَصِيباً مَفْرُوضاً ( 118 ) وَلأُضِلَّنَّهُمْ وَلأُمَنِّيَنَّهُمْ وَلآمُرَنَّهُمْ فَلَيُبَتِّكُنَّ آذانَ الأَنْعامِ وَلآمُرَنَّهُمْ فَلَيُغَيِّرُنَّ خَلْقَ اللَّه وَمَنْ يَتَّخِذِ الشَّيْطانَ وَلِيًّا مِنْ دُونِ اللَّه فَقَدْ خَسِرَ خُسْراناً مُبِيناً ( 119 ) يَعِدُهُمْ وَيُمَنِّيهِمْ وَما يَعِدُهُمُ الشَّيْطانُ إِلَّا غُرُوراً ( 120 )\r\nأُولئِكَ مَأْواهُمْ جَهَنَّمُ وَلا يَجِدُونَ عَنْها مَحِيصاً ( 121 ) وَالَّذِينَ آمَنُوا وَعَمِلُوا الصَّالِحاتِ سَنُدْخِلُهُمْ جَنَّاتٍ تَجْرِي مِنْ تَحْتِهَا الأَنْهارُ خالِدِينَ فِيها أَبَداً وَعْدَ اللَّه حَقًّا وَمَنْ أَصْدَقُ مِنَ اللَّه قِيلًا ( 122 )\r\nمعنى لغات : اناث - جمع انثى بمعنى ماده ى مقابل نر ، مريد - شير نر خبيث نافرمان . امنّينّ - از مصدر تمنية بمعنى وادار كردن بآرزو ، و انتظار و طمع\r\n","description":"","footnote":"","page_name":" 105 ","page_number":105},
  {"content":"\r\n\r\nچيزيرا در دل كسى انداختن فليبتّكنّ - از مصدر بتك بفتح باء و سكون تاء بمعنى قطع كردن و بريدن . آذان - جمع اذن بمعنى گوش ، انعام - جمع نعم بفتح نون و عين بمعنى شتر ، گاو و گوسفند را نيز ميگويند . آمرنّ - از امر بمعنى فرمان ، غرور ، گول زدن و بيهوده بطمع انداختن . مأوى - جاى آرامش ، محيص - فرارگاه .\r\nقيلا - گفتار و قول و سخن .\r\nترجمه :\r\nچون دانستيد كه مخالفت با پيغمبر و با روش مسلمين موجب آتش جهنّم است ، پس بدانيد كه خداوند 116 بجز شرك و پرستش خدايان گوناگون همه ى گناهان را ميامرزد البتّه از آنكس كه بسرنوشت كرده است و مصلحت بداند ، پس هر كه مشرك شود راه سعادت خود را گم كرده است و از رحمت خدا دور است ،\r\nاين 117 پرستشهاى باطل فقطَّ چند اسم ماده است [ مانند لات و عزّى و مناة 
  ] كه بدرستى جز پرستش ديو رانده ى پليد نباشد كه خداى لعنتش كرده است\r\n118 چه او گفت : خدايا همانا بخشى جدا براى خود از بندگانت بگيرم كه گمراهشان كنم ،\r\n119 و بآرزوهاى دور و دراز وادارشان كنم و فرمان مىدهم گوش چهارپايان خود را بكنند [ و آنها را نشانه دار كنند براى قربانى بتها 
  ] و آن حيوانات را بفرمان من از خلقت خداوندى دگرگون كنند پس آنكه ديو را بجاى خدا دوست خود گيرد بآشكار زيان برده است ،\r\nچه او بآدميان نويد ميدهد و آرزوهاى بيهوده در دلشان مىافكند و او جز گول زدنشان نويدى نميدهد .\r\n121 چنين مردم [ كه دوست و گولخورده ى ديوند 
  ] جايگاهشان دوزخ است كه راه فرار از آن نيابند\r\n122 و آن كسان كه به خدا و به پيغمبر گرويدند و كارهاى نيك كردند به زودى در بهشتى درونشان كنيم كه رودها به آن روان بود و جاودان در آن بمانند . اين نويدى است راست و درست از خدا كه نشود كسى از خدا راست - گوىتر بود .\r\nسخن مفسّرين : « إِنَّ اللَّه لا يَغْفِرُ أَنْ يُشْرَكَ » 116 طبرى : يعنى اگر طعمة - ابن ابيرق مشرك نميبود و بر شرك و بتپرستى نمىمرد ممكن بود خدا او را و همانند او را بيامرزد ، ولى چون مشرك شد بهشت را بر خود حرام كرد .\r\n","description":"","footnote":"","page_name":" 106 ","page_number":106},
  {"content":"\r\n\r\nابو الفتوح نوشته است : ضحّاك روايت كند از عبد اللَّه عبّاس كه او گفت : پيرى نزديك رسول ( ص ) آمد از عرب و گفت : يا رسول اللَّه من مردىام منهمك در گناه و مسرف جز كه با خداى شرك نياورده‌ام تا او را بشناخته‌ام و ايمان آورده و دون او وليّ و خداوندى نگرفته‌ام ، و آن معصيت كه كرده‌ام نه بدليرى بر خداى كرده‌ام و نه بر وجه مكابره كرده‌ام ، و طرفة العينى گمان نبرده‌ام كه خداى از من و گرفتن من و عقوبت كردن من عاجز است ، و اعتقاد كرده‌ام كه من از خداى نتوانم گريختن ، اكنون پشيمانم و توبه ميكنم و از خداى آمرزش ميخواهم ، حال من بنزديك خداى تعالى چه باشد ؟ خداى تعالى اين آيت فرستاد و باز نمود كه خداى تعالى نيامرزد آن را كه مشرك بود و بر شرك بميرد و آنچه فرود شرك است بيامرزد آن را كه خواهد .\r\nعبده : اين آيه در اين سوره مكرّر شده است ، و عيب در تكرار نيست ، زيرا پند و راهنمائى مستلزم تكرار است ، و يك دعوت عمومى ممكن نيست در مغز مردم جايگير شود مگر با تكرار ، و از اين جهت پيشوايان مذهبى يا سياسى كه بآئين اجتماع و خوى و روش بشر آشنا هستند پيوسته با مقالات و سخنرانيها نظريه ى خود را نشر و تبليغ ميكنند ، بعضى علماى اجتماع گفته‌اند : اين اعلان و تبليغ كه تجّار براى كالاى خود ميكنند از تبليغات پيشوايان دين و سياست الهام گرفته‌اند ، چون تشخيص داده‌اند كه تكرار مطلب براى عموم مردم اثرى در ذهن آنها باقى ميگذارد كه بيكبار و دوبار و چند نوبت آن تأثير لازم را ندارد .\r\n« إِنْ يَدْعُونَ . . . إِلَّا إِناثاً » 117 طبرى : بعضى گفته‌اند : چون عربها بتهائى بنام لات و مناة و عزّى مىپرستيده‌اند ، در اين جمله اعلام شده است : معبود آنها چيزهاى ماده است كه خود به اين جور اسم مؤنّث لفظى « داراى نشانه ى ماده » آنها را ناميده‌اند ، و بعضى گفته‌اند : مقصود چيزهاى مرده و بيجان است ، چون « اناث » بمعنى چيزهاى بىروح است مثل سنگ و چوب خشك ، از ضحّاك نقل شده است يعنى ملائكه را مىپرستيدند ، چون آنها را دختر خدا ميدانستند ، و ديگرى گفته است : يعنى بتپرستان معبود خود را مؤنّث و ماده ميدانند ، چون -\r\n","description":"","footnote":"","page_name":" 107 ","page_number":107},
  {"content":"\r\n\r\nنقل شده است : هر قبيله اى بتى داشته است كه آن را بنام مؤنّث و ماده ميناميدند ، و بعضى ديگر گفته‌اند : مقصود از « اناث » اوثان است يعنى بتها ، و از هشام بن عروه روايت شده است : در مصحف عايشه اين طور نوشته بوده است : « ان يدعون من دونه الَّا اوثانا » و از ابن عبّاس نقل شده است كه او قرائت ميكرده است : « الَّا اثنا » كه كلمه ى « اثن » بضمّ همزه جمع وثن بفتح واو است بمعنى بت و واو بدل به همزه ى مضموم شده است براى فهماندن معنى جمع ، چنان كه در جمع « وجه » بمعنى صورت « اجوه » تلفّظ شده است ، و از بعضى نقل شده است كه قرائت كرده است « الَّا انثا » با ضمّ همزه و نون و گويا مقصود جمع اناث باشد مثل ثمار كه بثمر بضمّ ثاء جمع ميآورند .\r\nمجمع : ممكن است مقصود اين باشد كه چون معبود آنها بسيار ضعيف است ، و ناتوان پس گويا موجودى ماده را براى پرستش خود انتخاب كرده‌اند .\r\n« وَقالَ لأَتَّخِذَنَّ مِنْ عِبادِكَ نَصِيباً مَفْرُوضاً » 118 ابو الفتوح نوشته است : گفت شيطانها گيرم از بندگان تو نصيبى مقدور مقطوع ، ضحّاك گفت : قسما معلوما و گرفتن شيطان نصيبى از بندگان باغراء و اغواى و دعوت باضلال باشد هر كه او را اجابت كند در قسمت او باشد .\r\n« وَلأُمَنِّيَنَّهُمْ » 119 ابو الفتوح نوشته است : و ايشان را آرزو دهم و غرور و اميد ، تا اميد ايشان دراز شود و هيچ عاقبت نه انديشند .\r\nمجمع : يعنى آرزوى زندگى دراز در دلشان افكنم تا دنيا را بر آخرت بگزينند ، كلبى گفته است : يعنى به آنها ميگويم : عالمى ديگر جز اين زندگى نيست ، پس آنچه ميخواهيد بكنيد كه پس از اين چيزى دامنگير شما نميشود .\r\nروح البيان : يعنى در دل آنها مياندازم كه گمان كنند بعالم ديگر از فضل و رحمت خدا بهره اى فراوان به آنها ميرسد .\r\n« فَلَيُبَتِّكُنَّ آذانَ الأَنْعامِ » 119 مجمع : از امام صادق عليه السّلام روايت شده است : يعنى گوش حيوانات را از بيخ مىبرند .\r\n","description":"","footnote":"","page_name":" 108 ","page_number":108},
  {"content":"\r\n\r\nروح البيان : يعنى بيدرنگ و نينديشيده بفرمان من گوش شتر و گاو و گوسفند خود را مىبرند و آنها را نشانه دار ميكنند كه خود از آن بهره مند نشوند و براى بتها و خداوندهاشان رها و آزاد باشند .\r\nعبده : مقصود آن است : گوش بعضى حيوانات خود را ميبريدند و يا آن را گشاده ميشكافتند و از باركردن و ديگر استفاده ها صرف نظر ميكردند ، چون متعلَّق ، ببتها شده است ، و اين خود از مهمترين اعمال بيخردانه ى بتپرستان بوده است كه موجب اختصاص بذكر شده است ، و گر نه جمله ى سابق كه « لأُضِلَّنَّهُمْ » باشد شامل همه ى كارهاى غلط و ضلالت آنها است ، ولى چون اين عمل از همه سخيفتر بوده است نام برده شده است .\r\n« وَلآمُرَنَّهُمْ فَلَيُغَيِّرُنَّ خَلْقَ اللَّه » 119 طبرى : ابن عبّاس اخته كردن حيوانات را زشت ميدانست و ميگفت : اين جمله ها براى زشتى اين كار نازل شده است ، و از مجاهد و سدّى و ضحّاك نقل كرده‌اند : مقصود از « خَلْقَ اللَّه » دين خدا است ، چون در آيت ديگر است « فِطْرَتَ اللَّه الَّتِي فَطَرَ النَّاسَ عَلَيْها لا تَبْدِيلَ لِخَلْقِ اللَّه ذلِكَ الدِّينُ الْقَيِّمُ » و فطرت و خلق يعنى دين .\r\nمجمع : از امام صادق عليه السّلام روايت شده است : يعنى دين و فرمان خدا را عوض ميكنند ، و از زجّاج نقل شده است : يعنى بهره و استفاده ى از ماه و خورشيد و سنگها را تغيير دادند و سود آنها را در پرستش آنها دانستند .\r\nابو الفتوح نوشته است : و روايت صادق و باقر عليهما السّلام است كه مراد آن است كه دين خداى ميگردانند بتغيير و تبديل بيانش ، و بعضى ديگر گفتند كه تغيير خلق وشم « 1 » است ( با فتح واو و سكون شين نقطه دار ) و اين قول حسن بصرى است ، و ضحّاك و ابراهيم ، و در خبر آمده است « لعن اللَّه الواشمات و الموتشمات و المفلَّجات و المغيّرات » واشمات آنان باشند كه نگار كنند بر دست و بر پاى و اندام زنان به نيل و سوزن ، و موتشمات آنان كه اين فعل بخويشتن كنند ، و المفلَّجات آنان كه گوشهاى دندان بشكنند تا گشاده دندان شوند كه عرب پيوستگى دندان بفال\r\n\r\n","description":"","footnote":"\r\n( 1 ) وشم بمعنى خال كوبى است .\r\n","page_name":" 109 ","page_number":109},
  {"content":"\r\nندارند .\r\nامام فخر : ابو صالح گفته است : مقصود اخته كردن و گوش بريدن و چشم بدر كردن حيوانات است ، چون عرب رسم داشت اگر عدد شترانش بهزار ميرسيد يك چشم شتر نر تخمى را كور ميكرد ، و ابن زيد گفته است : مقصود تخنّث است ( يعنى انجام دادن نر كار ماده را ) و بنابراين معنى ميتوانيم بگوئيم سحّاقات هم مشمول هستند ، زيرا تخنّث كه انجام دادن نر كار ماده است ، پس سحق هم مانند آن است كه ماده كار نر را انجام داده است ( مترجم ) و هم امام فخر پس از نقل اين اقوال خود اظهار نظر مىكند ، اينك خلاصه و توضيح آن : انسان بوسوسه ى شيطان با سه وسيله خلقت خود را كه بالاترين خلق خدا است تغيير ميدهد : 1 - بجمله ى « لأُمَنِّيَنَّهُمْ » دل - انسان را مضطرب دارد كه بواسطه ى آرزوهاى دور و دراز پيوسته بيقرار است ، و ناراحت ، 2 - بجمله ى « فَلَيُبَتِّكُنَّ آذانَ الأَنْعامِ » در عقل و فكر او توليد نقص مىكند چون كندن و از دست دادن گوش موجب از دست دادن قوّت شنوائى است كه بزرگترين وسيله ى ادراك و فهم است ، 3 - بجمله ى « فَلَيُغَيِّرُنَّ خَلْقَ اللَّه » نتيجه ى عمل گذشته را نشان ميدهد كه آن را كه دل مشغول به دنيا بود و گوش شنوائى و عقل دانائى نداشت و راه بد و ضلالت را از هدايت و راه مستقيم تشخيص نداد ، دلش هم كور مىشود و يك - بارگى فطرت اصلى و قوّت تميز خير و صلاح از او سلب مىشود ، و خلقت صالح اصلى او عوض مىشود ، به صورت مخلوق مادّى كه بمفاد « نَسُوا اللَّه فَأَنْساهُمْ أَنْفُسَهُمْ » يعنى آنها خدا را فراموش كردند ، خدا هم چنان آنها را از خودشان بى خبر كرد كه خود را فراموش كردند ، و نيز بمفاد « لا تَعْمَى الأَبْصارُ وَلكِنْ تَعْمَى الْقُلُوبُ الَّتِي فِي الصُّدُورِ » كه چشم كور نيست امّا ديده ى بصيرت كور است ، اينها همه اثر عمل شيطان و نابودى حقيقت انسانيّت است .\r\nطنطاوى و محمّد عبده : در تفسير خود اين جمله ى « فَلَيُغَيِّرُنَّ خَلْقَ اللَّه » را تغيير از خلقت و فطرت اصلى آدمى معنى كرده‌اند و چنين نتيجه گرفته‌اند : خلقت اصلى آدمى را كه عقل و خرد و استعداد تكامل و ترقّى او است عوض ميكنند و مانع از\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nپيشرفت او ميشوند ، و يا لا اقلّ در تهيّه ى وسائل آن تقصير ميكنند ، و گر نه استعداد هنر و سياست كه در فرزند وزير هست ، در فرزند آن روستائى ده نشين هم يافت مى - شود ، ليكن خلقت اصلى او را تغيير داده‌اند كه مدرسه و تعليم و تربيت و وسائل تكامل او را فراهم نكرده‌اند .\r\n« وَما يَعِدُهُمُ الشَّيْطانُ تا آخر آيات » 120 تفسير منظوم صفيعليشاه :\r\n\r\nوعده ى شيطان نباشد جز غرور\r\nو اندر آن نفعى مگر فقر و قصور\r\n\r\n\r\nآن گروهى كه خورند از وى فريب\r\nنيست ايشان را بجز دوزخ نصيب\r\n\r\n\r\nهم نباشد هيچ ايشان را پناه\r\nتا گريزند سوى آن زان جايگاه\r\n\r\n\r\nوانكه مؤمن گشت و اعمالش نكو است\r\nفعل نيكش در جزا راجع به او است\r\n\r\n\r\nزودشان بدهيم در جنّت مقام\r\nجاودان مانند در دار السّلام\r\n\r\n\r\nجويهاى جارى از شير و عسل\r\nعلم و اخلاق است و عرفان عمل\r\n\r\n\r\nراست باشد وعده ى حقّ بيسؤال\r\nكيست از حقّ راستگوتر در مقال\r\n\r\nسخن ما : 1 - آيت صد و شانزده « إِنَّ اللَّه لا يَغْفِرُ » با آيت چهل و هشت همين سوره تفاوت ندارد مگر در آخر آيه كه آنجا « افْتَرى إِثْماً عَظِيماً » است ، و اينجا « ضَلَّ ضَلالًا بَعِيداً » گفته شده است ، و آن روز كه اين آيات نازل ميشد نه كتاب منظَّم در دست مردم بود كه آنها را نوشته باشند ، و نه تمام آن را از اوّل تا آخر براى هر موقع تكرار ميكردند ، بلكه بمقتضاى وقت خوانده ميشد ، و شايد كه گاهى آيه در جائى نازل ميشد كه سابقه ى قرآن و ديگر آيات در آنجا نبوده است ، مثل آياتى كه در سفرها بر پيغمبر ( ص ) بمقتضاى وقت نازل ميشده است ، براى مثل و تصوّر مطلب فرض كنيد ، شما امروز در شهرى كارى داريد نامه اى به نماينده ى خود مينويسيد ، پس از چندى به ديگرى و شهرى ديگر مطلبى بايد نوشته شود كه در اصل و نتيجه با اوّل يكى است ، البتّه الفاظ و معانى اين دو نامه بايد كمال شباهت با هم داشته باشد تا همان نتيجه گرفته شود ، معلوم است نامه ى دوّم تكرار نامه ى اوّل نيست ، بلكه بيان مطلب است براى دو مقتضى ، پس در اين دو آيه مطلب تكرار نشده است ، و\r\n","description":"","footnote":"","page_name":" 111 ","page_number":111},
  {"content":"\r\nدر اوّل بمقتضاى وقت شرك و بتپرستى گناه بزرگ شمرده شده است ، و در دوّم شايد بمناسبت اينكه بيشتر اين مطلب به گوش عدّه اى رسيده است و حافظين قرآن آن را بخاطر دارند بجاى گناه گمراهى گفته شده است ، و مطلب بطورى ديگر جلوه داده شده است كه اين عقيده و فكر گمراهى است و دورى كه هيچ لياقت براى صلاح و رستگارى ندارد ، و پيش از اين در تفسير آيت چهل و هشتم معنى آمرزش و محروميّت مشرك از آن و امكانش براى غير مشرك نوشته شده است ، 2 - آيات ديگر از « إِنْ يَدْعُونَ » تا آخر ميفهماند : غرور و آرزوهاى دور و دراز و آزار مردم و بريدن گوش حيوانات همگى اين افكار و اعمال نتيجه ى اغواى شيطان است و مولود افكار مردم غوغاطلب و منحرف كه براى خود و ديگران بجاى خيرخواهى طالب شرّ و زيان هستند ، و جمله ى « فَلَيُغَيِّرُنَّ خَلْقَ اللَّه » كه در آخر افكار شيطانى گفته شده است شايد اشاره باشد كه خوى گرفتن با انديشه هاى شيطانى خود دگرگون كردن خلقت اصلى خداوندى است كه آدمى را با فكر راست و درست آفريده است و اين عمل سر آمد زشتيها است و زيان آورتر همه ى آنها ، زيرا هر فكر و عمل كه مطابق خرد و عقل و سرشت انسان باشد هرگز در آن انحراف و ناسازگارى راه ندارد ، ليكن اگر خلقت اصلى و فطرت آدمى - دگرگون شد و سرشت انسانى عوض شد ، همه ى شرور و بديها و موجبات منفى نمودار - خواهد شد ، و همين است مفاد جمله ى « فَقَدْ خَسِرَ خُسْراناً مُبِيناً » كه پس از اين تغيير خلقت و انحراف فكر و تعقيب از آرزوهاى شيطانى زيان و تلف عمر آشكار مىشود . و جمله ى « وَما يَعِدُهُمُ الشَّيْطانُ إِلَّا غُرُوراً » ميفهماند كه همه ى اين انديشه ها و نقشه ها غرور است و گولخوردن و بس ، 3 - آيت 120 - « أُولئِكَ مَأْواهُمْ تا آخر » شايد اشاره باشد كه اگر افكار شيطانى به آن درجه رسيد كه تغيير خلقت داده شد ، ديگر اميد خير از آن نبايد داشت ، و مانند همان كسانى است كه در آيت 116 گفته شده است « إِنَّ اللَّه لا يَغْفِرُ أَنْ يُشْرَكَ » چون تغيير خلقت و انحراف فطرت انسانى اساس و پايگاه شرك است ، افكار ناپسند و دنبالگيرى از شر و آشوب و غوغا اوّل قدم ناسازگارى با اصل خلقت و خير و مصلحت است كه حقيقت خداشناسى است و توحيد\r\n","description":"","footnote":"","page_name":" 112 ","page_number":112},
  {"content":"\r\n\r\nپس به مفاد آخر آيه كه گفته شده است « لا يَجِدُونَ عَنْها مَحِيصاً » يعنى اين دسته مردم كه بواسطه ى خوى شيطانى نهاد و فطرت انسانى خود را عوض ميكنند مانند آن مشركين هستند يا خود مشرك هستند كه راه نجات براى خود باز نگذاشتند .\r\n[ سوره النساء ( 4 ) : آيات 123 تا 126 
  ]\r\nلَيْسَ بِأَمانِيِّكُمْ وَلا أَمانِيِّ أَهْلِ الْكِتابِ مَنْ يَعْمَلْ سُوءاً يُجْزَ بِه وَلا يَجِدْ لَه مِنْ دُونِ اللَّه وَلِيًّا وَلا نَصِيراً ( 123 ) وَمَنْ يَعْمَلْ مِنَ الصَّالِحاتِ مِنْ ذَكَرٍ أَوْ أُنْثى وَهُوَ مُؤْمِنٌ فَأُولئِكَ يَدْخُلُونَ الْجَنَّةَ وَلا يُظْلَمُونَ نَقِيراً ( 124 ) وَمَنْ أَحْسَنُ دِيناً مِمَّنْ أَسْلَمَ وَجْهَه لِلَّه وَهُوَ مُحْسِنٌ وَاتَّبَعَ مِلَّةَ إِبْراهِيمَ حَنِيفاً وَاتَّخَذَ اللَّه إِبْراهِيمَ خَلِيلًا ( 125 ) وَلِلَّه ما فِي السَّماواتِ وَما فِي الأَرْضِ وَكانَ اللَّه بِكُلِّ شَيْءٍ مُحِيطاً ( 126 )\r\nمعنى لغات : أمانيكم - جمع امنيّه بمعنى انديشه ، آرزوها ، مطلوب ، دروغ نقير - لكه ى پشت دانه ى خرما ، دروغ ، گودى ، و جاى كنده كارى در چوب و سنگ وجه - صورت و آنچه در گفتگو مقابل طرف مىشود از چشم و بينى و غيره و نيز ظاهر و قسمت نمودار لباس ، سو و جانب ، قصد و نيّت ، آنچه مقصود و منظور شخص است چه انجام عمل باشد يا خواسته ى معنوى . حنيف - شخص مستقيم ، متمسّك با سلام موحّد در دين خود ، متديّن بدين ابراهيم خليل - دوست ، شخص مختصّ و منحصر در اسرار و روابط كسى ، فقير ، نحيف و ناتوان بدن .\r\nجهت نزول : طبرى و ديگران : نقل كرده‌اند گفتگوئى ميان يهودى ، و مسيحى و مسلمان يا ميان مشركين و ديگران بوده است كه مفاخره ميكرده‌اند بدين و پيغمبر خود و يا آسايش در عالم ديگر ، كه بيدينها منكر حشر و نشر هستند ، اين آيات در جواب اين طور گفتگوها نازل شده است .\r\nترجمه :\r\nاى مسلمانان 123 نه آرزوى شما و نه آرزوى اين كتابخوانده ها [ درست\r\n","description":"","footnote":"","page_name":" 113 ","page_number":113},
  {"content":"\r\n\r\nباشد و انجام شود كه انديشه هاى شيطان است 
  ] پس آنكه بد كند سزاى آن بيند و جز خدا براى خود دوست و ياور نيابد\r\nو آنكه كار شايسته كند مرد باشد يا زن و مؤمن بوند آنها به بهشت درون روند و چون پيسى هسته ى خرما بكس ستم نمىشود\r\n125 ، چه كسى دينش به از آن باشد كه دل خود به خدا سپرده و نكوكار بوده و پيرو دين ابراهيم كه يكتاپرستى است و پاكدينى و خدا او را دوست خود گرفته\r\n126 ، با آنكه آنچه بآسمانها و زمين است به ملك خدا است كه او همه چيز را فراگير است [ و جهان به زير توان دارد 
  ] .\r\nسخن مفسّرين : « لَيْسَ بِأَمانِيِّكُمْ وَلا أَمانِيِّ أَهْلِ الْكِتابِ » 123 طبرى : چون در آيات جلو گفته شده است : شيطان مشركين را بآرزوهاى بيهوده مغرور مىكند در اين جمله يادآورى شده است كه آرزوهاى شما مولود وسوسه ى شيطان است و بيهوده است ، و همچنين يهودى و مسيحى بغرور شيطان گرفتار هستند كه بهشت را منحصر به خود ميدانند و معتقد هستند كه اگر در عالم ديگر گرفتارى باشد فقط چند روز است و بعد آسودگى كامل .\r\nتنوير المقباس : يعنى اين درست نيست كه شما مؤمنين آرزو ميكنيد پس از اسلام مسئول گناهان خود نباشيد و هم آرزوى اهل كتاب بيهوده است كه آنچه در روز گناه كنند بشب آمرزيده شود و گناه شبشان بروز آمرزيده شود .\r\nفخر : يعنى آن بهشت و انهار جارى كه در آيت جلو وعده كرديم نه بآرزوى - شما آنطور بهشت فراهم مىشود و نه بآرزوى يهود و مسيحى ، بلكه بوسيله ى ايمان و نيكوكارى ميتوان آن را بدست آورد .\r\n« مَنْ يَعْمَلْ سُوءاً يُجْزَ بِه » 123 طبرى : بعضى گفته‌اند : يعنى هر كس خواه مؤمن يا كافر باشد كه مرتكب گناه شود سزاى آن را مىبيند ، ضحّاك گفته است : يعنى يهودى و مسيحى و كفّار عرب آنچه انجام دهند سزايش را مىبينند ، سعيد بن جبير گفته است : يعنى هر كس مشرك شد سزاى خود را مىبيند .\r\nابو الفتوح : نوشته است : و در خبر است كه چون اين آيت فرود آمد و صحابه جزع كردند ، پيغمبر فرمود : بشارت باد شما را ، نزديك باشى با مردم و بر صلاح باشى\r\n","description":"","footnote":"","page_name":" 114 ","page_number":114},
  {"content":"\r\nكه هيچكس نباشد كه او را مصيبتى رسد و الا خداى بكفّارت گناهش كند تا آن مقدار كه اگر خارى در پايش شود كفّارت گناهش باشد .\r\nمجمع : قاضى ابو عاصم عامرى قارى گفته است : اين جمله ها براى قطع توهّم است ، كه گمان نرود گناه در برابر ايمان اثر ندارد همانطور كه طاعت در برابر كفر لغو است .\r\n« وَلا يَجِدْ لَه مِنْ دُونِ اللَّه » 124 مجمع : اين جمله شامل همه ى مردم نيست و مقصود شخص كافر است كه عمل بد كند گرفتار عذاب خواهد بود و ياورى نخواهد داشت ، و يا مقصود از ياور نداشتن آنهائى است كه قابل عفو نيستند و گر نه بعضى گناهكاران مشمول عفو ميشوند ، پس جمله عموم ندارد .\r\n« وَمَنْ يَعْمَلْ مِنَ الصَّالِحاتِ تا آخر » 124 مجمع : جمله ى « وَهُوَ مُؤْمِنٌ » براى آن است كه بفهماند هيچ عمل بدون ايمان ارزش ندارد ، و در بقيّه ى آيه كه وعده ى آمرزش داده شده است در برابر تهديد عمومى آيت جلو است تا مردم ميان بيم و اميد باشند .\r\n« يَدْخُلُونَ الْجَنَّةَ » 124 ابو الفتوح : ابن كثير و ابو عمر و ابو جعفر « يَدْخُلُونَ » با صداى جلو و ضمّ يا و صداى بالا و فتح خا قرائت كرده‌اند تا فعل مجهول باشد ، و معنى چنين شود : ايشانرا ببهشت مىبرند ، و در نتيجه تفاوت ندارد ، و هم ابو الفتوح نوشته است ، مسروق گفت : چون آيت فرود آمد « لَيْسَ بِأَمانِيِّكُمْ » اهل كتاب مسلمانان را گفتند ما با شما راستيم ( يعنى برابر هستيم ) كه خداى گفت : كار نه بآرزوى ما و شما است ، هر كه او گناهى كند از ما و شما پاداشت يابد ، خداى تعالى اين آيه فرستاد « وَمَنْ يَعْمَلْ مِنَ الصَّالِحاتِ » .\r\n« وَاتَّخَذَ اللَّه إِبْراهِيمَ خَلِيلًا » 125 ابو الفتوح : نوشته است : و اهل اشارت گفتند : خداى تعالى ابراهيم را براى آن خليل خود گفت كه او را امتحان كرد بتن و جان و مال و فرزند ، مال بمهمان داد و فرزند بقربان داد و تن بنيران داد و جان به خداى رحمان داد ، خداى تعالى او را خليل خود گرفت .\r\n","description":"","footnote":"","page_name":" 115 ","page_number":115},
  {"content":"\r\n\r\nتأويلات كاشانى : دين ابراهيم حنيف بود يعنى دور از هر عقيده ى شرك ، كه نه ذات و نه فعل و نه صفتى مىديد مگر حقّ ، پس سلوك او نه در صفات حقّ بود و نه در صفات نفس ، بلكه خليل خدا شد كه مستغرق شد در خلال ذات و صفات كه كمترين رخنه و فاصله نگذاشت ، و هر آنچه از خود فانى ميكرد بذات حق جبران ميشد و خداوند عوض آن را بترفيع درجه تلافى ميكرد ، ليكن بدرجه ى حبيب نرسيد اگرچه از مرتبه ى صفى بالاتر رفت ، چون در خليل توهّم رخنه و خلل غيريّة و دوگانگى متصوّر است و حبيب دوست خالص است ، از اين جهت او را در آتش عشق انداختند ، ولى حبيب خود سوخته و ساخته و پرداخته بود .\r\nحسينى : بيت :\r\n\r\nعجب آن نيست كه محبوب جهانى تو بلطف\r\nعجب آن است كه محبّان تو محبوبانند\r\n\r\nسخن ما : 1 - آيت اوّل شايد روى سخن بعموم مردم باشد و شايد جهت اينكه نام اهل كتاب بميان آمده است براى اين باشد كه آنها مقام و منزلت بيشتر براى خود مىپنداشتند ، و اين جمله ها يادآورى همه ى مردم است كه آرزو و ادّعا و طمع بى جا سود ندارد ، و هر امتيازى سببى دارد ، و بايد كار خوب انجام دهند تا مشمول احسان و مغفرت شوند ، و جمله ى « لا يَجِدْ لَه مِنْ دُونِ اللَّه تا آخر » شايد اشاره باشد به اين كه : كسى كه كار بد كرد دستاويزى ندارد مگر خدا ، پس اگر عمل بد او به اندازه اى بود كه رابطه اش با اصل آفرينش و قدرت بىپايان باقيمانده بود و قطع رابطه نكرده بود خداوند او را ميآمرزد ، و همان رابطه ى با اراده كه تصوّر و تصديق قدرت ما فوق است موجب نجات او خواهد شد ، ولى اگر كار بد او به اندازه اى شد كه از رتبه ى آدمى تنزّل كرد و رابطه ى خود را با اصل آفرينش قطع كرد ، و مانند حيوان كه جز رابطه ى طبيعى ارتباط ديگر كه اراده و دلبستگى باشد با خدا ندارند ، او هم منكر و بىعقيده شد ، البتّه رابطه با خداوند ندارد تا او دوست و ياورش باشد ، و دوست و ياورى ديگر هم نيست كه وسيله ى نجاتش باشد ، 2 - آيت دوّم « مَنْ يَعْمَلْ مِنَ الصَّالِحاتِ الخ » شايد\r\n","description":"","footnote":"","page_name":" 116 ","page_number":116},
  {"content":"\r\n\r\nاشاره باشد كه شفاعت و ديگر وسائل كه مردم براى خود فرض ميكنند ، تأثير در آمرزش و بهره ى عالم ديگر ندارد ، و فقطَّ ايمان و نيكوكارى لازم است تا وسيله ى رستگارى شود 3 - آيت سوّم « وَمَنْ أَحْسَنُ دِيناً تا آخر » شايد اشاره باشد براى مردم آن روز كه ادعاى انتساب بدين موسى و مسيح ميكردند ، به اين كه اين ادّعا وقتى پسنديده است كه آميخته بعقايد بتپرستى و شرك نباشد ، و همان توحيد ساده ى ابراهيم پدر اديان پيروى شود ، و عمل نيكو هم در كار باشد تا متديّن و صالح شمرده شوند ، و نيز براى مردم امروز و آينده راهنمائى است كه ديندارى و خداپرستى همان است كه ابراهيم داشته است چون روى دلش با خدا بوده است و بهتر از آن خداپرستى متصوّر نيست . 4 - ممكن است جمله ى « اتَّخَذَ اللَّه إِبْراهِيمَ خَلِيلًا » نتيجه ى جمله ى جلو باشد كه دين و خداپرستى ابراهيم تا آن اندازه رابطه ى آدمى را با اصل آفرينش مستحكم كرد و حقيقت توحيد را بمردم بنمود كه دوست خالص و منحصر بفرد خدا شد در آشنائى با قدرت ازل و ابد و ارتباط انسان با پديد آرنده ى جهان .\r\n5 - آيت آخر شايد براى وصول ابراهيم بمقام خلَّت است كه خداوند با بينيازى و چيرگى بر جهان او را دوست خود گرفت چون او تشخيص داد انحصار آفرينش را بيك قدرت و تسلَّط آن قدرت بر موجوديّت ، از اين جهت لايق چنين مقامى شد .\r\n","description":"","footnote":"","page_name":" 117 ","page_number":117},
  {"content":"\r\n[ سوره النساء ( 4 ) : آيات 127 تا 130 
  ]\r\nوَ يَسْتَفْتُونَكَ فِي النِّساءِ قُلِ اللَّه يُفْتِيكُمْ فِيهِنَّ وَما يُتْلى عَلَيْكُمْ فِي الْكِتابِ فِي يَتامَى النِّساءِ اللَّاتِي لا تُؤْتُونَهُنَّ ما كُتِبَ لَهُنَّ وَتَرْغَبُونَ أَنْ تَنْكِحُوهُنَّ وَالْمُسْتَضْعَفِينَ مِنَ الْوِلْدانِ وَأَنْ تَقُومُوا لِلْيَتامى بِالْقِسْطِ وَما تَفْعَلُوا مِنْ خَيْرٍ فَإِنَّ اللَّه كانَ بِه عَلِيماً ( 127 ) وَإِنِ امْرَأَةٌ خافَتْ مِنْ بَعْلِها نُشُوزاً أَوْ إِعْراضاً فَلا جُناحَ عَلَيْهِما أَنْ يُصْلِحا بَيْنَهُما صُلْحاً وَالصُّلْحُ خَيْرٌ وَأُحْضِرَتِ الأَنْفُسُ الشُّحَّ وَإِنْ تُحْسِنُوا وَتَتَّقُوا فَإِنَّ اللَّه كانَ بِما تَعْمَلُونَ خَبِيراً ( 128 ) وَلَنْ تَسْتَطِيعُوا أَنْ تَعْدِلُوا بَيْنَ النِّساءِ وَلَوْ حَرَصْتُمْ فَلا تَمِيلُوا كُلَّ الْمَيْلِ فَتَذَرُوها كَالْمُعَلَّقَةِ وَإِنْ تُصْلِحُوا وَتَتَّقُوا فَإِنَّ اللَّه كانَ غَفُوراً رَحِيماً ( 129 ) وَإِنْ يَتَفَرَّقا يُغْنِ اللَّه كُلاًّ مِنْ سَعَتِه وَكانَ اللَّه واسِعاً حَكِيماً ( 130 )\r\nمعنى لغات يستفتونك - مشتقّ از فتوى بمعنى بيان كردن و روشن كردن تؤتونهنّ - از مصدر ايتاء بمعنى چيزى بخشيدن ، بسوى چيزى سوق دادن و جلو بردن ، القسط - عدالت ، بخش و نصيب ، مقدار ، ميزان ، روزى ، قسمتى از قرض . بعل - شوهر زن . نشوز - نافرمانى زن و شوهر نسبت به يكديگر . اقدام شخص بخصومت با كسى ، جناح - با ضمّ و صداى جلو جيم بمعنى گناه و رسته اى از هر چيز ، و با فتح و صداى بالا بمعنى بال پرنده ، دست و زير بغل انسان ، جانب و ناحيه ، فضا و اطراف منزل . الشحّ - بخل و حرص . تذروا - از مصدر ذرو به معنى جدا كردن ، و دست برداشتن و ترك كردن . ك المعلَّقة - از مصدر تعليق بمعنى آويزان كردن ، و مقصود زن بلا تكليف است كه نه شوهر دارد و نه بىشوهر و بيرابطه است .\r\nجهت نزول : اسباب النّزول : سدّى گفت : جابر بن عبد اللَّه دختر عموئى داشت بدشكل كه مالى از پدرش به ارث برده بود ، و جابر از ازدواج با او احتراز داشت كه زشت بود ، و از تزويج او به غير احتراز داشت كه مالش را شوهر ميبرد ، و شرح حال خود را بپيغمبر ( ص ) عرض كرد . آيت اوّل « يَسْتَفْتُونَكَ تا آخر » براى جواب جابر نازل شد .\r\nترجمه\r\n127 : اى پيغمبر ، مردم از تو ميپرسند با زنان چه كنند ؟ تو بگو خدا وظيفه شما را همانطور كه در قرآن براى شما ميخوانند چنين معيّن مىكند : در رفتار با زنهاى بيچاره اى كه يتيم و بىشوهر هستند ، و از پرداخت حقوق آنها خوددارى\r\n","description":"","footnote":"","page_name":" 118 ","page_number":118},
  {"content":"\r\n\r\nميكنيد ، و هم از همسرى با آنها احتراز داريد ، و نيز در حقوق بچّه هاى ضعيف بايد با اين يتيمان و بيچارگان با عدل و انصاف رفتار كنيد كه آنچه كار نيك كنيد خدا به آن خبردار بود .\r\nشأن نزول آيت « إِنِ امْرَأَةٌ خافَتْ تا آخر آيات » مجمع : از امام باقر ( ع ) و سعيد بن مصيّب روايت شده است : دختر محمّد بن مسلم زنى بود غير جوان و مسنّ و همسر رافع بن خديج كه او زن ديگرى داشت كه جوان بود ، رافع او را طلاق داد ، چون نزديك به آخر عدّه اش شد به او گفت : اگر تسليم باشى كه من با زن جوان خود زندگى كنم با تو رجوع ميكنم كه فقطَّ اسم رابطه ى زناشوئى باشد ، آن زن راضى شد و او رجوع كرد ، و مقصود از صلح در آيه اين زن و مرد است . و بعضى گفته‌اند : چون سوده دختر زمعه همسر پيغمبر ( ص ) ترسيد كه آنحضرت طلاقش بگويد ، عرض كرد : من را مثل ديگر زنهاى خود بدار ، و آن روز كه بخواهى با من بسر برى با عايشه باش اين آيه براى تقاضاى او نازل شد .\r\nترجمه\r\n128 : اگر زنى از شوهر خود نگران شد كه بدرفتار شود و يا روى از او بگرداند پس باك نيست كه سازش با هم كنند چه سازگارى بهتر [ از جدائى يا زندگى با دلتنگى 
  ] است با اينكه دلها آماده سختگيرى است [ كه زن ز حقّ خود نمىگذرد ، و مرد آن را از او دريغ ميدارد 
  ] اگر نكوكارى كنند و پرهيزگارى [ و بر يكديگر تنگ نگيرند 
  ] البتّه خدا به آنچه كنيد آگاه بود [ و پاداش آن بدهد 
  ]\r\n129 ، و هرگز نتوانيد ميان زنان خود به عدالت رفتار كنيد [ و با همه بيك چشم بنگريد 
  ] گرچه آرزوى آن را داشته باشيد پس يكبارگى دل بيكى بنديد و ديگرى را در ميانه مانده رها كنيد كه نه با شوهر و نه بىشوهر باشد و اگر سازگارى كنيد و پرهيزگارى البتّه خدا آمرزنده و مهربان باشد ،\r\n130 و اگر از يكدگر جدا شوند خدا هر يك را از كارگشائى خود بىنياز كند كه خدا گشاده آفرينش است و درستكار .\r\nسخن مفسّرين : « وَيَسْتَفْتُونَكَ فِي النِّساءِ » 127 تفسير نفخة الرّحمن نهاوندى : چون در آيت پيش توصيف دين ابراهيم و امتيازات دين اسلام گفته شده\r\n","description":"","footnote":"","page_name":" 119 ","page_number":119},
  {"content":"\r\nاست ، و رعايت حقوق زنان و يتيمان هم از مزاياى دين اسلام است در اين آيات آغاز شده است بسفارش و رعايت حقوق آنها و گفته شده است كه مردم از تو ميپرسند حكم خدا را براى زنها و حقّ الارث آنها .\r\n« وَما يُتْلى عَلَيْكُمْ فِي الْكِتابِ » 127 طبرى از ابن عبّاس روايت شده است كه مقصود از اين جمله آيات ميراث است كه در اوّل سوره ى نساء گفته شده است ، و از سعيد بن جبير نقل شده است : مقصود از اين جمله آيت آخر سوره ى نساء است :\r\n« إِنِ امْرُؤٌ هَلَكَ تا آخر » و از عايشه روايت شده است : اين جمله اشاره است بآيت اوّل اين سوره « وَإِنْ خِفْتُمْ أَلَّا تُقْسِطُوا فِي الْيَتامى » .\r\nفخر : ممكن است معنى جمله چنين باشد : خدا فتوى ميدهد براى شما در حقوق زنان و هر آنچه براى شما قرائت مىشود ، در لوح محفوظ هست ، و بسيار مهم است ، چون بيان عدل و انصاف مىكند ، و حقوق بيچارگان را معين مينمايد ، و سه معنى ديگر هم براى اين جمله نقل كرده است .\r\n« فِي يَتامَى النِّساءِ اللَّاتِي لا تُؤْتُونَهُنَّ ما كُتِبَ لَهُنَّ » 127 مجمع : در معنى اين جمله سه قول است : 1 - اعراب بزن و بچه ى كوچك ارث نميدادند كه چون جنگ و دفع دشمن نميدانند و نميتوانند ، حقّ ارث ندارند ، اين جمله اشاره به آن عمل است كه شما ميراث آنها را كه حقّ ثابت است نميداديد ، و از حضرت امام باقر ( ع ) همين معنى نقل شده است . 2 - يعنى صداق و مهريّه ى زنها را نميداديد ، 3 - مقصود آن است كه شما مضايقه ميكرديد از ازدواج و تزويج يتيمان كه در قرآن گفته شده است « وَأَنْكِحُوا الأَيامى » .\r\n« وَتَرْغَبُونَ أَنْ تَنْكِحُوهُنَّ » 127 ابو الفتوح نوشته است : و رغبت ميكنى از نكاح ايشان براى دمامت « 1 » خلقشان ، يا رغبت ميكنى در نكاح ايشان براى طمع در مال ايشان ، و آيه محتمل است هر دو معنى را و مفسّران هر دو قول را گفته‌اند .\r\n« أَنْ يُصْلِحا بَيْنَهُما » 128 ابو الفتوح : قاريهاى كوفه خواندند « يُصْلِحا » با ضمّ\r\n\r\n","description":"","footnote":"\r\n( 1 ) رغب اگر با « فى » استعمال شود بمعنى رغبت در كار است و اگر با « عن » بمعنى نفرت است و در اينجا چون نه با « فى » است و نه با « عن » پس بهر دو معنى ميتوان تفسير نمود .\r\n","page_name":" 120 ","page_number":120},
  {"content":"\r\nو صداى جلو ياء ، و كسر لام از مصدر اصلاح ، و باقى قرّاء بفتح ياء و لام و تشديد صاد « يصالحا » خوانده‌اند .\r\n« صُلْحاً » 128 اين كلمه را مفسّرين تأكيد فعل جلو دانسته‌اند يعنى البتّه سازگارى پيشه كنند .\r\n« وَالصُّلْحُ خَيْرٌ » 128 روح البيان : يعنى صلح بهتر است از طلاق و يا بد - رفتارى ، و ممكن است چنين معنى شود : صلح خوب است چنان كه بدرفتارى بد است سيوطى در كتاب حسن المحاضرة نوشته است : اگر كسى بخواهد از ابدال باشد بايد در پنج خصلت به اطفال اقتدا كند كه اگر بزرگان آن خويها داشته باشند همه وارستگان و از ابدال خواهند بود : 1 - بفكر روزى نيستند . 2 - در بيمارى از آفريننده خود گله مند نيستند ، 3 - با يكديگر غذا مىخورند . 4 - در هنگام ترس اشكشان جارى است ، 5 - در دشمنى افراط نميكنند و زود آشتى ميكنند ، شعر :\r\n\r\nابله است آن كه فعل اوست لجاج\r\nابلهى را كجا علاج بود\r\n\r\n\r\nتا توانى لجاج پيشه مگير\r\nكآفت دوستى لجاج بود\r\n\r\n« وَأُحْضِرَتِ الأَنْفُسُ الشُّحَّ » 128 ابو الفتوح نوشته است : بعضى مفسّران گفتند : مراد نفس زن است كه بخيلى كند به حق و نوبت خود از ايثار كردن بر غيرى ، و بعضى دگر گفته‌اند : مراد نفس مرد است كه چون خواهد كه زن رها كند حقّ او نبگذارد ، و بعضى گفتند : مراد هردواند از زن و شوهر كه يكى از ايشان بخل كنند بحقّ خود .\r\n« فَإِنَّ اللَّه كانَ بِما تَعْمَلُونَ خَبِيراً » 128 ابو الفتوح نوشته است شاعر به فارسى گفته است .\r\n\r\nسرّ تو كه داناى فلك ميداند\r\nاو موى به موى رگ برگ ميداند\r\n\r\n\r\nگيرم كه برزق خلق را بفريبى\r\nبا او چه كنى كه يك بيك ميداند\r\n\r\n« وَلَنْ تَسْتَطِيعُوا أَنْ تَعْدِلُوا » 129 طبرى روايت شده است كه پيغمبر ( ص ) با زنهاى خود بمساوات و عدالت رفتار ميفرمود و ميگفت : خدايا ، آنچه ميتوانم از\r\n","description":"","footnote":"","page_name":" 121 ","page_number":121},
  {"content":"\r\nكار من است و ميكنم ، و آنچه نميتوانم ملامتم مكن كه كار تو است و عمر خليفه ميگفته است خدايا اختيار دل خود را ندارم ، ولى تا بتوانم رفتارم به عدالت خواهد بود .\r\nمجمع : يعنى شما نميتوانيد با زنهاى متعدّد خود به عدالت رفتار كنيد از جهت خرج و معاشرت و همه ى شئون حياتى .\r\n« فَلا تَمِيلُوا كُلَّ الْمَيْلِ » 128 مجمع : يعنى با زنهاى مورد علاقه ى خود طورى رفتار نكنيد كه موجب ستمگرى و تجاوز بحقوق ديگرى شود .\r\n« فَتَذَرُوها كَالْمُعَلَّقَةِ » 128 ابو الفتوح نوشته است : چنان كه آويخته ى بين - الامرين ، نه بيوه باشد ، نه شوهردار ، بين الباب و الدّار ، نه اين باشد و نه آن .\r\n« وَإِنْ تُحْسِنُوا وَتَتَّقُوا » 128 ابو الفتوح نوشته است : از خدا بترسى در آن كه ظلم كنى و حيف ، و از حقّ يكى بازگيرى و در ديگر افزايى ، و در خبر است كه امير - المؤمنين علىّ عليه السّلام دو زن داشت روزى كه نوبت يكى بود ، در سراى آن ديگرى وضوى نماز نكردى ، و در خبر است از باقر عليه السّلام از پدرانش كه رسول ( ع ) در آنوقت كه بيمار بود در حجره ى زنان ميگردانيدند بنوبت تا دلخوش گردند ، و بحجره ى عايشه بخفت ، و معاذ جبل « 1 » دو زن داشت ، هر دو بيك روز بمردند بطاعون ، قرعه بيفكند تا ابتدا بتجهيز و دفن كدام كند . و بنزديك ما هر كه چهار زن آزاد دارد نشايد كه او بنزديك يكى از ايشان دو شب مقام كند إلَّا برضاى ديگران ، و چون سه زن دارد ، دو شب بر دو كس باشد و دو شب بر يكى ، و اگر دو زن دارد شبى بر يكى باشد و سه شب بر يكى براى اينكه او را چهار زن حلال است ، چون نكرده است از اوست .\r\nسخن ما همان ترجمه و نقل است .\r\n\r\n","description":"","footnote":"\r\n( 1 ) معاذ بن جبل از جملهء صحابهء رسول ( ص ) و انصارى و خزرجى است و از مخالفين امير المؤمنين عليه السّلام بوده و در اواخر عمر در اردن بود و به بيمارى طاعون كه شيوع پيدا كرده بود در سنهء 17 يا 18 بمرد . عبد الرحمن بن غنيم پدر عيالش گويد من هنگام مرگ بر بالين او بودم و ميگفت « ويل لى ، ويل لى » واى بر من واى برمن ، با خود گفتم هذيان ميگويد .\r\nپرسيدم آيا هذيان ميگوئى ؟ گفت : نه ، اين براى دوستيم با دشمن خدا و دشمنىام با دوست خدا است . « مصحح »\r\n","page_name":" 122 ","page_number":122},
  {"content":"\r\n\r\n\r\n[ سوره النساء ( 4 ) : آيات 131 تا 134 
  ]\r\nوَ لِلَّه ما فِي السَّماواتِ وَما فِي الأَرْضِ وَلَقَدْ وَصَّيْنَا الَّذِينَ أُوتُوا الْكِتابَ مِنْ قَبْلِكُمْ وَإِيَّاكُمْ أَنِ اتَّقُوا اللَّه وَإِنْ تَكْفُرُوا فَإِنَّ لِلَّه ما فِي السَّماواتِ وَما فِي الأَرْضِ وَكانَ اللَّه غَنِيًّا حَمِيداً ( 131 ) وَلِلَّه ما فِي السَّماواتِ وَما فِي الأَرْضِ وَكَفى بِاللَّه وَكِيلًا ( 132 ) إِنْ يَشَأْ يُذْهِبْكُمْ أَيُّهَا النَّاسُ وَيَأْتِ بِآخَرِينَ وَكانَ اللَّه عَلى ذلِكَ قَدِيراً ( 133 ) مَنْ كانَ يُرِيدُ ثَوابَ الدُّنْيا فَعِنْدَ اللَّه ثَوابُ الدُّنْيا وَالآخِرَةِ وَكانَ اللَّه سَمِيعاً بَصِيراً ( 134 )\r\nمعنى لغات : وصّينا - از مصدر توصيه بمعنى سفارش ، و كيل - آن كه مورد اطمينان است و اعتماد ، كسى كه در مورد عجز ديگرى كار او را انجام ميدهد .\r\nترجمه :\r\nو آنچه در آسمانها و زمين است مال خدا است [ پس گشايش و شايستگى در زندگى شما فراهم شود و ما بشما و به آن كسان كه پيش از شما كتاب آسمانى داديم سفارش كرديم كه از نافرمانى خدا پرهيز كنيد و اگر كافر شويد آنچه بآسمانها و زمين است مال خدا است و او ستوده است و بىنياز [ از كفر و دين و چون 
  ]\r\nآنچه بآسمانها و زمين است ملك او است پس او براى نگهبانى و وكالت آفرينش بس بود\r\nكه اگر 132 بخواهد شما مردم را ميبرد و مردمانى دگر ميآورد كه خدا بر اين كار توانا بود .\r\nو آنكه 133 بهره ى دنيا خواهد [ بيابد 
  ] كه بنزد خدا بهره اين جهان و آن جهان باشد و خداوند بينا و شنوا بود .\r\nسخن مفسّرين : « وَلِلَّه ما فِي السَّماواتِ » 131 طبرى : چون در آيت جلو گفته شده است : زن و مرد از هم جدا شده را خدا روزى مىدهد ، در دنباله ى آن يادآورى شده است كه نگرانى از چنين پيشآمد و سوء اتّفاق نداشته باشيد ، و هر جزع و فزع و بيقرارى كه داريد به خدا شكايت كنيد ، چه او همه چيز را آفريده است و در قدرت او است كه وسيله ى آرامش دل شما را فراهم كند .\r\n","description":"","footnote":"","page_name":" 123 ","page_number":123},
  {"content":"\r\nفخر : يك احتمال ارتباط اين آيه بآيت جلو اين است كه چون در اول امر باحسان و خوشرفتارى با بيچارگان شده است ، در اين آيه يادآورى شده است كه آن دستورها بمنفعت خود مردم است چون خداوند احتياج به چيزى ندارد و همه چيز بقدرت او است .\r\n« وَلَقَدْ وَصَّيْنَا الَّذِينَ » 132 طبرى : اين جمله اشاره است بمطلب چند آيه جلو و قضيّه بنى ابيرق كه آرد و زره و اسباب جنگ همسايه را دزديدند و يكى آنها مرتدّ شد و فرار كرد ، اين آيه تهديد است براى آنها كه روش بنى ابيرق و دزد كافر را تقليد كنند .\r\n« وَلِلَّه ما فِي السَّماواتِ » جهت تكرار اين جمله در دو آيه بعقيده ى بعضى فقطَّ براى تأكيد و تثبيت مطلب است ، ولى ديگران گفته‌اند براى نماياندن سه جهت در سه نوبت گفته شده است : اوّل - براى لزوم اطاعت خدا كه چون زمين و آسمان آفريده ى او است بايد مطيع باشيم . دوّم - براى توضيح اينكه بينيازى و ستايش منحصر به او است گفته شده است : آسمان و زمين پديده ى او است .\r\nسوّم - چون آسمان و زمين بقدرت او است پس بهتر و كيل و نگهبان خداوند است و بس .\r\nفخر : در نوبت اوّل اين جمله براى توضيح آيت جلو است كه گفته شده است زن و مرد كه از هم جدا شوند گشايش كارشان با خدا است ، در اين آيه استدلال شده است كه چون آسمان و زمين بقدرت خداوند است پس گشايش و آسايش زن و مرد آسان است و ممكن . در نوبت دوّم براى توجه خاطر مخالفين كه چون گفته شده است : از كفر و انحراف خوددارى كنيد ، با اين جمله فهمانده شده است كه آفرينش و زمين و آسمان بقدرت خدا است و از دين و ايمان شما بىنياز است .\r\nدر نوبت سوّم اظهار مطلب ديگرى است كه چون زمين و آسمان ملك خدا است ميتواند مردم منحرف را يكباره نابود كند و ديگرى بجاى آنها بياورد .\r\n« إِنْ يَشَأْ يُذْهِبْكُمْ أَيُّهَا النَّاسُ وَيَأْتِ بِآخَرِينَ » 133 طبرى : اين جمله ها\r\n","description":"","footnote":"","page_name":" 124 ","page_number":124},
  {"content":"\r\n\r\nاشاره است بآيات جلو كه گفته شده است « لا تَكُنْ لِلْخائِنِينَ خَصِيماً » و منظور سرزنش بنى ابيرق است كه زره دزديدند ، و اعلام اين است كه ممكن است شما مردم منافق نابود شويد و مردمى صالح و شايسته بجاى شما و براى كومك بپيغمبر بيايند .\r\nروح البيان : يعنى شما با همه ى نافرمانى باز هم زنده هستيد و آسوده براى اينكه خدا از اطاعت شما بىنياز است و ميتواند همه شما را نابود كند و ديگرى بجاى شما بياورد .\r\nطبرى : روايت كرده‌اند ، چون اين آيه نازل شد پيغمبر ( ص ) دست بر پشت سلمان زد و فرمود : آن مردم ديگر كه بجاى اين اشخاص ميآيند از اهل و ملَّت اين شخص خواهد بود ، يعنى عجم فرس « ايرانى » .\r\n« مَنْ كانَ يُرِيدُ ثَوابَ الدُّنْيا تا آخر » 134 مجمع : اين جمله ها براى تهديد منافقين است كه براى استفاده ى مادّى با مسلمين موافقت ميكردند .\r\nفخر : يعنى آن مردم كه براى غنيمت و بهره ى دنيا بجهاد ميروند خطا - كارند كه اين بهره ى ناچيز را ميخواهند ، و از منافع اصلى و حقيقى كه در عالم ديگر فراهم است رو گردان هستند ، اگر اين مردم عاقل هستند پى ثواب آخرت ميروند تا بهره هاى هميشگى به آنها برسد و در دو عالم خوشبخت باشند .\r\nروح البيان : حدّادى گفته است : اين آيه براى تهديد منافقين و رياكاران است ، اگر اخلاص در عمل باشد تمام دنيا با آن برابر نباشد ، شعر :\r\n\r\nعبادت باخلاص نيّت نكو است\r\nو گر نه چه آيد ز بيمغز پوست\r\n\r\nحكايت كرده‌اند : جوانمردى غلام خويش را گفت : سخاوت آن نيست كه صدقه به كسى دهند كه او را بشناسند ، صد دينار بستان و ببازار ببر و اوّل درويشى كه بينى بوى ده ، غلام ببازار رفت ، پيرى ديد كه حلَّاق سر او ميتراشيد ، زر بوى داد ، پير گفت كه من نيّت كرده‌ام كه هر چه مرا فتوح شود بوى دهم و حلَّاق را گفت بستان ، حلَّاق گفت : من نيّت كرده‌ام سر او را براى خدا بتراشم ، اجر خود از حقّ تعالى به صد دينار نميفروشم ، و هيچكس نستاند ، غلام بازگشت و زر بازآورد .\r\n","description":"","footnote":"","page_name":" 125 ","page_number":125},
  {"content":"\r\n\r\nاستفاده ى ما همان است كه در ترجمه و نقل از ديگران نوشتيم .\r\n[ سوره النساء ( 4 ) : آيات 135 تا 136 
  ]\r\nيا أَيُّهَا الَّذِينَ آمَنُوا كُونُوا قَوَّامِينَ بِالْقِسْطِ شُهَداءَ لِلَّه وَلَوْ عَلى أَنْفُسِكُمْ أَوِ الْوالِدَيْنِ وَالأَقْرَبِينَ إِنْ يَكُنْ غَنِيًّا أَوْ فَقِيراً فَاللَّه أَوْلى بِهِما فَلا تَتَّبِعُوا الْهَوى أَنْ تَعْدِلُوا وَإِنْ تَلْوُوا أَوْ تُعْرِضُوا فَإِنَّ اللَّه كانَ بِما تَعْمَلُونَ خَبِيراً ( 135 ) يا أَيُّهَا الَّذِينَ آمَنُوا آمِنُوا بِاللَّه وَرَسُولِه وَالْكِتابِ الَّذِي نَزَّلَ عَلى رَسُولِه وَالْكِتابِ الَّذِي أَنْزَلَ مِنْ قَبْلُ وَمَنْ يَكْفُرْ بِاللَّه وَمَلائِكَتِه وَكُتُبِه وَرُسُلِه وَالْيَوْمِ الآخِرِ فَقَدْ ضَلَّ ضَلالًا بَعِيداً ( 136 )\r\nمعنى لغات : قوّامين - مفرد آن قوّام بمعنى زيبا قامت ، دست اندر كار و عهده دار ، تواناى در كار ، امير و فرمان ده . القسط - عدالت ، بهره و بخش ، اندازه . اولى - سزاوارتر و لا يقتر . تلووا - از مصدر لىّ بتشديد ياء بمعنى بتأخير انداختن و بامروز و فردا گذراندن ، حقّ كسى را انكار كردن .\r\nترجمه\r\n135 : اى مؤمنين [ شما را متوجّه كرديم كه بهره ى دنيا و آخرت نزد خداوند است پس 
  ] در ميانه روى و انصاف استوار باشيد و گواهى براى خدا دهيد گرچه بر زيان خود و پدر و مادر و خويشان باشد ، چه بسود نادار يا بينياز گواه شويد كه خدا شايسته تر به كار آنها است [ پس بفرمان او باشيد 
  ] و بدنبال خواسته ى خود از انصاف نگرديد كه اگر در گواهى زبان بگردانيد يا رو گردان ز گواهى شويد خدا از آن خبردار شود .\r\nاى مؤمنين 136 به خدا و پيغمبرش بگرويد و به قرآن كه بر پيغمبرش فرو فرستاد و آن تورات و انجيل كه زين پيش فرو فرستاده و آنكه خدا و فرشتگان او و نامه هاى آسمانى و پيامبران او و روز رستاخيز باور نداشت چنان گمراه شده است كه از\r\n","description":"","footnote":"","page_name":" 126 ","page_number":126},
  {"content":"\r\n\r\nنيكبختى خود دور مانده .\r\nسخن مفسّرين : « يا أَيُّهَا الَّذِينَ آمَنُوا كُونُوا قَوَّامِينَ » 135 طبرى : اين آيه ادب مىكند آن مؤمنين مقلَّد را كه عمل ديگران را پيروى ميكنند ، چنان كه ديگران براى رعايت فقر و اظهار اسلام بنى ابيرق رفتند حضور ، پيغمبر و آنها را صالح و بيگناه معرفى كردند ( تفصيل اين قضيّه در آيات جلو نوشته شده است ) و هم طبرى از سدّى نقل كرده است : دو نفر حضور پيغمبر ( ص ) بدادخواهى آمدند كه يك نفر فقير و ديگرى سرمايه دار بود ، و پيغمبر در دل ميخواست موافقت با فقير كند ، چون او قدرت تجاوز و ستم ندارد ، اين آيه براى راهنمائى آن حضرت نازل شد .\r\nفخر : از سه جهت اين آيه بآيات جلو مربوط است : 1 - پس از آن كه حقوق زنها و رفتار با آنها گفته شده است ، دستور داده شده است كه بايد حقوق خداوند رعايت شود . 2 - چون در آيت پيش گفته شده است كه مردم فقطَّ مزد دنيا ميخواهند با اينكه بايد ثواب دنيا و آخرت بخواهند . در اين آيه بيان شده است : سعادت انسان در آن است كه همه ى گفتار و كردارش براى خدا باشد تا در آخرين مرتبه ى انسانيّت باشد و اوّل مرتبه ى ملك ، 3 - چون از اوّل اين سوره دستور بوده است به - رفتار با عدالت با زن و يتيم و شاهد خواستن در پس دادن اموال آنها بخودشان ، و پس از آن فرمان شده است به دادن جان و مال در راه خدا و پس از آن سخن از شهادت براى طعمة بن ابيرق و دزدى زره بميان آمد كه در همه اينها به آداب زندگى اجتماعى راهنمائى شده است در اين آيه همان مطالب تأكيد و تثبيت شده است « و ما در ترجمه و ارتباط آيات بجلو همانچه امام در جهت دوّم نوشته است تشخيص داديم ، و نوشتيم » .\r\n« أَوِ الْوالِدَيْنِ » 135 مجمع : اين جمله ميفهماند كه شهادت خويشاوندان بسود يا زيان يكديگر جايز است ، اگرچه پدر و فرزند باشد ، و ابن عبّاس همين طور گفته است : ابن شهاب زهرى گفته است : مسلمين پيشين بر همين روش بودند كه شهادت بسود و زيان يكديگر ميدادند و برحقّ بود ، تا آن كه دسته هاى مختلف\r\n","description":"","footnote":"","page_name":" 127 ","page_number":127},
  {"content":"\r\n\r\nمردم با يكديگر آميخته شدند و رفتار آنها موجب اتّهامشان شد و حكومتها بگفتار آنها مطمئن نبودند مقرّر كردند شهادت آنكه متّهم به رعايت خويشاوندى است پذيرفته نشود ابو الفتوح نوشته است : بنزديك ما گواهى مرد براى مادر و پدر روا باشد و برايشان روا نباشد ، و گواهى مادر و پدر براى فرزند و برادر روا باشد .\r\n« فَاللَّه أَوْلى بِهِما » 135 ابو الفتوح : نقل كرده‌اند : فقيرى و سرمايه دارى نزد پيغمبر بحكومت رفتند ، آنحضرت به گمان اينكه غنى به فقير ستم مىكند مايل شد براى فقير حكم كند ، اين آيه نازل شد و اين منقول درست نيست ، چون بر خلاف عصمت مقام نبوّت است كه نينديشيده قضاوت كند ، و اين جمله براى دستور پيغمبر نيست بلكه بروش عموم كلام و توجّه سخن به همه ى مردم است ، اين بود خلاصه ى گفته ى ابو الفتوح ، ممكن است بگوئيم : بدرستى و نادرستى جهت نزول آيه كار نداريم ، ليكن نميتوانيم اين گونه خطاب با پيغمبر را خلاف عصمت بدانيم ، زيرا پيغمبر بشرى است مثل ديگران احساس و عاطفه دارد و به اين خواصّ نفسانى گرفتار است ، ولى چون رهبر بشر است اگر اين خاصّه هاى نفسانى موجب انحراف او شود ، جلوگيرى نفسانى دارد كه معنى عصمت همان خاصيّت ربّانى است و مانع نفسانى او است و منحصر به خود او كه ديگرى اين بهره را ندارد ، و اگر چيزى در دل او بگذرد كه بر خلاف مصلحت خود او باشد و يا اجتماعى و افرادى كه رهبرى آنها را عهده دار است ، آن نگهبان غيبى جلوگير او مىشود تا از فكر و عمل بر خلاف مصلحت مصون باشد . و در سوره ى يوسف كه گفته شده است « وَهَمَّ بِها لَوْ لا أَنْ رَأى بُرْهانَ رَبِّه » « 1 » يعنى يوسف آهنگ زليخا كرد اگر دليل و برهان خداوندى را نميديد ، خود دليل است بر اينكه ميل نفسانى گريبانگير يوسف بود ولى خاصيّت ربّانى جلو او را گرفت و نيز اين آيه كه روى سخن با پيغمبر است گفته شده است : « لَوْ لا أَنْ ثَبَّتْناكَ لَقَدْ كِدْتَ تَرْكَنُ إِلَيْهِمْ شَيْئاً قَلِيلًا » همين مطلب را ميفهماند كه ميل نفسانى بشرى تحريك شد ، ولى خاصيّت\r\n\r\n","description":"","footnote":"\r\n( 1 ) جواب « لو لا » بر خودش مقدم نميشود . و حق آنست كه جواب كه « لضربها » است محذوف است .\r\n( مصحح )\r\n","page_name":" 128 ","page_number":128},
  {"content":"\r\n\r\nربّانى و عصمت ذاتى آن حضرت موجب ثبات و استقامت او شد در طريق خير و مصلحت .\r\nفخر : در قرائت ابى بن كعب اين طور بوده است فاللَّه اولى بهم به صيغه ى جمع .\r\n« فَلا تَتَّبِعُوا الْهَوى أَنْ تَعْدِلُوا » 135 مجمع : معنى اين جمله دو احتمال است : 1 - بهواى دل خود شهادت ندهيد منظور رفتار به عدالت است .\r\n2 - تعدلوا مشتق از عدول باشد يعنى از شهادت خود منحرف از حقّ نشويد و عدول از وظيفه ى خود نكنيد .\r\nفخر : چون عدالت نتيجه ى خوددارى از هوى و هوس است پس معنى آيه اين است : پى هوى و خواسته هاى نفسانى نرويد تا عادل باشيد .\r\n« وَإِنْ تَلْوُوا أَوْ تُعْرِضُوا » 135 مجمع : ابن عامر و حمزه « تلوا » با ضمّ و صداى جلو لام و يك واو قرائت كرده‌اند ، و بقيّه بقرائت مشهور خوانده‌اند كه ضمّه ى واو اوّل و سكون واو دوّم است . و هم او نوشته است كه از ابن عبّاس و مجاهد نقل شده است : معنى جمله اين است : اگر در انجام شهادت كوتاهى كنيد و يا خوددارى نمائيد ، از سدّى نقل شده است : يعنى اگر شما حاكمان و فرماندهان از حكم براى يكى كوتاهى و مماطله كنيد ، و يا خوددارى و اعراض كنيد از يكى از دو طرف دعوى براى سود ديگرى . و از حضرت باقر ( ع ) روايت شده است « ان تلووا » يعنى اگر عوض كنيد شهادت خود را ، او « تعرضوا » يعنى اگر كتمان كنيد و بپوشانيد شهادت را .\r\n« يا أَيُّهَا الَّذِينَ آمَنُوا آمِنُوا بِاللَّه وَرَسُولِه » 136 طبرى : اگر كسى اعتراض كند كه چگونه مردم مؤمن ناميده شده‌اند و باز امر شده است كه مؤمن شويد ؟ جواب اين است كه چون يهود مؤمن بتورات و موسى بودند و بس ، و مسيحيها مؤمن به تورات و انجيل بودند و پيغمبر ( ص ) و قرآن را قبول نداشتند ، اين آيه خطاب به آنها است كه اى مردم مؤمن بقسمتى از رهبريهائى خداپرستى و توحيد مؤمن به همه ى آنها بشويد كه موسى و عيسى و محمّد است و كتابهاى آنها .\r\nتفسير كشف الأسرار نوشته است : پير طريقت گفت : خداوندا موجود نفس - هاى جوانمردانى ، حاضر دلهاى ذاكرانى ، از نزديك نشانت ميدهند و برتر از\r\n","description":"","footnote":"","page_name":" 129 ","page_number":129},
  {"content":"\r\nآنى ، و از دورت ميپندارند و نزديكتر از جانى ،\r\n\r\nگفتم صنما مگر كه جانان منى\r\nاكنون كه همى نگه كنم جان منى\r\n\r\nميگويد : اى شما كه شريعت پذيرفتيد حقيقت بپذيريد ، شريعت چيست ؟\r\nحقيقت چيست ؟ شريعت چراغ است حقيقت داغ است ، شريعت بند است ، حقيقت پند است ، شريعت نياز است ، حقيقت ناز است ، شريعت اركان ظاهر است ، حقيقت اركان باطن است ، شريعت بواسطه است ، حقيقت بمكاشفه است .\r\nابو الفتوح : در معنى اين جمله چند قول گفتند :\r\n1 - اى كسانى كه به زبان اظهار ايمان كرده‌ايد بدل هم آن را بپذيريد .\r\n2 - اى كسانى كه مؤمن شده‌ايد در ايمان خود مستقيم و پايدار باشيد .\r\nفخر : يعنى اى مردمى كه بتقليد مؤمن هستيد مؤمن با دليل باشيد .\r\nمجمع : روايت كرده‌اند كه عبد اللَّه بن سلام عالم يهودى با عدّه اى از موافقين خود حضور پيغمبر رسيدند و عرض كردند : ما به تو و قرآن تو و بموسى و تورات او ايمان داريم و ديگرى را قبول نداريم ، اين آيه براى جواب آنها نازل شد كه بايد به همه ى اينها مؤمن باشيد و آنها هم پذيرفتند .\r\n« وَالْكِتابِ الَّذِي نَزَّلَ » - تا - « أَنْزَلَ » 136 ابو الفتوح : ابن كثير و ابو عمرو و كسائى « نزّل و انزل » با ضمّ اوّل و كسر زاى به صيغه مجهول قرائت كرده‌اند ، و بقيّه ى قاريها با فتح اوّل و فتح زاى به صيغه ى معلوم خوانده‌اند ، و در نتيجه معنى تفاوتى نيست .\r\n« وَمَنْ يَكْفُرْ بِاللَّه وَمَلائِكَتِه » 126 تا آخر طبرى : يعنى انكار و كفر بيكى از اينها در نتيجه كافر شدن به همه ى آنها است و قبول بعضى از آنها حقيقت ايمان نيست و بايد به همه ى آنها ايمان باشد ، و معنى « ضَلالًا بَعِيداً » آن است كه از راه مستقيم دور شده و بسوى مهلكه رفته است .\r\nمجمع : يعنى انكار نبوّت پيغمبر موجب انكار همه ى اديان و كتب است . و حسن بصرى گفته است : جمله ى « ضَلَّ ضَلالًا بَعِيداً » يعنى راه يگانگى و يكدلى و الفت را بسته است .\r\n","description":"","footnote":"","page_name":" 130 ","page_number":130},
  {"content":"\r\n\r\nتنوير المقباس : اين جمله ها را چنين معنى كرده است : هركس كافر شود به خدا يا ملائكه يا كتابها يا پيغمبران يا روز قيامت ، كه « واو » را بمعنى « أو » دانسته است كه به فارسى ( يا ) معنى مىشود .\r\nسخن ما : 1 - آيت اوّل حقيقت ديندارى را يادآور مىشود كه ايمان درست آن است كه هيچگونه محافظه كارى و اغفال و جانبدارى و خودپرستى در آن نباشد ، مؤمن بايد حقّ بگويد اگرچه بر ضرر خودش يا نزديكترين خويشان او باشد ، و كلمات « أَوِ - الْوالِدَيْنِ » صريح است كه بايد از شهادت و گفتار بحقّ خوددارى نشود اگرچه بر ضرر پدر و مادر باشد ، ليكن فقها در اين مطلب اختلاف كرده‌اند ، و بيشتر فقها معتقدند كه شهادت فرزند بر ضرر پدر جايز و مسموع نيست ، در كتاب جواهر بحث شهادت مسئله سوّم از مواضع تهمت نقل كرده است از شيخ طوسى كه در اخبار فرقه ى اماميّه منع شده است از شهادت فرزند بر پدر و نيز روايتى نقل كرده است « لا تقبل شهادة الولد على والده » و از شافعى نقل كرده است كه شهادت در مال و حقوق جايز است و در امور غير مالى كه مستلزم مجازات بدنى است جايز نيست ، در پايان اين مطالب گفته است :\r\nفقطَّ بر ضرر پدر جايز نيست ولى شهادت بر ضرر پدر بزرگ و مادر جايز است .\r\nدر جملهء آخر « فَإِنَّ اللَّه كانَ بِما تَعْمَلُونَ خَبِيراً » تهديد با اشاره است كه از اين گونه انحرافات اخلاقى خدا خبردار است و اين عالم مادى گنجايش مجازات آن را ندارد ، و محوّل بعالم ابدى خداوندى است .\r\n2 - در آيت دوّم تصريح شده است كه دين و اعتقاد بحقايق آفرينش قابل تجزيه نيست ، و معتقد بتوحيد بايد نبوّت را قبول كند و همچنين معاد و عالم ديگر را ، و جمله ى « ضَلَّ ضَلالًا بَعِيداً » شايد اشاره باشد به اين كه دين يك حقيقت واحد دامنه دارى - است كه شعب و اصول و فروع آن وابسته به يكديگر و غير قابل تفكيك است ، پس اگر قسمتى از آن انكار شود گمراهى است كه دور است از هدايت ، چون آنكه همه را منكر است ممكن است وقتى به خود آيد و جستجو كند و بپذيرد ، پس در گمراهى دور از هدايت نيست ولى آنكه قسمتى را پذيرفته است مثل جاهل مركب است كه خود را مؤمن ميداند ، و پى تكميل ايمان خود نميرود ، پس در گمراهى به جائى رسيده است كه دور از هدايت و نالايق .\r\n","description":"","footnote":"","page_name":" 131 ","page_number":131},
  {"content":"\r\n\r\n[ سوره النساء ( 4 ) : آيات 137 تا 141 
  ]\r\nإِنَّ الَّذِينَ آمَنُوا ثُمَّ كَفَرُوا ثُمَّ آمَنُوا ثُمَّ كَفَرُوا ثُمَّ ازْدادُوا كُفْراً لَمْ يَكُنِ اللَّه لِيَغْفِرَ لَهُمْ وَلا لِيَهْدِيَهُمْ سَبِيلًا ( 137 ) بَشِّرِ الْمُنافِقِينَ بِأَنَّ لَهُمْ عَذاباً أَلِيماً ( 138 ) الَّذِينَ يَتَّخِذُونَ الْكافِرِينَ أَوْلِياءَ مِنْ دُونِ الْمُؤْمِنِينَ أيَبْتَغُونَ عِنْدَهُمُ الْعِزَّةَ فَإِنَّ الْعِزَّةَ لِلَّه جَمِيعاً ( 139 ) وَقَدْ نَزَّلَ عَلَيْكُمْ فِي الْكِتابِ أَنْ إِذا سَمِعْتُمْ آياتِ اللَّه يُكْفَرُ بِها وَيُسْتَهْزَأُ بِها فَلا تَقْعُدُوا مَعَهُمْ حَتَّى يَخُوضُوا فِي حَدِيثٍ غَيْرِه إِنَّكُمْ إِذاً مِثْلُهُمْ إِنَّ اللَّه جامِعُ الْمُنافِقِينَ وَالْكافِرِينَ فِي جَهَنَّمَ جَمِيعاً ( 140 ) الَّذِينَ يَتَرَبَّصُونَ بِكُمْ فَإِنْ كانَ لَكُمْ فَتْحٌ مِنَ اللَّه قالُوا ألَمْ نَكُنْ مَعَكُمْ وَإِنْ كانَ لِلْكافِرِينَ نَصِيبٌ قالُوا ألَمْ نَسْتَحْوِذْ عَلَيْكُمْ وَنَمْنَعْكُمْ مِنَ الْمُؤْمِنِينَ فَاللَّه يَحْكُمُ بَيْنَكُمْ يَوْمَ الْقِيامَةِ وَلَنْ يَجْعَلَ اللَّه لِلْكافِرِينَ عَلَى الْمُؤْمِنِينَ سَبِيلًا ( 141 )\r\nمعنى لغات : « أ » - آيا ، حرف استفهام و پرسش . يبتغون - از مصدر ابتغاء بمعنى طلب كردن ، در آب فرو رفتن ، بمهلكه وارد شدن ، يتربّصون - از مصدر تربّص بمعنى انتظار و توقّف . استحوذ - چيره و مستولى شد .\r\nترجمه\r\n137 : البتّه آن كسان كه مؤمن شدند و سپس كافر شدند و ز آن پس مؤمن شدند و پس از آن كافر شدند و بر كفر خود استوار بودند و بيفزودند خدا را چنين مقدّر نبوده است كه آنان را بيامرزد و نه براهى رهبرىشان كند .\r\n138 پس مردم منافق و دو - روى را نويد بده اى محمّد كه آزارى دردناك براىشان باشد\r\n139 آن كسان كه كافران را بجاى مؤمنان دوست خود گيرند چگونه از آنها عزّت و برترى خواهند با اينكه هر\r\n","description":"","footnote":"","page_name":" 132 ","page_number":132},
  {"content":"\r\n\r\nعزّت و برترى از خداوند است و بس ؟\r\nو 140 همانا در اين قرآن چنين دستورى براى شما نازل شده است كه اگر شنيديد مردمى آيات را منكر ميشوند و بفسوس ميگيرند شما در انجمن آنها ننشينيد تا سخن ديگر بميان آرند و [ از اين گونه سخن درگذرند كه 
  ] شما نيز بمانند ايشان باشيد اگر دورى نكنيد كه خدا منافقان و كافران همگى را بدوزخ فراهم كند .\r\nهمان كسان كه در انتظار كار شما بودند تا اگر از سوى خدا براى شما گشايشى باشد گويند نه مگر ما با شما بوديم [ پس بايد چون شما بهره مند شويم 
  ] و اگر كافران را سودى بود به آنان گويند : نه مگر ما بر شما چيره بوديم كه جلوگير آنها ز شما شديم ؟ و البته خداوند برستاخيز ميان شما و آنان داورى كند و هرگز خدا براى كافران بر مؤمنان راهى و قدرتى نخواهد داد .\r\nسخن مفسّرين : « إِنَّ الَّذِينَ آمَنُوا ثُمَّ كَفَرُوا تا آخر » 137 طبرى : قتاده گفت : آنها يهود بودند كه بتورات مؤمن شدند و چون به آن رفتار نكردند كافر شدند باز مسيحيها مؤمن شدند بانجيل و چون بفرمان مسيح رفتار نكردند كافر شدند و چون بمحمّد مؤمن نشدند كفرشان فزون شد و ممكن نيست كه خدا آنها را بيامرزد ابن زيد گفته است : مقصود منافقين است كه اسلام ميپذيرفتند و باز كافر ميشدند دوباره مسلمان ميشدند و باز برميگشتند و تا دم مرگ كافر بودند .\r\nمجمع : از حسن بصرى نقل شده است : مقصود از اين مردم آن عدّه يهود و مسيحى هستند كه براى اغفال مردم مسلمان ميشدند و پس از آن به آنها ميگفتند : ما مردّد شديم در درستى گفتار پيغمبر و باز منكر ميشدند و از اسلام رو گردان شده تا دم مرگ بر كفر باقى بودند .\r\nدر كشف الأسرار نوشته است : نابايستگان ازلند و خستگان ابد ، فرا رفتند ، پس بر وى درآمدند ، پس برخاستند باز بيفتادند ، و آنگه داغ جدائيشان برنهادند اللَّه بر آن نيست كه ايشانرا بيامرزد .\r\nفخر : براى جمله « ثُمَّ ازْدادُوا كُفْراً » سه جهت گفته‌اند : اوّل - چون كافر شدند و اسلام نپذيرفتند ، پس بر كفرشان افزوده‌اند . دوّم - چون با عقيده ى كفر معصيت ميكردند ، پس بر كفر خود افزوده‌اند . سوّم - چون پس از كفر ميگفتند ما به اين\r\n","description":"","footnote":"","page_name":" 133 ","page_number":133},
  {"content":"\r\nاظهار اسلام خود مسلمانان و دينشان را مسخره ميكنيم و اين خود فزونى در كفر است .\r\nتفسير الميزان طباطبائى : در تفسير عيّاشى از محمّد بن مسلم روايت شده است كه امام باقر ( ع ) و صادق ( ع ) فرمودند : اين جمله براى توصيف عبد اللَّه بن أبى .\r\nسرح نازل شد كه كافر بود و بعد هم كه مسلمان شد از ايمان چيزى در دلش نماند .\r\nو از ابو بصير روايت شده است كه شنيدم آنحضرت « امام باقر يا صادق ( ع ) » ميفرمود :\r\nمنظور از آيه آن كس است كه ميداند شراب حرام است و مينوشد ، و عمل زشت و قبيح است و اقدام به آن مىكند ، و ميداند زكات حقّ فقرا است و نميدهد .\r\n« وَلا لِيَهْدِيَهُمْ سَبِيلًا » 137 ابو الفتوح نوشته است : و او را راهى ننمايد يعنى ره بهشت و ثواب ، و لايق به حال ايشان اين است .\r\n« الَّذِينَ يَتَّخِذُونَ الْكافِرِينَ أَوْلِياءَ » 139 فخر : همه ى مفسرين معتقد هستند كه مقصود آن منافقين هستند كه با يهود دوستى ميكردند بانتظار نابودى پيغمبر و مسلمين ، چون يهود ميگفتند : ما مردم محترم هستيم و منافقين ميخواستند با دوستى يهود قدرت و اهميّت پيدا كنند ، از اين جهت با جمله ى « فَإِنَّ الْعِزَّةَ » در آخر آيه اين آرزو ابطال شده است كه همه ى عزّت و اهميّت از جانب خدا است .\r\n« وَقَدْ نَزَّلَ عَلَيْكُمْ فِي الْكِتابِ تا آخر » 140 طبرى : اين آيه به خوبى معيّن مىكند كه نبايد با هيچ باطل و ناحقّ مجالست كرد ، و متقدّمين ميگفتند : اگر مردى بسخن دروغ در مجلسى مردم را بخنداند خداوند بر همه ى آنها غضبناك مىشود و به اين آيه استدلال ميكردند . عمر بن عبد العزيز عدّه اى را براى نوشيدن شراب تازيانه زد ، يك نفر ميان آنها روزه دار بود ، گفتند : اين شراب ننوشيده است او اين جمله هاى آيه را خواند « فَلا تَقْعُدُوا مَعَهُمْ حَتَّى يَخُوضُوا فِي حَدِيثٍ غَيْرِه إِنَّكُمْ إِذاً مِثْلُهُمْ » .\r\nمجمع : عاصم و يعقوب « نزّل » با فتح و صداى بالاى نون قرائت كرده‌اند ، و بقيّه ى قاريها « نزّل » را با صداى جلو نون و صداى زير زاى خوانده‌اند ، و در نتيجه ى معنى تفاوت نميكند .\r\nفخر : مفسّرين گفته‌اند : مشركين مكّه در مجالس خود قرآن را مسخره ميكردند\r\n","description":"","footnote":"","page_name":" 134 ","page_number":134},
  {"content":"\r\nو ميخنديدند ، براى اين رفتار آنها اين آيه نازل شد « وَإِذا رَأَيْتَ الَّذِينَ - يَخُوضُونَ فِي آياتِنا فَأَعْرِضْ عَنْهُمْ حَتَّى يَخُوضُوا فِي حَدِيثٍ غَيْرِه » و چون يهود مدينه مثل مشركين مكّه آن را مسخره ميكردند و منافقين در مجالس آنها حاضر ميشدند و موافقت ميكردند ، اين آيه براى خطاب بمنافقين نازل شد كه در گذشته هم براى شما كه ادّعاى اسلام ميكنيد اين مطلب در قرآن نازل شد .\r\nتفسير الميزان طباطبائى : محمّد بن فضل از حضرت امام رضا ( ع ) نقل كرده است كه فرمود : اين آيه دستور ميدهد : اگر از كسى شنيديد حقّ را انكار و تكذيب مىكند از نزد او برخيزيد و با او همنشينى مكنيد .\r\n« إِنَّ اللَّه جامِعُ الْمُنافِقِينَ وَالْكافِرِينَ » 140 فخر : يعنى چون منافقين با كافران در دنيا انجمن ميشدند براى استهزا و مسخره ى قرآن و پيغمبر ، در عالم ديگر هم با آنها فراهم خواهند شد براى سوختن در جهنّم .\r\nروح البيان : اين جمله بمنزله علَّت است براى جمله ى جلو كه گفته شده است « إِنَّكُمْ إِذاً مِثْلُهُمْ » يعنى وقتى با آنها بنشينيد همانند آنها هستيد كه در جهنّم با هم برگزار ميكنيد ، و چون روحهاى مردم به يكديگر نزديك است در دنيا هم با هم مأنوس هستند ، و عايشه روايت كرده است : زنى در مكّه مقلَّده بود كه به خانه ها ميرفت و با حركات و كلمات خود زنها را ميخنداند ، پس از هجرت و گشايش در كارها او هم بمدينه آمد و بر زنى وارد شد كه همكار او در مدينه بود ، روزى بر من آمد ، پيغمبر وارد شد و فرمود : اين زن كيست ؟ من معرّفى نمودم و عرض كردم بر فلان زن مقلَّده وارد شده است ، فرمود ارواح مردم دسته هاى مختلفى است كه هرچند تاى آنها با يكديگر مأنوس و مجتمع هستند ، و يك عدّه اى با اينها مخالف هستند و با دسته ى ديگر موافق و همكار و يكديگر را پيدا ميكنند . حافظ گفته است :\r\n\r\nنخست موعظه ى پير مىفروش اينست\r\nكه از مصاحب ناجنس احتراز كنيد\r\n\r\n« ألَمْ نَسْتَحْوِذْ عَلَيْكُمْ » 141 طبرى : يعنى ما در گفتار خود بر شما چيره شديم تا شما توانستيد بر مسلمانان فاتح و غالب شويد .\r\n","description":"","footnote":"","page_name":" 135 ","page_number":135},
  {"content":"\r\n\r\n\r\nفخر در تفسير اين جمله دو وجه است : 1 - يعنى منافقين بكافرين مى - گفتند : ما ميتوانستيم بر شما چيره شويم و بكشيم و اسيرتان كنيم ، ليكن مسلمانان را از شما ترسانديم و با آنها كومك نكرديم تا موجب پيشرفت شما شد .\r\n2 - كافران و يهوديان ميخواستند مسلمان شوند ، منافقين براى آنها استدلال كردند كه به زودى كار پيغمبر و مسلمانان سست مىشود و شما بر آنها غالب خواهيد شد و آنها را وادار كردند كه منصرف از اسلام بشوند ، و چون آنها را قدرتى پيدا شد گفتند : ما بوديم كه بر رأى شما چيره شديم و جلوگيرتان شديم از پذيرفتن اسلام .\r\n« وَلَنْ يَجْعَلَ اللَّه لِلْكافِرِينَ الخ » 141 طبرى : حضرت امير ( ع ) فرمود : مقصود در عالم ديگر و قيامت است كه كافران مغلوب مسلمانان خواهند بود .\r\nكشف الأسرار : ممكن است مقصود از مؤمنين اصحاب پيغمبر باشد كه كافران بر آنها تسلَّط نداشتند ، و شايد مقصود تسلَّط بر عموم مسلمين باشد كه كافران آنها را نابود كنند و از دين توحيد اثرى نماند .\r\nفخر : ممكن است مقصود آن باشد كه كافران مغلوب استدلال مسلمين هستند ، و ممكن است بگوئيم : بطور كلَّى كافران تسلَّط بر مسلمين ندارند مگر در پاره اى موارد معيّن ، شافعى بر چند مسئله ى فقهى به اين آيه استدلال كرده است مثل اينكه اگر كافرى در جنگ بر مسلمان مسلَّط شد و اموال او را گرفت مالك نميشود بدليل همين جمله ، و نيز كافر غلام مسلمان نميتواند بخرد بدليل همين جمله .\r\nاينها منقول از امام فخر بود . اينك ميگوئيم : در كتابهاى ما شيعه هم در بسيارى از احكام فقه كه ميان مسلمان و كافر باشد به اين جمله استدلال شده است ، مثل اينكه گفته‌اند : كافر كه شريك با مسلمان باشد در زمينى و ملكى ، حقّ الشّفعه ندارد ، چون موجب تسلَّط او است بر مسلمان ، و بمفاد اين جمله كافر حقّ تسلَّط بر مسلمان ندارد . و نظير اين استدلال در كتب فقه ما زياد است .\r\nسخن ما :\r\n1 - آيت 137 « إِنَّ الَّذِينَ آمَنُوا » تا آخر ، شايد اشاره باشد بيك واقعيّت نفسانى كه مردم بىثبات و بىاستقامت در فكر و كار خود محروم از بهره هاى مادّى\r\n","description":"","footnote":"","page_name":" 136 ","page_number":136},
  {"content":"\r\nو معنوى هستند ، و چون هردمى فكرى و عقيده اى و كارى دارند ، نه راه مستقيم و سعادت براى آنها فراهم است كه از وسائل زندگى و مادّى بهره ببرند و نه مشمول آمرزش و بهره هاى معنوى عالم ديگر هستند ، چون هرچه عقيده و فكر دارند نتيجه ى آن را براى خود ذخيره ميكنند و موجب سعادت يا شقاوتشان مىشود ، پس مردم بىثبات كه نه عقيده ى ثابت بحقايق عالم آفرينش دارند ، و نه عملى بر طبق آن كرده‌اند ، البتّه وسيله ى آمرزش براى خود تهيه نكرده‌اند و در كارهاى زندگى اين عالم نيز همينطور است ، آنكه هر روزى بفكرى است و پى كارى راه مستقيم را گم كرده است و هدايت نميشود و هميشه سرگردان است و گرفتار .\r\n2 - آيت 139 « الَّذِينَ يَتَّخِذُونَ الْكافِرِينَ تا آخر » ميفهماند : آنان كه با كافران دوستى ميكنند و اعراض از مسلمين باميد بهره هاى زندگى به راه خطا ميروند ، چون سود و عزّت از خداوند است كه اصل آفرينش است و مركز همه ى هستيها ، و اين مطلب روشن است كه هر چيزى را بايد از مركز اصلى و منبع و معدن آن جستجو كرد ، و نيز مسلَّم است كه در پيشگاه قدرت خداوند كافر و مؤمن يكى است و همه بهره مند هستند ، امّا منظور از اجتماع صالح و تشكيل سازمان نوين رهبرى گمراهان و اصلاح مردمان است بطورى كه با اساس آفرينش بشرى سازگار باشد ، و مطابق مصلحت مادّى و معنوى فردى و اجتماع باشد بطورى كه رفع نواقص انسانى و نجات از توحّش و بربريّت شود و موجب سعادت هميشگى ، و البتّه اين نتايج مشروط و مربوط شده است بهمكارى و موافقت با يك دسته ى مخصوص بشر كه مسلمين باشند و معلوم است كه حقيقت عزّت و شرافت و بهره ى مادّى و معنوى همين است و بس كه غير اين گمراهى است و عاقبت به دو گرفتارى و آن روز كه اين آيه نازل شد نتيجه ى آن معلوم شد چون مسلمين فاتح و عزيز شدند ، و امروز هم ميتوان گفت اين مطلب به خوبى نمودار است ، چون آن مردم كه بتقرب كافران خوشدل و مغرور هستند و همّت بسته‌اند كه در ممالك خارج كارى پيدا كنند و با اجانب آميزش و زندگى كنند ، اگر براى دورى از مسلمين و اعراض از حقيقت آفرينش و راه خدا باشد كمال بدبختى است ، و\r\n","description":"","footnote":"","page_name":" 137 ","page_number":137},
  {"content":"\r\n\r\nحرمان از سعادت و عزّت خداوندى ، ولى اگر به منظور رفاه و آسايش زندگى و كسب كمال و استفاده ى از زمين پهناور خداوندى است ، البتّه آن هم قدردانى از نعمت خدا و بهره مندى از آفرينش بينهايت الهى است . 3 - آيت « وَقَدْ نَزَّلَ عَلَيْكُمْ تا آخر » بسيار روشن است كه ايمان بيك حقيقت و يا دين و قانون مستلزم دفاع از آن است چون در طبيعت عموم مردم نهاده شده است كه به آنچه علاقه و دلبستگى دارند با هر وسيله بتوانند از آن دفاع ميكنند ، و البتّه دين كه نتيجه ى فكر و عمل آدمى است و سود آن را هميشگى و دائمى ميداند ، با ارزشتر چيزى است كه معتقد شده است و به آن دلبسته است . پس دفاع از آن بهر وسيله كه ممكن باشد لازم است ، و كمتر وسيله ى دفاع از دين و عقيده كناره گيرى است از مجالست با مخالف ، و احتراز از حضور در مجلس بدگوئى . 3 - جمله ى آخر « لَنْ يَجْعَلَ اللَّه لِلْكافِرِينَ عَلَى الْمُؤْمِنِينَ سَبِيلًا » علاوه بر آنچه از حديث و گفتار ديگران نقل كرديم ممكن است بگوئيم : مقصود از سبيل استعلا و برترى است ، و چون كفر ، انحراف و دورى از اصل آفرينش است ، و اسلام پيوستگى و اتّصال بمبدأ و ريشه خلقت است ، پس بمقتضاى طبيعت آن كه منحرف و دور از اصل و ريشه ى پيدايش خود شده است ، نازلتر و ناچيزتر و بيچاره تر است از آنكه خود را وابسته ى باصل و ريشه ى پيدايش خود نموده است ، و به همين جهت است كه آرامش دل و آسايش وجدان دسته ى دوم بيشتر است و اطمينان و دلگرمى بآينده ى خود دارند پس بر فرض كافر به ظاهر مسلَّط بر مسلمان باشد ، ولى از سوى خدا يعنى مصلحت آفرينش و اصل ايجاد ، لياقت تسلَّط براى كافر نيست ، و مانند برترى و تفوّق موقّت جاهل بر عالم است و مردم خائن بر اشخاص درستكار ، و معلوم است كه برترى افراد و دسته هاى نالايق در عالم زياد است . تا آنكه گفتند : « الحمد للَّه الَّذى فضّل المفضول على الفاضل » .\r\n","description":"","footnote":"","page_name":" 138 ","page_number":138},
  {"content":"\r\n\r\n[ سوره النساء ( 4 ) : آيات 142 تا 147 
  ]\r\nإِنَّ الْمُنافِقِينَ يُخادِعُونَ اللَّه وَهُوَ خادِعُهُمْ وَإِذا قامُوا إِلَى الصَّلاةِ قامُوا كُسالى يُراؤُنَ النَّاسَ وَلا يَذْكُرُونَ اللَّه إِلَّا قَلِيلًا ( 142 ) مُذَبْذَبِينَ بَيْنَ ذلِكَ لا إِلى هؤُلاءِ وَلا إِلى هؤُلاءِ وَمَنْ يُضْلِلِ اللَّه فَلَنْ تَجِدَ لَه سَبِيلًا ( 143 ) يا أَيُّهَا الَّذِينَ آمَنُوا لا تَتَّخِذُوا الْكافِرِينَ أَوْلِياءَ مِنْ دُونِ الْمُؤْمِنِينَ أتُرِيدُونَ أَنْ تَجْعَلُوا لِلَّه عَلَيْكُمْ سُلْطاناً مُبِيناً ( 144 ) إِنَّ الْمُنافِقِينَ فِي الدَّرْكِ الأَسْفَلِ مِنَ النَّارِ وَلَنْ تَجِدَ لَهُمْ نَصِيراً ( 145 ) إِلَّا الَّذِينَ تابُوا وَأَصْلَحُوا وَاعْتَصَمُوا بِاللَّه وَأَخْلَصُوا دِينَهُمْ لِلَّه فَأُولئِكَ مَعَ الْمُؤْمِنِينَ وَسَوْفَ يُؤْتِ اللَّه الْمُؤْمِنِينَ أَجْراً عَظِيماً ( 146 )\r\nما يَفْعَلُ اللَّه بِعَذابِكُمْ إِنْ شَكَرْتُمْ وَآمَنْتُمْ وَكانَ اللَّه شاكِراً عَلِيماً ( 147 )\r\nمعنى لغات : يخادعون - از مصدر مخادعه و خداع بمعنى حيله كردن ، ظاهر بر خلاف باطن نماياندن ، كسالى - جمع كسلان به معنى سست و تنبل ، يراؤون - از مصدر مراآة و رئاء ، بمعنى نشاندادن بر خلاف آنچه هست و مشاورت كردن . مذبذبين - جمع مذبذب بمعنى متحرّك در هوا آويخته ، مردد ، متحيّر اعتصموا - از مصدر اعتصام بمعنى چنگ زدن ، بدست گرفتن ، به كسى چسبيدن و ملازم شدن ، بلطف خداوند پناهنده ى از گناه شدن ، از بدى و شرّ پناه بردن و خود را محفوظ داشتن .\r\nترجمه :\r\nاين منافقان به گمان خود خدا را گول ميزنند كه با تنبلى و سنگينى به نماز ميايستند تا بمردم دين خود بنمايند و ريا كنند و جز اندكى ذكر خدا نكنند ولى خدا آنها را گول مىزند [ كه بزندگى آسوده شان دارد و در شمار مؤمنان بوند 
  ]\r\n","description":"","footnote":"","page_name":" 139 ","page_number":139},
  {"content":"\r\n\r\nآنها سرگردان ميان مؤمنان و كافران هستند كه نه با اين دسته‌اند و نه با آن [ و ز بدى انديشه شان خدا گمراه شان كرده 
  ] و آن را كه خدا گمراه كند تو اى محمّد راهى براى او نيابى .\r\n144 اى مؤمنان با كافران بجاى همكيشان خود دوست نشويد مگر خواهيد خدا را بآشكار بر آزار خود بداريد ؟\r\n145 البتّه منافقان در فرودترين جاى دوزخند و هرگز اى محمّد ياورى براىشان نيابى\r\n146 مگر آنها كه توبه كردند و به راه شايسته رفتند و خدا را دستاويز خود كردند و دين خود ز بتپرستى براى خدا پاك نمودند چنين كسان با مؤمنان بوند و روزى باشد كه خدا به مؤمنان مزدى بزرگ دهد .\r\n147 مگر از آزار شما خدا چه خواهد اگر مؤمن و سپاسگزار باشيد ؟ چه او داناى سپاسگزار كار بندگان است .\r\nسخن مفسّرين : « يُخادِعُونَ اللَّه وَهُوَ خادِعُهُمْ » 142 ابو الفتوح نوشته است حسن بصرى و زجّاج و ازهرىّ گفتند : معنى آن است كه خدع ميكنيد پيغمبر خداى را ، خداى تعالى خداع رسول را خداع خود خواند ، چنان كه گفت : « يُؤْذُونَ اللَّه » و آنچه صورت خداع دارد از خداى تعالى بايشان آن است كه ايشانرا فرو گذاشته است كه حيات و قدرت و نعمت ميدهد ، و رسول را عليه السّلام فرموده است تا احكام مسلمانان بر ايشان ميراند با آنكه ميداند ايشان كافرند و امّا خداع ايشان در قيامت آن بود كه ايشان را فرو گذارد تا در پى مؤمنان ميروند و عقبه هاى قيامت مىبرند تا آنكه بدر بهشت رسند ، چون كه خواهند در بهشت شوند ربانيان در ايشان رسند و ايشان را با دوزخ برند .\r\n« قامُوا كُسالى » كشّاف زمخشرى : با ضمّ و صداى جلو كاف قرائت شده است و با فتح و صداى بالا هم خوانده‌اند و با هر دو قرائت جمع « كسلان » است مثل « سكران و سكارى » .\r\nابو الفتوح نوشته است : از عبد الكريم بن عوجا حكايت كرده‌اند كه كسى او را ديد كه نماز نيكو ميگيرد ، او را گفت : اين مباين طريقت تو است گفت عادت شهر است و رياضت تن و حمايت اهل و ولد .\r\n","description":"","footnote":"","page_name":" 140 ","page_number":140},
  {"content":"\r\n« لا يَذْكُرُونَ اللَّه إِلَّا قَلِيلًا » 142 ابو الفتوح : جبّائى گفته است : يعنى فقط از نماز تكبيره الإحرام را بلند ميگويند كه مردم گمان كنند مشغول نماز هستند ، قتاده گفته است : هرچه مقبول نباشد اندك است ، و هرچه خدا قبول كند آن بسيار بود ، پس مقصود آن است كه منافقين ذكر قابل قبول ندارند .\r\nفخر : يعنى وقتى با ديگران هستند نماز ميخوانند ، و گر نه ، با نماز كارى ندارند .\r\nكشّاف : يعنى فقطَّ در نظر مردم به ياد خدا و نماز هستند و بس ، و يا مقصود آن است كه به ياد خدا نيستند مگر اندك ، چنان كه بيشتر متظاهرين به - اسلام چنين هستند كه چند شب و روز انسان با آنها همراه مىشود و هيچ نام خدا از آنها نميشنود ، ليكن صحبت دنيا تمام وقت آنها را گرفته است كه دمى غافل از آن نيستند ، و ممكن است كلمه ى « قليلا » بمعنى نبود باشد ، يعنى هيچ ياد خدا نميكنند .\r\n« مُذَبْذَبِينَ بَيْنَ ذلِكَ » 143 پيغمبر ( ص ) فرمود : داستان منافق داستان گوسفندى است كه از گله ى خدا جدا شده است بهر دسته گوسفند ميرسد خود را به آن نزديك مىكند ، باز از آنها جدا مىشود و به طرف دسته ى ديگر ميرود .\r\nفخر : ابن عبّاس « مذبذبين » با كسر ذال قرائت كرده است ، و در مصحف عبد اللَّه مسعود « متذبذبين » بزيادتى تاء بوده است ، و از ابو جعفر نقل شده است كه با دال مهمله « بىنقطه » قرائت كرده است و از ماده ى دبّه گرفته است بمعنى طريقه ، و مقصود اين خواهد بود كه منافق ميان طريقه هاى مختلف در حركت است ، و كلمات « بَيْنَ ذلِكَ » بمعنى ميانه ى كفر و ايمان و يا مؤمنين و كافرين است قتاده گفته است : يعنى نه مؤمن با اخلاص هستند ، نه كافر آشكارا . شعر\r\n\r\nاى كه دارى نفاق اندر دل\r\nخار بادت خليده اندر حلق\r\n\r\n\r\nهر كه سازد نفاق پيشه ى خويش\r\nخار گردد بنزد خالق و خلق\r\n\r\n« لا تَتَّخِذُوا الْكافِرِينَ أَوْلِياءَ » 144 فخر : چون در آيات پيش منافقين مذمّت\r\n","description":"","footnote":"","page_name":" 141 ","page_number":141},
  {"content":"\r\n\r\nشده‌اند ، در اين آيه بمؤمنين سفارش شده است كه مانند منافقين نباشند و با كافران دوست نشوند ، و علَّت نزول آيه اين بود كه انصار ، در بنى قريظه ، دوست و همسوگند و همشير داشتند ، از پيغمبر ( ص ) پرسيدند ، در روابط خود با آنها چه كنيم ؟\r\nفرمود : با مهاجرين دوستى كنيد ، و اين آيه نازل شد . قفّال گفته است : اين آيه براى جلوگيرى مؤمنين است از دوستى با منافقين ، يعنى بعد از آنكه اخلاق منافقين را دانستيد ، پس روا نيست كه با آنها دوستى كنيد .\r\n« أتُرِيدُونَ أَنْ تَجْعَلُوا لِلَّه عَلَيْكُمْ سُلْطاناً مُبِيناً » مجمع : اين ميفهماند تا كسى شايسته و محكوم به عذاب نباشد خدا عذابش نكند . و حسن بصرى گفته است :\r\nيعنى مگر ميخواهيد بكفر و دروغ دانستن دين راه آزار خود براى خدا باز كنيد .\r\n« فِي الدَّرْكِ الأَسْفَلِ » 145 فخر : ليث گفته است : « الدَّرْكِ » گودتر نقطه ى هر جاى گودى است ، پس مقصود از « درك اسفل » آخرين گودى جهنّم است ، ضحاك گفته است : درجات مراتب بالاى يكديگر است ، و دركات مراتب زير يكديگر هستند ، و حمزه و عاصم و كسائى « درك » به سكون راء خوانده‌اند ، و ديگران با فتح آن قرائت كرده‌اند ، و زجّاج گفته است : اين دو لغت است ، مثل شمع و شمع . و چون منافقين مسلمانان را استهزاء ميكردند ، و باسرارشان مطلَّع ميشدند ، و آنگاه كافران را خبردار ميكردند ، عذاب و گرفتارى آنها در درك اسفل معيّن شده است « إِلَّا الَّذِينَ تابُوا وَأَصْلَحُوا ، وَاعْتَصَمُوا بِاللَّه وَأَخْلَصُوا دِينَهُمْ لِلَّه » 146 ملا سلطان على گنابادى در بيان السعادة : اين جملات را چنين معنى كرده است يعنى بجز آن مردم كه از نفاق توبه كنند و كارهاى زشت گذشته ى خود را بوسيله ى يارى مقام نبوّت يا مظهر او ، اصلاح كنند ، و بمظهر خداوند ، و شيخ ارشاد كه علىّ عليه السّلام است متمسّك شوند ، و در دين خداوند كه ولايت است باخلاص قدم بردارند كه نااهل را در آن شريك نكنند ، و بغرض فاسد ادّعاى ولايت ننمايند .\r\nتأويلات كاشانى : اين جملات را چنين معنى كرده است : آنها كه از بقيّه ى نور و استعداد تكامل خود استفاده كرده و كومك توفيق خداوندى را پذيرفته اند\r\n","description":"","footnote":"","page_name":" 142 ","page_number":142},
  {"content":"\r\nو بوسيله ى شكستن صفات نفسانى و برداشتن پرده هاى هوى و هوس ، آن اندازه از استعداد تلف شده را جبران كرده و در توجّه بحقّ ريسمان اراده و عزم قوى را محكم گرفته‌اند ، و از پليديهاى موانع سلوك إلى الحقّ و خباثات شرك مخفى كه توقّع و انتظار از غير حقّ است ، دين خود را خالص كرده‌اند ، پس با اين اندازه كوشش ، جزء مؤمنين و اصل بدرجه ى يقين هستند كه اجر عظيم دارند ، و از مشاهده تجلَّى صفات حقّ و وصول بجنّت افعال بهره مند هستند .\r\n« شاكِراً عَلِيماً » 147 مجمع : 1 - يعنى پاداش شكر ميدهد . 2 - به كار اندك نيز پاداش ميدهد . 3 - حسن بصرى گفته است : يعنى سپاسگزار بندگى مردم است با اينكه از آن بينياز است .\r\nسخن ما : جمله هاى « أتُرِيدُونَ أَنْ تَجْعَلُوا لِلَّه تا آخر » ، همانطور كه از مفسّرين نقل كرديم در حديث هم نقل شده است كه مقصود از سلطان دليل و برهان است ، و شايد اين جمله اشاره باشد به اين مطلب كه بموجب آفرينش خداوند ، در رها كردن همكيش و همفكر و دوستى با ناجنس اثرى است كه آدميرا مغلوب مىكند و از مصلحت و خير بشريت دور مينمايد ، و صلحا و مؤمنين كه موجوداتى هستند بر طبق مصلحت و خير آفرينش رفتار ميكنند ، غالب و چيره هستند و داراى سلطنت و بر اين مردم كافر دوست مسلَّط ميباشند .\r\n2 - آيت آخر « ما يَفْعَلُ اللَّه بِعَذابِكُمْ » شايد براى توجّه به اين حقيقت باشد كه : تمام پديده ها و اعمال و افعال هر يك بموجب علَّت آن است ، و باز آن خود وسيله ى پديده ى ديگرى است ، پس نتيجه ى شكر و ايمان توفيق و بهره ى معنوى و سعادت در عالم ديگر است نه عذاب و گرفتارى ، و معنى اين جمله ى « ما يَفْعَلُ اللَّه » با ملاحظه ى جمله ى آخر « وَكانَ اللَّه شاكِراً عَلِيماً » شايد اين باشد با آن كه خداوند و آن قدرت بىانتها سپاس است و دانش ، و هيچ چيز را از نتيجه و دنباله آن جدا نميدارد پس نتيجه ى ايمان و شكر وابستگى بعلم و شكر خدا است .\r\n","description":"","footnote":"","page_name":" 143 ","page_number":143},
  {"content":"\r\n\r\n\r\nجزء ششم\r\n[ سوره النساء ( 4 ) : آيات 148 تا 149 
  ]\r\nلا يُحِبُّ اللَّه الْجَهْرَ بِالسُّوءِ مِنَ الْقَوْلِ إِلَّا مَنْ ظُلِمَ وَكانَ اللَّه سَمِيعاً عَلِيماً ( 148 ) إِنْ تُبْدُوا خَيْراً أَوْ تُخْفُوه أَوْ تَعْفُوا عَنْ سُوءٍ فَإِنَّ اللَّه كانَ عَفُوًّا قَدِيراً ( 149 )\r\nمعنى لغات : جهر - آشكار كردن كارى ، آواز بلند كردن بمطلبى ، سوء - بدى آفت ، شرّ ، فساد .\r\nجهت نزول : اسباب النّزول سيوطى : مجاهد گفت : مردى در مدينه كسى را مهمان كرد ، و از او بشايستگى پذيرائى نكرد ، اين آيه در حقّ او نازل شد ، و اجازه داده شد كه اين بدرفتارى را نقل كند .\r\nترجمه\r\n148 : خدا دوست ندارد سخن بد بآشكار گفتن مگر ستمديده از ستمكار چه پيوسته خدا شنوا است و بينا [ كه گفتار بد را شنود و سزا دهد . 
  ]\r\n149 چه اگر كار نيك بآشكار يا نهان كنيد و يا از بد كسى درگذريد همانا او ز ازل با گذشت و توانا بود .\r\nسخن مفسّرين : « لا يُحِبُّ اللَّه الْجَهْرَ بِالسُّوءِ » 148 - تا آخر طبرى : بيشتر قاريها با ضمّ ظا « ظلم » خوانده‌اند ، و بعضى با فتح ظاء « ظلم » خوانده‌اند . از ابن عبّاس روايت شده است : معنى آيه اين است : خدا دوست ندارد كسى را كه نفرين مردم كند ، مگر ستمديده بر ستمكار خود ، مجاهد گفته است : مقصود آن كس است كه وارد بر كسى مىشود و از او پذيرائى نميكند ، او از نزد صاحب خانه خارج مىشود و اين كار بد او را نقل مىكند ، و يا مهمانى كه اسباب و آسايش او را نگاه ندارند و از خانه بيرون بگذارند ، او حقّ دارد آشكارا از صاحب خانه بدگوئى كند . ابن - زيد گفته است : اين آيه دنبال آيت پيش گفته شده است كه توصيف منافقين است و جمله ى « من ظلم » را با فتح ظاء قرائت كرده است و نتيجه ى معنى چنين مىشود :\r\nخداوند دوست ندارد به اين منافقين كه اوصاف و سرنوشتشان را نقل كرديم كسى آشكارا بد بگويد كه تو منافقى و چنين و چنان هستى ، مگر نسبت به آن كس كه برخود\r\n","description":"","footnote":"","page_name":" 144 ","page_number":144},
  {"content":"\r\n\r\nستم كرده است و دوباره بمنافقين پيوسته است كه جايز است آشكارا به او بد بگويند .\r\nابو الفتوح : فرّاء گفته است : يعنى جايز نيست بدگوئى مگر نفرين بر ظالم يا نقل ستم ستمگر . سدّى گفته است : مقصود آن كس است كه انتقام بكشد از ظالم و دل خود را آرام كند و تشفّى نمايد : و از حضرت باقر عليه السّلام اين معنى روايت شده است ، و نظير اين معنى در آيات ديگر هست مثل « وَانْتَصَرُوا مِنْ بَعْدِ ما ظُلِمُوا » و عدّه اى آيات ديگر ، و روايت شده است كه پيغمبر ديد كسى به ديگرى بد ميگويد ، و آن كس بجواب او ميگويد « حسبي اللَّه حسبي اللَّه » يعنى اين كار تو را خدا تلافى كند ، آن حضرت فرمود : اوّل از خود اظهار حيات بكن ، و حرف حساب خود را بگو ، اگر عاجز شدى ، بگو « حسبي اللَّه » . و امير المؤمنين عليّ ( ع ) فرمود « ردّ الحجر من حيث اتاك فانّ الشّرّ لا يدفعه الَّا الشّرّ » يعنى اگر سنگى به تو آمد از همان راه آن را برگردان چون جلوگيرى از شرّ به اين است كه آن را بجاى خودش برگردانى . و عنصرى شاعر گفته است :\r\n\r\nو بهرى بردبارى نزد نادانى بود خارى\r\nو اندر بد ، بود رستن ، چو نرهاند نكوكارى\r\n\r\nمتوكّل بابو العيناء گفت : تا كى مردم را هم مدح ميكنى و هم بد مىگوئى ؟\r\nگفت : تا هر وقت آنها با من بد و خوب ميكنند ، نه بينى خدا از بنده كه راضى است ميگويد : « نِعْمَ الْعَبْدُ إِنَّه أَوَّابٌ » و آن را كه عملش ناپسند است توصيف كرده است : « هَمَّازٍ . مَشَّاءٍ بِنَمِيمٍ مَنَّاعٍ لِلْخَيْرِ مُعْتَدٍ أَثِيمٍ » . و بقرائت آن كه جمله ى « من ظلم » را بفتح ظاء خوانده است معنى چنين مىشود : به كسى بد نبايد گفت مگر بستمكار .\r\nبلخى گفته است : ضحّاك بن مزاحم معتقد بوده است كه جملات آيات مقدّم و مؤخّر شده‌اند و دنباله ى آيات جلو است به اين طور « ما فعل اللَّه بعذابكم ان شكرتم و آمنتم الَّا من ظلم فانّ اللَّه يعذّبه » يعنى چه كار دارد خدا كه شما را عذاب كند اگر شاكر و مؤمن باشيد ، لكن آن كس كه ظلم كند خدا او را عذاب مىكند ، و هم ابو القاسم بلخى گفته است : ممكن است كلمه ى « إلَّا » بمعنى « واو » باشد و اينطور\r\n","description":"","footnote":"","page_name":" 145 ","page_number":145},
  {"content":"\r\nمعنى شود : خدا سخن زشت را دوست ندارد و هم آن كس را كه ستمگر است ، قطرب گفته است : مىشود جمله ى « مَنْ ظُلِمَ » بمعنى « من اكره » باشد ، يعنى خدا دوست ندارد سخن بد را مگر آن را كه مجبور كنند ببد گفتن .\r\nمجمع : حسن بصرى و سدّى گفته‌اند : يعنى خدا دوست ندارد كسى را كه براى انتقام حريف خود را دشنام دهد ، مگر شخص مظلوم كه به آن اندازه كه در دين اجازه داده شده است از ستمگر به خود ، انتقام بگيرند ، از امام باقر ( ع ) هم اين معنى روايت شده است .\r\nحسن بصرىّ گفته است : جايز است به آنكه كسى را بزهكار بخواند ، بمانند سخن خودش او را جواب بگويند . و از حضرت صادق ( ع ) روايت شده است : مقصود از اين آيه اين است كه اگر كسى مهمان شد و از او پذيرائى نكردند ، جايز است كار بد ميزبان را نقل كند .\r\nفخر : ممكن است اتّصال اين آيه بآيات جلو اينطور باشد كه چون در آنها زشتيهاى منافقين مفصّل گفته شده است ، اين آيه بمنزله ى عذر و استثناى از گذشته است كه اگرچه نقل زشتيها بد است لكن آن كه بحيله گرى و آزار مردم ميكوشد ، جايز است كار و گفتار او را معرّفى كنند و بمردم نشان بدهند .\r\nروح البيان : نقل كرده‌اند : مردى به جائى وارد شد كه به او غذا ندادند ، او از آنها گله كرد و ديگران ملامتش كردند كه چرا چنين ميگوئى ؟ اين آيه در اين گفتگو نازل شد . و معنى آيه اين است : بدان كه خدا دوست ندارد اظهار كار هاى قبيح مردم را مگر عمل ستمكارى كه زيانش بمردم زياد باشد و از اين جهت پيغمبر ( ص ) فرمود : كارهاى زشت فاسق را بگوئيد تا مردم از او بپرهيزند و در آثار پيشينيان است غيبت سه دسته مردم جايز است : اوّل امام ستمكار ، دوّم فاسقى كه فسق خود را آشكار مىكند ، سوّم آنكه بدعت و آئين بر خلاف دين از خود اظهار مينمايد و مردم را بدان دعوت مىكند ، اين است كه بيشتر كارهاى بد بوسيله ى زبان است كه كوچك است و كارهاى بزرگ مىكند .\r\n","description":"","footnote":"","page_name":" 146 ","page_number":146},
  {"content":"\r\nمثنوى گفته است :\r\n\r\nاين زبان چون سنگ و فم « 1 » آهن وش است\r\nو آنچه بجهد از زبان چون آتش است\r\n\r\n\r\nسنگ و آهن را مزن بر هم گزاف\r\nگه ز روى نقل و گه از روى لاف\r\n\r\n\r\nزان كه تاريك است و هر سو پنبه زار\r\nدر ميان پنبه چون باشد شرار\r\n\r\n\r\nعالمى را يك سخن ويران كند\r\nروبهان مرده را شيران كند\r\n\r\nو در آيه اشاره است كه آشكار بد گفتن عوام مردم نزد خداوند محبوب نيست و حديث نفس و در دل بدخواهى براى خواص و بندگان برگزيده ى حقّ در نزد خدا مبغوض است ، و خطرات بد دل نسبت بمردم از آن كسان كه ابدال هستند و بندگان خاصّ الخاصّ ، در پيشگاه خدا ناپسند است مگر آن كس كه مظلوم معاصى و خواسته هاى بشرى شده است ، و گرفتارى هوى و هوس او را بيچاره كرده است . و نميتواند از بدگوئى مردم يا انديشه ى بديهاى ديگران خوددارى كند و نيز در آيه اشاره اى ديگر است كه خدا دوست ندارد آشكار گفتن بدى ، يعنى فاش كردن اسرار ربوبى و رازهاى مواهب خداوندى ، مگر كسى كه مظلوم احوال است و گرفتار نشاط شراب جمال ذو الجلال ناچار به زبان جاودانى نه به اين عضله فانى ميگويد : انا الحقّ سبحاني ما اعظم شأنى .\r\nتفسير بيان السّعاده : توضيح معنى آيه كه شامل همه ى قيود باشد چنين خواهد بود . خدا دوست ندارد آنچه بد باشد ، به زبان آشكار گفته شود ، پس آنچه بد است و به زبان مربوط نيست ، يا آنچه به زبان گفته شود نه آشكارا بلكه آرام و مخفى باشد ، و يا به زبان و آشكار باشد ليكن بد نباشد ، هيچكدام از اين سه\r\n\r\n","description":"","footnote":"\r\n( 1 ) - فم به معناى دهان .\r\n","page_name":" 147 ","page_number":147},
  {"content":"\r\nفرض به آيه مربوط نيست ، و حكم آن را از ديگر آيات و روايات بايد فهميد .\r\nتفسير نفحة الرّحمان نهاوندى : يعنى هر گفتار بد مبغوض خداوند است خواه دشنام باشد يا غيبت يا تهمت يا سرزنش ، مگر از شخص مظلوم .\r\nتفسير منظوم صفى عليشاه :\r\n\r\nحقّ ندارد دوست بر وجه عيان\r\nجز بظلمى سوء گفتار از كسان\r\n\r\n\r\nكرده باشد گر كسى بر كس ستم\r\nشايد او را گر گشايد لب بذمّ\r\n\r\n\r\nتا كه خلق از حال او آگه شوند\r\nحامى مظلوم از هر ره شوند\r\n\r\n\r\nور كه غيبت بىسبب باشد بد است\r\nجرم بىلذت بسى پست ورد است\r\n\r\n\r\nغيبت خلق از نشان غفلت است\r\nجز بعيب ظالمان كان رخصت است\r\n\r\n\r\nتا نباشد از خدا غافل كسى\r\nغيبت كس كى كند در مجلسى\r\n\r\n\r\nهمچنين بر ياد كرد عيب خلق\r\nباشد از زشتى خلق و خبث دلق\r\n\r\n« إِنْ تُبْدُوا خَيْراً تا آخر آيه » 149 مفسّرين گفته‌اند : يعنى اگر با مردم به زبان ملايم سخن بگوئيد و بدى كسى را آشكار نكنيد و يا درگذريد از بدكاران ، و نيز معنى كرده‌اند : اگر كار خير انجام دهيد و يا آهنگ آن كنيد . و جمله ى آخر « كانَ عَفُوًّا قَدِيراً » اشاره است و تنبيه مردم به اين كه خدا با قدرت بر انتقام عفو مى - كند ، پس شما هم اگر عفو كنيد و درگذريد بهتر است كه بدى كس آشكار كردن .\r\nتفسير الميزان : جمله ى « إِلَّا مَنْ ظُلِمَ » قرينه است بر اينكه ستمديده ميتواند بدكارى ستمگر خود را آشكارا بگويد ، ولى چيزهاى ديگر كه مربوط بستم او نيست و يا تهمت است كه او از آنها بدور است ، جايز نيست ، چون در آيه فقطَّ فاش كردن ستم ستمكار مجاز شده است ، ولى براى جواز غير از آن ، دليلى در دست نداريم .\r\nدر تفسير عيّاشىّ از امام صادق عليه السّلام روايت شده است « الجهر بالسّوء من القول » يعنى توصيف و معرفى كسى به آنچه در او هست .\r\nعبده : نظير آنچه از الميزان نقل كرديم معنى كرده است ، و شايد گفته ى\r\n","description":"","footnote":"","page_name":" 148 ","page_number":148},
  {"content":"\r\n\r\nالميزان استفاده از تفسير عبده باشد .\r\nسخن ما : 1 - قيد جمله به كلمه ى « جهر » براى آن است كه در دل گذشتن و انديشيدن بد اختيارى نيست ، تا موجب بغض خدا باشد ، پس آشكار كردن بد نزد خدا مبغوض است ، و كلمات « بِالسُّوءِ مِنَ الْقَوْلِ » عامّ و فراگير همه ى سخن - هاى زشت و بد است ، و دوست نداشتن خدا ، يعنى بر خلاف آنچه خداوند آدمى را آفريده و بدان سرشته است ، و نتيجه ى معنى جمله چنين مىشود : بلند و آشكار سخن بد گفتن ، بر خلاف مصلحت و قانون آفرينش و پرورش بشر است ، پس هر سخن كه در دين و اجتماع و نظر مردم بد باشد ، گفتن آن بر خلاف مصلحت بشر و رضاى خدا است و ناسازگار با حقيقت انسانيت ، مانند غيبت ، تهمت ، سخن چينى ، دروغ ، دشنام ، هزل و خوش طبعى از اندازه برون ، كلمات و الفاظ ركيك و زشت ، در تفسير عبده است : شنيدن كلام زشت در روحيّه نيكمردان مجرب هم مؤثّر است و منحصر ببچه ها و عوام مردم نيست ، و همانطور كه زياد ديدن و تكرار كردن بد در اخلاق مردم اثر دارد مكرر شنيدن آن هم مؤثّر است ، و كمتر اثر آن بواسطه ى تكرار و زياد گفتن و شنيدن زوال قبح آنست كه سخنى مرسوم ميشمارندش . و براى همين است كه علماى تعليم و تربيت در كتابهاى خود احتراز دارند از نوشتن كلمات زشت و آنچه گفتنش ناپسند است ، و در كتابهاى لغت خود نام اعضاى تناسل را هم نمينويسند ، براى جلوگيرى از تحريك نامناسب .\r\n2 - در برابر اينكه گفته شده است : بدى را آشكار كردن ناپسند خدا است در آيت بعد خوبيها را معرّفى كرده است كه خواه عملى آشكار انجام شود يا مخفى و يا نيكى ، بواسطه ى خوددارى از مجازات بدكار باشد ، در هر صورت بخير و صلاح بشر است ، چون خداوند هم از بديهاى آنها درميگذرد تا بدى آشكار نشود ، پس آنهائى كه هميشه در محافل و مجالس خود را ببد گفتن ديگران يا شمردن بديهاى مردم براى تفريح و برگزار كردن وقت و يا به منظور خود نمائى\r\n","description":"","footnote":"","page_name":" 149 ","page_number":149},
  {"content":"\r\n\r\nو هنر ، يا از خودپرستى و حسد ، و يا براى انتقام و كينه توزى بدون استحقاق همه ى اين كارها و گفته ها در پيشگاه حقّ و حقيقت ناپسند است و بر خلاف سعادت ولى افسوس كه كمتر مجلس و انجمنى است كه از مردم دانا و بينا فراهم شود و گفتار سوء در آن نباشد .\r\n[ سوره النساء ( 4 ) : آيات 150 تا 152 
  ]\r\nإِنَّ الَّذِينَ يَكْفُرُونَ بِاللَّه وَرُسُلِه وَيُرِيدُونَ أَنْ يُفَرِّقُوا بَيْنَ اللَّه وَرُسُلِه وَيَقُولُونَ نُؤْمِنُ بِبَعْضٍ وَنَكْفُرُ بِبَعْضٍ وَيُرِيدُونَ أَنْ يَتَّخِذُوا بَيْنَ ذلِكَ سَبِيلًا ( 150 ) أُولئِكَ هُمُ الْكافِرُونَ حَقًّا وَأَعْتَدْنا لِلْكافِرِينَ عَذاباً مُهِيناً ( 151 ) وَالَّذِينَ آمَنُوا بِاللَّه وَرُسُلِه وَلَمْ يُفَرِّقُوا بَيْنَ أَحَدٍ مِنْهُمْ أُولئِكَ سَوْفَ يُؤْتِيهِمْ أُجُورَهُمْ وَكانَ اللَّه غَفُوراً رَحِيماً ( 152 )\r\nمعنى لغات : يتّخذوا - يعنى ميگيرند ، قرار ميدهند ، انتخاب و معيّن ميكنند . اعتدنا - آماده و مهيّا كرديم .\r\nترجمه\r\n150 : آنها كه به خدا و پيغمبران او ايمان ندارند و خواهند ميان او و پيامبرانش جدائى آورند [ و رخنه در دين كنند 
  ] و گويند : دسته اى از آنان را باور داريم و ديگرى نپذيريم تا راهى ميانين براى خود بيابند [ كه نه مسلمان و نه كافر باشند 
  ]\r\n151 كافر بدرستى همينگونه مردمند و ما براى كافران آزارى بخوارى فراهم كرده ايم\r\n152 . و آنها كه به خدا و پيغمبران گرويدند و آنها را ز هم جدا نمى - دانند روزى شود كه مزدشان رسد چه خداوند آمرزنده است و مهربان .\r\nسخن مفسّرين : « إِنَّ الَّذِينَ يَكْفُرُونَ » 150 تنوير المقباس : يعنى كعب بن اشرف و ياران او كه كافر بودند .\r\n« يَقُولُونَ نُؤْمِنُ بِبَعْضٍ » 150 مفسّرين نوشته‌اند : اين جمله براى توضيح جمله ى اول است « يُرِيدُونَ أَنْ يُفَرِّقُوا » يعنى جدائى ميان خدا و پيغمبرانش همين\r\n","description":"","footnote":"","page_name":" 150 ","page_number":150},
  {"content":"\r\nاست كه خود ميگويند : ما بعضى را قبول داريم و بعضى را نميپذيريم .\r\n« بَيْنَ ذلِكَ سَبِيلًا » 150 تفسير أبى السّعود : يعنى ميان كفر و ايمان مىخواهند راه بيابند و طى كنند ، با اينكه بطور يقين ميان كفر و ايمان واسطه نيست ، چون كه حقّ مختلف و جور بجور نميشود ، چنان كه در آيت ديگر گفته شده است : « فَما ذا بَعْدَ الْحَقِّ إِلَّا الضَّلالُ » .\r\n« الْكافِرُونَ حَقًّا » 151 مفسّرين نوشته‌اند : اين كلمات براى تثبيت كفر آنها است تا گمان نرود كه ادّعاى ايمان ببعض سودى دارد و از دسته ى كافران جدا خواهند بود .\r\n« وَأَعْتَدْنا لِلْكافِرِينَ تا آخر » 151 عبده : اين حكم و مجازات سخت از آن جهت است كه اگر كسى معتقد به خدا شد و معتقد بوحى و نبوت نبود ، ايمان او درست نيست و معرفت بصفات حقّ ندارد ، و نميتواند تشخيص دهد بچه وسيله خود را پاك و آماده كند براى رسيدن بكرامت و سعادتى كه خدا براى بشر معين كرده است ، و براى همين است كه مىبينيم مردم غير مؤمن به پيغمبران اشخاصى مادى هستند و فكر و همّشان خواسته هاى نفسانى است و وسايل ارضاى شهوات و آن كس كه علم و تربيتش بيشتر است فقطَّ مواظب است از آنچه بنام شرف و اعتبار در محيط زندگى و شخصيّت خودش رسم است و يا عيب است تخلف نكند ، و ممكن است در نهان از آن احتراز نكند ، و فقطَّ مواظب تظاهر به آن باشد ، و آنها كه بنام پيروى از موسى و عيسى ادعاى دين ميكنند فقطَّ از جهت تعصّب است و حفظ آثار گذشته و سياست ملَّى ، و گر نه ايمان بپيغمبران مشروط است بفهم معنى نبوّت و صفات نبى و وظايف او و هدف از پيدايش آنها و تأثير سخن و نتيجه ى رهبرى - شان ، و اگر كسى بدرستى اين مطالب را بينديشد نميشود منكر نبوت محمّد و مقرّ بپيغمبرى موسى و عيسى باشد ، چون صفات پيغمبرى در آن حضرت نمودارتر بود و رهبرى او روشنتر و استدلال او مؤثّرتر و دلنشينتر بود و راه ترديد و شك در مقام او ضعيفتر و نسبت بگذشتگان كمتر بود ، زيرا موسى در محيط سلطنت و علم\r\n","description":"","footnote":"","page_name":" 151 ","page_number":151},
  {"content":"\r\n\r\nو تمدن مصر پيدا شد ، و عيسى در ميان ملتى موحد و عالم و حكيم ظاهر شد كه كتب علم و دانش آنها به اطراف منتشر شده بود ، پس راه شك و ترديد در مقام پيغمبرى و وحى و الهام به آنها بيشتر بود ، زيرا راه احتمال استفاده ى آنها از علم و دانش محيط و وطن خودشان قوىتر و مناسبتر بود ، ولى پيغمبر اسلام خود بيسواد بود و از ميان ملَّتى وحشى و بيسواد پيدا شد و با خود كتابى آورد و قانونى كه بطور يقين و با سند منظَّم از زمان خودش و آن روز كه اول قسمت آن را نمودار كرد متّصل و مرتب بوده است و هيچ رخنه و نقصى به آن نرسيده است و تا كنون هم باقى است ، با اينكه اعتبار و صحّت كتاب موسى و عيسى قابل مقايسه با قرآن نيست ، و مقام خداوندى كه پادشاه قسطنطين و جانشينان او براى عيسى معيّن كرده‌اند همان بتپرستى مرسوم در هند و چين و اروپا بود كه بنام عيساى مسيح آن را نمودار كرد و دين مقدّس مسيح ناميدند ، چنان كه مردمان روشن و دور از تعصّب فهميده‌اند و زشتى آن را تصديق كرده‌اند .\r\n« وَالَّذِينَ آمَنُوا » 152 تنوير المقباس : مقصود عبد اللَّه بن سلام و ياران او است .\r\n« يُؤْتِيهِمْ أُجُورَهُمْ » 152 مجمع : حفص « يؤتيهم » با ياء و ديگر قاريها « نؤتيهم » با نون قرائت كرده‌اند .\r\nعبده : در آيت جلو كافرين توصيف شده‌اند به كلمه ى « حَقًّا » و در اين آيه بمؤمنين فقطَّ وعده ى پاداش داده شده است و ايمان آنها توصيف به حق نشده است ، براى اين كه معلوم باشد كمال و ايمان بحقّ و درستى شرايطى دارد كه در جاى ديگر گفته شده است « إِنَّمَا الْمُؤْمِنُونَ الَّذِينَ إِذا ذُكِرَ اللَّه تا آخر » ولى آنها كه ميخواهند دينى درست كنند و بعضى پيغمبران را منكر شوند كافر كامل و حقيقى هستند .\r\n« وَلَمْ يُفَرِّقُوا بَيْنَ أَحَدٍ مِنْهُمْ » 152 مناسب اين جمله شعر مثنوى است در دفتر اوّل حكايت و زير و پايان كار او كه خود را كشت و همين است سخن ما در\r\n","description":"","footnote":"","page_name":" 152 ","page_number":152},
  {"content":"\r\n\r\n\r\nاين آيات .\r\n\r\nچون خدا اندر نيايد در عيان\r\nنايب حقند اين پيغمبران\r\n\r\n\r\nنى غلط گفتم كه نايب يا منوب\r\nگرد و پندارى قبيح آيد نه خوب\r\n\r\n\r\nچون به صورت بنگرى چشمت دواست\r\nتو بنورش در نگر كان يكتو است\r\n\r\n\r\nنور هر دو چشم نتوان فرق كرد\r\nچون كه در نورش نظر انداخت مرد\r\n\r\n\r\nده چراغ ار حاضر آرى در مكان\r\nهر يكى باشد به صورت غير آن\r\n\r\n\r\nاطلب المعنى من الفرقان و قل\r\nلا نفّرق بين آحاد الرّسل\r\n\r\n\r\nدر معانى قسمت و اعداد نيست\r\nدر معانى تجزيه و افراد نيست\r\n\r\n\r\nاتّحاد يار با ياران خوش است\r\nپاى معنى گير صورت سركش است\r\n\r\n[ سوره النساء ( 4 ) : آيات 153 تا 159 
  ]\r\nيَسْئَلُكَ أَهْلُ الْكِتابِ أَنْ تُنَزِّلَ عَلَيْهِمْ كِتاباً مِنَ السَّماءِ فَقَدْ سَأَلُوا مُوسى أَكْبَرَ مِنْ ذلِكَ فَقالُوا أَرِنَا اللَّه جَهْرَةً فَأَخَذَتْهُمُ الصَّاعِقَةُ بِظُلْمِهِمْ ثُمَّ اتَّخَذُوا الْعِجْلَ مِنْ بَعْدِ ما جاءَتْهُمُ الْبَيِّناتُ فَعَفَوْنا عَنْ ذلِكَ وَآتَيْنا مُوسى سُلْطاناً مُبِيناً ( 153 ) وَرَفَعْنا فَوْقَهُمُ الطُّورَ بِمِيثاقِهِمْ وَقُلْنا لَهُمُ ادْخُلُوا الْبابَ سُجَّداً وَقُلْنا لَهُمْ لا تَعْدُوا فِي السَّبْتِ وَأَخَذْنا مِنْهُمْ مِيثاقاً غَلِيظاً ( 154 ) فَبِما نَقْضِهِمْ مِيثاقَهُمْ وَكُفْرِهِمْ بِآياتِ اللَّه وَقَتْلِهِمُ الأَنْبِياءَ بِغَيْرِ حَقٍّ وَقَوْلِهِمْ قُلُوبُنا غُلْفٌ بَلْ طَبَعَ اللَّه عَلَيْها بِكُفْرِهِمْ فَلا يُؤْمِنُونَ إِلَّا قَلِيلًا ( 155 ) وَبِكُفْرِهِمْ وَقَوْلِهِمْ عَلى مَرْيَمَ بُهْتاناً عَظِيماً ( 156 ) وَقَوْلِهِمْ إِنَّا قَتَلْنَا الْمَسِيحَ عِيسَى ابْنَ مَرْيَمَ رَسُولَ اللَّه وَما قَتَلُوه وَما صَلَبُوه وَلكِنْ شُبِّه لَهُمْ وَإِنَّ الَّذِينَ اخْتَلَفُوا فِيه لَفِي شَكٍّ مِنْه ما لَهُمْ بِه مِنْ عِلْمٍ إِلَّا اتِّباعَ الظَّنِّ وَما قَتَلُوه يَقِيناً ( 157 )\r\nبَلْ رَفَعَه اللَّه إِلَيْه وَكانَ اللَّه عَزِيزاً حَكِيماً ( 158 ) وَإِنْ مِنْ أَهْلِ الْكِتابِ إِلَّا لَيُؤْمِنَنَّ بِه قَبْلَ مَوْتِه وَيَوْمَ الْقِيامَةِ يَكُونُ عَلَيْهِمْ شَهِيداً ( 159 )\r\n","description":"","footnote":"","page_name":" 153 ","page_number":153},
  {"content":"\r\nمعنى لغات : ارنا - از مصدر ارائه ، بمعنى نمايش و نشان دادن ، جهرة - آشكار كردن ، صدا بلند كردن ، چيزيرا بىپرده و حجاب ديدن .\r\nالصّاعقة - آتش آسمانى با صدا و برق و رعد ، مرگ ، عذاب مهلك ، آواز شديد و صيحه ى مرگ . عجل - بچه ى گاو . تعدوا - از مصدر عدو و عدوان و عدوان ، بمعنى دويدن و جهيدن ، از كارى منصرف كردن ، از اندازه تجاوز كردن ، ستم كردن . غلف - جمع غلاف بمعنى وسيله ى نگهدارى كه در داخل آن جاى دهند و مثل غلاف شمشير و جلد كتاب را گويند . طبع - چيزيرا به صورتى درآورد ، مهر كرد ، خاتم برنهاد ، سكّه زد ، خدا چيزيرا آفريد ، دل آدمى را از فهم و علم پوشاند كه نتوانست چيزى بفهمد . صلبوه - از مصدر صلب بر وزن فعل بفتح فاء و سكون عين بمعنى بدار آويختن ، گوشت را كباب كردن ، استخوان نرم كردن .\r\nو از مصدر صلابة بفتح صاد بمعنى درشتى و خشونت ، بخل و مضايقه در مال .\r\nجهت نزول : اسباب النّزول السيوطى : عدّه اى يهودى نزد پيغمبر آمدند و عرض كردند : موسى از جانب خدا براى ما الواح آورد ، تو هم الواحى بياور تا گفته هاى تو را بپذيريم ، آيت 153 « يَسْئَلُكَ أَهْلُ الْكِتابِ » براى جواب آنها نازل شد . چون اين آيه را شنيدند ، يكىشان از جا بلند شد و گفت : خدا نه بر تو و نه بعيسى و نه بموسى و نه به ديگرى چيزى فرستاده است ، در جواب او اين آيه نازل شد « وَما قَدَرُوا اللَّه حَقَّ قَدْرِه » .\r\nترجمه :\r\n[ اى محمّد اگر 
  ] 153 اين تورات خوانده ها از تو ميخواهند نامه اى نبشته ز آسمان براىشان فرود آرى پس همانا پيش از اين ز موسى بزرگتر از اين خواستند\r\n","description":"","footnote":"","page_name":" 154 ","page_number":154},
  {"content":"\r\nو گفتند : خدا را بآشكارا بما بنما . پس بسزاى ستم ايشان [ كه اين خواسته شان ستمى بر خودشان بود 
  ] برقى ز آسمان گرفتشان و پس از رسيدن اين نشانه هاى نمودار گوساله را خداى خود گرفتند و ما از اين كار ايشان درگذشتيم و به موسى دليلهاى روشن بر درستى دعواى او داديم\r\n154 . و براى انجام پيمانشان بفرمانبرى كوه طور بر بالاى سر آنها بلند كرديم و گفتيم : به زانو درآمده به صورت سجده از در معبد درون شويد و بروز شنبه ستم نكنيد [ كه دست به شكار ماهى دراز كنيد 
  ] و از آنها پيمان سخت گرفتيم\r\n155 . پس به پيمانشكنى آنها و كافر شدنشان بنشانه هاى حقّ و به ناروا پيامبران كشتن [ گرفتار صاعقه و كوه طور شدند 
  ] و هم بر اين گفتار - شان كه دلهاى ما پوشيده از خرد بود [ و نيازمند بموسى نباشيم 
  ] با اينكه خدا بدنبال كفرشان بر آن دلها مهر نهاده كه بجز اندكى ز ايشان بمؤمن نمىشوند [ و نيز شايسته ى آزار شدند 
  ] براى بيدينى و سخنى بتهمت بزرگ بر مريم گفتن .\r\n[ باز گرفتارى آنها از اين بود كه 
  ] گفتند\r\n157 : ما مسيح عيساى مريم را كشتيم با اينكه نه او را كشتند و نه بدار آويختند بلكه بر آنان پوشيده ماند و البتّه كسانى كه در كار مسيح اختلاف كردند از او دو دل بودند و آگاهى نداشتند بجز بدنبال گمان رفتن و پندار سخنى گفتن « 1 » كه بيقين او را نكشتند .\r\n158 بلكه خدا او را بسوى خود\r\n\r\n","description":"","footnote":"\r\n( 1 ) قدماى مسيحيان در كشته شدن حضرت مسيح ( ع ) اختلاف داشتند در پاره اى اناجيل چنان آمده كه اصلا آنحضرت كشته نشد با آنكه اگر كسى در شهرى كشته شود از كثرت توجّه مردم به اين امور و حسّ كنجكاوى آنان مخفى نخواهد بود ، خصوصا بدار آويختن ، لكن چون نويسندگان انجيل متوارى شدند و به زبان غربا در شهر غربت آن را نوشتند و مردم غريب در بيت المقدس نبودند تا از حقيقت كشته شدن يا نشدن آنحضرت آگاه باشند نويسندگان انجيل به آزادى تمام هرچه مصلحت دانستند نوشتند ، بعضى قائل به كشته شدن و بعضى به دار آويخته شدن و به صورتى كه بعدا خواهد آمد و اينان باك نداشتند كه چه مىنويسند و سيصد سال پس از حضرت مسيح مجلسى تشكيل دادند و دانشمندان آنها يعنى نصارى با يكديگر مشورت كردند كه چگونه بايد اختلاف در اين امور را برانداخت . رأيشان بر اين شد كه از ميان انجيلها چهار انجيل انتخاب كنند و مطالب آنها را صحيح دانند و ما بقى كه حدّ و حصر نداشت باطل دانند و كشته نشدن آنحضرت در انجيلهاى مردود قرار گرفت و غير رسمى شد . ( مصحح ) « اقتباس از كتاب راه سعادت در اثبات نبوّت »\r\n","page_name":" 155 ","page_number":155},
  {"content":"\r\nبالا برد و البته خداوند از ازل برتر بوده است و كار بشايستگى كرده است .\r\n159 و كسى از اين كتابخوانده ها نباشد مگر كه پيش از مرگ خود به او بگرود [ چه با نگاه جلوگير زمانى و مكانى نباشد و گذشته و آينده نماند و همه بيكجاى نمودار بود 
  ] و او بروز رستاخيز گواه بر انديشه و كار ايشان باشد .\r\nسخن مفسّرين : « تُنَزِّلَ عَلَيْهِمْ كِتاباً مِنَ السَّماءِ » 153 طبرى : سدّى گفته است : يهود بپيغمبر ( ص ) گفتند : اگر راست ميگوئى همانطور كه موسى نوشته از آسمان آورد تو هم بياور ، اين آيه نازل شده ابن جريج گفته است : عده اى از يهودى و مسيحى نزد پيغمبر آمدند و گفتند : سخن تو را وقتى ميپذيريم كه بنام هريك ما نامه اى از خدا بياورى كه تو پيغمبر هستى ، اين آيه نازل شد .\r\nمجمع : قتاده گفته است : يعنى آنها خواستند كتابى مخصوص بخودشان از آسمان بيايد .\r\n« وَآتَيْنا مُوسى سُلْطاناً » 153 مجمع : يعنى داديم بموسى دلائلى كه به خوبى بپيغمبرى او را ثابت ميكرد . ولى « محمّد عبده » سلطنت و قدرت معنى كرده است كه مردم را مطيع و فرمانبر موسى كرديم .\r\nكشف الأسرار نوشته : اين سلطان مبين قوّت دل بود و كمال حال ، تا طاقت سماع كلام حقّ بيواسطه داشت ، موسى را پرسيدند كه از كجا دانستى كه حقّ است كه با تو سخن ميگويد ؟ گفت : انوار هيبت و جلال الوهيّت و آثار عزّ و جبروت احديّت مرا فرا گرفت ، دانستم كه حقّ است كه با من سخن ميگويد .\r\n« وَرَفَعْنا فَوْقَهُمُ الطُّورَ بِمِيثاقِهِمْ » 154 مجمع : يعنى چون پيمان استوار كرده بودند كه سخن موسى و تورات او را بپذيرند ، و بپيمان خود رفتار نكردند و گوساله پرستيدند ، كوه طور را بر سر آنها بداشتيم . ابو مسلم گفته است : يعنى چون پيمان\r\n","description":"","footnote":"","page_name":" 156 ","page_number":156},
  {"content":"\r\nموافقت استوار كردند ، ما هم بپاداش آنها كوه طور را براى سايبان بالاى سرشان بداشتيم .\r\nفخر : اين جمله ها كه يهود را توصيف مىكند اگرچه مردم زمان پيغمبر ( ص ) ، و معارضين آن حضرت نيستند ، ولى چون پدران آنها بوده‌اند و اولادشان راضى به عمل پدران خود بوده‌اند ، اين انحراف و لجاجها بيهود زمان پيغمبر نسبت داده شده است ، تا معرّفى شوند كه چه اندازه مردم نافهم و سرسخت بوده‌اند كه با آمدن موسى و آوردن معجزات باز هم گوساله پرست شدند . و جمله ى « وَرَفَعْنا فَوْقَهُمُ » تا آخر سه معنى دارد : 1 - بواسطه ى اينكه خواستند نقض ميثاق كنند ، كوه طور را بالا برديم تا بترسند و پيمان شكنى نكنند . 2 - چون سخن موسى و تورات را نپذيرفتند كوه طور را بالاى آنها نگاه داشتيم تا بترسند و بر قبول دين موسى پيمان استوار كنند . 3 - چون عهد كرده بودند با اين شرط كه اگر مخالفت كنند گرفتار شوند و عذاب بينند ، و عهد خود شكستند ، كوه را بالا برديم تا بميثاق رفتار كنند و از پيمانشكنى باز آيند .\r\n« لا تَعْدُوا فِي السَّبْتِ » 154 مجمع : قاريهاى مدينه و نافع « لا تعتدوا » با تكرار تا و تشديد دال خوانده‌اند ، و نافع « تعدّوا » با يك تا و فتح عين و تشديد دال خوانده است ، و ديگر قاريها با سكون عين و يك تا و تخفيف دال « لا تعدوا » قرائت كرده‌اند : و عموم مفسّرين چنين معنى كرده‌اند : به آنها امر شده بود از حدود معيّن تجاوز نكنند و آهنگ كار ناروا نكنند و روز شنبه ماهى نگيرند يا مشغول كسب و كار نشوند .\r\n« فَبِما نَقْضِهِمْ مِيثاقَهُمْ تا آخر آيه » 155 مجمع : مفسّرين در معنى اين جمله ها اختلاف كرده‌اند : بعضى گفته‌اند : وابسته است بجمله ى « فَأَخَذَتْهُمُ الصَّاعِقَةُ » در آيت جلو ، يعنى صاعقه آنها را گرفت چون نقض پيمان كردند و پيغمبران را كشتند و گفتند « قُلُوبُنا غُلْفٌ » زجّاج گفته است : جمله ى « بَلْ طَبَعَ اللَّه عَلَيْها بِكُفْرِهِمْ » قرينه است كه متمّم اين جمله ساقط شده است و معنى چنين است : بواسطه ى پيمان\r\n","description":"","footnote":"","page_name":" 157 ","page_number":157},
  {"content":"\r\n\r\nشكستن و كافر شدن و پيغمبر كشتن و گفتن « قُلُوبُنا غُلْفٌ » آنها را ملعون و مستحقّ عذاب قرار داديم .\r\n« فَلا يُؤْمِنُونَ إِلَّا قَلِيلًا » 155 عموم مفسّرين نوشته‌اند : اين جمله اشاره است بعبد اللَّه بن سلام و دوستانش .\r\n« وَقَوْلِهِمْ إِنَّا قَتَلْنَا الْمَسِيحَ عِيسَى ابْنَ مَرْيَمَ رَسُولَ اللَّه » 157 مفسّرين كلمات « رَسُولَ اللَّه » را دو معنى كرده‌اند : يا نقل گفتار مخالفين است ، يعنى آنكه مى - گفت رسول خدا هستم ما او را كشتيم . و يا مسيح كه پيغمبر خدا بود ، آنها ادّعا ميكردند كه او را كشتيم .\r\n« وَما قَتَلُوه وَما صَلَبُوه وَلكِنْ شُبِّه لَهُمْ » 157 طبرى : وهب بن منبّه گفت :\r\nحضرت مسيح با هفده نفر از حواريّون در خانه بودند كه دشمن دور آنها را گرفت چون وارد خانه شدند ، همه ى آن عدّه را به شكل عيسى ديدند ، گفتند : ما را جادو كرده‌ايد ، يا عيسى را معرّفى كنيد يا همه ى شما را ميكشيم ، آن حضرت فرمود كدام يك از شما آماده است كه جان خود را بدهد و براى خود بهشت بخرد ؟\r\nيك نفر قبول كرد و خود را بنام عيسى معرّفى كرد ، آنها او را گرفتند و كشتند و مشهور شد كه مسيح را كشته‌اند .\r\n« إِنَّ الَّذِينَ اخْتَلَفُوا فِيه لَفِي شَكٍّ » 157 فخر : در جمله ى « الَّذِينَ اخْتَلَفُوا » دو احتمال است : اوّل يعنى مسيحيها كه معتقد بودند يهود حضرت مسيح را كشته‌اند ، سه دسته ى مهمّ هستند : نسطورى ، ملكانى ، يعقوبى ، نسطورىها معتقد هستند كه عيسى داراى دو موجوديّت بود يك ناسوتى و خاكى كه گرفتار يهود شد و كشته شد ، و ديگر موجوديّت لاهوتى كه به آسمان رفت و دست كس به او نرسيد ، دسته ى ملكانى معتقد هستند كه همان موجوديت لاهوتى مسيح احساس دار رفتن و كشتن كرد و اصل بدن او با كشتن و دار تماس نكرد : و كشتن مسيح فقطَّ احساس و شعور قتل بود نه كه تماس و مباشرت با قتل باشد . يعقوبيها ميگويند كشتن و دار رفتن به خود مسيح وارد شد كه يك جوهر بود پديد شده از دو جوهر .\r\n","description":"","footnote":"","page_name":" 158 ","page_number":158},
  {"content":"\r\nاحتمال دوّم آن است كه : جمله ى « الَّذِينَ اخْتَلَفُوا » اشاره بيهود است كه اختلاف كردند و آن را كه بجاى عيسى كشتند فقطَّ به صورت همانند او بود نه بديگر پاره هاى تن ، و پس از مرگش ديدند بدن او غير از بدن مسيح است و گفتند : عجب است كه صورت مسيح در بدن ديگرى است . سدّى گفته است : شك و اختلاف اين بود كه يهود مسيح را با ده تن از حواريون در خانه حبس كردند ، آنگاه كسى از خود بدرون خانه فرستادند كه او را بياورد و بكشندش ، چون وارد شد خداوند او را به شكل عيسى مبدل كرد و عيسى را به آسمان برد ، چون يهود وارد شدند و او را ديدند كه عيسى است و كشتندش ، از آن پس گفتند اگر اين كه كشتيم مسيح است پس رفيق ما چه شد ؟ و اگر اين كشته رفيق ما است ، پس مسيح چه شد ؟ اين بود اختلاف و شكّ مردم آن زمان نسبت به مسيح عليه السّلام .\r\nمجمع : ابو علىّ جبّائى گفت : چون يهود وارد آن خانه شدند كه مسيح بود و از آنجا بآسمانش بردند ، آنها مسيح را نديدند ، ترسيدند مردم بيشتر بمسيح بگروند ، شخص ديگرى را گرفتند و بدار آويختند و نگذاشتند مردم نزديك بدار شوند تا او را نشناسند ، و شهرت دادند ما مسيح را كشتيم .\r\n« وَما قَتَلُوه يَقِيناً » 157 مفسّرين اين جمله را دو معنى كرده‌اند : 1 - اى پيغمبر ، يقين بدان كه او را نكشتند . 2 - آنها كه ميگفتند : ما او را كشتيم در كار خود قطع و يقين نداشتند و بشكّ بودند و دو دل كه آيا عيسى را كشته‌اند يا ديگرى را .\r\n« بَلْ رَفَعَه اللَّه إِلَيْه » 158 امام فخر : ابو عمرو كسائى لام را با يكديگر ادغام نموده و « برّفعه » قرائت كرده‌اند به صورت راء مشدّد ، و مقصود از بالا بردن عيسى بسوى خدا آن مقام است كه ديگرى را بدانجا دسترس نيست ، مانند « وَإِلَى اللَّه تُرْجَعُ الأُمُورُ » .\r\n« وَكانَ اللَّه عَزِيزاً حَكِيماً » 158 فخر : اين جمله اشاره است به اين مطلب كه بالا بردن مسيح در پيشگاه خداوند آسان است كه او كمال قدرت است و علم ، و\r\n","description":"","footnote":"","page_name":" 159 ","page_number":159},
  {"content":"\r\n\r\nاين جمله نظير اين است كه در آيت ديگر گفته شده است « سُبْحانَ الَّذِي أَسْرى بِعَبْدِه لَيْلًا تا آخر » كه اگرچه اين سير و گردش از قدرت محمّد خارج است و محال ولى در قدرت خداوند آسان است و ناچيز .\r\n« لَيُؤْمِنَنَّ بِه قَبْلَ مَوْتِه » 159 ابو الفتوح : از عكرمه روايت كرده‌اند كه معنى جمله چنين است : هر يهودى و مسيحى هنگام مرگ مؤمن بمحمّد مىشود ، و بعضى گفته‌اند : يعنى در آن وقت مؤمن به خدا و موحّد مىشود .\r\nسخن ما : 1 - آنچه مربوط بصاعقه و ارتفاع كوه طور و داخل شدن از در معبد يا ورود به شهر است در سوره ى بقره نوشته‌ايم ، و نسبت بوظيفه ى روز سبت در اوّل اين سوره نوشته‌ايم ، به آن جا مراجعه شود . 2 - آيت 158 « وَإِنْ مِنْ أَهْلِ الْكِتابِ » تا آخر ، همانطور كه در ترجمه نوشتيم ، شايد اشاره باشد به اين كه چون دم مرگ موانع زمانى و مكانى مرتفع مىشود و حقايق آشكار و نمودار مىشود ، اين يهود منكر مسيح و يا مسيحى مشرك و معتقد بتثليث مىفهمند بخطا رفته‌اند ، و شخصيّت و ارزش مسيح را تشخيص خواهند داد . 3 - كشتن مسيح در نظر مسيحيها از اصول دين شمرده شده است نه يك قضيّه ى تاريخى كه ما آن را انكار كنيم ، و يك نقص مهمّ قرآن و اسلام در نظر آنها همين است كه چنين اصل مسلَّم در دين آنها را دروغ و غلط ميدانيم ، ولى حقيقت همان است كه در آيه گفته شده است و ما نميتوانيم چيزى علاوه بفهميم ، و گفتار مسيحيها پندارى است بيهوده ، و براى اطَّلاع از رابطه ى دين مسيح با قضيّه ى دار آويختن آن حضرت ، گفتار تفسير عبده در دنباله ى آيت 157 نقل مىشود : آنچه از مبلَّغين پروتستانى مسيحى در مجامع عمومى تبليغاتى يا انجمنهاى خصوصى آنها شنيده‌ام به اين بيان توضيح مىشود : چون آدم ابو البشر گندم خورد و نافرمان شد ، او با تمام ذريّه و نسلش گناهكار شدند و مستحّق عذاب دائمى فناناپذير ، و نيز بنى آدم علاوه بر تقصير عمومى ميراثى از پدر خود ، فرد فردشان هم گناهكارند و نيازمند عفو و بخشش و يا سزاوار عذاب و گرفتارى هستند ، اين گناه آدم و گناهكارى نسل\r\n","description":"","footnote":"","page_name":" 160 ","page_number":160},
  {"content":"\r\n\r\nاو مشكلى بر سرنوشت آنها افزود كه اگر با اين گناهكارى و نافرمانى آمرزيده شوند خلاف عدل خداوندى است كه بى جهت گناهكار آسوده باشد ، و اگر همه گرفتار شوند خلاف رحمت است كه جهانى بيافريند و بسوزاند ، براى گشايش اين مشكل ، خداوند فرزند خود را كه در حقيقت با ذات حقّ متّحد است در رحم زنى از اولاد آدم قرار داد تا به شكل جنين در شكم آن زن درآمد ، و آنگاه به صورت انسان كامل داراى لذّت و الم و خاصيّتها و احتياجات بنى آدم در عرصه ى زمين نمودار شد ، و چون آن مولود پسر خدا و از عالم خداوندى است پس خداى كامل است و معصوم از جميع گناهان بنى آدم ، و چون او مدّتى با بنى آدم زندگى كرد و در لذّت و الم و حوائج زندگى شريك آنها شد ، يك نفر از آنها با او دشمن شد ، و بى - اختيار و اراده ى خود ببدتر صورت او را كشت تا تحمّل اين رنج و ذلَّت خداوند موجب آمرزش گناهان همه ى اولاد آدم باشد تا روز قيامت .\r\nپس از نقل اين عقيده در آن كتاب ، بحث و اعتراض مفصّل كرده است با چند دليل كه شخص مسيح بدار آويخته نشد ، و ديگرى را كه به او همانند ديده‌اند بدار آويخته‌اند ، و چند نمونه نشان داده است كه كسى را به ديگرى اشتباه كرده‌اند .\r\n[ سوره النساء ( 4 ) : آيات 160 تا 162 
  ]\r\nفَبِظُلْمٍ مِنَ الَّذِينَ هادُوا حَرَّمْنا عَلَيْهِمْ طَيِّباتٍ أُحِلَّتْ لَهُمْ وَبِصَدِّهِمْ عَنْ سَبِيلِ اللَّه كَثِيراً ( 160 ) وَأَخْذِهِمُ الرِّبَوا وَقَدْ نُهُوا عَنْه وَأَكْلِهِمْ أَمْوالَ النَّاسِ بِالْباطِلِ وَأَعْتَدْنا لِلْكافِرِينَ مِنْهُمْ عَذاباً أَلِيماً ( 161 ) لكِنِ الرَّاسِخُونَ فِي الْعِلْمِ مِنْهُمْ وَالْمُؤْمِنُونَ يُؤْمِنُونَ بِما أُنْزِلَ إِلَيْكَ وَما أُنْزِلَ مِنْ قَبْلِكَ وَالْمُقِيمِينَ الصَّلاةَ وَالْمُؤْتُونَ الزَّكاةَ وَالْمُؤْمِنُونَ بِاللَّه وَالْيَوْمِ الآخِرِ أُولئِكَ سَنُؤْتِيهِمْ أَجْراً عَظِيماً ( 162 )\r\nمعنى لغات : هادوا - يعنى آنها كه از ملَّت يهود و بدين يهود هستند\r\n","description":"","footnote":"","page_name":" 161 ","page_number":161},
  {"content":"\r\nصدّ - بمعنى جلوگيرى و ممانعت . اعتدنا - آماده و مهيّا كرديم .\r\nترجمه\r\n161 : چون يهود بر خود ستم كردند و به سختى جلوگير راه حق شدند و ربا گرفتند با اينكه از آن ممنوع بودند و بناروا اموال مردم خوردند ما چيزهاى خوب كه بر آنها روا بود ، بر ايشان حرام كرديم و براى كافرانشان آزارى دردناك آماده كرديم\r\n162 . ولى مؤمنان و دانشمندان ايشان به قرآن كه بر تو نازل شده است و آنچه پيش از تو نازل شده است ميگروند و نمازخوان هستند و زكاتپرداز و گرونده به خدا و روز رستاخيز ، اينها بودند كه به زودى مزدى بزرگ به آنان دهيم .\r\nسخن مفسّرين : « فَبِظُلْمٍ مِنَ الَّذِينَ هادُوا حَرَّمْنا » 160 ابو الفتوح نوشته است در اخبار هست كه پيش از رسول هر كه گناهى كردى خداى تعالى از طعام - هاى حلال چيزى بر ايشان حرام كردى ، و روا باشد كه بر سبيل عفو باشد ، و روا باشد كه اين بر سبيل تغيير مصلحت باشد كه مصلحت ايشان در آن بوده باشد كه آن طعام بر ايشان حلال باشد پيش از ارتكاب معصيت ، چون آن معصيت بكردند مصلحت بگشت ، بر ايشان حرام كردند .\r\n« طَيِّباتٍ أُحِلَّتْ لَهُمْ » 160 مفسّرين گفته‌اند : مقصود از اين جمله همانست كه در آيت ديگر گفته شده است .\r\n« حَرَّمْنا كُلَّ ذِي ظُفُرٍ وَمِنَ الْبَقَرِ وَالْغَنَمِ حَرَّمْنا عَلَيْهِمْ شُحُومَهُما » تا آخر كه اينها بر مردم حلال بوده است ، و بواسطه ستمگرى و كار ناروا حرام شده است .\r\nتفسير بيان السعاده ى ملَّا سلطان على گنابادى : يعنى روزيهاى خوب مردم ، يا رزق معنوى كه غذاى ارواح بشر متعالى باشد بوسيله ى كسب علوم و مشاهدات و معاينات . و از اوّل تا آخر دو آيه فكر و عمل مردم منافق را معرّفى مىكند ، كه خود از ولايت و متابعت ولىّ خوددارى ميكردند ، و مانع ديگران هم ميشدند و ربا مىخوردند و رشوه ميستاندند ، پس مفاد آيه اين است : چون دانستيد يهود آنطور مجازات - شدند ، شما از كار آنها احتراز كنيد ، و ممكن است اشاره باشد به اين كه آنها ظلم عظيم كردند كه اعراض از ولايت كردند بقرينه ى اين جمله « وَبِصَدِّهِمْ عَنْ سَبِيلِ اللَّه »\r\n","description":"","footnote":"","page_name":" 162 ","page_number":162},
  {"content":"\r\n\r\nزيرا سبيل اللَّه امام است كه راه دل را بسوى حقّ باز مىكند تا سالك بتوسّل به آنها خود را بحقّ برساند .\r\nتفسير صافى : در كافى و عيّاشىّ و قمّى از امام صادق ( ع ) روايت شده است آن كه در زمينى گندم بكارد و كارش را خوب انجام ندهد ، و در زراعتش جو سبز شود نتيجه ى عمل بد خودش هست كه در تملك زمين يا كار فرمودن زارع ، و يا حقوق كارگر ظلم كرده است ، چون خدا فرموده است « فَبِظُلْمٍ مِنَ الَّذِينَ هادُوا » .\r\n« وَأَخْذِهِمُ الرِّبَوا وَقَدْ نُهُوا عَنْه » 161 در تورات هم حرمت ربا هست و از وظايف يهود احتراز ربا است .\r\n« وَأَكْلِهِمْ أَمْوالَ النَّاسِ بِالْباطِلِ » 161 عموم مفسّرين گفته‌اند : مقصود از اين جمله رشوه خوارى آنها است . در مجمع البيان گفته است مقصود رشوه است و قسمت كتابهاى مجعول كه مينوشتند و ميگفتند از جانب خدا است .\r\nروح البيان : تأويلات نجميّه اين نكته از اين آيه استخراج كرده است كه براى يهود گفته شده است : چيزهاى خوب بر آنها حرام شد ، ولى در آيت ديگر براى مسلمانان گفته شده است « أُحِلَّ لَكُمُ الطَّيِّباتُ » يعنى چيزهاى خوب براى مسلمانان حلال است ، و نيز در آيت ديگر گفته شده است « كُلُوا مِمَّا رَزَقَكُمُ اللَّه حَلالًا طَيِّباً » يعنى آنچه حلال است بخوريد ، پس چون در برابر گناه ما را محروم از خوشى - هاى زندگى نكردند ، انتظار داريم كه در عالم ديگر گناهان ما موجب حرمان از آن نعمتها نشود . و چون علاوه بر محروميّت يهود از چيزهاى خوب دنيا ، اعلام شده است كه آنها در عالم ديگر گرفتار خواهند بود ، ولى براى ما مسلمانان حكم نشده است بحرمت خوشيهاى زندگى ، پس معلوم مىشود در عالم ديگر هم محكوم به عذاب و گرفتارى نيستيم . اهل اشارت گفته‌اند « ارتكاب المحظورات يوجب تحريم المناجات » يعنى آنكه از گناه باك نداشت از حظَّ مناجات و بهره هاى حقيقى حيات محروم خواهد شد ، و البتّه اسراف و زياده روى در ارتكاب مباحات موجب محروميّت است از مناجات و با دوست راز گفتن ، سعدى چه خوب گفته است :\r\n","description":"","footnote":"","page_name":" 163 ","page_number":163},
  {"content":"\r\n\r\n\r\n\r\nمرو در پى هرچه دل خواهدت\r\nكه تمكين تن نور جان كاهدت\r\n\r\n« لكِنِ الرَّاسِخُونَ فِي الْعِلْمِ » 162 بيشتر مفسّرين گفته‌اند : مقصود عبد اللَّه ابن سلام و ياران او است ، و ابو الفتوح گفته است بحيراى راهب هم مانند آنها و از دسته ى آنها است .\r\nكشف الأسرار نوشته : راسخان در علم ايشانند كه انواع علوم ايشان را حاصل شده ، علم شريعت ، علم طريقت ، علم حقيقت ، علم شريعت آموختنى است ، علم طريقت معاملتى است ، علم حقيقت يافتنى است . علم شريعت را گفت « فَسْئَلُوا أَهْلَ الذِّكْرِ » علم طريقت را گفت « وَابْتَغُوا إِلَيْه الْوَسِيلَةَ » علم حقيقت را گفت « وَعَلَّمْناه مِنْ لَدُنَّا عِلْماً » حوالت علم شريعت را با استاد كرد ، حوالت علم طريقت را با پير كرد ، حوالت علم حقيقت را با خود كرد .\r\nفخر : راسخ در علم كسى است كه با فكر و استدلال چيزيرا ميپذيرد و گفتار و تشكيك ديگران در او اثر ندارد ، و غير راسخ او است كه بتقليد پذيرفته است و بسخن ديگران از راه برميگردد .\r\n« وَالْمُؤْمِنُونَ » 162 فخر : ممكن است مقصود مردم صالح مسيحى و يهودى باشد ، و ممكن است مقصود مسلمانان مهاجر و انصار پيغمبر ( ص ) باشند .\r\n« وَالْمُقِيمِينَ الصَّلاةَ » 162 اين جمله بايستى مطابق جمله هاى جلو « مقيمون » با واو تلفّظ شود ، و جهت اينكه با ياء تلفّظ شده است ، مفسّرين چنين نوشته‌اند طبرى گفته است : زبير گفت : بابان بن عثمان گفتم چرا « راسخون و مؤمنون و يؤمنون و مقيمين » نوشته‌اند ؟ گفت : چون نويسنده تا آنجا نوشت « ما اكتب » يعنى چه بنويسم ؟ به او گفتند « اكتب و المقيمين » . عروة بن زبير : جهت اينرا از عايشه پرسيدند . او گفت خطاى نويسندگان است ، و نقل كرده‌اند : در قرائت عبد اللَّه مسعود « المقيمون » با واو بوده است ، و بعضى از مردم بصره و كوفه كه متخصّص در علم نحو بوده‌اند ، گفته‌اند : اين كلمه صفت است براى « راسخون » و بايد با واو باشد ، ولى چون فاصله ى ميان صفت و موصوف زياد شده است و\r\n","description":"","footnote":"","page_name":" 164 ","page_number":164},
  {"content":"\r\nسخن بدرازا كشيده شده است كلمه ى مقيمين منصوب شده است به صورت مدح و ستايش و اختصاص . و هم آنها گفته‌اند : در كلام مفصلَّى كه ستايش يا نكوهش باشد ، اعراب صفات اوّل را با وسط مختلف تلفّظ ميكنند و باز صفات آخر را بمانند اعراب اوّل تلفّظ ميكنند مثل اين آيه « وَالْمُوفُونَ بِعَهْدِهِمْ إِذا عاهَدُوا وَالصَّابِرِينَ فِي الْبَأْساءِ » . عدّه اى ديگر گفته‌اند كلمه ى « الْمُقِيمِينَ » معطوف و مربوط است به جمله ى « بِما أُنْزِلَ إِلَيْكَ » و مجرور است بتبعيّت « ما » و معنى آن چنين است : مؤمن هستند به آنچه بر تو نازل شده است و مؤمن بإقامت صلات و انجام نماز هستند .\r\nو بعضى گفته‌اند : جمله به اين طور تجزيه مىشود « لكن الرّاسخون في العلم منهم و من المقيمين الصّلوة » و عدّه اى ديگر گفته‌اند : بايستى به اين صورت معنى شود « يؤمنون بما انزل اليك و الى المقيمين الصلاة » . و اين دو صورت نزد عرب ناپسند است ، چون عرب كلمه را مجرور تلفّظ نميكند باعتبار حرف جرّ تقديرى فرضى . و چون نقل كرده‌اند كه ابىّ بن كعب « و المقيمين » با يا قرائت ميكرده است و در مصحف او هم اين طور نوشته بوده است ، و اگر غلط از نويسندگان بود بايستى قاريهاى اصحاب پيغمبر ( ص ) و ديگران مردم را باشتباه نويسندگان متوجه مىكردند .\r\nپس معلوم است كه همين قرائت صحيح است و نويسندگان اشتباه نكرده‌اند و معنى جمله ها چنين خواهد بود : اى محمّد ، مؤمنين به تو و قرآن تو ايمان دارند و به آن كتب آسمانى كه پيش از تو نازل شده است و نيز مؤمن هستند به آن ملائكه كه مقيمين الصّلاة هستند و نماز را به پا ميدارند . آنگاه دنباله ى سخن را برمى - گردانيم براسخين در علم تا اين طور معنى شود ، لكن از اين مردم ، كه راسخ در علم هستند ، و مؤمنين بكتابهاى آسمانى و دهندگان زكات و مؤمنين به خدا و روز قيامت براى آنها مزد بزرگى آماده شده است .\r\nابو الفتوح : بر آنها كه كلمه ى « مقيمين » را منصوب بمدح دانسته‌اند ، اعتراض شده است كه در كلام عرب فصيح پس از تكميل جمله ، ممكن است كلمه ى منصوب\r\n","description":"","footnote":"","page_name":" 165 ","page_number":165},
  {"content":"\r\n\r\nبمدح تلفّظ شود ، ولى در جمله ى ناتمام خلاف فصاحت است ، و اينجا هم جمله در « أُولئِكَ سَنُؤْتِيهِمْ » ختم مىشود ، ولى زجّاج آن را جايز دانسته است و گفته است در شعر عرب اين طور جمله زياد است مثل :\r\n« نحن بني ضبّة اصحاب الجمل » يعنى : ما كه مقصود افراد قبيله ى ضبّه است و نگهبانان شتر عايشه ، كه در اين شعر ، كلمه ى اصحاب با نصب گفته شده است و منصوب بفعل مقدر است .\r\nمجمع : بگفته ى آنها كه كلمه ى « مقيمين » منصوب بمدح است جمله اينطور معنى مىشود « اذكر المقيمين الصّلاة و هم المؤتون الزّكاة » و گفته‌اند : مقصود از « الْمُقِيمِينَ الصَّلاةَ » پيغمبران هستند يا ملائكه كه نماز آنها تسبيح و تقديس خداوند است كشّاف : كلمه ى « مقيمين » منصوب بمدح است براى آشكار شدن فصل نماز چنان كه سيبويه شواهد زياد از كلام عرب نقل كرده است . و آن كه پنداشته است در نوشتن قرآن اشتباه شده است خود نفهميده است كه عرب تا چه اندازه به كلمه ى منصوب باختصاص علاقه دارد و او نتوانسته است تشخيص بدهد ، آن مسلمين كه در قرآن وصف شده‌اند دلبستگى آنها به قرآن بيش از آن بود كه رخنه و نواقص در نوشتن قرآن بجاى گذارند تا ديگران بيايند و اصلاح كنند . و قرائت مالك بن - دينار و عيساى ثقفى و جحدرى « مقيمون » بوده است ، با واو .\r\nسخن ما : در آيه 161 و 160 از « فَبِظُلْمٍ مِنَ الَّذِينَ هادُوا . . . عَذاباً أَلِيماً » را كه انسان ميخواند شايد اوّل تعجّب كند كه چرا براى گناه و ستم ، مردم از بهره هاى زندگى محروم شوند ، اين چه مجازاتى است و در آن چه مصلحتى شايد جواب اين باشد كه آيات نقل سرگذشت ملَّتهاى چند هزار سال پيش است كه بشر دوران اوّل كودكى خود را طى ميكرد و مانند بچه اى بود كه بچيزهاى كم ارزش خود را دل خوش ميداشت ، و چون فعّاليتهاى او منحصر بود به آماده كردن مختصر وسيله ى خوردن و پوشيدن و دفاع از دشمن ، و مهمتر نتيجه ى كار و كوشش او مختصر خوردنى بود كه بچنگ ميآورد ، پس اگر او را محروم از آن ميكردند بسيار سخت و\r\n","description":"","footnote":"","page_name":" 166 ","page_number":166},
  {"content":"\r\nناروا بود و بالاتر مجازات ، چنان كه اكنون هم كودك را در برابر تقصير بمحروم كردن از خوردنى و يا گرفتن اسباببازى او مجازاتش مىكنيم . در ترجمه ى روح - القوانين منتسكيو فصل نهم صفحه 119 نوشته است : در حكومتهاى معتدل براى يك قانونگذار خوب عوامل كوچك ميتواند وسيله ى وضع كيفرهائى بشود ، و احتياج بعوامل بزرگ نيست ، مثلا در اسپارت رسم بود مردها زنان خود را به يكديگر امانت ميدادند ، قانونگذاران از همين رسم استفاده كرده مجازات خاصّ براى پاره اى از جرائم برقرار كردند ، و آن مجازات اين بود كه هر كس مرتكب فلان عمل بد ميشد ديگر نميتوانست زنش را به كسى امانت بدهد و از كسى زن بامانت بگيرد و همچنين يك مجازات ديگر كه از همين عادت استخراج شده بود ، اين بود كه در صورت ارتكاب فلان جرم ، بايستى مرتكب در خانه ى خود با دختران و دوشيزگان باكره زندگى كند كه بالنّتيجه نتواند اطفاى غريزه ى جنسى نمايد . اجمالا اينكه مجازات از همين عوامل كوچك بايد استخراج شود ، نه از امور فوق الطَّاقه ، اجبار به عمل خلاف عادت خود مجازات است ، و هر چيز كه بموجب قوانين كيفر ناميده شود همان كيفر است . اين بود نوشته ى روح القوانين كه نشان ميدهد مجازات مردم قديم از نازلتر خواسته هاشان بوده است . و البتّه اعتراض نشود كه رسوم زشت كافران را براى آيات قرآن شاهد و نظير ميآوريم ، چون مقصود فهميدن نقل مجازات ملَّتهاى بسيار قديم است كه تحريم طيبات و محروميّت از خوشيها چگونه مجازات بر گناه است ، ميگوئيم : ممكن است قانون اسپارت سالها پس از اين مجازات يهود بوده است كه در قرآن نقل شده است و همانطور كه پيشوايان بشر در همه ى امور زندگى رهبر آنها بوده‌اند ، اين قوانين و مجازاتها هم اگرچه با آداب و رسوم زشت انجام ميشده است ، ولى در اصول از تعاليم پيغمبران الهام ميگرفته است . و آنچه وسيله ى استفاده ى امروز ما هست ، اعلام قرآن است كه گذشتگان را چنين تربيت ميكرديم ، شما هم خودتان را همينطور تربيت كنيد ، و براى اصلاح بدن و روح خود گاهى از آنچه خوشتان ميآيد خوددارى كنيد و رياضت آن را بر خود\r\n","description":"","footnote":"","page_name":" 167 ","page_number":167},
  {"content":"\r\n\r\n\r\nهموار كنيد تا سنگينى مزاج مرتفع شود و صفاى روح نمودار گردد ، و نيز راهنمائى است براى تربيت بچه ها و مردم نافرمان و منحرف و تعيين طرز مجازات و رفتار با آنها ، آنطور كه مناسب با فكر و روح و جسمشان باشد . و حديث منسوب به امام جعفر صادق عليه السّلام كه از تفسير صافي نقل كرديم راهنمائى مىكند ما را كه از روش تربيتى قرآن پند بگيريم و سزاى هر چيز را مناسب خودش بدانيم و معيّن كنيم ، چنان كه در آن حديث نقل شد كه آن حضرت بر سزاى زارع بدكار و مالك بدرفتار به آيه استدلال فرموده است . پروين اعتصامى در مثنوى خود بنام درياى نور سود آزار مربّى و نتيجه تربيت را خوب پرورانده است :\r\n\r\nبه الماس ميزد چكش زرگرى\r\nبهر لحظه ميجست از آن اخگرى\r\n\r\n\r\nبناليد الماس كه اى تيره رأى\r\nز بيداد تو چند نالم چو ناى\r\n\r\n\r\nبجز خوبى و پاكى و راستى\r\nچه كردم كه آزار من خواستى\r\n\r\n\r\nبگفتا مكن خاطر خويش تنگ\r\nترازوى چرخت گران كرده سنگ\r\n\r\n\r\nمرنج ار تنت را جفائى رسد\r\nكزين كار كارت به جائى رسد\r\n\r\n\r\nهم اكنون تراش تو گردد تمام\r\nبرويت كند نيكبختى سلام\r\n\r\n\r\nهمين دم فروزان و پاكت كنم\r\nپسنديده و تابناكت كنم\r\n\r\n\r\nحديث نهان چكش گوشدار\r\nنگين سازدت چرخ يا گوشوار\r\n\r\n\r\nنه مشت و قفايت بسر ميزنم\r\nبدين درگه نور در ميزنم\r\n\r\n[ سوره النساء ( 4 ) : آيات 163 تا 166 
  ]\r\nإِنَّا أَوْحَيْنا إِلَيْكَ كَما أَوْحَيْنا إِلى نُوحٍ وَالنَّبِيِّينَ مِنْ بَعْدِه وَأَوْحَيْنا إِلى إِبْراهِيمَ وَإِسْماعِيلَ وَإِسْحاقَ وَيَعْقُوبَ وَالأَسْباطِ وَعِيسى وَأَيُّوبَ وَيُونُسَ وَهارُونَ وَسُلَيْمانَ وَآتَيْنا داوُدَ زَبُوراً ( 163 ) وَرُسُلًا قَدْ قَصَصْناهُمْ عَلَيْكَ مِنْ قَبْلُ وَرُسُلًا لَمْ نَقْصُصْهُمْ عَلَيْكَ وَكَلَّمَ اللَّه مُوسى تَكْلِيماً ( 164 ) رُسُلًا مُبَشِّرِينَ وَمُنْذِرِينَ لِئَلَّا يَكُونَ لِلنَّاسِ عَلَى اللَّه حُجَّةٌ بَعْدَ الرُّسُلِ وَكانَ اللَّه عَزِيزاً حَكِيماً ( 165 ) لكِنِ اللَّه يَشْهَدُ بِما أَنْزَلَ إِلَيْكَ أَنْزَلَه بِعِلْمِه وَالْمَلائِكَةُ يَشْهَدُونَ وَكَفى بِاللَّه شَهِيداً ( 166 )\r\n","description":"","footnote":"","page_name":" 168 ","page_number":168},
  {"content":"\r\nمعنى لغات : اوحينا - از مصدر وحى بمعنى اشاره كردن ، فرستادن ، به سرّ و نهان با كسى سخن گفتن ، در دل انداختن و الهام كردن . اسباط - جمع سبط بكسر و صداى زير سين بمعنى فرزند فرزند كه نواده باشد ، و در المنجد نوشته است : اين كلمه براى فرزند دختر استعمال مىشود چنان كه « حفيد » بفتح حا بمعنى پسر پسر است ، و سبط در بنى اسرائيل بجاى قبيله است در عرب ، عزيز - شريف قوى ، كمياب ، بزرگوار ، برتر و دور از تصرّف و دسترس ديگران كه مغلوب و عاجز نميشود و مانند ندارد .\r\nجهت نزول : ابو الفتوح : ابن عبّاس و عدّه اى از مفسّرين نوشته‌اند : چون پيغمبر ( ص ) آيات پيش را براى يهود قرائت فرمود ، آنها را بد آمد و گفتند : هرگز كتابى از آسمان نيامده و به كسى وحى و الهام نشده است ، اين آيات در جواب آنها و براى جلوگيرى از آن گفتار دروغ نازل شد .\r\nترجمه\r\n163 : اى پيغمبر ما به تو وحى كرديم چنان كه به تو و پيامبران پس از او و به ابراهيم و اسماعيل و اسحاق و يعقوب و فرزندان يعقوب و عيسى و ايّوب و يونس و هارون و سليمان و بداود كتاب زبور داديم\r\n164 و [ بديگر 
  ] پيامبران كه زين پيش به روايت گفته‌ايم و آنها كه نگفته‌ايم و خدا با موسى سخن بدرستى و استوار گفت .\r\n165 اينان پيامبرانى بودند براى بيم و نويد تا پس از آمدن ايشان براى مردمان بهانه نماند [ كه رهبر نداشتيم و گمراه مانديم 
  ] چه از ازل خدا برتر حكيم است و درستكار .\r\n166 [ و اگر قرآن تو باور ندارند 
  ] ولى خدا گواهى ميدهد كه آنچه به تو فرستاده است به - علم لا يزال خود فرستاده و فرشتگان گواهى دهند ولى بس بود كه خدا گواه باشد\r\n","description":"","footnote":"","page_name":" 169 ","page_number":169},
  {"content":"\r\nسخن مفسّرين : « كَما أَوْحَيْنا إِلى نُوحٍ » 163 ابو الفتوح : در دو جاى قرآن پس از ياد پيغمبر نام نوح آمده است ، براى آن كه پس از طوفان و خرابى عالم ، او ابو البّشر بوده است ، و اوّل پيغمبر داراى دين بوده است و شيخ انبياء و از همه عمرش بيشتر بوده . گفته‌اند : هنگام مرگ از او پرسيدند : دنيا چطور جائى است ؟ بپاسخ گفت : چون خانه اى كه دو در دارد ، از يكى در آمدم ، و از ديگرى بدر رفتم .\r\nكليد فهم قرآن صفحه 88 : اين آيه مىفهماند كه نوح اوّل پيغمبر است و نخستين كسى است كه به او وحى شده است و آيت « وَلَقَدْ أَرْسَلْنا نُوحاً وَإِبْراهِيمَ وَجَعَلْنا فِي ذُرِّيَّتِهِمَا النُّبُوَّةَ الخ سوره حديد آيت 26 » مؤيّد اين مطلب است و امام فخر گفته است اين آيه كه بنام نوح آغاز شده براى آن است كه او اوّل پيغمبر بوده است . و نيشابورى و ابو السّعود و خازن و جمعى ديگر از مفسّرين نظر فخر را پسنديده‌اند . و بآيات و سور ديگر كه نام پيامبران آمده است يادى از آدم نشده است .\r\n« وَالأَسْباطِ » 63 مجمع : ممكن است مقصود از وحى باسباط ، وحى و الهام به آن افراد باشد كه بمقام پيغمبرى رسيدند ، مثل اينكه ميگويند : بفلان قبيله پيغام دادم و مقصود مردم نامى و سرشناس آنها است .\r\n« وَعِيسى وَأَيُّوبَ وَيُونُسَ » 163 مجمع : نام عيسى پيش از نام پيغمبرانى ياد شده است كه جلوتر از او بوده‌اند براى اينكه مردم يهود سرسختى و زياده - روى ميكردند بطعن و خرده گيرى بر آنحضرت ، به اين جهت علوّ مقام او حفظ شده است كه نامش جلو از پيغمبران كه آنها معتقد بوده‌اند ياد شده است . و حرف واو كه اين نامها را به يكديگر مربوط مىكند براى معنى ترتيب نيست .\r\n« وَآتَيْنا داوُدَ زَبُوراً » 163 طبرى : بعضى قاريهاى كوفه « زبور » با ضمّ و صداى جلو زا خوانده‌اند ، كه جمع « زبر » باشد ، و شايد مشتق دانسته‌اند از « زبرت الكتاب زبرا » يعنى نامه را نوشتم ، و آنها كه اين طور خوانده‌اند ، جمله را\r\n","description":"","footnote":"","page_name":" 170 ","page_number":170},
  {"content":"\r\nچنين تجزيه كرده‌اند : يعنى ما بداود صحيفه و كتابهاى مكتوب و نوشته داديم .\r\nو عموم قاريهاى شهرهاى مسلمين « زبورا » با فتح و صداى بالاى زا خوانده‌اند ، و آن را مفرد دانسته‌اند بمعنى كتاب بنام زبور ، و اين قرائت و اين معنى بهتر است زيرا چنان كه نام كتابهاى ديگر آسمانى تورات و انجيل و قرآن است ، نام كتاب داود زبور است ، و عرب آن را زبور داود ميگويد و ملل ديگر هم آن را به اين نام مى - شناسند .\r\nمجمع : اين آيه متّصل است بآيات جلو « يَسْئَلُكَ أَهْلُ الْكِتابِ أَنْ تُنَزِّلَ » كه ميفهماند مردم از پيغمبر خواسته‌اند دليل بر نبوّت خود بياورد ، در اين آيه جواب داده شده است كه پيغمبر مثل آنهاى گذشته فرستاده ى خدا است .\r\n« وَرُسُلًا قَدْ قَصَصْناهُمْ عَلَيْكَ مِنْ قَبْلُ » 164 مجمع : بعضى گفته‌اند : پيش از نام اين عدّه بوسيله ى وحى ولى نه با جمله هاى قرآنى آنها را براى تو معرّفى كرديم ، و بعضى گفته‌اند : چون اين سوره در مدينه نازل شده است و نام ديگر پيغمبران در سوره ى انعام است كه بمكّه نازل شده است معنى جمله اين است :\r\nآنهائى كه پيشتر به مكه در سوره ى انعام براى تو گفتيم .\r\n« وَرُسُلًا لَمْ نَقْصُصْهُمْ » 164 مجمع : از اين جمله فهميده مىشود عده ى زيادى پيغمبران بوده‌اند كه نام آنها در قرآن نيامده است ، و چون اين عده فضائلى داشته‌اند نامشان برده شده است .\r\nكشّاف : كلمه ى « رسلا » منصوب است بفعل مقدّر كه در معنى شبيه است با جمله ى « أَوْحَيْنا إِلَيْكَ » در اوّل آيت جلو ، مثل « أَرْسَلْنا و نَبِّئْنا » و مانند اينها . و ممكن است بمناسبت جمله ى « قَصَصْناهُمْ » ، موجب نصب « رُسُلًا » فعلى باشد بمانند آن كه توضيح و تفسيرش كند به اين صورت « قصصنا رسلا قصصناهم » . و در قرائت أبيّ بن كعب چنين بوده است « و رسل قد قصصناهم عليك و رسل لم نقصصهم » با رفع و صداى جلو لام رسل .\r\n« وَكَلَّمَ اللَّه مُوسى تَكْلِيماً » 164 مجمع : فايده ى اين جمله آن است كه خداوند\r\n","description":"","footnote":"","page_name":" 171 ","page_number":171},
  {"content":"\r\n\r\nبا موسى بىواسطه سخن گفته است و با ديگران بوسيله وحى ، و بعضى گفته‌اند :\r\nكلمه ى « تَكْلِيماً » براى آن گفته شده است كه بفهماند سخن با موسى از جنس كلام مردم بوده است . و روايت شده است : چون پيغمبر آيت جلو را خواند ، يهود گفتند : محمّد نام همه ى پيغمبران را ياد كرده است بجز پيغمبر ما موسى ، چون اين آيه نازل شد ، آنها گفتند : نام او را برد و بر ديگران هم برترى داد كه طرف گفتگوى خدايش قرار داد .\r\nفخر : ابراهيم و يحيى بن وثّاب « كلم الله » با نصب « اللَّه » خوانده‌اند و معنى چنين مىشود كه موسى با خدا سخن گفت : و بعضى گفته‌اند : « كلَّم » يعنى زخم و جراحت كرد و معنى اين است كه بواسطه آشوب و انقلاب دوران موسى خداوند او را مجروح و ناتوان و خسته كرد ، ولى اين تفسيرى است بيهوده و باطل .\r\nروح البيان : كلمه ى « تكليم » براى تاكيد است كه بىواسطه خدا با موسى سخن گفت ، نه آنچه قدريه گفته‌اند كه خداوند در جائى ايجاد كلامى كرد كه او شنيد ، زيرا فرّاء گفته است : هر مطلبى كه به انسان برسد عرب آن را كلام مينامد ، امّا اگر با كلمه ى « تكليم » تأكيد و تثبيت شد بايستى سخن رو برو باشد . ولى آنچه خداوند بپيغمبر ما عنايت كرده است به اندازه اى است كه به همه ى پيغمبران داده شده است . شيخ عطار گفته است :\r\n\r\nكرده در شب سوى معراجش روان\r\nسرّ كل با او نهاده در ميان\r\n\r\n\r\nرفت موسى بر بساط آن جناب\r\nخلع نعلين آمدش از حقّ خطاب\r\n\r\n\r\nچون به نزديكى ، شد از نعلين دور\r\nگشت در وادى المقدس غرق نور\r\n\r\n\r\nباز در معراج سمع ذو الجلال\r\nمىشنود آواز نعلين بلال\r\n\r\n\r\nموسى عمران اگرچه بود شاه\r\nهم نبود آنجاش با نعلين راه\r\n\r\n\r\nاين عنايت بين كه بهر جاه او\r\nكرد حق با چاكر درگاه او\r\n\r\n\r\nچاكرش را كرد مرد كوى خويش\r\nداد با نعلين راهش ، سوى خويش\r\n\r\n\r\nموسى عمران چو آن رتبت بديد\r\nچاكر او را چنان قربت بديد\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nگفت يا ربّ امّت او كن مرا\r\nدر طفيل همّت او كن مرا\r\n\r\nتفسير صافى : در كتاب خصال از پيغمبر ( ص ) روايت شده است : خداوند با موسى صد و بيست و چهار هزار كلمه سخن گفت ، در مدّت سه شبانه روز كه در اين مدّت نه خورد و نه نوشيد ، و حلاوت آن سخنان او را طورى مجذوب كرده بود كه چون برگشت و سخن بنى اسرائيل را شنيد ، ناراحت شد و بر آنها خشم گرفت ، و در كتاب توحيد از امام موسى كاظم ( ع ) در دنباله ى حديثى نقل شده است : موسى بنى - اسرائيل را برد بطور سينا و در پاى كوه بگذاشت و خود بطور رفت و مسئلت كرد كه خدا با او سخن بگويد بطورى كه آنها در پائين كوه بشنوند ، چون سخن گفتن آغاز شد ، بنى اسرائيل از شش جانب جلو و عقب و راست و چپ و بالا و پائين آواز ميشنيدند ، براى اينكه خداوند در درخت سخنى ايجاد كرد كه به چهار طرف و بالا و پائين پراكنده ميشد . و از حضرت علىّ امير المؤمنين ( ع ) نقل شده است كه در پاسخ مردى فرمود : سخن خدا يك جور نيست ، يك دسته آن است كه با پيغمبر گفته شده است ، دسته ى ديگر آن كه در دل آنها افكنده است ، باز سوّمى رؤيائى است كه در خواب به آنها حقايق را نشان ميدهند ، و همه ى اينها وحى است و شايسته ى قرائت و كلام خدا است .\r\nعبده : ما را نميرسد در چگونگى سخن گفتن خدا با موسى بحث كنيم چون از حدود فهم ما دور است .\r\n« لِئَلَّا يَكُونَ لِلنَّاسِ عَلَى اللَّه حُجَّةٌ » 165 مجمع : از اين جمله استفاده مى - شود كه هر كس از ظهور پيغمبر ( ص ) بى خبر باشد و احكام دين به او ابلاغ نشده باشد معذور است و مسئول پيرو دين نيست . در جواب اين مطلب گفته‌اند : عقل و خرد انسان درك مىكند كه بايستى خداپرست باشد و ديندار ، و گر نه دليلى بر درستى دعواى پيغمبران در دست نيست و ممكن است پس از تبليغ پيغمبر هم كسى ادّعا كند كه من نتوانستم گفتار پيغمبر را تصديق كنم پس در مخالفت با او معذورم و اگر بايد پيغمبر براى پذيرفتن دين باشد پس ديگرى بايد معرّف باشد تا\r\n","description":"","footnote":"","page_name":" 173 ","page_number":173},
  {"content":"\r\nسخن آن پيغمبر را بپذيرند و باز براى آنكه معرّف است معرّف ديگر لازم است تا معرّفى او را باور كنند و همچنين بينهايت معرّف و گواه لازم است پس نميتوان به اين آيه استدلال كرد كه شرط تكليف آمدن پيغمبران است .\r\n« لكِنِ اللَّه يَشْهَدُ بِما أَنْزَلَ إِلَيْكَ » 166 طبرى : از ابن عبّاس نقل شده است : گروهى يهودى نزد پيغمبر ( ص ) آمدند ، آن حضرت فرمود : من ميدانم كه شما مطلَّع هستيد بر پيغمبرى و صدق گفتار من ، آنها گفتند : نه ما ميدانيم و نه شهادت ميدهيم ، اين آيه در برابر سخن آنها نازل شد و معنى چنين است : اگر يهود كافر به مقام تو شدند و از تو نوشته ى آسمانى خواستند و بكلَّى منكر وحى و الهام شدند ، تو دلگير مباش كه خدا شاهد صدق گفتار تو است و او بهترين شاهدها است .\r\nمجمع : زجّاج گفته است : شاهد يعنى آنكه آنچه را شهادت ميدهد آشكار كند ، و خداوند آنچه را بپيغمبر ( ص ) ميفرستد خود آشكار مىكند و پيش از آن كه يهودى و مسيحى آن را تصديق كنند ، و بوسيله معجزات راستى و درستى آن را نمودار مىكند .\r\n« أَنْزَلَه بِعِلْمِه » 166 مجمع : يعنى بعلم خداوند كه تو را لايق دانسته است قرآن را به تو نازل كرد . زجّاج گفته است : يعنى قرآنى فرستاد كه علم خدا در آن است .\r\nفخر : چون در اوّل آيه گفته شده است : خدا شاهد است بر آنچه به تو نازل شده است در اين جمله روشن شده است كه اين چگونه بوده است ، و مقصود آن است كه قرآن پديدهء علم و قدرت خاصّ بينهايت است ، پس در بالاترين پايه خوبى و برترى است .\r\nعبده : يعنى اين قرآن وابسته است بعلم خاصّ خداوند كه تو و ملَّت تو از آن خبر نداشتيد ، چنان كه در آيت ديگر گفته است « ما كُنْتَ تَعْلَمُها أَنْتَ وَلا قَوْمُكَ مِنْ قَبْلِ » و « ما كُنْتَ تَدْرِي مَا الْكِتابُ » و « ما كُنْتَ تَتْلُوا مِنْ قَبْلِه مِنْ كِتابٍ » پس آنچه در قرآن هست : از علوم ، و سرگذشت پيغمبران ، و روش خاصّ سخن ، و نفوذ و تأثير در اشخاص و اخبار گذشته و آينده و غيب همگى شاهد اين است كه از جانب خدا است براى درستى گفتار تو .\r\n« وَالْمَلائِكَةُ يَشْهَدُونَ » 166 عبده : يعنى روح الامين وحى و قرآن براى تو\r\n","description":"","footnote":"","page_name":" 174 ","page_number":174},
  {"content":"\r\n\r\nميآورد و او را مىبينى و شك و ترديد ندارى ، و نيز بموجب اين آيه « إِذْ يُوحِي رَبُّكَ إِلَى الْمَلائِكَةِ أَنِّي مَعَكُمْ فَثَبِّتُوا الَّذِينَ آمَنُوا سَأُلْقِي فِي قُلُوبِ الَّذِينَ كَفَرُوا الرُّعْبَ » ملائكه تقويت دل مؤمنين ميكنند ، پس در همه جا ملائكه شاهد راستى سخن تو هستند .\r\nسخن ما : در جمله ى « إِنَّا أَوْحَيْنا » كلمه ى وحى را مىتوانيم به فارسى بدل افكندن معنى كنيم ، چنان كه امام فخر در تفسير اين آيات از زجّاج نقل كرده است ايحاء و وحى كردن بمعنى اعلام بطور مخفى و پوشيده است ، چون در قرآن است « فَأَوْحى إِلَيْهِمْ أَنْ سَبِّحُوا بُكْرَةً وَعَشِيًّا » و در قرآن است « وَإِذْ أَوْحَيْتُ إِلَى الْحَوارِيِّينَ » « أَوْحى رَبُّكَ إِلَى النَّحْلِ » « وَأَوْحَيْنا إِلى أُمِّ مُوسى » كه در اين آيات وحى بمعنى در دل افكندن است و الهام ، پس وحى بنوح يا كس ديگر و يا موجودات ديگر همه از سوى خداوند است كه از هر جا و هر چيز بهر كس ميرسد همه وابسته به آن قدرت است ، و الهامات و روابط بموجب غريزه ى ذاتى از آنجا سر چشمه ميگيرد كه ديگر پديده ها و موجودات يافت و نمودار شده است ، و بگفته ى مترلينگ : الهامات آدمى از يك دستگاه فرستنده ى مرموزى است كه ما جاى آن را نميدانيم ، ليكن آنچه مهمّ است فرق ميان وحى و الهام بپيغمبران است با آنچه در دل ديگران مىافتد و الهامات غير نبوّت . اينك ميگوئيم : چون پيغمبران بموجب استعداد خاصّ كه به آنها عنايت شده است از اوّل مرحله ى رشد و تميز بانديشه ى اصلاح بشر و رفع نواقص نفسانى و اجتماعى محيط خود هستند ، اين ميل و فكر آنها را به جائى مىرساند كه آنچه در دلشان مىافتد و يا به زبان خودمانى بفكرشان ميرسد و يا باصطلاح دين به آنها وحى مىشود از جانب خدا است و مخصوص اصلاح مردم ، رشيد رضا شاگرد و نويسنده ى تفسير عبده و مدير مجلَّهء المنار مصر در كتاب وحى محمّد ترجمه خليلى صفحه 121 نوشته است : وحى عبارت از يك نوع شناسائى است كه شخص آن را در خود احساس مىكند ، ولى مشروط به اين كه معتقد باشد اين چنين وحى اعمّ از اينكه بواسطه يا بىواسطه باشد از جانب خداوند است خواه تصوّر كند صدائى بگوشش رسيده است يا ابدا تصوّر شنيدن صدائى هم نكند ، و فرق آن\r\n","description":"","footnote":"","page_name":" 175 ","page_number":175},
  {"content":"\r\nبا الهام اين است كه الهام عبارت است از احساسى كه نفس به آن يقين حاصل مىكند و بدون اينكه بداند از كجا آمده است متوجّه مطلوب مىشود ، پس مىشود گفت خيلى شبيه است باحساس گرسنگى و اندوه و خوشى . چند سطر پس از اين توضيح نوشته است : وحى نفسى يك نوع الهامى است كه از اثر استعداد نفوس عاليه و برجسته سر مىزند و از آنگونه وجودها تراوش مىكند ، و بعضى از دانشمندان اروپائى اين گونه وحى را براى پيغمبرها تصديق كرده‌اند ، و نيز او نوشته است :\r\nآنهائى كه بعالم غيب و ماوراء طبيعت ايمان ندارند و يا پيوستگى ميان اين عالم و آن عالم قائل نيستند گفته‌اند : افكار و آرزوهايش « مقصود پيغمبر ( ص ) است » براى او الهامى ايجاد كرده است كه از عقل باطن يا نفس روحانى بلند پايه اش سر زده و بر مخيّله ى عالى او مستولى شده است و اعتقادى كه از آن برايش حاصل شده است بر ديده اش منعكس شده و بر اثر آن فرشته را در برابر خود مجسّم ديده و صداى او بگوشش رسيده است ، بنابراين آنچه را فرشته برايش گفته است شنيده است ، پس اختلاف ميان ما و آنها در اين است كه ما معتقديم وحى شرعى يك اثر خارجى است كه از آسمان بر پيغمبر ( ص ) نازل شده است و بوسيله ى يك فرشته روحانى مستقلا از جانب خداوند بر پيغمبر فرود آمده ، چنان كه خداوند عزّ و جلّ فرمايد « وَإِنَّه لَتَنْزِيلُ رَبِّ الْعالَمِينَ نَزَلَ بِه الرُّوحُ الأَمِينُ عَلى قَلْبِكَ لِتَكُونَ مِنَ - الْمُنْذِرِينَ بِلِسانٍ عَرَبِيٍّ مُبِينٍ » امّا بر حسب اعتقاد آنها وحى از وجود خود پيغمبر سر زده و بر مخيله اش مستولى شده و بر اثر آن فرشته را در برابر خود مجسّم ديده است ، و ما ثابت خواهيم كرد كه اين قرآن وحى است از جانب خداوند تعالى از فراز آسمانها فرود آمده ، و ممكن نيست كه از روى زمين و وجود خود محمّد سر زده باشد و باز از قاموس كتاب مقدّس نقل كرده است : وحى براى دلالت بر نبوّت كه خاصّ به شهر يا قومى است اطلاق مىشود ، و وحى به اين معنى عبارت از حلول روان خداوندى است در روان نويسندگان كه ملهم شده باشند .\r\nرهنما در كتاب پيامبر صفحه 250 : هميشه صداهائى در طبيعت و اسرارى\r\n","description":"","footnote":"","page_name":" 176 ","page_number":176},
  {"content":"\r\nدر آسمان وجود دارد كه هركس نميتواند آن را بخواند و نه آن را بشنود ، جمله ى ذرات عالم در نهانى شب و روز بما ميگويند :\r\n\r\nما سميعيم و بصيريم و هشيم\r\nبا شما نامحرمان ما خامشيم\r\n\r\nدر طبيعت به غير از صداهاى معمولى نداهاى ديگر هم هست كه فقطَّ پيامبران و نابغه ها آن را ميشنوند و به صورت آئين يا ادبيّات به دنيا ميدهند ، ولى به نظر همه ، بىصدائى و سكوت مرگ حكم فرما است . صدائى كه از عالم بالا از آن طرف ستارگان ، صافتر از قطره ى شبنم ، نازكتر از وزش نسيم صبحانه ، به شكل وحى و به طرز الهام ميآيد ، براى شنيدنش قلبى پاكيزه ميخواهد و روانى روشن ، محمّد بدنبال اين صدا بود .\r\nاين است خلاصه ى تعريف ديگران در معنى وحى ، ليكن در نظر ما :\r\nحقيقت مطلب اين است كه در دنيا مردانى بوده‌اند داراى استعداد مخصوص كه براى هدايت بشر به آنها عنايت شده است ، همانطور كه ديگر احتياجات بشر برايش مهيّا شده است ، و بموجب همان استعداد آنچه مصلحت بشر زمان خودشان بوده است درك ميكرده‌اند ، و با نفوذ مخصوص كه بامر حقّ در چشم و زبان آنها بوده است با مردم رو برو ميشده‌اند و آنها را رهبرى ميكرده‌اند ، و همين است معنى حقيقى اين كه ميگويند : پيغمبر عقل ظاهر است همانطور كه شعور آدمى عقل باطن او است ، پس پيغمبر يعنى عقل اجتماع بشر كه براى رفع جهل يك جامعه يا همه ى انسانها از جانب خداوند مأمور مىشود . استفاده ى دوّم ما از اين آيات جمله ى « كَلَّمَ اللَّه مُوسى » ممكن است براى جلب نظر يهود آن روز گفته شده است كه طرف معارضه با پيغمبر ( ص ) بوده‌اند تا شخصيّت و اعتبار بيشتر براى موسى نمودار شود ، و آن يهود با قرآن مأنوس شوند و بشنيدن آن رغبت كنند ، چنان كه در نقل از مجمع البيان نوشتيم كه چون يهود اين جمله را شنيدند گفتند : آن حضرت را بر ديگران ترجيح داد . و البتّه نبايد اعتراض شود كه اين توجيه مستلزم اغفال و گولزدن است ، چون اظهار يك حقيقت با جمله اى كه به\r\n","description":"","footnote":"","page_name":" 177 ","page_number":177},
  {"content":"\r\nمقصود نزديكتر باشد و مطلب را بهتر بفهماند ، نتيجه ى بلاغت و كمال سخن است ، نه دروغ و اغفال ، زيرا كه موسى بدرستى و حقيقت سخن ميشنيده است ولى تشخيص نميداده است : از كى است و از كجا است ؟ پس نسبت سخن گفتن به خدا مثل پرسيدن از قلعه است در جمله ى « وَسْئَلِ الْقَرْيَةَ » كه اغفال و دروغ نيست بلكه بيان حقيقت است بطورى كه بيشتر و بهتر بنتيجه برسد . و از روح البيان نقل كرديم كه فرّاء گفته است : چون كلمه ى « كلَّم » با « تكليما » گفته شده است مقصود سخن گفتن رو برو است ، پس چون موسى سخن ميشنيده است و بدرستى كسى با او سخن ميگفته است ، براى ايمان و تسليم يهود اين قضيّه مطابق فهم عربها با جمله اى گفته شده است ، كه آنها بفهمند سخن گفتن رو برو بوده است و يا باصطلاح بطور مشافهه بوده است . و چون در آيات ديگر تصريح شده است كه سخن خدا با بشر مستقيم نيست ، يا الهام است ، يا شنيدن آواز پشت پرده است ، و يا به وسيله ى فرستاده و رسول است مثل « وَما كانَ لِبَشَرٍ أَنْ يُكَلِّمَه اللَّه إِلَّا وَحْياً أَوْ مِنْ وَراءِ حِجابٍ أَوْ يُرْسِلَ رَسُولًا » پس معلوم مىشود كه مقصود از سخن گفتن با موسى همان وحى است مثل ديگر پيغمبران كه بواسطه ى ايمان يهود با جمله ى « كَلَّمَ اللَّه » گفته شده است . و ممكن است بگوئيم : جمله ى « كَلَّمَ اللَّه » بيان حال و ذوق موسى است كه پس از مجاهدات و دلباختگى بحقّ به آن پايه رسيد كه آنچه ميشنيد كلام حقّ بود و آنچه ميديد نور و پرتو حقّ بود ، چنان كه از درخت آتش و شعله ى نور و حقيقت روشنائى ميديد ، پس چون بميعادگاه رفت و به آن جا رسيد كه انتظار شنيدن سخن حقّ داشت ، بطورى مجذوب شد كه جز قوّه ى شنوائى براى او نيروى ديگر نماند و همه ى آفرينش آواز شد و همه ى موسى شنوائى ، همه گفتن شد و موسى شنيدن ، بقول شاعر :\r\n\r\nسمت من همه او شد ، صفت من همه هو\r\nلا جرم كس من و ما نشنود اندر سخنم\r\n\r\nچنان كه در نقل مجمع البيان از امام كاظم ( ع ) نظير همين تصوّرات ما نقل شد .\r\n","description":"","footnote":"","page_name":" 178 ","page_number":178},
  {"content":"\r\n3 - جمله ى « لِئَلَّا يَكُونَ لِلنَّاسِ عَلَى اللَّه حُجَّةٌ » شايد اشاره باشد به اين كه : انسان در نهاد خود حسّ مىكند كه محتاج است براهنما تا صلاح و فسادش را به او بنماياند و بسا مردم كه در مواردى دسترس بمربّى و راهنما ندارند و افسوس ميخورند ، و يا استعداد پذيرش تربيت نداشته‌اند ، يا تنبلى كرده‌اند و پى هوى و هوس رفته‌اند و بگفته ى مربّى توجّه نكرده‌اند و چون به خود آمده‌اند پشيمان شده و حسرت برده هستند ، و بعضى بواسطه ى قضاوت بد و خودپرستى ، پدر و مادر خود را مقصّر مى - دانند و ميگويند : آنها ما را بد تربيت كردند و گر نه ما هم علم و هنر ميآموختيم و شخصى ميشديم . اين مطلب بسيار روشن است كه اگر كسى معاشرت با طبقات نازل مردم داشته باشد و باصطلاح بخواهد به درد دل آنها برسد ، مهمتر بهانه ى محروميت و يا عذر حقيقى آنها همين است كه راهنما و وسيله ى تربيت نداشته‌اند . اينجا به اين نتيجه ميرسيم كه اين آيه با چند كلمه ى مختصر به اين احتياج بشرى اشاره كرده است و جلو بهانه و تأسف مردم را گرفته است ، و بخصوص آنهائى را كه پيوسته در انجام خواسته ى خود هستند و بدست آوردن قدرت ، و يا بقضاوت غلط حقوق مردم را پايمال ميكنند ، و در عمل ، خود را از وظايف عمومى بشر معاف مىدانند ، بايستى از اين آيه پند بگيرند و در برابر اينهمه گفته ها و نوشته و كتابها و مدرسه كه نتيجه ى وجود پيغمبران است و آثار هميشگى آنها براى انجام خواسته هاى خود عذر و بهانه نياورند و خود را مستحق و معذور نشمارند . 4 - جمله ى « لكِنِ اللَّه يَشْهَدُ » شايد براى آن در دنباله ى گفته هاى سابق آورده شده است كه اشاره باشد بعقل و خرد مردم كه بموجب فطرت و غريزه ى ذاتى ، خوب و بد را تشخيص ميدهند و خدا را حاضر و ناظر گفتار پيغمبران و رفتار خوب و بد خودشان ميدانند ، پس نبايد از خود بى خبر باشند و با ايشان مخالفت كنند . 5 - جمله ى « أَنْزَلَه بِعِلْمِه » شايد اشاره به اين باشد كه چون مردم مخالف ، كتاب و نوشته ى آسمانى از پيغمبر خواستند ، با اين جمله اعلام شده است كه اين قرآن همان است كه شما ميخواهيد چون بعلم او نازل شده است ، و به غير از دگر گفته و نوشته ها است ، زيرا اگرچه\r\n","description":"","footnote":"","page_name":" 179 ","page_number":179},
  {"content":"\r\n\r\nهمه چيز بعلم او است ، لكن باسباب ظاهرى آنها آشنا شده‌ايد و به آن عالم هستيد ولى اين قرآن پديده ى وحى است و منحصر بفرد و مربوط بعلم خاصّ خداوند كه ديگرى را دسترس و اطلاع به راه وحى و الهام آن نيست .\r\n[ سوره النساء ( 4 ) : آيات 167 تا 170 
  ]\r\nإِنَّ الَّذِينَ كَفَرُوا وَصَدُّوا عَنْ سَبِيلِ اللَّه قَدْ ضَلُّوا ضَلالًا بَعِيداً ( 167 ) إِنَّ الَّذِينَ كَفَرُوا وَظَلَمُوا لَمْ يَكُنِ اللَّه لِيَغْفِرَ لَهُمْ وَلا لِيَهْدِيَهُمْ طَرِيقاً ( 168 ) إِلَّا طَرِيقَ جَهَنَّمَ خالِدِينَ فِيها أَبَداً وَكانَ ذلِكَ عَلَى اللَّه يَسِيراً ( 169 ) يا أَيُّهَا النَّاسُ قَدْ جاءَكُمُ الرَّسُولُ بِالْحَقِّ مِنْ رَبِّكُمْ فَآمِنُوا خَيْراً لَكُمْ وَإِنْ تَكْفُرُوا فَإِنَّ لِلَّه ما فِي السَّماواتِ وَالأَرْضِ وَكانَ اللَّه عَلِيماً حَكِيماً ( 170 )\r\nمعنى لغات : صدّوا - از مصدر صدّ بمعنى منع و جلوگيرى ، منصرف كردن جلو چيزى را گرفتن و مانع قرار دادن .\r\nترجمه :\r\n[ چون سخنان پيغمبر راست است و خدا هم شاهد است 
  ] 167 البتّه آنها كه كافر شدند و جلوگير راه حقّ چنان گمراه‌اند كه دور از راه رستگارى باشند\r\n168 ، البتّه آنان كه بيدين و ستمكار شدند خداشان نيامرزد و به هيچ راهى رهنما نباشد\r\n169 مگر راه دوزخ كه پيوسته در آن بمانند و اين سزاى خداوندى از ازل براى او آسان بوده است ،\r\nاى مردم اين پيغمبر از سوى پروردگارتان آنچه حقّ است و درست براىتان آورد پس بگرويد كه بسود شما است و اگر كافر شويد [ زيانى به او ندارد 
  ] كه آنچه در آسمانها و زمين است مال خداوند است و از بينهايت گذشته و آينده دانايى است حكيم [ كه به خوبى و شايستگى فرمان دهد و انجام نمايد 
  ] .\r\nسخن مفسّرين : « وَصَدُّوا عَنْ سَبِيلِ اللَّه » 167 طبرى : يعنى آنهائى كه مانع مردم ميشدند از پذيرش اسلام و ميگفتند : آنچه ما در كتابها خوانده‌ايم با محمّد تطبيق نميكند . و باز ميگفتند : از پيشينيان خود بخاطر داريم كه پيغمبر\r\n","description":"","footnote":"","page_name":" 180 ","page_number":180},
  {"content":"\r\n\r\n\r\nفقطَّ از اولاد هارون برادر موسى خواهد بود ، و يا از نسل داود ، و مانند اين مجعولات درست ميكردند تا مردم را از اسلام منصرف كنند .\r\n« يا أَيُّهَا النَّاسُ قَدْ جاءَكُمُ الرَّسُولُ بِالْحَقِّ » 170 ابو الفتوح نوشته است :\r\nحقّ تعالى به اين آيت با جمله عرب از مشركان و جهودان و ترسايان بل جمله مكلفان خطاب كرد ، كه عموم « يا أَيُّهَا النَّاسُ » اقتضاء اين كند ، گفت : پيغمبرى آمد بشما اى مردمان و از خداى شما كتابى حقّ و دينى درست آورد . و « لام » تعريف عهد است يعنى آن حقّ كه شما و همه ى جهان طالب آنيد .\r\nتنوير المقباس : « يا أَيُّهَا النَّاسُ » يعنى اى مردم مكّه چنان كه ديگر مفسّرين گفته‌اند آنچه باينطور خطاب شده است در مكّه بوده و روى سخن با مشركين آنجا است و آنچه « يا أَيُّهَا الَّذِينَ آمَنُوا » گفته شده است در مدينه بوده است با مسلمانان .\r\nعبده : اين جمله روى سخن علاوه بر يهودى و مسيحى با همه ى مردم دارد ، چون پس از شهادت خدا بر درستى گفتار پيغمبر ( ص ) ، لازم است همه ى بشر آن را به - پذيرند . البتّه آنهائى كه دين و كتاب آسمانى ندارند احتياجشان بيشتر است و در برابر تخلف از اين وظيفه مجازاتشان سختتر خواهد بود ، چون هيچ وسيله هدايت ندارند . و كلمه ى « الرَّسُولُ » با الف و لام نشانه است بر اينكه يهوديها و مسيحىها آگاه بوده‌اند بر پيدايش آن حضرت براى تكميل و ختم نبوّت . و چون عرب يهودى و مسيحى شنيدند كلمه ى « الرَّسُولُ » و « قَدْ جاءَكُمُ » با الف و لام و قد گفته شده است كه اين دو كلمه نشان ميدهد شناخته شده ى با سابقه را بطور قطع و يقين پس فهميدند مقصود همان كس است كه موسى و عيسى خبر داده‌اند .\r\n« فَآمِنُوا خَيْراً » 170 مفسّرين نوشته‌اند : كلمه ى « خَيْراً » منصوب است بفعلى كه مناسب با جمله باشد مثل « يكن الايمان خيرا » و مانند آن .\r\nسخن ما : 1 - كلمات « ضَلالًا بَعِيداً » شايد اشاره باشد به اين كه اگرچه گمراهى موجبات مختلف دارد ، لكن اين گمراهى كه علاوه بر انحراف خود وسيله ى بدراهى ديگران مىشود ، جورى است كه از راه مستقيم بسيار دور است و قابل اصلاح نيست\r\n","description":"","footnote":"","page_name":" 181 ","page_number":181},
  {"content":"\r\n\r\nو از اين جهت دو آيت بعد تمام تهديد است و توضيح سزاى اين گونه مردم 2 - آيت آخر « يا أَيُّهَا النَّاسُ تا آخر » ممكن است براى جلوگيرى از افكارى باشد كه پيغمبر را اشخاصى جاه طلب تصوّر ميكنند كه بوسيله نفوذ چشم و زبان در مردم ساده و زود باور نبوت خود را ثابت و پايدار كرده‌اند ، از اين جهت در اوّل كلمه « الرَّسُولُ » با الف و لام گفته شده است تا عرب را متوجّه كند كه اين شخص معروف از آن مردم شيّاد و فريبكار نيست كه بخواهد گول بزند و حكومت كند ، بلكه پيغمبرى است كه شخصيّت و بزرگوارى او بر همه معلوم است . در جمله ى بعد با كلمه ى « بِالْحَقِّ » متوجّه كرده است كه نشانه ى راستى و درستى او اين است كه حقّ و حقيقت و استوارى را براى شما آورده است . و با كلمات « مِنْ رَبِّكُمْ » فهمانده شده است كه اينها از سوى خدا است . نه اختراع خود او ، و با كلمه ى « خَيْراً » معرّفى شده است كه گفته هاى او سراسر صلاح و سعادت است نه وسيله ى سر بندى و اغفال . و در آخر ، اين معرّفيها تشديد شده است به چند جمله كه : كفر شما و نپذيرفتن سخن حقّ آسيبى ندارد و پيغمبر ( ص ) احتياج بشما ندارد و چون او راهنمائى است از سوى خدا كه بر همه چيز توانا است .\r\n[ سوره النساء ( 4 ) : آيات 171 تا 173 
  ]\r\nيا أَهْلَ الْكِتابِ لا تَغْلُوا فِي دِينِكُمْ وَلا تَقُولُوا عَلَى اللَّه إِلَّا الْحَقَّ إِنَّمَا الْمَسِيحُ عِيسَى ابْنُ مَرْيَمَ رَسُولُ اللَّه وَكَلِمَتُه أَلْقاها إِلى مَرْيَمَ وَرُوحٌ مِنْه فَآمِنُوا بِاللَّه وَرُسُلِه وَلا تَقُولُوا ثَلاثَةٌ انْتَهُوا خَيْراً لَكُمْ إِنَّمَا اللَّه إِله واحِدٌ سُبْحانَه أَنْ يَكُونَ لَه وَلَدٌ لَه ما فِي السَّماواتِ وَما فِي الأَرْضِ وَكَفى بِاللَّه وَكِيلًا ( 171 ) لَنْ يَسْتَنْكِفَ الْمَسِيحُ أَنْ يَكُونَ عَبْداً لِلَّه وَلا الْمَلائِكَةُ الْمُقَرَّبُونَ وَمَنْ يَسْتَنْكِفْ عَنْ عِبادَتِه وَيَسْتَكْبِرْ فَسَيَحْشُرُهُمْ إِلَيْه جَمِيعاً ( 172 ) فَأَمَّا الَّذِينَ آمَنُوا وَعَمِلُوا الصَّالِحاتِ فَيُوَفِّيهِمْ أُجُورَهُمْ وَيَزِيدُهُمْ مِنْ فَضْلِه وَأَمَّا الَّذِينَ اسْتَنْكَفُوا وَاسْتَكْبَرُوا فَيُعَذِّبُهُمْ عَذاباً أَلِيماً وَلا يَجِدُونَ لَهُمْ مِنْ دُونِ اللَّه وَلِيًّا وَلا نَصِيراً ( 173 )\r\n","description":"","footnote":"","page_name":" 182 ","page_number":182},
  {"content":"\r\nمعنى لغات : تعلوا - از مصدر غلوّ بمعنى زياد شدن ، بالا رفتن سختى و پافشارى كردن . القى - از مصدر القاء بمعنى انداختن ، ابلاغ كردن ، رساندن روح ، جان و وسيله ى حيات و زندگى حيوان . انتهى - از مصدر انتهاء بمعنى به آخر رسيدن ، خوددارى كردن ، ابلاغ كردن و رساندن . سبحان - منزه است و پاكيزه است . يستنكف - از استنكف يعنى خود را بزرگ شمرد و بواسطه ى غيرت و تكبر ، از چيزى خوددارى كرد . يحشر - از مصدر حشر ، بمعنى جمع كردن ، از وطن بيرون كردن ، از جائى به جائى منتقل كردن .\r\nترجمه\r\n171 : اى كسانى كه با كتابهاى آسمانى سر و كار داريد ، در دين خود غلو نكنيد و [ اندازه نگاه داريد 
  ] و جز حقيقت نگوئيد و چيزى به خدا نبنديد چه همانا مسيح پسر مريم ، پيامبر خدا است و كلمه ى آفرينش او كه بمريم رساند و روحى است از سوى حقّ پس به خدا و پيامبران او بگرويد و نگوئيد : خداى ما فراهم است از سه . و ز چنين انديشه خوددارى كنيد كه بسود شما است چه خدا يكى است و بدور است او كه فرزندى باشدش و همه ى آنچه در آسمانها و زمين است از او است و او خود بس بود كه نگهبان آفرينش باشد .\r\n172 هرگز مسيح ننگ ندارد و خوددارى نكند كه بنده ى خدا باشد و نه فرشتگان بلند پايه ى نزديك بحقّ و آنكه خوددار از بندگى خدا بود و گردن فرازى كند به زودى آنان را همگى بسوى خود فراهم كند\r\n173 و آنها كه گرويدند و كارهاى شايسته كردند مزدشان بدرستى دهد و از بخشش خود براى - شان بيفزايد و آنان كه خوددارى و گردن فرازى كردند بآزارى دردناك گرفتار - شان كند و جز خدا دوست و ياور براى خود نيابند .\r\n","description":"","footnote":"","page_name":" 183 ","page_number":183},
  {"content":"\r\n\r\nسخن مفسّرين : « يا أَهْلَ الْكِتابِ » تا « إِلَّا الْحَقَّ » 171 طبرى : يعنى اى مردم مسيحى در دين خود افراط نكنيد و از حقّ نگذريد كه اعتقاد بفرزندى عيسى براى خدا سخن نادرست باشد .\r\nمجمع : از حسن بصرى نقل شده است : روى سخن با يهودى و مسيحى است ، چون يهود مسيح را مولود بزهكارى ميدانستند ، و مسيحيها او را خدا يا پسر خدا يا سوّمين عضو آفرينش ميشناختند .\r\n« إِنَّمَا الْمَسِيحُ » 171 طبرى : عيسى را مسيح گفته‌اند چون پاك از گناه بوده است و گفته‌اند : چون پليدى و گناه ديگر بنى آدم را نداشته است : و بعضى هم گفته‌اند : از كلمه ى مسيحا كه عبرى است نقل به عربى شده است .\r\nابو الفتوح : بعضى گفته‌اند : يعنى از مادر روغن ماليده متولَّد شد .\r\nو گفته‌اند : چون ختنه شده متولَّد شد . و عدّه اى گفته‌اند : ممسوح الخلقه و ممشوق بوده است ( شايد مقصود اين باشد كه ميان پايش صاف بوده است ) .\r\n« كَلِمَتُه أَلْقاها إِلى مَرْيَمَ » 171 طبرى : يعنى پيغامى كه خداوند بوسيله ى ملائكه بمريم فرستاد ، چنان كه در آيت ديگر گفته شده است « إِذْ قالَتِ الْمَلائِكَةُ يا مَرْيَمُ تا آخر » . ابو الفتوح نوشته است : گفتند مراد به كلمه رسالت است يعنى رسول خداى كه از او گويد . و گفتند : مراد به كلمه آن كلام است كه فرشتگان او را به آن بشارت دادند فى قوله « أَنَّ اللَّه يُبَشِّرُكَ » اى ببشارة منه و قتاده و حسن گفتند : مراد آن است كه به او همچنان راه يابند كه به كلمه .\r\nمجمع : ابو علىّ جبّائى گفته است « أَلْقاها إِلى مَرْيَمَ » آفريد او را در زهدان مريم .\r\nفخر : يعنى مسيح پيدا شده است بوسيله ى كلمه و امر خدا بىواسطه و تلقيح از نر ، چنان كه در آيت ديگر گفته شده است « إِنَّ مَثَلَ عِيسى عِنْدَ اللَّه كَمَثَلِ آدَمَ » يعنى داستان پيدايش مسيح ، داستان آفرينش آدم است .\r\n« وَرُوحٌ مِنْه » 171 طبرى : بعضى گفته‌اند : يعنى نفخه و پف و دميدن\r\n","description":"","footnote":"","page_name":" 184 ","page_number":184},
  {"content":"\r\nخداوندى است ، چون جبرئيل بفرمان حقّ در يقه ى پيراهن مريم دميد . و بعضى معنى كرده‌اند : حيات و زندگى از طرف خدا به او عنايت شد . عدّه اى ديگر گفته‌اند يعنى رحمتى است از جانب خدا ، چنان كه در آيت ديگر است « أَيَّدَهُمْ بِرُوحٍ مِنْه » و نيز گفته‌اند : يعنى روحى از جانب خداوند به صورت مسيح آفريده شده و بسوى مريم فرستاده شد و در دهان او داخل شد . عدّه اى گفته‌اند : معنى روح جبرئيل است و نتيجه ى معنى چنين است : خدا كلمه اى بمريم القا كرد و پس از آن جبرئيل از جانب خدا .\r\nابو الفتوح نوشته است : و براى آتش روح خواند كه به او زنده باشند چنان كه بروح ، و بعضى ديگر گفتند : براى آن روح خواند او را كه خداى تعالى بر دست او احياى موتى كردى ، پس دست و دم او به آنچه رسيدى بر اين وجه زنده شدى .\r\nمجمع : از ابو عبيده نقل شده است : يعنى پيدايشى است از خداوند بى وسيله ى طبيعى و عمل جنسى و نطفه ، و بعضى گفته‌اند : انتساب روح به خداوند براى احترام و رفعت مقام مسيح است مانند اين حديث « الصّوم لي و انا اجزى به » يعنى روزه براى من است و خود پاداش آنم .\r\nروح البيان : كلمه ى « روح » مربوط است « بكلمته » كه در جمله ى جلو هست ، و كلمه ى « منه » براى توصيف « روح » است و آغاز نمودارى آن و معنى چنين است :\r\nمسيح كلمه ى خدا است و روح نمايان شده ى از خدا ، و كلمه ى « من » به معنى تبعيض و نشاندادن قسمتى از يك چيز نيست ، چنان كه مسيحيها پنداشته‌اند كه مسيح روحى است جدا شده و تقسيم شده از خداوند ، زيرا تجزيه و تقسيم بر - خداوند محال است ، روايت شده است : هارون خليفه ى عبّاسى طبيبى مسيحى داشت كه جوانى بود بسيار زيبا و مؤدّب بآداب مجالست پادشاهان ، هارون به واسطه ى دلبستگى به او ، پيوسته بقبول اسلام تشويقش ميكرد و او نميپذيرفت تا روزى در جواب اصرار هارون گفت : قرآن شما تصديق كرده است آنچه ما براى مسيح معتقد هستيم ، آنجا كه گفته است : « كَلِمَتُه أَلْقاها إِلى مَرْيَمَ وَرُوحٌ مِنْه » يعنى مسيح\r\n","description":"","footnote":"","page_name":" 185 ","page_number":185},
  {"content":"\r\n\r\nقسمتى از روح خدا است . اين سخن بر هارون دشوار آمد و علما را فراهم كرد كه حل اين مشكل كنند همه عاجز شدند تا آنكه گفتند : قافله اى از خراسان براى حجّ آمده‌اند و عالمى از مردم مرو در آن قافله هست بنام علىّ بن حسين واقدى و اوى متخصّص در علم قرآن است ، هارون احضارش كرد تا با آن طبيب مباحثه كند ، چون طبيب از معنى آيه پرسيد ، او بجواب درماند و بهارون گفت : خداوند مى - دانسته است كه من اينجا با اين شخص رو برو خواهم شد . البتّه در قرآن جواب اين اشكال معين است ولى من بخاطر ندارم ، بر خود لازم كردم كه نه بخورم و نه بنوشم تا اينرا از قرآن بيابم ، آنگاه به خانه اى تاريك رفت و در بر روى خود بست و به خواندن قرآن پرداخت تا رسيد به اين آيت سوره ى « جاثيه » « وَسَخَّرَ لَكُمْ ما فِي السَّماواتِ وَما فِي الأَرْضِ جَمِيعاً مِنْه » يعنى همه ى آنچه در آسمانها و زمين است از سوى خدا بفرمان شما است . آن عالم فرياد كرد : در را بگشائيد كه پيدا كردم ، چون بيرون آمد با طبيب در مجلس هارون حاضر شدند . گفت : اگر معنى جمله ى « وَرُوحٌ مِنْه » اين باشد كه مسيح پاره اى از روح خدا است ، پس معنى اين آيه هم بايد چنين باشد كه آنچه در آسمانها و زمين است قسمتى از وجود خداوند است . آن طبيب جواب نداشت و مسلمان شد و هارون خوشحال ، و جايزه ى مناسب بعلى بن حسين واقدى داد . چون بمرو برگشت كتابى نوشت بنام نظاير القرآن كه نظيرش نيست . در تأويلات نجميّه گفته است : چون روح بامر خداوند و جمله ى « كن » پيدايش يافته است و همچنين مسيح بىوسيله ى ظاهرى و ملاقات نر و ماده ، فقط بامر خدا پيدا شده است از اين جهت در قرآن « بِرُوحٍ مِنْه » معرّفى شده است ، و نيز براى اينكه روح موجب زندگى و حيات مردگان است و عيسى هم داراى اين خاصيّت بوده است كه مرده زنده ميكرده است ، و اگرچه اين روح در همه ى افراد بنى آدم بامر خداوند ايجاد مىشود ولى بوسيله ى مواد طبيعت و دسته هاى نر و ماده است كه از هر يك به ديگرى منتقل مىشود ، ليكن روح عيسى از ديگرى منتقل نشده است و مستقيم و بلا - واسطه عيسى پديدار شده است ، از اين جهت عيسى براى نمودار كردن روح و زنده\r\n","description":"","footnote":"","page_name":" 186 ","page_number":186},
  {"content":"\r\nكردن مرده محتاج بانتظار انتقال از موارد و وسائل نر و ماده نبوده است . و چون روح حيوانى كه وسيله ى جنبش و حركت هر حيوان است بايستى از ماده هاى مختلف و دسته ى نر و ماده تصفيه و تجزيه شود تا موجود داراى روح شود تا همچنين روح معنوى كه وسيله ى حيات هميشگى است بايستى از هوى و هوس و گرفتارىهاى مادى پاك شود و منتقل به راه صلح و صفا و حقيقت جوئى شود تا يك فرد داراى سعادت و حيات حقيقى بشود ، و البتّه اگر كسى توانست با پيروى از دستورهاى دين روح خود را خالص و صاف نمايد مسيح زمان خود خواهد شد و خداوند به وسيله ى او دلهاى مرده را زنده مىكند و گوش و چشم كور و كر را شنوا و بينا مىكند و و چنين شخص همانند پيغمبرى خواهد بود در ميان ملَّت خودش . و مثنوى گفته است .\r\n\r\nعيسى اندر مهد دارد صد نفير\r\nكه جوان ناگشته ما شيخيم و پير\r\n\r\n\r\nپير پير عقل بايد اى پسر\r\nنى سفيدى موى اندر ريش و سر\r\n\r\n« وَلا تَقُولُوا ثَلاثَةٌ انْتَهُوا » 171 مجمع : زجّاج گفته است : در اين جمله روى سخن با مسيحيها است ، يعنى مگوئيد : ما سه خدا داريم ، و بعضى گفته‌اند :\r\nاين درست نيست ، زيرا آنها معتقد بسه خدا نبوده‌اند ليكن معتقد بوده‌اند كه خداى واحد داراى سه اصل و ريشه است : پدر و پسر و روح القدس ، پس معنى جمله اين است : مگوئيد : خدا در سه اصل است . و مسيحيها مىگويند ما معتقد هستيم بيك حقيقت و جوهر داراى سه ريشه ، همانطور كه شما مىگوئيد يك چراغ يعنى روغن و فتيله و شعله ، و خورشيد يعنى ماده و روشنائى و شعاع .\r\nفخر : يعنى معتقد نباشيد كه خدا يك جوهر است در سه اصل و سه شخص و در حقيقت مذهب مسيحيها بكلَّى مجهول و غير قابل فهم است ، و آنچه ميتوان از آن خلاصه كرد اين است كه آنها معتقد هستند بيك ذات در سه صفت ، ولى آنچه آنها صفت مينامند در حقيقت معتقد به شخص و ذات مستقل هستند ، زيرا روا مى - دارند كه آن خاصيّت يا صفت ، خود در شخص عيسى حلول كند و باز در شخص\r\n","description":"","footnote":"","page_name":" 187 ","page_number":187},
  {"content":"\r\n\r\nمريم حلول نمايد ، پس اگر ذات مستقل نباشد چگونه ممكن است يك خاصيّت و صفت در يك وجود حلول كند و از آن جدا شود و به ديگرى حلول كند ، پس اگرچه بنام صفت ميگويند ليكن در حقيقت معتقد به اشخاص متعدّد مستقل هستند و حقيقت كفر همين است و بس ، و از همين جهت در آيه جلوگيرى از اين عقيده شده است . البتّه اگر آنها صفات متعدّد بدانند و چگونگى را در نظر داشته باشند ، ما هم آن را قبول داريم و ميگوئيم « هُوَ اللَّه الَّذِي لا إِله إِلَّا هُوَ الْمَلِكُ الْقُدُّوسُ السَّلامُ العالم الحيّ القادر المريد » و از هر يك اين الفاظ معنى خاص ميفهميم غير از آنچه از لفظ ديگر فهميده مىشود ، و معنى تعدد صفات همين است كه ما در هر چيز تصور ميكنيم و خصوصيات مختلف درك ميكنيم ، و اين كفر نيست چون بسيار روشن است كه معنى قدرت غير از اراده است و معنى حيات غير از قدرت و اراده است ، و پس از چند سطر نوشته است : خلاصه ى مطلب اينكه در دنيا مذهبى سراغ نداريم دور تر از عقل و خرد و زشتتر از مذهب مسيحيها .\r\nروح البيان : ميگويند : مسيحيها معتقد هستند خدا داراى سه اصل و اقنوم و شخصيت است : شخصيت پدر ، شخصيت پسر ، شخصيت روح القدس . و مقصود - شان از اقنوم اول ذات يا وجود است ، و از دوم مقصود علم است ، و منظورشان از شخصيت سوم حيات و زندگى است .\r\nعبده : عقيده بتثليث و سه اصل در آفرينش از بتپرستها است كه چون مسيحى شدند در مذهب جديد خود تغيير عقيده ندادند و الفاظ و جملات مربوط به آن را با نوشته هاى يهود طورى در هم فشردند و تلفيق كردند ، كه بنياد توحيد و يكتا - پرستى را نابود كردند . علماى اروپا اين مطلب را بتفصيل بحث كرده‌اند و به - شواهد تاريخى ثابت نموده‌اند كه در اينجا بقسمتى از آن اشاره ميكنيم : موريس در كتاب آثار هند قديم نوشته است : بيشتر بتپرستهاى قديم معتقد بودند بلاهوت ثلاثى يا ثالوثى دون در كتاب خود بنام خرافات تورات و اديان ديگر صفحه 366 نوشته است : با دقّت بيشتر در اعمال و عقايد مذهبى هندىها معلوم مىشود\r\n","description":"","footnote":"","page_name":" 188 ","page_number":188},
  {"content":"\r\nمهمتر عقايد آنها مولود از عقيده ى بتثليث است و ثالوث آنها « برهما و فشنو و سيفا » است كه در عمل و اتّحاد و ذات از يكديگر جدا نيستند ، و كار برهما مبدأ و آغاز پيدايش است و آفرينش ، فشنو ، نگهبان پديده ها است ، سيفا مباشر تغيير و تبديل و حيات و ممات است . و در حقيقت برهما با آب و فشنو با ابن وسيفا با روح القدس كه در عقيده ى تثليث مسيحيها هست بىكم و كاست برابر است ، و بعقيده ى من اصل دين و اعتقاد برهمنهاى هند توحيد بوده است كه آفريننده را پيغمبرشان براى آنها توصيف كرده است بسه وصف اصلى در خلقت : اوّل - صفت خالق بودن ، دوّم - نگهبانى و ياورى و كومككارى ، سوّم - تصرف و تغيير و تبديل در اوضاع جهان . و چون دورانى بر آنها گذشته و با بتپرستها آشنا شده‌اند ، براى هريك از اين صفات مظهرى درست كرده‌اند و هر صفت را اصلى شمرده‌اند ، و چون با توحيد و يكتاپرستى خوى گرفته بودند ، براى هر اصل يك وحدت قائل شده‌اند ، و هنديها مجسمه اى براى وحدت تثليث دارند . من خود در نزديكى شهر بفارس هندوستان مجسمه اى ديدم كه داراى سه صورت بود ، و شايد از آنها باشد كه موريس نقل كرده است . در خرابه هاى معبد قديمى يك بت داراى سه سر يافتيم كه در طىّ حوادث زمان درهم شكسته بود ، و آن شكل اشاره بوده است به اين اصل تثليث اصول دين آنها ، مسترفابر ، در كتاب اصل بتپرستى نوشته است : همانطور كه هنديها معتقد هستند بثالوث تركيبى از سه اصل ، بودائىها نيز به همين اصول سه گانه معتقد هستند . و مردم قديم مصر نيز معتقد بوده‌اند كه كلمه ، حقيقت لاهوتى است كه از ذات حقّ نمودار شده است ، و ديگر موجودات از آن پيدا شده‌اند . ايرانيها نيز خدائى ميپرستيدند داراى سه اصل به نام : اورمزد ، ميترا ، اهريمن ، كه اورمزد ، خالق اصلى است ، ميترا فرزند خدا و واسطه ى در آفرينش بوده است ، و اهريمن پادشاه و فرمانده بر موجودات است و از مردم كلده و آشور و فينيقيه نقل شده است كه آنها معتقد بوده‌اند : كلمه ذات معبود و پسر خداوند است ، و در كتاب بنام ساكنين قديم اروپا نوشته است : بت -\r\n","description":"","footnote":"","page_name":" 189 ","page_number":189},
  {"content":"\r\nپرستان قديم معتقد بوده‌اند كه خدا يكى است داراى سه اصل . در كتاب ترقّى افكار دينى نوشته است : يونانىها ميگفته‌اند : آفريننده سه ريشگى است و آنها كه روحانى و متصدّى اعمال مذهبى بوده‌اند ، آب مقدس را سه مرتبه روى قربانگاه ميپاشيدند ، و نيز سه مرتبه بر روى مردم و دور قربانگاه ميپاشيدند و بخور مقدّس را با سه انگشت برميگرفتند كه همه ى اينها اشاره به ثالوث مقدّس بوده است . از ارفيوس نويسنده و شاعر يونانى كه چندين قرن قبل از مسيح بوده است نقل شده است كه او گفته است : همه ى موجودات را خداوند با سه اسم اصل آفريد . فسك در كتاب خرافات و مخترعين آن صفحه 205 نوشته است : بتپرستان قديمى يونان معتقد بسه اصل بوده‌اند : اوّل - خدا ، بعد كلمه ، بعد روح . بارخودست در قاموس عبرانى نوشته است : فنلانديها كه وحشيان ساكن شمال پروس بوده‌اند ، خدائى داشته‌اند بنام تريكلاف و مجسمه ى آن را پيدا كرده‌اند كه داراى سه سر بوده است : دوان در صفحه ى 377 كتاب خود نوشته است : سكنه ى اسكاندينا و خدائى ميپرستيدند كه داراى سه اصل بوده است بنام : اودين ، تورا فرى ، و در سوئد بتى پيدا شده است كه اين ثالوث و خداى سه ريشگى را نمايش ميداده است و معتقد بوده‌اند كه : اودين ، پدر است و تورا ، پسر است ، و فرى ، متصدّى بركت و توالد و تناسل و تندرستى و سرمايه است .\r\nنْ يَسْتَنْكِفَ الْمَسِيحُ أَنْ يَكُونَ عَبْداً لِلَّه « 172 فخر : حكايت كرده‌اند : آن مسيحيها كه از سرزمين نجران » نزديك يمن « بحضور پيغمبر ( ص ) رسيدند ، عرض كردند چرا تو دوست ما را خوار شمرده اى ؟ فرمود : كى است دوست شما ؟ گفتند :\r\nحضرت مسيح كه تو او را بنده و رسول خدا معرّفى كرده اى ، فرمود : بندگى خدا ننگ نيست . اين آيه نازل شد . و چون در آيات جلو به خوبى روشن شده است كه مسيح آفريده اى است از آفريده ها ، در اين آيه اشاره شده است بخطاى آنها كه معتقد بودند : چون عيسى مرده زنده ميكرد و از غيب خبر ميداد ، پس خدا و آفريدگار است ، با اين جمله به آنها فهمانده شده است كه مسيح با آن علم و قدرت\r\n","description":"","footnote":"","page_name":" 190 ","page_number":190},
  {"content":"\r\n\r\nمغرور نبود و از بندگى خدا استنكاف نداشت .\r\nلَا الْمَلائِكَةُ الْمُقَرَّبُونَ « 172 مجمع : بعضى ادّعا كرده‌اند : از سبك اين آيه كه اوّل نام مسيح آورده و بعد اسم ملائكه ياد شده است فهميده مىشود كه آنها برتر از مسيح هستند ، ولى اين ادّعا درست نيست ، چون مقصود آن است كه ملائكه هم مانند عيسى بيپدر و بعلاوه بيمادر هستند و ساكن در آسمان و مانند مسيح ننگ از بندگى ندارند ، در اين مطلب نميفهماند كه در ثواب و مقام آنها از مسيح برتر باشند .\r\nسخن ما : 1 - جمله ى « كَلِمَتُه أَلْقاها إِلى مَرْيَمَ » شايد معرّفى مسيح به كلمه براى آشنائى مردم باشد به اين كه تعجب نكنيد از پيدايش موجودى مانند مسيح كه وسيله جفتگيرى نر و ماده در آن نبوده است ، چون همانطور كه شما بىسابقه ى تركيب و موادّ ، الفاظ از خود ايجاد و انشاء ميكنيد و جمله ها و اشعار و خطا به نمودار ميكنيد و بيادگار ميگذاريد ، عيساى مسيح هم ايجاد و انشاء خداوندى است كه بوسيله ى مريم و توجه خداوند به او ، نمودار شده است و آثارش باقيمانده است . و جمله ى « رُوحٌ مِنْه » شايد توضيح جمله ى اوّل باشد كه مسيح از جهت بدن و خواصّ مادّى كلمه و ايجاد و انشاى خداوند است ، و از جهت روح و جان و لوازم انسانى مانند همه ى افراد بشر كه روحشان از عالم ديگر است ، او هم روحى است از طرف خداوند ، و غير از اين دو جزء چيز ديگر نيست كه اصل آفرينش و اقنوم تثليث باشد ، پس معتقد به سه اصل نباشيد و نگوئيد خدا سوم اصل ايجاد و خلقت است . 2 - جمله هاىَنْ يَسْتَنْكِفْ « تاَسَيَحْشُرُهُمْ » ممكن است اشاره باشد بملازمه ى اخلاق و خوى انسانى با طرز و طور حشر و زندگى در عالم ديگر ، چون كه خاصيّتهاى نفسانى موجب بقاى انسانى است در آن عالم پس استنكاف و احتراز شما از عبادت خدا كه مولود تعصّب و گردنفرازى است ، شما را به صورت زشت خود - خواهى و تكبّر بسوى خداوند محشور و زنده نمودار مىكند . و كيفر زشتى خود را خواهيد ديد ، ولى مسيح و ملائكه از چنين خوى و اخلاق بدور هستند ، و در\r\n","description":"","footnote":"","page_name":" 191 ","page_number":191},
  {"content":"\r\n\r\n\r\nخوشى و آسايش خواهند بود . 3 - از جمله هاى « فَيُوَفِّيهِمْ » و پس از آن استفاده مىشود : اصل ايمان موجب رستگارى است چون در برابرش وفاى مزد معين شده است ، و چون در دنباله ى آن گفته شده است « يَزِيدُهُمْ مِنْ فَضْلِه » اشاره است به اين كه عمل صالح و كمال مواظبت از وظائف نفسانى و اجتماعى نتيجه اش علاوه بر مزد ايمان ، فضل خداوند است كه وصول بمقامات و درجات عاليه ى معنوى است .\r\n[ سوره النساء ( 4 ) : آيات 174 تا 175 
  ]\r\nيا أَيُّهَا النَّاسُ قَدْ جاءَكُمْ بُرْهانٌ مِنْ رَبِّكُمْ وَأَنْزَلْنا إِلَيْكُمْ نُوراً مُبِيناً ( 174 ) فَأَمَّا الَّذِينَ آمَنُوا بِاللَّه وَاعْتَصَمُوا بِه فَسَيُدْخِلُهُمْ فِي رَحْمَةٍ مِنْه وَفَضْلٍ وَيَهْدِيهِمْ إِلَيْه صِراطاً مُسْتَقِيماً ( 175 )\r\nمعنى لغات : برهان - شاهد ، دليل . اعتصموا - از مصدر اعتصام بمعنى نگاهدارى ، ملازم كسى بودن ، پناه بردن ، خود را حفظ كردن ، دهان مشك را بستن .\r\nترجمه :\r\n174 اى مردم ، دليل و گواه از سوى پروردگارتان براى شما آمد و پرتوى [ راهنما 
  ] براى شما فرستاديم كه درست و نادرست را آشكارا نشان ميدهد [ و به آنچه در زندگى لازم است رهبرى مىكند 
  ] ،\r\n175 پس آنها كه مؤمن به خدا شدند و او را دستاويز خود كردند پس به زودى آنان را برحمت خود روان كند و هم بخشش خود و بسوى خود رهبرىشان مىكند كه راه راست همان است و بس .\r\nسخن مفسّرين : « بُرْهانٌ مِنْ رَبِّكُمْ ونُوراً مُبِيناً » 174 طبرى : مقصود از برهان پيغمبر است و نور مبين قرآن است ، يعنى محمّد را بپيغمبرى و قرآن را براى روشنى شما فرستاديم مجمع از امام صادق ( ع ) روايت شده است : مقصود از نور ولايت علىّ عليه السّلام است كشف نوشته : جلال احديت منت مينهد بر نقطه ى بشريت كه شما را دو چراغ\r\n","description":"","footnote":"","page_name":" 192 ","page_number":192},
  {"content":"\r\n\r\nافروختيم ، يكى در دل ، يكى در پيش ، آنچه در پيش چراغ سنّت است كه عين برهان است و آنچه در دل ، چراغ ايمان است و نور تابان است ، خنك آن بنده اى كه ميان اين دو چراغ روان است ، عزيزتر از او كى است كه نور اعظم در دلش تابان است ، و ديده و روى دوست ديده ى دل او را عيان است ؟ يك نفس با دوست به دو گيتى ارزان است ، يك ديدار از آن دوست به صد هزار جان رايگان است :\r\n\r\nجان نيز بنزد تو فرستيم بدين شكر\r\nصد جان نكند آنچه كند بوى وصالت\r\n\r\nبيان السعادة : در جمله ى اوّل گفته شده است : برهان بسوى شما آمد ، در جمله ى دوّم گفته شده است : ما نور را براى شما فرستاديم . در تفاوت الفاظ و كلمات اين دو جمله اشاره است به اين كه نور ولايت محمّد برتر است از برهان و رسالت آن حضرت .\r\n« وَاعْتَصَمُوا بِه » 175 فخر : يعنى آنها كه پناهنده به خدا شدند تا بر دين خود ثابت بمانند و از وسوسه ى شيطان محفوظ و مشمول فضل خداوند شوند و به راه راست هدايتشان كند ، در برابر چنين فكر و عمل سه پاداش به آنها وعده داده شده است : اوّل فضل زان پس رحمت و در آخر هدايت . ابن عبّاس گفته است : رحمت بهشت است ، و فضل آن است كه خدا ميبخشد بمردم آنچه نه چشمى ديده و نه گوشى شنيده است ، پس از نقل سخن ابن عبّاس نوشته است : رحمت و فضل آن است كه در بهشت نصيب آدمى مىشود ، و هدايت انوار عالم قدّس و كبريا است كه روشنائى بخش بارواح عاليه ى بشرى است .\r\nبيان السعادة : جمله ى « آمَنُوا بِاللَّه » اشاره است ببيعت عمومى مردم با پيغمبر ، و جمله ى « اعْتَصَمُوا » اشاره است ببيعت عدّه ى مخصوص با علىّ عليه السّلام .\r\nسخن ما : 1 - كلمه ى « بُرْهانٌ » اشاره است كه پيغمبر ( ص ) بواسطه ى سابقه ى خانوادگى و تربيت در محيط وحشيگرى عرب با اين خوى و عقل و رهبرى ، خودش دليل و برهان است بر درستى و استوارى خودش ، و اينجور شخص خود دليل\r\n","description":"","footnote":"","page_name":" 193 ","page_number":193},
  {"content":"\r\nاست كه بايد از او پيروى كنند . و كلمات « مِنْ رَبِّكُمْ » براى تأكيد و تشديد كلمه ى برهان است كه اين شخصيّت و بزرگوارى نه فردى است مثل ديگران كه سخنران يا شاعر و حكيم بوده‌اند ، بلكه خود او طورى است كه شما ميتوانيد تشخيص بدهيد از جانب خدا است ، و فردى است مخصوص و برتر از ديگران ، براى نتيجه اى بالاتر از آنچه تا كنون ديده و شنيده‌ايد .\r\n2 - جمله ى « أَنْزَلْنا » يعنى فرود آورديم ، ميفهماند « نور مبين » قرآن است كه فرود آورده شده است ، و توصيف فرود آورده بكلمات « نُوراً مُبِيناً » به اين مناسبت است كه نور يعنى آنچه خود نمودار است و ديگر چيزها را نمودار مىكند ، پس قرآن ، هم خود نمودار است كه غير دگر سخنان است و هم نمودار مىكند تاريكىهاى فكر و كار مردم را . و كلمه ى « مُبِيناً » براى توضيح اين مطلب است كه اگر سرسختى و تعصّب نباشد ، حقيقت قرآن خود نمودار است كه نورى است از جانب خدا . 3 - جمله ى « وَاعْتَصَمُوا » شايد براى توضيح كمال ايمان باشد كه تسليم فكرى و عملى است ، چون اعتصام به خدا يعنى دل و پاره هاى بدن جملگى با فكر و سنجش درست ، تسليم باشند بشرايط و لوازم كمال انسانى كه خداوند در طبيعت انسان مقرّر داشته است ، البتّه با رهبرى برهان و نور مبين بطورى كه از كوچكتر شرط حيات فردى و اجتماع تخلف نشود ، و البتّه كسى كه با اين دقّت زندگى كند ، فضل و رحمت خدا همين مواظبت او است كه موفّق شده است با اين روش عمر خود را طىّ كند ، و شايد جمله ى « سَيُدْخِلُهُمُ اللَّه فِي رَحْمَتِه » يعنى به زودى آنها را داخل رحمت خود مىكند ، اشاره باشد كه فضل و رحمت خدا همين مواظبت او است كه دست اندركار آن هست و سر انجام او بخشش و مهر عالم ديگر است كه چگونگى آن را نميتوان دريافت .\r\n4 - جمله ى « يَهْدِيهِمْ تا آخر » شايد توضيح نتيجه ى اينجور زندگى باشد كه هركس بشرايط شايسته ى حيات رفتار كرد ، با كوتاه تر و آسانتر راه برگذار مىكند و شايد اگر در وضع زندگى مردم دقيق بشويم بتوانيم اين حقيقت را درك كنيم كه\r\n","description":"","footnote":"","page_name":" 194 ","page_number":194},
  {"content":"\r\n\r\nمردم مؤمن مواظب با انضباط در شرايط حيات آسوده تر و خوشنامتر و محبوبتر هستند ، و همين است معنى صراط مستقيم و بس .\r\n[ سوره النساء ( 4 ) : آيه 176 
  ]\r\nيَسْتَفْتُونَكَ قُلِ اللَّه يُفْتِيكُمْ فِي الْكَلالَةِ إِنِ امْرُؤٌ هَلَكَ لَيْسَ لَه وَلَدٌ وَلَه أُخْتٌ فَلَها نِصْفُ ما تَرَكَ وَهُوَ يَرِثُها إِنْ لَمْ يَكُنْ لَها وَلَدٌ فَإِنْ كانَتَا اثْنَتَيْنِ فَلَهُمَا الثُّلُثانِ مِمَّا تَرَكَ وَإِنْ كانُوا إِخْوَةً رِجالًا وَنِساءً فَلِلذَّكَرِ مِثْلُ حَظِّ الأُنْثَيَيْنِ يُبَيِّنُ اللَّه لَكُمْ أَنْ تَضِلُّوا وَاللَّه بِكُلِّ شَيْءٍ عَلِيمٌ ( 176 )\r\nمعنى لغات : يستفتون - از مصدر استفتاء ، بمعنى پرسش از فتوى كه بيان حكم و اظهار نظر در آن است . كلالة - بمعنى خسته كردن ، خويشاوند با فاصله ، يعنى غير پدر و مادر و فرزند . انثيين - مثناى ، انثى ، يعنى دو فرد ماده .\r\nجهت نزول : طبرى : جابر بن عبد اللَّه گفت : بيمار شدم و پيغمبر با ابو بكر ببيمار - پرسى من آمدند و من بيهوش بود : پيغمبر وضو گرفت و از آن آب بر من ريخت من به خود آمدم و پرسيدم : سرمايه‌ام را چكنم ؟ و او پدر و مادر و فرزند نداشت ، و نه خواهر داشت جابر گفت : پيغمبر جوابم نگفت ، تا اين آيه نازل شد . در مجمع البيان از براء بن عازب نقل كرده است : آخر سوره كه تمام نازل شد سوره ى برائت بود ، و آخر آيه كه نازل شد ، اين آيت آخر سوره ى نساء بود ، و اين را آيت تابستانى مى - ناميدند ، چون آن آيه كه در اوّل اين سوره حقّ وارثها را معيّن كرده است بفصل زمستان نازل شد ، و اين آيه بتابستان ، و روايت شده است كه عمر گفت : از پيغمبر ( ص ) پرسيدم حقّ ارث كلاله و خويشاوندان غير والدين و اولاد چى است ؟ فرمود : آيت تابستانى جواب تو را معيّن كرده است .\r\nترجمه :\r\nاى پيغمبر ، مردم از تو [ ميراث كلاله 
  ] ميپرسند ، بگو : خدا براى\r\n","description":"","footnote":"","page_name":" 195 ","page_number":195},
  {"content":"\r\n\r\nكلاله بشما چنين حكم مىكند : اگر مردى بمرد و اولاد نداشت و خواهرى داشت ، نصف اموالش مال خواهر است . و اگر زنى بمرد و اولاد نداشت ، برادرش وارث او است ، و اگر آن مرده دو خواهر داشت دو سوّم مال ، حقّ آن دو نفر است ، و اگر برادر و خواهر ميّت چند نفر بودند ، حقّ برادران دو برابر خواهرها است . اين است دستور كار شما كه خدا معيّن كرده است تا گمراه نشويد چه خداوند است كه داناى همه چيز است .\r\nسخن مفسّرين : « الْكَلالَةِ » طبرى : ما ، غير فرزند و والدين را كلاله ميدانيم .\r\nحكايت كرده‌اند كه ابو بكر بر منبر گفت : آيات اوّل اين سوره در ميراث پدر و مادر و فرزند است ، و آيات بعد از آن براى ارث همسر است و برادر و خواهر از طرف مادر ، و اين آيت آخر سوره در ارث برادر و خواهرهاى پدر و مادرى و از طرف پدر تنها است ، و آيت آخر سوره ى انفال براى حقّ ارث دسته هاى مختلف خويشاوندان است . از ابن سيرين نقل شده است كه پيغمبر براهى ميرفت و حذيفه پشت سر آن حضرت بود و عمر از پى حذيفه ، اين آيه نازل شد ، پيغمبر ( ص ) بحذيفه ابلاغ فرمود و حذيفه بعمر . چون او خليفه شد ، از حذيفه اين را توضيح خواست او بجواب گفت : تو نميتوانى بواسطه ى مقامت من را وادار كنى چيزى بگويم غير آنچه آن روز گفتم ، عمر گفت : خدا تو را بيامرزد من چنين خواهشى از تو ندارم . در روايت ديگر نقل شده است كه حذيفه گفت : تو احمق هستى اگر از من چنين توقّع كنى و از عمر روايت كرده‌اند كه او گفت : هيچ مطلب مثل مسئله ى كلاله در نظر من مهمّ نبوده و به آن اندازه كه پيغمبر ( ص ) در برابر پرسش اين مطلب با من خشونت كرد در هيچ مورد به اين اندازه درشتى نفرمود ، تا اينكه روزى با انگشت خود بر من زد « به سينه يا پهلو » و فرمود آيت آخر سوره ى نساء براى جواب تو كافى است .\r\nمجمع : كلاله بمعنى برادر و خواهر است چنان كه از امامهاى ما همين معنى نقل شده است و از ابو بكر و جماعتى از مفسّرين نقل شده است كه مقصود غير - والدين است و فرزند .\r\n","description":"","footnote":"","page_name":" 196 ","page_number":196},
  {"content":"\r\n\r\nابو الفتوح نوشته است : قتاده گفت : صحابه ى رسول را همه سؤال در كلاله بودى و از آن پرسيدندى : خداى تعالى اين آيه فرستاد .\r\n« لَيْسَ لَه وَلَدٌ وَلَه أُخْتٌ » 176 مجمع : مقصود آن است كه فرزند و پدر و مادر نداشته باشد ، چون باتّفاق همه اگر والدين يا فرزند باشد خواهر و برادر ارث نميبرند بعلاوه كلمه ى كلاله نام آن خويشاوندى است كه در نسب محيط مينامند يعنى فرا - گير شخص ، ولى پدر و مادر و فرزند را لصيق مينامند ، يعنى متّصل و چسبيده به شخص .\r\n« فَلَها نِصْفُ ما تَرَكَ » 176 ابو الفتوح : اگر مرده اولاد و والدين نداشت و خواهر داشت ، براى فقهاى شيعه به مقتضاى صريح آيه ، نصف اموال او مال خواهر او است ، و نصف ديگر هم مال او است ، چون برديگر خويشان او مقدّم است و بموجب اين آيه كه حكم بأولويّت و شايستگى و تقدّم بعضى بر ديگران شده است « وَأُولُوا الأَرْحامِ بَعْضُهُمْ أَوْلى بِبَعْضٍ » . و باقى گفتند : اگر ديگر خويشان ميّت مثل عمو و عموزاده و برادر زاده باشند آن نصف ديگر مال آنها است ، و اگر نباشند مال خواهر است ، ولى شافعى و جماعتى از فقها گفته‌اند : اگر ديگر خويشاوندان نبودند ، نصف ديگر مال ميّت بايد در بيت المال باشد براى به كار بردن به سود عموم مسلمين .\r\n« وَهُوَ يَرِثُها » 176 ابو الفتوح : « باتّفاق علماء » برادر تمام اموال خواهر را به - ارث ميبرد ، اگر اولاد نداشته باشد ، و اگر دختر داشت بمذهب باقى فقها نصف مال برادر و نصف مال دختر است ، ولى بعقيده ى علماى شيعه همه ى اموال او حق دختر است ، چون در آيه شرط شده است كه اگر فرزند نبود برادر ارث ميبرد پس در صورت بودن دختر ، شرط ارث بردن برادر فراهم نيست .\r\n« فَإِنْ كانَتَا اثْنَتَيْنِ فَلَهُمَا الثُّلُثانِ » 176 ابو الفتوح : در مذهب شيعه دو ثلث مال ميّت بصريح اين جمله مال دو خواهر است و ثلث ديگر بموجب « وَأُولُوا الأَرْحامِ » چنان كه در حقّ الإرث يك خواهر گفتيم ، ولى ديگر فقهاء همان نظر\r\n","description":"","footnote":"","page_name":" 197 ","page_number":197},
  {"content":"\r\nسابق را نسبت به دو خواهر هم دارند كه ببيت المال داده شود يا بديگر خويشاوندان ، و اگر خواهرها يا خواهر و برادرها كه در جمله ى بعد گفته شده است . « إِنْ كانُوا إِخْوَةً رِجالًا وَنِساءً » همه پدر و مادرى بودند و يا همه از طرف پدر بودند ، به اتفاق فقها مال به آنها داده مىشود ، و اگر بعضى پدر و مادرى و بعضى پدرى تنها بودند به - عقيده ى فقهاى شيعه پدرى تنها ارث نميبرد و تمام حقّ آنها است كه پدر مادرى هستند ، ولى بعقيده ى ديگر فقها يك ششم سرمايه حقّ خواهرهاى پدرى است و نصف حقّ خواهر پدر مادرى است و بقيّه مال ديگر خويشان است ، و اگر كسى نبود بايد ببيت المال داده شود . ولى اگر برادر و خواهر بودند بمذهب فقهاى شيعه همان است كه در بالا گفتيم آنها كه پدر مادرى هستند همه ى سرمايه را حق دارند كه برادر دو برابر خواهر حقّ ببرد و پدرى تنها حقّ ندارد ، و بقيّه فقها گفته‌اند : در اين صورت كه برادر و خواهر باشند اگر خواهرها پدر مادرى باشند دو سوّم مال آنها است و يك سوم مال برادرها است كه فقط از طرف پدر با ميت برادر هستند .\r\n« يُبَيِّنُ اللَّه لَكُمْ أَنْ تَضِلُّوا » 176 مفسّرين جمله ى « أَنْ تَضِلُّوا » را سه جور معنى كرده‌اند : « كراهة ان تضلَّوا » يعنى چون خدا نمىپسندد كه شما گمراه شويد براى شما روشن مىكند . 2 - « لئلَّا تضلَّوا » يعنى خدا براى شما توضيح ميدهد تا گمراه نشويد .\r\n3 - بمعنى « الضّلالة » يعنى خدا گمراهى را براى شما بيان مىكند تا از آن احتراز كنيد .\r\nسخن ما : از اين آيه همان است كه در ترجمه و نقل از ديگران نوشتيم ، و البته تفصيل و فروع احكام ارث را نميتوانيم از اين آيه بفهميم و جاى آن كتب فقه است .\r\nدر بيست و يك رمضان هزار و سيصد و هفتاد و هشت قمرى و نهم فروردين هزار و سيصد و سى و هشت شمسى سوره ى نساء تمام شد . و بتوفيق حقّ سوره ى مائده آغاز مىشود .\r\n","description":"","footnote":"","page_name":" 198 ","page_number":198},
  {"content":"\r\n\r\nسوره مائده\r\nمدنى است و آيات آن صد و بيست و يك يا دو يا سه است باختلاف كوفى و بصرى\r\n[ سوره المائدة ( 5 ) : آيات 1 تا 2 
  ]\r\nبِسْمِ اللَّه الرَّحْمنِ الرَّحِيمِ\r\nيا أَيُّهَا الَّذِينَ آمَنُوا أَوْفُوا بِالْعُقُودِ أُحِلَّتْ لَكُمْ بَهِيمَةُ الأَنْعامِ إِلَّا ما يُتْلى عَلَيْكُمْ غَيْرَ مُحِلِّي الصَّيْدِ وَأَنْتُمْ حُرُمٌ إِنَّ اللَّه يَحْكُمُ ما يُرِيدُ ( 1 ) يا أَيُّهَا الَّذِينَ آمَنُوا لا تُحِلُّوا شَعائِرَ اللَّه وَلا الشَّهْرَ الْحَرامَ وَلا الْهَدْيَ وَلا الْقَلائِدَ وَلا آمِّينَ الْبَيْتَ الْحَرامَ يَبْتَغُونَ فَضْلًا مِنْ رَبِّهِمْ وَرِضْواناً وَإِذا حَلَلْتُمْ فَاصْطادُوا وَلا يَجْرِمَنَّكُمْ شَنَآنُ قَوْمٍ أَنْ صَدُّوكُمْ عَنِ الْمَسْجِدِ الْحَرامِ أَنْ تَعْتَدُوا وَتَعاوَنُوا عَلَى الْبِرِّ وَالتَّقْوى وَلا تَعاوَنُوا عَلَى الإِثْمِ وَالْعُدْوانِ وَاتَّقُوا اللَّه إِنَّ اللَّه شَدِيدُ الْعِقابِ ( 2 )\r\nمعنى لغات : اوفوا - از مصدر ايفاء بمعنى انجام دادن و بدرستى و به كمال رساندن ، در مجمع البيان نوشته است : ايفاء بمعنى وفاء است ، و به معنى انجام دادن ولى وزن اوفى و ايفاء لغت اهل حجاز است كه قرآن به آن لغت است بالعقود - جمع عقد بمعنى گره زدن ، معامله و سوگند ، محكم كردن ، حساب را انجام دادن ، عهده دار چيزى شدن ، پيمان برقرار كردن ، بهيمه - چهار پايان غير درنده ، الانعام - جمع نعم بروزن فعل بفتح فاء و عين بمعنى شتر و گاو و گوسفند ، حرم - جمع حريم هر چيز محترم و شايسته ى احترام و حمايت ، زنهاى مختصّ بيك مرد ، شعائر - جمع شعيره بمعنى علامت و نشانه و اعمال و وظايف حجّ ، الهدى - راهنمائى طريقه و روش ، محترم ، حيوانى كه براى قربانى بحرم\r\n","description":"","footnote":"","page_name":" 199 ","page_number":199},
  {"content":"\r\nكعبه مىبرند . قلائد ، جمع قلاده بمعنى گردنبند ، آمّين - از مصدر امّ بر وزن فعل بفتح فاء بمعنى آهنگ و قصد ، حللتم - از مصدر حلّ بر وزن فعل بفتح فا بمعنى از احرام خارج شدن و وظايف احرام به آخر رساندن . اصطادوا - از مصدر اصطياد بمعنى شكار كردن . يجر منّكم - از مصدر جرم بر وزن فعل بفتح و سكون عين بمعنى جدا كردن ، كسب كردن و بچنگ آوردن . شنآن - بفتح اوّل و دوّم بمعنى بد آمدن با دشمنى ، انضجار با عداوت . صدّوكم - از مصدر صدّ بمعنى جلوگيرى ، تعتدوا - از مصدر اعتداء بمعنى تجاوز و ستم .\r\nجهت نزول آيت دوّم : اسباب النزّول سيوطى : عكرمه گفت : حطم بن هند - بكرى با شتران غلَّه ى خود بمدينه آمد و آنها را فروخت ، آنگاه حضور پيغمبر ( ص ) شرفياب شد و مسلمان شد ، چون از مجلس بيرون رفت پيغمبر ( ص ) به او نگريست و به حاضرين فرمود با خوى فسق و بزهكارى آمد و با انديشه ى مكر و حيله بيرون رفت او چون بسرزمين يمامه رسيد از دين برگشت و در ماه ذيقعده كه از ماه‌هاى حرام است با شتران غلَّه روانه مكّه شد ، مسلمين خبردار شدند كه او مرتدّ شده و با اموال بسيار در دسترس آنها است ، چند نفر از مهاجر و انصار آهنگ آن كردند كه سر راه بر او بگيرند . اين آيه نازل شد ، آنها خوددارى كردند .\r\nترجمه :\r\n1 اى كسانى كه بدين اسلام گرويده‌ايد پيمانها را انجام دهيد و پيمان شكنى نكنيد كه [ در زندگى از آن گزيرى نيست چنان كه ز خوردن ناگزيريد و 
  ] براى شما خوردن گوشت چهارپايان علفخوار روا شده است مگر آنچه به قرآن براىتان بخوانند [ و حرام شود 
  ] و شكار بر خود روا مداريد تا آنگاه كه در حريم حجّ باشيد كه همانا خداوند آنچه خواهد [ و شايسته بود 
  ] فرمان دهد .\r\n2 اى مردم كه باسلام گرويده‌ايد شعائر خدائى [ و نشانه هاى دين و آئين 
  ] را بر خود روا مداريد و نه ماه حرام را [ كه آنها را نديده انگاريد و به ماه حرام جنگ كنيد 
  ] و نه هدى [ قربانى بسوى مكّه 
  ] را و نه حيوان قلاده دار را [ كه نشانى قربانى مكه به گردن دارد مال خود ندانيد 
  ] و نه آن مردم كه آهنگ بيت الحرام [ و خانه ى خدا دارند 
  ] و به دنبال\r\n","description":"","footnote":"","page_name":" 200 ","page_number":200},
  {"content":"\r\n\r\nبخشش و خوشنودى حقّ ميروند [ نيازاريد 
  ] . و چون از احرام بدر شديد توانيد پى شكار رويد و دشمنى شما با مردمى كه جلوگيرتان از مسجد الحرام شدند وادارتان نكند كه بيداد كنيد بلكه كومك كنيد بنكوكارى و پرهيزگارى و نه بر گناه و ستم كومك كنيد و ز خشم خدا بپرهيزيد كه همانا آزار خداوند سخت بود .\r\nسخن مفسّرين : « أَوْفُوا بِالْعُقُودِ » طبرى : يعنى وفا كنيد و عمل نمائيد به - احكام خدا و پيغمبر ، و تصديق كنيد آنچه پيغمبر فرموده است و انجام دهيد كليه ى وظائف خود و پيمان و قراردادهاى ميان خودتان را .\r\nمجمع : سوره ى مائده بگفته ى ابن عبّاس و مجاهد در مدينه نازل شده است و جعفر بن مبشّر و شعبى گفته‌اند : همه ى آن در مدينه نازل شده است مگر اين آيه : « الْيَوْمَ أَكْمَلْتُ لَكُمْ دِينَكُمْ تا آخر » كه در حجّة الوداع نازل شد آنگاه كه پيغمبر بر شتر خود سوار بود ، آيات اين سوره را يك صد و بيست و بيست و دو و بيست و سه گفته‌اند ، عيّاشى از حضرت علىّ عليه السّلام روايت كرده است : بوسيله ى بعضى آيات قرآن آيات ديگر آن نسخ ميشد و پيغمبر آن را معيّن ميفرمود و آخرين قسمت آن سوره ى مائده است كه بر آنحضرت نازل شد و چيزى از آن نسخ نشده است ، و آنگاه نازل شد كه آنحضرت سوار بغله ى شهبا « استر قزل » بود و سنگينى وحى بر آنحضرت به آن اندازه بود كه كمر استر خم شد تا ديدم ناف حيوان به زمين نزديك است ، و خود آنحضرت طورى از خود بى خبر شد كه دستش را برگيسوان شيبه - ابن وهب جمحى نهاد تا از اين حالت آسوده شد سوره ى مائده را براى ما قرائت فرمود و خود به آن رفتار كرد و ما هم دستورهاى آن را انجام داديم ، و هم عيّاشى از ابو حمزه ثمالى روايت كرده است : حضرت امام صادق ( ع ) فرمود : سوره ى مائده يك بارگى تمامش نازل شد ، و معنى كلمه ى عقود كليّه ى عهد و پيمانها است ولى مفسّرين در آن اختلاف دارند :\r\n1 - ابن عبّاس و مجاهد و ربيع بن أنس و ضحّاك و قتاده و سدّى گفته‌اند :\r\nمقصود حلف و سوگند مردم جاهليّت است كه ميان خود پيمان استوار ميكردند بر\r\n","description":"","footnote":"","page_name":" 201 ","page_number":201},
  {"content":"\r\n\r\nكومك و پشتيبانى در برابر تجاوز و سوء قصدى كه به آنان شود ، 2 - و هم از ابن - عبّاس نقل شده است : مقصود پيمان خدا است از مردم برايمان و اطاعت فرمان ، 3 - ابن زيد و زيد بن اسلم گفتند : مقصود پيمان مردم است نسبت به خود ، مثل عهد و نذر و قسم و يا با يكديگر ، مثل معاملات و قراردادها ، و بهترين اين اقوال همان است كه مقصود پيمان خدا است بر مردم در انجام قراردادها و احكام دين مگر آنچه موجب كومك به كار ناشايست باشد كه همه متّفق هستند اين طور پيمان حرام است و ممنوع .\r\nفخر : ابو حنيفه به اين جمله استدلال كرده است كه اگر كسى نذر كرد فرزندش را در راه خدا قربانى كند و يا نذر كرد در روز عيد فطر و قربان روزه بدارد واجب است وفاى به نذر چون معنى جمله ى « أَوْفُوا بِالْعُقُودِ » عامّ است و هر عقد و تعهّد را فراگير است و در اين گونه موارد كه افراد معيّن خارج از حكم هستند بدليل مخصوص اصل موضوع تعهّد كه روزه و قربانى باشد به حال خود باقى است ، پس حكم وجوب در افراد ديگر غير ممنوع بايد رعايت شود كه بروز ديگر روزه بدارد و حيوانى قربانى كند ولى شافعى گفته است : چون اينجور نذرها نذر بر معصيت است از اوّل درست نيست بواسطه ى فرمايش پيغمبر ( ص ) : « لا نذر في معصيتة » .\r\nتفسير عبده : امروز معاملاتى ميان مردم مرسوم است كه عقد و قرارداد مختصّ به خود دارد و در كتابهاى قانون نوشته‌اند و مجاز دانسته‌اند ، ولى فقهاى اسلام پاره اى از آنها را جايز نميدانند ، چون با شرائطى كه به نظر آنها لازم است در اين گونه معاملات انجام نميشود ، بطور مثال آنها لازم ميدانند معامله بوسيله ى صيغه يعنى ايجاب و قبول بلفظ انجام شود ، پس اگر دو نفر قراردادى نوشتند و امضا كردند و صيغه نخواندند آن قرارداد را لغو ميدانند ، در صورتى كه اساس لزوم وفاى به پيمانها و عقود كه در اسلام معيّن شده است همين جمله ى مختصر و مفيد است « أَوْفُوا بِالْعُقُودِ » كه ميفهماند : لازم است بر هر مسلمانى وفاى بتعهّد خود ، پس گفتار يا كردارى كه مردم آن را تعهّد و قرارداد بدانند عقد است و لازم است\r\n","description":"","footnote":"","page_name":" 202 ","page_number":202},
  {"content":"\r\n\r\nوفاى به آن ، پس سپردن لباس بجامه شوى و يا رنگرز خود قرارداد است اگر چه صيغه و ايجاب و قبول در آن نيست ، و همچنين دادن و گرفتن بليط كشتى يا راه - آهن خود قراردادى است و عقدى كه صاحب بليط بايد وسيله را مهيّا كند و خريدار از آن استفاده كند ، و همچنين داخل شدن بحمّام و سوار شدن وسائل نقليّه ، قراردادى است و عقدى كه صاحب اينها موظَّف است تا آخرين لحظه حقّ آن را كه وارد شده است رعايت كند ، و او هم موظَّف است حقّ و قيمت معيّن آنها را بپردازد ، پس سخن يا كارى را كه مردم قرارداد بشمارند عقد است و بايد وفا شود مگر آنچه در شرع ممنوع شده است .\r\n« أُحِلَّتْ لَكُمْ بَهِيمَةُ الأَنْعامِ » 1 طبرى : بعضى مفسّرين گفته‌اند : همه ى چهار پايان علفخوار هستند ، عدّه ديگر گفته‌اند : مقصود بچه هاى شكم آن حيوانات است پس از كشتن آنها ، و از ابن عبّاس روايت شده است : روزى گاوى كشتند بچه اى در شكمش بود ، او دم آن را گرفت و گفت : اين است مقصود از « بَهِيمَةُ الأَنْعامِ » كه بر شما حلال شده است .\r\nابو الفتوح نوشته است : و بنزديك ما مراعى بود ، اگر تمام خلق شده باشد و موى درآورده و روح در او نباشد ، حكمش اين باشد : كشتن مادر او كشتن او بود كه او بمنزله ى جمادى بوده است در شكم مادر ، پس او بمثابه ى بعضى احشاء شكم باشد و اگر تمام نشده باشد خلقش به هيچ وجه حلال نباشد ، و اگر تمام خلق شده باشد و جان در او بود واجب باشد كه او را بكشند تا حلال باشد چه اگر زنده از شكم مادر بگيرند و نه بكشند ، رها كنند تا بميرد ، مردار باشد ، ابو سعيد خدرى گفت : رسول را پرسيدم از جنين و بچه كه در شكم بهائم باشد گفت « ذكاته ذكاة امّه » كشتن او كشتن مادر باشد ، و آنچه مذهب است بيان كرده شد ، كلبى گفت مراد ببهيمه الانعام وحوشند چون آهو و گاو كوهى و خر كوهى ، و حمل كردن بر عموم اوليتر باشد .\r\nفخر : اعتراض شده است كه بهيمه بمعنى كليّه ى حيوانات است ، و انعام\r\n","description":"","footnote":"","page_name":" 203 ","page_number":203},
  {"content":"\r\nدسته ى مخصوص از بهيمه و حيوان است ، پس در اين تكرار چه فائده است ؟\r\nجواب اين است : 1 - مقصود آهو و گوزن است و نتيجه ى معنى جمله چنينست حلال است حيوان وحشى كه از جنس چهارپايان علفخوار است و همانند آنها است كه نشخوار مىكند و مثل درندگان نيشدار نيست ، 2 - اين تكرار براى ارتباط و اضافه ى اوّل به دوم است و مقصود اين است : حلال است حيوانى كه از جنس چهارپايان علفخوار است ، 3 - مقصود از بهيمه بچه ى در شكم است و اين طور معنى مىشود : حلال است بر شما بچه ى شكم حيوانات علفخوار .\r\n« غَيْرَ مُحِلِّي الصَّيْدِ وَأَنْتُمْ حُرُمٌ » مجمع البيان : قرائت مشهور با ضمّ و صداى جلو حا و راء است ، و قرائت غير مشهور حرم با « راء » ساكن است ، و او براى اين جمله سه معنى نقل كرده است :\r\n1 - بپيمانها وفا كنيد مگر براى شكار در هنگام احرام ، 2 - حلال است شكار و گوسفند و خر وحشى مگر در هنگام احرام ، 3 - حلال است حيوانات علفخوار مگر آن حيوانات كه در آيات آخر اين سوره يادآورى مىشود كه حلال نيست شكار آنها در هنگام احرام .\r\nفخر : جمله ى « وَأَنْتُمْ حُرُمٌ » دو معنى دارد : اوّل - شما در سرزمين مكّه و جايگاه حرم هستيد ، دوّم - شما در لباس احرام و وظايف حجّ هستيد ، و فقها حكم كرده‌اند : شكار در هر دو صورت حرام است .\r\n« لا تُحِلُّوا شَعائِرَ اللَّه » طبرى : در معنى اين جمله اختلاف است ، عطا گفته است : يعنى تخلَّف نكنيد از حدود و احكام خداوند ، ابن عبّاس گفته است يعنى مناسك و آداب حجّ را حلال نشماريد و از آن تجاوز نكنيد ، و چون اعراب به حجّ ميرفتند و قربانى ميبردند و احتراماتى براى مكّه رعايت ميكردند و در اين مسافرت تجارت هم مينمودند ، مسلمين خواستند بر آنها حمله كنند و اموالشان را بغارت ببرند ، اين آيه نازل شد كه احترام آداب حجّ را رعايت كنيد و مزاحم مردم نشويد و نيز از ابن عبّاس نقل شده است : يعنى آنچه در حال احرام بر شما حرام شده\r\n","description":"","footnote":"","page_name":" 204 ","page_number":204},
  {"content":"\r\nاست ، آن را برخود حلال و روا نشماريد .\r\nمجمع : فرّاء گفته است : عموم اعراب بسعى ميان صفا و مروه كه از آداب حجّ است معتقد نبودند و انجام نميدادند ، به اين جمله آنها رهنمائى شده‌اند ، و از حضرت امام باقر ( ع ) نيز همين معنى روايت شده است .\r\n« وَلَا الشَّهْرَ الْحَرامَ » 2 مجمع : مقصود از شهر حرام ماه رجب است كه قبيله ى مضر در آن ماه جنگ را حرام ميدانستند ، و عكرمه گفته است : مقصود ماه ذو القعده است ، و ابو على جبّائى گفته است : مقصود تمام ماه‌هاى حرام است كه جنگ را در اين ماهها حلال نشماريد ، چنان كه در سوره ى بقره گفته شده است : « يَسْئَلُونَكَ عَنِ الشَّهْرِ الْحَرامِ قِتالٍ فِيه » و ما در آنجا اين مطلب را مفصّل بحث كرديم .\r\n« وَلَا الْهَدْيَ » 2 ابو الفتوح نوشته است : يعنى آن هدى حلال مدارى كه كسى آورده باشد تا به خانه ى خداى برد براى حجّ و بقربان بكشد ، كه بر آن غارت كنى و برانى .\r\n« وَلَا الْقَلائِدَ » 2 طبرى : اعراب چون آهنگ حجّ ميكردند ، براى آسايش از شرّ غارتگران از پوست درخت سرزمين حرم گردنبند براى خود و شترشان آماده مى - كردند ، و به اين وسيله خود را نشانه دار ميكردند كه آهنگ حجّ دارند و تا آنگاه كه بسرزمين و قبيله ى خود برميگشتند از شر اشرار آسوده بودند ، و مقصود از اين كلمه آن است كه حيوان يا انسانى كه داراى اينطور گردنبند است ، آزارش را حلال مشماريد . و عطاء بن ابى رباح گفته است : چون اعراب براى آسايش خود از شر راهزنان ، قلاده اى از پوست درخت حرم درست ميكردند ، با اين جمله روى سخن با مسلمانان شده است كه شما اين كار اعراب را حلال مشماريد و روا مداريد كه خود را مانند آنها قلاده دار كنيد .\r\nمجمع : حسن بصرى گفته است : مقصود آن است كه اگر گردنبند قيمت داشته باشد آن را برخود حلال نشماريد و تصرف نكنيد و به فقرا بدهيد ، چون آن اعراب كه در خارج از سرزمين حرم زندگى ميكردند قلاده ى حيوانشان از پشم و موى و\r\n","description":"","footnote":"","page_name":" 205 ","page_number":205},
  {"content":"\r\nيا كفش بوده است و آنان كه در سرزمين حرم بودند پوست درخت آنجا را قلاده مىكردند ابو الفتوح نوشته است : جبائى گفت : نهى كرد خداى تعالى مسلمانان را از آنكه شتر يا گاو و گوسفندى كه بهدى رانده باشند ، شير آن بدوشند ، براى آنكه چون او را براى خدا در راه خدا براندند ، ايشان را نباشد كه شير آن را بخورند جز كه به صدقه بدهند .\r\n« وَلَا آمِّينَ الْبَيْتَ الْحَرامَ يَبْتَغُونَ فَضْلًا مِنْ رَبِّهِمْ وَرِضْواناً » 2 طبرى : يعنى روا نيست آزار آنها كه آهنگ خانه ى خدا ميكنند براى آنكه مالى از تجارت بدست آورند و خدا را از خود راضى بدارند .\r\n« وَإِذا حَلَلْتُمْ فَاصْطادُوا » 2 ابو الفتوح نوشته است : چون قديم تعالى حجر كرد بر محرمان كه در حال احرام صيد كنند ، و ايشانرا از صيد گزيرى نبود ، چه بيشتر قوت ايشان از آن بودى ، خداى تعالى اطلاق اين حظر بكرد باباحه و گفت : چون حلال شوى و از حرم بيرون روى ، صيد كنى ، و صيغه اگرچه امر است مراد اباحت است ، و بيشتر مفسّران برآنند كه از اين آيت چيزى منسوخ است الَّا ابن جريج كه او گفت : از آيت هيچ منسوخ نيست براى آنكه ابتدا بقتال مشركان نشايد كردن در ماه‌هاى حرام الا كه ايشان ابتدا كنند و اين از باقر عليه السّلام روايت كردند ، و شعبى گفت : از سورة المائدة هيچ منسوخ نيست الا اين آيه ، آنگه آنان كه گفتند از آيه چيزى منسوخ است خلاف كردند كه چيست آن منسوخ ؟\r\nشعبى گفت : جمله آيت منسوخ است و مجاهد همچنين گفت و گفت : منسوخ است بقوله : « فَاقْتُلُوا الْمُشْرِكِينَ حَيْثُ وَجَدْتُمُوهُمْ » و بقوله « إِنَّمَا الْمُشْرِكُونَ نَجَسٌ » و يك روايت از عبد اللَّه عبّاس اين است ، و ابن ابى نجيح گفت : از مجاهد : آنچه منسوخ است قوله : « وَلَا الْقَلائِدَ » و قويترين اقوال قول آنكس است كه گفت : « وَلَا الشَّهْرَ الْحَرامَ وَلَا الْهَدْيَ وَلَا الْقَلائِدَ وَلَا آمِّينَ الْبَيْتَ الْحَرامَ » منسوخ است براى آنكه امّت اجماع كردند بر آنكه خداى تعالى حلال بكرده است قتال مشركان به ماه حرام و جز ماه حرام .\r\n","description":"","footnote":"","page_name":" 206 ","page_number":206},
  {"content":"\r\n« وَلا يَجْرِمَنَّكُمْ شَنَآنُ قَوْمٍ أَنْ صَدُّوكُمْ » 2 مجمع ابن عامر « شَنَآنُ » با سكون نون اوّل قرائت كرده است ، و ديگران با فتح كه قرائت مشهور است ، و ابن كثير و ابو عمر و « ان صدّوا » با كسر همزه خوانده‌اند . و قرائت مشهور با فتح است .\r\nابو الفتوح نوشته است : ابن نجيح روايت كرد از مجاهد كه سبب نزول آيه آن بود كه روز فتح مردى مؤمن را بكشتند در عرفات كه حليف ابو سفيان بود و حواله كردند كه او حلفاء رسول را كشته است ، رسول عليه السّلام گفت : لعنت بر آن كس باد كه او بكينه ى جاهليت كسى را بكشد ، و خداى تعالى اين آيات فرستاد رسول گفت : هر خونى و مالى و عملى كه در جاهليّت بوده است همه در زير پاى من است ، يعنى آن را حكمى نيست ، الَّا خدمه ى كعبه و رعايت سقايت الحاجّ كه آن بر قرار خود رها كرديم ، و معنى آن است كه نبايد حمل كند شما را دشمنى قومى كه شما را از خانه ى خدا منع كردند عام الحديبيه بر آنكه تعدّى كنى و ظلم كنى و حرمت ندارى .\r\n« تَعاوَنُوا عَلَى الْبِرِّ وَالتَّقْوى » 2 ابو الفتوح : تقوى يعنى خوددارى و پرهيز از عقاب خداوند بوسيله ى خوددارى از كارى كه موجب عقاب مىشود .\r\n« وَلا تَعاوَنُوا عَلَى الإِثْمِ وَالْعُدْوانِ » 2 ابو الفتوح : اثم ، آن گناه است كه شخص بر خلاف وظيفه ى شخصى خود رفتار كند ، و ليكن بحقوق و حدود ديگرى تجاوز نكند ، و عدوان آن است كه بحقوق ديگران تجاوز شود ، مانند آدم كشتن و مال مردم خوردن ، و ديگر انحرافهاى اجتماعى . ابن معبد گفت : از پيغمبر پرسيدم برّ چى است و اثم كدام است ؟ فرمود : برّ آن است كه دل تو به آن گواهى دهد و از انجامش شاد شوى ، و اثم آن باشد كه در دل از آن نگران باشى اگرچه ديگران تو را به آن وادار كنند .\r\nروح البيان : از پيغمبر ( ص ) معنى برّ و اثم را پرسيدند ، فرمود : برّ ، بخوش - خوئى رفتار كردن با مردم است ، و اثم آن كار است كه در دل تو بماند و نخواهى مردم آن را بدانند .\r\n","description":"","footnote":"","page_name":" 207 ","page_number":207},
  {"content":"\r\n\r\nتفسير عبده : برّ در نزد اعراب و مسلمانان يعنى بر خود آسان شمردن هر فكر و كار خوب ، و پيغمبر ( ص ) بعضى افراد آن را براى مردم روشن ميفرمود كه غلط نروند و كار خوب را محدود ندانند ، مانند اين آيه « لَيْسَ الْبِرَّ أَنْ تُوَلُّوا تا آخر » كه همه ى آنچه در اين آيه برّ شمرده شده است منشأ و موجب تمام انديشه هاى خوب و نيكوكاريها است ، پس مجموع آنچه وسيله ى تقرّب به خدا است خواه ايمان و عقيده يا اخلاق و رفتار با مردم باشد برّ است و نيكوكارى و تقوى ، يعنى پرهيز از هر چه زيانآور است بدين يا دنياى انسان چه انجامش زيانآور باشد يا ترك آن ، و چون مسلمين امروز با يكديگر مجتمع نيستند و اتّحاد بر برّ و تقوى ندارند و كمتر كسى است كه بىمناسبت و رابطه ى خاصّ ديگرى را بر كار خير كومك نمايد لازم است تشكيل جمعيتها و دسته هاى خيريّه و علمى و دينى .\r\nسخن ما : 1 - ارتباط جمله ى « أُحِلَّتْ لَكُمْ تا آخر » بجمله ى اوّل شايد اشاره باشد به اين كه مطالعه كنيد در طبيعت تا بفهميد كه آنچه مناسب حيات فرد و اجتماع است همه با يكديگر براى شما معيّن شده است ، و همانطور كه چهار - پايان علفخوار با طبيعت شما مناسب و مطبوع آفريده شده است و به حكم شرع حلال شده است ، همانطور هم وفاى بپيمانهاى نفسانى و اجتماعى مناسب با حيات و زندگى شما است ، و لازم است رفتار به آن ، و جمله ى « يَحْكُمُ ما يُرِيدُ » كه در آخر گفته شده است شايد براى تأكيد و تثبيت همين مطلب باشد كه حكم خداوند مطابق با اراده ى ازلى است و مصلحت ، پس حكم بحلال بودن اين حيوانات با حكم بلزوم وفاى به عقد تفاوت ندارد كه هر دو بموجب مصلحت مقرّر شده است ، و اگر دقيق شويد ميفهميد آنچه در دين معيّن شده است همه مناسب با نهاد و آفرينش شما است با اين تفاوت كه بعضى را خود پى آن ميرويد مانند استفاده ى از حيوانات و دسته ى ديگر را بايد متوجّه شويد مانند وفاى بعهد . 2 - جمله ى « غَيْرَ مُحِلِّي الصَّيْدِ تا آخر » كه حرام شده است شكار در هنگام احرام ، شايد به اين جهت باشد كه در آن موقع انسان براى توجّه از غير حقّ بحقّ بجز ضرورت زندگى\r\n","description":"","footnote":"","page_name":" 208 ","page_number":208},
  {"content":"\r\nبايد از همه چيز خوددارى كند ، شكار هم كه يكى از تفريحهاى انسانى است با استفاده ى مالى بايد از آن خوددارى كند ، همانطور كه در نماز احتراز از همه چيز لازم است . 3 - در جمله ى « لا تُحِلُّوا شَعائِرَ اللَّه » شايد بتوانيم معنى آن را تعميم بدهيم بهر چيزى كه صلاح مردم باشد و از شرع منع آن نرسيده باشد و بگوئيم : تمام آداب و رسوم و قوانين ملَّتها تا آنجا كه بر خلاف شرع نباشد و براى مصلحت زندگى باشد لازم الإحترام است و از شعائر خدا ، زيرا كه بزرگترين نشانه هاى خداوندى و علامت قدرت إلهى در اين كره زمين فكر و عقل انسان است ، پس آداب و قوانين زندگى انسانى كه مولود فكر و عقل او است از علامتهاى خداوند است و شعائر اللَّه و لازم الإحترام ، مگر از طرف خداوند بوسيله پيغمبران و خرد - مندان زشت معرّفى شده باشد . 4 - جمله هاى « وَتَعاوَنُوا » تا آخر . بر مسلمين واجب كرده است معاونت با مسلمين در هر چه برّ و نيكى باشد ، پس ميتوان گفت بموجب اين جمله لازم است كومك و همكارى در سازمانهاى اجتماعى كه بر مصلحت مردم باشد خواه از طرف دولتها فراهم شده باشد يا سازمان ملَّى باشد ، در هر صورت بايد بهر وسيله كه ممكن است كومك و موافقت شود ، و نيز بموجب جمله ى دوّم « لا تَعاوَنُوا عَلَى الإِثْمِ وَالْعُدْوانِ » لازم است احتراز از همكارى در هر كار كه ستم باشد و گناه اگرچه در ظاهر بنام مصلحت به آن اقدام شود مانند بعضى احزاب و مؤسسات و شركتها كه اگرچه خير و مصلحت بهانه ى تشكيل آنها بوده است ليكن در موقع كار نتيجه ى آن يا گناه شخصى است و يا گناه اجتماعى كه ستم باشد و تضييع حقوق مردم . و فقهاء به اين جمله استدلال كرده‌اند كه نشستن و غذا خوردن در سفره اى كه شراب خورده مىشود حرام است ، چون همكارى و معاونت شرابخواران است ، و جمله ى « إِنَّ اللَّه شَدِيدُ الْعِقابِ » شايد براى تخلَّف از اين وظايف باشد كه اگر كسى خوددارى كرد از كومك به نيكى و يا به گناهكارى و ستم كارى كومك نمود منتظر عقاب شديد خداوند باشد .\r\n","description":"","footnote":"","page_name":" 209 ","page_number":209},
  {"content":"\r\n\r\n[ سوره المائدة ( 5 ) : آيات 3 تا 5 
  ]\r\nحُرِّمَتْ عَلَيْكُمُ الْمَيْتَةُ وَالدَّمُ وَلَحْمُ الْخِنْزِيرِ وَما أُهِلَّ لِغَيْرِ اللَّه بِه وَالْمُنْخَنِقَةُ وَالْمَوْقُوذَةُ وَالْمُتَرَدِّيَةُ وَالنَّطِيحَةُ وَما أَكَلَ السَّبُعُ إِلَّا ما ذَكَّيْتُمْ وَما ذُبِحَ عَلَى النُّصُبِ وَأَنْ تَسْتَقْسِمُوا بِالأَزْلامِ ذلِكُمْ فِسْقٌ الْيَوْمَ يَئِسَ الَّذِينَ كَفَرُوا مِنْ دِينِكُمْ فَلا تَخْشَوْهُمْ وَاخْشَوْنِ الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي وَرَضِيتُ لَكُمُ الإِسْلامَ دِيناً فَمَنِ اضْطُرَّ فِي مَخْمَصَةٍ غَيْرَ مُتَجانِفٍ لإِثْمٍ فَإِنَّ اللَّه غَفُورٌ رَحِيمٌ ( 3 ) يَسْئَلُونَكَ ما ذا أُحِلَّ لَهُمْ قُلْ أُحِلَّ لَكُمُ الطَّيِّباتُ وَما عَلَّمْتُمْ مِنَ الْجَوارِحِ مُكَلِّبِينَ تُعَلِّمُونَهُنَّ مِمَّا عَلَّمَكُمُ اللَّه فَكُلُوا مِمَّا أَمْسَكْنَ عَلَيْكُمْ وَاذْكُرُوا اسْمَ اللَّه عَلَيْه وَاتَّقُوا اللَّه إِنَّ اللَّه سَرِيعُ الْحِسابِ ( 4 ) الْيَوْمَ أُحِلَّ لَكُمُ الطَّيِّباتُ وَطَعامُ الَّذِينَ أُوتُوا الْكِتابَ حِلٌّ لَكُمْ وَطَعامُكُمْ حِلٌّ لَهُمْ وَالْمُحْصَناتُ مِنَ الْمُؤْمِناتِ وَالْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ إِذا آتَيْتُمُوهُنَّ أُجُورَهُنَّ مُحْصِنِينَ غَيْرَ مُسافِحِينَ وَلا مُتَّخِذِي أَخْدانٍ وَمَنْ يَكْفُرْ بِالإِيمانِ فَقَدْ حَبِطَ عَمَلُه وَهُوَ فِي الآخِرَةِ مِنَ الْخاسِرِينَ ( 5 )\r\nمعنى لغات : خنزير - خوك ، اهلّ - از مصدر اهلال بمعنى نمودار شدن ماه در شب اوّل ، بلند كردن آواز در هنگام ديدن ماه شب اوّل ، ديدن شخص ماه را در شب اوّل ، فرياد بگريه بلند كردن بچه در هنگام ولادت ، در هنگام\r\n","description":"","footnote":"","page_name":" 210 ","page_number":210},
  {"content":"\r\n\r\nتعجّب يا خوشحالى بآواز بلند نام خدا بردن و هم در هنگام كشتن حيوان در اينجا مقصود معنى اخير است . المنخنقه - خفه شده ، الموقوذه به سختى ضربت خورده و به زمين افتاده و مرده ، النّطيحة - بوسيله ى شاخ حيوان ديگر ضربت خورده و مرده ، المتردّية - از مصدر « ردى » بمعنى شكستن ، آسيب رساندن ، هلاك شدن ، سقوط كردن ، و اينجا بمعنى از بلندى افتاده و مرده است ، ذكّيتم - از مصدر تذكيه بمعنى سر بريدن حيوان مطابق قانون شرع ، النّصب - بتهاى سنگى يا كليّه ى بتها . الازلام - تيرهائى كه بوسيله ى آن قرعه ميكشيدند و سرنوشت خود را معيّن ميكردند ، مخمصة - معده ى از طعام تهى شده متجانف مايل بگناه و منحرف از راه ، جوارح - جمع جارحة ، حيوان شكارى از پرنده مثل باز و درنده مثل سگ ، كارد ، پاره ى بدن انسان ، ناگواريهاى روز كه به انسان ميرسد ، عرب ميگويد : « نعوذ باللَّه من طوارق اللَّيل و جوارح النّهار » يعنى : پناه به خدا از آسيب ناگهانى شب ، و حوادث ناگوار روز ، مكلَّبين - تربيت شدگان براى شكار ، و اين كلمه مشتق است از « كلَّب الكلب » يعنى سگ را شكار كردن آموخت . طعام - گندم و هر چه خوردنى باشد ، المحصنات - زنهاى پاك دامن ، زنهاى شوهردار و بگفته ى صاحب قاموس : يا زنهاى باردار . مسافحين - بزهكاران . اخدان - جمع خدن بمعنى دوست و رفيق ، حبط - از مصدر حبط بروزن فعل بفتح فاء و سكون عين بمعنى هدر شدن نتيجه ى كار ، نابودى خون مقتول .\r\nجهت نزول : آيت سوّم « حُرِّمَتْ عَلَيْكُمُ » اسباب النّزول سيوطى : حبّان بن - حجر گفت : ما با پيغمبر ( ص ) بوديم و من در زير ديك آتش روشن ميكردم و در آن گوشت مردار بود ، در اين ميان آيت حرمت مردار نازل شد ، من آن ديگ را وارونه كردم و براى نزول آيت چهارم : « يَسْئَلُونَكَ ما ذا أُحِلَّ » در آن كتاب نوشته است : ابى - رافع گفت : جبرئيل اذن گرفت كه حضور پيغمبر برسد ، چون اذنش داد او بر در بماند ، پيغمبر رداى خود را برداشت و به طرف او رفت و گفت : اذنت دادم چرا\r\n","description":"","footnote":"","page_name":" 211 ","page_number":211},
  {"content":"\r\n\r\nبدرون نميآئى ؟ بپاسخ گفت : ما به خانه اى كه تصوير و يا سگ باشد وارد نميشويم ، چون وارسى كردند در يكى از خانه ها توله سگى بود ، پيغمبر به ابو رافع فرمود تمام سگهاى مدينه را بكش ، چند نفر خدمت پيغمبر رفتند و عرض كردند : كدام يك از اين حيوان كه فرمودى بكشند نگاهداريم و از آن استفاده كنيم ؟ اين آيه در جواب ايشان نازل شد . و شعبى نقل كرده است : عدىّ بن حاتم گفت : مردى خدمت پيغمبر ( ص ) آمد و پرسيد : حيوانى را كه سگ شكار كند چه طور است ؟ آن حضرت ندانست چه جواب بگويد تا اين آيه نازل شد ، و از سعيد بن جبير نقل شده است كه عدىّ ابن حاتم و زيد بن مهلهل به آن حضرت عرض كردند : ما با سگ و باز شكار ميكنيم و آل ذريح سگهائى دارند كه گوزن و خر وحشى و آهو شكار مىكند ، و خداوند مردار را حرام كرده است ، پس چه قسمت اين طور شكارها بر ما حلال است ؟\r\nاين آيه براى تعيين تكليف آنها نازل شد .\r\nترجمه :\r\nاى مسلمانان حرام است بر شما مردار و هم خوردن خون و گوشت خوك ، و نيز آنچه در هنگام سر بريدن ، با نام غير خدا كشته شود ، و آن حيوان كه خفه اش كنند و آن را كه بزنند تا بميرد ، و آنچه از بلندى بيفتد و بميرد ، و هم آن حيوان كه بشاخ همجنس خود بميرد ، و نيز شكار نيمخورده ى درندگان مگر كه زنده بچنگ آوريد و سر ببريد و حرام است خوردن آنچه براى بتها قربانى شود و نيز ناروا بود كه دست بقمار بريد و با چوبه هاى تير بهره ى خود نمودار كنيد و يا با تيرهاى غيبگو سرنوشت خود بيابيد كه همه ى اينها زشت است و بدكارى [ پس از اين دستورهاى 
  ] امروز آن كسان كه كافرند ، از دين شما نااميدند [ كه مانند آنها شويد 
  ] پس از ايشان نترسيد و از من بترسيد كه امروز دين شما را براىتان كامل كردم و نعمت خود بر شما تمام [ كه آنچه شايسته بوديد بشما دادم 
  ] و دين اسلام را براى شما دينى پسنديده نمودم . پس [ از آنچه برشمردم دورى كنيد مگر 
  ] كسى كه ناچار در تنگنا باشد نه بدنبال گناه [ به چيزى از آنها دست برد 
  ] البتّه خداوند آمرزنده است و مهربان .\r\nاى پيغمبر مردم از تو ميپرسند چه چيزها بر آنان روا بود\r\n","description":"","footnote":"","page_name":" 212 ","page_number":212},
  {"content":"\r\nبگو آنچه پاكيزه و پسند است حلال بر شما است و نيز آنچه را حيوانات شكارى براىتان گرفتند بخوريد اگر آنها را بروشى كه از راه خرد خدا بشما آموخته است شما آنها را آموخته باشيد [ كه برگرفتن و آوردن شكار آموخته و خوى گرفته باشند 
  ] و نام خدا بر آنچه شكار شده ببريد و از خشم خدا پرهيز كنيد كه البتّه او زود به شمار هر كارى رسد .\r\n[ و گر تا كنون نميدانستيد اكنون بدانيد 
  ] امروز آنچه پاكيزه است بر شما روا شد و هم خوردنىهاى يهوديان و مسيحيان بر شما حلال است و خوردنيهاى شما بر آنان حلال بود . و نيز همسرى با زنان مؤمن پارسا و تا ان زنان پارسا كه پيش از شما كتاب آسمانى براىشان آمده روا باشد اگر مهرشان بپردازيد و بپاكدامنى باشيد نه ببدكارى و در نهان دوستى و آنكه [ از اين فرمانها سر پيچيد 
  ] كافر به دين و آئين شده است و آنچه كرده است نابود بود و بجهان ديگر از زيانديدگان باشد .\r\nسخن مفسّرين : « حُرِّمَتْ عَلَيْكُمُ الْمَيْتَةُ وَالدَّمُ » 3 طبرى : يعنى هر حيوان حلال گوشت كه خون جهنده دارد چه پرنده باشد يا چرنده ، ولى اگر خود بميرد بى وسائل تذكيت شرعى خوردنش حرام است ، و مقصود از « دم » هر خونى است كه روان باشد ، ولى خون بسته مثل سپرز و كبد كه همانند گوشت است و همچنين خونى كه در ميان گوشت است حرام نيست .\r\nمجمع : بعضى گفته‌اند : « ميتة » هر حيوانى است كه خود بميرد اگرچه خون جهنده نداشته باشد ، و روايت شده است كه پيغمبر ( ص ) فرمود : دو مردار است كه حلال است ، ملخ و ماهى ، و امّا خون مقصود آن است كه روان باشد و از بدن حيوان بيرون آيد ، و عربها آن عضو شكم حيوان را كه به شكل روده و پر از پشكل است « چرب روده » از خون پر ميكردند و كباب ميكردند و ميخوردند ، و هم در سال هاى سخت شتر را رگ ميزدند و خون آن را ميخوردند ، اين است كه خوردن خون حرام شد ، امّا گوشت خون آلود و كبد حلال است ، و طحال « سپرز » از علىّ ( ع ) و ابن مسعود نقل شده است كه حلال است ولى فقهاى شيعه همگى آن را حرام\r\n","description":"","footnote":"","page_name":" 213 ","page_number":213},
  {"content":"\r\n\r\nميدانند و ديگران حلال .\r\n« وَما أُهِلَّ لِغَيْرِ اللَّه » 3 ابو الفتوح نوشته است : و آنچه بر كشتن آن نام خداى نبرده باشند كه از شرط استحلال ذبيحه آن است كه كشنده نام خداى برد ، و اگر فراموش كند و در نيّت و اعتقاد او وجوب آن باشد روا باشد ، و بايد تولَّى ذبح آن ، مسلمانى كند از هر فرقه كه باشد ، و از شرط استحلالش نيز آن است كه روى او به قبله آرند ، در حال سعه و اختيار اگر متعمّدا رها كند حلال نباشد .\r\n« وَالْمَوْقُوذَةُ » 3 فخر : يعنى آنكه بزنندش تا بميرد ، و مانند آن است آنچه با گلوله ى گل بميرد ، چون مثل خفه شده است و مردار كه خون از بدنش جدا نشده باشد .\r\nعبده : اين گفته ى امام كه بگلوله ى از گل كشته شود حرمتش را فقها تصويب كرده‌اند ، براى فرموده ى پيغمبر : اين گلوله ها نه آدم ميكشد و نه شكار مىكند و فقط دندان ميشكند و چشم كور مىكند ، اين حديث علَّت حرمت را بيان كرده است كه چون كشنده نيست وسيله ى كشتن شمرده نميشود و حلال نيست ، لكن گلوله ى فلزى مشمول اين حديث نميشود و آنچه به آنها كشته شود حلال است ، چنانچه فقهاى متأخّر كه دقيق هستند حلال دانسته‌اند ، اما آنچه امام ادّعا كرده است كه چون خون از « موقوذه » جدا نميشود حرام است ، صحيح نيست ، زيرا از آن حيوان كه درنده پاره اش كند و ذبح شود ، خون خارج نميشود ، و بصريح آيه حكم به - حلَّيّت آن شده است ، پس غير آنچه بگلوله ى از گل كشته شود حلال است اگرچه خون از آن جدا نشود ، و چون صيد با گلوله ى گلى بواسطه ى تصريح بعلَّت حرمت كه در حديث پيغمبر گفته شده است حرام است ، پس آنچه با غير آن وسائل كشته شود حلال است .\r\n« وَالْمُتَرَدِّيَةُ » 3 مجمع : اگر حيوان بچاه افتد كه نتواند بطور مشروع سر آن را ببرند روا باشد با ضربت كارد بكشندش و گوشتش حلال است .\r\n« وَما أَكَلَ السَّبُعُ » 3 مجمع : از ابن عبّاس نقل شده است : « اكيل السّبع » .\r\n","description":"","footnote":"","page_name":" 214 ","page_number":214},
  {"content":"\r\n« إِلَّا ما ذَكَّيْتُمْ » 3 طبرى : بعضى مفسّرين گفته‌اند : يعنى اگر از اين پنج دسته ى ممنوع از « أُهِلَّ لِغَيْرِ اللَّه » تا « أَكَلَ السَّبُعُ » چيزى را توانستيد به دستور شرع سر ببريد ، خوردنش حلال است ، و بعضى گفته‌اند : مقصود آن است كه آنچه حلال است بايد بتذكيه باشد و گر نه حيوانى كه درنده پاره كرده است قابل تذكيه نيست .\r\nمجمع : از امام باقر و صادق عليهما السّلام روايت شده است : اگر اينها بحالتى باشند كه دم يا گوش خود را حركت دهند ، يا چشمشان دور بزند و بدستور شرع سر بريده شوند حلال است ، و جهت اينكه اين پنج دسته پس از ميته نام برده شده است ، با اينكه اينها هم اگر ذبح شرعى نشوند ميته و مردار هستند ، براى آن است كه اعراب فقطَّ آن را مردار ميدانستند كه خود بميرد و از خوردنش احتراز ميكردند ، و اين پنج دسته را حلال ميدانستند ، با اين آيه به آنها فهمانده شد كه همه در حكم مردار است مگر بدستور دين سر بريده شود .\r\n« وَما ذُبِحَ عَلَى النُّصُبِ » 3 طبرى : ابن جريج گفت : نصب بت نيست بلكه سنگهائى بوده است ساده و بىنقش كه نصب ميكرده‌اند و در وقت قربانى خون به - آنها ميپاشيدند ، لكن بت را نقاشى ميكرده‌اند ، مجاهد گفته است : مقصود از نصب ان سنگها است كه اعراب دور و بر كعبه ميگذاشتند و به نام آنها حيوانى ميكشتند ، و هرگاه آنها را نميخواستند ، سنگ ديگرى كه پسندشان بود بجاى آنها مىگذاشتند .\r\n« وَأَنْ تَسْتَقْسِمُوا بِالأَزْلامِ » 3 طبرى : يعنى بخواهيد بوسيله ى ازلام سرنوشت خود را در احتياجات و روزيها معيّن كنيد ، و ازلام تيرهائى بوده است كه بر بعضى نوشته بود خدا ميفرمايد بكن و در عدّه اى ديگر خدا ميفرمايد مكن و چند تاى ديگر نانويس بود ، و چون آهنگ كارى داشتند به آن تيرها دست مىبردند ، اگر از دسته ى اول بدست ميآمد پى آن كار ميرفتند ، و اگر از دسته ى دوّم بدست ميآمد صرف نظر ميكردند ، و اگر از سوّم بود دوباره از اوّل بدست ميآمد ، عمل را\r\n","description":"","footnote":"","page_name":" 215 ","page_number":215},
  {"content":"\r\nتجديد ميكردند تا تكليف معلوم شود ، سعيد بن جبير گفته است : از لام از سنگ سفيد بوده است ، حسن بصرى گفته است : سه چوبه ى تير بوده است ، در يكى فرمان خدا و در ديگرى نهى خدا نوشته بوده است ، و سوّمين را نانوشته مى - گذاشته‌اند ، مجاهد گفته است : ازلام بجولهاى بازى ايرانى و رميها و تيرهاى عربها است . سدّى گفته است : ازلام تيرهاى غيبگوها است كه چون كسى كارى داشت نزد او ميرفت و اجرتى ميداد ، او تيرها را بر هم ميزد و يكى را برميداشت اگر در دلش رضايت و خوبى حسّ ميكرد ، آن را خوب ميدانست و مريد خود را اجازه ى انجام آن ميداد ، و اگر از آن تير احساس نفرت ميكرد ، او را منع مينمود .\r\nمجمع : در تفسير علىّ بن ابراهيم از امام باقر ( ع ) و صادق ( ع ) نقل شده است : ازلام ده چوبه ى تير بوده است كه هفتاى آن قسمت معيّن داشته است از مالى كه در معرض قمار بوده است به اين نامها : فذّ ، النّوام ، المسيل ، النّافس ، الحلس ، الرّقيب ، المعلَّى ، كه به ترتيب : اوّل يك سهم ، دوّم دو سهم ، سوّم سه سهم ، چهارم چهار سهم ، تا هفتم كه هفت سهم داشت و سه چوبه ى ديگر پوچ و محروم بوده است بنام : السّفيح ، المنيح ، الوغد ، اعراب شترى مىكشتند و بر چند قسمت تقسيم ميكردند ، تيرها را بدست كسى ميدادند كه يكايك بنام اشخاص برآورد آن كه تيرى سهمدار بنامش درميآمد استفاده ميكرد ، و آن كس كه از تيرهاى بى سهم و پوچ بنامش اصابت ميكرد بايد قيمت شتر را بدهد ، و اين قمارى بود كه در آيه از آن جلوگيرى شده است .\r\nابو الفتوح : محمّد بن اسحاق گفت : در ميان كعبه چاهى بوده است كه هداياى آنجا را در آن مينهادند و بر سر آن هبل بت بزرگ قريش مستقر بود ، هفت چوبه ى تير در جلو آن بت گذارده بودند و بر هر يك چيزى نوشته بود : يكى ديت قاتل ، ديگرى : بلى ، ديگرى : نه ، ديگرى : از ما هست ، ديگرى : از ما نيست ، و ديگرى ملصق است و چسبيده ، و چون خواستند ديت قاتل بستانند يا نسب كسى را معيّن كنند ، يا صلاح و فساد كارى را تشخيص دهند ، نزد آن بت ميرفتند و ميگفتند :\r\n","description":"","footnote":"","page_name":" 216 ","page_number":216},
  {"content":"\r\nاى خداى ما آنچه صلاح ما است بما بنما ، و آن تيرها را بهم آميخته بدست آنكس ميدادند كه براى كشف مشكلش آنجا حاضر ميشد ، اگر بر تير ، بلى نوشته بود اقدام ميكرد ، و گر نه نوشته بود خوددارى ميكرد ، و براى تعين ديت قاتل هر كسى تيرى برميداشت ، آنكه تير ديت نوشته به دستش ميرسيد عهده دار پرداخت ديت قتل ميشد ، و آنكه در نسبش شكّ بود تيرها همه را پيش او ميگذاشتند ، او يكايك برميداشت اگر نوشته بود : از شما است ، او را ميپذيرفتند ، و اگر ( از ديگرى است ) نوشته بود او را حليف و همسوگند خود ميدانستند ، و اگر ملصق نوشته بود او را از خود دور ميكردند .\r\nتفسير عبده : مردم بيخرد در اين زمان همان عمل مردم جاهليّت را به - صورت ديگر تقليد ميكنند و آن را استخاره مينامند و با دانه هاى تسبيح يا ورقهاى بازى سرنوشت خود را معيّن ميكنند ، اين عمل همان استقسام بازلام است كه در آيه ممنوع شده است ، و آن استخاره كه درست و مشروع است غير از اين است كه مردم وسيله ى تعيين سرنوشت خود قرار داده و بان فال ميگيرند . و آن حديثى است كه جماعتى از جابر بن عبد اللَّه نقل كرده‌اند : پيغمبر استخاره را مانند قرآن بما ميآموخت ، ميفرمود : چون كسى همّت بكارى گماشت دو ركعت نماز مستحبّى به جاى آرد ، سپس بگويد « اللَّهم انّي استخيرك بعلمك تا آخر » و در اين دستور جز دعا و عبادت در اوّل اقدام به كار چيز ديگر نيست ، و نشانه اى از اين تفأَّل و تعيين سرنوشت كه مردم با دانه ى تسبيح دست به آن ميزنند در اين حديث نيست .\r\nروح البيان : استعلام از غيب بوسيله ى پرسش از غيبگو و ستاره شناس در شرع ممنوع است ، لكن از طريق مشروع مثل استخاره ى به قرآن و به نماز استخاره و دعا و رياضت و همچنين طلب خير و شرّ از اين وسائل ممنوع نيست ، بلكه آنچه منع شده است « استقسام بازلام است . »\r\n« ذلِكُمْ فِسْقٌ » مجمع البيان : ابن عبّاس گفته است : يعنى اينها كه منع شده است اقدام بهر يك آنها فسق است و گناه بزرگ و سرپيچى از فرمان خدا و بعضى\r\n","description":"","footnote":"","page_name":" 217 ","page_number":217},
  {"content":"\r\n\r\nگفته‌اند : مقصود « استقسام بازلام است » .\r\n« الْيَوْمَ يَئِسَ الَّذِينَ كَفَرُوا مِنْ دِينِكُمْ » 3 طبرى : ابن عبّاس گفته است يعنى امروز كافران نااميد شدند كه بدين آنها در آئيد ، سدّى گفته است : يعنى مأيوس شدند كه از دين خود برگرديد .\r\nابو الفتوح : اختلاف است كه مقصود كدام روز است . عبد اللَّه عبّاس و سدّى گفتند : مقصود روز عرفه ى سال حجّة الوداع است كه بيشتر اعراب مسلمان شده بودند ، و بعضى ديگر گفتند : روز جمعه اى بود كه پيغمبر براى مردم خطبه مى - خواند ، و سخنرانى ميفرمود و گروهى انبوه فراهم شده بودند و چون همه مسلمان بودند و در ميان آنها مشرك نديد شاد شد ، اين آيه نازل شد . و از امام باقر ( ع ) و صادق ( ع ) روايت شده است كه اين آيه و آن آيه كه بعد از اين ميآيد در روز غدير خم نازل شد .\r\n« الْيَوْمَ أَكْمَلْتُ لَكُمْ دِينَكُمْ » 3 طبرى : بعضى گفته‌اند : مقصود روز عرفه ى سال حجّة الوداع است كه در آن روز احكام دين اسلام تكميل شد ، و پس از آن حكمى و دستورى نرسيد و هشتاد و دو شب پس از آن پيغمبر ( ص ) از دنيا رفت ، أسماء بنت عميس گفت : با پيغمبر بحجّة الوداع بوديم ، در راه جبرئيل اين آيه را آورد ، و آن حضرت بر شتر بود كه آن حيوان از سنگينى وحى و قرآن نتوانست برود ، سينه بر زمين گذارد ، من نزديك رفتم و بالاپوش خود را بر آن حضرت افكندم . هارون - ابن عنتره گفت : چون اين آيه نازل شد ، عمر گريه كرد ، پيغمبر پرسيد چرا گريستى عرض كرد : تا كنون احكام دين براى ما زياد ميشد ، اكنون كه كامل شده است ، البتّه از ما چيزى كم خواهد شد ، فرمود : راست گفتى . شايد اظهار عمر و فرمايش پيغمبر ( ص ) اشاره بمرگ آن حضرت باشد . و بعضى ديگر در معنى اين جمله گفته‌اند يعنى امروز حجّ و احكام آن را تمام كرديم چون مشركين اين عبادت را ندارند و اين طور حجّ نميكنند ، و ما آنها را از خانه ى خدا محروم كرديم و در آينده نخواهند توانست برهنه طواف كنند . « چنان كه در عرب رسم بود كه بعضى برهنه طواف\r\n","description":"","footnote":"","page_name":" 218 ","page_number":218},
  {"content":"\r\nميكردند حتّى زنهاى عرب « .\r\nمجمع : فرّاء گفته است : آخر آيه كه نازل شد اين آيت حكم ارث است « يَسْتَفْتُونَكَ قُلِ اللَّه يُفْتِيكُمْ فِي الْكَلالَةِ » و اگر اين گفته ى او درست باشد قول دوّم در معنى آيه راجح خواهد بود كه مقصود تكميل احكام حجّ است ولى اين معنى مورد اختلاف است . زجّاج گفته است : يعنى امروز قدرت شما را كامل كرديم و شر دشمنان دين را از شما بگردانديم . و از امام باقر و صادق عليهما السّلام نقل شده است : كه پس از روز غدير كه در سفر حجّة الوداع پيغمبر علىّ را بخلافت معيّن كرد اين آيه نازل شد . و سيد مهدى نزار حسينىّ از ابو سعيد خدرى براى من روايت كرد كه چون آيه نازل شد پيغمبر ( ص ) فرمود « من كنت مولاه فعلىّ مولاه اللَّهمّ وال من والاه و عاد من عاداه و انصر من نصره و اخذل من خذله » .\r\n« وَرَضِيتُ لَكُمُ الإِسْلامَ دِيناً » 3 طبرى : يعنى بتدريج شما مسلمانان را به - احكام و آداب راهنمائى كرديم تا به اين پايه رسيديد كه همه را فرا گرفتيد . پس امروز دين اسلام را براى شما بمرتبه ى پسنديده و خوب رسانديم ، چون با اين وضع كمال دين و حال كنونى شما كه به آن رفتار ميكنيد اسلام دين پسند و خوبى است كه براى شما تكميل شد ، به آن بچسبيد و دست برنداريد ، كعب الاحبار گفت : اگر اين آيه براى ملَّت ديگرى نازل ميشد ، آن روز را عيد ميگرفتند ، عمر گفت : من ميدانم در كجا و چه وقت نازل شد ، روز جمعه بود كه به حمد اللَّه ما آن را عيد داريم .\r\nمجمع البيان : يعنى اين حالت كنونى شما كه بدرجه ى كامل احكام اسلامى رسيده‌ايد پسند خداوند است ، از آن دستبردار نباشيد .\r\n« فَمَنِ اضْطُرَّ » 3 ابو الفتوح : يعنى در موقع اضطرار خواه بواسطه ى گرسنگى يا اجبار از طرف ديگرى باشد . در مقدار ميته ى مجاز كه در حال اضطرار ميتوان خورد اختلاف است ، بعقيده ى ما شيعه و فقهاى عراق مثل ابو حنيفه و ابن ابى - ليلى فقطَّ به مقدار جلوگيرى از خطر مرگ جايز است بخورند ، ولى فقهاى مدينه گفته‌اند : تا هر اندازه خورده شود مجاز است .\r\n","description":"","footnote":"","page_name":" 219 ","page_number":219},
  {"content":"\r\n\r\n« وَما عَلَّمْتُمْ مِنَ الْجَوارِحِ » 4 طبرى : در معنى جوارح اختلاف شده است :\r\nابن عبّاس گفته است : هر حيوان كه براى شكار قابل تربيت باشد ، مثل باز و سگ و يوز ، عدّه اى گفته‌اند : فقطَّ سگ شكارى تربيت شده است .\r\nمجمع البيان : از حضرت صادق ( ع ) روايت شده است كه مقصود فقطَّ سگ شكارى است ، و در دنباله ى اين روايت فرموده است : فقطَّ سگ تربيت شده براى صاحب خود شكار مىكند ، و غير آن به صاحب خود خدمت نميكند ، و چون سگ را به طرف شكار فرستاديد بگوئيد : « بسم اللَّه و باللَّه و اللَّه اكبر » .\r\n« تُعَلِّمُونَهُنَّ مِمَّا عَلَّمَكُمُ اللَّه » 4 طبرى : يعنى به آنها بياموزيد آن راه و رسم شكار كه خود ياد داريد .\r\nمجمع : يعنى آنچه بعقل خود تشخيص داده‌ايد كه بانها بياموزيد تا آنكه تميز دهيد كه حيوان تربيت شده هست يا نه ، و در اندازه ى تربيت سگ اختلاف است ، سلمان و عبد اللَّه عمر و سعد بن ابى وقّاص گفته‌اند : اگر بدرستى در فرمان صاحب خود بود برفتن و بازگشتن و ايستادن ، او تربيت شده است ، ابن عبّاس و عدّه اى گفته‌اند : علاوه بر اينها بايد چيزى از شكار را خود نخورد ، و بعضى گفته‌اند : بايد سه مرتبه اين عمل با او تكرار شود تا تربيت شده شناخته شود ، و از روايات ائمّه عليهم السّلام فهميده مىشود كه حدّى براى تربيت نيست ، فقطَّ همان خصوصيّات اگر در سگ بود تربيت شده است ، و شكارى را كه بگيرد اگر كشته شد حلال است .\r\n« وَطَعامُ الَّذِينَ أُوتُوا الْكِتابَ حِلٌّ لَكُمْ » 5 امام فخر : در مقصود از كلمه ى طعام سه احتمال است اوّل - مقصود كشتار يهود و مسيحىها است كه بيشتر فقها اين معنى را پسنديده‌اند . چون غذاهاى ديگر معلوم بوده است كه حلال است و شكّ و اشكال در ذبيحه و كشتار آنها بوده است كه به اين جمله مجاز شده است ، و بخصوص كه در دنباله ى توضيح حكم شكار و مردار اين مطلب گفته شده است ، قرينه است كه مقصود گوشت و كشتار آنها است . دوّم - عقيده ى\r\n","description":"","footnote":"","page_name":" 220 ","page_number":220},
  {"content":"\r\n\r\nبعضى از علماى زيديّه است كه مقصود نان و ميوه است و آنچه محتاج به سر بريدن نباشد ، سوّم - عدّه اى گفته‌اند : يعنى تمام خوردنيهاى آنها بر شما حلال است .\r\nمجمع : بعضى گفته‌اند : كلمه ى طعام در آيه مختصّ است بحبوب ، و اين عقيده ى جماعتى از زيديّه است ، و از حضرت امام صادق ( ع ) نيز روايت شده است .\r\nابو الفتوح نوشته است : مذهب ما آن است كه اين طعام كه در آيه اضافه كرد با اهل كتاب مراد حبوب است ، و لفظ طعام در كلام عرب بر گندم و جو غالب باشد ، فامّا طعامى كه بدست خود مباشرت كنند از مطبوخات و مايعات حلال نباشد و پاك نباشد ، و امّا ذبايح ايشان هم حلال ، نباشد ، و بيشتر مفسّران برآنند كه طعام بر عموم است و ذبايح در او داخل است ، و اين قول بعضى اصحاب ما است و جمله ى فقها .\r\nتفسير عبده : در مجلسى كه بيشتر آن شيعه مذهب بودند گفتم : چگونه كلمه ى « طعام » در اين آيه را حبوب يا گندم معنى ميكنيد ، در صورتى كه در همين سوره ى مائده كلمه ى طعام براى خوردنيهاى دريائى به كار برده شده است « أُحِلَّ لَكُمْ صَيْدُ الْبَحْرِ وَطَعامُه مَتاعاً لَكُمْ » يعنى حلال است براى شما شكار از دريا و طعام موجود در آن كه مورد استفاده ى شما است ، و معلوم است كه شكار و خوردنى دريائى حبوب نيست ، و در آيت ديگر است « كُلُّ الطَّعامِ كانَ حِلًّا لِبَنِي إِسْرائِيلَ إِلَّا ما حَرَّمَ إِسْرائِيلُ عَلى نَفْسِه مِنْ قَبْلِ أَنْ تُنَزَّلَ التَّوْراةُ » و معلوم است كه كسى ادّعا نكرده است مقصود از طعام حبوب است كه بر بنى اسرائيل حرام بوده است ، پس مقصود از طعام در همه ى آيات هر چيزى است كه « طعم » يعنى چشيده و خورده بشود ، چنانچه در آيت ديگر است « فَمَنْ شَرِبَ مِنْه فَلَيْسَ مِنِّي وَمَنْ لَمْ يَطْعَمْه فَإِنَّه مِنِّي » يعنى هر كه از آن رودخانه بنوشد از من و پيرو من نيست ، و آن كس كه از آن نچشد جزء دسته ى من است ، كه در اين آيه طعم بمعنى چشيدن استعمال شده است و همچنين « فَإِذا طَعِمْتُمْ فَانْتَشِرُوا » يعنى پس از غذا خوردن متفرّق شويد ، كه طعام بمعنى خوردن استعمال شده است ، و چون حبوب قابل شكّ و احتمال حرمت نبوده است\r\n","description":"","footnote":"","page_name":" 221 ","page_number":221},
  {"content":"\r\nو گوشت و كشتار براى مردم موجب نگرانى بوده است اين آيه بپيغمبر ( ص ) خطاب شده است : « قُلْ لا أَجِدُ فِي ما أُوحِيَ إِلَيَّ مُحَرَّماً عَلى طاعِمٍ يَطْعَمُه إِلَّا أَنْ يَكُونَ مَيْتَةً أَوْ - دَماً مَسْفُوحاً » يعنى : بگو اى پيغمبر هيچ خوردنى حرام نيست مگر مردار و خون و روايات زياد هست بر جواز خوردن كشتار يهودى و مسيحى ، و نيز اصحاب و تابعين اتّفاق داشته‌اند بر اين مسئله ، و زن يهودى براى پيغمبر گوشت زهر - آگين هديه برد و آن حضرت ميل فرمود : و اصحاب پيغمبر در شام گوشت كشتار مسيحيها را ميخوردند و كسى زشت نمىشمرد ، ولى بعضى علماى شيعه معتقد هستند كه چون يهودى و مسيحى مشرك هستند ، خوردن كشتارشان و ازدواج با آنها حرام است ، و استدلال كرده‌اند به اين آيه « اتَّخَذُوا أَحْبارَهُمْ وَرُهْبانَهُمْ أَرْباباً مِنْ دُونِ اللَّه . . . وَما أُمِرُوا إِلَّا لِيَعْبُدُوا إِلهاً واحِداً لا إِله إِلَّا هُوَ سُبْحانَه عَمَّا يُشْرِكُونَ » بضميمه ى اين آيه كه منع از ازدواج با مشركين شده است « وَلا تَنْكِحُوا الْمُشْرِكاتِ حَتَّى يُؤْمِنَّ » كه خلاصه ى معنى اين است : اين مردم علماى خود را خدا پنداشته‌اند با اينكه بايد خداى يكتا را بپرستند ، و همسر نكنيد زنهاى مشرك را تا آنگاه كه مسلمان نشده‌اند . و عمده استدلال شيعه در اين مسئله همين آيه است و جواب آن است كه : شرك و عقيده بخدايان كه در قرآن مردم توصيف و توبيخ به آن شده‌اند مقصود اهل كتاب نيست ، بلكه دسته ى ديگرى است غير از آنها چون در اين آيه ها آنها را جدا نموده و دو دسته شده‌اند : « لَمْ يَكُنِ الَّذِينَ كَفَرُوا مِنْ أَهْلِ الْكِتابِ وَالْمُشْرِكِينَ مُنْفَكِّينَ حَتَّى تَأْتِيَهُمُ الْبَيِّنَةُ » يعنى آن كسانى از اهل كتاب كه كافر هستند و نيز مشركين هيچكدام دستبردار از عقيده ى خود نيستند مگر آنگاه كه در عالم ديگر آشكارا زشتى كار خود را مشاهده كنند . و اين آيه « إِنَّ الَّذِينَ آمَنُوا وَالَّذِينَ هادُوا وَالصَّابِئِينَ وَالنَّصارى وَالْمَجُوسَ وَالَّذِينَ أَشْرَكُوا » يعنى كسانى كه مؤمن هستند و مسيحى و يهودى و صائبى و زردشتى و مشرك . پس در اين آيه عقايد مردم به شش دسته تقسيم شده است كه مشرك دسته ى جدائى در برابر پنج دسته ى ديگر نام برده شده است ، و بر فرض كه در آيت مورد\r\n","description":"","footnote":"","page_name":" 222 ","page_number":222},
  {"content":"\r\nاستدلال شيعه در سوره ى بقره ، كلمه ى مشرك براى عموم مردم غير مسلمان به كار رفته باشد و شامل يهودى و مسيحى باشد ناچاريم كه بگوئيم : اين آيه براى نسخ آن آيه است ، يا موجب تخصيص و تحديد آن است ، چون باتّفاق مفسّرين بعد از آن آيه نازل شده است و مسلمين بمفاد اين آيه عمل كرده‌اند ، و حذيفه بن اليمان صحابى جليل القدر پيغمبر با زنى يهودى ازدواج كرد و كسى از اصحاب پيغمبر بر او اعتراض نكرد .\r\nو هم محمّد عبده در آخر تفسير اين آيات عدّه اى از علماى قديم و جديد را نقل كرده است كه معتقد بوده‌اند : كشتار مردم يهود و مسيحى اگر مطابق مذهب خودشان صحيح بود مشمول اين آيه است « طعامهم حِلٌّ لَكُمْ » و براى ما حلال است ، و اگر در مذهب خودشان صحيح نبود براى ما حرام است .\r\nكتاب تجارت جواهر در بحث نجاست كافر : اگرچه رواياتى بر طهارت يهود و مسيحى از امامهاى ما نقل شده است ليكن همه ى علماى شيعه اتّفاق كرده‌اند بر نجاست آنها بطورى كه اين حكم به نجاست آنها از ضروريّات مذهب ما است و اين را شعار شيعه دانسته‌اند كه همه ى اهل سنّت از عالم و جاهل و كوچك و بزرگ ميدانند شيعه چنين عقيده اى دارد ، بعلاوه كه خود مردم يهود و مسيحى به اين عقيده ى شيعه مطلَّع هستند ، پس بحث در آن تضييع وقت است .\r\nشيخ مرتضى انصارى در كتاب طهارت ، در بحث نجاست كافر نوشته است :\r\nعلماى شيعه اتّفاق كرده‌اند بر نجاست آنها ، و اخبار زياد بر اين حكم روايت شده است ، و در برابر آن اخبار كه حكم به نجاست شده است دسته ى ديگرى از اخبار هست كه روشنتر است و ميفهماند طهارت اهل كتاب را ، ولى چون آن احاديث موافق مذهب اهل سنّت است ممكن است از جهت تقيّه صادر شده باشد ، و چون اخبارى كه حكم به نجاست كرده است موافق با اجماع و اتّفاق علماى شيعه است پس حكم به نجاست مقدّم است ، در صورتى كه مخالف با اين حكم فقطَّ اسكافى است و عمّانى و شيخ مفيد كه در گفته هاشان احتمال اعتقاد به طهارت اهل كتاب است .\r\n","description":"","footnote":"","page_name":" 223 ","page_number":223},
  {"content":"\r\nولى صريح در اين مطلب نيست ، پس روا نيست ترديد در حكم به نجاست .\r\nكتاب صيد و ذبايح جواهر بحث شروط ذبح : روايات بر حلال و حرامى كشتار يهودى و مسيحى و زردشتى مانند رواياتى است كه در نجاست و طهارت آنها نقل شده است ، و در نزد علماى شيعه اخبارى كه ميفهماند كشتار آنها حلال است براى تقيّه بوده است ، همانطور كه معتقد شده‌اند : اخبارى كه حكم كرده است بحلال بودن كشتار آنها براى تقيّه بوده است و ترس از حكومت وقت ، البتّه اين اخبار چند دسته است : اوّل - آنها كه منع از كشتار غير مسلمان كرده است ، مثل خبر محمّد بن عذافر كه گفت : به امام صادق ( ع ) عرض كردم : از زمين جبل گوسفند ميخريم براى مصرف شهر ، مزدورى كه آنها را ميآورد مسيحى و زردشتى است در بين راه ممكن است به آنها آسيبى برسد كه آنها را سر ببرد ، و از گوشت مكسور براى ما بياورد ، آيا آن گوشت را بخوريم ؟ فرمود : نخور از آنها . و چند خبر ديگر نظير اين ، دسته ى دوّم آنها كه مجاز شده است خوردن كشتار غير مسلمان . دسته ى سوّم آنها كه شرط شده است اگر شنيديد نام خدا را بردند حلال است و گر نه حرام چنانچه در قرآن فرموده است « وَلا تَأْكُلُوا مِمَّا لَمْ يُذْكَرِ اسْمُ اللَّه عَلَيْه » يعنى نخوريد از آن كشتار كه نام خدا بر آن نبرده‌اند ، دسته ى چهارم - آن كه گفته شده است :\r\nاگر خود شنيديد يا مسلمانى حكايت كرد كه هنگام كشتن نام خدا برده‌اند كشتار آنها را بخوريد ، و گر نه نخوريد ، دسته ى پنجم - آن كه فرموده‌اند : اگر هنگام سر بريدن حاضر بودى و نام خدا نبردند حرام است و گر نه حلال است ، مثل خبر جميل و محمّد بن حمران كه از حضرت صادق پرسيدند : كشتار مسيحى و يهودى و زردشتى را بخوريم يا نه ؟ فرمود بخوريد ، يكىشان عرض كرد : آنها هنگام كشتن نام خدا نميبرند ، فرمود : اگر حاضر بودى كه نام خدا نبردند مخور و اگر نبودى و ندانستى بخور ، دسته ى ششم - آن كه فرموده‌اند : اگر در هنگام سر بريدن نام مسيح ببرند بخوريد كه مقصودشان نام خدا است ، دسته ى هفتم - آنها كه منع شده است از خوردن براى اينكه به غير مسلمان اطمينان نيست كه هنگام\r\n","description":"","footnote":"","page_name":" 224 ","page_number":224},
  {"content":"\r\n\r\nكشتن نام خدا ببرد ، مثل اين خبر كه حسين بن منذر گفت به امام صادق ( ع ) عرض كردم ما با نقاط كوهستانى سر و كار داريم ، و آنجا چوپانهاى مسيحى مذهب گوسفند كشته ميآورند ، فرمود : كشتار ، بنام خدا حلال مىشود ، و به غير موّحد و يگانه شناس اطمينان نيست كه نام خدا ببرد ، باز در دسته ى ديگر حكم شده است : اگر مسلمانى نام خدا نبرد و حيوانى كشت حرام است ، و اگر غير مسلمان با نام خدا كشت حلال است ، چون در قرآن است « فَكُلُوا مِمَّا ذُكِرَ اسْمُ اللَّه عَلَيْه » يعنى بخوريد از آنچه بنام خدا كشته شود ، و باز چند دسته ى ديگر روايات هست كه در هر كدام ذبيحه ى بعضى از اديان را حلال كرده است ، و از مجموع اين اخبار شخص عالم يقين مىكند كه حكم بحلال بودن ذبيحه ى غير مسلمان براى تقيّه صادر شده است ، و پس از وارسى كلمات فقهاء معلوم مىشود كه فقطَّ اسكافى ذبيحه ى آنها را حلال دانسته است ، و در هر صورت از مسائل مسلَّم در مذهب شيعه است كه حيوان كشته غير - مسلمان حرام است و جاى تأمّل در آن نيست .\r\n« وَالْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ » 5 مجمع : مقصود زنهاى يهود و مسيحى هستند ، و در معنى « محصنات » اختلاف است ، مجاهد گفته است يعنى زنهاى پاكدامن كه آزاد يا كنيز باشند ، و بعضى گفته‌اند : يعنى زنهاى آزاد با عفّت ، و بعقيده ى علماى شيعه جايز نيست ازدواج دايم با اين زنها ، بدليل اين دو آيه : « وَلا تَنْكِحُوا الْمُشْرِكاتِ حَتَّى يُؤْمِنَّ » يعنى تا زنهاى مشرك مسلمان نشوند ، با آنها ازدواج نكنيد ، « وَلا تُمْسِكُوا بِعِصَمِ الْكَوافِرِ » يعنى به وسيله ى ازدواج زنهاى كافر را نگاهدارى نكنيد ، و اين آيه كه حكم كرده است بجواز ازدواج با آنها ، مقصود آن زنها است كه كافر بوده‌اند و مسلمان شده‌اند ، چون كه ابو القاسم بلخى گفته است : مردم احتراز داشتند از ازدواج با اين زنها و به اين آيه به آنها ، ابلاغ شده است كه جايز است ازدواج با آنها كه كافر بوده‌اند و مسلمان شده‌اند ، بعضى گفته‌اند : ممكن است اين آيه مخصوص باشد بجواز عقد انقطاع با زن كافر عفيف ، و هم خريدن اينجور كنيز براى استفاده جنسى ، و\r\n","description":"","footnote":"","page_name":" 225 ","page_number":225},
  {"content":"\r\n\r\n\r\n\r\nابو الجارود از امام باقر ( ع ) روايت كرده است : اين حكم نسخ شده است به آن دو آيت كه نوشتيم « وَلا تُمْسِكُوا بِعِصَمِ ، و لا تَنْكِحُوا الْمُشْرِكاتِ » .\r\nسخن ما : فقط در جمله ى « وَمَنْ يَكْفُرْ بِالإِيمانِ » كه در آخر گفته شده است ، ميگوئيم : اگرچه مفسّرين گفته‌اند : يعنى كسى كه كافر به خداوند باشد و بيدين لكن ممكن است اين طور معنى بشود : چون ايمان مرتبه ى كامل اسلام و ديندارى است و تحصيل آن مربوط بحسن عمل و مواظبت از همه ى وظايف فردى و اجتماعى است كه وفاى بعهد است و حفظ احترام خانه و شعائر خداوند ، و خوددارى از شكار در هنگام احرام ، و معاونت بر نيكى و خوددارى از كومك بستمكار و خوردن مردار ، تا آخر آيات ، كه اين دستورها شامل قسمت عمده ى احكام و آداب دين است و مواظبت از اينها نشانه ى ايمان ، پس آن كه كافر و منحرف از انجام شود ، عمل حياتى و شرايط بهره مندى از حظوظ آدميّت را كه در اختيار او بود نابود كرده است ، و البتّه هر كس سرمايه اصلى و عمده ى زندگى را تلف كرد از عمر خود بهره - مند نشده است ، و بالاترين ضررها است كه انسان سرمايه ى آفرينش را از دست بدهد ، چون سرمايه ى تجارت قابل جبران است ، امّا سرمايه ى آدميّت عوض ندارد .\r\n","description":"","footnote":"","page_name":" 226 ","page_number":226},
  {"content":"\r\n\r\n[ سوره المائدة ( 5 ) : آيات 6 تا 7 
  ]\r\nيا أَيُّهَا الَّذِينَ آمَنُوا إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ وَأَيْدِيَكُمْ إِلَى الْمَرافِقِ وَامْسَحُوا بِرُؤُسِكُمْ وَأَرْجُلَكُمْ إِلَى الْكَعْبَيْنِ وَإِنْ كُنْتُمْ جُنُباً فَاطَّهَّرُوا وَإِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَأَيْدِيكُمْ مِنْه ما يُرِيدُ اللَّه لِيَجْعَلَ عَلَيْكُمْ مِنْ حَرَجٍ وَلكِنْ يُرِيدُ لِيُطَهِّرَكُمْ وَلِيُتِمَّ نِعْمَتَه عَلَيْكُمْ لَعَلَّكُمْ تَشْكُرُونَ ( 6 ) وَاذْكُرُوا نِعْمَةَ اللَّه عَلَيْكُمْ وَمِيثاقَه الَّذِي واثَقَكُمْ بِه إِذْ قُلْتُمْ سَمِعْنا وَأَطَعْنا وَاتَّقُوا اللَّه إِنَّ اللَّه عَلِيمٌ بِذاتِ الصُّدُورِ ( 7 )\r\nمعنى لغات : مرافق - جمع مرفق بمعنى آرنج و بند فاصل ميان دست و بازو ، كعبين - يعنى دو كعب ، و كعب بمعنى گره نى ، شرف و بزرگوارى ، بجول كه استخوان بازى بچه ها است ، استخوان برآمده ى پشت پا . جنب - غريب ، دور ، نافرمان ، گرفتار جنابة ، فاطَّهّروا - خود را از چرك پاك كنيد ، و غسل نمائيد . غائط - پيخال و مدفوع ، مستراح و محلّ قضاى حاجت ، سرزمين آسوده و مطمئن ، صعيد - خاك و يا سطح زمين ، قسمت بلند از يك زمين ، راه و قبر و گور حرج - گناه ، جاى تنگ پر درخت ، حرمت .\r\nجهت نزول : اسباب النزّول سيوطى : بخارى از عايشه نقل كرده است گردنبند من بشب در بيابان گم شد ، پيغمبر ( ص ) شتر خود را خواباند و سر به زانوى من نهاد ، تا روشن شود ، شايد گردنبند را بيابيم ، پدرم ابو بكر به من نزديك شد و با پنجه ى پا بر من زد و اعتراض كرد كه براى يك گردنبند مردم را متوقّف كرده اى در اين ميان صبح شد ، پيغمبر ( ص ) برخاست آب براى وضو خواست ، يافت نشد ، آيت « إِذا قُمْتُمْ تا - لَعَلَّكُمْ تَشْكُرُونَ » نازل شد ، و هم از عايشه نقل كرده است :\r\nچون در آن نوبت كه گردنبند من گم شد ، و مردم بر من تهمت بستند ، سفر ديگر از سفرهاى جنگ ، با پيغمبر ( ص ) بودم ، باز گردنبند من افتاد ، من گفتم ، و پيغمبر توقّف فرمود و مردم بماندند ، ابو بكر گفت : اى دختر ، تو موجب رنج مردم شده اى آنگاه آيت رخصت تيمّم نازل شد .\r\nترجمه :\r\n6 اى كسانى كه به خدا و پيغمبر گرويده‌ايد چو خواهيد به نماز ايستيد\r\n","description":"","footnote":"","page_name":" 227 ","page_number":227},
  {"content":"\r\n\r\nچهره ى خود بشوئيد و دستهاى خود تا آرنج و بپسائيد سر خود را و هم پاهاى خود تا دو بجول پشت پا و اگر جنب بوديد غسل كنيد و اگر بيمار بوديد [ كه آب زيان آور بود 
  ] و يا به سفر بوديد و يا از مستراح برگشتيد و يا با زنان سر و كارتان افتاد و آب نداشتيد روى به خاك پاك آوريد [ و تيمّم كنيد 
  ] و به آن چهره ها و دستان خود بپسائيد كه خدا نخواهد بر شما تنگ بگيرد ولى خواهد كه پاكتان كند و خوشى خود بر شما تمام كند تا شايد سپاسگزار باشيد .\r\nو بخاطر بداريد آن نعمت خداوندى و پيمان او كه بر شما استوار كرد [ در بيعت عقبه يا حجّة الوداع با پيغمبر و يا روز الست و يا بموجب آن خرد كه بآدمى بخشيده شده است خود پيمانى است استوارتر از هرگونه پيمانى ديگر 
  ] و شما به آن هنگام گفتيد : شنيديم و فرمانبرداريم . پس از خشم خدا [ و پيمان شكنى 
  ] پرهيز كنيد كه همانا خدا دانا است به آنچه در دلها است .\r\nسخن مفسّرين : « إِذا قُمْتُمْ إِلَى الصَّلاةِ فَاغْسِلُوا » 6 طبرى : عده اى از مفسرين و فقهاى صدر اسلام و اصحاب پيغمبر گفته‌اند : يعنى چون از خواب بلند شويد و بخواهيد نماز بخوانيد ، وضو بگيريد . و عدّه اى ديگر گفته‌اند : علىّ عليه السّلام براى هر نماز وضو ميگرفت و ميفرمود : « اذا قمتم الى الصّلوة » تا آخر عدّه اى ديگر گفته‌اند : اين حكم در اوّل بود كه براى هر نماز وضو بگيرند ، و بعد نسخ شد ، و روايت كرده‌اند : پيغمبر براى هر نماز وضو ميگرفت ، در روز فتح مكّه نماز ظهر و عصر و مغرب و عشا را با يك وضو خواند ، عمر گفت : تا كنون چنين كارى نكرده اى فرمود با عمد و توجّه كردم .\r\n« وُجُوهَكُمْ » 6 مجمع : در اندازه و مقصود از اين كلمه اختلاف است : از امام - هاى ما روايت شده است : از در ازاى صورت ، آنجا كه موى سر است تا پائين چانه ، و از پهنا آن اندازه است كه انگشت ميانين و انگشت نر « شست » فراگيرد ابن عبّاس و عبد اللَّه عمر و ديگران گفته‌اند : وجه و صورت يعنى موى سر تا چانه و ما بين دو گوش آن اندازه كه چون شخص با مردم رو برو مىشود به چشم ميآيد ، و\r\n","description":"","footnote":"","page_name":" 228 ","page_number":228},
  {"content":"\r\n\r\nديده مىشود و مذهب ابو حنيفه نيز همين است ، و مجاهد و انس مالك و سعيد ابن جبير و شافعى گفته‌اند : زير موى صورت و داخل دهان و بينى و قسمت جلو دو گوش هم جزء صورت است و بايد شسته شود .\r\n« وَأَيْدِيَكُمْ إِلَى الْمَرافِقِ » 6 مجمع : واحدى گفته است : بيشتر علماى علم نحو گفته‌اند : كلمه ى « الى » بمعنى با مىباشد ، چنانچه در اين آيه « الى » بمعنى با به كار رفته است « مَنْ أَنْصارِي إِلَى اللَّه » يعنى چه كسانى با خدا موافق هستند در يارى من ، پس مرفق و آرنج هم بايد شسته شود و بيشتر فقهاء همين عقيده را دارند ، زجّاج گفته است : چون مرفق حدّ شستن است ، پس لازم نيست آن را بشوئيد و اگر لازم ميبود كه شسته شود آن را حد قرار نميدادند ، و ميگفت فقطَّ دست را بشوئيد ، اگرچه گفتار زجّاج درست است لكن مسلمانان اتّفاق كردند كه اگر مرفق شسته شود وضو صحيح است ، و اگر شسته نشود اختلاف دارند در درستى و نادرستى آن و هم اتّفاق دارند كه اگر دست را از مرفق و آرنج تا سر انگشتان وضو صحيح است ، ولى اگر از سر انگشتان آغاز شود و بآرنج ختم شود ، كه وضو درست است يا نادرست .\r\nامام فخر و نيشابورى : بعضى گفته‌اند : بايد از سر انگشتان دستها را بشوئيد تا آرنج ، چون در آيه گفته شده است : بشوئيد تا مرافق ، ولى بيشتر فقها گفته‌اند : اگر از آرنج بشوئيد صحيح است ، چون اسم مرافق براى حدّ شستن است ، نه براى ترتيب در شستن .\r\nفخر : در ذيل اين جمله چند مسئله آورده است : 1 - شافعى لازم دانسته است اعضاء وضو به ترتيب شسته شود ، ابو حنيفه و مالك لازم ندانسته‌اند ، 2 - اگر كسى دستش از پائين آرنج جدا شده باشد بايستى آنچه مانده است براى وضو بشويد ، و اگر از بالاى آن جدا شده باشد جاى شستن نمانده است و نسبت به - آن تكليفى ندارد ، و اگر از خود آرنج جدا شده باشد ، شافعى گفته است لازم است سر استخوان بند را به آب تر كند و بپسايد ، چون همان اندازه ، جاى شستن\r\n","description":"","footnote":"","page_name":" 229 ","page_number":229},
  {"content":"\r\nباقى مانده است ، 3 - در شستن دستها احمد لازم دانسته است اوّل دست راست شسته شود ولى ديگران لازم ندانسته‌اند و گفته‌اند مستحّب است چون در آيه معيّن نشده است كدام دست جلو شسته شود .\r\n« وَامْسَحُوا بِرُؤُسِكُمْ » 6 طبرى : در اين مسح اختلاف است ، بعضى گفته‌اند يعنى هر اندازه سر خود را با آب مسح كنيد درست است ، يحيى بن سعيد گفت :\r\nنافع براى من نقل كرد كه عبد اللَّه عمر چون وضو ميگرفت ، دو دست خود را تر ميكرد و جلو سرش را مسح ميكرد ، و بعضى گفته‌اند : معنى آيه آن است كه همه ى سر را مسح كنيد . اندازه ى مسح سر را از مالك پرسيدند ، گفت : از جلو آغاز كنيد و دو دست را به پشت سر بگردانيد و دوباره بجلو بياوريد ، ابو حنيفه و ابو يوسف گفته‌اند : به كمتر از سه انگشت نبايد مسح شود ، ابو الفتوح نوشته است : اگر كسى بجاى مسح سر غسل كند و سر بشويد مجزى نباشد از مسح سر بنزديك ما ، و بنزديك جمله ى فقها مجزى باشد ، و بنزديك ما مسح سر و مسح پاى ببقيّت نداوت وضو بايد ، و آبى نو نبايد گرفتن براى او ، و جمله ى فقها خلاف كردند در اين و گفتند : آبى نو بايد گرفتن ، و مالك گفت : اگر ببقيّت نداوت مسح كشد روا باشد ، جز كه فاضلتر آن است كه آبى نو برگيرد ، و مسح بر عمامه دادن روا نباشد ، و مذهب ابو حنيفه و شافعى همچنين است و ثورى و اوزاعى و احمد و اسحاق گفتند روا باشد ، و بنزديك ما مسح دادن بر گوش روا نباشد و نه شستن او ، و شافعى گفت : مستحبّ است كه مسح بردهد گوشها را بآبى نو ، و ابو حنيفه گفت : گوش از جمله ى سر است با سر بايد مسح دادن آن را ، و زهرى گفت : از جمله ى روى است با روى ببايد شستن ، مالك و احمد حنبل گفتند از سر است اما مسحش بآبى نو بايد .\r\nتفسير تنوير المقباس : از جمله ى « فَاغْسِلُوا » تا « بِرُؤُسِكُمْ » يعنى هرطور دلتان بخواهد .\r\n« وَأَرْجُلَكُمْ إِلَى الْكَعْبَيْنِ » 6 طبرى : در قرائت كلمه ى « ارجل » اختلاف است عدّه اى از قاريهاى حجاز و عراق با نصب و صداى بالاى لام خوانده‌اند و بر اين\r\n","description":"","footnote":"","page_name":" 230 ","page_number":230},
  {"content":"\r\nقرائت اين كلمه مربوط مىشود به « ايديكم » و معنى چنين مىشود : دستهاى خود را بشوئيد و پاهاى خود را ، و ابن عبد خير از پدرش روايت كرده است : ديدم علىّ عليه السّلام وضو گرفت و پشت پاى خود را شست و فرمود : اگر روش پيغمبر ( ص ) نبود كه پشت پاى خود را ميشست ، من گمان داشتم كه كف پا لازمتر است شسته شود ، اعمش گفته است : اصحاب عبد اللَّه مسعود با نصب ميخوانده‌اند و در وضو پاى خود را ميشسته‌اند ، و عدّه اى ديگر از قاريهاى عراق و حجاز كلمه ى « ارجل » را با جرّ و صداى زير لام خوانده‌اند تا مربوط شود به كلمه ى « رؤس » و معنى مىشود : بشوئيد دست و صورت خود را و مسح كنيد سر و پاى خود را ، عكرمه از ابن عبّاس روايت كرده است كه او گفت : در وضو دو شستن است و دو مسح كردن . بانس مالك گفتند :\r\nروزى حجّاج باهواز بر منبر رفت و در سخنرانى خود گفت : اى مردم براى وضو صورت و دست بشوئيد و سر را مسح كنيد و پاى خود را بشوئيد كه پليدترين جاى بدن آدمى پاى او است ، پس روى پا و كف پا و پى پشت پا را در وضو بشوئيد . انس گفت : سوگند به خدا كه حجّاج دروغ گفته است و خدا در قرآن فرموده است : سر و پا را مسح كنيد ، و انس خود در وضو روى پاى را مسح ميكرد بطورى كه تر ميشد ، و جابر از ابو جعفر « گويا مقصودش امام باقر ( ع ) است » روايت كرده است كه فرمود : سر و پاهاى خود را مسح كن ، شعبى گفته است : مسح پاها لازم است نه شستن آنها ، چون آنچه در وضو بايد شسته شود در تيمّم بايد مسح شود ، و آنچه در وضو بايد مسح شود تيمم ندارد ، پس مسح سر و پا لازم است ، چون در تيمم براى آنها دستورى نيست .\r\nمجمع : حسن بصرى و طبرى و جبّائى گفته‌اند : در شستن پا و مسح آن تفاوت نيست ، ولى اين دو نفر گفته‌اند : اگر كسى بخواهد بجاى شستن پاها را مسح كند ، بايد تمام پشت پا را مسح كند ، و يكى از پيشوايان زيدى مذهبان گفته است : شستن و مسح كردن هر دو واجب است ، و در مذهب شيعه مسح لازم است و روايات از امام - هاى ( ع ) ما زياد است به اين دستور مثل روايت احمد بن محمّد كه گفت : از امام موسى عليه السّلام\r\n","description":"","footnote":"","page_name":" 231 ","page_number":231},
  {"content":"\r\n\r\n\r\nپرسيدم چه طور پاها را در وضو مسح كنيم ؟ آن حضرت تمام دست بر پشت پاى خود گذارد و كشاند تا بند پا ، من عرض كردم : اگر كسى با دو انگشت دست مسح كند كافى است يا نه ؟ فرمود : نه ، بايد با تمام دست باشد .\r\n« إِلَى الْكَعْبَيْنِ » ابو الفتوح : در معنى كعبين اختلاف است : بمذهب شيعه مقصود استخوان برآمده ى روى پا است ، و بمذهب ديگران دو استخوان برآمده ى دو طرف پا است كه قوزك پا باشد ، و چون كلمه ى « كعبين » بمعنى دو استخوانست پس مقصود همان است كه ما معتقديم و اگر مقصود قوزك باشد بايد « كعاب » گفته ميشد كه بمعنى چهار استخوان باشد ، چون در هر پائى دو استخوان است . و ترتيب در وضو واجب است مطابق باشد با آنچه در آيه گفته شده است ، چون پيغمبر بيك نفر عرب وضو را به همين ترتيب ياد داد ، و فرمود : اين است وضو كه به غير آن نماز درست نيست ، و مسح بر كلاه و كفش جايز نيست ، چون در آيه مسح سر و پا واجب شده است . و كلاه بر سر و كفش بپاى را سر و پا نميگويند .\r\nتفسير طنطاوى : بيشتر فقهاء جايز دانسته‌اند بر عمامه و كفش مسح شود ، ولى شيعه و خوارج آن را منكرند .\r\n« وَإِنْ كُنْتُمْ جُنُباً » 6 چون تفصيل غسل و تيمّم را در سورهء نساء آيت چهل و سوّم نوشته‌ايم ، تكرار آن لازم نيست .\r\n« وَمِيثاقَه الَّذِي واثَقَكُمْ بِه » 6 كلمه ى ميثاق را مفسّرين مختلف معنى كرده‌اند اوّل - آن پيمان كه پيغمبر ( ص ) در اوّل اسلام با مردم استوار كرد كه بفرمان خدا باشند چه آنها را خوش باشد يا ناخوش ، دوّم - آنكه در حجّة الوداع مردم را وادار كرد بر قبول احكام اسلام و ولايت علىّ عليه السّلام ، چنان كه از ابو الجارود نقل شده است كه او گفت : امام باقر ( ع ) فرمود : مقصود از ميثاق ولايت علىّ عليه السّلام است كه پيغمبر از مردم بيعت بر آن گرفت ، سوم - پيمان روز الست كه بنى آدم پذيرفته‌اند فرمانبر و مطيع باشند استفاده ى ما . 1 - جمله ى « ما يُرِيدُ اللَّه لِيَجْعَلَ عَلَيْكُمْ مِنْ حَرَجٍ » ممكن است بگوئيم : بصريح اين جمله هر وظيفه ى دينى و عقلى كه انجام آن براى\r\n","description":"","footnote":"","page_name":" 232 ","page_number":232},
  {"content":"\r\nشخص موجب زحمت و مشقّت باشد ، او از آن تكليف معاف است چنان كه بسيارى از تكاليف به همين واسطه از اشخاص معذور و عفو شده است ، مثل : روزه ى مريض ، غسل در خطر بيمارى يا سردى از اندازه بيش كه شخص نتواند تحمّل كند و مانند اينها . 2 - جمله ى « لكِنْ يُرِيدُ » تا آخر براى تنبيه مردم است كه مجموعه ى اين وظايف وسيله ى پاكى انسان است از پليديهاى فكرى و اخلاقى و بدنى ، و گمان نبرند پيغمبر مثل بتپرستها است كه از بيم و اميد حوادث زندگى پناه به بتها مىبرند و از ناچارى براى آنها قربانى ميكنند ، آن حضرت هم براى خود خدائى فرض كرده است . و از ترس او اين رنجها را بر خود و مردم هموار كرده است .\r\nو با توجّه به يكايك اين فرمانها از لزوم وفاى بعهد تا وجوب تيمّم ، فهميده مىشود كه آمادگى انسانى براى انجام اين كارها خود موجب صفاى دل است ، و پاكى ضمير كه بدبينى و بدخواهى و اضطراب درونى در چنين دلها راه ندارد ، اين است كه اين احكام وسيله ى پاكى دل است از جهت آسايش وجدانى خود انسان نسبت به خودش ، و نيز اين طور مردم مقيد و دلبسته بآداب وظايف اجتماع و مواظب حسن رفتار با مردم كه خود را مكلَّف ميدانند بهر قول و عهد و پيمان رفتار كنند و هرگز خلاف نكنند ، البتّه چنين مردم از پليدى بىاعتبارى و خوارى در نظر ديگران ، و اجتماع پاك هستند ، پس مجموعه ى اين دستورهاى پيغمبر براى همه ى افراد اجتماع است كه از پليديهاى بدنى و هم از وسوسه هاى درونى در كار خود و ديگران پاك شوند . 3 - جمله ى « لِيُتِمَّ نِعْمَتَه » دنباله ى مطالب گذشته است كه چون اين وظايف و احكام براى پاكى دل و تن فرد و اجتماع است ، پس موجب تكميل ديگر خوشيهاى زندگى است ، زيرا اگر انسان با همه ى وسائل زندگى دلش آرام نبود ، زندگى بر او تلخ است ، لكن چون دانست كه خود و ديگران وظايفى دارند و به آن رفتار ميكنند ، خود را در عالم امن و آسايش هميشگى مىبينند ، و آنوقت است كه نعمت و خوشى براى او ببالاترين پايه ى خود رسيده است . 4 - در كلمه ى « ميثاقه » نظر مفسّرين را نوشتيم ، ولى ممكن است اين طور بگوئيم : چون « ميثاق » تعهّد و\r\n","description":"","footnote":"","page_name":" 233 ","page_number":233},
  {"content":"\r\nپيمانى است ميان دو نفر كه بميل خود بر انجام امرى استوار ميكنند ، پس پيمان از طرف خداوند نسبت به انسان همين آفرينش او است يا امتيازات آدمى از عقل و فكر و اراده و ديگر بهره هاى زندگى ، و از آن وقت كه خدا او را آفريده است با مقتضيات اين پيمان بوده است و خواهد بود ، يعنى خداوند كه يك طرف قرارداد است به قرارداد خود رفتار كرده است ، و هيچ تخلَّف و دريغ از آن نشده است ، و طرف ديگر پيمان انسان است ، و پيمان او با آفريننده ى خود جز رفتار و كردار خردمندانه چيز ديگر متصوّر نيست ، و در دنباله ى يادآورى بستن پيمان گفته شده است « إِذْ قُلْتُمْ سَمِعْنا وَأَطَعْنا » تا آخر شايد اشاره به همين مطلب باشد كه ما بشما عقل داديم و شما هم گفتيد : شنيديم و پذيرفتيم ، يعنى با عقل و خرد در كليه ى كارهاى زندگى رفتار كرديد ، پس تقوى و اطاعت پيغمبر نيز از كارهاى عقل است و مواد مورد پيمان شما كه بايد به آن رفتار كنيد .\r\n[ سوره المائدة ( 5 ) : آيات 8 تا 11 
  ]\r\nيا أَيُّهَا الَّذِينَ آمَنُوا كُونُوا قَوَّامِينَ لِلَّه شُهَداءَ بِالْقِسْطِ وَلا يَجْرِمَنَّكُمْ شَنَآنُ قَوْمٍ عَلى أَلَّا تَعْدِلُوا اعْدِلُوا هُوَ أَقْرَبُ لِلتَّقْوى وَاتَّقُوا اللَّه إِنَّ اللَّه خَبِيرٌ بِما تَعْمَلُونَ ( 8 ) وَعَدَ اللَّه الَّذِينَ آمَنُوا وَعَمِلُوا الصَّالِحاتِ لَهُمْ مَغْفِرَةٌ وَأَجْرٌ عَظِيمٌ ( 9 ) وَالَّذِينَ كَفَرُوا وَكَذَّبُوا بِآياتِنا أُولئِكَ أَصْحابُ الْجَحِيمِ ( 10 ) يا أَيُّهَا الَّذِينَ آمَنُوا اذْكُرُوا نِعْمَتَ اللَّه عَلَيْكُمْ إِذْ هَمَّ قَوْمٌ أَنْ يَبْسُطُوا إِلَيْكُمْ أَيْدِيَهُمْ فَكَفَّ أَيْدِيَهُمْ عَنْكُمْ وَاتَّقُوا اللَّه وَعَلَى اللَّه فَلْيَتَوَكَّلِ الْمُؤْمِنُونَ ( 11 )\r\nمعنى لغات : قوّامون - جمع قوّام ، بمعنى خوشقامت ، عهده دار كار ، توانا و با قدرت در كار ، امير و فرمانده . يجرمنّكم - از جرم و جريمه جرم ، بر وزن فعل بفتح فا\r\n","description":"","footnote":"","page_name":" 234 ","page_number":234},
  {"content":"\r\nو سكون عين و جرم بر وزن فعل بفتح فا و عين ، و جريمه بمعنى بريدن ، تمام كردن بچنگ آوردن ، گناه كردن ، شنآن - بد آمدن از كسى با دشمنى و بد اخلاقى .\r\nجهت نزول : طبرى ، بعضى گفته‌اند : چون پيغمبر ( ص ) مالى از يهود به قرض ميخواست ، نزد آنها رفت ، حىّ بن اخطب كه رئيس يهود بود گفت : از اين موقع بهتر نيست براى نابودى اين مرد ، خواستند از پشت بام سنگى بر سر آن حضرت بيندازند و بكشندش . پيغمبر ( ص ) متوجّه شد و به زودى از آنجا خارج شد ، آيت يازدهم « اذْكُرُوا نِعْمَتَ اللَّه » تا آخر براى دفع اين شرّ نازل شد ، ابن عبّاس گفته است يهود پيغمبر و اصحابش را دعوت كردند كه آنها را بكشند ، آن حضرت خبردار شد ، و نرفت ، اين آيه اشاره بان قضيّه است ، عدّه اى گفته‌اند : در جنگ بطن نخل اعراب مى - خواستند مسلمانان را در حال نماز غافلگير كنند ، پيغمبر ( ص ) مأمور شد نماز را به صورت نماز خوف بخواند « ما تفصيل اين قضيّه را نوشته‌ايم » اين آيه آن قضيّه را براى مسلمين يادآورى كرده است ، از جابر روايت شده است : پيغمبر در يكى از مسافرتها بمنزلى وارد شد ، مردم زير درختهاى خاردارى در بيابان پناهنده شدند كه دمى بياسايند ، پيغمبر هم در زير درختى نشست و شمشير خود را به آن آويخت ، عربى آمد و آن را برداشت و از غلاف برآورد ، و به آن حضرت عرض كرد : چه كسى تو را از من نجات ميدهد ؟ فرمود : خدا ، او شمشير را غلاف كرد و از نيّت بد خود منصرف شد ترجمه :\r\n8 اى مؤمنين براى خدا استوار بر گواهى بحقّ و عدالت باشيد و دشمنى شما با مردمى نبايد وادارتان كند بر گناه بيدادگرى بلكه داد دهيد كه دادگرى به پاكدامنى نزديكتر است و بهتر و از آزار خدا بترسيد كه او خبردار است از آنچه شما ميكنيد .\r\n9 خدا به آن كسان كه مؤمن شدند و نيكوكار نويد داده است كه براىشان آمرزش است و مزدى بزرگ .\r\n10 و آن كسان كه كافر شدند و نشانه هاى ما را دروغ شمردند اين گونه مردم ياران آتش باشند .\r\n11 اى كسانى كه به خدا و پيغمبر گرويده‌ايد به ياد آريد آن روزگار كه گروهى كوشيدند تا بشما دست درازى كنند و خدا آن دستان را از شما بازداشت پس ز خشم خدا پرهيز كنيد كه بايد مؤمنان را تكيه بر خدا باشد\r\n","description":"","footnote":"","page_name":" 235 ","page_number":235},
  {"content":"\r\nسخن مفسّرين : « لا يَجْرِمَنَّكُمْ شَنَآنُ قَوْمٍ » 8 طبرى : عبد اللَّه بن كثير گفت :\r\nپيغمبر براى استمداد مالى بسوى آنها رفت ، خواستند آن حضرت را بكشند موفّق نشدند ، اين آيه براى جلوگيرى از كينه توزى مسلمين با يهود نازل شد كه نيّت بد آنها موجب بيعدالتى شما نشود .\r\n« اعْدِلُوا هُوَ أَقْرَبُ لِلتَّقْوى » 8 طبرى : جهت توصيف عدالت به نزديكى تقوى اين است كه : چون انسان عادل بود ، بواسطه ى حس عدالت خواهى فرمان بر احكام خداوند مىشود و پرهيزگار ، و كسى كه نافرمان بود البتّه با تقوى و پرهيز - كارى سر و كار ندارد و چنين شخصى از حقّ و عدالت بىخبر است .\r\n« وَعَلَى اللَّه فَلْيَتَوَكَّلِ الْمُؤْمِنُونَ » 11 روح البيان : چون رسيدن ببهره هاى حياتى و آسايش از گرفتارىهاى زندگى از خداوند است و بس بايد توكّل به خدا باشد ، و معنى توكّل اعتصام به خداوند است در همه ى كارها ، و جاى توكّل دل است و جنبش و كار زندگى با توكّل ناسازگار نيست ، چون اگر انسان تصديق كرد كه سرنوشت زندگى او از سوى خدا است ، پس دشوارى و آسانى از او است .\r\nمثنوى در دفتر اوّل از افسانه ى كليله و گفتگوى وحوش براى توكّل شاهد مىآورد :\r\n\r\nجمله گفتند : اى حكيم با خبر\r\nالحذردع ليس يغني عن قدر\r\n\r\n\r\nدر حذر شوريدن شور و شر است\r\nرو توكّل كن توكّل بهتر است\r\n\r\n\r\nبا قضا پنجه مزن اى تند و تيز\r\nتا نگيرد هم قضا با تو ستيز\r\n\r\n\r\nمرده بايد بود پيش حكم حقّ\r\nتا نيايد زحمت از ربّ الفلق\r\n\r\n\r\nگفت آرى گر توكّل رهبر است\r\nاين سبب هم سنّت پيغمبر است\r\n\r\n\r\nگفت پيغمبر به آواز بلند\r\nبا توكّل زانوى اشتر ببند\r\n\r\n\r\nرمز « الكاسب حبيب اللَّه » شنو\r\nاز توكّل در سبب غافل مشو\r\n\r\n\r\nرو توكّل كن تو با كسب اى عمو\r\nجهد ميكن كسب ميكن مو به مو\r\n\r\n\r\nدر توكّل جهد و كسب اوليتر است\r\nزان كه در ضمنش محبّت مضمر است\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n[ سوره المائدة ( 5 ) : آيات 12 تا 14 
  ]\r\nوَ لَقَدْ أَخَذَ اللَّه مِيثاقَ بَنِي إِسْرائِيلَ وَبَعَثْنا مِنْهُمُ اثْنَيْ عَشَرَ نَقِيباً وَقالَ اللَّه إِنِّي مَعَكُمْ لَئِنْ أَقَمْتُمُ الصَّلاةَ وَآتَيْتُمُ الزَّكاةَ وَآمَنْتُمْ بِرُسُلِي وَعَزَّرْتُمُوهُمْ وَأَقْرَضْتُمُ اللَّه قَرْضاً حَسَناً لأُكَفِّرَنَّ عَنْكُمْ سَيِّئاتِكُمْ وَلأُدْخِلَنَّكُمْ جَنَّاتٍ تَجْرِي مِنْ تَحْتِهَا الأَنْهارُ فَمَنْ كَفَرَ بَعْدَ ذلِكَ مِنْكُمْ فَقَدْ ضَلَّ سَواءَ السَّبِيلِ ( 12 ) فَبِما نَقْضِهِمْ مِيثاقَهُمْ لَعَنَّاهُمْ وَجَعَلْنا قُلُوبَهُمْ قاسِيَةً يُحَرِّفُونَ الْكَلِمَ عَنْ مَواضِعِه وَنَسُوا حَظًّا مِمَّا ذُكِّرُوا بِه وَلا تَزالُ تَطَّلِعُ عَلى خائِنَةٍ مِنْهُمْ إِلَّا قَلِيلًا مِنْهُمْ فَاعْفُ عَنْهُمْ وَاصْفَحْ إِنَّ اللَّه يُحِبُّ الْمُحْسِنِينَ ( 13 ) وَمِنَ الَّذِينَ قالُوا إِنَّا نَصارى أَخَذْنا مِيثاقَهُمْ فَنَسُوا حَظًّا مِمَّا ذُكِّرُوا بِه فَأَغْرَيْنا بَيْنَهُمُ الْعَداوَةَ وَالْبَغْضاءَ إِلى يَوْمِ الْقِيامَةِ وَسَوْفَ يُنَبِّئُهُمُ اللَّه بِما كانُوا يَصْنَعُونَ ( 14 )\r\nمعنى لغات : نقيب - آنكه وارسى كار كسى را مىكند و مطَّلع از زندگى او است و اختياردار و سرپرست او است ، عزّرتموهم - از مصدر تعزير بمعنى تنبيه كردن ملامت كردن ، احترام و كومك كردن ، كتك زدن و باصطلاح از لغات اضداد است . لاكفّرن از مصدر تكفير بمعنى پوشيدن ، كافر دانستن ، دست به سينه تواضع و تعظيم كردن ، گناه بخشيدن ، كفّاره دادن ، قاسيه - از قساوه بفتح قاف بمعنى سختى و محكمى ، تاريكى شب ، يحرّفون - از مصدر تحريف بمعنى تغيير و دگرگون كردن ، اغرينا -\r\n","description":"","footnote":"","page_name":" 237 ","page_number":237},
  {"content":"\r\nاز مصدر اغراء بمعنى وادار كردن ، فتنه و دشمنى ايجاد كردن ، ترجمه :\r\n12 و همانا خدا از بنى اسرائيل پيمان گرفت و دوازده نفر سالار و سر - پرست از خودشان براىشان برگزيد و به آنها گفت : من با شما هستم و البتّه چو نماز بپاى داريد و زكات بدهيد و به پيامبران من بگرويد و كومكشان كنيد و بنكوكارى در راه خدا وام دهيد بديهاى شما را ببخشم و درون چنان بهشتهائى كنم كه شما را رودها از آن روا باشد و اگر از آن پس از شما كسى كافر شد ز راه راست گم شده باشد .\r\n13 پس چو پيمان خود شكستند لعنتشان كرديم و خوار و دور از هر فرخندگى و دلهاشان سخت نموديم كه سخنان حقّ دگرگون ميكردند [ و به خواهش خود نمودار ميكردند 
  ] و آن بهره و سودى كه بيادشان سپرده بودند فراموش كردند [ و ز پيروى حقّ بىبهره شدند 
  ] و هميشه تو از خيانت و نادرستى آنان خبردار ميشوى بجز مردمى اندك از ايشان [ كه مؤمن هستند 
  ] پس تو از بدشان درگذر و آنان را ببخش كه البتّه خدا نكوكاران را دوست بدارد .\r\n14 و از آن كسان كه گفتند :\r\nما نصارى هستيم نيز پيمان گرفتيم و آنها آنچه سفارش شده بودند فراموش كردند و كمتر سودى از آن نبردند و ما ميانشان دشمنى و كينه برانگيختم كه تا بروز رستاخيز بماند و زود باشد كه ز آنچه كردند خدا خبردارشان كند .\r\nسخن مفسّرين : « وَلَقَدْ أَخَذَ اللَّه » طبرى : اين آيه براى دلدارى پيغمبر ( ص ) و مؤمنين نازل شد آنگاه كه آهنگ آسيب به آن حضرت داشتند ، و يادآورى است اخلاق آن مردم را كه تمام اين مدّت اشخاصى سرسخت و لجوج بوده‌اند ، و با اطلاع به - حقّ و حقيقت از آن رو گردان بوده‌اند ، پس شما مسلمانان از اين سوء رفتارشان نگران نباشيد كه خوى ديرين آنها است .\r\nمجمع و ابو الفتوح : مقصود پذيرش و ايمان بگفته هاى پيغمبران و رفتار به دستور آنها است .\r\nفخر : براى يادآورى بمؤمنين است كه چون در آيت جلو گفت بپيمان رفتار كنيد ، در اينجا گفته شده است : يهود پيمان شكنى كردند شما مواظب باشيد رفتار\r\n","description":"","footnote":"","page_name":" 238 ","page_number":238},
  {"content":"\r\n\r\nآنها را تقليد نكنيد ، جهت ديگر ممكن است تذكر بعموم مردم باشد كه پيمان و الزام بانجام وظايف مخصوص مسلمانان نيست ، بلكه سعادت هر فرد بشر در آن است « وَبَعَثْنا مِنْهُمُ اثْنَيْ عَشَرَ نَقِيباً » 12 طبرى و مجمع : در معنى اين جمله چند قول است :\r\n1 - مجاهد و سدّى گفته‌اند : يعنى فرمان كرديم بموسى كه از هر سبط و تيره اى از تيره هاى دوازده گانه ى بنى اسرائيل يك نفر بفرستد براى رسيدگى و كنجكاوى از قوت و قدرت دشمنهاشان كه در سرزمين شام بودند ، آنها رفتند و قدرت عجيبى در مردم آنجا مشاهده كردند و برگشتند و خويشان خود را از آن خبردار كردند و منع از جنگ با آنها مگر دو نفر از آن دوازده نفر كه قبيله ى خود را دلدارى دادند تا به - جنگ بروند .\r\n2 - حسن بصرى و جبّائى گفته‌اند : يعنى دوازده نفر ضامن از آنها گرفته شد كه بپيمانها و وظايف دينى خود رفتار كنند .\r\n3 - قتاده گفته است يعنى دوازده نفر شاهد يا رئيس از مردم خودشان براى آنها معيّن كرديم . 4 - بلخى گفته است : ممكن است مقصود اين باشد كه براى هر سبطى يك پيغمبر و يا يك رئيس معيّن كرديم . 5 - ابو مسلم گفته است : يعنى دوازده پيغمبر فرستاديم براى تعليم تورات و احكام و وظايف دين .\r\n« وَقالَ اللَّه إِنِّي مَعَكُمْ » 12 مجمع : از ربيع نقل شده است يعنى : با شما نقيبان و سرپرستان خدا همراه است ، بعضى گفته‌اند : يعنى با شما بنى اسرائيل كه پيمان استوار ميكنيد ، و بيشتر مفسّرين گفته‌اند : ممكن است بنى اسرائيل و نقبا همگى مقصود باشند و معنى جمله اين است كه خدا پشتيبان شما است در برابر دشمن تا بتوانيد به ميثاق و پيمان خود رفتار كنيد .\r\n« فَبِما نَقْضِهِمْ مِيثاقَهُمْ » 12 مفسّرين سه معنى براى نقض ميثاق نوشته‌اند :\r\n1 - تكذيب و كشتن پيغمبران ، 2 - انكار و كتمان درستى گفتار پيغمبر اسلام ، 3 - هر دوى آنها .\r\n","description":"","footnote":"","page_name":" 239 ","page_number":239},
  {"content":"\r\n« لَعَنَّاهُمْ » 13 فخر : عطا گفته است يعنى از رحمت خود محرومشان كرديم ، حسن بصرى و مقاتل گفته‌اند : يعنى آنها را به صورت بوزينه و خوك درآورديم و مسخ كرديم .\r\nابن عبّاس گفته است : يعنى آنها را محكوم به پرداخت جزيه نموديم .\r\n« وَجَعَلْنا قُلُوبَهُمْ قاسِيَةً » 13 مفسّرين از حمزه و كسائى نقل كرده‌اند كه « قسيّة » با تشديد ياء بىالف قرائت كرده‌اند ، و ديگران بقرائت مشهور با الف خوانده‌اند ، طبرى گفته است : بقرائت مشهور بمعنى سختى است كه چون پيمان شكستند ملعون شدند و دلهاشان سخت شد از پذيرش ايمان و نرمى و مهربانى ، و بقرائت حمزه و كسائى يا به همين معنى است با اين تفاوت كه در فهماندن معنى قساوت بليغتر و رساتر است ، مثل « قدير و قادر » . و ممكن است كلمه ى « قسيّه » بمعنى آميخته باشد مثل « دراهم قسيّة » يعنى پولهائى كه نقره ى خالص نيست و آميخته است ، و به اين معنى مقصود اين است كه دلها آميخته ى به كفر شده است ، چون پيمان شكستند ايمانشان خالص نماند و آميخته بكفر شد .\r\n« يُحَرِّفُونَ الْكَلِمَ » 13 طبرى : يعنى چون دلهاشان سخت بود تورات را عوض ميكردند و بميل خود مينوشتند و بمردم بيسواد ميگفتند : اين است تورات موسى ، و همين خوى نفاق و دروغ با قساوت قلب از زمان موسى ( ع ) بود تا دوران اسلام ابن عبّاس گفته است : معنى جمله اين است : علماى يهود از حدود احكام تورات تجاوز ميكردند و بپيروان خود ميگفتند : از دين محمّد آنچه مطابق با روش شما است بپذيريد ، و غير آن را نپذيريد .\r\nامام فخر : چون كتاب و نوشته اى كه عموم مردم از آن خبردار هستند تغييرش ممكن نيست ، پس مقصود از اين جمله آن است كه كلمات خداوندى را تأويل مى - كردند و بسود خود تفسير مينمودند .\r\n« وَنَسُوا حَظًّا مِمَّا ذُكِّرُوا بِه » 13 فخر : ابن عبّاس گفته است : يعنى از آن بهره اى كه در تورات سفارش و معين شده بود دست برداشتند و آن پذيرش اسلام بوده است .\r\n","description":"","footnote":"","page_name":" 240 ","page_number":240},
  {"content":"\r\n\r\nتنوير المقباس : يعنى رها كردند قسمتى از وظايف معيّن شده در تورات كه پيروى و تصديق خصوصيّات پيغمبر ( ص ) بوده است .\r\n« تَطَّلِعُ عَلى خائِنَةٍ مِنْهُمْ » 13 طبرى : كلمه ى « خائنه » بمعنى خيانت است ، يعنى يهود امروز مانند درگذشتگان خود پيمان شكن و بدرفتار هستند ، و تو از اينها هم خيانتهائى مشاهده ميكنى ، پس دلگير و نگران مباش .\r\n« إِلَّا قَلِيلًا مِنْهُمْ فَاعْفُ عَنْهُمْ وَاصْفَحْ » 13 مجمع : ابو مسلم گفته است : يعنى از آن عدّه ى كم كه خيانت نكرده‌اند درگذر و ببخش ، تا آنگاه كه بپيمان خود رفتار ميكنند و با تو خيانت ندارند ، حسن بصرى و جعفر بن مبشّر گفته‌اند : يعنى اگر توبه كردند و بپرداخت جزيه تسليم شدند ، تو از گناهشان درگذر ، قتاده گفته است اين آيه وظيفه ى پيغمبر بوده است در آن روز و پس از آن نسخ شده است به اين آيه « قاتِلُوا الَّذِينَ لا يُؤْمِنُونَ بِاللَّه » يعنى بجنگيد با آنها كه كافر هستند ، جبّائى گفته است : اين حكم نسخ شده است بوسيله ى اين آيه : « وَإِمَّا تَخافَنَّ مِنْ قَوْمٍ خِيانَةً فَانْبِذْ إِلَيْهِمْ عَلى سَواءٍ » يعنى اگر از مردمى خيانت مشاهده شد بايد رفتار تو با آنها همانند رفتار آنها با تو باشد .\r\n« الَّذِينَ قالُوا إِنَّا نَصارى » فخر : يعنى ادّعا ميكنند : ما مسيحى هستيم ولى دروغ ميگويند .\r\n« فَأَغْرَيْنا بَيْنَهُمُ الْعَداوَةَ » 14 طبرى : يعنى ميان آنها ايجاد دشمنى كرديم ، و جهت دشمنى مسيحيها با يكديگر بعضى گفته‌اند اختلافات خانوادگى و قديمى بوده است كه چون از كتاب آسمانى و دين رو گردان شدند ، بآداب و رسوم وحشىگرى و بىتربيتى گرويدند دشمنى كردند ، و بهتر آن است كه بگوئيم : دشمنيها براى اختلافات مذهبى بوده است ، چنانچه ديگران هم گفته‌اند ، و در مقصود از آنها كه با يكديگر دشمن شده‌اند اختلاف است : سدّى و مجاهد و ابن زيد گفته‌اند :\r\nيعنى ميان يهود و مسيحى اختلاف شد ، ربيع انس گفته است : مقصود خود مسيحيها هستند كه در اصول دين با يكديگر اختلاف و عداوت پيدا كردند .\r\n","description":"","footnote":"","page_name":" 241 ","page_number":241},
  {"content":"\r\nمجمع : كينه و دشمنى مسيحيها با يكديگر در اين بود كه يك دسته نسطورى بودند كه گفتند عيسى پسر خدا است و ديگر يعقوبى كه معتقد بودند عيسى خدا است ، و ملكانّيه هستند كه ميگويند خدا عضو سوّم آفرينش است ، و دو عضو ديگر مسيح است و مريم ، و جعفر بن حرث گفته است : جهت اينكه خدا ايجاد دشمنى ميان آنها كرده است آن است كه : چون هر دسته اى از راه حق منحرف شد و نتوانست از آن طريق حقّ را از باطل تميز بدهد و بر عقيده ى خود دليلهائى داشت كه عقيده دسته ى ديگر را باطل ميدانست ، و همينطور بقيه ى فرقه هاى مختلف هر كدام دليلى بر عقيده ى خود و فساد ديگر عقايد داشتند ، پس انكار حقّ و عقايد مختلف باطل موجب شد كه آنها تحريك شوند بر دشمنى يكديگر ، و نيز گفته‌اند جهت ايجاد دشمنى آن است كه چون پيمان بندگى و اطاعت را در هم شكستند ، ما هم موجب نفرت هر يك دسته را از دسته ى ديگر در دل آنها انداختيم و در نتيجه دشمنى ميانشان توليد شد .\r\nتأويلات كاشانى : يعنى چون اسير خوى درندگى و علفخوارى شدند و شيطان بر آنها مسلَّط شد و از نور توحيد محروم شدند و از عالم قدس بدور افتادند و بعوالم پست مادّى گرفتار شدند ، پس در نتيجه ى اختلاف خواسته هاى مادّى ناچار شدند با يكديگر مخالف و دشمن شوند .\r\nتفسير عبده : در آخر تفسير اين آيات استدلال مفصّل بر معايب انجيل مسيحيها كرده است و در پايان مطالب خود نوشته است : يكى از فلاسفه ى هند با ديده انصاف در تاريخ اديان نگريسته و هر يك را با دقّت تحقيق كرده است ، و چون دولتهاى منتسب بدين مسيح زياد و نيرومند و داراى علوم و صنايع هستند ، در اين دين بحث و دقّت بيشتر كرده است ، پس از آن در دين اسلام دقيق شده است و آن را پذيرفته است و كتابى بانگليسى نوشته است بعنوان « چرا مسلمان شدم » ؟ و در آن تشريح كرده است برتريهاى اسلام را بر دينهاى ديگر و مهمترين برترى اسلام در نظر او اين است كه دين اسلام تاريخ صحيح محفوظ دارد و معلوم است\r\n","description":"","footnote":"","page_name":" 242 ","page_number":242},
  {"content":"\r\n\r\nكه مطالب آن همان است كه محمّد بن عبد اللَّه آورده است ، و آن شخص معيّن ، عربى بىسواد بوده است ، و در مدينه از شهرهاى عربى دفن شده است ، و موجب تعجّب او شده است كه اروپائى دين خود را به كسى منسوب ميداند كه او را از رتبه ى بشريّت بالاتر ميداند . و خدا ميشمارد ، و از تاريخ چنين موجود اطلاع كافى ندارد و انجيلهاى چهارگانه كه دارند اصل آنها معلوم نيست از كجا گرفته شده است ؟ و اطمينان نيست بتاريخ تأليف و اشخاص نويسنده ى آن ، بعلاوه ى همه ى اين - نواقص نتوانسته است از تاريخ مسيح مطلب مفيد و كامل بنويسد كه چنين شخص در جوانى چه جور بود و در بچگى چه ميكرد و چه طور پيشرفت كرد و تربيت و تعليم او چگونه بوده است ؟ البتّه مخلوقات خدا جور بجور هستند و سليقه و افكارشان مختلف است .\r\nسخن ما : جمله ى « قالَ اللَّه إِنِّي مَعَكُمْ » تا آخر اشاره است به اين مطلب كه مردم آن روز محتاج بيادآورى بودند ، انجام وظايف و خواندن نماز ، و دستگيرى از فقرا و كومك بپيشوايان و همكارى با نهضتها و تحوّلات و اطاعت از اصول تعليم و تربيت كه مجموع اين طور فكر و عمل موجب مىشود انسان موجودى بشود بوسيله ى عقل و اراده ى خود وابسته ى به خدا و آفريننده كه آنچه مىانديشد و مىكند از نظر خير و مصلحت است و خدا را اطاعت مىكند ، و البتّه اين طور انسان هميشه با خدا است و اگرچه همه ى موجودات وابسته ى به خدا هستند و او هر موجودى را در قدرت خود دارد ، ليكن چنين انسان بواسطه ى به كار بردن اراده و عقل خود در راه حقّ و حقيقت ميداند خدا با او است و از خود و آفرينش بى خبر نيست و از آن دسته نيست كه سعدى توصيف كرده است :\r\n\r\nدوست نزديكتر از من به من است\r\nوينت مشكل كه من از وى دورم\r\n\r\n\r\nچكنم با كه توان گفت كه دوست\r\nدر كنار من و من مهجورم\r\n\r\nبلكه از آن دسته است كه جامى گفته است : ( شمع كاشانه ى اويم همه عمر ) .\r\nو جمله هاى آخر آيه « فَمَنْ كَفَرَ بَعْدَ ذلِكَ مِنْكُمْ فَقَدْ ضَلَّ سَواءَ السَّبِيلِ » اشاره به -\r\n","description":"","footnote":"","page_name":" 243 ","page_number":243},
  {"content":"\r\nهمين مطلب و تأكيد آن است از طريق عكس نتيجه كه كفر و نافرمانى دورى از حقّ است با اختيار و عقل ، و با اينكه كافر در طبيعت و نهاد خود به خداوند مربوط است ولى خود را از او جدا كرده است . 2 - جمله هاى « فَبِما نَقْضِهِمْ مِيثاقَهُمْ تا آخر » باز همين مطلب را تأكيد مىكند كه عمل زشت آنها موجب لعن شده است ، و ما اثر اين طور كار و فكر را قساوت قلب قرار داده‌ايم كه خود بميل خود وسيله ى لعن و قساوت فراهم كرده‌اند ، و سود حقيقى را فراموش كرده‌اند . 3 - جمله هاى « فَأَغْرَيْنا بَيْنَهُمُ الْعَداوَةَ » تا آخر توصيف دسته ى ديگر از مردم منحرف است كه نتيجه ى پيمان شكستن ، يعنى از قانون طبيعت دست برداشتن ، و از راه فكر و عقل و مبارزه ى با هوى و هوس باطل منحرف شدن موجب مىشود كه آنچه از معلومات خود با عقل و خرد و تجربه فراهم كرده است ، و آنچه از كتاب و مدرسه بدست آورده همه را ناديده انگاشته و خود را از سود آنها محروم كند ، و دنباله ى آن پيدايش دشمنى است و كينه توزى ميان خود آنها ، و كلمات « إِلى يَوْمِ الْقِيامَةِ » ميفهماند : تا هر وقت فكر و عمل اين گونه مردم به ميزان عقل و سنجش نباشد و با تعصّب و خواهشهاى نفسانى زندگى كنند ، عداوت و كينه توزى باقى است اگرچه بقيامت منتهى شود . 4 - ظاهر كلمات « إِلى يَوْمِ الْقِيامَةِ » ميفهماند دشمنى و كينه توزى ملتها تا قيامت باقى است ، ليكن معلوم است : چون علَّت دشمنى پيمان شكنى است و از ياد بردن سفارشهاى پيغمبران پس هر وقت به خود آمدند و از كجروى پشيمان شدند ، دشمنى و كينه توزى با يكديگر نخواهند داشت . 5 - اين آيات ملَّتهاى مسيحى و يهود را توصيف مىكند و سرنوشت آنها را مينماياند ، لكن از اين سه آيه همان مفاد عموم آيات كه پنداشت و عبرت فهميده مىشود كه نتيجه ى تعصّب و بيراهه پيمودن دشمنى است و گرفتارى در دنيا و آزار در عالم ديگر ، و معلوم است : اين خاصيّت و اثر ، طبيعى است و منحصر بيك ملَّت و مذهب نيست ، و هميشه اينجور فكر و كار همين نتايج را دارد ، اينك جاى دقّت و پرسش است كه در اين دوران كدام ملَّت مشمول مفاد اين آيات هستند ؟ در درجه اول همين مردم هستند كه ادعاى پيروى مسيح و انتساب به آن حضرت دارند ، و\r\n","description":"","footnote":"","page_name":" 244 ","page_number":244},
  {"content":"\r\n\r\nاكنون هم با همه پيشرفتهاى عقل و علم ، آن خاصيّت روز نزول اين آيات در اينها نمودارتر است ، امروز ملَّتهاى اروپا كه مسيحى شناخته شده‌اند و دستگاه هاى تبليغات مسيحى دارند ، بواسطه ى شكستن پيمان خداوند كه عقل است و انصاف و از ياد بردن نصيحتهاى مسيح ، خود را به دو دسته ى شرق و غرب و سرمايه دار و كمونيست تقسيم كرده‌اند ، با اينكه هريك از اين دو دسته با خود نيز هزاران دشمنى و كينه توزى دارند و همگى به جان خود افتاده و ملتهاى ديگر را به آتش كينه و عداوت خود مىسوزانند ، قضاوت اين مطلب با مردم صاحب نظر است كه آيا مفاد اين آيه امروز نمودارتر است يا در هنگام نزول به همين درجه كينه و دشمنى بوده است ؟ دسته ى دوّم از مردم مشمول مفاد اين آيات مسلمانها هستند كه در دنباله تعصّب و نادانى پيمان خداوندى را درهم شكسته‌اند ، و گفتار قرآن را فراموش كرده‌اند كه ميگويد « لَنْ يَجْعَلَ اللَّه لِلْكافِرِينَ عَلَى الْمُؤْمِنِينَ سَبِيلًا » يعنى هرگز خداوند كافران را بر مسلمانان مسلَّط نميكند ، و اين حديث را « المؤمنون يد على من سواهم » يعنى اتّحاد مسلمين وسيله ى چيرگى بر ديگران است ، و با عقايد سخيف مذهبى و مطامع مادّى و تملَّق و جانبدارى بيگانگان ، ميان خود كينه و دشمنى توليد كرده‌اند ، و عموم مردم و اشخاص با سواد بواسطه ى اختلاف عقيده و فكر يكديگر را دشمن ميدارند ، و دولتها و ارباب قدرت بخاطر مطامع و ميل اجانب كينه و دشمنى خود را به گوش عالميان ميرسانند . اينها است رهبرى قرآن كه لازم دانسته است ، هميشه ارزش عقل و خرد ، و پستى نادانى و طمع ، پيوسته ى به كسب و كار آدمى باشد تا سر افراز بماند .\r\n[ سوره المائدة ( 5 ) : آيات 15 تا 16 
  ]\r\nيا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ كَثِيراً مِمَّا كُنْتُمْ تُخْفُونَ مِنَ الْكِتابِ وَيَعْفُوا عَنْ كَثِيرٍ قَدْ جاءَكُمْ مِنَ اللَّه نُورٌ وَكِتابٌ مُبِينٌ ( 15 ) يَهْدِي بِه اللَّه مَنِ اتَّبَعَ رِضْوانَه سُبُلَ السَّلامِ وَيُخْرِجُهُمْ مِنَ الظُّلُماتِ إِلَى النُّورِ بِإِذْنِه وَيَهْدِيهِمْ إِلى صِراطٍ مُسْتَقِيمٍ ( 16 )\r\n","description":"","footnote":"","page_name":" 245 ","page_number":245},
  {"content":"\r\n\r\nمعنى لغات : ممّا - مركّب از دو كلمه ى من و ما ، يعنى از آنچه رضوان - خوشنودى - سبل - جمع سبيل بمعنى راهها ، صراط - راه و جاده .\r\nجهت نزول - اسباب النزّول سيوطى : عكرمه گفت : يهود در مجازات بزهكار اختلاف داشتند ، حضور پيغمبر رفتند كه شايد بوسيله ى آن حضرت مشكل خود را حلّ كنند ، پيغمبر فرمود : عالم خودتان را معرّفى كنيد ، آنها عبد اللَّه بن صوريا را معرّفى نمودند ، پيغمبر او را سوگندهاى سخت داد كه حقّ را پنهان نكند و آنچه حضرت موسى دستور داده است براى مجازات بزهكار براستى بگويد ، او گفت : چون عمل زشت بسيار شد ، و عدّه ى زياد بزهكار شدند و زياد كشته شدند مجازات اين عمل را تبديل كرديم به صد تازيانه و تراشيدن سر ، پيغمبر ( ص ) فرمود : بزهكار را سنگسار كنيد .\r\nترجمه :\r\n15 اى مردمى كه نامه ى آسمانى داريد همانا پيغمبر ما نزد شما آمد و او بسيارى از آنچه ز كتاب آسمانى پنهان ميكرديد براىتان روشن مىكند و بسيارى از آن آن را ناديده مىانگارد\r\nو البتّه 16 پرتو و نامه اى از سوى خدا بوده است كه براى شما آمده است\r\n17 تا هر كس پيرو خوشنودى خدا [ و روش پسنديده 
  ] بود خدا او را به آن راهها كه سلامتى است [ و بركنارى از گزند ديو 
  ] بود رهبرى كند و باذن خدا آنان را از تيرگى بروشنى برد و به راه راست راهنمائى كند .\r\nسخن مفسّرين : « وَيَعْفُوا عَنْ كَثِيرٍ » 15 تفسير نيشابورى : يعنى آنچه در دين اسلام احتياج باظهار آن نيست پيغمبر صرف نظر مىكند ، از حسن بصرى نقل شده است يعنى از بيشتر مردم درميگذرد و از جرائم آنها دنبالگيرى و مجازات نميكند .\r\nمجمع البيان : جهت آشكار كردن پيغمبر ( ص ) قسمتى از احكام تورات را كه آنها مستور داشته بودند و اظهار نكردند بسيارى از قسمتهاى ديگر آن اين است كه آنچه نشانه ى پيغمبرى آن حضرت بود و آنچه حكم مورد احتياج بود مثل مجازات بزهكاران پيغمبر\r\n","description":"","footnote":"","page_name":" 246 ","page_number":246},
  {"content":"\r\n\r\nآشكار ميكرد ، و از بقيّه كه فايده اى در اظهارش نبود صرف نظر ميفرمود .\r\n« مَنِ اتَّبَعَ رِضْوانَه » 17 فخر : يعنى آن كس پى دين مىرود براى بدست آوردن آنچه خدا براى او پسنديده است ، ولى آن كه از دين ، تقليد گذشتگان را ميخواهد ، و دقت و استدلال در عقايد خود ندارد : مشمول اين جمله نيست و پيرو غير رضوان خدا است .\r\nمجمع البيان : يعنى رضاى خدا را بخواهد بوسيله ى ايمان و قبول قرآن و تصديق پيغمبر و پيروى از اديان .\r\n« سُبُلَ السَّلامِ » ابو الفتوح : در معنى اين جمله چند قول است : 1 - سدّى و حسن بصرى گفتند : سلام نام خدا است ، و مقصود اين است كه مىنماياند راه دين خدا را كه اسلام باشد ، و يا راه ثواب خدا كه بهشت باشد ، 2 - زجاج گفته است ، يعنى راهنمائى مىكند به راه سلامتى و آسايش از هر شر ، و بسوى وصول بهر مرغوب و خوب .\r\n« يُخْرِجُهُمْ مِنَ الظُّلُماتِ إِلَى النُّورِ بِإِذْنِه » 17 مفسّرين كلمه ى « باذنه » را معنى كرده‌اند بلطف و توفيق و فرمان و اراده و خواست خداوند .\r\nفخر : مقصود از ظلمات كفر است ، چون شخص كافر مانند آن كه در تاريكى حيران و سرگردان است ، او هم حيران است و بلاتكليف ، و نور يعنى ايمان و همانطور كه روشنائى وسيله ى راهيابى است ، ايمان هم آدمى را بخير و سعادت و به بهشت راهنمائى مينمايد .\r\n[ سوره المائدة ( 5 ) : آيات 17 تا 19 
  ]\r\nلَقَدْ كَفَرَ الَّذِينَ قالُوا إِنَّ اللَّه هُوَ الْمَسِيحُ ابْنُ مَرْيَمَ قُلْ فَمَنْ يَمْلِكُ مِنَ اللَّه شَيْئاً إِنْ أَرادَ أَنْ يُهْلِكَ الْمَسِيحَ ابْنَ مَرْيَمَ وَأُمَّه وَمَنْ فِي الأَرْضِ جَمِيعاً وَلِلَّه مُلْكُ السَّماواتِ وَالأَرْضِ وَما بَيْنَهُما يَخْلُقُ ما يَشاءُ وَاللَّه عَلى كُلِّ شَيْءٍ قَدِيرٌ ( 17 ) وَقالَتِ الْيَهُودُ وَالنَّصارى نَحْنُ أَبْناءُ اللَّه وَأَحِبَّاؤُه قُلْ فَلِمَ يُعَذِّبُكُمْ بِذُنُوبِكُمْ بَلْ أَنْتُمْ بَشَرٌ مِمَّنْ خَلَقَ يَغْفِرُ لِمَنْ يَشاءُ وَيُعَذِّبُ مَنْ يَشاءُ وَلِلَّه مُلْكُ السَّماواتِ وَالأَرْضِ وَما بَيْنَهُما وَإِلَيْه الْمَصِيرُ ( 18 ) يا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ عَلى فَتْرَةٍ مِنَ الرُّسُلِ أَنْ تَقُولُوا ما جاءَنا مِنْ بَشِيرٍ وَلا نَذِيرٍ فَقَدْ جاءَكُمْ بَشِيرٌ وَنَذِيرٌ وَاللَّه عَلى كُلِّ شَيْءٍ قَدِيرٌ ( 19 )\r\n","description":"","footnote":"","page_name":" 247 ","page_number":247},
  {"content":"\r\nمعنى لغات : ملك - سلطنت و كشوردارى ، احبّاء - جمع حبيب به معنى دوستان ، مصير - بازگشتگاه ، فترة - شكستگى ، ناتوانى ، آرامش فاصله ى ميانه كار و عمل .\r\nجهت نزول : بعضى از اين آيات مربوط بادّعاى مسيحيها و يهود است كه در نقل گفتار مفسّرين يادآورى شده است .\r\nترجمه :\r\n18 البتّه كافر شدند آنها كه گفتند : خدا همان مسيح پسر مريم است ، اى محمّد بگو : اگر خدا بخواهد مسيح پسر مريم و مادر او و همه ى آنچه در زمين است نابود كند كه فراگيرد اختياردار چيزى از كار او هست [ و تواند جلوگير آن شود 
  ] 19 ؟\r\nپس آنچه در آسمانها و زمين است و آنچه ميان آنها است مال خدا است و آنچه خواهد بيافريند و خدا است كه تواناى بر همه چيز بود .\r\n20 يهوديان و مسيحيان گفتند : ما فرزندان خدا و دوستان او هستيم [ كه از روزگاران پيغمبر و كتاب داريم و از اين راه وابسته به خدا هستيم 
  ] اى محمّد بگو : پس چرا بگناهانتان گرفتارتان خواهد كرد ؟\r\nمگر نه شما آدمى هستيد از همانها كه او آفريده و آنكه را خواهد بيامرزد و آن را كه خواهد و بسرنوشت كرده گرفتار كند كه براى خدا است پادشاهى آسمانها و زمين\r\n","description":"","footnote":"","page_name":" 248 ","page_number":248},
  {"content":"\r\n\r\nو آنچه در ميان آن دو بود و سر انجام بسوى او است .\r\nاى وابستگان بكتاب آسمانى همانا پيغمبر ما نزد شما آمد كه براىتان درست و نادرست نمودار كند بر آنگاه كه پيامبران را روزگار سپرى شده تا نگوئيد : كسى نيامد و بيم و نويدى نداد كه همانا بيم و نويدآورى است نزد شما آمده چه خدا بر همه چيز توانا بود .\r\nسخن مفسّرين : « يَخْلُقُ ما يَشاءُ » 19 مجمع : يعنى آنچه خدا بخواهد مى - آفريند چه از نر و ماده يا از ماده تنها ، پس مسيح كه از ماده بدون نر هست آفريده ى خدا است .\r\nفخر : اين جمله را دو جور ميتوان معنى كرد : 1 - يعنى گاهى خدا از نر و ماده ميآفريند ، مثل عموم حيوانات ، يا از ماده ، مثل عيسى ، و يا بىنر و ماده ، مثل آدم ابو البشر ، 2 - يعنى آنچه ميخواهد ميآفريند ، اگر بدست مسيح از گل به شكل پرنده درست مىكند ، بقدرت خود ، آن را گوشت و استخوان مىكند و پر ميدهد تا پرواز كند ، و يا اگر بخواهد آن را كه مرده است و يا كور است و پيس ، زنده مىكند و شفا ميدهد .\r\n« نَحْنُ أَبْناءُ اللَّه وَأَحِبَّاؤُه » 20 - طبرى : ابن عبّاس گفت : عثمان بن اصار و نجوى بن عمرو بن شاس حضور پيغمبر ( ص ) رسيدند ، پس از مدّتى گفتگو ، به آنها فرمود از خدا بترسيد و مسلمان شويد و گر نه در عالم ديگر سخت گرفتار خواهيد شد ، آنها گفتند : تو ما را از چه ميترسانى ، سوگند به خدا ما فرزندان و دوستان خدا هستيم .\r\nامام فخر : اين جمله چند جور معنى مىشود : 1 - ما فرزندان پيغمبران خدا هستيم . 2 - بواسطه ى شدّت وابستگى به خدا بمقام فرزندى او رسيده‌ايم ، پس فرزند او هستيم . 3 - چون يهود عزير را پسر خدا ميدانستند و مسيحيها را و آن دو نفر را از خود ميدانستند و خودشان را از آنها ، پس معنى جمله اين است : ما از دسته ى فرزند خدا هستيم .\r\nبيان السعادة : جهت اينكه يهوديها و مسيحيها ادّعا ميكردند كه ما پسر خدا هستيم اين بود كه معتقد بودند : هر كس معتقد به خدا باشد و خود را نزديك\r\n","description":"","footnote":"","page_name":" 249 ","page_number":249},
  {"content":"\r\n\r\nبه او بكند مانند فرزند است براى خدا .\r\n« قُلْ فَلِمَ يُعَذِّبُكُمْ بِذُنُوبِكُمْ » 20 فخر : مقصود گرفتاريهاى يهود است در دنيا و گرفتارى يهودى و مسيحى است در عالم ديگر كه خود آن را قبول داشته‌اند و در قرآن از آنها نقل شده است كه ميگفته‌اند « لَنْ تَمَسَّنَا النَّارُ إِلَّا أَيَّاماً مَعْدُودَةً » يعنى بيش از چند روز معدود گرفتار آتش نخواهيم بود .\r\n« يا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ » 21 طبرى : ابن عبّاس گفت :\r\nمعاذ بن جبل و سعد بن عباده و عقبه بن وهب بيهود گفتند : شما پيوسته ما را نويد ميداديد بظهور پيغمبرى كه خود اوصاف او را ميشمرديد ، پس از خدا بترسيد و گفتار پيغمبر را قبول كنيد كه ميدانيد او پيغمبر است ، آنها گفتند : پس از موسى پيغمبرى و كتابى نيست و ما چنين چيزى نگفته‌ايم اين آيه براى اين گفتگو نازل شد .\r\n« عَلى فَتْرَةٍ مِنَ الرُّسُلِ » 21 مجمع : يعنى : پس از وقفه ى پيدايش پيغمبر و كهنگى دين و كتاب آسمانى ، و از اين جمله فهميده مىشود كه دوران فتره ميان رفتن مسيح و آمدن پيغمبر ما بوده است و در اين مدّت پيغمبرى نبوده است ، و پيش از آن پيوسته در ميان بنى اسرائيل پيغمبرانى بوده‌اند ، و از كلبى نقل شده است :\r\nميان دوران مسيح و ظهور پيغمبر اسلام پانصد و شصت و نه سال فاصله بوده است و پس از مسيح چهار پيغمبر بوده است كه در قرآن است : « إِذْ أَرْسَلْنا إِلَيْهِمُ اثْنَيْنِ فَكَذَّبُوهُما فَعَزَّزْنا بِثالِثٍ » يعنى : فرستاديم بسوى آنها دو نفر ، پس از آنكه سخنانشان را نپذيرفتند ، سوّمى ، براى تقويت آن دو نفر فرستاديم ، و از چهارمين خبر ندارم ، و مدّت صد و سى و چهار سال اين چهار پيغمبر بودند و بقيه ى مدّت تا ظهور محمّد ( ص ) فتره بوده است و قطع نبوّت .\r\nفخر : از كلبى نقل شده است : پس از مسيح تا ظهور پيغمبر ما چهار پيغمبر بوده‌اند كه سه نفر از بنى اسرائيل بوده‌اند و يك نفر عرب بنام خالد بن سنان عبسى .\r\nسخن ما : آيت بيست و يك « يا أَهْلَ الْكِتابِ تا آخر » ميگويد مدّتى گذشت كه پيغمبر و رهنما در ميان مردم نبود ، ما محمّد را فرستاديم تا شما را راهنمائى كند ، و\r\n","description":"","footnote":"","page_name":" 250 ","page_number":250},
  {"content":"\r\nشما عذر نياوريد كه چون رهبر نداشتيم منحرف از دين و زندگى شديم ، در برابر اين جمله ها ممكن است گفته شود : چه جهت داشته است كه پيغمبر نبوده است و بعد پيدا شده است ، اگر لازم بود ، چرا آن مدّت نبوده است ، و اگر لازم نبوده است چرا آمده است ؟ در جواب اين اعتراض يا سوء تفاهم ممكن است بگوئيم : مثنوى در دفتر ششم حكايت شبگردى سلطان محمود غزنوى با دزدان ميگويد :\r\n\r\nذرّه ذرّه كاندرين ارض و سما است\r\nجنس خود را همچو كاه و كهربا است\r\n\r\n\r\nمعده نان را مىكشد تا مستقر\r\nمىكشد مر آب را تفّ جگر\r\n\r\n\r\nچشم جذّاب بتان ز اين كويها است\r\nمغز جويان از گلستان بويها است\r\n\r\nدر اين كره ى زمين كه انسان زندگى مىكند ، اجناس و افراد موجودات به - تناسب احتياج و استعداد لوازم بقا و تكامل آنها آفريده شده است ، و در هر زمان و در هر محيط و سرزمين احتياجى است و وسائلى كه بتناسب يكديگر آفريده شده است و البتّه يكى از نيازمنديهاى انسان مربّى و راهنما است براى مصلحتهاى اجتماعى و قوانين زندگى ، و هم براى توجّه بعالم ديگر كه بتناسب ممالك و ملل كم و بيش بوده است چنان كه پيدايش دين موسى و مسيح و زردشت و بودا و كنفسيوس به موجب مقتضيات زمان و افكار مردم و ملَّتهاى مختلف بوده است ، و چون در جمله ى مورد بحث روى سخن ما با يهود و مسيحيان حجاز و جزيرة العرب بوده است ، و تا مدّت زمانى كم و بيش ميان مردم بمقتضاى زمان و سرزمين ، آداب و قوانين و افكار پيشوايان يهودى و مسيحى بوده است ، از اين جهت گفته شده است : « عَلى فَتْرَةٍ مِنَ الرُّسُلِ » يعنى تا وقتى كه آثار و نمونه از تعليمات پيغمبران باقى بود دوران انقطاع پيدايش پيغمبران بوده است ، و چون بمقتضاى زمان ، افكار مردم مهيّا شد براى پذيرفتن احكام و آداب و قوانين بيشتر و مفصّلتر و بهتر ، آن فتره و انقطاع مرتفع شد و رسولى فرستاده شد مجهّز و آماده براى تربيت بشر تا قرنهاى متمادى و ادّعاى بعضى مورخين كه ايران از قشون عرب نترسيد و شكست نيافت ، بلكه دين او را پسنديد و به آن گرويد ، شايد مربوط و مولود همين مطلب باشد كه چون آداب و افكار\r\n","description":"","footnote":"","page_name":" 251 ","page_number":251},
  {"content":"\r\n\r\nمذهبى و تربيتى مقتضى آن دوران كهنه شده و قابل تحمّل نبود و دين اسلام را شايسته و مناسب مقتضيات زمان و افكار خود تشخيص دادند ، آن را پذيرفتند ، چنان كه در آيات متعدّد بطور كلَّى گفته شده است : قرآن وسيله ى رهبرى است ، و اختصاص بملَّتى و سرزمينى داده نشده است .\r\n[ سوره المائدة ( 5 ) : آيات 20 تا 26 
  ]\r\nوَ إِذْ قالَ مُوسى لِقَوْمِه يا قَوْمِ اذْكُرُوا نِعْمَتَ اللَّه عَلَيْكُمْ إِذْ جَعَلَ فِيكُمْ أَنْبِياءَ وَجَعَلَكُمْ مُلُوكاً وَآتاكُمْ ما لَمْ يُؤْتِ أَحَداً مِنَ الْعالَمِينَ ( 20 ) يا قَوْمِ ادْخُلُوا الأَرْضَ الْمُقَدَّسَةَ الَّتِي كَتَبَ اللَّه لَكُمْ وَلا تَرْتَدُّوا عَلى أَدْبارِكُمْ فَتَنْقَلِبُوا خاسِرِينَ ( 21 ) قالُوا يا مُوسى إِنَّ فِيها قَوْماً جَبَّارِينَ وَإِنَّا لَنْ نَدْخُلَها حَتَّى يَخْرُجُوا مِنْها فَإِنْ يَخْرُجُوا مِنْها فَإِنَّا داخِلُونَ ( 22 ) قالَ رَجُلانِ مِنَ الَّذِينَ يَخافُونَ أَنْعَمَ اللَّه عَلَيْهِمَا ادْخُلُوا عَلَيْهِمُ الْبابَ فَإِذا دَخَلْتُمُوه فَإِنَّكُمْ غالِبُونَ وَعَلَى اللَّه فَتَوَكَّلُوا إِنْ كُنْتُمْ مُؤْمِنِينَ ( 23 ) قالُوا يا مُوسى إِنَّا لَنْ نَدْخُلَها أَبَداً ما دامُوا فِيها فَاذْهَبْ أَنْتَ وَرَبُّكَ فَقاتِلا إِنَّا هاهُنا قاعِدُونَ ( 24 )\r\nقالَ رَبِّ إِنِّي لا أَمْلِكُ إِلَّا نَفْسِي وَأَخِي فَافْرُقْ بَيْنَنا وَبَيْنَ الْقَوْمِ الْفاسِقِينَ ( 25 ) قالَ فَإِنَّها مُحَرَّمَةٌ عَلَيْهِمْ أَرْبَعِينَ سَنَةً يَتِيهُونَ فِي الأَرْضِ فَلا تَأْسَ عَلَى الْقَوْمِ الْفاسِقِينَ ( 26 )\r\nمعنى لغات : ادبار - جمع دبر و دبر با ضمّ دال و ضمّ و سكون باء به معنى آخر هر چيز و دنبال آن و پشت سر ، جبّارين - جمع جبّار ، بمعنى مسلَّط ، نافرمان متكبّر ، يتيهون - از مصدر تيه بمعنى تحيّر و سرگردانى . تأس - از مصدر اسى\r\n","description":"","footnote":"","page_name":" 252 ","page_number":252},
  {"content":"\r\n\r\nبمعنى اندوه .\r\nترجمه :\r\nبه ياد دارى محمّد كه روزگارى موسى بمردم خود گفت : اى بنى - اسرائيل به ياد آوريد بخشش خدا را بر خود آنگاه كه در ميان شما پيغمبرانى آفريد و پادشاه تان كرد و آنچه بشما داد به كسى از جهانيان نداد .\r\n23 اى گروه وابسته به من به آن زمين پاك و مقدس كه خدا براى شما بسرنوشت كرده درون شويد و برنگرديد [ و نافرمانى نكنيد 
  ] كه چون زيانبردگان دگرگون شويد .\r\n24 آنها گفتند اى موسى به آنجا مردمى ستمكارند و تا آنها از آنجا برون نروند ما در آن نرويم و اگر بيرون شدند ما درون شويم .\r\n25 دو مرد از آنها كه خدا نعمت ديندارى به آنها داده بود و ترسى بدل داشتند گفتند : از اين در بر آنان درون شويد كه چون درون آن شديد شما چيره باشيد\r\n26 و بر خدا توكّل كنيد اگر مؤمن باشيد . آنها گفتند : 27 اى موسى هرگز ما درون آن نشويم تا آنگاه كه آنها به آن جا هستند پس تو با پروردگارت برو و بجنگيد و ما اينجا نشسته‌ايم .\r\n28 موسى گفت : پروردگارا من جز اختيار خود و برادرم ندارم پس تو ميان ما و مردم بدكار جدائى بيار .\r\nاو گفت : 29 [ آنها كه چنين كردند 
  ] پس آن سرزمين بر آنان روا نباشد كه تا چهل سال سرگردان به روى زمين بگردند و تو اندوه مردم ستمكار مدار .\r\nگفتار مفسّرين : « وَإِذْ قالَ مُوسى لِقَوْمِه » 23 طبرى : اين آيه براى دلدارى پيغمبر است كه اگر از يهود ناملايم مشاهده ميفرمايد ناراحت نباشد كه از قديم - زمان آنها چنين مردمانى بوده‌اند كه با همه ى نعمتها و موجبات آسايش ، نافرمان بوده‌اند و از مصلحت خود رو گردان .\r\n« جَعَلَكُمْ مُلُوكاً » 23 طبرى : يعنى ديگران را تحت فرمان شما قرار داد . و پيغمبر ( ص ) فرمود : هر كس خانه و خدمتكار داشته باشد او پادشاه است . و ابن عبّاس گفته است در بنى اسرائيل رسم بوده است كه هر كس زن و خانه و خدمتگار داشت او را ملك ميناميدند .\r\n« وَآتاكُمْ ما لَمْ يُؤْتِ أَحَداً » 22 مجمع : يعنى بمردم جهان كه در دوران ايشان\r\n","description":"","footnote":"","page_name":" 253 ","page_number":253},
  {"content":"\r\nبودند بمانند آن ندادند و يا همگى آنچه داشتند كه پيغمبرى ، حكومت ، منّ و سلوى و ديگر چيزها به ديگران همه ى آنها را ندادند .\r\n« ادْخُلُوا الأَرْضَ الْمُقَدَّسَةَ » 23 طبرى : در مقصود از ارض مقدّسه مفسّرين اختلاف كرده‌اند ، بعضى شام گفته‌اند : بعضى گفته‌اند : مقصود زمين اريحا است و عدّه اى گفته‌اند : دمشق است و فلسطين و قسمتى از اردن ، ليكن چون دليل صحيح بر تعيين آن نداريم ميدانيم كه مقصود فاصله ى ميان نيل مصر و فرات بوده است .\r\n« قَوْماً جَبَّارِينَ » 25 طبرى : جبّار يعنى آنكه مشغول به اصلاح كار خود و ديگران است ، و هر كس بحقّ يا باطل نفع خود را بخواهد او را هم جبّار مىنامند و آنها را كه ستمكار بمردم و نافرمان دستور خدا هستند ، جبّار مينامند ، و آنها را از اين جهت جبّارين ناميده‌اند كه ديگر مردم را مقهور و مغلوب خود كرده بودند .\r\n« قالَ رَجُلانِ مِنَ الَّذِينَ يَخافُونَ أَنْعَمَ اللَّه عَلَيْهِمَا » 26 مجمع : از مجاهد و سدّى نقل شده است : يعنى دو نفر از دوازده نفر نقيب كه در آيات سابق گفته شده است و مأمور رسيدگى باوضاع شهر مقدّس بودند ، و جبّائى گفته است : با اينكه از جبّارين ميترسيدند ، خدا به آنها انعام كرده بود كه سخن حقّ بر زبان آنها آمد ، و سعيد بن جبير گفت : يعنى دو نفر از مردانى كه اهل شهر جبّارين بودند و بر دين موسى بودند ، و قتاده گفته است : آنهائى كه از خدا ميترسيدند ، و خدا به آنها احسان كرده بود كه دين حقّ پذيرفته بودند .\r\n« فَاذْهَبْ أَنْتَ وَرَبُّكَ » 27 فخر : در معنى اين جمله چند احتمال است :\r\n1 - آنها معتقد بوده‌اند كه خدا جسم است و ممكن است برود بجنگ با جبّارين 2 - مقصود از رفتن بجنگ اراده و آهنگ جنگ است ، يعنى شما عازم بجنگ باشيد و ما در انتظار نتيجه ، 3 - مقصود از رفتن با خدا كومك خدا است ، يعنى برو و خدا كومك تو باشد .\r\nتنوير المقباس ابن عبّاس : يعنى برو تو با آقاى خودت هارون ، امام فخر نوشته\r\n","description":"","footnote":"","page_name":" 254 ","page_number":254},
  {"content":"\r\nاست : چون هارون از موسى بزرگتر بوده است او را ربّ ناميده‌اند .\r\n« فَافْرُقْ بَيْنَنا وَبَيْنَ الْقَوْمِ الْفاسِقِينَ » 28 مجمع : در معنى اين جمله دو عقيده است 1 - ابن عباس و ضحّاك گفته‌اند موسى از خدا مسئلت كرد كه حكم كند آنها از حقّ و صواب دور هستند ، و نتيجه ى آن همان شد كه مدّت چهل سال در بيابان سرگردان بودند ، 2 - جبّائى گفته است : يعنى موسى تقاضا كرد كه خداوند در آخرت آنها را از او جدا كند و در آتش بدارد .\r\n« يَتِيهُونَ فِي الأَرْضِ » 29 مجمع : يعنى در فاصله ى بيابان شش فرسخ متحيّر بودند و راه خروج از آنجا را پيدا نميكردند ، و مجاهد و حسن بصرى گفته‌اند : آنچه ميرفتند باز خود را در جاى اوّل ميديدند ، شب تا صبح راه ميرفتند ، صبح در همان جاى اوّل شب بودند ، باز تا شب ميرفتند ، و در جاى اوّل صبح بودند .\r\n« فَلا تَأْسَ عَلَى الْقَوْمِ الْفاسِقِينَ » 29 مجمع : زجّاج گفته است : روى سخن با پيغمبر ( ص ) است .\r\nفخر : چون موسى از خدا مسئلت كرد كه ميان او و فاسقين حكومت كند و به او اعلام شد كه اين مردم در بيابان چهل سال گرفتار خواهند بود ، ناراحت شد كه تا اين اندازه گرفتارى براى آنها نميخواست . با اين جمله او را دلدارى داده‌اند كه اين پيش آمد مهّم نيست و تو اندوهناك نباش . و مقاتل گفته است : چون موسى به آنها خبر داد كه چهل سال گرفتار خواهند بود ، ملامتش كردند ، او پشيمان شد ، با اين جمله دلش را آرام كردند كه جاى پشيمانى نيست . و ممكن است دلدارى پيغمبر ( ص ) باشد كه اندوه مدار بر اين مردم نافرمان و معارض پيغمبران كه از قديم زمان كارشان سرسختى بوده است و نافرمانى .\r\nروح البيان : در تأويلات نجميّه گفته است : عجب است كه موسى و هارون به شومى ملَّت بنى اسرائيل چهل سال در بيابان سرگردان بودند ، ولى اينها به بركت آن دو نفر تمام مدّت را در آسايش بودند كه سايه ى ابر داشتند و خوراك از منّ و سلوى ، اين نتيجه ى همراهى نيك و بد است از يكديگر بگفته ى حافظ :\r\n","description":"","footnote":"","page_name":" 255 ","page_number":255},
  {"content":"\r\n\r\nدريغا عيش شبگيرى كه در خواب سحر بگذشت\r\nبدان قدر وصال اى دل كه در هجران فرومانى\r\n\r\n\r\nملول از همرهان بودن طريق كاردانى نيست\r\nبكش دشوارى منزل به ياد عهد آسانى\r\n\r\nسخن ما : 1 - آيت 22 جمله ى « آتاكُمْ ما لَمْ يُؤْتِ » مىرساند كه به ديگرى در عالم پيغمبرى و پادشاهى نداده‌اند . و اين درست نيست پس شايد مقصود اين باشد كه تا آن دوران پادشاه درستكار كه از سوى حقّ باشد و پيغمبر از بنى اسرائيل بوده است و در ديگر ملَّتها نبوده است ، و شايد چون آنها از تمدّنهاى ديگر خبر نداشته‌اند مقصود اين باشد : به كسى از مردم جهان كه شما ميشناسيد حكومت و پيغمبرى نداديم و شايد در هر جا كه كلمه ى عالمين گفته شده است اين معنى منظور باشد چون آفرينش بىآغاز و انجام را چگونه مردم ميتوانسته‌اند درك كنند تا براى - شان حكمى بر آن شود و يا توصيف آن كنند . و هم اكنون كه آدمى سفينه ى فضائى به كرات ديگر ميفرستد از كلمه ى « رَبِّ الْعالَمِينَ » تا چه اندازه ميتواند درك كند كه در آن دوران چيزى از اين كلمه بتواند بخاطر خود مجسّم كند پس اين گونه كلمات در هر روزگارى يك سنخ فهم مردم آن است . 2 - جمله ى آخر « فَلا تَأْسَ عَلَى الْقَوْمِ الْفاسِقِينَ » بمناسبت كلمه ى فاسقين شايد اشاره باشد به اين كه اگر مردمى از راه سركشى و هوا - پرستى گرفتارى براى خود فراهم كردند ، لايق نيستند كه كسى غمخواريشان بكند ، تا آنگاه كه از كارى پشيمان نشده و فاسق باشند ، چون گرفتارى خواه مادّى و خواه معنوى ، چه نفسانى و چه اجتماعى اگر مولود بدكارى بود قابل اصلاح نيست مگر آنگاه كه از اصل و موجب پيدايش علاج شود ، پس تا آنگاه كه بر فسق باقى هستند قابل غمخوارى و علاج نيستند . شيخ صفى عليشاه در تفسير منظوم خود گفته است :\r\n\r\nز امر موسى چون همى سر سروازدند\r\nلايق آن تيه و آن حيرت شدند\r\n\r\n","description":"","footnote":"","page_name":" 256 ","page_number":256},
  {"content":"\r\n\r\n[ سوره المائدة ( 5 ) : آيات 27 تا 32 
  ]\r\nوَ اتْلُ عَلَيْهِمْ نَبَأَ ابْنَيْ آدَمَ بِالْحَقِّ إِذْ قَرَّبا قُرْباناً فَتُقُبِّلَ مِنْ أَحَدِهِما وَلَمْ يُتَقَبَّلْ مِنَ الآخَرِ قالَ لأَقْتُلَنَّكَ قالَ إِنَّما يَتَقَبَّلُ اللَّه مِنَ الْمُتَّقِينَ ( 27 ) لَئِنْ بَسَطْتَ إِلَيَّ يَدَكَ لِتَقْتُلَنِي ما أَنَا بِباسِطٍ يَدِيَ إِلَيْكَ لأَقْتُلَكَ إِنِّي أَخافُ اللَّه رَبَّ الْعالَمِينَ ( 28 ) إِنِّي أُرِيدُ أَنْ تَبُوءَ بِإِثْمِي وَإِثْمِكَ فَتَكُونَ مِنْ أَصْحابِ النَّارِ وَذلِكَ جَزاءُ الظَّالِمِينَ ( 29 ) فَطَوَّعَتْ لَه نَفْسُه قَتْلَ أَخِيه فَقَتَلَه فَأَصْبَحَ مِنَ الْخاسِرِينَ ( 30 ) فَبَعَثَ اللَّه غُراباً يَبْحَثُ فِي الأَرْضِ لِيُرِيَه كَيْفَ يُوارِي سَوْأَةَ أَخِيه قالَ يا وَيْلَتى أعَجَزْتُ أَنْ أَكُونَ مِثْلَ هذَا الْغُرابِ فَأُوارِيَ سَوْأَةَ أَخِي فَأَصْبَحَ مِنَ النَّادِمِينَ ( 31 )\r\nمِنْ أَجْلِ ذلِكَ كَتَبْنا عَلى بَنِي إِسْرائِيلَ أَنَّه مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الأَرْضِ فَكَأَنَّما قَتَلَ النَّاسَ جَمِيعاً وَمَنْ أَحْياها فَكَأَنَّما أَحْيَا النَّاسَ جَمِيعاً وَلَقَدْ جاءَتْهُمْ رُسُلُنا بِالْبَيِّناتِ ثُمَّ إِنَّ كَثِيراً مِنْهُمْ بَعْدَ ذلِكَ فِي الأَرْضِ لَمُسْرِفُونَ ( 32 )\r\nمعنى لغات : و اتل - از مصدر تلاوه بكسر و صداى پائين تا بمعنى خواندن و قرائت كردن ، نبأ - خبر . تبوأ - از مصدر بواء با فتح و صداى بالاى با به معنى بجرم و خون كسى را مجازات كردن و كشتن ، يبحث - از مصدر بحث ، بمعنى كندن و جستجو كردن زمين و يواري - از مصدر مواراه بمعنى چيزيرا پوشيدن . سواة - زشت دوستى - قبيح و زشت ، عورت و آنچه پوشيدنش لازم است ، اجل - به سكون دوّم سبب و جهت انجام يك كار .\r\nترجمه :\r\n30 اى محمّد براى اين كتاب خوانده ها خبر درست دو پسر آدم را [ از قرآن 
  ] بخوان كه چون قربانى [ براى نزديكى خود 
  ] به پيشگاه حقّ بردند و از يكيشان\r\n","description":"","footnote":"","page_name":" 257 ","page_number":257},
  {"content":"\r\nپذيرفته شد و از ديگرى نه ، او گفت : تو را خواهم كشت آن يك بپاسخ گفت : همانا خدا ز پرهيزگاران ميپذيرد\r\n31 . و اگر دست خود بسوى من دراز كنى كه مرا بكشى من دستم به تو دراز نكنم براى كشتنت كه از خداى پروردگار جهانيان مىترسم\r\n32 . من خواهم كه تو سزاى گناه خود و گناه من بينى و ز ياران آتش شوى و سزاى ستم كاران همين بود\r\n33 . پس بدخيمى او بكشتن برادرش سر بفرمان او شد و او را كشت و خود ز زيانكاران شد\r\n34 . پس خدا كلاغى برانگيخت كه زمين ميكاويد تا به او بنماياند چگونه كشته ى زشت برادر را به خاك بپوشد . [ و او با خود 
  ] گفت : اى واى كه نتوانم چون اين كلاغ باشم و نماى زشت برادرم به زير خاك كنم . و ز آن پس از مردم پشيمان بر كار خود شد\r\n35 . از سوى اين كار زشت او بود كه بر بنى اسرائيل استوار كرديم : هر كه كسى را بكشد كه او نه كسى را كشته و نه آشوبى بسرزمينى كرده بمانند آن است كه همه مردم را كشته [ چه اين نشانه ى آمادگى كشتن آدميان است 
  ] و آنكه كسى را زنده كند . [ و از نابودى برهاند 
  ] بمانند آنست كه مردم همگى را زنده نموده است [ چه كار او نشانه ى خوى مردم دوستى او است 
  ] . و ز آن پس كه پيامبران ما براى آنها نشانه هاى نمودار حقّ بردند بيشترشان بر روى زمين زياده رو شدند [ و اندازه ى دستور دين نگاه نداشتند 
  ] .\r\nسخن مفسّرين : « وَاتْلُ عَلَيْهِمْ نَبَأَ ابْنَيْ آدَمَ » 30 طبرى : منظور از اين آيه توجّه دادن يهوديهائى است كه بپيغمبر سوء قصد داشتند و پيمان شكن بودند و نتايج بدرفتارى و ظلم را به آنها يادآور شده است ، و براى آنها مقايسه شده است .\r\nپيغمبر و مسلمين به فرزند صالح آدم ، و يهود به آن ديگرى كه ستمكار بود و به آتش رفت . و هم طبرى نوشته است : « يا بنى آدم » يعنى دو پسر آدم كه نام قاتل قابيل بوده و نام مقتول هابيل ، و بعضى گفته‌اند : اوّلين بشرى كه از دنيا رفت ، آدم بود و مقصود از دو پسر او دو نفر از اولاد او هستند كه از بنى اسرائيل بودند . و در مجمع نوشته است أبو مسلم و جبّائى و حسن بصرى گفته‌اند كه آنها پسران آدم نبودند .\r\n« إِذْ قَرَّبا قُرْباناً » 30 طبرى : ديگر مفسّرين : افسانه هاى مفصّل نوشته‌اند اينك نمونه اى از آن : در دوران آدم ، ازدواج چنين بود كه حوا همسر آدم ، در هر نوبت پسرى ميزائيد و دخترى و دختر هر نوبت را با پسر نوبت ديگر همسر ميكردند\r\n","description":"","footnote":"","page_name":" 258 ","page_number":258},
  {"content":"\r\nتا ازدواج برادر با خواهر خود نشود ، چون بايد همزاد قابيل همسر هابيل شود و همزاد هابيل همسر قابيل ، او نپذيرفت و گفت خواهر من زيباتر است و براى خود من لازم است ، به آدم دستور رسيد كه آنها قربانى كنند و از هر كدام پذيرفته شد .\r\nدختر زيبا را همسر كند ، هابيل مالدارى ميكرد و قابيل زراعت كار بود . او حيوانى فربه بقربانى برد و آن ديگر خوشه اى گندم ، و نشانه ى قبول قربانى آتش بوده است كه نمودار ميشده است و آن را ميسوخته است ، چون قربانى قابيل مردود شد حسد برد و روزى كه برادر را خفته ديد خواست او را بكشد . ندانست چه كند ، شيطان مرغى آورد در جلو او ، سر آن را بر سنگى نهاد و با سنگى ديگر بر آن زد تا بمرد ، قابيل سنگى بر سر برادر زد و او را كشت ، ندانست چگونه او را بپوشد ، مدّتى در بيابانها سرگردان بود تا خداوند دو كلاغ در جلو چشم او بداشت كه با يكديگر جنگ كردند يكى كشته شد ديگرى زمين را با چنگال گود كرد و آن را در خاك پنهان كرد ، و چون آدم از مرگ فرزند خبردار شد ، چندين شعر در مرثيه ى فرزند خود به عربى گفت و آن اوّل وزن شعر بود كه بشر ساخته است : « تغيّرت البلاد و من عليها » و در هر قسمتى از اين افسانه باز تفصيلاتى نوشته‌اند كه در تفسير ابو الفتوح بيشتر آنها نوشته شده است .\r\n« إِنَّما يَتَقَبَّلُ اللَّه مِنَ الْمُتَّقِينَ » 30 طبرى : عامر بن عبد اللَّه عنبرى را ديدند كه در هنگام مرگ ميگريست پرسيدند : با چندين اعمال نيكو از چه ميگريى ؟ گفت :\r\nاز آنكه در قرآن فرموده است : « إِنَّما يَتَقَبَّلُ اللَّه مِنَ الْمُتَّقِينَ » .\r\nمجمع : به اين جمله استدلال شده است كه اطاعت فاسق قبول نيست ، ابن - عبّاس گفته است : معنى اين است كه گفت ببرادرش : خداوند قربانى آن را قبول مى - كند كه پاكدل باشد ، و كنايه است از اينكه تو پاكدل نيستى .\r\nفخر : بعضى گفته‌اند : اين جمله ، گفتگوى ميان فرزندان آدم نبود و جمله اى است در بين نقل گفتگوى آنها و روى سخن با پيغمبر است ، مثل اينكه بآنحضرت اعلام شده است : جهت مردود شدن قربانى آن يك آن است كه پرهيزكار نبود .\r\nتأويلات كاشانى : متّقين آنها هستند كه خدا را وسيله ى نگهدارى خود قرار\r\n","description":"","footnote":"","page_name":" 259 ","page_number":259},
  {"content":"\r\nميدهند تا بتوانند پيوسته نيكوكار باشند ، و باز محفوظ بمانند از گناه ظلمت و تيرگى احوال و تبديلات مادّى بدنى و هم از دروغهاى بيهوده و گمراهيهاى مهلك و هم خدا را نگهبان خود ميدانند از پيروى هوس و هوى كه موجب نابودى انسانى است و هم از تسليم بوسوسه ها و تسويلات شيطان و موجبات حرمان .\r\nروح البيان : تقوى از صفات دل است ، چون پيغمبر ( ص ) فرمود : تقوى اينجا است ، و اشاره بسوى دل خود فرمود ، و حقيقت تقوى آن است كه انسان پيوسته نگران باشد كه در كار خير و عبادتش تقصيرى بشود ، و نيز بترسد از آن كه در آنچه مىكند غير خدا را منظور كرده باشد .\r\nتفسير بيضاوى : يعنى قبول نشدن قربانى تو بواسطه ى خودت هست كه تقوى ندارى پس تقصير من چى است كه ميخواهى بكشى ؟ و در اين جمله اشاره است كه شخص حسود بايد خودش به حساب خودش برسد و بفهمد كه چرا محروم شده است و چه تقصير كرده است ؟ و بكوشد تا آن را جبران كند و مثل ديگران بهره مند شود ، نه اينكه فقطَّ همّتش در زوال نعمت ديگران باشد كه آنها را مثل خود محروم كند كه اين طور فكر و كار علاوه بر آنكه سود ندارد ، زيان آن را خواهد ديد .\r\nخواجه عبد اللَّه انصارى گويد : پرهيزكارى شعار اهل ايمان است و شريعت را بر تقوى و ايمان رجحان ، شعر :\r\n\r\nسرمايه ى طاعت الهى دين است\r\nپيرايه ى فقر و پادشاهى دين است\r\n\r\n\r\nداروى درون پرگناهى دين است\r\nالقصّه ره نجات خواهى دين است\r\n\r\nتفسير منظوم صفى عليشاه :\r\n\r\nگر نفرمود از تو قربانى قبول\r\nباشد آن از ترك تقوى اى فضول\r\n\r\n\r\nگر نشد مقبول حقّ قربانيت\r\nنى زمن باشد ز نافرمانيت\r\n\r\n\r\nجرم من چبود كه بايد كشتنم\r\nبى ز تقصيرى به خون آغشتنم\r\n\r\nسيد احمد خان هندى : چون قابيل زارع بوده است و هابيل گله دار و هر كدام از درآمد سرمايه و كسب خود به خدا هديه كرده‌اند و بعد از اين قضيّه زراعت\r\n","description":"","footnote":"","page_name":" 260 ","page_number":260},
  {"content":"\r\nقابيل خوب شده است چنان كه در بسيارى سالها چنين مىشود ، و بواسطه ى علفزار - هاى وسيع و اراضى غير مزروع گوسفندان هابيل زياد شدند و همين جهت فكر و عقيده مردم بوده است كه تصوّر كرده‌اند هديه ى يكى قبول شده است و ديگرى قبول نشده است ، و در قرآن كه تعبير شده است بقبولى از مال يكى و ناقبولى از ديگرى نقل تصوّر و فكر مردم بوده است ، و از غور در تاريخ اين مطلب معلوم مىشود و از قرآن جهتى براى آن معلوم نمىشود ، و تورات هم بيش از اين نگفته است كه هديه ى يكى مقبول و ديگرى مردود شد . و فرود آمدن آتش و سوختن قربانى قياسى است از يهوديها و مسيحيها كه در تورات چنين قربانى را گفته است كه آتشى آمد و سوخت آنها گفته‌اند كه قربانى فرزند آدم نيز مثل آن قربانيهاى ابراهيم و موسى و سليمان و غيره بوده است كه آتشى آمد و سوخت و نيز مفسّرين قرآن و علماى اسلام از آنها تقليد كرده‌اند و گفته‌اند قربانى هابيل قبول شد چون آتش آسمانى آن را سوخت و از ديگر نسوخت و قبول نشد ، با اينكه نه در تورات و نه در قرآن چنين مطلبى نسبت بقربانى فرزند آدم نيست .\r\n« لَئِنْ بَسَطْتَ إِلَيَّ الخ » 31 كشف نوشته : اگر تو مرا بكشى من تو را نكشم كه تو را حسد دادند و مرا تقوى . تقوى مرا نگذارد كه تو را كشم و حسد تو را بر آن دارد كه مرا كشى ، تو مقهورى از روى قدرت و عزّت و من مجبورم از روى لطافت و رحمت . تو چنانى كه تو را بخت چنان آمد ، من چنينم كه مرا سال چنين آمد ، ممشاد دينورى از بعضى سلف نقل كرده كه گناه آدم از حرص بود و گناه پسر وى قابيل از حسد و گناه ابليس از كبر . حرص حرمان آرد و حسد خذلان و كبر اهانت و لعنت . حرمان درماندن است از بهشت و خذلان بازماندن است از دين و اهانت راندن از حضرت .\r\n« إِنِّي أُرِيدُ أَنْ تَبُوءَ بِإِثْمِي وَإِثْمِكَ » 32 طبرى : از مجاهد و ابن مسعود و عدّه اى از اصحاب پيغمبر نقل شده است : يعنى تو مسئول باشى از جهت گناه كشتن من و گناهان گذشته ى خود و ديگران گفته‌اند يعنى : گناهان من و گناه خودت بر عهده ى تو باشد .\r\nمجمع البيان : بهتر معنى اوّل است كه گناه كشتن من و ديگر گناهانت باشد .\r\n","description":"","footnote":"","page_name":" 261 ","page_number":261},
  {"content":"\r\n« فَأَصْبَحَ مِنَ النَّادِمِينَ » - ابو الفتوح نوشته است : بعضى گفتند : پشيمانى بر حملش بود تا چرا او را در خاك نكرد ، و بعضى گفتند : بر فوت برادر پشيمان بود نه بارتكاب گناه و ابو علىّ گفت : پشيمان بود و لكن نه بر وجه كه توبه باشد .\r\n« مِنْ أَجْلِ ذلِكَ » 35 ابو الفتوح و مجمع البيان : بعضى قاريها با زبر نون و سكون جيم و سقوط همزه قرائت كرده‌اند .\r\n« مَنْ قَتَلَ نَفْساً بِغَيْرِ نَفْسٍ تا آخر » 35 مجمع : اين جمله ها چند معنى شده شده است : 1 - مجاهد و زجّاج گفته‌اند : يعنى آنكه كسى را كشته است همه ى مردم دشمنان او هستند ، و آنكه احياى نفس نموده و به كسى احسان كرده است كه از مرگ نجاتش داده است ، موجب بقاى خير و معروف شده است ، پس مانند آن است كه بقاى همه ى مردم كرده است ، و از امام جعفر صادق عليه السّلام نيز اين معنى نقل شده است كه در آخر هم فرموده است : بهترين احياى نفس آن است كه كسى را از گمراهى هدايت به راه راست بنمايند . 2 - ابن عبّاس گفته است : يعنى كسى كه پيغمبر و يا پيشواى عادل و خوب را بكشد ، مثل آن است كه همه ى مردم را كشته است و لايق آن جور عذاب است ، و آن كه كومك نمايد به پيغمبر يا پيشواى صالح و شايسته ، مثل آن است كه همه ى مردم را زنده كرده است و مستحقّ چنان پاداشى است . 3 - ابو علىّ و طبرى گفته‌اند : يعنى كسى بىجهت قاتل باشد ، وسيله ى اين كارا را بر ديگران آسان كرده است و موجب تقويت و جرأت خويهاى آدمكش شده است پس مثل شريك با آنها است و مستحق مجازات همه ى آنها است ، و همينطور آنكه جلوگير از كشتن بىجهت باشد ، موجب منع از اقدام بزشت شده است ، و مثل اين است كه وسيله ى ابقاى همه را فراهم كرده است و مردم را زنده نموده است .\r\nفخر : معلوم است اين تشبيه كه كشتن يكنفر مثل كشتن همه ى مردم است و ابقاى يكنفر مانند احياى همه است ، بمعنى حقيقى نيست بلكه مقصود مشابهت در بعضى چيزها است ، از اين جهت جمله چند معنى مىشود : 1 - تشبيه در اهميّت عمل است كه كشتن يكنفر بقدرى زشت است و بد مانند كشتن همه و همچنين ابقا و\r\n","description":"","footnote":"","page_name":" 262 ","page_number":262},
  {"content":"\r\nاحيا بقدرى خوب و پسند است كه مانند ابقاى همه است . 2 - همانطور كه در برابر قاتل همه ى مردم مقاومت مىشود ، در برابر قاتل يك نفر بيگناه نيز بايد مقاومت بشود .\r\n3 - كسى كه بهواى نفس و قوه ى غضب اسير شد و اقدام بكشتن بيگناه نمود ، چون توانائى مقاومت با غضب خود ندارد و با هر كس مانند آن بيگناه باشد همين رفتار را خواهد كرد پس مثل آن است كه همه را كشته است . و همين دو جهت تشبيه در احياى نفوس نيز متصوّر است .\r\n« فِي الأَرْضِ لَمُسْرِفُونَ » - مجمع البيان : كلبى گفته است يعنى : از اندازه ى حقّ و عدالت تجاوز ميكنند و مشرك ميشوند ، و بهترين معنى اسراف تجاوز از كليّه ى حدود است ، پس معنى چنين است : اين بنى اسرائيل در روى زمين متجاوز هستند و هيچ حقّ و عدالت را مراعات نميكنند ، چنان كه از امام باقر عليه السّلام روايت شده است مسرفون كسانى هستند كه هيچ چيز را حرام نميدانند و از آدم كشتن باك ندارند بيضاوى : اسراف دورى از حدّ اعتدال است در هر كار .\r\nسخن ما : در جمله ى « وَاتْلُ عَلَيْهِمْ نَبَأَ ابْنَيْ آدَمَ » چون كلمه ى « نبأ » گفته شده است كه بمعنى خبر هست مشكل است اين آيات را قصّه ى تمثيلى بدانيم ، كه داستان و مثل براى شناسائى انسان اوّلى است و نماياندن تمايلات زشت و آثار ناپسند او ، به شكل سرگذشت دو برادر نقل شده است . و نظير همين قضيّه در سفر تكوين تورات نقل شده است . ولى آمدن كلاغ در آنجا ياد نشده است مفسّرين عصر اخير : محمّد عبده باختصار ، و طنطاوى ، با تفصيل ، اين قضيّه را به صورت داستان تمثيلى نمايانده‌اند و آنچه ما ميتوانيم بگوئيم چنان كه در نظاير اين نوشته‌ايم اين است كه چون يهود از گفته تورات بقسمتى از اين قضيّه مطَّلع بودند ، و هم مسيحىها كه تورات را پذيرفته بودند ، و شايد ديگر مردم كه با آنها معاشرت داشتند كم و بيش شنيده بودند ، پس موقعى كه اين آيات بر مردم قرائت شد ، در فكر و عقل آنها ناپسند و يا بر خلاف نبود ، و به صورت يك مطلب قابل قبول كه از طرف ديگران هم اظهار شده بود ، آن را از كسى شنيدند كه سابقه ى به اين مطالب\r\n","description":"","footnote":"","page_name":" 263 ","page_number":263},
  {"content":"\r\n\r\n\r\nنداشته است و بوسيله ى وحى از عالم ديگر فرا گرفته است ، از اين جهت نقل اين سرگذشت ، مطلب مجعول ، و يا وسيله ى اغفال و سرگرمى مردم نبوده است ، بلكه چند مطلب در ضمن آن فهمانده شده است : 1 - جمله ى « إِنَّما يَتَقَبَّلُ اللَّه مِنَ الْمُتَّقِينَ » يادآورى مىكند كه عبادت و قربانى نبايد موجب غرور بشود كه هر چه به نام تقرّب به خدا انجام شد قابل تقرّب و مورد قرب و قبول است ، بلكه تقوى و پرهيز - گارى لازم است تا عبادت و قربان وسيله ى تقرب و رسيدن بسعادت بشود ، چنان كه قديمىترين انسان با فهم ، اين را تشخيص داد ، و برادر خود را نصيحت كرد .\r\nبراى روشن شدن مطلب اين روايت را نقل ميكنيم : مردى شنيده بود كه در قرآن گفته شده است : « مَنْ جاءَ بِالْحَسَنَةِ فَلَه عَشْرُ أَمْثالِها وَمَنْ جاءَ بِالسَّيِّئَةِ فَلا يُجْزى إِلَّا مِثْلَها » يعنى : كسى كه كار خوب بكند ، ده برابر پاداش مىبيند ، و اگر كار بد كرد فقطَّ به اندازه ى آن كار بد مجازات مىشود ، او دو نان دزديد ، يكى را خورد و ديگرى را صدقه داد ، و با خود حساب كرد : چون دو نان دزديده‌ام ، مجازات من پس دادن دو نان است ، و چون يك نان به صدقه داده‌ام و احسان كرده‌ام ، به پاداش آن ده نان به من خواهند داد ، و من دو دانه ى آن را بمجازات دزدى خود مىدهم و هشت نان سود من است با اينكه خود و ديگرى سير شده‌ايم ، ميگويند : اين قضيّه را حضور امام جعفر صادق عليه السّلام عرض كرده‌اند ، فرموده است : « إِنَّما يَتَقَبَّلُ اللَّه مِنَ الْمُتَّقِينَ » يعنى فقطَّ عمل با تقوى پذيرفته مىشود و چون در اصل عمل تقوى نبوده است ، احسان و دادن قابل قبول نيست و در واقع احسان نيست تا ده برابر مزد داشته باشد . 2 - جمله هاى « قالَ لأَقْتُلَنَّكَ » ، و « لَئِنْ بَسَطْتَ إِلَيَّ يَدَكَ » ، و « ما أَنَا بِباسِطٍ » دو خوى متضادّ آدمى را معرّفى مىكند : يكى را حسد و غضب اسيرش مىكند كه قبولى و ناقبولى قربانى و برترى بسيار جزئى و كوچك موجب حسد او مىشود و به آن اندازه كه باز وسيله ى غضب او است تا آنجا كه برادر خود را ميكشد و عاقبت گرفتار زيان و نااميدى مىشود . دوم - را عاطفه و آدميت به جائى مىرساند كه در برابر برادر از خود دفاع نميكند و تسليم بمرگ مىشود ، اگرچه عاطفه و انسانيت اين برادر\r\n","description":"","footnote":"","page_name":" 264 ","page_number":264},
  {"content":"\r\n\r\nبطور صريح بد شمرده نشده است لكن ممكن است در جمله ى آخر آيه « ثُمَّ إِنَّ كَثِيراً مِنْهُمْ بَعْدَ ذلِكَ . . . لَمُسْرِفُونَ » اشاره باشد كه اينطور مردم هم مسرف هستند و خارج از حدّ اعتدال اخلاقى . 3 - جمله ى « فَبَعَثَ اللَّه غُراباً » تا آخر اشاره است كه انسان بايد پيوسته از طبيعت الهام بگيرد و با مشاهده ى كارهاى كوچك حيوانات سرمشق بگيرد براى پيشرفت تمدّن و علوم و صنايع چنان كه آدمهاى نخستين پنهان كردن مرده ى خود را از كلاغ ياد گرفتند .\r\n[ سوره المائدة ( 5 ) : آيات 33 تا 34 
  ]\r\nإِنَّما جَزاءُ الَّذِينَ يُحارِبُونَ اللَّه وَرَسُولَه وَيَسْعَوْنَ فِي الأَرْضِ فَساداً أَنْ يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَأَرْجُلُهُمْ مِنْ خِلافٍ أَوْ يُنْفَوْا مِنَ الأَرْضِ ذلِكَ لَهُمْ خِزْيٌ فِي الدُّنْيا وَلَهُمْ فِي الآخِرَةِ عَذابٌ عَظِيمٌ ( 33 ) إِلَّا الَّذِينَ تابُوا مِنْ قَبْلِ أَنْ تَقْدِرُوا عَلَيْهِمْ فَاعْلَمُوا أَنَّ اللَّه غَفُورٌ رَحِيمٌ ( 34 )\r\nمعنى لغات : يصلَّبوا - از مصدر صلب بدار آويختن ، در آفتاب سوختن ، به آتش كباب شدن . خلاف - ناموافق با ديگرى و بر خلاف يكديگر . ينفوا - از مصدر نفى بمعنى دور كردن ، منكر شدن ، ازاله و پاك كردن ، بزندان كردن از شهر بيرون كردن ، خزى - خوارى ، دورى ، آزار .\r\nجهت نزول : طبرى و مجمع البيان : چندين جهت براى نزول آيت اوّل « إِنَّما جَزاءُ » نقل كرده‌اند : 1 - ابن عبّاس گفته است : عدّه اى از اهل كتاب « يهودى و مسيحى » با پيغمبر پيمانى استوار كرده بودند ، آن را در هم شكستند و بر خلاف آن به آزار مسلمين و آشوب كردن كار و زندگى آنها پرداختند ، اين آيه وظيفه ى آنحضرت را با آن مردم معيّن كرد . 2 - عكرمه و حسن بصرى گفته‌اند براى مشركين نازل شده است 3 - سدّى و انس مالك و قتاده گفته‌اند : عدّه اى از قبيله عكل و عرينه با رنگهاى\r\n","description":"","footnote":"","page_name":" 265 ","page_number":265},
  {"content":"\r\n\r\nزرد و احوال زار حضور پيغمبر آمدند و عرض كردند هواى مدينه ما را بيمار كرده است امر فرمود با شترهاى زكات در بيابان باشند و ساربانان به آنها شير بدهند ، مدّتى گذشت آنها خوب شدند شتربانها را كشتند و شترها را بردند ، اين آيه براى مجازات آنها نازل شد ، پيغمبر آنها را گرفت و يك دست و يك پاى آنها را بريد و عبرت ديگران قرار داد . 4 - بيشتر مفسّرين و عقيده عمده ى فقهاء است كه مقصود دزد هاى راهزن است .\r\nترجمه :\r\n36 همانا سزاى آنان كه با خدا و پيغمبرش مىجنگند و كوشاى آشوب به روى زمين هستند اين بود كه آنان را بكشند و يا بدار آويزند و يا يك دست شان ز سوئى و پا ز سوئى ببرند و يا از سرزمين خود بدر كنند و بزندان برند و اين سزا براى شان خوارى به اين جهان است و بجهان ديگر براى شان بزرگ آزارى بود .\r\n37\r\nمگر آنان كه هنوز بايشان چيره نشده‌ايد و دست نيافته‌ايد توبه كنند و از بد پشيمان شوند پس آگاه باشيد كه البتّه خدا بخشنده است و مهربان .\r\nسخن مفسّرين : « الَّذِينَ يُحارِبُونَ » 36 طبرى : اختلاف است در معنى اين جمله و مردم مستحقّ چنين مجازات ، 1 - عطاء خراسانى گفته است : مقصود شخص محارب است كه دزد راهزن و قطَّاع الطَّريق باشد ، 2 - عدّه اى ديگر گفته‌اند مقصود محارب است در هر كجا باشد ، و دزد بيباك كه دزديش آشكار است محارب است و مستحقّ اين مجازات اگرچه در داخل شهر باشد ، وليد بن مسلم گفت : از مالك بن انس پرسيدم : محارب در داخله ى شهرها تصوّر دارد ؟ گفت : بلى هر كس اسلحه براى آزار مسلمين با خود بردارد چه در خلوت و يا در شهر و منظر مردم محارب است و مستحقّ مجازات .\r\n3 - مجاهد گفت : مقصود اين اشخاص هستند : بزهكار ، دزد ، آدمكش و آن كه آماده ى نابودى مال و جان و اولاد و زراعت مردم است .\r\nمجمع : از اهل بيت روايت شده است : مقصود مردم محارب هستند كه آشكارا اسلحه برميدارند و راه مردم را ميگيرند و ميترسانند خواه در شهر يا بيرون باشد\r\n","description":"","footnote":"","page_name":" 266 ","page_number":266},
  {"content":"\r\nچون دزد محارب يعنى در جنگ با مردم ، تفاوت نيست كه به شهر باشد يا بيرون از آبادى .\r\n« أَنْ يُقَتَّلُوا » ابو الفتوح نوشته است : جزاى ايشان درخور استحقاقشان باشد بحسب آن كه كنند ، اگر قتل كنند ، و مرد كشند ببايد كشتن ايشان را و اولياء مقتول را نباشد كه عفو كنند ايشان را و اگر قتل كنند و سلب و مرد كشند و مال ربايند ببايد كشتن ايشان را و بر دار كردن پس از آنكه آنچه برده باشند باز دهند ، و اگر مال ستانند و مرد نكشند حكم آن است كه ايشان را دست و پاى به برند از خلاف يعنى دست راست و پاى چپ ، و اگر راه بخوف دارند و مرد نكشند و مال نستانند بر او بيش از نفى نباشد ، اعنى از شهرش بيرون كنند ، اين مذهب ما است و روايت باقر و صادق ( ع ) و قول عبد اللَّه عبّاس . و بعضى ديگر گفتند : امام مخيّر است از ميان اين چهار چيز و اين قول حسن بصرى است و سعيد بن المسيّب و نخعى و مجاهد .\r\n« أَوْ يُصَلَّبُوا » 36 مجمع : و امام فخر دو معنى نقل كرده‌اند : 1 - اوّل بكشند و بعد بدار آويزند كه آزار زياد بر او نرسد ، 2 - ابو حنيفه گفته است : يعنى او را به - دار آويزند و با نيزه بر او بزنند تا بميرد .\r\n« أَوْ يُنْفَوْا مِنَ الأَرْضِ » 36 مجمع : در اين جمله چند قول است ، و مذهب ما شيعه آن است كه از شهرى بشهرى او را برانند تا توبه كند و از كار خود دست بردارد .\r\nفخر : شافعى گفته است يعنى : اگر به اين دسته مردم دست يافتيد ، اين رفتار را با آنها بكنيد ، و اگر دست نيافتيد آنها را تعقيب كنيد تا هر وقت پيداشان كرديد همين كار را بر سرشان بياوريد . ابو حنيفه گفته است : مقصود حبس است كه از همه ى بهره هاى زندگى محروم است ، و صالح بن عبد القدّوس را كه بتهمت كفر و زندقه زندانى كردند ، چون مدّتى در آنجا ماند اين دو شعر را گفت كه آدم زندانى مانند تبعيد شده ى از دنيا است :\r\n\r\nخرجنا عن الدّنيا و عن وصل اهلها\r\nفلسنا من الاحياء و لسنا من الموتى\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n\r\nاذا جاءنا السّجّان يوما لحاجة\r\nعجبنا و قلنا جاء هذا من الدّنيا\r\n\r\nيعنى : از دنيا و مردم آن دور شديم ، اين است كه نه مرده‌ايم و نه زنده اگر وقتى زندانبان گذرش به اين جا افتد تعجّب ميكنيم كه چه شده است كه از دنيا به اين جا آمده‌اند ، و خلاصه ى نظر شافعى در معنى « ينفوا من الارض » اين است : آنها كه آدم ميكشند و مال مىبرند اگر گرفتار شدند مجازات ميشوند ، و اگر فرار كردند پيوسته در تعقيبشان بايد بود تا گرفتار و مجازات شوند ، و اين حالت دربدرى و فرار خود نفى بلد و تبعيد است ، كه مفاد جمله ى « أَوْ يُنْفَوْا » تا آخر است ، و اگر خود آدمكش نبوده‌اند ولى جزء آن دسته شده و موجب ترس و آزار مردم و كومك باشرار بوده‌اند در موقع گرفتارى تنبيه و حبس ميشوند ، و تا هر موقع كه گرفتار نشده‌اند فرارى هستند و چون گرفتار شدند بايد حبس و تنبيه شوند ، پس يا فرارى و آواره هستند و يا در زندان و يا هر دو حال ، معنى جمله ى « أَوْ يُنْفَوْا » تا آخر درست و مطابق است .\r\n« إِلَّا الَّذِينَ تابُوا » - تا آخر « 37 طبرى : در معنى اين جمله اختلاف است :\r\n1 - مجاهد و ضحّاك گفته‌اند : مقصود مردم كافر است كه پيش از گرفتارى در دست مسلمين از راهزنى و آدمكشى توبه كنند و اسلام هم قبول كنند . 2 - شعبى گفته است : مقصود مسلمانانى است كه راهزنى ميكنند و آدم ميكشند ، اگر پيش از گرفتارى خود امان خواستند و توبه كردند و امام به آنها امان داد ، تمام جنايات گذشته ى آنها بخشيده است ، چنانچه حارثه بن بدر ياغى شد در حكومت حضرت علىّ عليه السّلام مدّتى بمبارزه و جنگ با مسلمين برگذار كرد و پشيمان شد ، از حضرت حسن بن علىّ عليهما السّلام تقاضاى ميانجيگرى كرد حضور امام ، قبول نفرمود : بعبد اللَّه بن جعفر برادر زاده ى آنحضرت متوسّل شد او هم قبول نكرد ، از سعيد بن قيس همدانى خواهش كرد وسيله ى پناهندگى او را فراهم كند ، او قبول كرد ، چون علىّ نماز صبح تمام كرد قيس حضورش شرفياب شد عرض كرد : چيست سزاى آنهائى كه با خدا و پيغمبر ميجنگند و موجب فساد و ناامنى ميشوند ؟ آنحضرت آيه را قرائت فرمود تا\r\n","description":"","footnote":"","page_name":" 268 ","page_number":268},
  {"content":"\r\n\r\n\r\n\r\nاين جمله ها « إِلَّا الَّذِينَ تابُوا مِنْ قَبْلِ أَنْ تَقْدِرُوا عَلَيْهِمْ » او عرض كرد : حارثة بن بدر كه از اين دسته است و توبه كرده است مشمول اين آيه مىشود ؟ فرمود : هر كس باشد چه حارثه چه غير او ، سعيد عرض كرد حارثه آمده است و توبه كرده است و تقاضاى امان دارد ، فرمود : پذيرفته است ، او را آورد و با آنحضرت بيعت كرد و امان نامه براى خود گرفت و رفت .\r\nتفسير عبده و طنطاوى : اين مجازات كه در آيه معيّن شده است براى سختگيرى است در برابر جرأت و تجاوز مردم كه ركنى است از اركان سياست و مهمترين وسيله ى پيشرفت قانون و حفظ قدرت دولت است . و فجايع و مجازاتهاى وحشيانه اسپانيا و فرانسه و انگليس كه در مصر و مراكش كرده‌اند با آنچه در اسلام در موقع ضرورت براى متجاوز معيّن شده است بسيار متفاوت است ، چنان كه در يكى از نواحى مصر سربازان انگليسى كبوترانى را كه در اطراف خرمنى بوده‌اند شكار كردند دهقانها كه صاحب كبوترها بودند با آنها معارضه كردند و آنها را زدند ، دولت انگليس براى جلوگيرى از جرئت و جسارت مردم نسبت بنظاميها ، محكمه اى تشكيل دادند برياست يكى از پادشاهان آنجا و اعضاى محكمه حكم كردند كه چند نفر از آنها را بياورند و با شلاق بنام « كرابيج » كه گره دار است آنها را بزنند تا گوشت بدن شان كنده شود و بميرند و چند روز بر دار باشند تا موجب عبرت ديگران شود ، و نيز دولت اسپانيا در بعضى نواحى مراكش عده هاى ده نفرى رؤساى قبايل را جمع مىكرد و بتندى سر ميبريد ، چون علَّت اين كار را ميپرسيدند جواب مىداد مردم شما از ما بدشان ميآيد و ما را خوار ميشمارند ، بايد به آنها بفهمانيم كه بايستى نسبت به ما ذليل و ترسان باشند .\r\nسخن ما : منتسكيو در روح القوانين فصل دوازدهم نوشته است : تجربه ثابت كرده است كه كيفرهاى ملايم در ذهن افراد بيشتر تأثير مىكند ، گاهى هم در بعضى جاها مجازات شديد موثر واقع مىشود ، كرارا ديده شده كه در موارد پيش - آمدهاى ناگوار ، دولت براى اصلاح ، متوسّل به وضع قوانين سخت شده است امّا با\r\n","description":"","footnote":"","page_name":" 269 ","page_number":269},
  {"content":"\r\nاين ترتيب قوه ى محرّكه ى حكومت فرسوده مىشود ، و افكار مردم به مجازات سخت معتاد ميگردد ، همانطورى كه سابقا تنبيهات خفيف مردم را متأثّر ميكرد ، آنوقت با تنبيه شديد بايد متأثّر شوند و رفته رفته ترس از مجازات شديد كمتر مىشود و باز هم مجبور ميشوند بر شدّت آن بيفزايند ، مثلا راهزنى در بعضى كشورهاى خيلى متداول براى جلوگيرى از آن شكنجه ى چرخ را اختراع كردند ، اين شكنجه يك مدّتى از راهزنى جلوگيرى كرد ولى از آن ببعد باز هم راهزنى ميكنند .\r\nمقصود ما از نقل گفته هاى منتسكير مقايسه ى آن است با جمله ى « أَوْ تُقَطَّعَ أَيْدِيهِمْ وَأَرْجُلُهُمْ مِنْ خِلافٍ » نه اين طور مجازات سخت در انظار مردم امروز ناپسند و بىنتيجه است ، ولى در آيه چهار جور مجازات نامبرده شده است كه بقول محمّد عبده به اختيار حاكم است آنچه را مقتضى بداند و مصلحت باشد به كار برد ، و باز همانطور كه قساوت و بدرفتارى دولتهاى استعمارى را نقل كرديم معلوم است كه ارعاب اشخاص متجاوز اصلى است مسلم ولى آنچه در آيه معيّن شده است با آنچه آن دولتها ميكردند بسيار تفاوت دارد ، و نيز نظر منتسكيو كه مجازات سخت بى اثر مىشود ، در آيه بيشتر و بهتر منظور شده است چون اوّل چهار مجازات معيّن شده است به اختيار حاكم پس اگر مجازات سخت بىاثر شد به آنچه ساده و مؤثّر باشد بايد رفتار شود و بعد از همه اين تهديد و مجازاتها اميدوارى و راه آسايش معيّن شده است كه جلوتر از گرفتارى توبه كنند و امان بخواهند ، پس اگر كسى نخواست از كار خود و آزار مردم دست بردارد ، البتّه در حكم ميكربهاى امراض هستند كه بايد نابود شوند هم از جهت آسايش مردم از شرشان ، و هم از جهت اينكه وسيله جلوگيرى از ديگران شود .\r\n[ سوره المائدة ( 5 ) : آيات 35 تا 37 
  ]\r\nيا أَيُّهَا الَّذِينَ آمَنُوا اتَّقُوا اللَّه وَابْتَغُوا إِلَيْه الْوَسِيلَةَ وَجاهِدُوا فِي سَبِيلِه لَعَلَّكُمْ تُفْلِحُونَ ( 35 ) إِنَّ الَّذِينَ كَفَرُوا لَوْ أَنَّ لَهُمْ ما فِي الأَرْضِ جَمِيعاً وَمِثْلَه مَعَه لِيَفْتَدُوا بِه مِنْ عَذابِ يَوْمِ الْقِيامَةِ ما تُقُبِّلَ مِنْهُمْ وَلَهُمْ عَذابٌ أَلِيمٌ ( 36 ) يُرِيدُونَ أَنْ يَخْرُجُوا مِنَ النَّارِ وَما هُمْ بِخارِجِينَ مِنْها وَلَهُمْ عَذابٌ مُقِيمٌ ( 37 )\r\n","description":"","footnote":"","page_name":" 270 ","page_number":270},
  {"content":"\r\n\r\nمعنى لغات : اتّقوا - از مصدر اتّقاء ، بمعنى ترسيدن ، دورى كردن ، چيزى را وسيله ى نگهبانى و فاصل قرار دادن مانند وسايل جنگى براى پيشرفت به طرف دشمن مثل سپر و غيره . الوسيله - موجب نزديكى و اتّصال .\r\nترجمه :\r\n38 اى مردمى كه به خدا و پيغمبر گرويده‌ايد از گرفتارى خداوندى پرهيز كنيد و بسوى او دستاويز بجوئيد و به راه او بكوشيد تا اميدوار برستگارى خود باشيد\r\n39 آن كسان كه كافر شدند اگر همه ى آنچه در زمين است مالشان باشد و همان اندازه پيوست آن كنند تا خود را به آن ز آزار روز رستاخيز بخرند پذيرفته ز آنان نشود و براى شان آزارى درد آور باشد\r\n40 . آنان خواهند ز آتش برون روند ولى برون شدنى نباشند كه آزارى هميشگى دارند .\r\nسخن مفسّرين : « اتَّقُوا اللَّه وَابْتَغُوا إِلَيْه الْوَسِيلَةَ » 38 مجمع : يعنى اجتناب و دورى كنيد از نافرمانى خدا و بخواهيد بوسيله ى عبادت و اطاعت قرب و نزديكى به خدا را .\r\nابو الفتوح نوشته است : حسن بصرى گفت : وسيله قربت باشد ، زيد اسلم گفت وسيله محبّت باشد . و معنى آن است كه خود را دوست خدا قرار دهيد ، و بعضى مفسّران گفتند كه معنى آن آنست از خداى بترسيد و ترس او را سبب قربت سازيد .\r\nبعضى دگر گفتند توسّل و سبب كنى بخداى بفعل طاعات و اجتناب معاصى ، و باقر عليه السّلام گفت : توسّل كنى به خدا بطلب رضاى او ، و به آنكه به قضاى او رضا دهى و بر بليّت او صبر كنى و در سبيل او جهاد كنى ، حميد طويل روايت كند از انس مالك كه رسول گفت : حجابى هست ميان بنده و خداى تعالى يعنى رحمت و ثواب او و آن حجاب علىّ است ، چون بنده به دو توسّل كند حجاب بردارند از ميان بنده و\r\n","description":"","footnote":"","page_name":" 271 ","page_number":271},
  {"content":"\r\nخداى تعالى .\r\nكشف نوشته : وسيلت عابدان معاملت است ، وسيلت عالمان مكاشفت است ، وسيلت عارفان معاينت است ، وسيلت عابدان راستى است ، وسيلت عالمان دوستى است ، وسيلت عارفان نيستى است ، وسيلت عابدان يادى است به نياز ، وسيلت عالمان يادى است بناز ، وسيلت عارفان يادى است بر نياز نه بناز و قصّه ى آن دراز پير طريقت از اينجا گفت : « الهى اگر كسى تو را بجستن يافت من بگريختن يافتم . گر كسى تو را بذكر كردن بافت من تو را بفراموشى يافتم . گر كسى تو را بطلب يافت من خود طلب از تو يافتم ، الهى وسيلت به تو ، هم توئى ، اوّل تو بودى و آخر توئى همه توئى و بس . باقى هوس . الهى آن روز كجا باز يابم كه تو مرا بودى و من نبودم تا باز به آن روز نرسم ميان آتش و دودم .\r\n« وَجاهِدُوا فِي سَبِيلِه تا آخر آيه » 38 ابو الفتوح نوشته است : امر است از خداى تعالى بمجاهده براى آنكه آنچه به آن توسّل كنند و آن را وسيله سازند ، يكى جهاد است ، و جهاد بانواع باشد : بدل و دست و زبان و تيغ ، « لَعَلَّكُمْ تُفْلِحُونَ » تا همانا ظفر يا بى كه « لعلّ » بمعنى لام « كى » است ، اى « افعلوا و غرضكم الفلاح » .\r\nسخن ما : جمله ى « وَابْتَغُوا إِلَيْه الْوَسِيلَةَ » يعنى وسيله ى بسوى خدا را طلب كنيد ، و چون بطورى كه مكرر گفته‌ايم : خدا سو و جانب ندارد ، پس مقصود از كلمه ى « اليه » بسوى آنچه خدا كمال و سعادت آدمى را در آن قرار داده است ، و ممكن است در هر موقع و هر زمان و هر شخص وسيله ى سعادت و كمال چيزى باشد غير از وقت ديگر و موقع ديگر و يا شخص ديگر و اگرچه براى همه و هميشه اطاعت خدا وسيله ى سعادتست يك عده عبادات و معاصى براى همه هست و كسى از آن معاف نيست ، ولى چون دامنه ى حيات و زندگى انسان بينهايت است پس ممكن است علاوه بر آنچه همه و هميشه موظَّف هستند ، بعضى مردم در پاره اى موارد وظائفى داشته باشند ، و وسيله ى سعادت براى آنها فراهم شود كه براى ديگران چنين چيز متصور نيست ، و آنچه بتوان مقياس شناسائى وسيله ى سعادت شمرد آن است كه آنچه با انسان\r\n","description":"","footnote":"","page_name":" 272 ","page_number":272},
  {"content":"\r\n\r\nو اجتماع و روابط موجوديّت سر و كار دارد و موجب بقا و كمال و آسايش انسان باشد همان وسيله ى بسوى خدا است البتّه از هر كسى و در هر موقعى چيزى است .\r\n[ سوره المائدة ( 5 ) : آيات 38 تا 40 
  ]\r\nوَ السَّارِقُ وَالسَّارِقَةُ فَاقْطَعُوا أَيْدِيَهُما جَزاءً بِما كَسَبا نَكالًا مِنَ اللَّه وَاللَّه عَزِيزٌ حَكِيمٌ ( 38 ) فَمَنْ تابَ مِنْ بَعْدِ ظُلْمِه وَأَصْلَحَ فَإِنَّ اللَّه يَتُوبُ عَلَيْه إِنَّ اللَّه غَفُورٌ رَحِيمٌ ( 39 ) ألَمْ تَعْلَمْ أَنَّ اللَّه لَه مُلْكُ السَّماواتِ وَالأَرْضِ يُعَذِّبُ مَنْ يَشاءُ وَيَغْفِرُ لِمَنْ يَشاءُ وَاللَّه عَلى كُلِّ شَيْءٍ قَدِيرٌ ( 40 )\r\nمعنى لغات : السّارق - مرد دزد ، السّارقة - زن دزد ، نكال - مجازات و رفتارى با مجرم كه موجب عبرت ديگران باشد . عزيز - شريف ، توانا ، كمياب ، بالا ترين شخص كه كسى به او نميرسد و عاجزش نميكند .\r\nترجمه :\r\n41 مرد و زن دزد را دست شان ببريد تا سزاى كارشان باشد و عبرتى از سوى خدا [ براى چشم ديگران 
  ] چه او عزيز است و حكيم ،\r\n42 و آن كه پس از [ دزدى 
  ] و ستم بر خود پشيمان شد و ز راه بد برگشت و درستكار شد البتّه خدا آمرزنده است و مهربان و توبه ى او مىپذيرد .\r\n43 اى محمّد مگر ندانى پادشاهى آسمانها و زمين مال خدا است و آن را كه خواهد بيازارد و آن را كه خواهد و بسر نوشت كرده بيامرزد چه خدا تواناى بر همه چيز بود .\r\nسخن مفسّرين : « وَالسَّارِقُ » 38 طبرى : اختلاف است كه چه اندازه دزدى موجب بريدن دست مىشود ، ولى آنچه ما تفحّص كرده‌ايم دليلى مطمئن و صحيح بر تعيين نيافته‌ايم مگر فرموده ى پيغمبر ( ص ) : كه در دزدى كمتر از يك چهارم دينار نبايد دست بريده شود . « شايد بتوان آن را منطبق كنيم بر حدود قيمت وزن شش نخود طلا بمقياس قديم و بيست گرم بمقياس امروز » .\r\n","description":"","footnote":"","page_name":" 273 ","page_number":273},
  {"content":"\r\n\r\nمجمع : از عبد اللَّه بن مسعود نقل شده است كه او اين طور قرائت مىكرده است : « و السّارقون و السّارقات فاقطعوا ايمانهم » و در مقدار دزدى كه مجازاتش دست بريدن است اختلاف است : اصحاب ما شيعه ها گفته‌اند ربع دينار است ، و مذهب شافعى و اوزاعى و ابى ثور نيز همين است ، و از عايشه نقل شده است كه گفته است پيغمبر ( ص ) فرمود : اين حكم در ربع دينار است و آنچه بيشتر باشد . و ابو حنيفه و همفكرهاى او در ده درهم دزدى حكم ببريدن دست كرده‌اند ، و خوارج براى هر مقدار دزدى ، دست بريدن را لازم دانسته‌اند . و نيز مجمع نوشته است : در بريدن دست اختلاف است كه از كجا باشد ؟ بيشتر فقها گفته‌اند از بند دست كه حدّ فاصل بازو و كف دست هست ، و شافعى گفته است در نوبت اوّل دزدى دست راست ، در دوّم پاى چپ در سوّم دست چپ در چهارم پاى راست ببرند ، و در نوبت پنجم حبس كنند ، ولى در نزد اصحاب ما فقهاى شيعه بايد از بن چهار انگشت بريده شود كه كف دست و يك انگشت ابهام بماند ، و در مرتبه ى دوّم پاى راست از ساق طورى بايد بريده شود كه پاشنه ى پا بجاى بماند براى ايستادن ، و در مرتبه ى سوّم تا زنده است بايد زندانى باشد ، و همين عمل از علىّ عليه السّلام روايت شده است .\r\n« وَاللَّه عَزِيزٌ حَكِيمٌ » 41 ابو الفتوح نوشته است : گويند مردى از ولايت عجم به حجّ ميرفت ، در كجاوه ( خانه اى مشبّك بگنجايش يك نفر بوده كه از چوب مى - ساختند و دو تاى از آن از دو طرف بر گرده ى قاطر و اسب و يا شتر ميبستند و دو نفر در آن مىنشستند ) نشسته بود و قرآن ميخواند ، به اين آيت رسيد و چنين خواند « و الله غفور رحيم » جمّال « شتردار » او را گفت : ما هذا ، خطا ميخوانى گفت : تو قرآن دانى ؟\r\nگفت : نه ، و لكن دانم آنچه كه خواندى خطا است چه اين جايگاه لايق غفور رحيم نيست ، مرد جامع باز كرد ، گفت : راست گفتى و بخواند قوله ، « وَاللَّه عَزِيزٌ حَكِيمٌ » اعرابى گفت : « تعالى اللَّه ربّنا عزّ فحكم » .\r\nفخر : اصمعى گفت : سوره ى مائده قرائت ميكردم ، يك نفر اعرابى با من بود و من باشتباه خواندم « و الله غفور رحيم » آن اعرابى پرسيد : اين سخن كيست ؟\r\n","description":"","footnote":"","page_name":" 274 ","page_number":274},
  {"content":"\r\n\r\nگفتم : كلام خدا است ، گفت : دوباره بگو ، باز بخطا خواندم « و الله غفور رحيم » و هماندم متوجّه شدم و دوباره خواندم « وَاللَّه عَزِيزٌ حَكِيمٌ » آنگاه اعرابى گفت : اكنون درست شد ، من گفتم : از كجا دانستى كه اين چنين است ؟ گفت : چون عزيز و حكيم است فرمان بدست بريدن كرده است ، و اگر غفور و رحيم ميبود چنين حكمى نميكرد « فَمَنْ تابَ مِنْ بَعْدِ ظُلْمِه » 42 ابو الفتوح : اگر پيش از آنكه او را بحضور قاضى ببرند به اختيار خود توبه كرد و معلوم شد كه اين توبه از ترس مجازات نبوده است ، حكم قطع دست از او ساقط است ، و در همه ى حدود و مجازاتها حكم همين است ، و اگر توبه بعد از ثبوت در حضور قاضى بود نتيجه ى آن آمرزش در عالم ديگر است و در انجام مجازات اثر ندارد .\r\nفخر : بعضى علما گفته‌اند : اگر پيش از دست بريدن توبه كند حكم دست بريدن از او ساقط است چون كلمه ى « غفور رحيم » در آخر آيه دلالت مىكند بر سقوط حدّ و مجازات ، و عموم علما گفته‌اند : حدّ ساقط نميشود .\r\nسخن ما : جمله ى « وَالسَّارِقُ وَالسَّارِقَةُ فَاقْطَعُوا أَيْدِيَهُما » مجمل و سر بسته دستور ميدهد : دزد را دست ببريد ، ولى مقدار دزدى و احوال دزد و اندازه ى بريدن معيّن نشده است ، اينك ميگوئيم : 1 - در جلد اوّل حقوق جنائى صفحه 212 نوشته است : در حقوق رومى عدم مجازات مجرم اضطرارى استوار بر فقدان سوء نيّت بود ، قوانين ژرمانيك بمسافر اجازه ميداد خوراك ضرورى مركب كوفته ى خود را ضبط و تصرّف كند ، و ضرب المثل « نيازمندى ، قانون بردار نيست » از حقوق ژرمانيك سر چشمه گرفته است . در قرون وسطى در موقع بروز قحطى ، سرقت اضطرارى كه در حين تحمّل رنج گرسنگى ارتكاب ميشد قابل مجازات نبود ، علماى حقوق جزا دزدى اضطرارى را مورد توجّه و بحث قرار دادند و عدم مجازات سرقت اضطرارى را اين طور توجيه ميكردند كه در موقع بروز خطر كليّه ى اموال مشترك ميشوند بعلاوه ، چنين فرض ميشد كه مالك هيچگاه ميل ندارد همنوعش از گرسنگى فوت شود . 2 -\r\nما معتقديم احكام اسلام مطابق با طبيعت اصلى انسان است و همانطور كه آفريده\r\n","description":"","footnote":"","page_name":" 275 ","page_number":275},
  {"content":"\r\n\r\nشده است موظَّف شده است شرايط حيات مادّى و معنوى خود را رعايت كند . 3 -\r\nامروز علماى حقوق قطع عضو انسان را جايز نميدانند و مجازات كشتن و حبس است و گرفتن مال ، پس از اين مقدّمات ميگوئيم : شايد جهت صدور اين حكم بطور مجمل و سر بسته براى همين مطالب فوق الذّكر باشد كه در موقع اضطرار اين حكم قابل اجرا نباشد ، و نيز چون ممكن است كسى براى فزون طلبى و تنبلى از كار و كسب كسى اقدام بدزدى كند اين طور شخص بايد مجازات سخت بشود تا عبرت ديگران باشد ، به علاوه كه راه توبه بوسيله ى آيت بعد « فَمَنْ تابَ مِنْ بَعْدِ ظُلْمِه » باز شده است ، و همانطور كه از ابو الفتوح نقل كرديم : اگر پيش از آشكار شدن عمل توبه كرده ، آمرزيده است و معاف از مجازات ، پس اگرچه اين مجازات در نظر علماى حقوق امروز ناپسند است ، ليكن براى خويهاى سركش و غير قابل تربيت كه از كار خود پشيمان نميشوند و توبه نميكنند چرا نبايد اين طور تربيت شوند و موجب عبرت ديگران باشند ؟ پس خلاصه ى مطلب اين است كه چون حكم مجمل است و چون مقصود از حكم مجازات گفته شده است و عبرت ديگران ، و چون در آيت بعد با توبه و صلاح و مغفرت اشاره به - معافيت از مجازات شده است پس اگر شرائط تربيت و صلاح و توبه فراهم بود ، و به واسطه ى آمادگى كار و كسب و وسايل زندگى ، گرسنگى و اضطرار نبود ، با اين شرايط كسى بيباك و هوى پرست شد و دست بدزدى دراز كرد ، مجازات چنين آدم همين است كه به او و به ديگران بفهماند چنين دستى در چنين اجتماعى صالح براى عضويت نيست .\r\n","description":"","footnote":"","page_name":" 276 ","page_number":276},
  {"content":"\r\n[ سوره المائدة ( 5 ) : آيات 41 تا 46 
  ]\r\nيا أَيُّهَا الرَّسُولُ لا يَحْزُنْكَ الَّذِينَ يُسارِعُونَ فِي الْكُفْرِ مِنَ الَّذِينَ قالُوا آمَنَّا بِأَفْواهِهِمْ وَلَمْ تُؤْمِنْ قُلُوبُهُمْ وَمِنَ الَّذِينَ هادُوا سَمَّاعُونَ لِلْكَذِبِ سَمَّاعُونَ لِقَوْمٍ آخَرِينَ لَمْ يَأْتُوكَ يُحَرِّفُونَ الْكَلِمَ مِنْ بَعْدِ مَواضِعِه يَقُولُونَ إِنْ أُوتِيتُمْ هذا فَخُذُوه وَإِنْ لَمْ تُؤْتَوْه فَاحْذَرُوا وَمَنْ يُرِدِ اللَّه فِتْنَتَه فَلَنْ تَمْلِكَ لَه مِنَ اللَّه شَيْئاً أُولئِكَ الَّذِينَ لَمْ يُرِدِ اللَّه أَنْ يُطَهِّرَ قُلُوبَهُمْ لَهُمْ فِي الدُّنْيا خِزْيٌ وَلَهُمْ فِي الآخِرَةِ عَذابٌ عَظِيمٌ ( 41 ) سَمَّاعُونَ لِلْكَذِبِ أَكَّالُونَ لِلسُّحْتِ فَإِنْ جاؤُكَ فَاحْكُمْ بَيْنَهُمْ أَوْ أَعْرِضْ عَنْهُمْ وَإِنْ تُعْرِضْ عَنْهُمْ فَلَنْ يَضُرُّوكَ شَيْئاً وَإِنْ حَكَمْتَ فَاحْكُمْ بَيْنَهُمْ بِالْقِسْطِ إِنَّ اللَّه يُحِبُّ الْمُقْسِطِينَ ( 42 ) وَكَيْفَ يُحَكِّمُونَكَ وَعِنْدَهُمُ التَّوْراةُ فِيها حُكْمُ اللَّه ثُمَّ يَتَوَلَّوْنَ مِنْ بَعْدِ ذلِكَ وَما أُولئِكَ بِالْمُؤْمِنِينَ ( 43 ) إِنَّا أَنْزَلْنَا التَّوْراةَ فِيها هُدىً وَنُورٌ يَحْكُمُ بِهَا النَّبِيُّونَ الَّذِينَ أَسْلَمُوا لِلَّذِينَ هادُوا وَالرَّبَّانِيُّونَ وَالأَحْبارُ بِمَا اسْتُحْفِظُوا مِنْ كِتابِ اللَّه وَكانُوا عَلَيْه شُهَداءَ فَلا تَخْشَوُا النَّاسَ وَاخْشَوْنِ وَلا تَشْتَرُوا بِآياتِي ثَمَناً قَلِيلًا وَمَنْ لَمْ يَحْكُمْ بِما أَنْزَلَ اللَّه فَأُولئِكَ هُمُ الْكافِرُونَ ( 44 ) وَكَتَبْنا عَلَيْهِمْ فِيها أَنَّ النَّفْسَ بِالنَّفْسِ وَالْعَيْنَ بِالْعَيْنِ وَالأَنْفَ بِالأَنْفِ وَالأُذُنَ بِالأُذُنِ وَالسِّنَّ بِالسِّنِّ وَالْجُرُوحَ قِصاصٌ فَمَنْ تَصَدَّقَ بِه فَهُوَ كَفَّارَةٌ لَه وَمَنْ لَمْ يَحْكُمْ بِما أَنْزَلَ اللَّه فَأُولئِكَ هُمُ الظَّالِمُونَ ( 45 )\r\nوَ قَفَّيْنا عَلى آثارِهِمْ بِعِيسَى ابْنِ مَرْيَمَ مُصَدِّقاً لِما بَيْنَ يَدَيْه مِنَ التَّوْراةِ وَآتَيْناه الإِنْجِيلَ فِيه هُدىً وَنُورٌ وَمُصَدِّقاً لِما بَيْنَ يَدَيْه مِنَ التَّوْراةِ وَهُدىً وَمَوْعِظَةً لِلْمُتَّقِينَ ( 46 )\r\nمعنى لغات : سمّاعون - جمع سمّاع ، آنكه بهر سخن گوش ميدهد ، فرمان بر جاسوس ، فتنة - اختيار كردن ، طلا را در بوته ذوب كردن ، خوش آمدن بىاختيارى و دلباختن ، گمراهى ، گرفتارى ، اختلاف عقيده و آشوب . سحت - حرام ، كسب زشت و ننگ آور ، رشوه . يحكّمونك - از حكم بمعنى حاكم قرار داد ، اختيار كار به كسى واگذاشت ، مانع از كار شد و از آن برگرداند كسى را ، جهت نزول : طبرى نوشته است كه در جهت نزول اين آيات روايات مختلف است : سدّى گفته است : در روزى كه بنى قريظه گرفتار مسلمين شدند و قرار شد راضى بحكومت كسى شوند ، و آنها بحكومت سعد بن معاذ راضى شدند كه آنچه او معيّن كند مسلمين با آنها رفتار كنند و آنها هم قبول كنند ، چند نفر از آن يهود با يكى از مسلمين بنام ابو لبابه مشورت كردند كه تكليف ما در اين حكميّت سعد چه خواهد بود ؟ ابو لبابه نميخواست آشكارا بگويد اشاره كرد كه نتيجه ى اين حكميّت نابودى شما است ، اين آيه براى دلدارى پيغمبر نازل شد كه كفر اين مسلمانان بد دل موجب ناراحتى تو نشود . و از ديگرى نقل كرده است كه مردى يهودى كسى از همكيشان خود را كشت ، خواستند او را مجازات\r\n","description":"","footnote":"","page_name":" 277 ","page_number":277},
  {"content":"\r\nكنند ، او از دوست مسلمان خود خواست كه از پيغمبر بپرسد مجازات قاتل چى است و گفت اگر او حكم كرد كه قاتل بايد ديه و مال بدهد ما بحكومت او راضى ميشويم و اگر حكم بكشتن قاتل كرد قبول نميكنيم ، اين آيه براى طرز فكر اين جور مردم نازل شد ، و از سعيد بن مسيب نقل شده است : زنى و مردى يهودى كار زشت كردند ، و چون در ميان خودشان مجازات اين كار چنين بود كه با ريسمان قيراندود آنها را ميزدند و صورتهاشان را سياه ميكردند و برخرى وارونه سوار ميكردند ، ولى حكم اصلى تورات آن بود كه سنگ باران شان كنند ، بعد از اين قضيه علماى يهود با يكديگر گفتند به اين مرد مراجعه كنيد اگر حكم به سنگباران كرد قبول نكنيد چون امتيازات شما را خواهد گرفت ، و اگر برسم شما حكم كرد از او قبول كنيد ، آنها آن مرد و زن بدكار را حضور آن حضرت بردند و خواستار مجازات شدند ، آن حضرت به آنها فرمود : عالم ترين مردم خود را حاضر كنيد ، مردى يك چشم بنام عبد الله بن صوريا معرفى كردند پيغمبر او را بمقدسات خودشان سوگند داد كه اگر حكم واقعى تورات سنگسار اين گناهكاران است بگو ، او اقرار كرد كه حكم همين است و اين مردم ميدانند تو پيغمبر هستى ، لكن حسد مانع آنها است كه تو را تصديق كنند ، و او مسلمان شد و پس از اندكى مرتد شد و از اسلام برگشت ، آيه براى آرامش خاطر پيغمبر و عمل عبد الله بن صوريا نازل شد ، و در مجمع نظير همين تفصيل را با مختصر تغييرى از امام باقر ( ع ) نقل كرده است .\r\nترجمه 44 : اى محمد تو را اندوهناك نكند روش آن مردم كه بكفر و بيدينى شتاب مى كنند ، اينان از آن كسان هستند كه به زبان گويند مؤمن شديم و به دلهايشان ايمان نباشد و هم از يهوديان باشند كه سخن دروغ گوش دهند و بسخن مردم ديگر بيگانه زدين و سخنان و دستور حق را زجاى خود ميگردانند [ و بدلخواه خود مينمايانند 
  ] و گويند : اگر اين را ( كه ما گفتيم ) بشما گويند بپذيريد و اگرنه از آن دورى كنيد . [ اينها بفتنه و آزمايش خداوندى گرفتارند 
  ] و آن را كه خدا گرفتارى خواهد تو براى او رهائى زفرمان حق نيابى چه اينان آن كسان بودند كه خدا نخواسته دلهاشان\r\n","description":"","footnote":"","page_name":" 278 ","page_number":278},
  {"content":"\r\n\r\nرا پاك كند و براى شان خوارى به اين جهان است و آزارى بزرگ به جهان ديگر . 45\r\nاينان گوش بسخن دروغ ميدارند و حرام و رشوه ميخورند و اگر بداورى نزد تو آيند خواهى ميانشان داورى كن و خواهى روى ز ايشان بگردان و اگر زايشان روى به - گردانى هرگز نتوانند آسيبى به تو رسانند و اگر داورى كردى داورى بداد كن كه خدا دوستدار دادگران است . 46 و چگونه تو را داور خود كنند با اينكه تورات نزد آنها است كه حكم خداوندى در آن است [ پس انديشه ى بد بدل دارند 
  ] و پس از آن [ كه به - تورات ديدند و از تو شنيدند 
  ] پشت ميكنند و نمىپذيرند چه اينان مؤمن شدنى نباشند .\r\nسخن مفسّرين : « سَمَّاعُونَ لِلْكَذِبِ سَمَّاعُونَ لِقَوْمٍ آخَرِينَ لَمْ يَأْتُوكَ » 44 مجمع :\r\nبعضى گفته‌اند : مقصود از اين جمله منافقين و يهود است ، و بعضى گفته‌اند مقصود يهود است .\r\nطبرى : مجاهد گفته است : مقصود از « سَمَّاعُونَ لِلْكَذِبِ » يهود منافق ، يعنى اين يهود منافق ميپذيرند گفتار دورغ بزرگان خود را كه مجازات بزهكار سنگباران نيست و به آنچه خود مرسوم دانسته‌اند بايد رفتار شود ، و مقصود از « لِقَوْمٍ آخَرِينَ » آن يهود هستند كه كسى از آنها عمل زشت كرده بود و آنها خود خدمت پيغمبر نرفته بودند ولى اصرار داشتند كه از آنحضرت دستور بگيرند .\r\nتفسير بيضاوى : يعنى آنها ميپذيرند گفتار دروغ علماى خود را و سخن آنهائى را كه از تكبّر و يا از دشمنى نزد تو نيامده‌اند ، و ممكن است چنين معنى شود : سخنها را ميپذيرند براى اينكه بروند بدروغ چيزى بگويند ، و جمله ى دوّم تأكيد و تثبيت جمله ى اوّل باشد ، يعنى و بازگوش ميدهند به سخنها براى اينكه بمردم ديگر كه نزد تو نيامده‌اند دروغهائى بگويند .\r\n« يُحَرِّفُونَ الْكَلِمَ مِنْ بَعْدِ مَواضِعِه » 44 مجمع : بيشتر مفسّرين گفته‌اند : يعنى كلام و حكم خدا را از موضوعهاى معيّن حلال و حرام خود برميگردانند و مجازات بزهكار كه سنگباران است بتازيانه زدن عوض كرده‌اند . قتاده گفته است يعنى مجازات\r\n","description":"","footnote":"","page_name":" 279 ","page_number":279},
  {"content":"\r\nقاتل كه كشتن است بجريمه ى مالى تبديل كردند ، و بعضى گفته‌اند يعنى تورات را عوض ميكردند و حلال را حرام مىنوشتند و بر عكس . از حسن بصرى و ابو علىّ جبّائى نقل شده است : يعنى گفتار پيغمبر را پس از آنكه گوش ميدادند و ياد مى - گرفتند عوض مينمودند ، و بمردم خيبر كه با پيغمبر در جنگ بودند مطالب را مطلق آنچه خود عوض كرده بودند مينوشتند .\r\n« وَمَنْ يُرِدِ اللَّه فِتْنَتَه فَلَنْ تَمْلِكَ لَه » طبرى 44 : معنى فتنه در اين جمله گمراهى از راه راست است و مقصود اين است : اى محمّد كسى را كه خدا بواسطه ى گمراهيش از راه مستقيم برميگرداند ، تو نميتوانى نجاتش بدهى .\r\nمجمع : در معنى اين جمله چند قول است : 1 - ابو مسلم و جبّائى و قتاده گفته‌اند : يعنى هر كس را خدا بخواهد عذاب كند ، 2 - سدّى و ضحّاك گفته‌اند يعنى كسى كه خدا هلاك او را بخواهد ، 3 - زجّاج گفته است : كسى را كه بوسيله ى آشكار كردن كارهاى زشتش خدا بخواهد رسوا كند ، 4 - يعنى آن را كه خدا بخواهد بوسيله ى انجام وظايفش آزمايش كند ، و او وظيفه را رها مىكند و بميل خود چيزى درست مىكند .\r\nتفسير صفى عليشاه :\r\n\r\nخواهد ار حقّ فتنه اى از بهر كس\r\nفتنه مىباشد عقوبت هر نفس\r\n\r\n\r\nهر چه او خواهد شود از بيش و كم\r\nاز اراده ، علم و اسرار قدم\r\n\r\n\r\nنقشها بر پرده زد نقاش غيب\r\nنقش كى داند رموز و حسن و عيب\r\n\r\n\r\nتا تواند داد تغييرى به رنگ\r\nيا كند با كلك آن نقاش جنگ\r\n\r\n« لَمْ يُرِدِ اللَّه أَنْ يُطَهِّرَ قُلُوبَهُمْ » 44 فخر : در اين جمله چند وجه گفته‌اند : 1 - چون خدا ميداند فائده اى نيست در اين لطف به آنها نميخواهد دلهاشان را پاك نمايد ، 2 - از وحشت و ناراحتى كفر خدا نميخواهد آن دلها را پاك كند ، 3 - اين جمله كنايه است از سقوط ارزش آنها كه بواسطه ى سوء نيّت و كارشان توجّهى به خدا ندارند .\r\n","description":"","footnote":"","page_name":" 280 ","page_number":280},
  {"content":"\r\n« لَهُمْ فِي الدُّنْيا خِزْيٌ » 44 فخر : خوارى آنها كه منافق هستند آشكارى نفاق و دروغ آنها و ترس از كشته شدن بدست مؤمنين ، و خوارى يهود در بدرى و كشته شدن و جزيه دادن آنها است .\r\n« سَمَّاعُونَ لِلْكَذِبِ » 45 مجمع : تكرار اين جمله به منظور تاكيد و تشديد زشتى كار آنها است .\r\n« أَكَّالُونَ لِلسُّحْتِ » 45 فخر : كلمه ى سحت با ضمّ سين و حاء قرائت شده است و هم با ضمّ سين و سكون حاء و نيز با فتح سين و حاء و هم با كسر سين و سكون حاء .\r\nمجمع : از پيغمبر ( ص ) روايت شده است : سحت بمعنى رشوه در حكم است ، و از علىّ عليه السّلام نقل شده است : كه سحت رشوه در حكم است ، و مهر بزهكار ، و اجرت حجّام ، و مزد تلقيح حيوان و بهاى شراب و سگ و مردار .\r\nفخر : در معنى اين جمله چند وجه نقل شده است 1 - قضاة بنى اسرائيل دعواى آن را كه رشوه ميداد و بناحقّ بود قبول ميكردند و طرفش را كه حقّ مىگفت محكوم ميكردند ، پس هم دروغ ميپذيرفتند و هم حرام ميخوردند ، 2 - مالدارهاى يهود به فقرا پول ميدادند كه بدين يهود بمانند و مسلمان نشوند ، پس فقراى يهود دروغ اغنياء را ميشنيدند و براى اجتناب از اسلام مال حرام ميخوردند ، 3 - يهود شغلشان خوردن ربا بود ، و دين شان پذيرفتن دروغهاى علماى خودشان .\r\n« فَاحْكُمْ بَيْنَهُمْ أَوْ أَعْرِضْ » 45 مجمع : ظاهر از روايات شيعه آن است كه به - موجب اين جمله قاضى مخيّر است در قضاوت ميان كفّار .\r\nفخر : اختلاف است كه اين دستور براى چه موقعى بوده است : 1 - ابن عبّاس و مجاهد و زهرى گفته‌اند : براى مجازات عمل منافى عفّت بوده است .\r\n2 - قتلى در يهود واقع شده بود كه ميخواستند نصف ديه بدهند چون به پيغمبر مراجعه كردند حكم فرمود بپرداخت ديت كامل 3 - اين دستور براى محاكمه ى كافران است كه در شرايط ذمه نيستند و معاهده و قرار داد با اسلام دارند ، به اين جمله قاضيها مخير شده‌اند در قبول قضاوت و خوددارى از آن ، 4 - اين جمله\r\n","description":"","footnote":"","page_name":" 281 ","page_number":281},
  {"content":"\r\n\r\nدستور عمومى است براى قضاوت ميان كافران ، و ابو بكر اصمّ و ابو مسلم و غيرهم گفته‌اند : اين اختيار براى قضاة هست در همه ى احكام ، و ابن عبّاس و ديگران گفته‌اند : اين حكم نسخ شده است به اين آيه « أَنِ احْكُمْ بَيْنَهُمْ بِما أَنْزَلَ اللَّه » و به موجب اين آيه حاكم موظَّف است بحكومت ميان آنها ، و شافعى نيز گفته است در دعاوى كافرانى كه بذمّه ى اسلام هستند واجب است قاضى حكومت كند ، و در غير اين طور كفار ، قاضى مخيّر است .\r\nتفسير صافى : در كتاب تهذيب از امام باقر ( ع ) روايت شده است : اگر پيروان تورات و انجيل قضاوت بر قاضى مسلمان آورند ، او مختار است در رسيدگى بدعواى آنها و خوددارى از آن .\r\nروح البيان : در آخر اين آيات نوشته است كه اين آيه ها مذمّت مىكند ظلم و حرام و رشوه را و تمجيد عدالت مىكند ، و در حديث است : خدا لعنت كند راشى و مرتشى و رايش را ، و مقصود از رايش دلَّال رشوه است ، و حسن بصرى گفت اگر در خانه ى شخصى كه به تو قرض دار است چيزى بخورى آن سحت است ، و مثنوى گفته است :\r\n\r\nاى بسا مرغى پرنده دانه جو\r\nكه بريده حلق او هم حلق او\r\n\r\n\r\nاى بسا ماهى در آب دور دست\r\nگشته از حرص گلو مأخوذ شصت\r\n\r\n\r\nاى بسا مستور در پرده بده\r\nشومى فرج و گلو رسوا شده\r\n\r\n\r\nاى بسا قاضى خير نيكخو\r\nاز گلو در رشوتى ، آورد رو\r\n\r\n\r\nبلكه در هاروت و ماروت آن شراب\r\nاز عروج چرخشان شد سدّ باب\r\n\r\nو حافظ گفته است :\r\n\r\nصوفى شهر بين كه چون ، لقمه ى شبهه مىخورد\r\nپاردمش دراز باد ، آن حيوان خوش علف\r\n\r\nسخن ما : اگرچه يهود آن روز موضوع مطلب شده است ولى نمونه است براى شناساندن مردم كتابخوانده و با سواد منحرف و دستگاه حكومت ستمگر كه هر چه\r\n","description":"","footnote":"","page_name":" 282 ","page_number":282},
  {"content":"\r\n\r\nمطابق خواسته هاى آنها باشد ميپذيرند و گر نه قبول نميكنند ، يكديگر را گول مىزنند و بگفتار دروغ با اينكه ميدانند خلاف است و ناروا گوش ميدهند و ميپذيرند و رشوه ميگيرند و هرگز بسخن حقّ گوش نميدهند ، هميشه در اضطراب هستند ، و نگران فردا چگونه مردم را بفريبند و شر دروغ و فريب همكار خود را دفع كنند .\r\n\r\nصف كشيدند پدر سوخته ها\r\nچشم بر منصب هم دوخته ها\r\n\r\n[ سوره المائدة ( 5 ) : آيات 44 تا 47 
  ]\r\nإِنَّا أَنْزَلْنَا التَّوْراةَ فِيها هُدىً وَنُورٌ يَحْكُمُ بِهَا النَّبِيُّونَ الَّذِينَ أَسْلَمُوا لِلَّذِينَ هادُوا وَالرَّبَّانِيُّونَ وَالأَحْبارُ بِمَا اسْتُحْفِظُوا مِنْ كِتابِ اللَّه وَكانُوا عَلَيْه شُهَداءَ فَلا تَخْشَوُا النَّاسَ وَاخْشَوْنِ وَلا تَشْتَرُوا بِآياتِي ثَمَناً قَلِيلًا وَمَنْ لَمْ يَحْكُمْ بِما أَنْزَلَ اللَّه فَأُولئِكَ هُمُ الْكافِرُونَ ( 44 ) وَكَتَبْنا عَلَيْهِمْ فِيها أَنَّ النَّفْسَ بِالنَّفْسِ وَالْعَيْنَ بِالْعَيْنِ وَالأَنْفَ بِالأَنْفِ وَالأُذُنَ بِالأُذُنِ وَالسِّنَّ بِالسِّنِّ وَالْجُرُوحَ قِصاصٌ فَمَنْ تَصَدَّقَ بِه فَهُوَ كَفَّارَةٌ لَه وَمَنْ لَمْ يَحْكُمْ بِما أَنْزَلَ اللَّه فَأُولئِكَ هُمُ الظَّالِمُونَ ( 45 ) وَقَفَّيْنا عَلى آثارِهِمْ بِعِيسَى ابْنِ مَرْيَمَ مُصَدِّقاً لِما بَيْنَ يَدَيْه مِنَ التَّوْراةِ وَآتَيْناه الإِنْجِيلَ فِيه هُدىً وَنُورٌ وَمُصَدِّقاً لِما بَيْنَ يَدَيْه مِنَ التَّوْراةِ وَهُدىً وَمَوْعِظَةً لِلْمُتَّقِينَ ( 46 ) وَلْيَحْكُمْ أَهْلُ الإِنْجِيلِ بِما أَنْزَلَ اللَّه فِيه وَمَنْ لَمْ يَحْكُمْ بِما أَنْزَلَ اللَّه فَأُولئِكَ هُمُ الْفاسِقُونَ ( 47 )\r\n","description":"","footnote":"","page_name":" 283 ","page_number":283},
  {"content":"\r\n\r\nمعنى لغات : ربّانيّون - جمع ربّانى ، شخص بصير و عالم و خدا شناس ، الاحبار - جمع حبر بمعنى عالم صالح ، خوشى و نعمت ، مركّب وسيله ى نوشتن ، رئيس مذهب . قفّينا - از مصدر تقفية بمعنى از دنبال چيزى آوردن و تبع قرار دادن . قصاص - مجازات به مثل و همانند سزادادن .\r\nترجمه :\r\n47 ما تورات را فرستاديم كه در آن روشنائى بود و رهبرى و پيغمبران سر سپرده بفرمان حقّ با آن براى آنها كه يهود بودند داورى ميكردند و هم خدا - پرستان و دانشمندان ديندار از آن روى كه بكتاب خدا نگهدارى شده بودند [ و براى رفتار به آن ديندار مانده بودند 
  ] و يا آنچه براى نگهدارى آنها كتاب خدا را كه عهده دار نگهدارى آن بودند . و همه گى گواه بر درستى آن بودند پس [ اى دانايان يهود 
  ] از مردم مترسيد و زمن بترسيد و آيات مرا ببهاى كم مفروشيد و هر كه به آنچه خدا فرستاده داورى نكند از دسته ى كافران بود .\r\nو در تورات براى يهود نوشتيم كه مجازات كشتن آدمى كشتن است و نابودى بينى ، بينى مجرم نابود كردن و آسيب به چشم ، چشم آن بدكار را آسيب رساندن و هم گوش را به گوش و دندان را به دندان سزا دهند و جراحتها را قصاص كنند و بهمانند آن سزا دهند و آنكه گناه اين گونه بدكار را ببخشد اين كار او گناهانش را بپوشد [ و راه آمرزش او باز شود 
  ] و آنها كه بدستور ز آسمان فرستاده ى خداوند داورى نكردند ستمكارند .\r\n49 و بدنبال آن پيغمبران عيسى پسر مريم فرستاديم كه آنچه ز تورات بجلو خود داشت درست دانست و به او انجيل داديم كه در آن رهبرى و روشنى بود و درستى تورات و راه - نمائى و پند پرهيزگاران بود .\r\n50 پس انجيل داران بايد به آنچه خدا در آن فرستاده داورى كنند و آنها كه نه به آنچه خدا فرستاده فرمان كنند اين گونه كسان خود بد - كارند و بس .\r\nسخن مفسّرين : « يَحْكُمُ بِهَا النَّبِيُّونَ الَّذِينَ أَسْلَمُوا » 47 طبرى : از عكرمه و سدّى و حسن بصرى نقل كرده است كه مقصود از اين جمله حضرت محمّد است ، و ابو هريره روايت كرده است كه زن و مردى يهود بزه كردند ، يهود گفتند : براى مجازات\r\n","description":"","footnote":"","page_name":" 284 ","page_number":284},
  {"content":"\r\nاينها به پيغمبر مراجعه كنيد شايد حكم او آسان و قابل تحمّل باشد ، چون حضور آن حضرت رفتند ، جواب نداد و بلند شد و رفت بدر مدارس « آموزشگاه يهود » ايستاد و سؤال فرمود كه دستور تورات در اين گناه چيست ؟ آنها گفتند بايد صورت گناه - كار با ذغال سياه شود و بر خرى وارونه سوار نمود در كوچه بگردانند و تازيانه اش بزنند ، جوانى به پيغمبر ( ص ) عرض كرد چون از خانواده ى سلطنتى چنين عملى ديده شد و نخواستند او را بكشند اين مجازات را اختراع كردند و گر نه حكم تورات سنگباران است ، آنحضرت فرمود : من حكم به سنگباران ميكنم ، و زهرى گفته است آيه براى اين مطلب نازل شد و مقصود از اين قسمت آيه شخص پيغمبر ( ص ) است .\r\nمجمع : مفسّرين گفته‌اند : اين جمله شامل پيغمبر ما هم مىشود ، لكن اين نظر مستلزم نيست كه پيغمبر پيرو دين موسى باشد ، چون بوسيله ى وحى وظيفه آنحضرت معيّن شده است اگرچه مطابق با تورات باشد و به اين وسيله به يهود اعلام شده است كه آنحضرت حقّ ميگويد و با آنكه خود ميدانستند مراجعه ى به - تورات نفرموده است مطالب مخفى و مشكل آنها را كشف و آشكار فرموده است .\r\n« فَلا تَخْشَوُا النَّاسَ وَاخْشَوْنِ » 47 ابو الفتوح : اهل بصره و ابو جعفر اسماعيل بيا خواندند ، و باقى قرّاء با كسر نون خوانده‌اند و به اين تلفّظ از اظهار يا بىنياز دانسته‌اند ، و سدّى گفته است مقصود از اين جمله علماى يهود است و روى سخن با آنها كه از مردم نترسيد در اظهار حقّ ، و از خدا بترسيد در پنهان داشتن حقّ .\r\n« وَلا تَشْتَرُوا بِآياتِي ثَمَناً قَلِيلًا » 47 عموم مفسّرين نوشته‌اند : مقصود رشوه و هديّه است كه در برابر حقّ كشى و كتمان حكم خداوند مىگرفته‌اند ، چون اين استفاده ها در برابر حكم بحقّ بسيار ناچيز است و قليل .\r\n« وَمَنْ لَمْ يَحْكُمْ بِما أَنْزَلَ اللَّه فَأُولئِكَ هُمُ الْكافِرُونَ » 47 مجمع : در مقصود از اين جمله اختلاف است ، عبد اللَّه مسعود گفته است : يعنى حاكم بر خلاف ما انزل - اللَّه كافر است هر كس باشد ، ابن عبّاس گفته است : يعنى حاكمى كه منكر حكم خدا\r\n","description":"","footnote":"","page_name":" 285 ","page_number":285},
  {"content":"\r\nباشد كافر است ، جبّائى گفته است : مقصود علماى يهود است كه بر خلاف آنچه خدا فرستاده است حكم ميكردند ، و براء بن عازب از پيغمبر روايت كرده است : تمام اين جمله هاى كافرون و فاسقون و ظالمون تا آخر آيات همه براى توصيف و مخصوص به - كافران است .\r\n« وَكَتَبْنا عَلَيْهِمْ فِيها » 48 فخر : چون در تورات مجازات بزهكار سنگباران معيّن شده است ، و يهود آن را تغيير دادند بتازيانه زدن و رو سياه كردن ، و بر خر وارونه سوار كردن ، و نيز مجازات كشتن ، كشتن قاتل معيّن شده است ، ولى آنها عوض كردند و تخصيص دادند اين مجازات را ببنى قريظه ، و بنى نضير را از اين مجازات معاف داشتند ، اين جمله ها در دنباله ى آيت اوّل گفته شده است كه نشانه ى كفر و حكم بر خلاف ما انزل اللَّه اين است كه در تورات اين جنايات را چنين مجازاتها معيّن كرديم .\r\nمجمع : كسائى كلمه ى « عين » و بقيه تا « و الجروح » همه را با رفع و صداى جلو قرائت كرده است ، و عدّه ى ديگر از قاريها همه را منصوب و با صداى جلو خوانده‌اند بجز كلمه ى « و الجروح » كه با رفع خوانده‌اند ، و عدّه ى ديگر همه را منصوب خوانده‌اند ، و همه ى قرّاء كلمه ى « اذن » با تشديد خوانده‌اند مگر نافع كه در همه قرآن بىتشديد قرائت كرده است . امام فخر نوشته است : قرائت نافع بىتشديد و با سكون است و ديگران با ضمّه و تشديد ذال قرائت كرده‌اند .\r\n« فَمَنْ تَصَدَّقَ بِه فَهُوَ كَفَّارَةٌ لَه » 48 مجمع : بيشتر مفسّرين گفته‌اند : يعنى اگر مجروح يا اختيار دار مقتول كه باصطلاح « ولىّ دم » مينامند گذشت كرد اين عمل موجب كفّاره ى گناهان او است ، و از ابن عبّاس و مجاهد و سعيد بن جبير نقل شده است : يعنى اين گذشت موجب كفّاره ى گناه شخص جنايتكار است و اين عفو موجب آمرزش گناهى است كه آدم كشته است يا عضوى ناقص كرده است و در آخرت مجازات نخواهد شد .\r\n« وَمَنْ لَمْ يَحْكُمْ » - تا - « الظَّالِمُونَ » 48 مجمع : بعضى گفته‌اند مقصود يهود\r\n","description":"","footnote":"","page_name":" 286 ","page_number":286},
  {"content":"\r\nهستند ، و بعضى گفته‌اند : مقصود عموم متخلَّفين از ما انزل اللَّه است ، و به اين معنى لازم است عمل بمفاد كليه ى آنچه از احكام تورات در اين آيات ياد شده است اگرچه از شريعت منسوخه ى موسى باشد ، امام فخر نوشته است : چون حكم بر خلاف ما انزل اللَّه كفران نعمت است در آيت پيش « كافرون » گفته شده است ، و چون موجب محروميّت از سعادت است و وسيله ى ظلم بنفس ، در اين آيه ظالمون گفته شده است .\r\n« وَقَفَّيْنا عَلى آثارِهِمْ » 49 مجمع : بيشتر مفسّرين گفته‌اند : يعنى در دنبال پيغمبران كه تسليم بتورات شده بودند عيسى را فرستاديم ، و بعضى گفته‌اند : اين آيه مربوط است باوّل آيت پيش ، يعنى در دنبال آنها كه وظايفشان را معيّن كرديم عيسى فرستاديم .\r\n« مُصَدِّقاً لِما بَيْنَ يَدَيْه مِنَ التَّوْراةِ » 49 شايد مقيّد كردن تورات به آنچه در جلو عيسى است ، به اين جهت باشد كه آن تورات كه عيسى ديد تصديق كرد كه از جانب خدا است ، امّا اين كه شما تغيير داده‌ايد و باسم تورات معرّفى ميكنيد غير از آن است كه عيسى درستى آن را تصديق كرد ، امام فخر و ديگر مفسّرين نوشته‌اند جهت تكرار اين جمله آن است : در اوّل فهمانده است كه عيسى تورات را تصديق كرده است و در دوّم انجيل عيسى را توصيف كرده است كه تورات را راست و درست معرّفى كرده است ، و هم امام فخر نوشته است : معنى تصديق تورات ، با اينكه مسيح و انجيل او براى نسخ شريعت موسى است ، اين است كه مسيح و انجيلش آن را درست دانستند كه از جانب خدا است تا هنگام پيدايش مسيح .\r\n« هُدىً وَمَوْعِظَةً لِلْمُتَّقِينَ » 49 عبده : يعنى آنها كه ميفهمند اسرار دين و مصالح آن را و تصديق ميكنند كه در دنبال اين انجيل دين و كتاب عالى ترى هست و همين انس بانجيل و راهنمائيهاى آن بود كه در مدّت چندين قرن مسيحىهاى ساكن بين النّهرين و سوريه و مصر را آماده كرد براى پذيرفتن اسلام با آن سرعت عجيب .\r\n« وَمَنْ لَمْ يَحْكُمْ بِما أَنْزَلَ اللَّه فَأُولئِكَ هُمُ الْفاسِقُونَ » 50 عبده : ابن عبّاس گفته\r\n","description":"","footnote":"","page_name":" 287 ","page_number":287},
  {"content":"\r\n\r\nاست : در هر سه آيه كلمات « كافرون ظالمون فاسقون » براى توصيف يهود است ، و ابى صالح گفته است اين جمله ها براى غير مسلمين است ، و بعضى گفته‌اند : كلمه ى « كافرون » براى توصيف مسلمين است و ظالمون براى يهود است ، و فاسقون براى مسيحيها ، و بعضى گفته‌اند : مقصود از كافرون معنى اصطلاحى نيست كه مقصود خروج از دين باشد ، بلكه بمعنى لغوى است كه تيرگى و حقّ پوشى و ناسپاسى نعمت باشد ، و ديگرى گفته است : مقصود آنهائى است كه با انكار دين و اعتقاد به اينكه احكام اسلام بر خلاف حقّ است ، حكم بر خلاف حكم خدا صادر مىنمايند كافر هستند ، و در دنباله ى اين منقولات بحث مفصلَّى است در احكام و قوانينى كه بر خلاف شرع است .\r\nسخن ما : 1 - در اوّل كتابهاى آسمانى معرّفى شده است كه اينها اوّل راهنماى انسان و نور هستند و وسيله ى روشنى دلها و بينائى راه سعادت مادّى و معنوى و كمال نهائى آدمى ، 2 - هر كس مؤمن به خدا هست خواه پيغمبر باشد يا فرد عادى به اينها تسليم است و به احكام معيّن شده در اين كتب آسمانى رفتار مى - كند و ديگران را هم وادار مينمايد و بمفاد آنها حكم مىكند . 3 - آنكه حكم نكرد به - مفاد آنچه خداوند در اين كتابها معيّن كرده است محكوم است به كفر و فسق و ستمگرى و شايد در آيت اوّل كه توصيف بكفر شده است بمناسبت اوّل آيه باشد كه با اينكه مردم عالم و پارسا تورات را حفظ كرده‌اند و حكم به آن كرده‌اند ، اگر كسى از ترس مردم كه ملامت كنند و به او نگروند و يا بطمع هديه و رشوه از حكم خدا خوددارى كند اين نشانه ى عقيده نداشتن است و كفر كه در برابر مال اندك و يا اعتبار ناچيز خيالى حكم خدا را ارزش ندهند ، و در آيت دوّم چون مجازات جنايتكاران گفته شده است و در دنباله ى آن كسانى كه از اجراى اين احكام خوددارى ميكنند معرّفى بستمكارى شده‌اند ، شايد به اين مناسبت باشد كه اين احكام بسود مردم و براى حفظ اجتماع است ، پس خوددارى از آن ستم است بر خود و ديگران ، و در آيت آخر شايد پيروان انجيل معرّفى شده‌اند كه خوددارى از مفاد انجيل در نتيجه ى فسق است و دورى از حق و صلاح ، اينجا مطلبى به نظر ميرسد : همانطور كه در تفسير\r\n","description":"","footnote":"","page_name":" 288 ","page_number":288},
  {"content":"\r\nعبده مفصّل بحث كرده است چون مفاد اين جمله ها عام است يعنى چه كسى اصلا حكم نكند به حكم آنچه خدا نازل كرده است ، يا بر خلاف حكم خداوند حكم صادر كند در هر دو صورت كافر و ظالم و فاسق است ، پس احكام و دستورهاى قضات و فرماندهان امروز كه بموجب قوانين ممالك صادر مىشود با اينكه بسيارى از آنها بر خلاف ما انزل اللَّه است تكليف چى است ؟ آيا بايد خوددارى از صدور و اجراى آنها بشود يا نه ممكن است بگوئيم احكام دين دو دسته است اوّل : آنچه مربوط بعبادت است و وظايف شخصى انسان كه قوانين ممالك و حكومتها با آن كارى ندارند و هر كسى خود داند و وجدانش ، دوّم : احكام اجتماعى است كه در آنها بيشتر اصول عقلا و مقرّرات عرفى مردم منظور شده است و بيشتر قوانين در اوّل با آن اصول معيّن مىشود اگر چه در اجراى آن تخلَّف از حكم شرع و يا قانون و يا هر دو مىشود ، باقى ميماند قسمتى از قوانين جزائى و مالى مانند مقرّرات انحصار و گمرك كه چند فرض متصوّر است اوّل : آنچه مربوط بامور مالى است اگر در اصل وضع قانون مخالف با دين نباشد و مصلحت مردم در آن باشد و نماينده هاى صالح ملت و مردم ، آن را مقرّر كرده باشند مانند حقّ گمرك صادرات و واردات كه تاجر بايد بپردازد ، اگر بحقّ گرفته شود و به مصرف خرج شود البتّه مردم راضى هستند و بر خلاف شرع نيست چون ملاك مشروع بودن در بيشتر كارهاى مالى رضايت مردم است ، و همچنين حقّ انحصار قند و شكر و يا اجناس ديگر كه دولت از توليد كنندگان ميگيرد مثل برنج و دخانيات و ديگر قوانين مالى اگر با رضايت مردم و رعايت مصلحت عموم وضع شود و به همان نسبت هم اجرا شود البتّه جايز است و بر خلاف ما انزل اللَّه نخواهد بود ، دوّم : اموالى كه در اصل شرع ممنوع است مثل آنچه دولتها ميگيرند در برابر اجازه ى فروش نوشابه هاى الكلى كه اگر فروش آن منحصر بموارد اضطرار باشد باز در شرع ممنوع نيست ، سوّم قوانين جزائى كه به صورت جريمه ى مالى و حبس و تبعيد و مانند اينها اجرا مى - شود ، اگر به صورت صلح و سازش طرفين انجام شود باز هم ممنوع نخواهد بود ، پس خلاصه ى مطلب آنكه اگر در وضع و اجراى قانون مصلحت مردم منظور شود و موازين\r\n","description":"","footnote":"","page_name":" 289 ","page_number":289},
  {"content":"\r\n\r\nشرع هم در آن رعايت شود ، البتّه كمتر موردى بر خلاف شرع خواهد بود ، و گر نه مثل مقرّرات امروزى ممالك مشرق زمين و بخصوص مسلمانها يك عمل صحيح در كارشان ديده نمىشود ، و همه نامشروع است و ستم و فسق و كفر . 4 - در مجازاتهاى « السِّنَّ بِالسِّنِّ » تا آخر كه امروز از آداب بشر غير متمدّن ميدانند ، در سوره ى بقره و در آيات جلوتر مفصّل بحث كرده‌ايم ، و در اين آيه هم از همه جهت مانند آنها است .\r\n[ سوره المائدة ( 5 ) : آيات 48 تا 50 
  ]\r\nوَ أَنْزَلْنا إِلَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْه مِنَ الْكِتابِ وَمُهَيْمِناً عَلَيْه فَاحْكُمْ بَيْنَهُمْ بِما أَنْزَلَ اللَّه وَلا تَتَّبِعْ أَهْواءَهُمْ عَمَّا جاءَكَ مِنَ الْحَقِّ لِكُلٍّ جَعَلْنا مِنْكُمْ شِرْعَةً وَمِنْهاجاً وَلَوْ شاءَ اللَّه لَجَعَلَكُمْ أُمَّةً واحِدَةً وَلكِنْ لِيَبْلُوَكُمْ فِي ما آتاكُمْ فَاسْتَبِقُوا الْخَيْراتِ إِلَى اللَّه مَرْجِعُكُمْ جَمِيعاً فَيُنَبِّئُكُمْ بِما كُنْتُمْ فِيه تَخْتَلِفُونَ ( 48 ) وَأَنِ احْكُمْ بَيْنَهُمْ بِما أَنْزَلَ اللَّه وَلا تَتَّبِعْ أَهْواءَهُمْ وَاحْذَرْهُمْ أَنْ يَفْتِنُوكَ عَنْ بَعْضِ ما أَنْزَلَ اللَّه إِلَيْكَ فَإِنْ تَوَلَّوْا فَاعْلَمْ أَنَّما يُرِيدُ اللَّه أَنْ يُصِيبَهُمْ بِبَعْضِ ذُنُوبِهِمْ وَإِنَّ كَثِيراً مِنَ النَّاسِ لَفاسِقُونَ ( 49 ) أفَحُكْمَ الْجاهِلِيَّةِ يَبْغُونَ وَمَنْ أَحْسَنُ مِنَ اللَّه حُكْماً لِقَوْمٍ يُوقِنُونَ ( 50 )\r\nمعنى لغات : مهيمن - از اسماء اللَّه است و بمعنى موجب آسايش و شاهد و ناظر اعمال مردم ، شرعة - طريقه ، عاده ، جايگاه آب برداشتن ، منهاج - راه روشن و طريق واضح . ليبلوكم - از مصدر بلاء و بلوا بمعنى آزمايش و تجربه .\r\nجهت نزول آيت دوّم : طبرى و اسباب النّزول سيوطى : ابن عبّاس گفت :\r\nعدّه اى از اشراف يهود مثل كعب بن اسيد و عبد اللَّه بن صوريا و ديگران با يكديگر\r\n","description":"","footnote":"","page_name":" 290 ","page_number":290},
  {"content":"\r\n\r\nشور كردند كه برويم نزد پيغمبر شايد بتوانيم گولش بزنيم ، آنگاه حضورش رفتند و گفتند : تو ميدانى ما مرد علم و كتاب و شرف هستيم و اگر پيرو تو شديم عدّه ى زيادى از يهود مسلمان خواهند شد ، و چون با افرادى از ملَّت خود نزاع داريم ، نزد تو بقضاوت ميآئيم ، تو بسود ما حكم كن تا ما مسلمان شويم ، آيت 52 « وَأَنِ احْكُمْ بَيْنَهُمْ بِما أَنْزَلَ اللَّه » براى وظيفه ى پيغمبر ( ص ) در برابر تقاضاى آنها نازل شد .\r\nترجمه :\r\n51 اى محمّد ما اين قرآن را بحقيقت و درستى بر تو فرو فرستاديم با اينكه آنچه كتابى پيش از اين بوده درست مىشمارد و چشم بدان دارد پس ميان يهود به آنچه خدا فرو فرستاده داورى كن و از روش استوار كه به تو رسيده است بيكسوى مرو و پيرو خواسته هاى آنها مشو كه براى هر گروه از شما آئينى و روشى بنموديم و اگر خدا ميخواست همانا شما را يك دسته ميكرد ولى [ روشها درست كرد 
  ] تا شما را به آن دستورها كه داده بيازمايد پس بسوى نكوكارى جلو رويد كه بازگشت شما همگى بسوى خدا است و خبردارتان مىكند بهر چه در آن اختلاف مىكرديد و نا سازگار بوديد .\r\n52 پس ميان اينان به آنچه خدا فرو فرستاده داورى كن و دنبال خواسته هاىشان مرو و از ايشان بپرهيز كه ز راه بخشى از آنچه خدا به تو فرستاده گولت زنند [ و خواهند كه قرآن بتورات برابر كنند و بدل خود داورت كنند 
  ] پس اگر روى بگردانند [ و بداورى تو از قرآن تن ندهند 
  ] بدان كه خدا مىخواهد بپاره اى از گناهانشان آزارشان كند چه البته بيشتر از اين مردم بدكارند [ كه از سخن حقّ رو گردانند 
  ] .\r\n53 مگر خواستار داورى روزگار جاهليّت و بيخردى هستند با اينكه كس داوريش بهتر از خدا نيست براى يقين داران كز دل ديندار بودند .\r\nسخن مفسّرين : « وَمُهَيْمِناً عَلَيْه » 51 طبرى : در معنى اين كلمه مفسّرين اختلاف كرده‌اند : 1 - از ابن عبّاس و سدّى و مجاهد نقل شده است ، يعنى قرآن شاهد است بر درستى كتابهاى گذشته . 2 - و نيز از ابن عبّاس نقل شده است يعنى : قرآن امين است بر آنهائى كه گذشته آنچه در قرآن تصديق شده درست است و گر نه دروغ ، 3 - ابن زيد گفته است : يعنى قرآن راست شمرده است تمام كتب\r\n","description":"","footnote":"","page_name":" 291 ","page_number":291},
  {"content":"\r\nگذشته را ، 4 - و هم از مجاهد نقل كرده‌اند : يعنى پيغمبر امين است بر قرآن و آن را نگاهدار درستى است .\r\nمجمع : ابو عبيده و حسن بصرى گفته‌اند يعنى : قرآن مواظب و نگاهبان كتابهاى پيشين است ، و اين كه قرآن آنها را راست شمرده و نگاه ميدارد قرينه است بر اينكه آنچه در قرآن يادآورى شده است كه يهوديها و مسيحيها را موظَّف كرده‌اند ، بر ما هم لازم است پيروى و رفتار به آن .\r\nفخر : حسّان شاعر گفته است :\r\n\r\nانّ الكتاب مهيمن لنبيّنا\r\nو الحقّ يعرفه ذوو الالباب\r\n\r\nيعنى قرآن شاهد راستى پيغمبر ما است ، و هر خردمندى ميتواند حقّ را از ناحقّ جدا كند ، و هم امام نوشته است : قرآن « مهيمن » ناميده شده است چون منسوخ نميشود و تغيير و تحريف به آن نميرسد ، و زمخشرى گفته است : اين كلمه با فتحها قرائت شده است چون از جانب خداوند اعلام شده است كه قرآن محفوظ از تحريف و تبديل است .\r\nابو الفتوح نوشته است : سعيد جبير گفت : « موتمنا عليه » امين داشته و بر امانت تو در آن باب اعتماد است .\r\nتفسير الميزان : يعنى قرآن مسلط است بر آنها كه نگاهدارى و مراقبت مى - كند و تصرّفات لازم مىكند كه آنچه از اصول ثابت غير قابل تغيير است باقى ميگذارد ، و آنچه بايد نسخ شود نسخ مىكند ، تا بموجب سلوك انسان و مناسب راه ترقى و تكامل او احكامى برقرار نمايد .\r\n« فَاحْكُمْ بَيْنَهُمْ » 51 تنوير المقباس ابن عبّاس : يعنى ميان بنى قريظه و بنى - نضير و مردم خيبر حكومت كن مطابق آنچه به تو نازل شده است .\r\nمجمع جبّائى گفته است : اين جمله ناسخ حكم سابق است كه مخيّر شده بود در حكم ميان كافران و اعراض از آنها ، « ممكن است بگوئيم تخيير در اصل رسيدگى است و اين دستور در طرز رسيدگى است ، يعنى اگر خواستى در كار آنها وارد\r\n","description":"","footnote":"","page_name":" 292 ","page_number":292},
  {"content":"\r\nشوى بايد مطابق باشد با آنچه خدا بسوى تو فرستاده است « .\r\n« وَلا تَتَّبِعْ أَهْواءَهُمْ » 51 مجمع : ابن عبّاس گفته است : يعنى بميل آنها رفتار مكن كه مجازات بزهكار را تغيير دهند و بجاى سنگباران چيز ديگر معيّن كنند .\r\n« عَمَّا جاءَكَ مِنَ الْحَقِّ » 51 مجمع : دو معنى كرده است : اوّل - يعنى پيرو آنها مشو كه عدول كنى و برگردى از آنچه حقّ است و براى تو آمده است از جانب خدا ، دوّم - يعنى بپيروى از خواسته هاى آنها منحرف مشو از راه حقّ كه از جانب خدا به تو رسيده است ، و هم او نوشته است : با اينكه پيغمبر معصوم است و مصون از خطا ، اين جمله در خطاب بپيغمبر براى چى است ؟ جواب اين پرسش آن است كه يا اين سخن براى عموم مردم كه در ضمن خطاب بپيغمبر فهمانده شده است ، و يا مقصود اين است كه معلوم است تو با اين دستورها كه از جانب حقّ دارى پيرو آنها نخواهى شد .\r\n« وَلَوْ شاءَ اللَّه لَجَعَلَكُمْ أُمَّةً » 51 مجمع : حسن بن علىّ مغربى گفته است :\r\nيعنى اگر خدا بخواهد شما را به خود ميگذارد كه بموجب رهبرى عقل رفتار نمائيد و پيرو دين و پيغمبرى نباشيد ، ولى با اينكه عاقبت كار شما را ميداند براى آزمايش پيغمبر ميفرستد و تكليف معيّن مىكند .\r\n« وَأَنِ احْكُمْ بَيْنَهُمْ » 52 مجمع : جبّائى گفته است : جهت تكرار اين جمله در دو آيت پى در پى براى آن است كه دو مورد بوده است اول : حكم مجازات بزهكار را خواستند ، دوم مجازات قاتل را تقاضا داشتند ، و همين جهت را مفسّرين گفتند و از امام باقر ( ع ) نيز همين جهت روايت شده است .\r\nتفسير الميزان : جهت تكرار نتايج و مطالب دنباله ى آنها است كه در اوّل فقطَّ گفته شده است حكم كن و پى خواهش آنها مرو و در دوم مطلب مفصّلتر بيان شده است و توضيح شده است كه اعراض و دورى آنها نشانه ى فسق و گمراهى است .\r\n« وَاحْذَرْهُمْ أَنْ يَفْتِنُوكَ » 52 ابو الفتوح : مفسّرين گفته‌اند : مقصود از فتنه\r\n","description":"","footnote":"","page_name":" 293 ","page_number":293},
  {"content":"\r\n\r\nگمراهى است و ابن عبّاس گفته است : يعنى حذر كن از يهود كه تو را فريب ندهند و بگويند ايمان ميآوريم و تو بطمع اسلام آنها گول بخورى و در حكم خود سهل - انگارى كنى و به آنها نزديك شوى ، ابن زيد گفته است معنى جمله اين است : به پرهيز كه يهود تو را گول بزنند و بگويند آنچه ما ميگوئيم حكم تورات است ، زيرا آنها دروغ ميگويند .\r\nفخر : اهل علم گفته‌اند : اين آيه دلالت مىكند بر اينكه ممكن است پيغمبر ( ص ) خطا كند ، و اگر خطا روا نباشد چرا سفارش ميكنند كه مواظب خود باش ، و معلوم است كه پيغمبر فهميده و دانسته پيرو ميل آنها نميشود ، پس اين سفارش براى جلوگيرى از خطا است . ممكن است در جواب اين مطلب كه امام نقل كرده است بگوئيم : 1 - اين اوامر كه خطاب بپيغمبر ( ص ) صادر مىشود امر تكوينى است نه تشريعى يعنى در دستورهائى كه مربوط به عمل نيست بواسطه استعداد خاصّى كه در وجود پيغمبر است موجب مىشود كه در پيغمبر ايجاد آن حالت بنمايد پس نتيجه اين جمله ى « وَاحْذَرْهُمْ » تا آخر چنين خواهد بود : تو هميشه موجودى باش با حذر و مصون از چنين خطا و همين است معنى عصمت . 2 - ممكن است خطاب بپيغمبر باشد و مقصود ديگر مردم ، كه مواظب خود باشند و گول نخورند .\r\n« أَنْ يُصِيبَهُمْ بِبَعْضِ ذُنُوبِهِمْ » 52 مجمع : 1 - جبّائى گفته است : گاهى لفظ خاصّ گفته مىشود و مقصود معنى عامّ است چنانچه گاهى به عكس است عامّ گفته مىشود و معنى خاصّ مقصود است ، در اين جمله هم لفظ خاصّ گفته شده است ، و مقصود همه ى گناهان است ، 2 - ديگرى گفته است : مقصود اهميّت مطلب است كه كمترين گناه شان كافى است براى گرفتارىشان ، 3 - مقصود گرفتارى در دنيا است كه در برابر بعضى از گناهان است ، 4 - بعضى گفته‌اند : مقصود بنى قريظه است كه در برابر پيمانشكنى با پيغمبر ( ص ) گرفتار شدند .\r\n« أفَحُكْمَ الْجاهِلِيَّةِ يَبْغُونَ » 53 مجمع : ابن عامر تبغون با تاء قرائت كرده است و بقيّه ى قاريها با ياء خوانده‌اند ، و در قرائت يحيى بن معمر و ابراهيم نخعى\r\n","description":"","footnote":"","page_name":" 294 ","page_number":294},
  {"content":"\r\n\r\nكلمه ى حكم با ضمّ و صداى جلو ميم قرائت شده است ولى قرائت مشهور با فتح و صداى بالاى ميم است ، و قرائت اعمش حكم با فتح حاء و كاف و ميم است .\r\nفخر : قتاده قرائت كرده است « أبه حكم » كه بجاى فاء باء خوانده است ، و چون در مجازات قاتل تبعيض ميكردند و فقرا را سختتر و ثروتمندان را ساده تر مجازات ميكردند ، و چون از پيغمبر تقاضاى حكومت كردند و آنحضرت فرمود بايد مجازات يك نواخت باشد ، بنو نضير گفتند تو دشمن ما هستى و راضى بحكومت تو نيستيم ، با اين جمله آنها توبيخ ميشوند كه حكم دوران پيشتر و موقع جاهليّت خود را توقّع دارند ، و يا سرزنش يهود است كه با داشتن علم و كتاب و تورات احكام و مقرّرات دوران جاهليت و مردمان وحشى را ميخواهند .\r\nسخن ما : همان است كه در ترجمه و نقل از مفسّرين نوشتيم .\r\n[ سوره المائدة ( 5 ) : آيات 51 تا 53 
  ]\r\nيا أَيُّهَا الَّذِينَ آمَنُوا لا تَتَّخِذُوا الْيَهُودَ وَالنَّصارى أَوْلِياءَ بَعْضُهُمْ أَوْلِياءُ بَعْضٍ وَمَنْ يَتَوَلَّهُمْ مِنْكُمْ فَإِنَّه مِنْهُمْ إِنَّ اللَّه لا يَهْدِي الْقَوْمَ الظَّالِمِينَ ( 51 ) فَتَرَى الَّذِينَ فِي قُلُوبِهِمْ مَرَضٌ يُسارِعُونَ فِيهِمْ يَقُولُونَ نَخْشى أَنْ تُصِيبَنا دائِرَةٌ فَعَسَى اللَّه أَنْ يَأْتِيَ بِالْفَتْحِ أَوْ أَمْرٍ مِنْ عِنْدِه فَيُصْبِحُوا عَلى ما أَسَرُّوا فِي أَنْفُسِهِمْ نادِمِينَ ( 52 ) وَيَقُولُ الَّذِينَ آمَنُوا أهؤُلاءِ الَّذِينَ أَقْسَمُوا بِاللَّه جَهْدَ أَيْمانِهِمْ إِنَّهُمْ لَمَعَكُمْ حَبِطَتْ أَعْمالُهُمْ فَأَصْبَحُوا خاسِرِينَ ( 53 )\r\nمعنى لغات : دائرة - پيشآمد ناگوار از گردش روزگار ، آنچه چيزيرا فرا بگيرد ، حلقه ، مويهاى پيچيده ى دو طرف سر ، مويهاى پيچيده ى بدن اسب ، اسرّوا - از مصدر اسرار بمعنى كتمان كردن و آشكار كردن ، و باصطلاح از لغات اضداد است ، جهد - طاقت ، توانائى ، رنج و مشقّت .\r\n","description":"","footnote":"","page_name":" 295 ","page_number":295},
  {"content":"\r\nجهت نزول : ابو الفتوح : عوفى و زهرى گفته‌اند : چون مسلمانان در جنگ بدر فاتح شدند ، بيهود گفتند : شما مسلمان شويد و گر نه بسرنوشت قريش كه در جنگ بدر گرفتار شدند گرفتار خواهيد شد ، مالك بن حنيف گفت : شما با مردمى ناشى از روش جنگ سر و كار داشتيد كه موفّق شديد ، اگر با ما بجنگيد مىدانيد معنى جنگ چيست ، عبادة بن صامت به پيغمبر گفت : من دوست و خويشاوند يهود زياد دارم كه همه مردمى توانا و مجهّز هستند ولى دوست من خدا و پيغمبر است و از دوستى آنها بيزارم ، عبد اللَّه بن أبى سلول گفت : من از پيشآمدهاى روزگار ترسناكم و بدوستى خويشان يهودى خود اميدوار ، آيه براى اين سخنها و افكار نازل شد ، سدّى گفته است : چون در جنگ احد مسلمانان شكسته شدند ، عدّه اى گفتند : براى آسايش از شر قريش كه دوباره بر ما نتازند به خويشاوندان جهود خود پناه ميبريم ، ديگرى گفت خويشان مسيحى ، در شام دارم به آنها پناهنده خواهم شد ، آيه براى توبيخ و جلوگيرى از اين فكر و عمل نازل شد ، عكرمه گفت :\r\nچون يهود بنى قريظه تسليم شدند كه آنچه سعد بن معاذ انصارى در باره آنها حكومت كند بپذيريد ، مردى از مسلمانان بنام أبو لبابة بن منذر به آنها گفت قضاوت سعد بمصلحت شما نيست چون بشما بدبين است ، آيه براى تنبيه او نازل شد .\r\nترجمه :\r\n54 اى مردمى كه بآئين اسلام گرويده‌ايد يهود و نصارى را دوست مگيريد كه آنان دوست يكديگرند و اگر كسى از شما آنان را دوست بدارد او از ايشان باشد و البتّه خدا مردم ستمكار را راهنمائى نميكند [ چه خود به خود ستم كرده‌اند كه راه راست گم كرده‌اند 
  ]\r\nاى محمّد مىبينى آنان كه بدل بيمارند بدوستى آنها شتاب ميكنند و ميگويند : ميترسيم روزگار بگردد و ما گرفتار شويم . پس [ شما مؤمنين 
  ] چشم به راه باشيد تا خدا گشايش و فتح در جنگ آرد و يا ز پرده ى پنهان خود چيزى بنمايد و آنها ز آنچه در دل به راز داشتند پشيمان شوند ،\r\nو آن كسان كه مؤمن شدند گويند : آيا اينها همان كسان بودند كه سخت سوگند به خدا ياد كردند كه آنها با شما [ كافران و يا غير مسلمان و يا بنفاق با شما مسلمانان 
  ] هستند و كارهاشان نابود\r\n","description":"","footnote":"","page_name":" 296 ","page_number":296},
  {"content":"\r\n\r\nشد و خود زيانبرده گشتند .\r\nسخن مفسّرين : « لا تَتَّخِذُوا الْيَهُودَ وَالنَّصارى أَوْلِياءَ » 54 مجمع : نام يهود و نصارى آورده شده است چون ديگر كافران هم مثل آنها هستند و نبايد دوست شان داشت ، و مقصود از كلمه ى اولياء آن است كه بوسيله ى دوستى كومك و ياور شان بشوند .\r\nكشف نوشته : دشمنان دين شيطان است و نفس امّاره و نفس از شيطان صعبتر ، كه شيطان بلاحول بگريزد و نفس نگريزد . يوسف صدّيق آنهمه بلاها بوى رسيد و از آن هيچ بفرياد نيامد چنان كه از نفس امّاره آمد ، گفت : « إِنَّ النَّفْسَ لأَمَّارَةٌ بِالسُّوءِ » [ مصحح گويد اين كلام زن عزيز است نه يوسف چنان كه ظاهر قرآن است 
  ] .\r\n« بَعْضُهُمْ أَوْلِياءُ بَعْضٍ » 54 طبرى : يعنى بعضى يهوديها دوست بعضى ديگر هستند و هم مسيحيها يك عده دوست عدّه ى ديگر هستند و در مقابل مخالفين دين خودشان كومك و ياور يكديگرند ، پس شما مسلمانان اگر با آنها دوست شويد بايد ياورىشان كنيد ، در برابر مخالفين آنها كه مسلمانان باشند و مانند يهودى و مسيحى با مسلمين در جنگ باشيد ، از اين جهت بايد شما مسلمانان هم هر يك دوست ديگرى باشيد و با مخالفين خود مبارزه كنيد ، همانطور كه آنها با يكديگر دوست و با شما دشمن هستند ، زيرا هر كس با آنها اظهار دوستى كرد بايد با مسلمين در جنگ شود ، تفسير الميزان : ممكن است اينطور معنى كنيم : شما با چند نفر آنها دوست ميشويد تا در برابر بقيّه شان از شما حمايت كنند ، ولى اين دوستى براى شما سود ندارد ، چونكه آنها با يكديگر دوست هستند و هرگز بر ضرر خود كارى نميكنند بحمايت از شما .\r\n« وَمَنْ يَتَوَلَّهُمْ مِنْكُمْ فَإِنَّه مِنْهُمْ » 54 مجمع : يعنى هر كس آنها را ياور خود بداند كافر است و بايد از او دورى كنند .\r\nابو الفتوح : پيغمبر فرمود : « المرء مع من احبّ » يعنى هر كسى با دوست خود\r\n","description":"","footnote":"","page_name":" 297 ","page_number":297},
  {"content":"\r\nهمراه است ، و باز فرمود : هر كس عمل ملَّتى را بپسندد چه خوب و چه بد ، چنان است كه خود دست به آن كار برده است . و نيز فرمود : « المؤمنون كنفس واحدة » يعنى مسلمانان يك روح هستند در چند بدن ، و هم گفته ى پيغمبر است كه رابطه مسلمانان مانند وسائل ساختمان است كه هر يك ديگرى را تقويت مىكند .\r\nفخر : از ابو موساى أشعرى روايت شده است : به عمر گفتم نويسنده ى من مسيحى است ، او گفت : خدا تو را لعنت كند ، چرا از مسلمانان استخدام نكردى مگر اين سخن خداوند را نشنيده اى « لا تَتَّخِذُوا الْيَهُودَ وَالنَّصارى أَوْلِياءَ » ؟ گفتم دينش براى خودش و هنرش براى من ، گفت : چون خدا آنها را از ما دور كرده است من به آنها نزديك نميشوم ، من گفتم : براى اداره ى كارهاى بصره او را لازم دارم ، گفت : فرض كن او مرده است ، هر چه آنوقت خواهى كرد ، اكنون همان كار را بكن و ديگرى بجاى او انتخاب كن .\r\nتنوير المقباس ابن عبّاس : يعنى هر كس دوست يهوديها و مسيحيها شود ، در ولايت و اختيار دارى آنها است و در حفظ و امان خدا نخواهد بود .\r\nتفسير ابو السّعود : اين جمله سخت جلوگيرى مىكند از اظهار دوستى با مخالفين اگر چه در حقيقت دوستى با آنها نباشد .\r\nروح البيان : مقصود دوستى در دين و اتحاد در عقيده است و گر نه آميزش در معاملات و مشاغل زندگى با اختلاف در عقيده و دين ممنوع نيست .\r\nتفسير الميزان : مقصود از دوستى ، رابطه ى روحى و تأثير اخلاقى است كه نتيجه ى آن تغيير حال و ميل مسلمان است بكفر و بيدينى و مستلزم عوض شدن روح اجتماعى دينى و سعادت اخروى است بسوى هوىپرستى و پيروى شيطان ، و معنى جمله ى « مَنْ يَتَوَلَّهُمْ تا آخر » اين است : هر كه دوست يهود و مسيحى شود يك دسته اى از آنها است ، و مقصود از اين عضويّت آن است كه ايمان داراى مراتب است ، بعضى خالص است ، و بعضى مخلوط و تيره است بدوستى اغيار ، و همين ايمان تيره و مخلوط در جمله ى بعد معرّفى شده است به « فِي قُلُوبِهِمْ مَرَضٌ »\r\n","description":"","footnote":"","page_name":" 298 ","page_number":298},
  {"content":"\r\nبيمارى دل .\r\n« إِنَّ اللَّه لا يَهْدِي الْقَوْمَ الظَّالِمِينَ » 54 الميزان : يعنى نتيجه ى دوستى با يهودى و مسيحى اين است كه از راه مستقيم اسلام منحرف ميشوند و مانند آنها ستمكار به خود ميشوند و به آن جا ميروند كه آنها رفته‌اند .\r\n« يُسارِعُونَ فِيهِمْ » 55 مجمع : يعنى شتاب ميكنند در دوستى و خيرخواهى يهود ، و بعضى گفته‌اند : يعنى اصرار دارند در كومك به آنها در برابر مسلمين ، كلبى گفته است : كوشش دارند در دوستى يهود و رابطه ى با مسيحيهاى نجران كه آنها مال - دار بودند و به اين منافقين بيمار دل كمك ميكردند .\r\n« نَخْشى أَنْ تُصِيبَنا دائِرَةٌ » 55 مجمع : مجاهد و سدّى گفته‌اند : يعنى ميترسيم كار بدست دشمنان مسلمانان بيفتد و محتاج بكمك آنها بشويم ، كلبى گفته است : يعنى ميترسيم كه سال سخت باشد و خشكى و قحط بشود و براى زندگى و خوراك محتاج بكافران بشويم .\r\nفخر : زجّاج گفته است : يعنى ميترسيم كار محمّد به آخر نرسد و روزگار به صورت اول برگردد « باصطلاح خراسانيها در به آن پاشنه بگردد » .\r\n« فَعَسَى اللَّه » 55 فخر : مفسّرين گفته‌اند : كلمه ى « عسى » به معنى : اميد است ، كه از جانب خدا گفته مىشود البتّه انجام خواهد شد ، چون از شخص كريم تخلَّف وعده نميشود ، و مثل اين است كه بگويد : دلبسته و منتظر باشيد كه خواهد شد .\r\n« بالفتح » 55 طبرى : قتاده گفته است : يعنى قضا و قدر كارى بكند ، چون عرب كلمه ى فتح را بمعنى حكم و قضا و فرمان خدا استعمال مىكند ، سدّى گفته است يعنى فتح مكّه .\r\nمجمع : جبّائى گفته است يعنى فتح شهرهاى مشركين ، و حدّ مشترك همه ى گفته ها سخن ابن عبّاس است كه مقصود گشايش كار مسلمين است بوسيله پيغمبر .\r\n« أَمْرٍ مِنْ عِنْدِه » 55 مجمع : سدّى گفته است : يعنى از جانب خدا كارى\r\n","description":"","footnote":"","page_name":" 299 ","page_number":299},
  {"content":"\r\nبشود كه اسلام جلو برود و مسلمين عزيز شوند و مشركين ذليل . زجّاج گفته است يعنى : آشكار شدن نفاق مردم و اجازه ى جنگ با آنها . جبّائى گفته است يعنى مرگ اين طور منافقين و گشايشهائى كه پيش از فتح مكّه نصيب شده ، مقاتل گفته است : يعنى كشتن و اسير كردن بنى قريظه و در بدرى بنى نضير ، ابن عبّاس گفته است : يعنى كارى از جانب خدا باشد كه بخواهد نابودى يهود و منافقين را .\r\n« وَيَقُولُ الَّذِينَ آمَنُوا » 56 فخر : ابن كثير و نافع و ابن عامر بى واو قرائت كرده‌اند و بقيّه ى قاريها با واو خوانده‌اند و در قرآنهاى اهل حجاز و شام ، واو نوشته نبوده است ، و در قرآنهاى مردم عراق واو بوده است ، و ابو عمرو بن علاء « يقول » با نصب و صداى بالاى لام خوانده است و بقيّه بقرائت مشهور كه رفع و پيش لام است .\r\n« أهؤُلاءِ الَّذِينَ أَقْسَمُوا » 56 : مجاهد گفته است : يعنى مؤمنين با تعجّب از نفاق و سوگند دروغ آنها با يكديگر خواهند گفت : آيا همين منافقها بودند كه براى ما سوگند ياد ميكردند كه با ما كمك كنند و دروغ گفتند . ( طبرى ) ابو الفتوح : خدا نويد ميدهد مؤمنين را كه پس از گشايش به آن اندازه آسوده باشند كه اينطور بگويند .\r\nتفسير نيشابورى : يعنى مؤمنين در اين موقع با تعجّب و خوشحالى از گشايش كارشان ، با يكديگر چنين خواهند گفت ، و يا در اين موقع مومنين با يهود چنين خواهند گفت .\r\nتفسير ابو السّعود : يعنى مسلمانان اين هنگام نااميدى و گرفتارى منافقين با كافران و يهوديان ميگويند با صورت تعجّب و سرزنش كه : آيا همين منافقين بودند سوگند سخت ياد ميكردند كه با شما همراهى كنند ؟ و ممكن است معنى اين طور باشد : مؤمنين با يكديگر ميگويند كه آيا اين منافقها بودند سوگند ياد مى - كردند براى كافرها كه با شما كمك ميكنيم و همراه هستيم .\r\nتفسير الميزان : يعنى شايد خدا گشايشى فراهم كند پس مردم مؤمن مى - گويند به آنها كه ايمانشان ضعيف است ، آيا پيش از اين گرفتارى همين يهوديها\r\n","description":"","footnote":"","page_name":" 300 ","page_number":300},
  {"content":"\r\n\r\nو مسيحيها بودند كه سوگند سخت ياد ميكردند كه با شما باشند .\r\n« حَبِطَتْ أَعْمالُهُمْ » 56 فخر : ممكن است اين جمله دنباله ى گفتار مؤمنين باشد ، و ممكن است جمله ى جدا باشد .\r\nابو الفتوح : ممكن است اين طور معنى شود ، آنچه آنها كار خوب خود مى - پنداشتند ، باطل شد ، و يا مقصود اين باشد : خوشبينى مردم و كارهاى ظاهر پسند كه از منافقين ديده ميشد ، در آن وقت نابود و باطل نمودار مىشود .\r\nاستفاده ى ما همان است كه در ترجمه نوشتيم .\r\n[ سوره المائدة ( 5 ) : آيات 54 تا 56 
  ]\r\nيا أَيُّهَا الَّذِينَ آمَنُوا مَنْ يَرْتَدَّ مِنْكُمْ عَنْ دِينِه فَسَوْفَ يَأْتِي اللَّه بِقَوْمٍ يُحِبُّهُمْ وَيُحِبُّونَه أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ يُجاهِدُونَ فِي سَبِيلِ اللَّه وَلا يَخافُونَ لَوْمَةَ لائِمٍ ذلِكَ فَضْلُ اللَّه يُؤْتِيه مَنْ يَشاءُ وَاللَّه واسِعٌ عَلِيمٌ ( 54 ) إِنَّما وَلِيُّكُمُ اللَّه وَرَسُولُه وَالَّذِينَ آمَنُوا الَّذِينَ يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ ( 55 ) وَمَنْ يَتَوَلَّ اللَّه وَرَسُولَه وَالَّذِينَ آمَنُوا فَإِنَّ حِزْبَ اللَّه هُمُ الْغالِبُونَ ( 56 )\r\nمعنى لغات : يرتدّ - از مصدر ارتداد ، بمعنى برگشتن از هر چيز . لومة - سرزنش و ملامت ، واسع - معنى گشاده و از اسماء الهى است بمعنى بخشنده اى كه آنچه از او بخواهند ميتواند بدهد ، و گنجايش همه چيز را دارد . وليّ - نزديك ، دوست ، ياور ، اختيار دار در تزويج و خونخواهى و حكومت ، و جانشين سلطان . راكعون - از مصدر ركوع بمعنى خم شدن به صورت تواضع و فروتنى . حزب - دسته اى از مردم ، دوستان شخصى كه با او اتّحاد عقيده دارند ،\r\n","description":"","footnote":"","page_name":" 301 ","page_number":301},
  {"content":"\r\n\r\nهر دسته و جمعيتى كه فكر و كارشان با هم متّحد است .\r\nجهت نزول : طبرى و ابو الفتوح و ديگر مفسّرين نوشته‌اند : آيت اوّل اشاره است به آنها كه در زمان پيغمبر و پس از وفات آنحضرت مرتدّ شدند و مسلمانان آنها را وادار كردند كه بمقرّرات اسلام تسليم شوند ، و آيت دوّم و سوّم براى معرّفى حضرت امير المؤمنين است كه در مسجد در حال ركوع نماز ، انگشتر خود را به فقير داد . اين قضيّه در كتب شيعه و سنى مفصّل نوشته شده است .\r\nترجمه :\r\n57 اى كسانى كه به خدا و پيغمبر او گرويده‌ايد اگر از شما ز دين خود برگردد زود خدا مردمى آورد كه آنها را دوست دار و آنها او را و در برابر مسلمانان خوارند و فروتن و برابر كافران برترند و نيرومند و به راه خدا مىجنگند و ز سرزنش ملامتگر نمىترسند اين [ آدمگرى 
  ] فزون بخشى خداوند است كه بهر كه خواهد و بسر نوشت او كرده آن را بدهد چه خداوند گشاده توان است و بسيار دانا\r\n58 . البتّه دوست و سرپرست شما خدا است و پيغمبر او و آنها كه مومن شده‌اند همان كسان كه نماز ميخوانند و به ركوع زكات ميدهند .\r\n59 و آنكه خدا و پيغمبر او و كسانى كه مؤمن شدند دوست بدارد [ از دسته ى خداوندى است 
  ] و البتّه گروه خدا چيره باشد و بس .\r\nسخن مفسّرين : « يُحِبُّهُمْ وَيُحِبُّونَه » 57 طبرى : محمّد بن كعب گفت : عمر عبد - العزيز حاكم مدينه بود ، روزى من را احضار كرد و گفت ديشب خوابم نبرد از انديشه ى مقصود و معنى اين آيه ، من گفتم : مقصود حكومتهائى است كه از قبيله ى قريش انتخاب شده‌اند ، و هم حسن بصرى و ضحّاك و ابن جريج و قتاده گفته‌اند : چون ابو بكر با مرتدّين جنگ كرد و آنها را وادار بمقرّرات اسلام كرد . پس مقصود از اين جمله ابو بكر است ، و از پيغمبر نقل كرده‌اند كه به ابو موسى اشعرى فرمود : مقصود از اين جمله قبيله ى تو هستند ، و از مجاهد نقل شده است كه مقصود مردم يمن هستند ، و سدّى گفته است : مقصود گروه انصار پيغمبر هستند .\r\nمجمع : روايت شده است كه چون از پيغمبر معنى اين آيه را پرسيدند ،\r\n","description":"","footnote":"","page_name":" 302 ","page_number":302},
  {"content":"\r\nدست خود بر شانه ى سلمان زد و فرمود : مقصود ، اين و ملَّت اين است ، پس از آن فرمود : اگر دين آويخته بر عقد پروين باشد ، گروهى از مردم ايران آن را به دست خواهند آورد ، و بعضى گفته‌اند : مقصود از اين آيه حضرت علىّ عليه السّلام و ياران او است كه در بصره و صفّين و نهروان جنگ كردند ، و از امام باقر و صادق ( ع ) نيز همين معنى روايت شده است ، و در جنگ خيبر پيغمبر آنحضرت را به همين جمله هاى آيه توصيف فرمود . و از ديگرى نقل شده است : كه مقصود هر كسى است كه داراى اين خصوصيّت باشد تا روز قيامت ، و علىّ بن ابراهيم بن هاشم گفته است كه آيه براى معرّفى مهدى موعود و ياران او است .\r\n« إِنَّما وَلِيُّكُمُ اللَّه وَرَسُولُه » 58 طبرى : يعنى دوست شما اينها هستند و يهود و مسيحى همانطور كه بشما گفتيم دوست شما نيستند و بايد از آنها دورى كنيد ، و از عبادة بن صامت نقل شده است : چون پيغمبر ( ص ) با يهود بنى قينقاع اقدام بجنگ كرد عبادة بن صامت كه همسوگند و پيمان بسته ى با آنها بود ، حضور پيغمبر رفت ، و گفت براى احترام دين و رضاى خدا و پيغمبر از سوگند و پيمان با اين مردم خود را دور ميدانم و آن را نديده ميانگارم ، اين آيه جمله براى اين گفتگو نازل شد ، و در بقيّه ى اين آيه اختلاف است بعضى گفته‌اند مقصود حضرت امير علىّ عليه السّلام است ، و بعضى گفته‌اند : مقصود عموم مؤمنين است و سدّى گفته است اين جمله براى توصيف همه ى مؤمنين است ليكن علىّ در نماز به ركوع بود كه سائلى بر او گذشت و آن حضرت انگشتر خود را به او داد ، و مجاهد گفته است : اين آيه از « إِنَّما وَلِيُّكُمُ اللَّه » تا آخر مقصود حضرت علىّ عليه السّلام است كه در حال ركوع نماز صدقه داد .\r\nابو الفتوح نوشته است : اهل اشارت گفتند : چون حقّ تعالى ولايت خود و رسول خود بر مكلَّفان واجب كرد ، آنگه بواو عطف بر سبيل اجمال مؤمنان را بر آن معطوف كرد ، بلفظ آمنوا همه مؤمنان در ولايت طمع كردند ، چون گفت « الَّذِينَ يُقِيمُونَ الصَّلاةَ » گروهى به نماز كسلان بودند طمع ببريدند و نماز كنان طمع دربستند چون گفت « وَيُؤْتُونَ الزَّكاةَ » آنان كه زكات ده نبودند طمع برداشتند و زكات\r\n","description":"","footnote":"","page_name":" 303 ","page_number":303},
  {"content":"\r\nدهندگان طمع در بستند و چون گفت « وَهُمْ راكِعُونَ » همه ى جهانيان طمع ببريدند مگر امير المؤمنين عليه السّلام كه اين اوصاف را جامع بود ، و دو فرقه ى مختلف آراء و الرّويّة با كثرت خلاف كه از ميان ايشان است اعنى شيعه و اصحاب الحديث اتّفاق كردند كه اين آيه در حقّ امير المؤمنين علىّ عليه السّلام آمد .\r\nمجمع : اين آيه روشنتر دليل است بر انحصار امامت بعد از پيغمبر ( ص ) بعلىّ عليه السّلام زيرا ثابت شده است مقصود از وليّ آن كس است كه لازم است اطاعتش بر مردم و نظر او در كارهاى عمومى مقدّم است بر ديگران ، و نيز عموم مفسّرين نقل كرده‌اند كه مقصود از « الَّذِينَ آمَنُوا » علىّ عليه السّلام است ، پس به اين آيه ثابت شد كه على واجب الاطاعة و اختيار دار مردم است ، و اهل علم به اين آيه استدلال كرده‌اند كه اگر در حال نماز كار كم غير اعمال نماز انجام شود نماز باطل نميشود ، و جايز است كه انسان در حال نماز زكات مال خود به فقير بدهد .\r\nفخر : در اين آيه چندين عقيده است : اوّل - عموم مؤمنين منظور شده‌اند چون عبد اللَّه بن سلام به پيغمبر ( ص ) عرض كرد قبيله و خويشان ، ما را رها كرده‌اند هم - سوگند شده‌اند كه با ما معاشرت نكنند ، و چون منزل و محل ما از جايگاه اصحاب تو و مسلمانان دور است نميتوانيم با آنها معاشرت كنيم ، اين آيه نازل شد و او گفت : چه خوب است دوستى خدا و پيغمبر و مؤمنين ، و با اين معنى همهء مؤمنين دوست يكديگر هستند مثل اين جمله « وَالْمُؤْمِنُونَ وَالْمُؤْمِناتُ بَعْضُهُمْ أَوْلِياءُ بَعْضٍ » و مقصود از جمله هاى يقيمون الصّلوة تا آخر توصيف مؤمنين است كه با كمال خضوع و فروتنى وظايف خود را انجام ميدهند و دوست يكديگرند ، و بعضى گفته‌اند : آنگاه كه اين آيه نازل شد مردم مسلمان يا مشغول نماز بودند و در ركوع ، و يا نماز تمام كرده بودند ، و بعضى دست اندر كار دادن زكات و دستگيرى فقرا بودند از اين جهت همه ى آنها را توصيف كرده است كه دوستدار شما مؤمنين با اين احوال هستند ، و عكرمه گفته است : آيه براى ابو بكر نازل شد ، ابن عبّاس گفته است :\r\nبراى على نازل شد ، عبد اللَّه بن سلام گفت : چون اين آيه نازل شد من بپيغمبر\r\n","description":"","footnote":"","page_name":" 304 ","page_number":304},
  {"content":"\r\nعرض كردم : علىّ را ديدم در ركوع نماز انگشتر خود را به فقير داد ، پس بايد او را دوست بداريم . پس از آنكه امام فخر حديثى هم از أبو ذرّ نقل مىكند چند اعتراض بر اين عقيده و معنى آيه مينمايد و مفصّل بحث مىكند ، اينك نمونه اى از آن اعتراضها 1 - چون آيت پيش « وَمَنْ يَرْتَدِدْ مِنْكُمْ عَنْ دِينِه تا آخر » بهترين دليل بر امامت ابى بكر است اگر اين براى امامت علىّ باشد موجب ناسازگارى و تناقض ميان آيات قرآن خواهد بود . 2 - علىّ عليه السّلام بتفسير قرآن بهتر وارد بود از اين رافضيهاى ملعون و اگر اين آيه دليل امامت آنحضرت بود ، آن روز كه گفته‌اند بحديث مباهله و غدير اثبات حقّ خود مىكرد بايد به اين آيه استدلال ميكرد و يا در محفلى به آن استدلال نمايد . 3 - علىّ عليه السّلام بقدرى در نماز از خود بى خبر بود كه چيزى حسّ نميكرد ، پس چگونه ممكن است متوجّه بسائل بشود و به او چيزى بدهد . 4 - مشهور آن است كه آن حضرت فقير بوده است پس چگونه بر او زكات واجب شده است و در نماز آن را انجام داده است ؟ 5 - . . . از اين اباطيل .\r\nروح البيان : در تأويلات نجميّه است كه دوستى خدا در دشمنى ما سوى اللَّه است كه آنچه جز خدا و خير و صلاح باشد ، دشمن شمرده شود چنانچه ابراهيم خليل گفت : « فَإِنَّهُمْ عَدُوٌّ لِي إِلَّا رَبَّ الْعالَمِينَ » و دوستى پيغمبر در دشمنى نفس و هواپرستى است ، و دوستى مؤمنين در آن است كه با يكديگر برادرى كنند .\r\nتأويلات كاشانى : يعنى مؤمنين دوست شما آنها هستند كه به وسيله نماز ، خود را شاهد و حاضر ذات حقّ مىبينند ، و از بقاياى رذايل نفسانى آنچه مىتوانند دست برميدارند و ميدهند ، و در جميع اين احوال با ركوع و خضوع هستند و تسليم در برابر بقاء ابديت خداوندى كه خود را به هيچ نميشمارند و طغيان و سركشى ندارند . تفسير عبده : اگر چه عدّه ى زيادى نقل كرده‌اند كه آيه در حقّ على عليه السّلام نازل شده است ، ولى ظاهر كلمات و جمله ها مناسب با اين مقصود نيست و براى معرّفى حقيقت دوستى است در ميان مسلمانان كه فقطَّ خدا و پيغمبر و خود شما دوستى واقعى با يكديگر داريد ، و البته مؤمنين آنها هستند كه ركوع و فروتنى واقع\r\n","description":"","footnote":"","page_name":" 305 ","page_number":305},
  {"content":"\r\n\r\nرا دريافته‌اند و از نفاق و تدليس دور شده‌اند .\r\nسخن ما : 1 - دلدارى مردم است در هر وقت و براى هر ملت ، كه اگر مشاهده كرديد كسى از همكيشان شما منحرف شد و از راه مستقيم ايمان برگشت و كجروى و بدانديشى پيشه كرد ، شما نگران و دل آزرده نشويد ، كه آفرينش اين جهان بر تنوّع است و تفاوت و تطوّر ، كه هر فردى طورى و هر دسته اى بجورى هستند غير از ديگرى ، پس مطمئن باشيد كه بمقتضاى اصل تطوّر عدّه اى پيدا خواهند شد كه با كمال بصيرت در دين فداكار باشند . 2 - براى رفع اين نگرانى از ارتداد و انحراف با آيت دوّم « إِنَّما وَلِيُّكُمُ اللَّه تا آخر » مردم را متوجّه كرده است كه دوست و نگهبان حقيقى داريد و اين گونه اشخاص هستند كه در همه ى حالات به ياد خدا و انجام وظيفه هستند ، و اگر چه در نماز هستند از دستگيرى فقير غافل نيستند ، ولى آيا بالخصوص مقصود علىّ عليه السّلام است يا عموم مسلمين ؟ ميگوئيم : چون اسم شخص معيّن ذكر نشده است و در تمام قرآن آنچه تعريف يا مذّمت شده است عامّ و نامحدود است پس اگر حديث يقينى از فرموده ى معصوم بود ميتوانيم حكم كنيم كه مقصود شخص معيّن است و گر نه هر گونه اظهار عقيده يا از تعصّب است و يا خوش گمانى و حسن ظنّ ، و بعلاوه امروز مقام علىّ در نزد بشر مطَّلع بالاتر از آن است كه بخواهيم با اين استدلالها مقام و خلافت آنحضرت را ثابت كنيم ، البتّه آن روز كه مردم متعصّب و جاهل بودند اين بحثها و گفتگو و استدلال مناسب بوده ولى امروز كه قسمت عمده ى انسان متمدّن جهان طرفدار گفتار و كردار و طرز حكومت و زندگى على ( ع ) هستند ، بسيار ناپسند است كه شخصيّت آنحضرت را از لابلاى گفتگوهاى متعصّبين هشتصد سال پيش مثل امام فخر و معارضين او استخراج كنيم 3 - شايد مطالب دو آيت جلو را تشديد و توضيح مىكند كه از ارتداد چند نفر اندوهناك نباشيد كه دوست شما اين مؤمنين هستند . و اگر شما با اين گونه مردم دوستى بدرستى داشته باشيد بر همه چيره خواهيد بود چون حزب خدا هستيد يعنى طرفدار و وفادار بآدميت و كمال بشرى ، پس با هر وضع و پيش آمد كه رو برو\r\n","description":"","footnote":"","page_name":" 306 ","page_number":306},
  {"content":"\r\n\r\nشويد باز شما غالب هستيد كه به راه سعادت ميرويد .\r\n[ سوره المائدة ( 5 ) : آيات 57 تا 63 
  ]\r\nيا أَيُّهَا الَّذِينَ آمَنُوا لا تَتَّخِذُوا الَّذِينَ اتَّخَذُوا دِينَكُمْ هُزُواً وَلَعِباً مِنَ الَّذِينَ أُوتُوا الْكِتابَ مِنْ قَبْلِكُمْ وَالْكُفَّارَ أَوْلِياءَ وَاتَّقُوا اللَّه إِنْ كُنْتُمْ مُؤْمِنِينَ ( 57 ) وَإِذا نادَيْتُمْ إِلَى الصَّلاةِ اتَّخَذُوها هُزُواً وَلَعِباً ذلِكَ بِأَنَّهُمْ قَوْمٌ لا يَعْقِلُونَ ( 58 ) قُلْ يا أَهْلَ الْكِتابِ هَلْ تَنْقِمُونَ مِنَّا إِلَّا أَنْ آمَنَّا بِاللَّه وَما أُنْزِلَ إِلَيْنا وَما أُنْزِلَ مِنْ قَبْلُ وَأَنَّ أَكْثَرَكُمْ فاسِقُونَ ( 59 ) قُلْ هَلْ أُنَبِّئُكُمْ بِشَرٍّ مِنْ ذلِكَ مَثُوبَةً عِنْدَ اللَّه مَنْ لَعَنَه اللَّه وَغَضِبَ عَلَيْه وَجَعَلَ مِنْهُمُ الْقِرَدَةَ وَالْخَنازِيرَ وَعَبَدَ الطَّاغُوتَ أُولئِكَ شَرٌّ مَكاناً وَأَضَلُّ عَنْ سَواءِ السَّبِيلِ ( 60 ) وَإِذا جاؤُكُمْ قالُوا آمَنَّا وَقَدْ دَخَلُوا بِالْكُفْرِ وَهُمْ قَدْ خَرَجُوا بِه وَاللَّه أَعْلَمُ بِما كانُوا يَكْتُمُونَ ( 61 )\r\nوَ تَرى كَثِيراً مِنْهُمْ يُسارِعُونَ فِي الإِثْمِ وَالْعُدْوانِ وَأَكْلِهِمُ السُّحْتَ لَبِئْسَ ما كانُوا يَعْمَلُونَ ( 62 ) لَوْ لا يَنْهاهُمُ الرَّبَّانِيُّونَ وَالأَحْبارُ عَنْ قَوْلِهِمُ الإِثْمَ وَأَكْلِهِمُ السُّحْتَ لَبِئْسَ ما كانُوا يَصْنَعُونَ ( 63 )\r\nمعنى لغات : هزوا - بمعنى استهزا و مسخره . تنقمون - از مصدر نقم .\r\nبفتح نون و قاف و تنقام با كسر تاء و نون و تشديد قاف بمعنى بر كسى عيب گرفتن و كارش را زشت شمردن .\r\nجهت نزول : اسباب النّزول سيوطى : دو نفر يهودى بنام رفاعه بن زيد و سويد بن حرث ، اظهار اسلام ميكردند و بعضى از مردم مسلمان با آنها دوستى\r\n","description":"","footnote":"","page_name":" 307 ","page_number":307},
  {"content":"\r\nميكردند ، دو آيت اوّل و دوّم براى راهنمائى مسلمانان دوست با آن يهود نازل شد .\r\nترجمه :\r\n60 اى كسانى كه مؤمن شديد آن مردمى را كه دين شما را به بازيچه گرفتند چه آنها كه پيش از شما كتاب آسمانى بايشان داده‌اند و چه بيدينان را دوست خود نگيريد و اگر بدرستى مومن هستيد از خشم خدا دورى كنيد [ آنها مردمى هستند كه 
  ]\r\n61 چون شما را براى نماز آواز كنند آن را بازى و فسوس پندارند از آن روى كه مردمى بيخردند .\r\nجهت نزول آيت 60 « قُلْ يا أَهْلَ الْكِتابِ » اسباب النّزول : چند نفر از سران يهود مثل ابو ياسر بن اخطب و نافع بن ابى نافع حضور پيغمبر ( ص ) رفتند و گفتند :\r\nاز آنها كه پيغمبر شناخته شده‌اند كدامشان را قبول دارى ؟ آنحضرت اين آيه را قرائت فرمود : « أومن » باللَّه وَما أُنْزِلَ إِلى إِبْراهِيمَ « تا آخر آيه » كه نام عيسى در آن هست ، چون آن را شنيدند گفتند او را نمىپذيريم و هر كس او را پيغمبر بداند سخنش را قبول نداريم ، اين آيه براى جواب اين گفتگو نازل شد .\r\nترجمه :\r\nاى محمّد بگو : 62 اى وابستگان بكتاب آسمانى جز اين است كه بر ما خرده ميگيرند براى اينكه مومن به خدا شديم و به آنچه [ از كتب آسمانى 
  ] بر ما نازل شده و آنچه زين پيش فرود آمده و بيشتر شما مردمى بدكار هستيد ؟\r\n63 بگو خواهيد آگاه تان كنم به آنها كه سزاى شان به پيشگاه حقّ بدتر است از اين [ كه شما خرده گرفتيد و دين ما زشت شمرديد ؟ بد سزاتر 
  ] كسى باشد كه خدا لعنتش كرده و بر او خشم گرفته است و از گروه او [ مردمى به شكل 
  ] بوزينه و خوك درآورد و ديوپرستان [ هم از ايشان بودند 
  ] اين گونه مردم جايگاه شان [ بجهان ديگر 
  ] بدتر است و از راه راست گمراه ترند\r\n64 . چون نزد شما آيند گويند مؤمن شديم با اينكه بىدين آيند و بىدين روند و هميشه سر و كارشان بكفر بود و خدا بهتر ميداند آن را كه پوشيده دارند .\r\n65 و بيشتر اين يهود منافق را بينى شتاب كنند بگناه و ستمكارى و رشوه و حرام خوارى و البتّه كارى ناپسند ميكرده‌اند .\r\n66 چرا دانايان و پارسايان جلوگيرشان از سخن\r\n","description":"","footnote":"","page_name":" 308 ","page_number":308},
  {"content":"\r\n\r\nبگناه و رشوه خوارى نشدند ؟ و چه بدكارى پيشه ى خود كرده بودند .\r\nسخن مفسّرين : « اتَّخَذُوا دِينَكُمْ هُزُواً » 60 مجمع : زجّاج گفته است كلمه ى هزو چهار طور قابل تلفظ است : 1 - هزؤ ، با ضمّ زا و همزه ى بىتشديد ، 2 - تبديل همزه بواو : هزو ، 3 - با سكون زا و تخفيف همزه ، هزو . 4 - كه در قرآن تلفّظش جايز نيست ، هذا بتلفّظ با الف آخر است ، مثل هدى .\r\n« الَّذِينَ أُوتُوا الْكِتابَ مِنْ قَبْلِكُمْ وَالْكُفَّارَ » 60 طبرى : جماعتى از قارىهاى حجاز و بصره و كوفه كلمه ى « كفّار » را با جرّ و صداى زير را خوانده‌اند ، و قرائت ابىّ كعب هم اينطور بوده است ، و عموم قارىهاى مدينه و كوفه با نصب و صداى بالاى را خوانده‌اند ، و به هر دو قرائت صحيح است خوانده شود ، چون در نتيجه تفاوت نميكند ، و از عبد اللَّه بن مسعود نقل كرده‌اند كه او اين جمله را چنين قرائت ميكرد : « الَّذِينَ أُوتُوا الْكِتابَ مِنْ قَبْلِكُمْ وَمِنَ الَّذِينَ أَشْرَكُوا » .\r\n« وَإِذا نادَيْتُمْ إِلَى الصَّلاةِ تا آخر » 61 ابو الفتوح : عدّه اى از مفسّرين گفته‌اند چون بانگ نماز بلند ميشد ، كافران به پيغمبر اعتراض ميكردند كه اين آواز چى است كه ديگر پيغمبران نداشته‌اند ، و تو بدعت و از خود درآورده اى ؟ اين آيه در دنباله ى سخن آنها نازل شد ، و عبد اللَّه بن زيد روايت كرد كه مردم مدينه به - پيغمبر عرض كردند بسيار اتّفاق ميافتد كه وقت نماز را نمىفهميم كه به مسجد حاضر شويم ، علامتى معيّن كن تا همه در اول وقت خبردار شوند ، فرمود در اين مطلب شور كنيد ، بعضى گفتند : هنگام نماز پرچمى برافرازيم تا همه خبردار شوند ، پيغمبر آن را نپسنديد ، ديگرى گفت : هنگام نماز آتش بيفروزيم ، باز آن حضرت نپسنديد ، ديگرى گفت مانند مسيحيها ناقوس بزنيم اوّل آنحضرت نپسنديد ، در آخر بر آن تصميم گرفتند و در پى ناقوس بوديم كه من بخواب ديدم كسى ناقوس در دست دارد خواستم از او بخرم ، او اذان را به من ياد داد و گفت اين بهتر است چون براى پيغمبر نقل كردم ، فرمود : بخواست خدا خواب تو درست است .\r\nاينرا ببلال بياموز كه آوازش رسا و بلند است ، چون بلال بياموخت و در هنگام نماز\r\n","description":"","footnote":"","page_name":" 309 ","page_number":309},
  {"content":"\r\n\r\n\r\nاذان گفت ، عمر گفت : من هم اين را بخواب ديدم . و اين خبر ضعيف است به - نزديك من كه پيغمبر ، خواب مردم را وحى نارسيده ، به كار بندد ، ولى چون وحى ميرسيد به آن عمل ميفرمود ، و مجاهد از عبد اللَّه عبّاس روايت كرده است كه پيغمبر فرمود : هر كه هفت سال براى رضاى خدا مؤذّن باشد ، برات آزادى جهنّم به او مىدهند .\r\nفخر : گفته‌اند وجوب اذان بصريح اين آيه ثابت شده است نه بوسيله ى خواب .\r\n« بِأَنَّهُمْ قَوْمٌ لا يَعْقِلُونَ » مجمع : يعنى اينها نميدانند كه چه مجازاتى براى اين مسخره بازيها معيّن شده است ، و چه ثوابى براى آنها كه آن را بپذيرند معيّن شده است .\r\nتفسير عبده : يعنى اگر اين مردم عاقل و با خرد بودند ، در هنگام شنيدن اذان دلهاشان براى مناجات و ياد خدا نرم مىشد و بعضى مردم مسيحى كه در شهر ما هستند صداى اذان را مىپسندند و از ناقوس خود بهتر ميدانند ما مؤذّنى خوش آواز داشتيم كه چون صدا باذان بلند ميكرد عدّه اى زن و مرد مسيحى دم پنجره هاى خود جمع ميشدند براى شنيدن صداى اذان بخصوص اذان صبح روزى مؤذّن نبود مردى بد آواز اذان گفت ، پس از آن يكى از مسيحيها به پدر من گفت : مؤذّن امروز شما بايد مجازات شود ، چون مردم ما بواسطه اذان مؤذّن اوّل مسلمان شده بودند ، و بواسطه ى آواز اين مؤذّن بدين خود برگشتند ، و خوب بخاطر دارم كه بچه هاى آنها اذان را حفظ كرده بودند و مانند ديگر محفوظات مطلوب خود آن را مكرّر ميكردند و پدرهاشان كه مردمى فهميده بودند از آن لذّت ميبردند ، اما مادرهاشان كه زن و متعصّب بودند ، آنها را جلوگير ميشدند .\r\nمناسب سخن عبده شعر مثنوى است :\r\n\r\nيك مؤذّن داشت بس آواز بد\r\nدر ميان كافرستان بانگ زد\r\n\r\n\r\nچند گفتندش مگو بانگ نماز\r\nكه شود جنگ و عداوتها دراز\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nاو ستيزه كرد بس بىاحتراز\r\nگفت در كافرستان بانگ نماز\r\n\r\n\r\nخلق خائف شد ز فتنه ى عامه اى\r\nخود بيامد كافرى با جامه اى\r\n\r\n\r\nشمع و حلوا با چنان جامه ى لطيف\r\nهديه آورد و بيامد چون اليف\r\n\r\n\r\nبتپرستان كين مؤذّن كو كجا است\r\nكه صلا و بانگ او راحت فزا است\r\n\r\n\r\nدخترى دارم لطيف و پس سنى\r\nآرزو مىبود او را مؤمنى\r\n\r\n\r\nهيچ اين سودا نمىرفت از سرش\r\nپندها مىداد چندين كافرش\r\n\r\n\r\nهيچ چاره مىندانستم در آن\r\nتا فرو خواند اين مؤذّن آن اذان\r\n\r\n\r\nگفت دختر چى است اين مكروه بانگ\r\nكه بگوشم آمد اين دو چاردانگ\r\n\r\n\r\nمن همه عمر اين چنين آواز زشت\r\nهيچ نشنيدم در اين دير و كنشت\r\n\r\n\r\nخواهرش گفتا كه اين بانگ اذان\r\nهست اعلام و شعار مؤمنان\r\n\r\n\r\nباورش نامد بپرسيد از دگر\r\nآن دگر هم گفت آرى اى پدر\r\n\r\n\r\nچون يقين گشتش رخ او زرد شد\r\nاز مسلمانى دل او سرد شد\r\n\r\n\r\nباز رستم من ز تشويش و عذاب\r\nدوش خوش خفتم در آن بيخوف خواب\r\n\r\n\r\nراحتم اين بود از آواز او\r\nهديه آوردم بشكر آن مرد كو\r\n\r\n\r\nچون بديدش گفت اين هديه پذير\r\nكه مرا گشتى مجير و دستگير\r\n\r\n\r\nگر بمال و گر بثروت فردمى\r\nمن دهانت را پر از زر كردمى\r\n\r\n« جَعَلَ مِنْهُمُ الْقِرَدَةَ وَالْخَنازِيرَ » 63 مجمع : مقصود اصحاب سبت است كه در سوره هاى جلو تفصيل آن را نوشته‌ايم .\r\nفخر : مفسّرين گفته‌اند : مقصود از « قردة » اصحاب سبت است ، و « خنازير » كافرين بمائده ى عيسى است ، و بعضى گفته‌اند قرده جوانان اصحاب سبت است و خنازير پيرمردهاى آنها است كه بواسطه ى نافرمانى و شكار ماهى كه در روز شنبه ممنوع بود به صورت بوزينه و خوك درآمدند .\r\n« وَعَبَدَ الطَّاغُوتَ » 63 فخر : زمخشرى در كشّاف هفده طور قرائت اين دو كلمه را نقل كرده است ، و مقصود از اين كلمه آنهائى است كه گوساله پرستيدند و يا آنها\r\n","description":"","footnote":"","page_name":" 311 ","page_number":311},
  {"content":"\r\nكه بزرگان و علماى خود را ميپرستيدند ، و هر كس را كه در نافرمانى و معصيت اطاعتش كنند چنان است كه او را پرستيده‌اند .\r\nمفسّرين نقل كرده‌اند : چون اين آيه نازل شد مسلمانان كافران را سرزنش كردند كه شما از خانواده هاى خوك و بوزينه هستيد ، و آنها شرمنده و سر به زير شدند « أُولئِكَ شَرٌّ مَكاناً وَأَضَلُّ عَنْ سَواءِ السَّبِيلِ » 63 روح البيان : كلمات « شرّ و اضلّ » براى برترى نيست كه با ديگرى سنجيده شود و نتيجه چنين بشود كه اين جور مردم بدتر و گمراه تر هستند از مسلمانان بلكه مقصود كمال بدى و گمراهى اين گونه مردم است . معلوم است كه هر دسته اى بافكار و اعمال و طرز زندگى خود بسيار خرسند است و كار و فكر ديگران را بد ميشمارد ، ولى فكر درست و حقّ آن است كه همه پى حقيقت باشند ، و مؤمن دوستدار مؤمن باشد بواسطه ى ايمان و ارتباط همگى بتوحيد و خداپرستى ، نه بواسطه ى خويشاوندى و يا مال و سرمايه از عبد اللَّه سالمى پرسيدند : دوستان خدا كه يكدل و يك جهت هستند بچه شناخته مى - شوند ؟ گفت : با زبان نرم ، و خوى خوش و روى گشاده ، و روح بخشنده و با گذشت و خوددارى از خرده گيرى و اعتراض ، و پذيرش عذر و پوزش تقصيركاران و مهربانى با خلق خدا ، حافظ گفته است :\r\n\r\nتاج شاهى طلبى گوهر ذاتى بنماى\r\nور خود از گوهر جمشيد و فريدون باشى\r\n\r\n\r\nدر ره منزل ليلى كه خطرها است بجان\r\nشرط اوّل قدم آن است كه مجنون باشى\r\n\r\n\r\nنقطه ى عشق نمودم به تو هان سهو مكن\r\nورنه چون بنگرى از دايره بيرون باشى\r\n\r\nسعدى گفته است :\r\n\r\nدلم خانه ى مهر يار است و بس\r\nاز آن مىنگنجد در اوكين كس\r\n\r\nيكى از طالبان حقيقت گفته است : دلها سه دسته هستند : 1 - آنكه در\r\n","description":"","footnote":"","page_name":" 312 ","page_number":312},
  {"content":"\r\nزندگى دور خواسته هاى نفسانى ميچرخد و دلخواه خود را ميجويد ، 2 - آن دل كه عالم ديگر و بزرگواريها و سود آنجا را ميخواهد و چيز ديگر نمىبيند ، 3 - آنكه در آسمانها پرواز مىكند و با خداى خود براز و نياز است ، حافظ گفته است :\r\n\r\nغلام همت رندان بىسر و پايم\r\nكه هر دو كون نيرزد به پيششان يك كاه\r\n\r\nعمر خطَّاب جوانى را ديد به او گفت : اگر از سه چيز پرهيز كنى از شرّ شيطان آسوده اى : 1 - تعلَّق خود ، 2 - قبقب خود ، 3 - ذبذب خود ، اصمعى گفته است : يعنى زبان و شكم و آلت شرم خودت .\r\n« وَإِذا جاؤُكُمْ » 64 روح البيان : مقصود آن است كه يهود نزد پيغمبر مى - آمدند و روى سخن با آنحضرت است و لفظ جمع يا براى احترام است يا براى شركت آنهائى است كه آن وقت خدمت پيغمبر ( ص ) بوده‌اند .\r\n« وَقَدْ دَخَلُوا بِالْكُفْرِ وَهُمْ قَدْ خَرَجُوا بِه » 64 مجمع : حسن بصرى و قتاده گفتند : يعنى آنها در هر دو حالت ورود حضور پيغمبر و خروج از آنجا با كفر هستند معنى ديگر آن است كه در حالات ورود و در احوال خروج كافر هستند مثل اينكه بگويند : با كفر زير و رو مىشود و اينطرف و آنطرف مىزند .\r\nابو الفتوح نوشته است : و روا باشد كه با تعديه را باشد و معنى آن بود كه ايشان كفر درآرند و كفر بيرون برند و اين كنايت باشد از آنكه اصل كفرند ايشان و محلّ كفرند و حامل كفرند و ناقل كفرند و متقلَّبند در كفر .\r\n« وَاللَّه أَعْلَمُ » 64 روح البيان : چون پيغمبر از ظاهر احوال آنها گمان ميكرد منافق باشند ، و منتظر بود كه بوسيله ى قرآن آشكار شود ، از اين جهت گفته شده است كه خدا بهتر ميداند . مثنوى :\r\n\r\nديوشان از مكر اين ميگفت ليك\r\nمينمود اين عكس بر دلهاى نيك\r\n\r\n\r\nنيست بازى با مميز خاصّه او\r\nكه بود تمييز و عقلش غيبگو\r\n\r\n\r\nهيچ سحر و هيچ تلبيس و دغل\r\nمىنبندد پرده بر اهل دول\r\n\r\n« تَرى كَثِيراً مِنْهُمْ يُسارِعُونَ » 65 مجمع : بعضى گفته‌اند : مقصود از « كثير »\r\n","description":"","footnote":"","page_name":" 313 ","page_number":313},
  {"content":"\r\nعلما و رؤساى آنها است .\r\nفخر : كلمه ى « كثيرا » براى آن است كه بعضى از آنها شرم ميكردند و دست به اين كارها نميبردند ، و كلمه ى « يسارعون » با اينكه براى كار خوب بايد گفته شود ، و براى كار بد « يعجّلون » بايد باشد ، ولى چون خودشان آن را خوب ميپنداشتند بموجب عقيده ى خود آنها « يسارعون » گفته شده است .\r\n« لَوْ لا يَنْهاهُمُ الرَّبَّانِيُّونَ وَالأَحْبارُ » ابو الفتوح : احبار علماء هستند و ربّانيّون آنهائى هستند كه علم و دين و علم الهى بدانند ، و بعضى گفته‌اند : احبار ، علماء يهودند ، و ربّانيّون ، علماى مسيحى .\r\n« فِي الإِثْمِ وَالْعُدْوانِ » 65 تأويلات كاشانى : يعنى خوى گرفته‌اند بر ذيله قوه ى ناطقه كه دورغ باشد ، و بستم كه رذيله ى قوه ى شهويّه است .\r\n« لَبِئْسَ ما كانُوا يَصْنَعُونَ » 66 ابو الفتوح نوشته است : نعمان بن بشير روايت كرد كه رسول صلى اللَّه عليه و آله و سلم گفت : مثل فاسقى در ميان قومى صالح كه او را نهى نكنند از منكر مثال جماعتى باشد كه كشتى باشد ميان ايشان بشركت ، در آن كشتى نشينند ، چون كشتى بميان دريا رسد ، يكى از ايشان تبرى برگيرد و كشتى شكستن گيرد ، او را گويند چكار ميكنى ؟ خود را و ما را هلاك خواهى كردن ، او گويد : در نصيب خود و حصّه ى خود تصرّف ميكنم ، اگر او را به اين گفتار رها كنند و دست او بدست فرو - نگيرند ، كشتى بشكند ، و او و ايشان غرقه شوند ، و اگر منع كنند او را ، او و ايشان سلامت يابند ، بيانش : قوله « وَاتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً » گفت بترسيد از فتنه ، يعنى عذابى كه فرو آيد ، خاصّه بظالمان نرسد ، مثال او آتش باشد كه چون در افتد تر و خشك بسوزد ، و صالح را از طالح بازنشناسد .\r\nفخر : در جمله ى اوّل براى گناهكاران و رشوه خواران گفته شده است : بد عمل ميكنند ، و در اين جمله براى خوددارى احبار و رهبان از راهنمائى و جلو - گيرى گفته شده است : « بئس ما يصنعون » فرق آن است كه صنع همان عمل است با استقرار و ثبات ، پس گناه علماى خوددار از جلوگيرى ، بيشتر است از مردم\r\n","description":"","footnote":"","page_name":" 314 ","page_number":314},
  {"content":"\r\n\r\n\r\nبدكار ، و چون معصيت بيمارى روح است و داروى آن علم بصفات و احكام خداوندى است ، و چون علم اثر خود را نبخشيد ، معلوم است كه بيمارى دل علاجپذير نيست . ابن عبّاس گفته است : اين آيه شديدترين آيات قرآن است ، و ضحّاك گفته است : هيچ آيتى در قرآن به اندازه ى اين آيه مرا نميترساند .\r\nروح البيان : سعدى گفته است :\r\n\r\nگرت نهى منكر برآيد ز دست\r\nنشايد چوبيدست و پايان نشست\r\n\r\n\r\nچو دست و زبان را نماند مجال\r\nبهمت نمايند مردى ، رجال\r\n\r\nو اگر اين توبيخ و سرزنش بر ترك نهى از منكر و امر بمعروف نبود ، علما و مشايخ از مشاهده و مؤانست بحقّ خود را محروم نميكردند و بتربيت خلق نمىپرداختند ، شيخ ما گفت : آن كه سالك است و به راه رسيدن بحقّ ميرود ، چون به مقصد رسيد ، يا او را براى ارشاد و رهبرى خلق ميفرستند ، و يا در حضور حقّ و مقام وصول ميماند و جدائى از آن بهره ها را بر خود نمىپسندد مثل شيخ بايزيد بسطامى كه در پى ارشاد خلق نرفت و بمقام وصول حقّ بماند . مثنوى در خطاب از طرف حقّ تعالى به پيغمبر صلى الَّله عليه و آله و سلم مىگويد :\r\n\r\nهين بمگذار اى شفا ، رنجور را\r\nتو ز خشم كر عصاى كور را\r\n\r\n\r\nنى تو گفتى قائد اعمى به راه\r\nصد ثواب و اجر يابد از إله\r\n\r\n\r\nهر كه او چل گام كورى را كشد\r\nگردد آمرزيده و يابد رشد\r\n\r\n\r\nپس بكش تو زين جهان بيقرار\r\nجوق كوران را قطار اندر قطار\r\n\r\n\r\nكار هادى اين بود تو هاديئى\r\nانده آخر زمان را شاديئى\r\n\r\n\r\nهين روان كن اى امام متّقين\r\nاين خيال انديشگان را تا يقين\r\n\r\n\r\nخيز ، دردم ، تو بصور سهمناك\r\nتا هزاران مرده بررويد ز خاك\r\n\r\nسخن ما : همان است كه در ترجمه و نقل گفتار نوشتيم ، در جمله ى « إِذا نادَيْتُمْ » قصّه اى بخاطرم رسيد ، به ياد ندارم در چه كتابى خواندم : بهمنيار شاگرد ابن سينا ، يا يكى از غلامان او پيوسته به او ميگفت : تو با اين علم و دانش چرا\r\n","description":"","footnote":"","page_name":" 315 ","page_number":315},
  {"content":"\r\n\r\nادّعاى پيغمبرى نميكنى ، اگر چنين ادّعائى بنمائى پيرو زياد خواهى داشت ، ابن - سينا به او جواب نميداد ، تا شبى زمستان سرد هر دو خفته بودند ، حكيم او را آواز داد : در اطاق من آب نيست ، براى من آب بياور ، سنگينى خواب و سردى هوا اجازه نداد كه فرمان شيخ را اطاعت كند ، جواب داد صبح نزديك است ، يكباره بلند ميشويم ، و يا بجوابى ديگر همانند اين بهانه كرد . در اين ميانه آواز مؤذّن بلند شد « اشهد انّ محمّدا رسول اللَّه » شيخ پرسيد : اين چه صدا است ؟ جواب داد آواز اذان است . او گفت : مردى در آن گوشه ى دنيا ادّعائى كرده است كه قرنها بر آن گذشته است ، اكنون در اين سرزمين و اين هواى سرد سحر چه رابطه است ميان اين مؤذّن با آن مدّعى پيغمبرى كه با چنين اخلاص آوازه ى شخصيّت و فرمان او را به گوش مردم مىرساند ، و من نزديك تو خفته‌ام و از تو كه شاگرد يا غلام منى آب ميخواهم كه آوردنش دشوار نيست ، تو نميپذيرى و فرمان من نميبرى پس پيغمبرى شايسته است براى آن شخص نه براى هر كس .\r\n","description":"","footnote":"","page_name":" 316 ","page_number":316},
  {"content":"\r\n\r\n[ سوره المائدة ( 5 ) : آيات 64 تا 66 
  ]\r\nوَ قالَتِ الْيَهُودُ يَدُ اللَّه مَغْلُولَةٌ غُلَّتْ أَيْدِيهِمْ وَلُعِنُوا بِما قالُوا بَلْ يَداه مَبْسُوطَتانِ يُنْفِقُ كَيْفَ يَشاءُ وَلَيَزِيدَنَّ كَثِيراً مِنْهُمْ ما أُنْزِلَ إِلَيْكَ مِنْ رَبِّكَ طُغْياناً وَكُفْراً وَأَلْقَيْنا بَيْنَهُمُ الْعَداوَةَ وَالْبَغْضاءَ إِلى يَوْمِ الْقِيامَةِ كُلَّما أَوْقَدُوا ناراً لِلْحَرْبِ أَطْفَأَهَا اللَّه وَيَسْعَوْنَ فِي الأَرْضِ فَساداً وَاللَّه لا يُحِبُّ الْمُفْسِدِينَ ( 64 ) وَلَوْ أَنَّ أَهْلَ الْكِتابِ آمَنُوا وَاتَّقَوْا لَكَفَّرْنا عَنْهُمْ سَيِّئاتِهِمْ وَلأَدْخَلْناهُمْ جَنَّاتِ النَّعِيمِ ( 65 ) وَلَوْ أَنَّهُمْ أَقامُوا التَّوْراةَ وَالإِنْجِيلَ وَما أُنْزِلَ إِلَيْهِمْ مِنْ رَبِّهِمْ لأَكَلُوا مِنْ فَوْقِهِمْ وَمِنْ تَحْتِ أَرْجُلِهِمْ مِنْهُمْ أُمَّةٌ مُقْتَصِدَةٌ وَكَثِيرٌ مِنْهُمْ ساءَ ما يَعْمَلُونَ ( 66 )\r\nمعنى لغات : مغلولة - از غلّ بمعنى زنجير ، يعنى بزنجير بسته ، لعنوا - از مصدر لعن . بمعنى خار كردن ، دشنام دادن ، محروم و دور كردن . اطفأ - از مصدر اطفاء بمعنى خاموش كردن .\r\nجهت نزول : ابو الفتوح نوشته است : سبب نزول آيه آن بود كه خداى تعالى از فضل و رحمت خود نعمت بر جهودان فراخ كرده بود پيش از آمدن رسول تا ايشان توانگرترين مردمان بودند ، چون بر رسول صلى الَّله عليه و آله و سلم كفر آوردند و با او لجاج كردند خداى تعالى آن نعمت از ايشان باز گرفت و به بدل توانگرى ايشان را درويشى داد و ببدل عزّت مذّلت ، چون چنين بود جماعتى از ايشان گفتند : « يَدُ اللَّه مَغْلُولَةٌ » .\r\nترجمه :\r\n67 يهود گفتند : خدا دست بسته باشد . آنان دست بسته باشند و لعنت شدند به آن سخن كه گفتند چه او گشاده دست باشد و آنچه خواهد و شايسته بود مىبخشد . و البتّه از پروردگارت به تو فرود ميآيد بر كفر و سركشى ايشان ميفزايد و ما ميانشان دشمنى و كينه پديد آورديم كه تا رستاخيز بماند . آنچه ايشان آتش جنگ افروزند خدا آن را خاموش كند چه كوشاى آشوب بهر جاى بوند و خدا مردم آشوبگر دوست ندارد\r\n68 . و اگر اين مردم وابسته بكتاب آسمانى مؤمن و پرهيزگار شوند البته بديهاشان بدان بپوشيم و در بهشت پر نعمت درون شان كنيم .\r\n69 و اگر ايشان تورات و انجيل و آنچه از سوى پروردگارشان براى شان فرود آمده استوار بدارند [ چندان در فراوانى شان بداريم كه گوئى 
  ] از بالاى سر و از زير پاهاى - شان خوردنى ميرسد و البتّه دسته اى از آنها مردمى ميانه رو هستند ولى بيشتر - شان بدكار بوند .\r\nسخن مفسّرين : « يَدُ اللَّه مَغْلُولَةٌ » 67 طبرى : ابن عبّاس گفت : مقصود يهود نه آن بود كه دستهاى خدا بسته است ، بلكه شكايت داشتند كه بخيل است و آنچه دارد نگاه ميدارد .\r\n","description":"","footnote":"","page_name":" 317 ","page_number":317},
  {"content":"\r\nمجمع : حسن بصرى گفته است : يعنى دست خدا از آزار ما بسته است و فقط چند روزى ما را عذاب خواهد كرد ، و بعضى گفته‌اند اين جمله به صورت استفهام و پرسش است . يعنى آيا خدا دستش بسته است كه زندگى را بر ما تنگ كرده است و ابو القاسم بلخى گفته است : ممكن است آنها چيزى گفته باشند و عقيده اى در مذهب خود ايجاد كرده باشند كه نتيجه اش اين است خدا گاهى بخيل است گاهى بخشنده .\r\nو با كرم ، پس در آيه بطور تعجّب و توبيخ نقل شده است . و ممكن است اين مطلب را براى مسخره و ريشخند به پيغمبر و مسلمين گفته باشند كه فقير و دست تنگ بودند يعنى خدا بخيل است كه بشما مخلصينش احسان نميكند ، و از فكر يهود دور نيست كه معتقد باشند : خدا گاهى بخيل است و گاهى بخشنده ، و حسين بن علىّ - مغربى گفته است : مردى مصرى يهودى بود ، به من گفت : دسته اى از يهود به اين عقيده بوده‌اند كه خدا گاهى بخيل و ممسك است و گاهى سخى و بخشنده .\r\nفخر : ممكن است چون در قرآن گفته شده است « مَنْ ذَا الَّذِي يُقْرِضُ اللَّه » تا آخر ، يعنى چه مردمى تسليم هستند كه به فقرا احسان كنند و به قرض خدا حساب نمايند تا در عالم ديگر بيشتر بگيرند ، يهود كه اين را شنيدند گفته باشند : خدائى كه قرض ميخواهد فقير است و دست بزنجير بسته و عاجز ، و ممكن است كه معتقد بوده‌اند بر اصل فلسفه ى ايجاب كه وجود ذات حقّ بناگزيرى و الزام است ، و افعال او هم مثل وجود او الزامى است كه قدرت بر تغيير و تبديل ندارد ، و مقصودشان از اين جمله كه دست بزنجير بسته است ، آن است كه خدا قدرت ندارد بر تغيير و تبديل امور عالم .\r\n« غُلَّتْ أَيْدِيهِمْ وَلُعِنُوا » 67 مجمع : حسن بصرى گفته است : يعنى در جهنّم دستشان بسته مىشود و در دنيا محكوم بپرداخت جزيه ، و در آخرت بتوقّف در آتش خواهند بود ، و ابى مسلم گفته است نفرين است در حقّ يهود كه خدا آنها را دست بسته بدارد ، زجّاج گفته است يعنى پيوسته محكوم ببخل و امساك و لئامت باشند ، چنانچه يهود بخيل ترين مردم هستند ، و يهودى ديده نميشود كه با سخاوت باشد\r\n","description":"","footnote":"","page_name":" 318 ","page_number":318},
  {"content":"\r\n« بَلْ يَداه مَبْسُوطَتانِ » 67 مفسّرين نوشته‌اند : اين جمله كنايه است از كمال بخشش ، چون احسان با يكدست است ، و دو دست براى بالاترين درجه سخاوت است .\r\n« وَلَيَزِيدَنَّ كَثِيراً مِنْهُمْ » 67 فخر : يعنى هر آنچه قرآن و دليل درستى اسلام بيشتر مىشود علماى يهود لجاج و سرسختىشان زيادتر مىشود و در كفر و انكار غلوّ ميكنند .\r\nتفسير ابو السّعود : يعنى بر كفر و سركشى آنها افزوده مىشود يا از جهت معنوى كه شدت غلوّ باشد ، يا از جهت كثرت مقدارى است كه امتداد مدّت كفر باشد ، همانطور كه غذاى صالح براى تندرست در شخص مريض موجب زيادى بيمارى است .\r\n« وَأَلْقَيْنا بَيْنَهُمُ الْعَداوَةَ » 67 عبده : مفسّرين قديم گفته‌اند : يعنى ميان يهود و مسيحيها عداوت است ، و متأخّرين احتمال داده‌اند كه مقصود ميان افراد يهود باشد ، با اينكه بيشتر اختلافات و دشمنيها به واسطه اختلاف مذهب است ، و فائده اى نيست در ايجاد اختلاف ميان افراد يك مذهب بعلاوه كه امروز يهود كمال اتّحاد و يگانگى با يكديگر دارند ، ولى با مسيحيها اختلافشان شديد است بخصوص در مملكت روسيه و پس از آن در ميان انگليسها و فرانسوىها بسيار منفور هستند ، يكى از مستشرقين آلمانى به من گفت كه ما آلمانيهاى يهود را از خود جدا ميدانيم : و ميگوئيم فلان كس آلمانى است و آن ديگرى يهودى است ، و دشمنى ميان مسيحيها بسيار شديد است ، كه دولتهاى بزرگ مسيحى هميشه در انتظار جنگ هستند كه يكديگر را نابود كنند .\r\n« كُلَّما أَوْقَدُوا ناراً تا آخر » 67 مجمع : حسن بصرى و مجاهد گفته‌اند :\r\nيعنى آن آشوبها كه بر عداوت و شكست پيغمبر ( ص ) ميكردند تا شكسته و نابود و آواره شدند . مثنوى گويد :\r\n\r\nهر كه در مكر تو دارد دل گرو\r\nگردنش را مىزنم تو شاد شو\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nبر سر كوريش كورىها نهم\r\nاو شكر پندارد و زهرش دهم\r\n\r\n\r\nآن چراغ او به پيش صرصرم\r\nخود چه باشد اى مهين پيغمبرم\r\n\r\n« وَما أُنْزِلَ إِلَيْهِمْ » 69 مجمع : ابن عبّاس گفته است : مقصود قرآن است ، و ديگران گفته‌اند : يعنى هر چه خدا وسيله ى راهنمائى بامور دين قرار داده است « لأَكَلُوا مِنْ فَوْقِهِمْ وَمِنْ تَحْتِ أَرْجُلِهِمْ » 69 ابو الفتوح : ابن عبّاس و مجاهد گفتند : يعنى از باران آسمان و گياه زمين بهره مند ميشوند . بعضى گفتند يعنى از ميوه ى درختها و حبوب زمين كه در بالا سر و پائين پاى آنها است استفاده خواهند كرد ، و بعضى گفته‌اند : يعنى از چهار جهت و از بود و نبود و از همه ى موجبات ممكن بهره ميبردند و آواره ى شهرها نميشدند و مجبور بپرداخت جزيه و خوارى نبودند ، چنانچه بنى قريظه و بنى نضير گرفتار اين بيچارگى شدند .\r\n« مِنْهُمْ أُمَّةٌ مُقْتَصِدَةٌ » 69 مجمع : مجاهد و سدّى گفته‌اند و در تفسير اهلبيت نيز نقل شده است كه مقصود آن مردمى است كه دين يهود و مسيحى را رها كرده و مسلمان شدند ، و بعضى گفته‌اند : مقصود نجاشى پادشاه حبشه است ، زجاج گفته است : يعنى آنها كه با پيغمبر بحث و لجاج نكردند و اظهار دشمنى ننمودند و ممكن است مقصود مسيحيهاى مؤمن باشد كه عيسى را پيغمبر ميشناختند و مدّعى خدائى او نبودند .\r\nسخن ما : 1 - معرّفى مردمان لجوج است و پند از كار آنها و راهنمائى به راه راست كه چون يهود لجوج و كافر بودند ، در گرفتاريها و حوادث راه زندگى خود را گم كردند و خدا را بخيل دانستند ، با اينكه اگر راه صلاح و فكر و عقل پيش مى - گرفتند از همه نعمتها بهره مند ميشدند ، اين است كه بيادآورى سرگذشت يهود مردم راهنمائى ميشوند كه مواظب خود باشند و از رفتار و سوء عاقبت آنها عبرت بگيرند .\r\n","description":"","footnote":"","page_name":" 320 ","page_number":320},
  {"content":"\r\n\r\n[ سوره المائدة ( 5 ) : آيات 67 تا 69 
  ]\r\nيا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَإِنْ لَمْ تَفْعَلْ فَما بَلَّغْتَ رِسالَتَه وَاللَّه يَعْصِمُكَ مِنَ النَّاسِ إِنَّ اللَّه لا يَهْدِي الْقَوْمَ الْكافِرِينَ ( 67 ) قُلْ يا أَهْلَ الْكِتابِ لَسْتُمْ عَلى شَيْءٍ حَتَّى تُقِيمُوا التَّوْراةَ وَالإِنْجِيلَ وَما أُنْزِلَ إِلَيْكُمْ مِنْ رَبِّكُمْ وَلَيَزِيدَنَّ كَثِيراً مِنْهُمْ ما أُنْزِلَ إِلَيْكَ مِنْ رَبِّكَ طُغْياناً وَكُفْراً فَلا تَأْسَ عَلَى الْقَوْمِ الْكافِرِينَ ( 68 ) إِنَّ الَّذِينَ آمَنُوا وَالَّذِينَ هادُوا وَالصَّابِئُونَ وَالنَّصارى مَنْ آمَنَ بِاللَّه وَالْيَوْمِ الآخِرِ وَعَمِلَ صالِحاً فَلا خَوْفٌ عَلَيْهِمْ وَلا هُمْ يَحْزَنُونَ ( 69 )\r\nمعنى لغات : يعصمك - از مصدر عصم بفتح عين و سكون صاد بمعنى به - چنگ آوردن ، جلوگير شدن كسى را از بدى نگاهداشتن . تأس - از فعل اسى أسى بكسر سين در ماضى بمعنى اندوهناك شد .\r\nجهت نزول : طبرى : محمّد بن كعب قرظى روايت كرده است : در سفرها بهر منزلى كه پيغمبر وارد ميشد مسلمانان و اصحاب آن حضرت سايه ى درختى انتخاب ميكردند كه در آن استراحت ميفرمود ، روزى در منزلى زير درختى بود عربى با شمشير آمد و گفت : كى تو را از من نجات ميدهد ؟ فرمود خدا ، آن عرب را لرزه گرفت كه بى اختيار سر خود را بدرخت ميكوبيد تا مغزش پراكنده شد ، اين آيه نازل شد .\r\nمجمع : حسن بصرى گفته است : پيغمبر از قريش ميترسيد در ابلاغ مطالب ، بوسيله ى اين آيه خاطر آن حضرت آسوده شد ، عايشه گفته است بوسيله ى اين آيه اعلام شد كه پيغمبر چيزى از احكام را پنهان نداشته است و همه را ابلاغ فرموده است و هر كس غير اين معتقد باشد بر خطا رفته است ، ابن عباس و جابر بن عبد اللَّه\r\n","description":"","footnote":"","page_name":" 321 ","page_number":321},
  {"content":"\r\nگفتند : پيغمبر ( ص ) مأمور شد علىّ ( ع ) را جانشين خود كند . پيغمبر ( ص ) ملاحظه فرمود كه شايد مردم مخالفت كنند ، اين آيه نازل شد و پيغمبر روز غدير خم آنحضرت را به - مقام خلافت خود معرّفى فرمود ، و همين مطلب بروايات متعدد از امام باقر و امام صادق عليهما السّلام نيز نقل شده است .\r\nترجمه :\r\n70 آهاى پيغمبر آنچه را ز پروردگارت بر تو فرود آمد بمردم برسان كه گر نرسانى پيغمبرى نكرده اى و [ ترس مدار كه 
  ] خدا تو را ز آسيب مردم نگاه دارد چه همانا او راهنماى مردم كافر نمىشود\r\n71 بگو : اى وابستگان به كتاب آسمانى به چيزى شمرده نمىشويد مگر تورات و انجيل استوار داريد و بر آنچه از سوى پروردگارتان بر شما فرود آمده و البتّه آنچه از پروردگارت بر تو نازل مىشود بر سركشى و بيدينى بيشتر آنان فروده مىشود پس اندوه اين مردم كافر مدار .\r\nجهت نزول آيت دوّم : « قُلْ يا أَهْلَ الْكِتابِ » در مجمع البيان از ابن عبّاس نقل كرده است : عدّه اى يهود به پيغمبر ( ص ) عرض كردند : آيا تورات را از جانب خدا ميدانى ؟ فرمود بلى ، آنها گفتند : پس ما اين را كه تو قبول دارى پذيرفته‌ايم و غير آن را نمىپذيريم اين آيه در جواب آنها نازل شد .\r\nترجمه ى\r\nآيت 72 : [ اين مدّعيان ديندارى بدانند 
  ] كسانى كه مؤمن شدند و آن كسان كه يهودى بودند و صابئين و مسيحيان آن كسان بودند كه خدا و روز رستاخيز باور دارند و كار شايسته كنند پس البتّه ترسى براى شان نباشد و اندوهناك نشوند .\r\nسخن مفسّرين : « ما أُنْزِلَ إِلَيْكَ » 70 تنوير المقباس ابن عبّاس : يعنى اينهائى كه خدا تو را مأمور كرده است : 1 - بد شمردن بتها و خدايان مجعول آنها ، 2 - اعتراض بر آئين و رسومشان ، 3 - وادار كردن و دعوت آنها بدين اسلام .\r\nابو الفتوح : يعنى آنچه خدا به تو فرستاده است كه بيهود بگوئى : « لَسْتُمْ عَلى شَيْءٍ » كه آيت بعد از اين آيه است .\r\n« رِسالَتَه » 70 مجمع : عدّه اى از قرّاء « رسالاته » به صورت جمع خوانده‌اند .\r\n« وَاللَّه يَعْصِمُكَ » 70 روح البيان : نقل شده است كه چون پيغمبر صلى الَّله عليه و آله و سلم بمدينه هجرت كرد ، يهود گفتند : ما قدرت داريم كه اگر در اينجا بمانى تو را بكشيم و اگر برگردى به تو اكرام و احترام خواهيم كرد ، از اين جهت صد نفر مهاجر و انصار شب و روز\r\n","description":"","footnote":"","page_name":" 322 ","page_number":322},
  {"content":"\r\nمواظب پيغمبر صلى الَّله عليه و آله و سلم بودند تا اين آيه نازل شد ، فرمود : شما بجاى خود برگرديد كه خدا من را حفظ مىكند ، « إِنَّ اللَّه لا يَهْدِي الْقَوْمَ الْكافِرِينَ » 70 مجمع : علىّ بن عيسى گفته است :\r\nيعنى خدا كومك و رهبرى بكفر نميكند ، جبّائى گفته است : يعنى كافران را رهبرى نميكند به ثواب و بهشت .\r\nفخر : يعنى آنچه ميخواهند نميتوانند انجام دهند ، و راه آزار تو بر آنها بسته است .\r\n« وَما أُنْزِلَ إِلَيْكُمْ مِنْ رَبِّكُمْ » 71 مجمع : بعضى گفته‌اند : مقصود قرآن است ، و بعضى گفته‌اند : مقصود ايمان كامل است بتورات و انجيل كه آنچه در آنها خدا براى شما فرستاده است بپذيريد و معرّفى پيغمبر هم از آنها است كه در تورات و انجيل است .\r\n« فَلا تَأْسَ » 71 مجمع : اندوهناك نباش كه تو را دروغگو مينامند ، يا بر اينكه كافرند و بر خود ستم ميكنند ، و يا اينكه در عالم ديگر مجازات خواهند شد ، چون نتيجه ى فكر و كار زشت خودشان است .\r\n« إِنَّ الَّذِينَ آمَنُوا تا آخر آيه » 72 اين آيه با مختصر تفاوت در سوره ى بقره آيت شصت و دوم آورده شده است و ما در آنجا آنچه ممكن بوده است نوشته‌ايم .\r\nسخن ما : 1 - آنچه در آيت 58 « إِنَّما وَلِيُّكُمُ اللَّه تا آخر » نوشتيم نسبت به - آيت 70 « يا أَيُّهَا الرَّسُولُ بَلِّغْ تا آخر » نيز ميتوان گفت چون عموم شيعه و عدّه ى زيادى از بقيّه ى مسلمين نوشته‌اند و نقل كرده‌اند كه آيه براى تعيين علىّ است بخلافت ، ولى مخالفين اين را قبول ندارند و ميگويند : علاوه بر اشكالهاى لفظى اگر چنين مطلب مهمّى در قرآن ثابت بود لااقلّ خود علىّ عليه السّلام بايستى پس از فوت پيغمبر ( ص ) اختيار را بدست بگيرد ، چون وظيفه آنحضرت بوده است و او در برابر وظيفه ى خود نه از كس ملاحظه ميكرد و نه ميترسيد . ليكن ما آنچه را كه در آن آيه نوشتيم تكرار ميكنيم كه اگر چه اين دعاوى جواب دارد ، و اين مباحث براى آن\r\n","description":"","footnote":"","page_name":" 323 ","page_number":323},
  {"content":"\r\n\r\nدوران مناسب بود كه شخصيّت على ( ع ) به همه ى جهانيان معرّفى نشده بود ، و فقطَّ دو دسته از تعصّب و حسن ظنّ مقام آن بزرگوار را دستخوش افكار خود و در عرض چند نفر ، سياستمدار عرب قرار ميدادند ، ولى امروز كه دانشمندان مسيحى مىنويسند : ( دنيا با چشم تعجّب و محبّت به على مينگرد و او را پيشواى خير و عدالت و پدر انسانيت ميداند ) ديگر مجالى براى اين گونه بحث و گفتگو نيست . 2 - آيه كمال قدرت و درستى و ثبات مقام پيغمبر را ميفهماند كه كوچكترين مصلحت بشر را از مردم پنهان نداشته است و از بزرگترين دشمن و سختترين مقاومت نترسيده است و وظيفه ى خود را انجام داده است .\r\n3 - آيت 71 « قُلْ يا أَهْلَ الْكِتابِ تا آخر » ميفهماند : 1 - حقيقت دين دلبستگى بآفريننده ى جهان است . 2 - انديشه ى عالم ديگر . 3 - نيكوكارى باميد رستگارى ، و جمله ى آخر « وَلَيَزِيدَنَّ كَثِيراً » تا آخر شايد اشاره باشد به اين كه اعراض از اين سه اصل مولود انحراف است و سركشى و گر نه هر كه داراى وجدان سالم و عقل درست بود اينها را نتيجه ى آفرينش انسان ميداند .\r\n[ سوره المائدة ( 5 ) : آيات 70 تا 75 
  ]\r\nلَقَدْ أَخَذْنا مِيثاقَ بَنِي إِسْرائِيلَ وَأَرْسَلْنا إِلَيْهِمْ رُسُلًا كُلَّما جاءَهُمْ رَسُولٌ بِما لا تَهْوى أَنْفُسُهُمْ فَرِيقاً كَذَّبُوا وَفَرِيقاً يَقْتُلُونَ ( 70 ) وَحَسِبُوا أَلَّا تَكُونَ فِتْنَةٌ فَعَمُوا وَصَمُّوا ثُمَّ تابَ اللَّه عَلَيْهِمْ ثُمَّ عَمُوا وَصَمُّوا كَثِيرٌ مِنْهُمْ وَاللَّه بَصِيرٌ بِما يَعْمَلُونَ ( 71 ) لَقَدْ كَفَرَ الَّذِينَ قالُوا إِنَّ اللَّه هُوَ الْمَسِيحُ ابْنُ مَرْيَمَ وَقالَ الْمَسِيحُ يا بَنِي إِسْرائِيلَ اعْبُدُوا اللَّه رَبِّي وَرَبَّكُمْ إِنَّه مَنْ يُشْرِكْ بِاللَّه فَقَدْ حَرَّمَ اللَّه عَلَيْه الْجَنَّةَ وَمَأْواه النَّارُ وَما لِلظَّالِمِينَ مِنْ أَنْصارٍ ( 72 ) لَقَدْ كَفَرَ الَّذِينَ قالُوا إِنَّ اللَّه ثالِثُ ثَلاثَةٍ وَما مِنْ إِله إِلَّا إِله واحِدٌ وَإِنْ لَمْ يَنْتَهُوا عَمَّا يَقُولُونَ لَيَمَسَّنَّ الَّذِينَ كَفَرُوا مِنْهُمْ عَذابٌ أَلِيمٌ ( 73 ) أفَلا يَتُوبُونَ إِلَى اللَّه وَيَسْتَغْفِرُونَه وَاللَّه غَفُورٌ رَحِيمٌ ( 74 )\r\nمَا الْمَسِيحُ ابْنُ مَرْيَمَ إِلَّا رَسُولٌ قَدْ خَلَتْ مِنْ قَبْلِه الرُّسُلُ وَأُمُّه صِدِّيقَةٌ كانا يَأْكُلانِ الطَّعامَ انْظُرْ كَيْفَ نُبَيِّنُ لَهُمُ الآياتِ ثُمَّ انْظُرْ أَنَّى يُؤْفَكُونَ ( 75 )\r\n","description":"","footnote":"","page_name":" 324 ","page_number":324},
  {"content":"\r\nمعنى لغات : تهوى - از مصدر هوى بمعنى ميل بامور مادى و معنوى ، و حسبوا - از مصدر حسبان بضمّ حاء بمعنى گمان . فعموا - از عمى بمعنى كورى ، صمّوا - از صمم بفتح صاد و ميم ، بمعنى كرى و ناشنوائى ، تاب - از مصدر توبه بمعنى برگشتن ، درگذشتن و عفو كردن . انتهوا - از انتهاء به معنى رسيدن خبر ، به جائى رسيدن ، خوددارى كردن . ليمسنّ - از مصدر مسّ به معنى پسودن و دست ماليدن ، و اصل كردن ، اصابت كردن . خلت - از مصدر خلو ، به معنى تهى و خالى شدن ، ساكنين از جائى رفتن ، جائى منحصر به فرد شدن ، چيزى گذشتن ، با كسى خلوت كردن . يؤفكون - از مصدر « افك » با فتح همزه و سكون فا و « افوك » با ضمّ هر دو ، بمعنى منصرف كردن و دروغ گفتن .\r\nترجمه :\r\n73 ما از خاندان اسرائيل پيمان گرفتيم [ بموجب عقل و خرد و پيغمبران بر يكتاپرستى و روش خردمندانه 
  ] و پيامبرانى براى شان فرستاديم ولى هر پيغمبرى كه بناخواسته شان چيزى آورد يا دروغزنش گفتند و يا كشتند .\r\n74 و پنداشتند گرفتارى نباشد و كر و كور شدند و خدا بخشيدشان و سپس بيشترشان كر و كور شدند [ چه بهر روزگارى مخالف حقّ شدند 
  ] و خدا به آنچه كنند بينا بود\r\n75 . البتّه كافر شدند كسانى كه گفتند : خدا همان مسيح پسر مريم است با اينكه مسيح گفت : اى فرزندان\r\n","description":"","footnote":"","page_name":" 325 ","page_number":325},
  {"content":"\r\n\r\nاسرائيل خداى پروردگار من و خود را پرستيد چه آنكه با خدا انباز گرفت هرگز خدا او را در درون بهشت نكند و جايگاه او دوزخ بود چه براى ستمكاران باورى نباشد\r\n76 البتّه كافر شدند كسانى كه گفتند : خدا سوّمين سه آفريدگار است با اينكه جز خداى يكتا خدا نباشد و اگر ز آنچه گويند دست برندارند آن كسان كه زيشان كافر بماند آزارى دردناك ببينند\r\n77 . پس چرا بازگشت به خدا نمىكنند و آمرزش از او نميخواهند با اينكه خدا بخشنده است و مهربان\r\n78 و بدانند مسيح پسر مريم فقط پيغمبرى بود و پيغمبرانى پيش از او بوده‌اند و مادرش زنى راستگو بود [ و هر دو بمانند آدميان 
  ] خوراك مىخورند . اى محمّد بنگر ما چگونه نشانه هاى راستى و درستى را براى آنها نمودار مىكنيم سپس آنها را بين چگونه تهمت و دروغ ميگويند .\r\nسخن مفسّرين : « مِيثاقَ بَنِي إِسْرائِيلَ » 73 طبرى : مقصود از ميثاق ، پيمان بر توحيد و اخلاص و انجام وظائف دينى است .\r\nمجمع : يعنى اقرار بتوحيد و انجام وظائف و تصديق پيغمبران كه آنها پيدايش پيغمبر را هم خبر داده بودند .\r\n« أَلَّا تَكُونَ فِتْنَةٌ » 74 مجمع : ابو عمرو و حمزه و كسائى « تكون » با رفع نون قرائت كرده‌اند و ديگران با نصب ، كه قرائت مشهور است ، و ابن عبّاس گفته است مقصود از فتنه گرفتارى و مجازات اعمال بد آنها است . سدى گفته است : يعنى آزار و گرفتارى در دنيا ، مقاتل گفته است : يعنى گمان داشتند : گرفتار سختى و قحطى نخواهند شد .\r\nتفسير تنوير المقباس ابن عبّاس : يعنى از انكار و كشتن پيغمبران در دلها اثرى نخواهد ماند .\r\n« ثُمَّ عَمُوا وَصَمُّوا » 74 فخر : كر و كورى دوباره يا بواسطه ى تقاضاى ديدن خدا است كه از موسى مطالبه كردند ، يا چون پيغمبر را دروغگو شمردند ، اين نسل هم باز كر و كور شدند .\r\n« كَثِيرٌ مِنْهُمْ » 74 مجمع : بعضى گفته‌اند : مقصود از اين دو كلمه همان يهود\r\n","description":"","footnote":"","page_name":" 326 ","page_number":326},
  {"content":"\r\nهمزمان پيغمبر صلى الَّله عليه و آله و سلم است .\r\n« وَاللَّه بَصِيرٌ بِما يَعْمَلُونَ » 74 مفسّرين نوشته‌اند : اين جمله تهديد ، و تخويف اينطور مردم است .\r\n« إِنَّ اللَّه هُوَ الْمَسِيحُ ابْنُ مَرْيَمَ » 75 فخر : فرقه ى يعقوبيّه ژاكوبيسم معتقد هستند حضرت مريم خداوندى زائيد ، و شايد مقصودشان اين باشد كه خداوند در ذات عيسى فرو رفته و تحليل شده است و با او يكى شده است .\r\nتفسير عبده : مسيحيها ميگويند : خدا فراهم شده است از سه اصل كه آنها « اقانيم » مينامند ، يكى پدر و يكى پسر و ديگرى روح القدس ، كه مسيح پسر است و خدا پدر است ، و هر يك از ديگرى جدا نيست و خود او است ، پس نتيجه اين مىشود كه خدا مسيح است و مسيح خدا .\r\n« مَنْ يُشْرِكْ بِاللَّه فَقَدْ حَرَّمَ اللَّه عَلَيْه الْجَنَّةَ » 75 فخر : اصحاب و همفكرهاى ما با اين جمله استدلال كرده‌اند كه مردم فاسق غير مشرك هميشه گرفتار نخواهند بود ، چون محروميّت از بهشت منحصر شده است بمشركين .\r\n« إِنَّ اللَّه ثالِثُ ثَلاثَةٍ » 76 فخر : در اين عقيده ى مسيحيها دو طريقه است :\r\nاوّل : مفسّرين گفته‌اند مقصود مسيحيها اين بوده است كه مريم و عيسى و خدا سه فرد آفريننده هستند كه خدا يكى از آنها است يا اوّلين فرد است و واحدى گفته است :\r\nنميتوانيم تكفير كنيم آن كه را بگويد : خدا سوّم سه تا است ، چون هر دو نفر كه با هم باشند سوّمى آنها خدا است ، مگر اينكه معتقد باشد كه سوّمين خداها است دوّم : متكلَّمين نقل كرده‌اند كه مسيحيها ميگويند : يك جوهر داراى سه اصل است پدر و پسر و روح القدس ، و هر سه يك خدا است مانند خورشيد كه اصل كره ى آن ، و پرتو و گرمى آن است ، و مقصود از پدر ذات حقّ است و پسر كلمه ى حقّ و روح القدس حيات است ، و كلمه ى حقّ با جسد و تنه ى عيسى متّحد شد و بيك صورت در آمد مانند شراب كه به آب آميخته شود .\r\nتفسير عبده : به نظر طبرى و مفسّرين و مورخين آن زمان عقيده ى مسيحيها را\r\n","description":"","footnote":"","page_name":" 327 ","page_number":327},
  {"content":"\r\n\r\nاين طور تشريح ميكردند : 1 - خدا جوهرى است قديم شامل سه اصل : پدر و پسر و زن . 2 - خداوند همان مسيح پسر مريم است . 3 - مسيح پسر خدا است نه خدا و آفريننده . و لكن آنچه ما امروز از عقيده ى آنها مطَّلع هستيم مسيحىهاى اين زمان معتقد هستند بسه اصل كه هر يك عين ديگرى و خود آن يكى است ، پدر عين پسر است و پسر عين روح القدس است ، و اين عقيده را مسيحيها از پيشينيان خود گرفته‌اند و مقصود و معنى آن را نفهميده‌اند ولى مردم فهميده پيوسته به اين فكر هستند كه اين مطلب را به چه صورت درآورند و درست كنند . و اگر آن را انكار كنند عقيده ى توده مردم از عالم مسيحى برميگردد چنان كه يكى از علماى روشن - فكرشان با جوانان تحصيل كرده ى سوريه گفته بود : ايكاش ميتوانستيم اين عقايد را رها كنيم ، و اشخاصى هستند كه معتقدند اين افكار باطل است و بيهوده ولى از قديم به آن خوى گرفته‌اند و مثالهائى فرض كرده‌اند مثل اين شعر :\r\n\r\nنحن النّصارى آل عيسى المنتمى\r\nحسب التّانّس للبتول المريم\r\n\r\n\r\nفهو الا له ابن الا له و دوحه\r\nفثلاثة فى واحد لم تقسم\r\n\r\n\r\nللاب لاهوت ابنه و كذا ابنه\r\nو كذا هما و الرّوح تحت تقنّم\r\n\r\n\r\nكالشّمس يظهر جرمها بشعاعها\r\nو بحرّها و الكلّ شمس فاعلم\r\n\r\nسخن ما : همان ترجمه است و نقل از مفسّرين .\r\n[ سوره المائدة ( 5 ) : آيات 76 تا 81 
  ]\r\nقُلْ أتَعْبُدُونَ مِنْ دُونِ اللَّه ما لا يَمْلِكُ لَكُمْ ضَرًّا وَلا نَفْعاً وَاللَّه هُوَ السَّمِيعُ الْعَلِيمُ ( 76 ) قُلْ يا أَهْلَ الْكِتابِ لا تَغْلُوا فِي دِينِكُمْ غَيْرَ الْحَقِّ وَلا تَتَّبِعُوا أَهْواءَ قَوْمٍ قَدْ ضَلُّوا مِنْ قَبْلُ وَأَضَلُّوا كَثِيراً وَضَلُّوا عَنْ سَواءِ السَّبِيلِ ( 77 ) لُعِنَ الَّذِينَ كَفَرُوا مِنْ بَنِي إِسْرائِيلَ عَلى لِسانِ داوُدَ وَعِيسَى ابْنِ مَرْيَمَ ذلِكَ بِما عَصَوْا وَكانُوا يَعْتَدُونَ ( 78 ) كانُوا لا يَتَناهَوْنَ عَنْ مُنكَرٍ فَعَلُوه لَبِئْسَ ما كانُوا يَفْعَلُونَ ( 79 ) تَرى كَثِيراً مِنْهُمْ يَتَوَلَّوْنَ الَّذِينَ كَفَرُوا لَبِئْسَ ما قَدَّمَتْ لَهُمْ أَنْفُسُهُمْ أَنْ سَخِطَ اللَّه عَلَيْهِمْ وَفِي الْعَذابِ هُمْ خالِدُونَ ( 80 )\r\nوَ لَوْ كانُوا يُؤْمِنُونَ بِاللَّه وَالنَّبِيِّ وَما أُنْزِلَ إِلَيْه مَا اتَّخَذُوهُمْ أَوْلِياءَ وَلكِنَّ كَثِيراً مِنْهُمْ فاسِقُونَ ( 81 )\r\n","description":"","footnote":"","page_name":" 328 ","page_number":328},
  {"content":"\r\nمعنى لغات : تغلوا - از غلوّ بمعنى زياد روى و از اندازه بدر شدن .\r\nيعتدون - از مصدر اعتداء ، بمعنى تجاوز از حقوق .\r\nترجمه :\r\n79 به آنها بگو : چرا جز خدا را مىپرستيد كه توان سود و زيان شما ندارد با اينكه شنوا و دانا خدا باشد و بس\r\n80 بگو : اى اهل كتاب در دين خود تندروى به - نادرست نكنيد و بدنبال خواسته هاى آن مردم نرويد كه خود از پيش گمراه بودند و بسيارى را گمراه كردند و ز راه راست بر كنار بودند\r\n81 . آن كسان ز فرزندان اسرائيل كه كافر شدند به زبان داود و عيسى مريم نفريده‌اند از آن روى كه نافرمانى كردند و فزونخواه بودند\r\n82 و ز ناپسند كه ميكردند دستبردار نبودند و البتّه چه بدكارى ميكردند :\r\n83 بيشتر اين مردم را بينى دوستدار كافرانند و البتّه كه بد چيزى بدست خود در جلو خويشتن بداشتند كه خدا بر ايشان خشم گرفت و در آزار جاودان بمانند .\r\n84 و اگر ايشان به خدا و پيغمبر و آنچه به پيغمبر فرود آمده ميگرويدند كافران را دوست خود نمىگرفتند ولى بيشترشان بدكارند [ كه دوست كافرانند 
  ] .\r\nسخن مفسّرين : « ما لا يَمْلِكُ لَكُمْ » 79 تأويلات كاشانى : با اينكه مقصود حضرت مسيح است ، كلمه « ما » بجاى « من » آورده شده است تا بفهمند كه او را هم فقطَّ با لفظ چيز ميتوان نشان داد گر نه وجود حقيقى نيست و در پيشگاه\r\n","description":"","footnote":"","page_name":" 329 ","page_number":329},
  {"content":"\r\n\r\nقدرت حقّ شخصيّت استوار ندارد .\r\nسخن مفسّرين : « يا أَهْلَ الْكِتابِ » 79 مجمع : روى اين سخن با مسيحيها است كه عيسى را خدا و پسر خدا ميدانند ، ولى بعضى گفته‌اند مقصود يهود و مسيحى است كه يهود هم در بدرفتارى با عيسى عليه السّلام و محمّد صلى اللَّه عليه و آله و سلم زياده رو بودند .\r\n« أَهْواءَ قَوْمٍ قَدْ ضَلُّوا » 80 مجمع : يعنى پيشوايان يهود و مسيحيها كه پيرو هوا و هوس بودند و آنچه بميل خود ميخواستند حكم دين ميشمردند ، به اين جمله مردم دوران پيغمبر را نهى مىكند از پيروى گذشتگان خودشان كه آنطور گمراه بودند .\r\n« وَضَلُّوا عَنْ سَواءِ السَّبِيلِ » 80 مجمع : اين جمله را دو معنى كرده‌اند :\r\n1 - زجّاج گفته است : چون ديگران را گمراه كردند ، پس گمراهى علاوه است از آنچه خود بغلط ميرفتند . 2 - اوّل گمراه بودند كه در حقّ عيسى بد قضاوت كردند و بعد از راه مستقيم دين اسلام هم منحرف و گمراه شدند .\r\nفخر : در اين جمله ها بسه درجه ى ضلالت توصيف شده‌اند : 1 - بيشتر گمراه بودند ، 2 - ديگران را هم مثل خود گمراه كردند ، 3 - بر گمراهى تاكنون هم باقى هستند ، و اين بالاترين حالت دورى از رحمت است و ممكن است مقصود از اين جمله آن باشد كه چون اضلال و بد راهى مردم را هدايت و ارشاد مى - پنداشتند ، اين خود گمراهى ديگرى بود ، و ممكن است مقصود از جمله ى اوّل گمراهى از راه دين باشد ، و دوّم گمراهى از راه بهشت .\r\nروح البيان : يعنى از راه مستقيم منحرف شدند كه پيغمبر را تكذيب كردند و بر آنحضرت حسد بردند . و شيخ نجم الدّين در تأويلات گفته است مسيحيها خواستند از راه عمل حقّ را دريابند و از راه عقل احوال انبياء را بفهمند سرگردان شدند ، چون ديدند مسيح مرده زنده مىكند و از گل پرنده مىسازد ، و اين اعمال كارهاى خدا است ، پس بايد مسيح پسر خدا باشد كه « الولد سرّ ابيه » پسر آئينه پدر است ، و نيز چون ديدند عيسى بدون پدر متولَّد شده است عقل\r\n","description":"","footnote":"","page_name":" 330 ","page_number":330},
  {"content":"\r\n\r\nآنها حكم كرد كه فرزند بىپدر بايد متولَّد از خدا باشد ، پس بعقل خود دريافتند ، كه عيسى فرزند خدا است ، لكن امّت محمّد صلى اللَّه عليه و آله و سلم راه حقّ را با جذبه و كشش خداوندى و پيروى از راهنمائى حبيب او پيمودند ، و از رنج و محنت استدلال به وسيله ى برهان وصال آسوده شدند ، چنانچه شبلى بغدادى آنگاه كه كتابهاى خود را مىشست با آنها ميگفت : چه خوب راهنمائى هستيد ولى پس از وصول به مقصد احتياجى بشما نيست .\r\nمثنوى گويد :\r\n\r\nچون شدى بر بامهاى آسمان\r\nسرد باشد جست و جوى نردبان\r\n\r\n\r\nآينه روشن كه شد صاف و جلى\r\nجهل باشد بر نهادن صيقلى\r\n\r\n\r\nپيش سلطان خوش نشسته بس قبول\r\nزشت باشد جستن نامه و رسول\r\n\r\nپس پيروان محمّدى چون عارف بجلال خداوندى شدند بنور صفات حقّ تشخيص دادند كه فقطَّ آدمى نگهبان امانت خداوند است كه نور فيض الهى است و كاملترين فرد انسان پيغمبرانند ، و چون عيسى از نور فيض حقّ بهره مند شد ، باذن او مرده زنده ميكرد ، و از گل پرنده ميساخت ، او صورت و وسيله عمل بود و صفت خالقيّت حقّ موجب و اصل پيدايش ، همچنان كه بوسيله ى مخروط بلَّور از پرتو خورشيد پنبه ميسوزد ، كه آن مخروط وسيله است و بواسطه ى صفا و قابليّت ، نور و حرارت از سر چشمه فيض خورشيد ميگيرد و به پنبه نرم قابل احتراق مىرساند تا آن ميسوزد ، پس فعل و كار سوختن از خورشيد است و سوزاندن از بلَّور است كه واسطه ى رساندن فعل است بمفعول ، پس استعداد بلَّور موجب شده است كه واسطه ى رساندن نور و حرارت باشد بپنبه ، نه آنكه اصل خورشيد در بلَّور وارد شده باشد ، همينطور است حال پيغمبران و أولياء اللَّه كه واسطه ى رساندن فيض هستند ، با اين تفاوت كه پيغمبران خود داراى چنين استعداد هستند ، ولى اولياء بواسطه ى پيروى پيغمبران به اين مقام ميرسند .\r\n« لُعِنَ الَّذِينَ كَفَرُوا » 81 مجمع : در معنى اين آيه چند قول است :\r\n","description":"","footnote":"","page_name":" 331 ","page_number":331},
  {"content":"\r\n1 - مجاهد و قتاده و حسن بصرى گفتند يعنى داود آنها را لعنت كرد ، بوزينه شدند ، و عيسى نفرين كرد به صورت خوك درآمدند ، و از حضرت امام باقر ( ع ) نقل شده است : چون يهود روز شنبه ممنوع از شكار ماهى بودند و نافرمانى كردند ، داود نفرين شان كرد ، و آنها كه مائده ى آسمانى بدعاى عيسى خوردند و باز هم بكفر خود باقى ماندند ، آنحضرت آنها را نفرين كرد . 2 - ابن عبّاس گفته است : يعنى در زبور داود و انجيل عيسى كافران بنى اسرائيل ملعون معرّفى شده‌اند ، و مقصود از زبان آنها كتاب آسمانى نازل بر آنها است ، 3 - زجّاج گفته است : يعنى آنها لعنت كردند يهود و مسيحى كه در دوران پيدايش اسلام آن را نپذيرند ، و مقصود از اين مطلب آن است كه يهود بدانند : همان پيغمبرها كه وسيله ى افتخارشان هستند آنها را بر اين روش ناپسند نفرين كرده‌اند .\r\nروح البيان : انسان كاملى كه نماينده ى لطف و قهر حقّ است و خليفت كامل صفات خداوند است دعا و نفرين او ، دعا و نفرين خداوندى است ، پس مظهر لعن زبان داود و عيسى بود ، ولى آن لعن از خدا بود و آن يهود ملعون خداوندى بودند ، مثنوى گفته است :\r\n\r\nاين نكردى تو كه من كردم يقين\r\nاى صفاتت در صفات مادفين\r\n\r\n\r\nتو در اين مستعملى نى عاملى\r\nزان كه محمول منى نى حاملى\r\n\r\n\r\nما رميت اذ رميت گشته اى\r\nخويشتن در موج كف چون هشته اى\r\n\r\n\r\n« لا » شدى پهلوى « الَّا » خانه گير\r\nاى عجب كه هم اسيرى هم امير\r\n\r\n« لا يَتَناهَوْنَ عَنْ مُنكَرٍ فَعَلُوه » 82 مجمع : ابن عبّاس گفته است : اين يهود سه دسته بودند : 1 - بدكاران كه در روز شنبه ماهى شكار ميكردند . 2 - آنها كه از كار بد منع و جلوگيرى ميكردند ولى با بدكاران آميزش ميكردند و از آنها دورى نمينمودند : 3 - آنها كه چون بدكارى رايج شد ، ترك آن مردم كردند و از آنها جدا شدند ، و آن دو دسته ى بدكار و معاشر بدكاران باقى ماندند و هر دو را داود و عيسى لعنت كردند ، و بعضى گفته‌اند : مقصود از منكر شكار ماهى است . ديگرى\r\n","description":"","footnote":"","page_name":" 332 ","page_number":332},
  {"content":"\r\nگفته است : يعنى براى صدور حكم رشوه ميگرفتند ، و بعضى گفته‌اند : يعنى ربا ميخوردند ، و آن پيه حيوان كه حرام بود و نبايد ميخوردند ميفروختند و بهاى آن را تصرّف ميكردند .\r\nفخر : ممكن است اعتراض شود كه چگونه ممكن است منكر و زشت انجام شده را ترك كنند ؟ جواب آن است كه : 1 - خوددارى از تكرار عمل زشت نداشتند و هر منكرى كه انجام ميدادند باز هم آن را مىپسنديدند و ميكردند . 2 - هر كار زشت كه ميخواستند و دسترس داشتند ، خوددارى و ترك آن نميكردند ، 3 - از اصرار و كوشش در زشتيهاى انجام شده دستبردار نبودند .\r\n« تَرى كَثِيراً مِنْهُمْ يَتَوَلَّوْنَ » 83 مجمع : مقصود كفّار مكّه است كه يهود با آنها طرح دوستى انداختند و وسيله ى جنگ احد بر عليه پيغمبر ( ص ) فراهم كردند .\r\nو حضرت امام باقر ( ع ) فرموده است : يعنى با سلاطين و ستمگران دوست ميشدند و كار زشت آنها را ميستودند تا از آنها استفاده كنند .\r\n« وَلَوْ كانُوا يُؤْمِنُونَ بِاللَّه وَالنَّبِيِّ وَما أُنْزِلَ إِلَيْه » 84 فخر : مقصود ايمان به حضرت موسى و تورات او است ، كه اگر بدرستى يهودى باشند نبايد با كافران دوست شوند كه در تورات آن را به سختى جلوگير شده است پس معلوم است كه براى جاه و مقام است و از اين جهت فاسق هستند ، و قفّال گفته است : ممكن است مقصود از « يؤمنون » كافران باشد ، يعنى اگر اين كافران آماده ى اسلام بودند يهود با آنها دوست نميشدند .\r\nتنوير المقباس ابن عبّاس : در جمله دو احتمال است : اوّل - اگر منافقين مؤمن ميشدند يهود با آنها دوستى نميكردند ، 2 - اگر يهود مؤمن مىشدند كافران مكّه دوست آنها نميشدند .\r\n« وَلكِنَّ كَثِيراً مِنْهُمْ فاسِقُونَ » 84 مجمع : به دو جهت آنها فاسق ناميده شده‌اند :\r\n1 - چون سركش و متمرد از امر خدا بودند با فسق مناسبتر است در بلاغت و رسا بودن مطلب تا توصيف بكفر ، 2 - چون با كفر و بيدينى باز فاسق هم بودند ،\r\n","description":"","footnote":"","page_name":" 333 ","page_number":333},
  {"content":"\r\n\r\nبراى فهماندن اين است كه در كفر خود ثابت قدم نيستند و منحرف ميشوند .\r\nسخن ما : 1 - همانطور كه مكّرر نوشته‌ايم باز معرّفى و رسوائى يهود است و همقدمهاى آنها به چندين فكر و عمل و سابقه بد ، اوّل : زياده روى و غلوّ در دين ، 2 - پيروى گمراهان و موجب گمراهى ديگران ، 3 - از قديم بدرفتار و بدكردار بودند كه مربيها و پيشواهاى هر زمان هم ناچار ميشدند و آنها را نفرين ميكردند ، 4 - نشانه ى اين خوى و اخلاق آن كه هنوز هم با داشتن كتاب و عقيده ى بتوحيد با بتپرستان دوستى و همكارى ميكنند . 2 - استفاده ى ديگر از آيت آخر است كه ميفهماند همكارى و دوستى نشانه ى فكر و ارزش شخص است ، و اگر كسى خود فاسق و منحرف نباشد با اينطور مردم دوست و ياور نميشود ، چنان كه يهود مدينه بد و بدپسند بودند و با بدان و بتپرستان دوست شدند و همكارى كردند ، و بت پرستان مكّه را بجنگ با پيغمبر وادار ميكردند . « جزؤ هفتم »\r\n[ سوره المائدة ( 5 ) : آيات 82 تا 86 
  ]\r\nلَتَجِدَنَّ أَشَدَّ النَّاسِ عَداوَةً لِلَّذِينَ آمَنُوا الْيَهُودَ وَالَّذِينَ أَشْرَكُوا وَلَتَجِدَنَّ أَقْرَبَهُمْ مَوَدَّةً لِلَّذِينَ آمَنُوا الَّذِينَ قالُوا إِنَّا نَصارى ذلِكَ بِأَنَّ مِنْهُمْ قِسِّيسِينَ وَرُهْباناً وَأَنَّهُمْ لا يَسْتَكْبِرُونَ ( 82 ) وَإِذا سَمِعُوا ما أُنْزِلَ إِلَى الرَّسُولِ تَرى أَعْيُنَهُمْ تَفِيضُ مِنَ الدَّمْعِ مِمَّا عَرَفُوا مِنَ الْحَقِّ يَقُولُونَ رَبَّنا آمَنَّا فَاكْتُبْنا مَعَ الشَّاهِدِينَ ( 83 ) وَما لَنا لا نُؤْمِنُ بِاللَّه وَما جاءَنا مِنَ الْحَقِّ وَنَطْمَعُ أَنْ يُدْخِلَنا رَبُّنا مَعَ الْقَوْمِ الصَّالِحِينَ ( 84 ) فَأَثابَهُمُ اللَّه بِما قالُوا جَنَّاتٍ تَجْرِي مِنْ تَحْتِهَا الأَنْهارُ خالِدِينَ فِيها وَذلِكَ جَزاءُ الْمُحْسِنِينَ ( 85 ) وَالَّذِينَ كَفَرُوا وَكَذَّبُوا بِآياتِنا أُولئِكَ أَصْحابُ الْجَحِيمِ ( 86 )\r\n","description":"","footnote":"","page_name":" 334 ","page_number":334},
  {"content":"\r\nمعنى لغات : قسّيسين - جمع قسّيس با كسر قاف و سين ، بمعنى كاهن و يكى از درجات روحانى مسيحى . رهبان - جمع راهب ، زاهد و عابد ديرنشين مسيحى ، تفيض - از مصدر فيض بفتح فاء بمعنى زياد و جارى شدن ، پر شدن ، ريختن ، سرريز شدن ، با تزاحم متفرّق شدن . دمع - با فتح دال و سكون عين بمعنى اشك چشم . أثاب - از مصدر اثابه بمعنى تندرست شدن ، پاداش و مزد دادن ، حوض را پر كردن .\r\nجهت نزول : طبرى : سعيد بن جبير گفت : نجاشى پادشاه حبشه عدّه اى را خدمت پيغمبر فرستاد ، آنحضرت آياتى از قرآن براى آنها خواند ، و آنها مسلمان شدند و در توصيف شان اين آيه نازل شد و برگشتند و خبر بردند و پادشاه مسلمان شد ، و تا هنگام مرگ مسلمان بود ، و در مدينه پيغمبر ( ص ) فرمود برادر شما مرده است براى او نماز ميّت خواند ، سدّى گفت : پادشاه حبشه دوازده نفر خدمت پيغمبر فرستاد كه هفت نفر قسّيس و پنج نفر راهب بودند تا آنحضرت را ببينند و سخنانش را بشنوند و از آنحضرت توضيحاتى بخواهند ، چون آمدند و گفت و گو كردند و قرآن را شنيدند ، گريستند ، و مسلمان شدند ، آيه براى معرّفى آنها نازل شد .\r\nترجمه :\r\n85 سختترين دشمنان مؤمنان يهوديان بينى و آن كسان مشرك شدند [ و براى آفريدگار انباز پنداشتند 
  ] و نزديكتر بدوستى مؤمنان آن كسان بينى كه گفتند : ما نصارى هستيم . اين دوستى از آن رو است كه دسته اى از ايشان كاهنند و ديرنشين و گردنفرازى نميكنند .\r\n86 و چون آن را كه به پيغمبر نازل شده بشنوند چشمهاشان را بينى ز اشك پر شده از آنجا كه درستى و حقّ را بشناخته‌اند و گويند : پروردگارا ما گرويديم پس ما را در شمار گواهان بحقّ بنويس .\r\n87 چه شده است ما را كه به خدا نگرويم و به آنچه حقّ است و بما رسيده با اينكه آرزو داريم پروردگار - مان ما را درون مردم درستكار بشمار آورد ؟\r\nپس خداوند به مزد سخنشان بهشتان جاودان داد كه نهرهاى آن ز زير روان بود و همين است پاداش نكوكاران .\r\n88 و آن\r\n","description":"","footnote":"","page_name":" 335 ","page_number":335},
  {"content":"\r\n\r\nكسان كه كافر شدند و نشانه هاى [ درستى سخن پيغمبر 
  ] ما را دروغ شمردند ، ياران آتش بودند .\r\nسخن مفسّرين : « مِنْهُمْ قِسِّيسِينَ » 85 مجمع : ابن زيد گفته است : يعنى عابدها . قطرب گفته است : يعنى علماء و بعضى گفته‌اند : يعنى آن مسيحيها كه انجيل را بدرستى محافظت كردند و بمفاد آن عقيده و عمل داشتند .\r\nابو الفتوح نوشته است : سلمان پارسى گفت : اين آيه برسول ميخواندم :\r\n« ذلِكَ بِأَنَّ مِنْهُمْ قِسِّيسِينَ وَرُهْباناً » مرا گفت : « ذلك بانّ منهم صدّيقين و رهبانا » اشاره بمعنى آن .\r\nفخر : علَّت تفاوت بين يهود و نصارى در اين آيه آن است كه يهود مردمى حريص بودند از اين جهت آنها بهر كس مال و جاهى داشت حسد مىبردند و داراى اخلاق رذيله بودند ، ولى در ميان مسيحيها چون مردمى راهب و از دنيا گذشته زياد بود ، داراى اين اخلاق زشت نبودند و حسد نداشتند و زودتر بشنيدن سخن حقّ تسليم ميشدند ، و براى همين خوى پارسائى در قرآن از انها ستايش شد با اينكه كفرشان شديدتر بود كه عيسى را فرزند خدا ميدانستند و يهود با اينكه بتوحيد نزديكتر بودند و اين گونه عقايد شرك و كفر كمتر داشتند ، ولى بواسطه ى حرص و حسد و بغض شان مورد مذمّت شدند . « 1 »\r\n« فَاكْتُبْنا مَعَ الشَّاهِدِينَ » 87 مجمع : ابن عبّاس گفته است : يعنى ما را در شمار گواهان به حق بنويس . حسن بصرى گفته است : يعنى در شمار آنها كه گواه درستى اسلام و ايمان هستند ، جبائى گفته است : يعنى از آنها كه بدرستى قرآن و پيغمبر گواهى ميدهند .\r\n\r\n","description":"","footnote":"\r\n( 1 ) چنانچه كسى اشكال كند و بگويد ما مىبينيم كه امروزه زيان نصارى بر مسلمانان بيش از زيان يهود است . گوئيم اين سخن چندان درست نيست و بر فرض صحت اين از ضعف آنها است و اگر يهود يا مشركان قدرت نصارى را داشتند صد چندان مسلمين را آزار ميدادند چنان كه در بسيارى از بلاد مىبينيم هر كجا را كه رسما نصارى در تصرف دارند مسلمين بسيار كمتر آزار مىبينند تا سرزمينهائى كه در تصرف يهوديان است يا ملحدان . ( مصحّح )\r\n","page_name":" 336 ","page_number":336},
  {"content":"\r\n\r\nروح البيان : اينها مردمى بودند كه خطاب « ألَسْتُ بِرَبِّكُمْ » به گوش دل شنيدند و پذيرفتند ، از آنجهت چون كلام پيغمبر و قرآن را شنيدند حقيقت را شناختند و به ياد روز الست و مشاهده ى جمال حقّ از شوق و معرفت گريه كردند . مثنوى گفته است :\r\n\r\nخوى بد در ذات تو اصلى نبود\r\nكز بد اصلى نيايد جز جحود\r\n\r\n\r\nآن بد عاريّتى باشد كه او\r\nآرد اقرار و شود او توبه جو\r\n\r\n\r\nهمچو آدم ذلَّتش عاريه بود\r\nلا جرم اندر زمان توبه نمود\r\n\r\n\r\nچون كه اصلى بود جرم آن بليس\r\nره نبودش جانب توبه ى نفيس\r\n\r\n\r\nرو كه اكنون دست در دولت زدى\r\nدرفكندى خود بتخت سرمدى\r\n\r\n\r\nاهدنا گفتى صراط مستقيم\r\nدست تو بگرفت و بردت تا نعيم\r\n\r\n\r\nنار بودى نور گشتى اى عزيز\r\nغوره بودى گشتى انگور و مويز\r\n\r\n\r\nاخترى بودى شدى تو آفتاب\r\nشاد باش اللَّه اعلم بالصّواب\r\n\r\nسخن ما : 1 - جمله « ذلِكَ بِأَنَّ مِنْهُمْ قِسِّيسِينَ تا آخر » ميفهماند علم و تقوى سرمايه ى هدايت است ، كه خوى تسليم و آمادگى براى انسان توليد مىكند و جلوگير از كبر و گردنفرازى مىشود ، تا او را بدرجه ى كمال و سعادت برساند .\r\n2 - جمله ى « نَطْمَعُ أَنْ يُدْخِلَنا تا آخر » ميفهماند : همه كس طالب صلاح و سعادت است و جمله ى « ما لَنا لا نُؤْمِنُ » ميفهماند اگر راه آن را به كسى نشان دادند ، چرا جهل و جمود بر خود روا دارد ، و از آرزوى خود بازماند ؟\r\n[ سوره المائدة ( 5 ) : آيات 87 تا 88 
  ]\r\nيا أَيُّهَا الَّذِينَ آمَنُوا لا تُحَرِّمُوا طَيِّباتِ ما أَحَلَّ اللَّه لَكُمْ وَلا تَعْتَدُوا إِنَّ اللَّه لا يُحِبُّ الْمُعْتَدِينَ ( 87 ) وَكُلُوا مِمَّا رَزَقَكُمُ اللَّه حَلالًا طَيِّباً وَاتَّقُوا اللَّه الَّذِي أَنْتُمْ بِه مُؤْمِنُونَ ( 88 )\r\nمعنى لغات : طيّبات - جمع طيّب ، پسند و خوش آيند و ملايم با طبع و غير منفور .\r\n","description":"","footnote":"","page_name":" 337 ","page_number":337},
  {"content":"\r\nجهت نزول : مجمع : مفسّرين گفته‌اند : روزى پيغمبر ( ص ) از گرفتارىهاى عالم ديگر نقل ميفرمود ، مردم ناراحت شدند و گريستند ، ده نفر آنها علىّ و ابو بكر و عبد اللَّه مسعود و ابو ذرّ و سالم مولاى حذيفه و عبد اللَّه عمر و مقداد و سلمان و معقل بن مقرّن و عثمان بن مظعون در منزل عثمان بن مظعون اجتماع كردند و با يكديگر قرار دادند خود را از تمام لذّتهاى زندگى محروم كنند و ترك دنيا نمايند و بيابانگرد شوند و بعضى خواستند خود را از آلت مردى محروم كنند ، اين خبر به پيغمبر ( ص ) رسيد ، به خانه ى عثمان رفت او نبود ، از همسرش پرسيد اين مطلب درست است كه اينها چنين تصميمى دارند ، آن زن چون از دروغ احتراز داشت و هم از فاش كردن كار شوهر خود ، عرض كرد : اگر عثمان چيزى عرض كرده است او راست ميگويد ، پيغمبر ( ص ) برگشت ، عثمان آمد ، زن قضيّه را نقل كرد ، او با ياران خود خدمت پيغمبر ( ص ) رفت پيغمبر فرمود چنين چيزى شنيدم ، آنها عرض كردند : درست است و ما به منظور خير و سعادت اين قصد داريم ، فرمود : روش من بر خلاف اين است و هر كس از روش و سنت من رو گردان باشد از من نيست ، آنگاه مردم را جمع كرد و خطبه اى انشاد فرمود ، و اعتراض نمود كه چرا يك عدّه چنين تصميم گرفتند شما نبايد مانند ديرنشينان مسيحى باشيد ، در دين اسلام چنين چيزها روا نيست ، و بجاى بيابانگردى و ديرنشينى شما روزه ى رمضان است و جهاد ، آنگاه اين آيه نازل شد ، و از حضرت امام صادق عليه السّلام روايت شده است كه : اين آيه براى سه نفر نازل شد : 1 - علىّ كه سوگند ياد كرد كه هرگز بشب نخوابد مگر خدا نخواهد 2 - بلال مؤذّن كه سوگند ياد كرد : هيچ روز بىروزه نباشد ، 3 - عثمان بن مظعون ، سوگند ياد كرد كه در تمام عمر با زنان نياميزد .\r\nطبرى و اسباب النّزول سيوطى : پسر زيد بن اسلم از پدرش نقل كرد :\r\nعبد اللَّه رواحه كسى را بمهمانى خواند ، و خود نزد پيغمبر بود ، چون به خانه آمد مشاهده كرد كه براى ميهمان غذا نياورده‌اند بزنش اعتراض كرد : چرا تا اينوقت\r\n","description":"","footnote":"","page_name":" 338 ","page_number":338},
  {"content":"\r\nمهمان را منتظر گذاشته اى ، زن گفت بانتظار تو بوديم ، او گفت اين غذا بر من حرام باد كه مهمان در انتظار آن باشد ، زن گفت : پس بر من هم حرام ، آن مهمان نيز غذا را بر خود حرام كرد ، عبد اللَّه چون ديد كار به اين جا كشيد ، دست به غذا برد و گفت : بخوريد بنام خدا ، پس از آن كه حضور پيغمبر ( ص ) رسيد و قضيّه را بعرض پيغمبر رساند ، اين آيه نازل شد .\r\nترجمه :\r\nاى مؤمنين 90 چيزهاى پاكيزه كه خدا بر شما حلال كرده بر خود حرام نكنيد و ز اندازه در نگذريد چه آنها كه زياد روند خدا دوستشان ندارد\r\n91 و از آنچه خدا روزى شما كرده به آن گونه كه پاك و روا بود بخوريد و از خشم خدا كه به او گرويده‌ايد پرهيز كنيد .\r\nسخن مفسّرين : « لا تُحَرِّمُوا طَيِّباتِ ما أَحَلَّ اللَّه » 90 مجمع در معنى اين جمله چند احتمال است : 1 - معتقد نشويد كه اين جور چيزها حرام است 2 - اظهار نكنيد كه اينها حرام است ، 3 - حكم نكنيد و فتوى ندهيد بر حرمت اين چيزهاى پاكيزه كه خدا حلال كرده است ، 4 - اينها را مانند چيزهاى حرام مشماريد كه از آنها اجتناب كنيد ، 5 - بوسيله ى نذر و قسم آنها را بر خود حرام نكنيد ، و لازم است از آيه همه ى اين معانى را استفاده كنيم .\r\nفخر : ارتباط اين آيه بايات جلو آن است كه چون رهبان مسيحى ستوده شدند ، براى رفع اشتباه مسلمانان كه آن روش پسنديده است ، به اين آيه فهمانده شد كه مسلمان نبايد مانند مسيحى راهب و تارك دنيا باشد ، و معنى ششم براى جمله ى بالا اين است كه مال حرام غير را بمال حلال خود آميخته نكنيد و هم چيز پاك و حلال را بوسيله ى مخلوط كردن با نجس بر خود حرام نكنيد .\r\n« وَلا تَعْتَدُوا » 90 ابو الفتوح نوشته است : بعضى گفتند مراد آن است كه تعدّى مكنيد از حلال به حرام ، بعضى گفتند : مراد باعتداء آن است كه در اين معنى غلوّ مكنيد بخويشتن خصى كردن كه خداى تعالى دوست ندارد آنان را كه اعتدا و اسراف و غلو كنند .\r\n","description":"","footnote":"","page_name":" 339 ","page_number":339},
  {"content":"\r\n\r\n« مِمَّا رَزَقَكُمُ اللَّه » 91 روح البيان : بگفته ى امام فخر اين جمله ميفهماند كه خدا عهده دار روزى هر كسى است ، و گر نه ، نميگفت : از آن روزى كه خدا داد بخوريد و چون خدا متكفّل روزى است نبايد انسان غمّ روزى بخورد و خود را برنج بدارد ، و بايد توكّلش بوعده و احسان خدا باشد ، و از اين جهت در حديث است : تقوى پيشه كنيد ، و با خوبى و نيكى روزى طلب كنيد : حافظ گفته است :\r\n\r\nاز آستان پير مغان سر چرا كشيم\r\nدولت در اين سرا و گشايش در اين در است\r\n\r\n\r\nما آبروى فقر و قناعت نمىبريم\r\nبا پادشه بگوى كه روزى مقدّر است\r\n\r\n\r\nدر كوى ما شكسته دلى ميخرند و بس\r\nبازار خود فروشى از آن سوى ديگر است\r\n\r\nصائب گفته است :\r\n\r\nرزق اگر بر آدمى عاشق نمىباشد چرا ؟\r\nاز زمين گندم گريبان چاك مىآيد برون ؟\r\n\r\nنقل كرده‌اند : عثمان مظعون حضور پيغمبر ( ص ) عرض كرد : بدلم ميگذرد كه خود را آخته كنم و از نيروى مردى محروم ، شما هم اين را تجويز ميفرمائيد ، آنحضرت فرمود : از اين افكار خود را دور بدار كه روزه وسيله ى جلوگيرى از نيروى مردى است و امت من بجاى آن كار بايد روزه بدارند ، مثنوى گفته است در شرح « لا رهبانيّة فى الاسلام » .\r\n\r\nهين مكن خود را خصى رهبان مشو\r\nز انكه عفّت هست شهوت را گرو\r\n\r\n\r\nبىهوى نهى از هوى ممكن نبود\r\nهم غزا با مردگان نتوان نمود\r\n\r\n\r\nانفقوا گفته است پس كسبى بكن\r\nزان كه نبود خرج بىدخل كهن\r\n\r\n\r\nگرچه آورد انفقوا را مطلق او\r\nتو بخوان ، كه اكسبوا ثمّ انفقوا\r\n\r\n\r\nهمچنين چون شاه فرمود اصبروا\r\nرغبتى بايد كزو تابى تو رو\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n\r\nپس « كلوا » از بهر دام شهوت است\r\nبعد از آن « لا تسرفوا » از عفّت است\r\n\r\n\r\nچون كه نبود رنج صبرى مر ترا\r\nشرط نبود ، پس فرو نايد جزا\r\n\r\n\r\nحبّذا آن شرط و شادا آن جزا\r\nآن جزاى دلنواز جان فزا\r\n\r\nمجمع : روايت شده است كه پيغمبر گوشت مرغ و حلوا ميل ميفرمود و ميگفت مؤمن شيرين است و شيرينى را دوست ميدارد ، همانا گوشه اى در معده است كه بايد با شيرينى پر شود ، و نقل كرده‌اند كه حسن بصرى « فالوذج » مىخورد ، مردى نزد او آمد ، از او پرسيد : سليقه ى تو نسبت به اين خوراك چى است ؟\r\nجواب داد : نميخورم و دوست ندارم ، حسن با تعجّب رو به ديگرى كرد و گفت :\r\nآيا شخص مسلمان آب دهن زنبور با مغز گندم و روغن گاو را نمىپسندد ؟\r\nروح البيان : مردى بفضيل عياض گفت : من خبيص ( يك جور حلوائى است ) نميخورم تا زاهد باشم ، او جوابش داد : تو با پدر و مادر و خويشانت چه طور رفتار ميكنى ؟ و نيز با همسايه ، و با مسلمانان تا چه اندازه مهربانى ميكنى ؟\r\nدر هنگام غضب و بدرفتارى مردم با تو گذشت و نيكى تو با آنها تا چه حد است ، و در برابر سختيها چه اندازه تحمّل دارى ؟ تو به اين وظايف نيازمندتر هستى از ترك خوراك لذيذ .\r\nسخن ما : همان است كه در ترجمه و نقل از ديگران نوشتيم .\r\n","description":"","footnote":"","page_name":" 341 ","page_number":341},
  {"content":"\r\n\r\n[ سوره المائدة ( 5 ) : آيه 89 
  ]\r\nلا يُؤاخِذُكُمُ اللَّه بِاللَّغْوِ فِي أَيْمانِكُمْ وَلكِنْ يُؤاخِذُكُمْ بِما عَقَّدْتُمُ الأَيْمانَ فَكَفَّارَتُه إِطْعامُ عَشَرَةِ مَساكِينَ مِنْ أَوْسَطِ ما تُطْعِمُونَ أَهْلِيكُمْ أَوْ كِسْوَتُهُمْ أَوْ تَحْرِيرُ رَقَبَةٍ فَمَنْ لَمْ يَجِدْ فَصِيامُ ثَلاثَةِ أَيَّامٍ ذلِكَ كَفَّارَةُ أَيْمانِكُمْ إِذا حَلَفْتُمْ وَاحْفَظُوا أَيْمانَكُمْ كَذلِكَ يُبَيِّنُ اللَّه لَكُمْ آياتِه لَعَلَّكُمْ تَشْكُرُونَ ( 89 )\r\nمعنى لغات : اللَّغو - بمعنى بىفكر گفتن ، باطل شدن ، محروم شدن ، از راه منحرف شدن . ايمان - جمع يمين بمعنى سوگند ، طرف راست ، بركت و قوت .\r\nكفّارة - آنچه گناه را ميپوشاند و تلافى و جبران مىكند ، تحرير - آزاد كردن ، رقبة گردن ، غلام .\r\nجهت نزول : مفسّرين نوشته‌اند پس از آنكه آيت « لا تُحَرِّمُوا طَيِّباتِ » نازل شد آنها كه سوگند ياد كرده بودند از بهره هاى زندگى خود را محروم كنند ، بپيغمبر عرض كردند تكليف سوگندهاى ما چى است ؟ اين آيه نازل شد ، از ابن زيد نقل شده است : پس از آنكه عبد اللَّه بن رواحه « چنان كه در جهت نزول آيات پيش نوشتيم » سوگند ياد كرد و همسرش و مهمانش كه غذا نخورند و پس از آن عبد اللَّه دست به غذا دراز كرد و همه غذا خوردند و بپيغمبر عرض كرد ، اين آيه در جواب او نازل شد .\r\nترجمه :\r\nخداوند شما را بر سوگند نينديشيده بر زبان آورده بازخواست نمى - كند ولى شما را در گرو آن سوگند ميدارد كه به آن دل بسته‌ايد و كفّاره ى شكستن آنگونه سوگند ده نفر بينوا را سير كردن است از آن ميانين خوردنى كه بخانواده خود ميدهيد با پوشيدن ده نفر بينوا و يا زر خريدى آزاد كردن و اگر نداشتيد سه روزه بداريد اين است راه پوشيدن گناه سوگند شكنى شما اگر سوگند ياد كرديد پس سوگند خود نگاه داريد كه به اين گونه خدا نشانه هاى خود [ و راه حقّ و درست 
  ] براى شما نمودار مىكند تا شايد پاس نعمت حق بداريد .\r\nسخن مفسّرين : « لا يُؤاخِذُكُمُ اللَّه بِاللَّغْوِ » 92 مجمع : بيشتر مفسّرين و فقهاء گفته‌اند : سوگند بيهوده كفاره ندارد مگر ابراهيم نخعى كه او كفّاره لازم دانسته است .\r\nتفسير كشّاف : در مقصود از اين كلمه اختلاف است : عايشه گفته است مانند آنكه كسى بگويد : نه به خدا ، بلى به خدا ، و شافعى به همين معنى راى داده است ، ولى مجاهد گفته است و ابو حنيفه هم رأى داده است كه مقصود آن است\r\n","description":"","footnote":"","page_name":" 342 ","page_number":342},
  {"content":"\r\nكه كسى معتقد به چيزى باشد و بر آن سوگند ياد كند ، با اينكه خطا كرده است و عقيده ى او درست نبوده است .\r\n« بِما عَقَّدْتُمُ الأَيْمانَ » 92 قاريها « عقّدتم » با تشديد و بدون دال خوانده‌اند و بعضى با الف « عاقدتم » خوانده‌اند .\r\nمجمع : عطاء بن ابى رباح گفته است يعنى : چيزى در دل نيّت كنيد و بر آن سوگند ياد كنيد ، مجاهد گفته است : يعنى آنچه بر آن دل ببنديد و تكيه بر آن داشته باشيد .\r\n« أَوْ كِسْوَتُهُمْ » 92 مجمع : يعنى براى هر نفرى يك لباس بمذهب شافعى ، و بمذهب أبو حنيفة هر چه لباس ناميده شود ، و بمذهب ما شيعه ، پيراهن و شلوار ، و در ناچارى فقطَّ پيراهن كافى است .\r\n« فَمَنْ لَمْ يَجِدْ » 92 ابو الفتوح : أبو حنيفة گفته است : آنكه به اندازه ى دويست درهم يا بيست دينار نداشته باشد ، و شافعى گفته است : يعنى به اندازه خوراك شبانه روز خود و خانواده اش و اطعام ده نفر نداشته باشد ، و فقهاى شيعه نيز همين را گفته‌اند .\r\n« ثَلاثَةِ أَيَّامٍ » 92 مفسّرين از ابن مسعود و ابىّ بن كعب روايت كرده‌اند كه آنها ميخوانده‌اند : « ثلاثة ايّام متواليات » و مذهب شيعه و أبو حنيفة آن است كه هر سه روز پى در پى باشد . و شكستن قسم سه قسم است اوّل - سوگند بر انجام طاعت كه شكستن آن موجب كفّاره باشد باتّفاق همه ى فقهاء دوّم - سوگند بر انجام معصيت كه نقض آن بمذهب شيعه كفّاره ندارد و بقيّه ى فقها لازم دانسته‌اند ، سوّم - سوگند بر عمل مباح كه تخلَّف از آن موجب كفّاره است باتّفاق همه ى فقهاء .\r\n« يُبَيِّنُ اللَّه لَكُمْ آياتِه » 92 مفسّرين نوشته‌اند مقصود امر و نهى خداوند است .\r\nممكن است بگوئيم : چون اين احكام غير از قوانين و آداب مردم است و سراسر خير است و صلاح پس نشانه ى آن است كه از جانب خدا است .\r\nسخن ما : همين مطلب آخر است .\r\n","description":"","footnote":"","page_name":" 343 ","page_number":343},
  {"content":"\r\n\r\n[ سوره المائدة ( 5 ) : آيات 90 تا 93 
  ]\r\nيا أَيُّهَا الَّذِينَ آمَنُوا إِنَّمَا الْخَمْرُ وَالْمَيْسِرُ وَالأَنْصابُ وَالأَزْلامُ رِجْسٌ مِنْ عَمَلِ الشَّيْطانِ فَاجْتَنِبُوه لَعَلَّكُمْ تُفْلِحُونَ ( 90 ) إِنَّما يُرِيدُ الشَّيْطانُ أَنْ يُوقِعَ بَيْنَكُمُ الْعَداوَةَ وَالْبَغْضاءَ فِي الْخَمْرِ وَالْمَيْسِرِ وَيَصُدَّكُمْ عَنْ ذِكْرِ اللَّه وَعَنِ الصَّلاةِ فَهَلْ أَنْتُمْ مُنْتَهُونَ ( 91 ) وَأَطِيعُوا اللَّه وَأَطِيعُوا الرَّسُولَ وَاحْذَرُوا فَإِنْ تَوَلَّيْتُمْ فَاعْلَمُوا أَنَّما عَلى رَسُولِنَا الْبَلاغُ الْمُبِينُ ( 92 ) لَيْسَ عَلَى الَّذِينَ آمَنُوا وَعَمِلُوا الصَّالِحاتِ جُناحٌ فِيما طَعِمُوا إِذا مَا اتَّقَوْا وَآمَنُوا وَعَمِلُوا الصَّالِحاتِ ثُمَّ اتَّقَوْا وَآمَنُوا ثُمَّ اتَّقَوْا وَأَحْسَنُوا وَاللَّه يُحِبُّ الْمُحْسِنِينَ ( 93 )\r\nمعنى لغات : الانصاب - جمع نصب ، با ضمّ و سكون صاد به - معنى آنچه در جائى نصب و برقرار ميكنند ، بت و مجسّمه كه بنام خدا پرستش مى - شود ، بيمارى ، گرفتارى ، نشانه و علم . و انصاب نيز بمعنى سنگ هائى بوده است كه در اطراف كعبه برقرار ميكردند و در جلو آنها قربانى ميكردند و آوازها بلند ميكردند و سر و صدا راه ميانداختند . الازلام - مفرد آن زلم بكسر زاى است چنگل و كفش گاو و گوسفند ، تير بدون پيكان ، و تيرهائى كه عرب بوسيله ى آن سهم و نصيب خود را معيّن ميكردند و بجاى آلت و ابزار قمارى براى آنها بوده است ، رجس - با كسر راء بمعنى پليد و نامطبوع ، عمل ناپسند ، وسوسه ى شيطان .\r\nجهت نزول : طبرى : محمّد بن قيس گفت : مردم مدينه با شراب و قمار سر و كار داشتند ، چون پيغمبر ( ص ) به آنجا وارد شد ، از آنحضرت نظر خواستند ، اين آيه نازل شد « يَسْئَلُونَكَ عَنِ الْخَمْرِ وَالْمَيْسِرِ » تا آخر ، آنها گفتند : اين جمله ميفهماند كه ميتوانيم از اين استفاده كنيم و مجاز است ، ما هم به كار خود ادامه ميدهيم بعد استغفار ميكنيم ، تا آنكه مردى مست در نماز مغرب خواند « قُلْ يا أَيُّهَا الْكافِرُونَ\r\n","description":"","footnote":"","page_name":" 344 ","page_number":344},
  {"content":"\r\nاعبد ما تعبدون « و نميتوانست درست بخواند ، و نميفهميد چه ميخواند ، آنگاه اين آيه نازل شد » لا تَقْرَبُوا الصَّلاةَ وَأَنْتُمْ سُكارى « و مردم نزديك وقت نماز كه ميشد از خوردن شراب خوددارى ميكردند و با هوشيارى و فهم جملات نماز ميخواندند تا اين آيه نازل شد » إِنَّمَا الْخَمْرُ وَالْمَيْسِرُ » تا « فَهَلْ أَنْتُمْ مُنْتَهُونَ « آنوقت مردم گفتند » انتهينا يا ربّ « يعنى اى خدا خوددارى كرديم ، ابى بريده از پدرش نقل كرده است : مجلس شرابى داشتيم و همه سرگرم بوديم ، من بلند شدم و حضور پيغمبر رفتم كه سلام كنم ، اين آيت نازل شد » يا أَيُّهَا الَّذِينَ آمَنُوا إِنَّمَا الْخَمْرُ تا آخر « من نزد رفقايم برگشتم و تا جمله ى » فَهَلْ أَنْتُمْ مُنْتَهُونَ « خواندم ، بعضى كه پياله نيمخورده بر لب داشتند ، فورا بلب چسباندند كه به دهان شان داخل نشود و آنچه در پياله بود بر زمين ريختند . و ديگران هم در تفصيل نزول اين آيه بصورتهاى ديگر نقل كرده‌اند كه ما هم در سوره ى بقره آيت 218 نوشته‌ايم .\r\nترجمه :\r\n93 اى مردمى كه به خدا و پيغمبر گرويده‌ايد همانا شراب و قمار و سنگهاى مقدّس و بت اعراب و تيرهاى شان همگى پليدى است از كار ديو ، پس از آن دورى كنيد و اميدوار باشيد كه رستگار مىشويد .\r\n94 همانا ديو خواهد به شراب و قمار ميان شما كينه و دشمنى اندازد و شما را از ياد خدا و نماز باز دارد . پس آيا توانيد خوددارى از آنها كنيد ؟ البتّه فرمان خدا و رسول بريد و ز نافرمانى بر كنار باشيد و اگر پشت بفرمان حقّ كرديد پس بدانيد : بر پيغمبر ما است كه بآشكار پيغام رساند [ و از گناه شما چيزى دامنگير او نمىشود 
  ] .\r\nجهت نزول : مجمع : چون آيت جلو نازل شد از پيغمبر ( ص ) پرسيدند آنها كه از شراب و قمار بهره مند شدند و مردند چه سرنوشتى دارند ؟ آيت 96 بپاسخ آنها آمد . و گفته‌اند : براى آنها است كه ترك گوشتخوردن كردند و راهب شدند چون عثمان بن مظعون و دوستانش تا بدانند بهره مندى از خوشيهاى زندگى گناه نيست .\r\nترجمه :\r\n96 بر آن كسان كه مؤمن شدند و كارهاى شايسته كردند گناهى\r\n","description":"","footnote":"","page_name":" 345 ","page_number":345},
  {"content":"\r\n\r\nنيست در آنچه [ زين پيش از شراب و قمار چيزى 
  ] خوردند اگر پرهيزگار باشند و مؤمن و نكوكار ، و ز ان پس با ايمان ، پرهيزگار [ از شراب و قمار 
  ] بمانند وزان پس با پرهيزگارى نكوكارى كنند چه خدا دوستدار نكوكاران باشد .\r\nسخن مفسّرين : « يا أَيُّهَا الَّذِينَ آمَنُوا إِنَّمَا الْخَمْرُ الخ » 93 طبرى : چون در آيات جلو نهى از تعدّى و تجاوز شده است به اين آيه تجاوز و تعدّى نشان داده شده است .\r\n« وَالْمَيْسِرُ » 93 ابو الفتوح نوشته است : حضرت باقر عليه السّلام گفت : همه انواع قمار در او شود ، تا بازى كردن كودكان بجوز و كعب و نرد و شطرنج همه در اين شود .\r\n« إِنَّما يُرِيدُ الشَّيْطانُ أَنْ يُوقِعَ بَيْنَكُمُ الْعَداوَةَ تا آخر » 94 مجمع : ابن عبّاس گفت : سعد بن ابى وقّاص با مردى انصارى دوست بود ، با هم شراب نوشيدند و مست شدند و ميان آنها مفاخرات و گفتگو شد ، انصارى غضبناك شد با استخوان چانه ى شتر به سعد زد و بينى او را شكافت ، آيه براى آنها نازل شد ، و قتاده گفته است : بسا ميشد كه عربى هستى و خانواده ى خود را به قمار ميباخت و مى - نشست با اندوه ميگريست ، و اين موجب كينه و دشمنى آنها ميشد .\r\n« أَنَّما عَلى رَسُولِنَا الْبَلاغُ » 95 فخر : اين جمله تهديد عظيمى است براى متخلَّفين از وظيفه ، و ميگويد كه پيغمبر ( ص ) بوظيفه ى خود عمل نموده است ، و بعد از اين ديگر خود دانيد و نتيجه ى كارتان .\r\n« فِيما طَعِمُوا » 96 مجمع : در تفسير اهل البيت ( ع ) است : يعنى آنچه حلال خورده باشند و اين جمله شامل خوردن و نوشيدن هر دو است .\r\n« إِذا مَا اتَّقَوْا » 96 : يعنى بپرهيزند از خوردن پس از آنكه حرام شد .\r\n« ثُمَّ اتَّقَوْا وَآمَنُوا » 96 : يعنى پرهيزگار بمانند و توبه نشكنند .\r\n« ثُمَّ اتَّقَوْا وَأَحْسَنُوا » 96 مجمع : يعنى باز هم پرهيزكار باشند در عمل به واجبات و ترك محرّمات و نيكوكار باشند در انجام مستحبّات و بعضى گفته‌اند :\r\n","description":"","footnote":"","page_name":" 346 ","page_number":346},
  {"content":"\r\n\r\nجمله ى اوّل براى پرهيز از معاصى عقلى است و ايمان به خدا و تصديق به قبح معصيتها ، و جمله ى دوّم دستورات بر تقواى در معصيتهائى كه براى آنها گفته مىشود و تصديق قلبى بزشتى آنها ، و جمله ى آخر براى پرهيز از ظلم و ستم و رفتار بوظايف اجتماعى است .\r\nفخر : بعضى گفته‌اند : اوّل براى تقواى از كفر است ، و دوّم براى احتراز از كباير است ، سوم براى خوددارى از گناهان صغيره است ، و ديگرى گفته است : اين تكرار براى تأكيد است .\r\n« وَاللَّه يُحِبُّ الْمُحْسِنِينَ » 96 روح البيان : يعنى آن كه به اين دستورها رفتار كرد نيكوكار است ، و هر كه نيكوكار شد دوست خدا مىشود ، و مقام دوستى بالا - ترين كمالات انسانى است چون پيغمبر ( ص ) حبيب اللَّه و دوست خدا است و احسان و نيكوكارى تفسير شده است به اين كه : بپرستى خدا را طورى كه گويا تو او را مى - بينى . پس معنى محسن و نيكوكار وصول بمقام مشاهده ى حقّ است و چون انسان از ايمان غيبى كه بدل ايمان دارد و اصل شود بايمان شهودى يعنى بايمان با دل و چشم و همه ى اعضاء و فانى شود و آزاد از هر قيدى كه جز حقّ و حقيقت چيزى و كسى نبيند و نشناسد ، آن هنگام است كه واجد همه ى شرايط شده است و انسانى است كامل كه كسى را نمىتوان با چنين شخصى مقايسه كرد ، و كلمه ى محسن و نيكوكار شامل است هر كه مرد معروف و كار خوب باشد و چنين شخص شايسته ستايش است . مثنوى گفته است :\r\n\r\nمحسنان مردند و احسانها بماند\r\nاى خنك آن را كه اين مركب براند\r\n\r\n\r\nظالمان مردند و ماند آن ظلمها\r\nو اى جانى كو كند مكر و دغا\r\n\r\n\r\nگفت پيغمبر خنك آن را كه او\r\nشد ز دنيا ماند از او فعل نكو\r\n\r\n\r\nنام نيك او ز فعل نيك دان\r\nپس نمرده است او يقين بنگر عيان\r\n\r\n\r\nمرد محسن ليك احسانش نمرد\r\nنزد يزدان دين و احسان نيست خرد\r\n\r\nكليد فهم قرآن سنگلجى صفحهء 30 : عمر ، قدامه بن مظعون را والى بحرين\r\n","description":"","footnote":"","page_name":" 347 ","page_number":347},
  {"content":"\r\n\r\nكرد : جارود نزد عمر آمد و گفت : قدامه شراب خورده و مست شده است . عمر گفت شاهد قضيّه كجا است ؟ جارود گفت : أبو هريره . عمر بقدامه گفت : تو را حدّ ميزنم . گفت : من در چند جنگ با پيغمبر بوده‌ام و محكوم اين آيه نيستم كه گفته است : « لَيْسَ عَلَى الَّذِينَ آمَنُوا وَعَمِلُوا الصَّالِحاتِ الخ » يعنى آنها كه مؤمن و نكوكار بودند اگر چيزى خوردند گناهكار نيستند : عمر گفت : جوابش را بگوئيد .\r\nابن عبّاس گفت : اين آيه براى آنها است كه از حكم شراب بىخبر بودند و براى آنها كه پس از رسيدن حكم شراب بخورند گفته شده است « يا أَيُّهَا الَّذِينَ آمَنُوا إِنَّمَا الْخَمْرُ وَالْمَيْسِرُ . . . رِجْسٌ . . . فَاجْتَنِبُوه الخ » .\r\nسخن ما : همان است كه در ترجمه و نقل از ديگران نوشتيم و شرح مفصّل در سوره ى بقره آيت 218 و 219 نوشتيم .\r\n[ سوره المائدة ( 5 ) : آيات 94 تا 100 
  ]\r\nيا أَيُّهَا الَّذِينَ آمَنُوا لَيَبْلُوَنَّكُمُ اللَّه بِشَيْءٍ مِنَ الصَّيْدِ تَنالُه أَيْدِيكُمْ وَرِماحُكُمْ لِيَعْلَمَ اللَّه مَنْ يَخافُه بِالْغَيْبِ فَمَنِ اعْتَدى بَعْدَ ذلِكَ فَلَه عَذابٌ أَلِيمٌ ( 94 ) يا أَيُّهَا الَّذِينَ آمَنُوا لا تَقْتُلُوا الصَّيْدَ وَأَنْتُمْ حُرُمٌ وَمَنْ قَتَلَه مِنْكُمْ مُتَعَمِّداً فَجَزاءٌ مِثْلُ ما قَتَلَ مِنَ النَّعَمِ يَحْكُمُ بِه ذَوا عَدْلٍ مِنْكُمْ هَدْياً بالِغَ الْكَعْبَةِ أَوْ كَفَّارَةٌ طَعامُ مَساكِينَ أَوْ عَدْلُ ذلِكَ صِياماً لِيَذُوقَ وَبالَ أَمْرِه عَفَا اللَّه عَمَّا سَلَفَ وَمَنْ عادَ فَيَنْتَقِمُ اللَّه مِنْه وَاللَّه عَزِيزٌ ذُو انْتِقامٍ ( 95 ) أُحِلَّ لَكُمْ صَيْدُ الْبَحْرِ وَطَعامُه مَتاعاً لَكُمْ وَلِلسَّيَّارَةِ وَحُرِّمَ عَلَيْكُمْ صَيْدُ الْبَرِّ ما دُمْتُمْ حُرُماً وَاتَّقُوا اللَّه الَّذِي إِلَيْه تُحْشَرُونَ ( 96 ) جَعَلَ اللَّه الْكَعْبَةَ الْبَيْتَ الْحَرامَ قِياماً لِلنَّاسِ وَالشَّهْرَ الْحَرامَ وَالْهَدْيَ وَالْقَلائِدَ ذلِكَ لِتَعْلَمُوا أَنَّ اللَّه يَعْلَمُ ما فِي السَّماواتِ وَما فِي الأَرْضِ وَأَنَّ اللَّه بِكُلِّ شَيْءٍ عَلِيمٌ ( 97 ) اعْلَمُوا أَنَّ اللَّه شَدِيدُ الْعِقابِ وَأَنَّ اللَّه غَفُورٌ رَحِيمٌ ( 98 )\r\nما عَلَى الرَّسُولِ إِلَّا الْبَلاغُ وَاللَّه يَعْلَمُ ما تُبْدُونَ وَما تَكْتُمُونَ ( 99 ) قُلْ لا يَسْتَوِي الْخَبِيثُ وَالطَّيِّبُ وَلَوْ أَعْجَبَكَ كَثْرَةُ الْخَبِيثِ فَاتَّقُوا اللَّه يا أُولِي الأَلْبابِ لَعَلَّكُمْ تُفْلِحُونَ ( 100 )\r\n","description":"","footnote":"","page_name":" 348 ","page_number":348},
  {"content":"\r\nمعنى لغات : ليبلونّكم - از مصدر بلو و بلاء بفتح با بمعنى آزمايش و تجربه تنال - ه - از مصدر نيل بمعنى به مقصود رسيدن . رماح - جمع رمح با ضمّ راء بمعنى نيزه . حرم - جمع حرام ، ضدّ حلال و آنچه ممنوع است ، ماه‌هاى حرام كه ذيقعده و ذيحجّه و محرّم و رجب باشد ، شخص محرم كه در ماه حرام و در لباس احرام باشد ، و در لغت ميگويند : « رجل حرام و قوم حرام » و نيز جمع حريم است كه زن و اطراف خانه و حريم شخص باشد . نعم - بفتح نون و عين بمعنى شتر و گاو و گوسفند با هم و بگفته ى زجّاج شتر تنها را نيز ميگويند ولى گاو و گوسفند تنها را « نعم » نمينامند ، و جمع آن انعام بفتح همزه است . و هديا - حيوان تقديم شده براى حرم ، هر چيز داراى حرمت . سيّارة - قافله و كاروان و ستاره ئى كه دور خورشيد ميچرخد . قلائد - جمع قلاده بمعنى گردنبند و آنچه زينت گردن است .\r\nترجمه 97 :\r\nاى كسانى كه بدين اسلام گرويديد خدا شما را [ بهنگام احرام 
  ] ميآزمايد كه با دست و نيزه ى خود شكارى كنيد تا دانائى خداوندى نمودار شود چه كسى در نهان از او ميترسد [ و فرمان او ميبرد 
  ] پس هر كس زين پس فزونخواه و متجاوز شد آزارى دردناك براى او بود .\r\nاى مؤمنان 98 به هنگام\r\n","description":"","footnote":"","page_name":" 349 ","page_number":349},
  {"content":"\r\n\r\nاحرام شكار نكشيد و آنكه دانسته و به ياد داشته شكارى بكشد پس سزايش همانند آن چهارپا است كه كشته و بايد از ميان شما دو مرد شايسته ى درستكار به آن داورى كنند و [ حيوان همانند كشته را نشان دهند و آن را 
  ] هدى سازند كه به كعبه رسد [ و آنجا قربانى شود 
  ] و يا پوشاندن آن گناه بخوراك بينوايان كنند و يا برابر آن روزه بدارد تا آزار كار خود بچشد . و خدا از گذشته درگذشت و آنكه كار از سرگرفت خدا كينه توزى خواهد كه خدا برتر است و تواناى كينه توزى ،\r\n99 شكار دريا بر شما روا شده و خوراك آن تا كالاى شما و كاروانيان باشد و شكار بيابان تا در احرام هستيد بر شما ناروا بود و از خشم آن خداى پرهيز كنيد كه شما را به سوى او فراهم خواهند كرد .\r\n100 خدا كعبه را خانه محترم كرده است تا زندگى مردم پايدار بماند و نيز ماه حرام را و قربانى و حيوان بند به گردن شده را و اين حرمت از آن است كه بدانيد خدا از آنچه در آسمانها و زمين است آگاه است و او است كه داناى بهر چيز است و [ ميداند اين حرمت بخير و صلاح شما است و به ميل دلتان 
  ] و بدانيد كه خدا سخت آزار مىكند و هم ميآمرزد و مهربانى مىكند .\r\n102 و پيغمبر جز رساندن رسالت دستورى ندارد و خدا ميداند آنچه را [ ز فرمانبرى پيغمبر 
  ] نمودار كنيد و آنچه بپوشانيد .\r\n103 اى محمّد بگو : پاك و پليد برابر نيست گرچه فراوانى پليد شگفت آور باشد پس اى خردمندان ز خشم خدا پرهيز كنيد [ تا از آمرزش و مهر او برخوردار شويد 
  ] .\r\nسخن مفسّرين : « تَنالُه أَيْدِيكُمْ وَرِماحُكُمْ » 97 طبرى : يعنى شما را بهنگام احرام آزمايش ميكنيم به شكار كردن چيزهاى كوچك با دست خود مانند برداشتن تخم و جوجه ى پرندگان و شكار بزرگ بوسيله ى نيزه و تير مثل خر وحشى و آهو و گوزن .\r\nابو الفتوح نوشته است : مفسّران گفتند : آيه در عام الحديبيه آمد آنسال كه رسول را منع كردند از آنكه در مكّه رود ، خداى تعالى امتحان كرد مؤمنان را بصيد و ايشان را فرمود : كه چون محرم باشيد صيد مكنيد ، ايشان دست كوتاه\r\n","description":"","footnote":"","page_name":" 350 ","page_number":350},
  {"content":"\r\nكردند از آن تا وحش از در خيمه هاشان درميشد و ايشان نيارستند دست بيكى بازنهادن ، از ميانه ى مكّه و مدينه ميرفتند ، خركوهى پيش آمد ، مردى نام او ابو اليسر بن عمرو او را بنيزه بزد و بكشت ، مردم او را ملامت كردند و گفتند : در حال احرام صيد بكشتى ؟ او پيش رسول آمد و اين حال براى رسول صلى اللَّه عليه و آله سلم عرضه كرد ، خداى تعالى اين آيه فرستاد ، و به اين آيه خطاب كرد با مؤمنان ، و قوله « بِشَيْءٍ مِنَ الصَّيْدِ » براى آن به چيزى از صيد گفت و بجمله صيد نگفت ، صيد بر خواست دون صيد بحر ، و بعضى دگر گفتند : حال احرام خواست دون حال احلال .\r\nمجمع : در معنى اين جمله « تَنالُه أَيْدِيكُمْ وَرِماحُكُمْ » 3 قول است : 1 - صيد بوسيله ى دست مثل تخم و جوجه و حيوانات كوچك و صيد بوسيله ى نيزه مثل حيوانات و همين معنى از حضرت امام صادق عليه السّلام روايت شده است ، دوّم - ابى علىّ جبّائى گفته است : يعنى شكار در حرم كه از انسان فرار نميكند و با دست نيز ميتوان آنها را بدست آورد . سوّم - آنچه نزديك است و دست رس و يا دور است و محتاج به نيزه به كار بردن .\r\n« لِيَعْلَمَ اللَّه » 97 فخر : يعنى با شما رفتارى مىشود و تكليفى بشما مىشود مثل اينكه بخواهند از كسى چيزى بفهمند ، و معنى ديگر اينكه تا خداوند آشكار كند آنچه خود ميداند كه خائف چه كسى است ، معنى سوم هم احتمال دارد كه تا دوستان خدا بدانند و خبردار شوند .\r\n« مَنْ يَخافُه بِالْغَيْبِ » 97 ابو الفتوح نوشته است : يعنى تا كى است كه او در خلوت از او بترسد ، آنجا كه مردمان از او غايب باشند ، بعضى دگر گفتند :\r\nمعنى آن است : تا پيدا شود كه كى است كه در سرّ و خلوت آنجا كه مردم او را نبينند صيدى نكند .\r\n« لا تَقْتُلُوا الصَّيْدَ » 98 مجمع : اهل عراق گفته‌اند : مقصود هر جور شكارى است و مذهب ما شيعه نيز همين است ، و شافعى معتقد شده است كه شكار\r\n","description":"","footnote":"","page_name":" 351 ","page_number":351},
  {"content":"\r\nحلال گوشت حرام است و شكار ديگر حيوانات حرام نيست .\r\n« وَأَنْتُمْ حُرُمٌ » 98 ابو الفتوح : يعنى در حال احرام صيد نكنيد ، قولى ديگر آن است كه اگر در سرزمين حرم باشيد شكار نكنيد ، و احتمال سوّم هست كه اگر در ماه حرام باشيد شكار نكنيد ، ولى باتّفاق همه معنى سوّم مقصود نيست .\r\n« وَمَنْ قَتَلَه مِنْكُمْ مُتَعَمِّداً فَجَزاءٌ مِثْلُ » 98 فخر : عاصم و حمزه و كسائى كلمه ى « جزاء » را با تنوين رفع و « مثل » را مرفوع تلفّظ كرده‌اند و ديگران باضافه خوانده كه با رفع « جزاء » و كسر « مثل » باشد .\r\nمجمع : حسن بصرى و مجاهد و ابن زيد گفته‌اند : يعنى در كشتن حيوان بر خطا نباشد و آهنگ كشتن آن را داشته باشد ولى از احرام خود بى خبر باشد چون اگر كسى در حال احرام با توجّه بوظيفه ى خود اقدام به شكار بكند گناه او بزرگتر از آن است كه قابل كفاره باشد ، و ابن عبّاس و عطا و زهرى گفته‌اند مقصود آن است كه در كشتن حيوان بر خطا نباشد چه متوجّه با حرام خود باشد چه نباشد و بيشتر فقهاء رأىشان همين است . و اگر بخطا و يا با فراموشى شكار را كشت ، باز هم بايد كفاره بدهد و عموم مفسّرين و اهل علم اين را گفته‌اند و از امامهاى ما نيز همين روايت شده است ، و در معنى مثل اختلاف است : ابن عبّاس و مجاهد و حسن بصرى گفته‌اند : يعنى كفاره در خلقت و بدن همانند باشد با حيوان شكار شده كه در حيوانات بزرگ جثه مثل شترمرغ ، شتر بكفاره بدهد ، و در كوچك بدنها مثل آهو ، گوسفند بايد بكفاره بدهد ، و كفّاره ى خر وحشى و همانند آن گاو است كه از حيوانات متوسّط هستند . و مذهب اهل بيت نيز همين است ، ابراهيم نخعى گفته است : مقصود از « مثل » شباهت در قيمت است كه شكار را قيمت كنند و بهاى آن را ، حيوانى بخرند و بكعبه هديه كنند .\r\n« يَحْكُمُ بِه ذَوا عَدْلٍ مِنْكُمْ » 98 فخر : ابن عبّاس گفته است : يعنى براى مجازات اين كار ، بايد دو مرد صالح عادل همكيش شما بسنجند كه چه حيوانى\r\n","description":"","footnote":"","page_name":" 352 ","page_number":352},
  {"content":"\r\nبه آن شكار كشته شبيه تر است ، آن را بمجازات عمل خود هديه ى كعبه كند ، و قبيصه بن جابر در حال احرام آهوئى را كشته است و از عمر خليفه كسب تكليف كرده است ، او بعبد الرّحمان بن عوف كه در پهلويش بود متوجه شد و گفت تو چه عقيده دارى براى كفاره و جزاى گناه اين مرد ؟ او گفت : گوسفندى بدهد ، عمر گفت : نظر من نيز همين است ، و در جواب آن مرد گفت : برو و گوسفندى هديّه كعبه كن ، قبيصه گفت : من رفتم و برفيقم گفتم : خليفه ياد نداشت جوابم بدهد و از ديگرى پرسيد ، در اين سخن بوديم كه عمر رسيد و خشمگين شد و تازيانه ى خود بنام « درّه » بر سر من بلند كرد و گفت : تو در حرم حيوان مىكشى و حكم را محكوم بجهل ميكنى ؟ خدا فرمود : « يَحْكُمُ بِه ذَوا عَدْلٍ » يعنى دو نفر عادل حكم باشند و حكم كنند ، من عمر يك نفرم و اين عبد الرّحمان نفر ديگر است .\r\n« عَفَا اللَّه عَمَّا سَلَفَ وَمَنْ عادَ » 98 تفسير غرائب القرآن نيشابورى : يعنى از آنچه در دوره ى جاهليّت و پيش از اسلام انجام شده است خدا درگذشت چون مكلَّف بأحكام ديگرى بوده‌اند ، و يا معنى جمله اين است : خدا درگذشت از آنچه پيش از تعيين وظيفه انجام شده است ، و داود گفته است : يعنى اگر گناه كرد و كفّاره داد بواسطه ى دادن كفّاره خداوند اين نوبت اوّل را كه كفّاره داده است ميبخشد .\r\n« أُحِلَّ لَكُمْ صَيْدُ الْبَحْرِ وَطَعامُه » 99 طبرى : يعنى آنچه ماهى تازه از آب رودخانه يا دريا در حال احرام و يا غير آن شكار كنيد ، حلال است ، و در معنى متاع اختلاف است : بعضى گفته‌اند : مقصود ماهى نمكسود است ، و بعضى گفتند آنچه بساحل مرده باشد ، و أبو هريره گفت : در بحرين بودم ، از من پرسيدند :\r\nآنچه در ساحل مرده است حرام است يا حلال ؟ من حكم كردم كه حلال است ، چون عمر خليفه را ديدم گفتم : چنين فتوائى داده‌ام ، او گفت : اگر به غير فتوى داده بودى تو را تازيانه ميزدم چون معنى « صيد البحور » شكار زنده است ، و معنى « طعامه » آن است كه بساحل افتاده باشد ، و از عبد اللَّه عمر روايت شده\r\n","description":"","footnote":"","page_name":" 353 ","page_number":353},
  {"content":"\r\nاست كه او حكم كرد : بحرمت مرده ى در ساحل ، و چون به خانه رفت و قرآن را برداشت و اين آيه را خواند ، گفت : مقصود از طعام آن است كه شكار نشده باشد و اين كه بساحل افتاده است حلال است .\r\nابو الفتوح نوشته است : و آنچه لايق است بمذهب ما آن است كه مراد به « صيد بحر » آن است كه هر ماهى تازه كه از دريا برآرند ، و بقوله « متاعا » ماهى شور است ، چه آنچه در دريا بميرد بنزديك ما حرام است محرم را و جز محرم را و آن را « طافى » گويند . بعضى ديگر گفتند : مراد به متاع آن است كه آنچه به آب دريا رويد از نبات و ثمار ، و اين قول زجّاج است .\r\n« جَعَلَ اللَّه الْكَعْبَةَ الْبَيْتَ الْحَرامَ قِياماً لِلنَّاسِ » 100 مجمع : يعنى براى برپاى ماندن كسب و زندگى آنها ، چون در ضمن انجام حجّ تجارت و تحصيل روزى ميكردند ، چنان كه از سعيد بن جبير نقل شده است : هر كس بحجّ رود براى دنيا يا آخرت ، خدا به او ميدهد ، و از حضرت امام صادق عليه السّلام نيز همين معنى روايت شده است . ابن عبّاس گفته است يعنى وسيله ى بجاى ماندن و آسايش مردم است كه اگر آنجا نبود يكديگر را نابود ميكردند ، ولى در آنجا اگر كسى قاتل پدر خود را ميديد باحترام خانه متعرّض او نميشد .\r\nفخر : كلمه ى « قياما » را ابن عامر « قيما » بىالف قرائت كرده است و معنى آن مبالغه و فزونى در اصلاح مهمّات مردم است ، و ارتباط اين آيه بآيات جلو آنست كه چون در كعبه و حرم شكار روا نيست و حيوانات بايد آزاد باشند ، انسان هم در آنجا آسوده ى از شرّ است و بهره مند از خيرات و خوشيها است .\r\n« وَالشَّهْرَ الْحَرامَ وَالْهَدْيَ وَالْقَلائِدَ » 100 مفسّرين مثل طبرى و امام فخر گفته‌اند اين هر سه ، وسيله ى آسايش عرب بود كه در ماه‌هاى حرام جنگ نميكردند و از هدى و قربانى كعبه خوراك بيچارگان تأمين ميشد و قلائد موجب آسايش بود كه حيوان قلاده دار معلوم بود وقف كعبه است و كسى كه از گرسنگى به حد مرگ بود متعرّض آن نميشد و هم اشخاص كه قصد حجّ داشتند براى آسايش\r\n","description":"","footnote":"","page_name":" 354 ","page_number":354},
  {"content":"\r\n\r\nاز شرّ دشمن طوق و قلاده به گردن ميكردند ، اين نشانه بود كه آهنگ حجّ دارند و كسى متعرّض آنها نميشد ، و ما در سوره ى نساء اين مطالب را مفصّل نوشته‌ايم .\r\n« قُلْ لا يَسْتَوِي الْخَبِيثُ وَالطَّيِّبُ » 103 مجمع البيان : حسن بصرى و جبّائى گفته‌اند : يعنى حلال و حرام برابر نيستند ، و سدّى گفته است : يعنى مومن و كافر مساوى نيستند .\r\nفخر : « خبيث و طيّب » دو دسته هستند : اوّل جسمانى كه بسيار روشن است و معلوم ، دوّم - معنوى و روحانى ، و پليدترين پليديهاى روحانى جهل است و معصيت و پاكيزه ترين آنها معرفت خدا است ، و چون جسم پليد را مردم بى خرد منفور ميدارند پس همين طور است ارواح پليد در حضور ارواح كامله ى مقدّسه منفور است و پست ، و همانطور كه پاكيزه و پليد در عالم جسمانى برابر نيستند ، در روحانيّات نيز برابر نيستند بلكه تفاوت و ناسازگارى پليد با پاكيزه ى روحانى شديدتر است ، چون پليدى روحانى دائمى است و محروميّت از نيكبختى و پاكيزه گى روحانى وسيله ى قرب و جوار حقّ است و وابستگى بملائكه ى مقرّبين و همنشينى با پيغمبران است و صالحين .\r\nاستفاده ى ما از اين آيات : در آيت اوّل و دوّم نوشتيم ، و هم در ترجمه و نقل اقوال .\r\n[ سوره المائدة ( 5 ) : آيات 101 تا 105 
  ]\r\nيا أَيُّهَا الَّذِينَ آمَنُوا لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ وَإِنْ تَسْئَلُوا عَنْها حِينَ يُنَزَّلُ الْقُرْآنُ تُبْدَ لَكُمْ عَفَا اللَّه عَنْها وَاللَّه غَفُورٌ حَلِيمٌ ( 101 ) قَدْ سَأَلَها قَوْمٌ مِنْ قَبْلِكُمْ ثُمَّ أَصْبَحُوا بِها كافِرِينَ ( 102 ) ما جَعَلَ اللَّه مِنْ بَحِيرَةٍ وَلا سائِبَةٍ وَلا وَصِيلَةٍ وَلا حامٍ وَلكِنَّ الَّذِينَ كَفَرُوا يَفْتَرُونَ عَلَى اللَّه الْكَذِبَ وَأَكْثَرُهُمْ لا يَعْقِلُونَ ( 103 ) وَإِذا قِيلَ لَهُمْ تَعالَوْا إِلى ما أَنْزَلَ اللَّه وَإِلَى الرَّسُولِ قالُوا حَسْبُنا ما وَجَدْنا عَلَيْه آباءَنا أوَ لَوْ كانَ آباؤُهُمْ لا يَعْلَمُونَ شَيْئاً وَلا يَهْتَدُونَ ( 104 ) يا أَيُّهَا الَّذِينَ آمَنُوا عَلَيْكُمْ أَنْفُسَكُمْ لا يَضُرُّكُمْ مَنْ ضَلَّ إِذَا اهْتَدَيْتُمْ إِلَى اللَّه مَرْجِعُكُمْ جَمِيعاً فَيُنَبِّئُكُمْ بِما كُنْتُمْ تَعْمَلُونَ ( 105 )\r\n","description":"","footnote":"","page_name":" 355 ","page_number":355},
  {"content":"\r\nمعنى لغات : تبد - از مصدر بدء و بداء بر وزن فعول بضمّ فاء و فعال بفتح بمعنى آشكارى و نمودارى ، تسؤكم - از مصدر سواء و سوء بر وزن فعال و فعل بفتح فاء بمعنى بد آمدن ، محزون كردن ، زشت بودن ، اصبحوا - يعنى شدند بحيرة - بر وزن فعيله بفتح فاء بمعنى شترى است كه چون پنج نوبت ميزائيد و بچه پنجمى نر بود ، گوش آن را ميشكافتند و آزاد ميگذاردند كه از هر آب و چرا آزاد استفاده كند و كسى مانع او نميشد و نيز از سوارى و بار معاف بود . سائبة - شترى است نذرى كه در برابر سلامتى از بيمارى و مسافرت و يا براى بتها وقف ميكردند و مانند بحيره ، آزاد بود در چرا و معاف بود از بار و سوارى . وصيلة - گوسفندى بوده است كه اعراب در شرائط مخصوص آن را نگاهدارى ميكردند كه مفسّرين مختلف و مفصل نوشته‌اند ، حام - شتر نرى بوده است كه بچه بچه ى خود را آبستن كند و يا تا ده نسل از او اولاد پيدا شوند كه مورد استفاده و سوارى باشند ، آنگاه آن شتر نر از بار و سوارى معاف باشد و آزاد در چريدن . حسب - نا - با فتح و سكون سين بمعنى بس و كافى . عليكم - بر شما باد و مواظب خود باشيد .\r\nجهت نزول : اسباب النّزول السيوطى : روزى پيغمبر با مردم سخن مى - گفت ، هر كسى چيزى ميپرسيد ، و يكى گفت : پدر من كى است ؟ ديگرى گفت :\r\nشتر من گم شده است كجا است ؟ و بعضى بغرض نيشخند و استهزاء ميپرسيدند و پيغمبر جواب ميداد . اين آيه نازل شد « لا تَسْئَلُوا عَنْ أَشْياءَ » و هم از علىّ\r\n","description":"","footnote":"","page_name":" 356 ","page_number":356},
  {"content":"\r\n\r\nعليه السّلام نقل كرده‌اند كه چون دستور حجّ صادر شد ، كسى از پيغمبر ( ص ) پرسيد آيا در هر سال حجّ واجب است ؟ آن حضرت جواب نداد ، دوباره پرسيد ، فرمود هر سال واجب نيست و اگر بگويم واجب است محكوم بانجام آن ميشديد ، آن گاه اين آيه نازل شد . امام فخر براى نزول آيت آخر نوشته است : چون پيغمبر صلى اللَّه عليه و آله و سلم مقرر فرمود اعراب جز مسلمانى چاره ندارند و غير عرب اگر مسلمان نشوند بايد جزيه بدهند . منافقين مسلمانان را بر اين حكم سرزنش كردند كه تبعيض است اين آيه نازل شد « عَلَيْكُمْ أَنْفُسَكُمْ الخ » و نيز او نوشته است : چون بر مسلمانان ناگوار بود كه مردم كافر بمانند اين آيه براى آن انديشه ايشان نازل شد .\r\nترجمه :\r\n104 اى مردمى كه به خدا و پيغمبر گرويده‌ايد از آن چيزها كه اگر براى شما نمودار شود ناگوارتان آيد نپرسيد و [ اگر خوددارى كنيد و 
  ] آنگاه كه قرآن نازل شود بپرسيد [ آنچه ميخواستيد 
  ] براى شما نمودار مىشود [ اكنون 
  ] خدا ز پرسش گذشته در گذشت چه او آمرزنده است و مهربان .\r\n105 همانا ما مردمى پيش از شما آن [ خواسته ى خود 
  ] را پرسيدند و سپس بدان پرسش ز دين باز گشتند . و بدانيد :\r\n106 به هيچ روى خدا بحيره و سائبه و وصيله و حام استوار نكرده است ليكن كافران بر خدا دروغ بستند و بيشتر ايشان بيخردند [ كه چنين تهمتى زدند 
  ]\r\n107 و اگر بايشان گويند : بيائيد بسوى پيغمبر و آنچه خدا فرو فرستاده گويند : همان را كز پدران خود ديديم ما را بس بود . آيا اگرچه پدران شان نه چيزى بدانند و نه راهى بيابند [ شود پيرو آنها شويد 
  ] ؟\r\n108 اى مومنين شما خود را باشيد كه چون به راه راست رويد گمراهى ديگران بشما زيان نيارد چه بازگشت همگى شما بسوى خدا بود و او از آنچه مىكرديد خبردارتان مىكند\r\nسخن مفسّرين : « لا تَسْئَلُوا عَنْ الخ » 104 مجمع : علىّ عليه السّلام فرمود : خدا بر شما چيزهائى واجب كرده است كه بايد رفتار كنيد ، و از پاره ى كارها شما را نهى كرده است البتّه از آنها پرهيز كنيد ، و خود را به زحمت نيندازيد در آنهائى كه حكمش معيّن نشده است ، چون نه از فراموشى بوده است كه صلاح شما منظور\r\n","description":"","footnote":"","page_name":" 357 ","page_number":357},
  {"content":"\r\nشده است . مجاهد گفت : هر وقت از ابن عبّاس چيزى ميپرسيدند كه حديثى در آن نرسيده بود ، ميگفت اينها بخشيده شده است و اين آيه را قرائت ميكرد .\r\nتنوير المقباس : يعنى نپرسيد از آنچه خدا عفو كرده است و در گذشته است فخر : ارتباط اين بسابق ممكن است اينطور باشد كه چون در آيت پيش گفته شده است : پيغمبر جز ابلاغ احكام وظيفه ى ديگر ندارد « ما عَلَى الرَّسُولِ إِلَّا الْبَلاغُ » در دنباله ى آن گفته است : غير آنچه ابلاغ كرده است نپرسيده كه ناراحت ميشويد و ممكن است كه چون در آيت جلو گفته شده است : خدا از نهان و آشكار خبر دارد « يَعْلَمُ ما تُبْدُونَ تا آخر » در اين آيه گفته شده است كه آنچه ظاهر است به حال خود بگذاريد و از نهانىها و اسرار تفتيش نكنيد كه بدتان خواهد آمد .\r\n« وَإِنْ تَسْئَلُوا تا آخر » 104 فخر : در معنى اين جمله سه احتمال است :\r\n1 - در جمله ى پيش گفته شده است اگر براى شما اظهار شود ناراحت مى - شويد ، در اين گفته است : اگر بپرسيد ، براى شما آشكار مىشود ، و نتيجه ى هر دو اين است كه اگر بپرسيد چيزى آشكار مىشود كه بر شما ناگوار است . 2 - پرسشها دو جور است : اوّل آنكه جايز نيست نامبردنش ، بجمله ى اوّل ممنوع شده است ، دوم - آنچه در قرآن آمده است و آنكه شنيده است و نفهميده است بايد آن را به پرسد تا بفهمد ، و مقصود از جمله ى دوّم همين است كه در موقع نزول قرآن بپرسيد تا بفهميد ، و براى همين مقصود جمله ى دوم گفته شده است تا بفهماند كه همه ى پرسشها ممنوع نيست . 3 - مقصود آن است كه بىسابقه چيزى نپرسيد كه ناراحت ميشويد ، پس اول كسب تكليف كنيد ، آنگاه بپرسيد تا معلوم شما شود .\r\nطبرى : اينطور معنى كرده است : پيش از رسيدن وحى و قرآن چيزى نپرسيد كه ممكن است بر خلاف عقيده ى شما حلالى حرام و حرامى حلال شود و شما را بد آيد ، ولى اگر پس از نزول وحى بپرسيد حقيقت قضيّه براى شما واضح خواهد شد .\r\n« قَدْ سَأَلَها قَوْمٌ » 105 مجمع : در معنى اين جمله چند قول است : اوّل ابن عبّاس گفته است از حضرت مسيح مائده و خوراك بهشتى خواستند ، و چون مائده\r\n","description":"","footnote":"","page_name":" 358 ","page_number":358},
  {"content":"\r\nرسيد كافر شدند ، دوّم - مقصود آن ملَّتى است كه از صالح پيغمبر تقاضاى شتر كردند ، و چون شتر با بچه براى آنها آماده شد آن حيوان را كشتند و به اين واسطه كافر و بيدين معرّفى شدند ، سوّم - از سدى نقل شده است كه مقصود قرشيها هستند كه از پيغمبر معجزاتى مطالبه كردند ، چهارم ابو علىّ جبّائى گفته است : يعنى آنهائى كه از پيغمبر چيزهائى پرسيدند مثل اينكه پدر من كه بوده است و مانند آن ، آنگاه گفتار پيغمبر را دروغ شمردند .\r\nمواهب عليه مشهور به تفسير حسينى اين شعر را در ذيل اين آيه نوشته است :\r\n\r\nبگوى آنچه گفتن ضرورت شود\r\nدگر گفته ها را فرو بند در\r\n\r\n\r\nبجاى آر فعلى كه لازم بود\r\nز افعال بيحاصل اندر گذر\r\n\r\n« ما جَعَلَ اللَّه مِنْ بَحِيرَةٍ » 106 طبرى : از أبو هريره نقل شده است كه شنيدم پيغمبر باكثم بن جون خزاعى ميفرمود : تو شبيه و همانند عمرو بن لحى هستى كه تا ناى گلو در آتش است ، او عرض كرد : اين همانندى بر ضرر من ؟\r\nفرمود : نه ، زيرا تو مؤمن هستى و او كافر بود چون اوّل كسى بود كه دين اسماعيل را دگرگون كرد و بت نصب كرد و بحيرة و سائبة اختراع نمود .\r\nتفسير فى ظلال القران : اگر روى دل آدمى با خداى يكتا شد يك وابستگى روشن و ساده و آسان ميان خود و آفريدگارش مىيابد و اگر چشم به راه - هاى جور بجور بت پرستى دوخت در پيچ و خم نادانى و تيرگى سرگردان مى - ماند و اسلام براى آزادى خرد آدمى از اين گرفتارى مبارزه مىكند و اين چهارپايان كه عرب جاهلى براى خدايان خود آزاد مىساخت يكى از نمودارهاى تاريكى دل و خرد است كه مخصوص به زمان و ملَّت معيّن نيست و ما امروز كه قرن بيستم است نمونه ى آن را در اروپا و آمريكا مىبينيم مثل فال بد از گربه ى سياه و عدد 13 ، و روشن كردن سه سيگار به يك كبريت پس قرآن با اين جمله « ما جَعَلَ اللَّه الخ » نه تنها عرب آن روز را رهبرى كرد بلكه هميشه و با همه ملتها كه خود را به بند پندار\r\n","description":"","footnote":"","page_name":" 359 ","page_number":359},
  {"content":"\r\nبت پرستى پنهانى گرفتار دارند سخن ميگويد و آنها را رهبرى مىكند .\r\n« وَلكِنَّ الَّذِينَ كَفَرُوا تا آخر » 106 فخر : ابن عبّاس گفته است : مقصود عمرو ابن لحى خزاعى است كه بر مكّه حكومت ميكرد و نصب بت و حرمت اين چهار دسته شتر و گوسفند را اختراع كرد و همراهان و ياران او كه رؤساى قوم بودند ، و مقصود از اكثر هم كه در آخر آيه است توده مردم و پيروان آنها است .\r\nطبرى : بعضى گفته‌اند : مقصود از « الَّذِينَ كَفَرُوا » يهود هستند « أَكْثَرُهُمْ لا يَعْقِلُونَ » يعنى بت پرستان .\r\n« وَإِذا قِيلَ لَهُمْ » 107 طبرى : يعنى اين بىخردانى كه اختراع به حيره و سائبه ميكنند و خود نميفهمند كه به خدا تهمت ميزنند .\r\n« وَلا يَهْتَدُونَ » 107 مجمع : يعنى آنها گمراه هستند ، يا اين طور معنى مىشود : آنها كور هستند و راه صواب را پيدا نميكنند . و اين آيه دليل است كه تقليد جايز نيست و در امر دين بايد پيروى از دليل و برهان كنند ، و چون فرق است ميان علم و هدايت كه علم ممكن است وجدانى و بىوسيله باشد ، ولى راهيابى و هدايت بايد با توضيحات و راهنمائيها باشد ، آن مردم را بهر دو جهت محروم معرّفى كرده است .\r\nتفسير حسينى : در ذيل اين آيه اين شعر را نوشته است :\r\n\r\nاز مقلَّد تا محقّق فرقها است\r\nاين يكى كو هست و آن ديگر صدا است\r\n\r\n\r\nمنبع گفتار اين سوزى بود\r\nوان مقلَّد كهنه آموزى بود\r\n\r\n\r\nدست در بينا زنى آيى به راه\r\nدست در كورى زنى افتى بچاه\r\n\r\n« عَلَيْكُمْ أَنْفُسَكُمْ لا يَضُرُّكُمْ مَنْ ضَلَّ » 108 طبرى : بعضى گفته‌اند : يعنى اگر نهى از منكر و امر بمعروف كرديد و از شما نپذيرفتند بر شما باكى نيست ، و كسى براى عبد اللَّه مسعود اين آيه را خواند ، او گفت : براى اين زمان نيست : شما امر بمعروف و نهى از منكر بكنيد و اگر نپذيرفتند بر شما باكى نيست ، و اين دستور براى زمان ديگر است .\r\n","description":"","footnote":"","page_name":" 360 ","page_number":360},
  {"content":"\r\n\r\nمجمع : ابن عبّاس گفته است : يعنى سفارش خدا را حفظ كنيد و فرمان او را ببريد ، فرّاء گفته است : يعنى خوددار باشيد از نافرمانى و دنبالگيرى از گناه ، و در اينجا سؤالى است كه آيا اين آيه ميفهماند كه جايز است ترك امر به معروف و نهى از منكر يا نه ؟ از اين پرسش چند جواب گفته‌اند : 1 - مقصود آن است كه فرمانبر مسئول گناه گناهكار نيست و هيچ اشاره ى به ترك امر بمعروف ندارد 2 - مقصود موقع اضطرار است كه جلوگيرى و وادارى بمعروف و منكر موجب فساد شود و يا در آن اثرى نباشد ، و روايت شده است كه ابا ثعلبه از پيغمبر پرسيد مقصود از اين آيه را فرمود : شما امر بمعروف و نهى از منكر كنيد تا آنگاه كه مردم دينى ديگر اختيار كنند و بدنفسى و دونهمتى و هوىپرستى بر آنها مسلَّط شود و هر كسى رأيى داشته باشد كه از آن برنگردد ، شما مواظب خود باشيد و مردم را به حال خود گذاريد ، 3 - اين آيه شديدترين آيه ها است در امر به معروف چون گفته است : اى مؤمنين خود را باشيد ، يعنى همكيش و مردم همدين خود را مواظبت كنيد ، و يكديگر را تعليم نمائيد و پند دهيد ، كه گمراهى كافران آسيبى بشما ندارد .\r\nكشف نوشته : زبان اشارت بر ذوق اهل ارادت آن است كه اى مؤمنان ، زينهار نفس خويش مقهور داريد پيش از آنكه شما را مقهور كنند ، آن را بطاعت مشغول كنيد پيش از آنكه شما را به معصيت مشغول كند . بو عثمان را از اين آيت پرسيدند ، گفت : مواظب خود باش كه تا در اصلاح فساد و پوشيدن زشتىها نفس هستى از ديدن و پرداختن بمردم آسوده اى . حسين منصور حلَّاج مريد خويش را وصيت كرد و گفت : « عليك نفسك ان لم تشغلها شغلتك » . و قال محمّد بن عليّ « عليك بنفسك ان كفيت النّاس شرّها فقد ادّيت اكثر حقّها » مصطفى گفت :\r\n« اعدى عدوّك نفسك الَّتى بين جنبيك » اين از آن گفت كه با هر دشمنى چون به - سازى از شرّ وى ايمن گردى ، و با نفس خويش چون بسازى هلاك شوى .\r\nفخر : كلمه ى « يضرّ » با صداى بالا و جلو راء يعنى با فتحه و ضمّه قرائت شده\r\n","description":"","footnote":"","page_name":" 361 ","page_number":361},
  {"content":"\r\n\r\nاست .\r\n« إِذَا اهْتَدَيْتُمْ » 108 طنطاوى : معنى هدايت و به راه راست رفتن آن است كه آدمى منكر را انكار كند و جلوگيرى نمايد ، پس آيه دليل است بر لزوم رعايت احكام و وظايف كه يكى از آنها امر بمعروف و نهى از منكر است ، و پيغمبر فرمود :\r\nاگر زشتى ديديد با دست آن را عوض كنيد ، اگر نتوانستيد با زبان ، و گر نه بدل آن را ناپسند دانيد ، و از سياق آيه معلوم است كه مقصود از كلمه ى « ضلّ » كافران هستند ، چون مومنين از كفر كافران اندوهناك بودند و آرزوى ايمان آنها را داشتند اين آيه نازل شد .\r\nتفسير نفحة الرّحمان نهاوندى : از قمّى روايت شده است كه پيغمبر ( ص ) فرمود « اصلحوا انفسكم و لا تتّبعوا عورات النّاس و لا تذكروهم فانّه لا يضرّكم ضلالتهم اذا كنتم صالحين » يعنى خودتان درست باشيد و پى اسرار و زشتىهاى مردم را نگيريد كه گمراهى آنها بصلاح و رستگارى شما آسيب ندارد .\r\nسخن ما : 1 - آيت « لا تَسْئَلُوا عَنْ أَشْياءَ » تا آخر ، علاوه بر آنچه آن روز فهميده‌اند و مفسّرين نوشته‌اند ، يك ادب و روش پسنديده ى اجتماعى بما ميآموزد كه حسّ كنجكاوى و بدبينى موجب ناراحتى و بدخوئى انسان مىشود ، و اگر در اين گونه موارد تحمّل و بردبارى باشد و با دليل و از راه مستقيم موارد احتياج كنجكاوى و پرسش شود البته به نتيجه ى مفيد خواهد رسيد ، و آيت بعد نشان ميدهد كه براى نتيجه ى اين بدبينى و كنجكاوى بىجهت از تاريخ پند بگيريد كه گذشتگان هم از اين روش دنبال كردند تا منحرف شدند و عاقبت بد آن را ديدند 2 - در آيت سوّم جمله ى « قالُوا حَسْبُنا » سرزنش است بگذشتگان و راهنمائى است براى ما كه با هيچ فرضيّه و فكر نبايد معارضه كرد و آن را بىارزش دانست ، باطمينان آنچه خود دارد ، بلكه هر فكر و روش تازه را بايد سنجيد و آزمايش كرد چون تقليد و تحديد بفكر و عمل گذشتگان از بيخردى است و موجب گمراهى .\r\n3 - در مفاد آيت آخر اين شعر مثنوى مناسب است .\r\n","description":"","footnote":"","page_name":" 362 ","page_number":362},
  {"content":"\r\n\r\n\r\nقل تعالوا قل تعالوا گفت حىّ\r\nاى ستوران فسرده رگ و پى\r\n\r\n\r\nگر نيايند اى نبى غمگين مشو\r\nزان دو بىتمكين تو پر از كين مشو\r\n\r\n\r\nگوش بعضى زين تعالوها كر است\r\nهر ستورى را صطبلى ديگر است\r\n\r\n\r\nمنقبض گردند بعضى زين قصص\r\nزان كه هر مرغى جدا دارد قفس\r\n\r\n\r\nخود ملايك نيز ناهمتا بدند\r\nزين سبب بر آسمان صف صف شدند\r\n\r\n\r\nكودكان گرچه بيك مكتب درند\r\nدر سبق هر يك ز يك بالاترند\r\n\r\n\r\nصد هزاران گوشها گر صف زنند\r\nجمله محتاجان چشم روشنند\r\n\r\n\r\nهر كسى كو از صف دين سركش است\r\nميرود سوى صفى كان ناخوش است\r\n\r\n\r\nتو ز گفتار تعالوا كم مكن\r\nكيميائى بس شگرف است اين سخن\r\n\r\n\r\nگر كسى گردد ز گفتارت نفير\r\nكيميا را هيچ از وى وا مگير\r\n\r\n\r\nاين زمان گرم است نفس كافرش\r\nگفت تو شورش دهد در آخرش\r\n\r\n\r\nقل تعالوا قل تعالوا اى غلام\r\nهين كه انّ اللَّه يدعو بالسّلام\r\n\r\n\r\nخواجه باز أاز منىّ و از سرى\r\nسرورى كم جو ، طلب كن ، سرورى\r\n\r\n","description":"","footnote":"","page_name":" 363 ","page_number":363},
  {"content":"\r\n[ سوره المائدة ( 5 ) : آيات 106 تا 109 
  ]\r\nيا أَيُّهَا الَّذِينَ آمَنُوا شَهادَةُ بَيْنِكُمْ إِذا حَضَرَ أَحَدَكُمُ الْمَوْتُ حِينَ الْوَصِيَّةِ اثْنانِ ذَوا عَدْلٍ مِنْكُمْ أَوْ آخَرانِ مِنْ غَيْرِكُمْ إِنْ أَنْتُمْ ضَرَبْتُمْ فِي الأَرْضِ فَأَصابَتْكُمْ مُصِيبَةُ الْمَوْتِ تَحْبِسُونَهُما مِنْ بَعْدِ الصَّلاةِ فَيُقْسِمانِ بِاللَّه إِنِ ارْتَبْتُمْ لا نَشْتَرِي بِه ثَمَناً وَلَوْ كانَ ذا قُرْبى وَلا نَكْتُمُ شَهادَةَ اللَّه إِنَّا إِذاً لَمِنَ الآثِمِينَ ( 106 ) فَإِنْ عُثِرَ عَلى أَنَّهُمَا اسْتَحَقَّا إِثْماً فَآخَرانِ يَقُومانِ مَقامَهُما مِنَ الَّذِينَ اسْتَحَقَّ عَلَيْهِمُ الأَوْلَيانِ فَيُقْسِمانِ بِاللَّه لَشَهادَتُنا أَحَقُّ مِنْ شَهادَتِهِما وَمَا اعْتَدَيْنا إِنَّا إِذاً لَمِنَ الظَّالِمِينَ ( 107 ) ذلِكَ أَدْنى أَنْ يَأْتُوا بِالشَّهادَةِ عَلى وَجْهِها أَوْ يَخافُوا أَنْ تُرَدَّ أَيْمانٌ بَعْدَ أَيْمانِهِمْ وَاتَّقُوا اللَّه وَاسْمَعُوا وَاللَّه لا يَهْدِي الْقَوْمَ الْفاسِقِينَ ( 108 ) يَوْمَ يَجْمَعُ اللَّه الرُّسُلَ فَيَقُولُ ما ذا أُجِبْتُمْ قالُوا لا عِلْمَ لَنا إِنَّكَ أَنْتَ عَلَّامُ الْغُيُوبِ ( 109 )\r\nمعنى لغات : ذوا عدل - يعنى دو نفر عادل . ضربتم فى الارض - كنايه است از مسافرت . ذا قربى - بمعنى خويشاوند . آثمين - گناهكاران . عثر - از مصدر عثر بر وزن فعل بفتح فاء بمعنى سكندرى خوردن حيوان و بسر آمدن و بر زمين خوردن با سر ، اطَّلاع بر سرّ و راز ، على وجهها - يعنى بر درستى و راستى .\r\nجهت نزول : طبرى و مجمع البيان و ديگران با مختصر اختلاف نقل كرده‌اند كه دو نفر مسيحى و يك نفر مسلمان از مدينه بعزم تجارت به طرف شام روانه شدند در راه مسلمان بيمار شد ، و وصيّتنامه اى بدست خود نوشت و در اسباب خود پنهان كرد و برفيقانش گفت : اموال من را بخانواده‌ام تسليم كنيد ، و پس از آن بمرد ، آن دو مسيحى اموال او را گشتند و آنچه پسندشان شد برداشتند و پس از رسيدن به وطن بقيّه را بوارثان او تسليم كردند ، آنها اموال را كمتر از آنچه برده بود تحويل گرفتند ، چون وارسى كردند و نوشته ى آن مرد را ديدند معلومشان شد كه از اموالش چيزى مصرف نكرده است ، از آن دو رفيق امين پرسيدند ، آنها جواب دادند ما اطَّلاع نداريم ، آنچه بما سپرده شده است به شما تسليم كرده‌ايم ، وارثان بپيغمبر ( ص ) شكايت كردند ، آيت اوّل نازل شد ، پس از نزول آيه پيغمبر صلَّى اللَّه عليه و آله و سلَّم چون نماز عصر خواند آن دو نفر مسيحى را در نزديك منبر سوگند داد به خدا كه خيانت نكرده‌اند و آنها را رها نمود ، پس از چندى\r\n","description":"","footnote":"","page_name":" 364 ","page_number":364},
  {"content":"\r\nظرف قيمتى كه طلا بود و يا از نقره و منقّش و آراسته به طلا بود ديده شد كه از اموال ميّت بوده است و آنها تصرّف كرده‌اند ، چون وارثها بر آن دو مسيحى چنين ادّعا كردند ، آنها گفتند : ما فراموش كرديم بگوئيم كه ما از او خريده‌ايم ، چون بپيغمبر شكايت كردند آيت دوّم نازل شد ، « فَإِنْ عُثِرَ » تا آخر آيه ، و دو نفر از اختياردارهاى ميّت كه عمرو عاص و مطَّلب بن ابى وداعه بودند بلند شدند ، و سوگند ياد كردند كه آن دو مسيحى دروغ گفتند و خيانت كردند و پيغمبر آن ظرف را به آنها برگرداند ، و پس از آنكه يكى از آن دو مسيحى مسلمان شد مىگفت :\r\nخدا و پيغمبر راست گفتند ، من آن را تصرّف كردم و اكنون توبه ميكنم ، از حضرت امام باقر عليه السّلام نيز اين قضيّه روايت شده است كه جهت نزول آيه را چنين فرموده است .\r\nترجمه :\r\n109 اى كسانى كه مؤمن شديد بر وصيّت بهنگام فرا رسيدن مرگ يكى از شماها دو نفر مسلمان درستكار بايد گواه شوند . و اگر در سفر بوديد مرگ يكى فرارسيد ، براى وصيّت دو [ گواه مسلمان نبود 
  ] گواه غير مسلمان بخواهيد و اگر در گواهى آنها دو دل شديد پس از نماز [ هنوز كه مردم از جماعت پراكنده نشده‌اند 
  ] آنان را بازداريد تا سوگند به خدا ياد كنند كه به اين گواهى بهائى نخواهيم گرچه بسود خويشان ما باشد و گواهى خداوندى و حقّ را پوشيده نداريم و گر چنين كنيم گناهكار باشيم .\r\n110 و اگر نمودار شد كه آن دو [ دروغ گفتند و 
  ] شايسته ى آزار گناه خود هستند دو نفر ديگر شايسته تر و واپيشتر بمال و ارث ميّت بجاى آن گواهان بپاخيزند و به خدا سوگند ياد كنند كه گواهى ما درستتر است از گواهى آنها و [ به اين گواهى دروغ نگفتيم و بر كسى 
  ] ستم نكرديم و گر نه ما نيز از گناهكاران باشيم .\r\n111 البتّه اين گونه گواهى و سوگند نزديكتر است به آنكه گواهى بدرستى دهند و يا بترسند كه پس از سوگند دروغ ايشان سوگندى بگردانند [ بوارثين و گواهان غير مسلمان رسوا شوند . پس يا از ترس بىآبروئى راست خواهند گفت و يا وارثين سوگند ياد مىكنند و درستى وصيت نمودار مىشود 
  ] پس از خشم\r\n","description":"","footnote":"","page_name":" 365 ","page_number":365},
  {"content":"\r\n\r\nخدا بترسيد و [ سخن حقّ 
  ] بشنويد كه خدا مردم بدكار را رهبرى نمىكند .\r\n112\r\nبه آن روز كه خدا پيامبران را فراهم كند و بگويد : مردم چگونه بگفتار شما پاسخ دادند [ و آن را به كار بردند 
  ] ؟ آنها گويند : ما ز چيزى آگه نئيم كه همانا تو دانا بهر نهانى باشى .\r\nسخن مفسرين : « اثْنانِ ذَوا عَدْلٍ مِنْكُمْ » 109 طبرى : بعضى مفسّرين گفتند :\r\nمقصود از كلمه ى « اثْنانِ » دو شاهد است ، و بعضى گفته‌اند مقصود دو نفر وصى است كه شخصى به آنها سفارش مىكند پس از مرگش در اموالش تصرّفاتى بكنند ، و در دو كلمه ى « ذَوا عَدْلٍ » سعيد بن مسيّب و ديگران گفته‌اند : مقصود دو نفر مسلمان است و عكرمه و جمعى ديگر گفته‌اند : يعنى دو نفر شاهد عادل باشند .\r\nمجمع : ابن عبّاس گفته است : يعنى بايد براى گواهى در حضور قاضى دو نفر باشند ، سعيد بن جبير و ابن انبارى گفته‌اند : يعنى بايد دو نفر حاضر باشند و جريان را مشاهده كنند .\r\n« تَحْبِسُونَهُما مِنْ بَعْدِ الصَّلاةِ » 109 طبرى : در مقصود از اين صلاة اختلاف است : بعضى گفته‌اند : مقصود نماز عصر است و شعبى نقل كرده است : مردى در سفر مسلمانى نيافت كه وصيّت كند ، به دو نفر مسيحى وصيّت كرد ، چون به كوفه وارد شدند و وصيّت او را نقل كردند ، ابو موساى اشعرى آنها را بعد از نماز عصر در مسجد كوفه سوگند داد كه چيزى را پوشيده نميدارند و دروغ نمىگويند ، آن گاه آن را اجازه كرد و اجرا نمود . و سدّى گفته است : مقصود نماز معيّن در دين خود آنها است .\r\nابو الفتوح : يعنى آنها را متوقّف ميكنيد و امام باقر و صادق عليهما السّلام فرمودند مقصود نماز عصر است كه مردم زياد جمع ميشوند و موجب خوف و رعب مىشود از دروغ گفتن ، و حسن بصرى گفته است : مقصود نماز عصر است .\r\nمجمع البيان : مقصود در جمله ى « تَحْبِسُونَهُما » خطاب با ورثه است و ممكن است خطاب با قاضىها باشد كه آنها موظَّف هستند اينطور مردم را حبس كنند .\r\n","description":"","footnote":"","page_name":" 366 ","page_number":366},
  {"content":"\r\n« مِنَ الَّذِينَ اسْتَحَقَّ عَلَيْهِمُ الأَوْلَيانِ » 110 ابو الفتوح حفص قارى « اسْتَحَقَّ » بفتح تاء و حاء قرائت كرده است ، و باقى با ضم تاء و كسر حاء « استحق » به صيغه مجهول خوانده‌اند ، و حمزه و ابو بكر و خلف و يعقوب « اولين » با تشديد واو به صيغه ى جمع خوانده‌اند كه مفرد آن اوّل معنى نخستين است و باقى قارىها « أوليان » خوانده‌اند كه مفرد آن اولى است بمعنى بهتر و مقدّم ، و حسن بصرى « اوّلان » خوانده است كه مثنّى است و مفرد آن اوّل بمعنى نخستين است ، و در معنى « اوليان » سه قول است ، 1 - سعيد جبير و عدّه اى گفته‌اند : يعنى دو نفر كه بمرده و ميراث او مستحقّتر و نزديكتر هستند ، 2 - عبد اللَّه عبّاس و شريح گفتند يعنى دو نفر كه شايسته تر هستند و در سوگند ياد كردن . 3 - زجّاج گفت : دو - نفر از آنها كه مقدّم هستند در سوگند دادن طرفها .\r\nمجمع : چون آن وصيها ادّعا كردند كه ميّت چنين وصيّت و عملى كرده است وارثان و أولياى ميّت مدّعى عليه ميشوند . و چون مدّعى عليه بايد سوگند ياد كند پس آن دو وصى خود حقّ سوگند دادن دارند ، و اولى و مقدّم هستند بر سوگند دادن وارثان و اولياى ميّت ، و زجّاج گفته است : اين جمله ها دشوارترين جمله هاى قرآن است در اعراب و ارتباط جمله ها و كلمات به يكديگر ، و كلمه ى « أوليان » مرفوع است و بيشتر علماى بصره گفته‌اند : بدل است از فاعل « يقومان » و معنى جمله چنين است : « فليقم الأوليان بالميّت مقام هذين الخائنين » .\r\n« ذلِكَ أَدْنى أَنْ يَأْتُوا » 111 مفسّرين در كلمه « ذلك » گفته‌اند : يعنى اين حكم يا اين سوگند دادن . امام فخر اين جمله ها را تا آخر چنين معنى كرده است : اين حكم كه ما معيّن كرده‌ايم ، نزديكتر است از اينكه آنها بتوانند شهادت بدرستى يا بنادرستى بدهند ، و ميترسند كه اگر مطابق گفتار اوّلشان سوگند ياد كنند ، سوگند به ورثه برگردانده شود و دروغ آنها واضح شود و مفتضح شوند .\r\nابو الفتوح نوشته است : و خلاف كردند مفسّران در آنكه آن دو آيت مقدّم حكم آن منسوخ است يا نه ، عبد اللَّه عبّاس و نخعى و جبّائى گفتند كه حكم آيتها منسوخ\r\n","description":"","footnote":"","page_name":" 367 ","page_number":367},
  {"content":"\r\nاست و حسن بصرى و دگر مفسّران گفتند : حكم آن منسوخ نيست و آنچه اخبار ما و مذهب اقتضاء مىكند اين است ، و اجماع علماء است بر آنكه سورة المائده به آخر قرآن آمد ، هيچ از او منسوخ نيست رسول صلَّى اللَّه عليه و آله و سلَّم در خطبه ى حجّة الوداع گفت :\r\n« انّ سورة المائدة من آخر القرآن نزولا فاحلَّوا حلالها و حرّموا حرامها » يعنى مائده آخرين سورت رسيده از قرآن است ، احكام حلال و حرام آن را رعايت كنيد .\r\nمجمع : اين دو آيه از مشكلترين آيات قرآن است در اعراب و معنى و حكم ، و اينطور كه من خلاصه كردم در هيچ كتابى بهتر از اين نخواهى يافت ، امام فخر گفته است : مفسّرين اتّفاق دارند كه اعراب و نظم و حكم اين آيه ها بسيار دشوار است ، و واحدى نقل كرده است كه عمر خطاب گفت : احكام اين آيه مشكل - ترين احكام آيات اين سوره است .\r\n« قالُوا لا عِلْمَ لَنا إِنَّكَ أَنْتَ عَلَّامُ الْغُيُوبِ » 112 - فخر : كلمه ى « علَّام » با نصب و صداى بالا نيز قرائت شده است و به اين قرائت بايستى اينطور معنى شود تو خودت هستى با آنچه مختصّ به تو است ، يعنى علام الغيوب و همانكه بهر نهانى آگاه است .\r\nروح البيان در دنباله ى گفتار پيغمبران « لا عِلْمَ لَنا » اين شعر سعدى را نوشته است :\r\n\r\nدر آن روز كز فعل پرسند و قول\r\nاولو العزم را تن بلرزد ز هول\r\n\r\n\r\nبه جائى كه دهشت خورند انبيا\r\nتو عذر گنه را چه دارى بيا\r\n\r\n\r\nبرادر ز كار بدان شرم دار\r\nكه در روى نيكان شوى شرمسار\r\n\r\n\r\nسر از جيب غفلت برآور كنون\r\nكه فردا نماند بخجلت نگون\r\n\r\nسخن ما همان ترجمه و نقل از ديگران است .\r\n","description":"","footnote":"","page_name":" 368 ","page_number":368},
  {"content":"\r\n\r\n[ سوره المائدة ( 5 ) : آيات 110 تا 115 
  ]\r\nإِذْ قالَ اللَّه يا عِيسَى ابْنَ مَرْيَمَ اذْكُرْ نِعْمَتِي عَلَيْكَ وَعَلى والِدَتِكَ إِذْ أَيَّدْتُكَ بِرُوحِ الْقُدُسِ تُكَلِّمُ النَّاسَ فِي الْمَهْدِ وَكَهْلًا وَإِذْ عَلَّمْتُكَ الْكِتابَ وَالْحِكْمَةَ وَالتَّوْراةَ وَالإِنْجِيلَ وَإِذْ تَخْلُقُ مِنَ الطِّينِ كَهَيْئَةِ الطَّيْرِ بِإِذْنِي فَتَنْفُخُ فِيها فَتَكُونُ طَيْراً بِإِذْنِي وَتُبْرِئُ الأَكْمَه وَالأَبْرَصَ بِإِذْنِي وَإِذْ تُخْرِجُ الْمَوْتى بِإِذْنِي وَإِذْ كَفَفْتُ بَنِي إِسْرائِيلَ عَنْكَ إِذْ جِئْتَهُمْ بِالْبَيِّناتِ فَقالَ الَّذِينَ كَفَرُوا مِنْهُمْ إِنْ هذا إِلَّا سِحْرٌ مُبِينٌ ( 110 ) وَإِذْ أَوْحَيْتُ إِلَى الْحَوارِيِّينَ أَنْ آمِنُوا بِي وَبِرَسُولِي قالُوا آمَنَّا وَاشْهَدْ بِأَنَّنا مُسْلِمُونَ ( 111 ) إِذْ قالَ الْحَوارِيُّونَ يا عِيسَى ابْنَ مَرْيَمَ هَلْ يَسْتَطِيعُ رَبُّكَ أَنْ يُنَزِّلَ عَلَيْنا مائِدَةً مِنَ السَّماءِ قالَ اتَّقُوا اللَّه إِنْ كُنْتُمْ مُؤْمِنِينَ ( 112 ) قالُوا نُرِيدُ أَنْ نَأْكُلَ مِنْها وَتَطْمَئِنَّ قُلُوبُنا وَنَعْلَمَ أَنْ قَدْ صَدَقْتَنا وَنَكُونَ عَلَيْها مِنَ الشَّاهِدِينَ ( 113 ) قالَ عِيسَى ابْنُ مَرْيَمَ اللَّهُمَّ رَبَّنا أَنْزِلْ عَلَيْنا مائِدَةً مِنَ السَّماءِ تَكُونُ لَنا عِيداً لأَوَّلِنا وَآخِرِنا وَآيَةً مِنْكَ وَارْزُقْنا وَأَنْتَ خَيْرُ الرَّازِقِينَ ( 114 )\r\nقالَ اللَّه إِنِّي مُنَزِّلُها عَلَيْكُمْ فَمَنْ يَكْفُرْ بَعْدُ مِنْكُمْ فَإِنِّي أُعَذِّبُه عَذاباً لا أُعَذِّبُه أَحَداً مِنَ الْعالَمِينَ ( 115 )\r\nمعنى لغات : كهل - مرد از سى تا پنجاه سال تقريبى . تنفخ - از نفخه\r\n","description":"","footnote":"","page_name":" 369 ","page_number":369},
  {"content":"\r\n\r\nبر وزن فعله بفتح فاء و سكون عين بمعنى دميدن و پف كردن . اكمه - كور و شبكور ابرص - پيس . حواريّون - جمع حوارى ، شخص ناصح ، لباسشوى ، ناصر و ياور ، مائدة - غذا ، سفره ى غذا ، شكل دائره بر روى زمين .\r\nترجمه :\r\n113 [ و به آن روز 
  ] خدا گويد : اى عيساى پسر مريم به ياد آر بهره - مندى خود و مادرت از من كه بسروش پشتيبانيت كردم تا بگهواره با مردم سخن بگوئى بمانند سخن گفتنت بروزگار كهولت و ميانه مردمى و آن روزگار كه به تو كتاب و دانش و تورات و انجيل آموختم و بفرمان من از گل چون پرنده مىساختى و به آن ميدميدى و بفرمان من مرغى پرنده مىشد و بفرمان من پيس و شبكور تندرست ميكردى و مردگان باذن من ز گور برميآوردى و جلوگير بدخواهى بنى اسرائيل از تو شدم بآنگاه كه تو نشانه هاى نمودار حقّ براىشان آوردى و كافرانشان گفتند :\r\nاين مرد كسى بجز جادوئى نمايان نباشد .\r\n114 و به ياد آر آنگاه كه بدل حواريّون آوردم كه به من و پيغامبرم مؤمن شويد گفتند : ما مؤمن شديم و تو گواه باش كه سر سپردگانيم .\r\n115 و آن روزگار كه حواريون گفتند : اى عيساى پسر مريم آيا پروردگار تو تواند سفره اى ز آسمان برايمان فرستد ؟ او گفت : اگر مؤمن هستيد ز خشم خدا از اين سخن بترسيد .\r\n116 گفتند : خواهيم از آن خوريم و دل - هامان آرام شود و بدانيم : تو ما را [ در ايمان بخودت 
  ] راستگو شمردى و ما ز گواهان بر قدرت حقّ باشيم .\r\n117 عيساى مريم گفت : اى خداى پروردگار ما بر ما سفره اى ز آسمان فرست تا [ چنين روزى 
  ] براى ما و آيندگانمان عيد باشد و نشانه از تو و بما روزى ده كه تو بهترين روزى دهندگانى . خدا بپاسخ او گفت : البتّه من آن را بر شما فرستم ولى آنكه از شما زين پس از دين برگردد همانا چنان آزارش كنم كه كسى از جهانيان را چنان نيازارم .\r\nسخن مفسّرين : « إِذْ قالَ اللَّه يا عِيسَى ابْنَ مَرْيَمَ » 113 - طبرى : اين آيه مربوط بآيات پيش است و معنى چنين است : بپرهيزيد از روزى كه خداوند پيغمبران را فراهم مىكند و بعيسى ميگويد .\r\n","description":"","footnote":"","page_name":" 370 ","page_number":370},
  {"content":"\r\nمجمع : كلمات ابن مريم اشاره است بنادرستى سخن مسيحيان كه مسيح خداى آنها است چون آنكه مادر دارد خدا نباشد .\r\n« تُكَلِّمُ النَّاسَ » 113 - فخر : عيسى در گهواره ميگفت : « إِنِّي عَبْدُ اللَّه آتانِيَ الْكِتابَ » من يكى از بندگان خدا هستم كه به من كتاب آسمانى داده‌اند . و مقصود از اين جمله آن است كه مسيح داراى چنين خاصيت شريف منحصر به خود بود كه در بچگى و بزرگى سخن گفتنش يكسان بود .\r\n« عَلَّمْتُكَ الْكِتابَ وَالْحِكْمَةَ وَالتَّوْراةَ وَالإِنْجِيلَ » 113 - فخر : بعضى گفته‌اند مقصود از كتاب كتابت بمعنى نوشتن است ، و بعضى گفته‌اند يعنى كتابخواندن و توانائى خواندن كتابرا به تو آموختيم ، و مقصود از حكمت علوم نظرى و علوم عملى است ، و پس از آن تورات و انجيل بخصوص برده شده است براى آن است كه شريفتر و مهمترين كتابها است ، و جهت ديگر هم ممكن است باشد كه اطَّلاع بر اسرار كتابهاى آسمانى وقتى فراهم مىشود كه شخصى ربّانى و عالم كامل در علوم شرعى و عقلى باشد ، پس او از همان كودكى مطَّلع بود بر اسرار انبياء و بزرگان .\r\n« فَتَكُونُ طَيْراً » - 113 - فخر : نافع « طائرا » با الف قرائت كرده است .\r\n« تُبْرِئُ الأَكْمَه » 113 - مثنوى گفته است :\r\n\r\nصومعه عيسى است خوان اهل دل\r\nهان و هان اى مبتلا اين دو مهل\r\n\r\n\r\nجمع گشتندى ز هر اطراف خلق\r\nاز ضرير و شلّ و لنگ و اهل دلق\r\n\r\n\r\nبر در آن صومعه عيسس صباح\r\nتا ، بدم ، اوشان رهاند از جناح\r\n\r\n\r\nاو چو فارغ گشتى از اوصاف خويش\r\nچاشتگه بيرون شدى آن خوب كيش\r\n\r\n\r\nجوق جوق مبتلا ديدى نزار\r\nشسته بر در با اميد و انتظار\r\n\r\n\r\nپس دعا كردى و گفتى از خدا\r\nحاجت اين جمله كانتان شد روا\r\n\r\n\r\nهين روان گرديد بىرنج و عنا\r\nسوى غفّارى و اكرام خدا\r\n\r\nتفسير سيّد هندى : دو كتاب بنام انجيل طفوليّت هست كه عيسوىهاى\r\n","description":"","footnote":"","page_name":" 371 ","page_number":371},
  {"content":"\r\nامروزى آنها را معتبر نميدانند انجيل اوّل طفوليّت در قرن دوّم مسيحى فرقه ى ناستكسل آن را قبول داشته‌اند و در آن انجيل چنين نقل كرده است : عيسى در پنج سالگى روزى با همسالان خود مجسّمه ى گلى ميساخت و هر كس از هنر خود تعريف ميكرد مسيح به آنچه خود ساخته بود فرمان داد آنها حركت كردند ، و چون فرمان بازگشت داد برگشتند ، آن بچه ها اين عمل را باولياى خود نقل كردند آنها گفتند : او جادو است از همنشينى با او دورى كنيد . و انجيل دوّم طفوليّت از نسخه ى اصلى يونانى ترجمه شده است كه از كتابخانه سلطنتى فرانسه بدست آمده بوده است . در آنجا نوشته است : عيسى در پنج سالگى روزى مشغول ساختن از گل به صورت مرغ بود ، يك يهودى ديد نزد پدر او يوسف رفت و گفت :\r\nدر روز سبت فرزندت بگناه مجسّمه سازى مشغول است يوسف رفت و ديد و گفت اين چه كار است مگر نميدانى كه در امروز سبت اين كار حرام است ، عيسى دستها را بر هم زد و صدا كرد و گفت : بپريد و برويد و تا زنده‌ايد مرا ياد كنيد ، آنها صدا كردند و پريدند . و ديگر معجزات بهبودى پيس و كور و زنده كردن مرده در انجيل متى و مرقس و لوقا نقل شده است كه چون از حضرت مسيح عليه - السّلام معجزه خواستند او آن را انكار كرد . و كلمه ى « ابرئ » كه در آيه است هم بمعنى بهبودى و بمعنى پاكى است و يهود بيمارى برص را دو دسته كرده بودند يكى ناپاك كه حق ورود بمعبد نداشت و ديگرى مصون از ناپاكى كه با انجام قربانىهاى معين حق ورود بمعبد داشتند چنان كه در تورات سفر - لاويان باب 13 اين مطلب ياد شده است و از انجيل متى معلوم مىشود كه يك نفر مبروص به او گفت : تو ميتوانى مرا پاك كنى مسيح او را لمس كرد و او طاهر شد آنگاه به او گفت : برو نزد كاهن و آن هديه كه موسى معيّن كرده بگذران و از اين كه اسم طهارت و پاكى ياد شده است معلوم است كه مقصود آن كس اين بوده است كه مسيح برص او را از دسته ى دوم و قابل ورود بمعبد قرار دهد . و چون چندين دسته مردم ناقص مثل كور ، لنگ ، گوژپشت ، پهنبينى ، قدكوتاه\r\n","description":"","footnote":"","page_name":" 372 ","page_number":372},
  {"content":"\r\n\r\nشكسته دست يا پا و غير اينها بگفته ى سفر لاويان باب 21 از انجام قربانى در معبد و ورود به آن جا ممنوع بودند چون ناپاك و گناهكار شمرده شده‌اند . و لايق عبادت خدا نبودند ، حضرت مسيح تمام اين قيود را شكست و همه را پاك كرد و لايق بندگى خدا قرار داد . و همين است معنى شفاى كور و پيس ، و زنده كردن مرده هم مقصود حيات روحانى است كه كافران بمانند مرده بوده‌اند و او با هدايت و راهنمائى آنها را زنده كرد . ( و سيّد احمد خان معتقد بمعجزه نيست ) « وَإِذْ كَفَفْتُ بَنِي إِسْرائِيلَ عَنْكَ » 133 - ابو الفتوح : ممكن است جلوگيرى شرّ بنى اسرائيل از حضرت مسيح بواسطه آن باشد كه در دل آنها بيفتد كه متعرّض آن حضرت نشوند ، و ممكن است بواسطه ى پيشرفت حضرت مسيح باشد كه آنها بيچاره شدند و قدرت آزار نداشتند ، و ممكن است آن باشد كه چون خواستند او را بكشند ديگرى همانند او به آنها نمودار شد و او را بجاى عيسى كشتند .\r\n« وَإِذْ أَوْحَيْتُ إِلَى الْحَوارِيِّينَ » 114 - ابو الفتوح : بعضى گفته‌اند : معنى اين وحى بمعنى الهام و در دل افكندن است ، مثل « اوحينا الى النّحل » يعنى به زنبور عسل الهام كرديم ، و ممكن است بمعنى فرمان باشد مثل « أَوْحَيْنا إِلى أُمِّ مُوسى » يعنى بمادر موسى گفتيم و فرمان كرديم ، و ممكن است بمعنى القاء و ايجاد باشد مثل « اوحى لها القرار فاستقرت » يعنى خداوند براى آسمان آرامش ايجاد كرد و بر آن آرامش انداخت ، او هم آرام بماند ، و ابو القاسم بلخى گفته است يعنى راجع به حواريين به عيسى وحى كرديم ، و حواريين خواصّ اصحاب مسيح بودند كه بگفته ى حسن بصرى گازر بودند ، مجاهد گفته است ماهىگير بودند ، و عدّه ى ايشان دوازده و چهل گفته‌اند .\r\n« قالُوا آمَنَّا وَاشْهَدْ بِأَنَّنا مُسْلِمُونَ » 114 - فخر : اوّل ايمان گفته‌اند چون ايمان حالت دل است و آنها بدل مؤمن بودند ، در مرتبه ى دوّم مسلمون گفته‌اند چون اسلام تسليم و سرسپردگى است آنها گفتند به ظاهر هم ما تسليم و فرمانبردار هستيم ، و چون در اوّل آيه يادآورى شده است نعمتهاى مسيح و مريم و آنچه\r\n","description":"","footnote":"","page_name":" 373 ","page_number":373},
  {"content":"\r\nشمرده شده است مختصّ بمسيح بوده است كه مريم را از آنها بهره نبوده است براى آن است كه نعمتهاى فرزند بمادر هم ميرسد و از افتخارات آن اين هم بهره - مند است و از همين جهت است كه در آيت ديگر گفته شده است : « وَجَعَلْنَا ابْنَ مَرْيَمَ وَأُمَّه آيَةً » يعنى مادر و فرزند را آيه و نشانه ى قدرت و نماى آفرينش قرار - شان داديم .\r\n« هَلْ يَسْتَطِيعُ رَبُّكَ » 155 - فخر : كسائى قرائت كرده است « تستطيع » با تا و « ربّك » با نصب و صداى بالا و لام « هل » با تاى « تستطيع » ادغام كرده است و اين قرائت از علىّ عليه السّلام و ابن عبّاس روايت شده است ، و معاذ بن جبل گفته است : پيغمبر ( ص ) به من تعليم فرمود كه « تستطيع » با تاء و « ربّك » با نصب بخوانم ، و بقيّه ى قاريها يستطيع با ياء « و ربّك » با رفع قرائت كرده‌اند ، و قرائت اوّل بهتر است چون كه معنى آن است : حواريّين به عيسى گفتند : آيا تو ميتوانى از خداى خودت بخواهى كه مائده بفرستد ولى با قرائت دوّم كه مشهور است معنى چنين است كه آيا خدا ميتواند بفرستد و اينطور پرسش نشانه ى شكّ و ترديد است .\r\nمثنوى گفته است :\r\n\r\nباز عيسى چون شفاعت كرد حقّ\r\nخوان فرستاد و غنيمت بر طبق\r\n\r\n\r\nمائده از آسمان شد عائده\r\nچون كه گفت : انزل علينا مائدة\r\n\r\n« قالَ عِيسَى ابْنُ مَرْيَمَ اللَّهُمَّ » 117 فخر : نظم جملات اين آيه و آيت جلو قابل ملاحظه است ، چون حواريون اوّل اغراض مادى را ياد كردند كه خوردن باشد ، پس از آن نتيجه ى معنوى را نام بردند كه شهادت بر نبوّت باشد ، ولى حضرت مسيح اوّل از خداوند روزى ميخواهد و دعا مىكند كه خود سرمايه معنويّات است و پس از آنكه نام روزى برده است بواسطه ى صفاى روح متوجّه شده است به روزى دهنده و گفته است : « أَنْتَ خَيْرُ الرَّازِقِينَ » و طريق كمال خود را به اين طور ميپيمايد : اوّل ياد حقّ مىكند كه ميگويد « ربّنا » پس از آن متوجّه بصفات حقّ مى - شود و ميگويد « انزل » در مرتبه ى سوّم ياد مىكند از شادى و نشاط روح بنعمت\r\n","description":"","footnote":"","page_name":" 374 ","page_number":374},
  {"content":"\r\nمنعم بوسيله ى « تَكُونُ لَنا عِيداً » از آن پس با جمله « آيَةً مِنْكَ » ياد مىكند استدلال از نعمت بوجود منعم ، آنگاه متوجّه به خود مىشود و ميگويد « وَارْزُقْنا » ، در آخر باز از مرتبه ى نازله متوجّه درجه ى عاليه شده و از خلق رو به خالق مىكند و ميگويد « أَنْتَ خَيْرُ الرَّازِقِينَ » و با مجموع اين دو آيه معرفى مىشود درجات عقول و ارواح كه تا چه اندازه روحانى و تا چه درجه جسمانى هستند .\r\n« تَكُونُ لَنا عِيداً » 117 - مجمع : اين جمله دو معنى شده است : 1 - سدّى گفته است يعنى ما آن روز را عيد بداريم و هم آنها كه بعد از ما خواهند بود ، 2 - يعنى : پيوسته آن نعمتها عايد ما شود و بسوى ما باز گردد ، و در نزول مائده اختلاف است : مجاهد گفته است : چون در آيت بعد شرط شده است كه اگر مائده آمد و باز كافر شديد گرفتارى و عذاب شما از همه ى آفريده ها سختتر خواهد بود ، آنها ترسيدند و گفتند : مائده نميخواهيم ، ولى عقيده ى درست آن است كه مائده نازل شد ، و كعب الاحبار گفت : روز يكشنبه نازل شد و از همان جهت آن روز را مسيحيها عيد ميدارند ، و در كيفيّت آن مائده اختلاف است .\r\nفخر : كلمه ى « تكون » در قرائت عبد اللَّه مسعود « تكن » بىواو بوده است .\r\n« إِنِّي مُنَزِّلُها » 118 مفسّرين نوشته‌اند كلمه ى « منزّل » با تشديد زا قرائت كرده‌اند ، و بدون تشديد .\r\n« لا أُعَذِّبُه أَحَداً مِنَ الْعالَمِينَ » 118 مجمع : اين جمله را چند جور معنى كرده‌اند : 1 - يعنى در اين دوران شما هيچ آفريده چنان عذابى نخواهد شد ، و قتاده گفته است : آنها پس از رسيدن مائده كافر شدند و مسخ شدند كه به صورت بوزينه و خوك درآمدند ، 2 - يعنى بيچاره خواهيد شد مثل اينكه آفريده اى به اين روز نيفتاده است ، 3 - يعنى از آن دسته عذابها به ديگرى نخواهد رسيد چون آيت و نشانه ى راهنمائى آنها مهمترين وسائل بوده است ، پس مجازات مقاومت و كفران هم منحصر خواهد بود .\r\nفخر : نقل كرده‌اند : حضرت مسيح چون خواست دعا كند ، لباسى پشمينه\r\n","description":"","footnote":"","page_name":" 375 ","page_number":375},
  {"content":"\r\nپوشيد و دعا كرد ، سفره اى قرمز در ميان دو ابر فرود آمد تا در جلو آنها قرار گرفت عيسى گريه كرد و گفت : خداوندا توفيق شكر به من عنايت كن و اين سفره را وسيله نعمت و مهربانى و خوشى گردان نه موجب رسوائى ما ، آنگاه گفت : هر كدام شما نيكوكارتر هست با نام خدا آن را بخورد ، شمعون كه بزرگ آنها بود ، گفت تو سزاوار ترى آنحضرت برخاست و وضو گرفت و نماز خواند و گريه كرد و سرپوش را برداشت در آن ماهى بريانى بود كه تيغ و پولك نداشت و چربى از آن روان شده بود و در بالا سر آن حيوان نمك و در پائين سركه و در اطراف انواع سبزى بود بخربزه و بر آن پنج گرده نان بود كه بر يكى عسل نهاده بود و بر ديگرى زيتون و يكى پنير و يكى روغن و ديگرى گوشت قورمه ، شمعون گفت : اى روح اللَّه ، اين از خوراكهاى دنيا است يا از بهشت است ؟ فرمود هيچكدام ، ولى خداوند بقدرت خود ايجاد كرد بخوريد و شكر كنيد تا خدا بشما كومك كند و از فضل خود ببخشد .\r\nروح البيان : آنها كه در مائده ى مسيح شك كردند و منكر شدند و مسخ شدند به صورت خوك و بوزينه ، براى آن است كه مردم بدانند به صورت صفات و اخلاق خود بعالم ديگر نمودار ميشوند ، و چون صورت آدمى آنها حقيقت حيوانىشان را پوشانده بود ، آن صورت ظاهرى از آنها گرفته شد ، و حقايق صفات حيوانىشان نمودار گشت ، همانطور كه در حديث است : مردم بهر طور زندگى كنند با همان حالت و هوى و خاصيّت ميميرند ، و با هر وضع و حالت كه بميرند بعالم ديگر نمودار ميشوند « يموت النّاس على ما عاشوا فيه و يحشرون على ما ماتوا عليه » و مثنوى گفته است :\r\n\r\nهر خيالى كو كند در دل وطن\r\nروز محشر صورتى خواهد شدن\r\n\r\n\r\nچون خيال آن مهندس در ضمير\r\nچون نبات اندر زمين دانه گير\r\n\r\n\r\nزان كه حشر حاسدان روز گزند\r\nبيگمان بر صورت گرگان كنند\r\n\r\n\r\nحشر پر حرص سگ مردار خوار\r\nصورت خوكى بود روز شمار\r\n\r\n\r\nزانيان را كنده اندام نهان\r\nخمرخواران را بود گنده دهان\r\n\r\n\r\nگند مخفى كان بدلها ميرسيد\r\nگشت اندر حشر محسوس و پديد\r\n\r\n","description":"","footnote":"","page_name":" 376 ","page_number":376},
  {"content":"\r\n\r\n\r\nسيرتى كان در وجودت غالب است\r\nهم بر آن تصوير حشرت واجب است\r\n\r\nو صوفيّه در سير اين آيه گفته‌اند : مائده يعنى حقايق و معارف و شناسائى واقعيّات عالم كه غذاى روح هستند چنانچه خوردنيها غذاى بدن است ، و شايد آنها كه مائده خواستند و وصول بحقايق آرزو نمودند استعداد وصول به - كمالات عاليه نداشتند ، از اين جهت مسيح تقاضاى آنها را نپذيرفت و گفت بايد تقوى پيشه كنيد تا لايق آن حقايق شويد ، ولى آنها اصرار كردند و خواستند تا عيسى براى آنها دعا كرد و جواب شنيد كه پيمودن اين راه دشوار است اگرچه فرستادن آن مائده آسان است ، و بسا اشخاص كه مراتب بالاتر از استعداد خود را مىبينند و توانائى نگهدارى آن را ندارند و گمراه ميشوند .\r\nتأويلات كاشانى : از « اللَّهُمَّ رَبَّنا أَنْزِلْ عَلَيْنا » تا آخر : اى خدا از عالم روح و معنى ، براى ما شريعت و دينى بفرست كه بازگشت همه بدان باشد چه آن كه در زمان ما است و چه آن كه در آينده يافت شود ، و هم نشانه و علمى از سوى تو باشد كه به آن بشناسيم و بپرستيم تو را ، و اين علم و دلالت بما ببخش كه آنچه از تو است خير و صلاح ما است .\r\nو در معنى « فَمَنْ يَكْفُرْ » تا آخر گفته است : و اگر پس از رسيدن و روشن شدن دين و طريقت هدايت ، كسى كه خود را از آن محروم و محجوب بدارد بعذابى گرفتار خواهد شد كه كسى چنين عذابى نديده باشد ، چون با بودن استعداد نمودار شدن راه ، انكار منحصر بمعاند است و مردم سرسخت ، و عذاب به اعلم سختتر خواهد بود از عذاب با جهل زيرا آنچه را كه بشناسد و از آن محروم باشد دردش بيشتر از آن است كه نداند و نبيند ، « الشّعور بالمحجوب عنه يوجب شدة الايلام » .\r\nتفسير طنطاوى : ممكن است براى تصوّر پيدايش مائده ى حضرت مسيح متمسّك بعلم ارواح بشويم ، چون در آنجا نوشته‌اند : ارواح مىتوانند عناصر اصلى\r\n","description":"","footnote":"","page_name":" 377 ","page_number":377},
  {"content":"\r\n\r\nرا به يكديگر مربوط كنند و مطابق ميل خود شكل مخصوص به آن بدهند ، و باز نوشته است : ارواح مىتوانند ميوه ها و غذاها و دواهائى بسازند كه وسيله ى بهبودى و گوارش باشند ، و هر اندازه كه روح قويتر باشد ، قدرتش بر تصرّف در ماده بيشتر است ، و هر چه كمتر باشد ناتوانتر است . و علَّامه دالاسى انگليسى حكايت كرده است : در روز زمستانى خانم « نيشول » مقدارى گل و ميوه در پستو و صندوقخانه ى منزل من گذاشت ، و در آن را با دقّت بست ، پس از آنكه چاى صرف شد ، در اطاقى كوچك در و سر بسته وارد شديم ، چيزى نگذشت كه روى سفره اى كه دورش نشسته بوديم مقدار زيادى گلهاى متنوّع بهارى نمودار شد ، با كمال تر و تازگى و روى برگهاى آن شبنم بود ، من آن گلها را با دقت خشك كردم براى نگهدارى و شهادتنامه ى امضا شده اى از حاضرين و براى اثبات مطلب روى آنها آويختم ، اين بود حكايت آن مرد ، و صدها نظير اين قضيه را خود مشاهده كرده‌ام ، و حضرت مسيح كه روح القدس پشتيبان او بوده است البته تواناتر است بر انجام اين گونه اعمال از ارواح ديگر مردم ، و اگر اين خوارق عادات و اعمال فوق العاده از كسى نمودار شود كه مدّعى نبوّت باشد وضع ظاهرى و حال او هم دلالت بر اين ادّعا داشته باشد البته معجزه و مثبت دعواى او خواهد بود چنان كه مقرون بدعوى نبوّت باشد و ظاهر حال و افكار و اعمال ديگرش هم شاهد بر آن باشد .\r\nسخن ما : عمده ى مطالب اين آيات شمردن معجزات مسيح است ، و در كتب انجيل از اين گونه مطالب زياد است ، قضيّه ى مائده در باب ششم انجيل يوحنا اين طور نوشته شده است : بعد از آن عيسى به آن طرف درياى جليل كه درياى طبريه باشد رفت و جمعى كثير از عقب او آمدند ، زيرا آن معجزاتى را كه بمريضان مينمود ميديدند آنگاه عيسى بكوهى برآمده با شاگردان خود در آنجا بنشست و فصح كه عيد يهود باشد نزديك بوده پس عيسى چشمان خود را بالا انداخته ديد كه جمعى كثير به طرف او ميآيند ، به فيليپس گفت از كجا نان بخريم\r\n","description":"","footnote":"","page_name":" 378 ","page_number":378},
  {"content":"\r\nتا اينها بخورند ؟ و اينرا از روى امتحان به او گفت ، زيرا خود مىدانست چه بايد كرد ، فيليپس او را جواب داد كه دويست دينار نان اينها را كفايت نكند تا هر يك اندكى بخورند . يكى از شاگردانش كه اندرياس برادر شمعون پطرس باشد ويرا گفت در اينجا پسرى است كه پنج نان جو و دو ماهى دارد ، و ليكن اين از براى اين گروه چه مىشود ؟ عيسى گفت : مردم را بنشانيد ، و در آن مكان گياه بسيار بود و آن گروه قريب پنج هزار مرد بودند كه نشستند ، عيسى نانها را گرفته و شكر نمود . بشاگردان داد ، و شاگردان بنشستگان دادند ، و همچنين از دو ماهى نيز بقدرى كه خواستند و چون سير گشتند ، بشاگردان خود گفت : پاره - هاى باقيمانده را جمع كنيد تا چيزى ضايع نشود پس جمع كردند و از پاره هاى پنج نان جو كه از خورندگان زياد آمده بود دوازده سبد پر كردند و چون مردمان اين معجزه را كه از عيسى صادر شده بود ديدند گفتند كه اين البتّه همان نبىّ است كه بايد در جهان بيايد .\r\nاين بود گفته ى انجيل ، ليكن اگر يك يك از جمله هاى مربوط به معجزات اين آيات را وارسى كنيم ، نميتوانيم يقين كنيم كه تصريح بانجام آنها شده است مثلا جمله هاى : « أَيَّدْتُكَ و عَلَّمْتُكَ » صريح است كه حضرت مسيح بوسيله ى روح القدس پشتيبانى شده است و خواندن و فهميدن را به او آموخته‌اند ، و هم در آخر گفته شده است : « وَإِذْ كَفَفْتُ و إِذْ جِئْتَهُمْ ، فقال » اينها هم صريح است كه انجام شده است و جمله ى « إِذْ جِئْتَهُمْ بِالْبَيِّناتِ » بطور مجمل و سر بسته معلوم است كه از حضرت مسيح چيزهاى بيش از مردم ديگر ، مشاهده ميشده است كه دليل بر شخصيّت و مقام نبوّت آن حضرت بوده است ، ولى در ميانه ى اين جمله ها گفته شده است : « إِذْ تَخْلُقُ ، فَتَنْفُخُ ، وَتُبْرِئُ ، وَإِذْ تُخْرِجُ » معلوم است كه اين پنج جمله كه معجزات را ميشمارد صريح در انجام آنها نيست ، پس بايد بيكى از دو معنى تطبيق كنيم تا استفاده شود كه اين كارها انجام شده است : اوّل - به صورت استمرار كه اينطور معنى شود : ياد بياور زمانى را كه درست ميكردى ، و\r\n","description":"","footnote":"","page_name":" 379 ","page_number":379},
  {"content":"\r\nمىدميدى ، و ميشد ، و خوب مىكردى ، و بيرون مىآوردى . و معلوم است كه در لفظ تصريح نشده است بكلماتى مانند « اذكر و كنت » تا معنى استمرار فهميده شود . و بايد بگوئيم : از قرينه ى جمله اين معنى استخراج مىشود : دوّم - آنكه اينها را به صورت التزامى فارسى معنى كنيم به اين طور : ياد بياور نعمت من را بر خودت آنگاه كه روح القدس را پشتيبان تو كردم و آن زمان كه به تو توانائى داديم تا بسازى ، و بدمى ، و باشد ، و بهبود بخشى ، و بيرونآورى ، و ظاهر آن است كه اين معنى دوّم از نظر دلالت لفظ تفاوتى با اوّل ندارد ، پس نتيجه ى اين گفته ها چنين خواهد بود كه مقصود نماياندن قدرت است و استعدادى كه بمسيح عنايت شده است و او ميتواند اينطور كارها را با اذن خداوند انجام دهد و از همين جهت كلمه ى « باذنى » مكرّر شده است كه همه ى اين كارها ممكن است ولى با اجازه خداوند . و نقل قضيّه ى رسيدن مائده از آنهاى ديگر روشنتر است كه فقطَّ بنقل پرسش و گفتگوى حواريّين و دعاهاى مسيح اكتفا شده است و سخنى از انجام آن بميان نيامده است ، و فقط وعده داده شده است كه مائده برسد مشروط به اين كه آنها هم همگى تسليم شوند و ديگر يادى نشده است ، پس آنچه از اين آيات استفاده مىشود ، معرّفى مقام و شخصيّت حضرت مسيح است كه لياقت چنين كارهائى داشته است و ممكن بوده است از او چنين اعمالى انجام شود .\r\nدو سال بعد از نوشتن اين مطالب بوسيله ى دوست عزيز آقاى عبد اللَّه - كشاورز تفسير سيد احمدخان هندى بدست ما رسيد ، در آن كتاب بعضى جمله ها را مثل « فَأَنْفُخُ ، أَخْلُقُ ، تَكُونُ » مطابق با نظر ما معنى كرده است ، و مطالب قابل استفاده ى آن را در جاى مناسب نقل كرديم چنان كه در صفحات گذشته ملاحظه مىشود .\r\n","description":"","footnote":"","page_name":" 380 ","page_number":380},
  {"content":"\r\n\r\n[ سوره المائدة ( 5 ) : آيات 116 تا 120 
  ]\r\nوَ إِذْ قالَ اللَّه يا عِيسَى ابْنَ مَرْيَمَ أأَنْتَ قُلْتَ لِلنَّاسِ اتَّخِذُونِي وَأُمِّي إِلهَيْنِ مِنْ دُونِ اللَّه قالَ سُبْحانَكَ ما يَكُونُ لِي أَنْ أَقُولَ ما لَيْسَ لِي بِحَقٍّ إِنْ كُنْتُ قُلْتُه فَقَدْ عَلِمْتَه تَعْلَمُ ما فِي نَفْسِي وَلا أَعْلَمُ ما فِي نَفْسِكَ إِنَّكَ أَنْتَ عَلَّامُ الْغُيُوبِ ( 116 ) ما قُلْتُ لَهُمْ إِلَّا ما أَمَرْتَنِي بِه أَنِ اعْبُدُوا اللَّه رَبِّي وَرَبَّكُمْ وَكُنْتُ عَلَيْهِمْ شَهِيداً ما دُمْتُ فِيهِمْ فَلَمَّا تَوَفَّيْتَنِي كُنْتَ أَنْتَ الرَّقِيبَ عَلَيْهِمْ وَأَنْتَ عَلى كُلِّ شَيْءٍ شَهِيدٌ ( 117 ) إِنْ تُعَذِّبْهُمْ فَإِنَّهُمْ عِبادُكَ وَإِنْ تَغْفِرْ لَهُمْ فَإِنَّكَ أَنْتَ الْعَزِيزُ الْحَكِيمُ ( 118 ) قالَ اللَّه هذا يَوْمُ يَنْفَعُ الصَّادِقِينَ صِدْقُهُمْ لَهُمْ جَنَّاتٌ تَجْرِي مِنْ تَحْتِهَا الأَنْهارُ خالِدِينَ فِيها أَبَداً رَضِيَ اللَّه عَنْهُمْ وَرَضُوا عَنْه ذلِكَ الْفَوْزُ الْعَظِيمُ ( 119 ) لِلَّه مُلْكُ السَّماواتِ وَالأَرْضِ وَما فِيهِنَّ وَهُوَ عَلى كُلِّ شَيْءٍ قَدِيرٌ ( 120 )\r\nمعنى لغات : نفس - روح آدمى و غيره ، خون ، جسد و بدن ، به جاى كلمه ى خود در فارسى « باصطلاح ضمير تأكيدى » حقيقت و درستى ، عظمت و همت ، و غير اين در معانى ديگر نيز استعمال مىشود ، شهيد - با فتح و كسر شين بمعنى شاهد و امين در شهادت ، هميشه حاضر و ناظر كه چيزى از او پوشيده نيست ، كشته ى راه خدا ، دمت - از دام يدوم بمعنى دوام ، و مدّت زياد بودن ، رقيب - نگهدار ، نگهبان ، چشم به راه ، پيش قراول قشون ، فرزند يا خويشاوند كه جانشين او مىشود .\r\nترجمه :\r\n119 و به آن روز خدا بعيسى گويد : مگر تو بمردم گفتى من و مادرم\r\n","description":"","footnote":"","page_name":" 381 ","page_number":381},
  {"content":"\r\n\r\nرا بجاى آفريدگار خداى بدانيد ؟ او گويد : تو بدورى از اين و مرا نرسد آن گويم كه در خور من نباشد و اگر آن را گفته‌ام تو دانسته اى . چه ميدانى آنچه در نهان من است و من از غيب تو خبر ندارم كه تو علَّام الغيوبى\r\n120 و من جز آنچه تو دستورم دادى كه پروردگار من و خود را پرستيد چيزى به آنها نگفتم و تا بميان آنها بودم گواه انديشه و كارشان بودم و چون مرگم را رسانى تو خود نگهبان آنان بوى ، چه خود گواه بر همه چيز باشى و\r\n121 اگر آنان را بيازارى بندگان تواند [ و در اختيار تو 
  ] و اگر بيامرزى تو برترى و كار شايسته كنى\r\n122 خدا گويد امروز است كه راستگويان سود راستى خود برند و بهشتها دارند رودها از آن روان كه بجاودان در آن بمانند و خدا از ايشان راضى [ كه سر بفرمان حقّ بوده اند 
  ] و آنها از او راضى بودند [ كه آنچه پسندشان باشد بايشان رسد 
  ] و همين است بزرگ رستگارى و بس\r\n123 چه پادشاهى آسمانها و زمين و آنچه در آنها است براى خدا است و او تواناى بر همه چيز بود .\r\nسخن مفسّرين : « أأَنْتَ قُلْتَ » 119 - ابو الفتوح نوشته است : اگر گويند شايد كه خدا ملامت كند عيسى را به چيزى كه او را در آن گناه نباشد ، و غرض از اين استفهام و تغرير چه باشد ، و خداى تعالى دانست كه عيسى اين نگفته باشد ؟ جواب آن است كه گوئيم : اين صورت استفهام است و مراد توبيخ و تقريع آن قوم را كه اين اعتقاد كرده بودند . جواب ديگر از اين سؤال آن است كه عيسى بىخبر بود از اينكه ترسايان در حقّ او و مادر او گفتند از پس او ، خداى تعالى اين بگفت به صورت استفهام و مراد اعلام عيسى بود تا او بداند كه قوم او از پس او در او چه محال گفتند .\r\nفخر : اين نظر كه در خطاب به عيسى مقصود سرزنش مسيحىها است ، درست نيست چون هيچ مسيحى مريم و عيسى را خداى مستقل ندانسته‌اند كه خداوند را منكر باشند ، ولى چون آنها معتقد بودند كه معجزات به وسيله ى خود مسيح و مريم است و خدا را در آن مداخله نيست پس نسبت اين عقيده\r\n","description":"","footnote":"","page_name":" 382 ","page_number":382},
  {"content":"\r\nبه مسيحيها درست است كه در پاره اى چيزها خدا را هيچكاره مىپنداشته‌اند و مسيح و مادرش را آفريننده مىدانسته‌اند .\r\n« إِنْ كُنْتُ قُلْتُه » 199 فخر : حضرت مسيح چون در مقام خضوع و تواضع بود بطور روشن و آشكار نگفت كه من به آنها امر نكرده‌ام و چنين دستورى نداده‌ام ، زيرا اين طور سخن گفتن مستلزم خودپرستى و تبرئه ى خود است از گفتار ناهنجار و در آن مقام نبايستى خود را به چيزى بشمارد ، از اينجهت بطور ديگر جواب داده است : كه اگر گفته‌ام تو مىدانى .\r\n« إِنْ تُعَذِّبْهُمْ فَإِنَّهُمْ عِبادُكَ وَإِنْ تَغْفِرْ لَهُمْ » 121 مجمع : يعنى همه در اختيار تو است و من هيچكاره‌ام ، و حسن بصرى گفته است يعنى : اگر عذاب كنى بواسطه ى آن است كه بر كفر باقى مانده‌اند ، و اگر ببخشى براى توبه است كه پشيمان شدند و دست برداشتند .\r\nابو الفتوح : اين جمله در برابر آن آيت جلو است كه گفت « أُعَذِّبُه عَذاباً لا أُعَذِّبُه أَحَداً » چون آنجا تهديد به عذاب شده است ، مسيح در جواب گفته است همه در اختيار تو است .\r\nفخر : واحدى گفته است كه در مصحف عبد اللَّه مسعود چنين نوشته بوده است : « و إن تغفر لهم فانّك انت الغفور الرّحيم » ولى شيخ من گفت عزيز و حكيم بهتر است از غفور و رحيم ، چون كلمات غفور و رحيم مىفهماند كه متّصف به اين صفات در مواقع احتياج و لزوم بايد چنين حالتى و خاصيّتى را داشته باشد ، ولى عزيز و حكيم مىفهماند تعالى از همه چيز كه هيچگونه لزوم و استحقاق و بايست و نابايست در آن مقام متصوّر نيست ، و اگر با اين مقام مغفرت باشد كرم و بخشش كاملتر است از آنكه غفور و رحيم باشد و ببخشد ، و بعضى گفته‌اند ، اگر « غفور و رحيم » گفته مىشد ، كنايه بود از اين كه مسيح تقاضاى مغفرت و رحمت دارد و براى آنها شفاعت مىكند ، ولى با اين جمله فهمانده شده است كه مسيح هيچ دخالت در كار مردم نخواهد داشت و در مقام جواب نيز تسليم كامل خواهد بود .\r\n","description":"","footnote":"","page_name":" 383 ","page_number":383},
  {"content":"\r\n\r\n« هذا يَوْمُ يَنْفَعُ الصَّادِقِينَ » 132 طبرى : بعضى از مردم حجاز با نصب يوم قرائت كرده‌اند و عدّه ى ديگر آنها و عموم عراقيها با رفع خوانده‌اند ، و دو جور معنى مىشود اوّل - سدّى گفته است : يعنى آن گاه خدا مىگويد : اين روز قيامت روزى است كه راستى براى راستگويان سودمند است ، دوّم - كه بهترين معنى است اين است : كه خداوند گفت : اين سخنان حقّ و درست روزى مفيد است كه راستى براى راستگويان سودمند مىباشد .\r\n« لِلَّه مُلْكُ السَّماواتِ وَالأَرْضِ » 123 فخر : گفته‌اند : اين جمله جواب است از يك پرسش فرضى ، مثل اينكه كسى ميپرسد : اين نور عظيم از كجا است ؟ در پاسخ گفته شده است : از آنكه مسلَّط بر آسمانها و زمين است . و در ختم سوره به اين آيه اسرارى است يكى اينكه چون آغاز سوره با دستور زندگى و آداب بندگى شده است ، خاتمه ى آن به ياد خدا و كبريا و جلال او شده است ، ديگر اينكه چون در اين سوره انواع گفته هاى يهود و مسيحى نقل شده است و احكام و دستورهائى معيّن شده است ، در خاتمه يادآورى شده است كه همه ى موجوديّت بقدرت او است پس تمام اين گفته حقّ است و ثابت .\r\nدر مجلَّد دوم سورهء نساء از تفسير عبده مفصّل نقل كرديم كه چگونه عقايد مسيحى از ملل ديگر اقتباس شده است ، در آخر اين سوره طنطاوى فهرست مفصّل نوشته است در تطبيق عقايد مسيحيها در حضرت مسيح با بودائيها براى بودا و كريشنا ، و هر جمله كه براى بودا گفته‌اند با كمترين تفاوت براى مسيح نقل كرده است و هم آنچه براى كريشنا معتقد شده‌اند با مختصر تفاوت براى مسيح از پيروانش نقل كرده است براى مثال چند جمله مينويسيم :\r\nكريشنا مسيح كريشنا بدار رفت و مرد . مسيح بدار رفت و مرد .\r\nچون كريشنا مرد علامت پيدايش . چون مسيح مرد حوادث ناگوار زيادى در .\r\nخطر بزرگ نمودار شد ، هاله اى . جهان نمودار شد ، پرده ى معبد از\r\n","description":"","footnote":"","page_name":" 384 ","page_number":384},
  {"content":"\r\nسياه دور ماه را گرفت ، خورشيد در . بالا تا پائين چاك زده شد و شكاف .\r\nوسط روز تاريك شد ، از آسمان آتش . خورد ، از ساعت شش تا ساعت نه .\r\nو خاكستر باريدن گرفت و شياطين در . آفتاب تاريك شد و قبور مؤمنين شكافته .\r\nزمين مشغول افساد و خرابكارى شدند . شده آنها برخاستند و از گور خود و مردم صبح و شام ميديدند كه ارواح درآمدند .\r\nدر وسط هوا با يكديگر ميجنگند ، و اين حوادث در همه جا ديده ميشد .\r\nكريشنا مسيح پهلوى كريشنا را با اسلحه شكافتند . پهلوى مسيح را با اسلحه شكافتند .\r\nكريشنا بردار بود و با آن ماهيگير كه مسيح با يكى از آن دو نفر دزد كه در به او تير زد گفت : برو تا آسمان جايگاه پهلوى او بر دار بودند گفت : باور خدا و رحمت من تو را همه جا همراه بدار كه تو امروز با من در بهشت خواهد بود . خواهى بود .\r\nاوّلين نمايشى كه كريشنا از خود نمو - اوّل علامت عجيب كه مسيح نمايش دار كرد شفاى پيس بود . داد شفاى پيس بود .\r\nبودا مسيح چون بودا متولَّد شد دانشمندان او حكما مسيح را زيارت كردند و راز را شناختند و اسرار لاهوت و عالم لاهوتى او را دريافتند ، و هنوز روز تمام معنوى او را دريافتند ، و هنوز يك روز بر او نگذشته بود ، همه او را خداى از ولادت او نگذشته بود كه مردم او را خدايان ناميدند .\r\nمبارك دانستند و گفتند : او خداى خدايان است .\r\nبودا در طفوليت بمادرش « مايا » گفت هنوز مسيح بچه بود كه بمادرش گفت من عظيمترين مردم هستم . من پسر خدا هستم .\r\nسخن ما : همان ترجمه و نقل از ديگران است .\r\n","description":"","footnote":"","page_name":" 385 ","page_number":385},
  {"content":"\r\n\r\nسوره ى انعام\r\nتنوير المقباس ابن عبّاس : اين سوره يكبارگى در مكّه نازل شده است مگر پنج آيه كه در مدينه نازل شد . اوّل - « قُلْ تَعالَوْا أَتْلُ ما حَرَّمَ رَبُّكُمْ » تا سه آيه .\r\nچهارم - « وَما قَدَرُوا اللَّه » تا آخر . پنجم - « وَمَنْ أَظْلَمُ مِمَّنِ افْتَرى عَلَى اللَّه كَذِباً » تا آخر ، كه اين پنج بمدينه نازل شد .\r\nمجمع : مردم كوفه آيات اين سوره را يك صد و شصت و پنج دانسته‌اند ، اهل بصره و شام شصت و شش و حجازيها شصت و هفت گفته‌اند .\r\nسوره ى ششم\r\n[ سوره الأنعام ( 6 ) : آيات 1 تا 3 
  ]\r\nبِسْمِ اللَّه الرَّحْمنِ الرَّحِيمِ\r\nالْحَمْدُ لِلَّه الَّذِي خَلَقَ السَّماواتِ وَالأَرْضَ وَجَعَلَ الظُّلُماتِ وَالنُّورَ ثُمَّ الَّذِينَ كَفَرُوا بِرَبِّهِمْ يَعْدِلُونَ ( 1 ) هُوَ الَّذِي خَلَقَكُمْ مِنْ طِينٍ ثُمَّ قَضى أَجَلًا وَأَجَلٌ مُسَمًّى عِنْدَه ثُمَّ أَنْتُمْ تَمْتَرُونَ ( 2 ) وَهُوَ اللَّه فِي السَّماواتِ وَفِي الأَرْضِ يَعْلَمُ سِرَّكُمْ وَجَهْرَكُمْ وَيَعْلَمُ ما تَكْسِبُونَ ( 3 )\r\nمعنى لغات : يعدلون - از مصدر عدول و عدل بمعنى منحرف شدن ، و منصرف شدن از چيزى ، توجّه كردن و رو آوردن به چيزى هموزن و برابر قرار دادن .\r\nطين - خاك ، اجل - وقت ، هنگام سر رسيد وعده . تمترون - از مصدر امتراء بمعنى شكّ كردن و دو دل بودن .\r\nجهت نزول : ابو الفتوح نوشته است : مقاتل گويد سبب نزول آيه سوره آن بود كه مشركان با رسول محاجّه كردند ، گفتند « من ربّك » خداى تو كيست ؟ گفت\r\n","description":"","footnote":"","page_name":" 386 ","page_number":386},
  {"content":"\r\n\r\nخداوند آسمانها و زمينها ، ايشان جحود كردند و تكذيب او كردند در اين حديث خداى تعالى اين سوره فرستاد .\r\nترجمه : 1 بنام خداى مهربان بفرمانبران بخشنده بآفريدگان .\r\nستايش ويژه آن خدا است كه آسمانها و زمين آفريد و تيرگى و روشنى درست كرد . و [ با اين نمودارى قدرت او 
  ] كسانى كه كافر بودند ز پروردگار خود روى گردان [ به - سوى بتها 
  ] شدند .\r\n2 همان خدا است كه شما را ز گل آفريد و مرگى بسرنوشت كرد كه هنگام معين آن نزد خود او است [ و كسى راز آن خبر نيست 
  ] . و شما پس از آن [ نمودارى قدرت 
  ] دو دل مانده‌ايد .\r\n3 با اينكه او است خداى در آسمانها و زمين و نهان و آشكارتان بداند و هر آنچه كنيد و بچنگ آوريد .\r\nسخن مفسّرين : « فى ظلال » : چون عرب جاهلى نذر و كشتار حيوان را مسئله مهمّ مىدانست و خوى او بود كه پاره اى چيزها را حلال و ديگر را حرام شمارد تمام اين سوره بنام انعام شد تا اهميّت آن تقليدها و زشتى يكايك آن حلال و حرامها نمودار شود .\r\n« الْحَمْدُ لِلَّه » 1 مجمع : بعضى گفته‌اند : مقصود به اين جمله امر است ، ستايش بكنيد خدا را .\r\nتنوير المقباس : اين سوره بمكّه نازل شد جز پنج آيه ( تَعالَوْا أَتْلُ ما حَرَّمَ ) تا سه آيه و ( ما قَدَرُوا اللَّه ) تا دو آيه كه بمدينه نازل شده است و صد و بيست و شش آيه است .\r\nروح البيان : در تأويلات نجميّه گفته است : يعنى هر آفريده كه ستايش كند خدا را آن ستايش مال خدا است و مملوك او است ، چون نيرو و استعداد ستايش را او بخشيده و هم او تحريك بر ستايش كرده است كه بآثار قدرتش ستايشش كنند ، پس تمام ستايشها جملگى ملك او و مختصّ به او است . و در اين جمله كه حمد را وابسته بذات حقّ كرده است و گفته شده است « الْحَمْدُ لِلَّه » اشاره است كه او شايسته ى حمد و ستايش است چه كسى و ستايشگرى باشد يا نه ، مثنوى گفته است :\r\n","description":"","footnote":"","page_name":" 387 ","page_number":387},
  {"content":"\r\n\r\nخلق ما بر صورت خود كرده حقّ\r\nوصف ما از وصف او گيرد نسق\r\n\r\n\r\nچون كه آن خلَّاق شكر و حمد جواست\r\nآدمى را مدح جوئى نيز خوست\r\n\r\n\r\nخاصه مرد حقّ كه در فضل است چست\r\nپر شود زان باد چون مشك درست\r\n\r\n\r\nور نباشد اهل زان باد دروغ\r\nخيك بدريده است كى گيرد فروغ\r\n\r\nتفسير صفيعليشاه :\r\n\r\nمر ستايش ذات حق را در خور است\r\nكز سپاس و نعت خلقان برتر است\r\n\r\n\r\nمرجع هر حمد و نعتى ذات او است\r\nهر ثناگو خود يك از آيات او است\r\n\r\n\r\nقدر هستى هر يكى از ممكنات\r\nحمد او گويند از كل جهات\r\n\r\n\r\nقطره گويد حمد او بر قدر خويش\r\nبحر كوشد در ثناش از قطره بيش\r\n\r\n\r\nحقّ حمدش را نداند كس تمام\r\nغير ذات بىتعيّن و السّلام\r\n\r\nتفسير نفحة الرّحمان نهاوندى : تمام اقسام چهارگانه ى حمد مختص و ملك خدا است به زبان و دل باشد و يا بحالات و افعال باشد ، و آنها را قولى و قلبى و افعالى و حالى مىنامند ، پس آنكه به زبان حمد كند و يا آنكه در دل با خبر و متوجّه باشد بقدرت و صفات جمال و جلال حقّ ، و يا آنكه از شوق و دلباختگى بحقّ پيوسته در عبادت و طاعت و فرمانبرى است و هر چه مىكند با امر حقّ انجام مىدهد و يا آنكه در همه ى حالات خود سپاسگزار است و آنچه مىبيند و ميشنود و بر سرش مىآيد از حقّ مىداند و مىبيند او خوشنود است ، همه ى اينها اقسام حمد و ستايش خداوند است .\r\n« خَلَقَ السَّماواتِ وَالأَرْضَ وَجَعَلَ الظُّلُماتِ وَالنُّورَ » 1 ابو الفتوح نوشته است :\r\nسدّى گفت : مراد بظلمات و نور شب و روز است ، قتاده گفت : مراد بهشت و دوزخ است ، و بعضى دگر گفتند : مراد حقيقت روشنائى و تاريكى و اين اوليتر است براى دو وجه ، يكى براى عموم را و ديگر براى حمل كلام على ظاهره و حقيقته بعضى گفتند كه تقدير آن است كه آسمان و زمين بيافريد و ظلمات و نور آفريده بود پيش از آن .\r\n","description":"","footnote":"","page_name":" 388 ","page_number":388},
  {"content":"\r\nتأويلات كاشانى : جهت اختصاص حمد بذات الهى آن است كه به قدرت او است آغاز آفرينش آسمانهاى عوالم روحانى ، و زمين عالم جسمانى ، و ايجاد تاريكىها و ظلمات پرده ى پندار در اين عالم جسمانى زمينى ، و نمودار كردن نور ادراك و علم از عالم ارواح آسمانى .\r\nروح البيان : انتخاب آسمان و زمين از ديگر آفريده ها براى آن است كه مردم آن دو را بزرگترين آفريده در جلو چشم مىبينند ، و از آن دو استفاده مىكنند و پند و عبرت مىگيرند ، و روايت شده است كه اين آيه براى تكذيب مجوسيها نازل شد كه معتقد بودند : خدا نور آفريده و شيطان و ظلمت ، و در تفسير تيسير نوشته است اين ردّ بر ثنويّه است و آنها كه معتقد به دو اصل نور و ظلمت بوده‌اند و نور را از يزدان و ظلمت را از اهريمن مىدانسته‌اند .\r\nمواهب عليه يا تفسير حسينى : بعضى معنى كرده‌اند : جهل و علم آفريد و يا فرمانبرى و نافرمانى يا بهشت و دوزخ ، و هدايت و گمراهى هم گفته‌اند ، و از اين جهت : ظلمات لفظ جمع گفته شده است كه ضلالت متعدد است ، و نور مفرد آورده شده است چون هدايت يكى است . و در بحر الحقايق آورده كه بيافريد آسمان دل و زمين نفس را و پيدا كرد ظلمات نفوس را از صفات بهيمى حيوانى ، و اخلاق سبعى شيطانى ، و ظاهر ساخت نور قلوب را از اوصاف ملكى روحانى و اخلاق ملكى ربانى تا اينجا منقول از تفسير حسينى است .\r\n« بِرَبِّهِمْ يَعْدِلُونَ » 1 مجمع : يعنى كافران ديگرى را با خدا مساوى مىدانند و برابر مىگذارند ، و از مجاهد و حسن بصرى نقل شده است يعنى : ديگرى را با خداى خود شريك در عبادت و پرستش قرار مىدهند « 1 » .\r\n\r\n","description":"","footnote":"\r\n( 1 ) ظاهرا صدر آيهء 26 را « هُوَ الَّذِي خَلَقَكُمْ مِنْ طِينٍ » بترجمه اش اكتفا كرده و بيان آن چنين است كه او آن خداونديست كه شما را از گل بيافريد ، چون بدن ما پرورده نبات و حيوانست و اينها پروردهء از گل ، و هر چه در زمين است از اجزاى زمين آفريده شده و طين براى آن گفت كه با آب آميخته است و لازم هر زنده آميختگى با آب است ( مصحّح )\r\n","page_name":" 389 ","page_number":389},
  {"content":"\r\n« ثُمَّ قَضى أَجَلًا وَأَجَلٌ مُسَمًّى عِنْدَه » 2 - طبرى : بعضى گفته‌اند مقصود از اجل اوّل هنگام مرگ است و اجل دوّم مدّت ميان مرگ و زندگى دوباره است ، و از ابن عبّاس نقل شده است : اجل اوّل حالت خواب است كه انسان مانند مرده است ، و اجل دوّم هنگام مرگ است .\r\nمجمع : سعيد بن جبير و مجاهد گفته‌اند : اجل اوّل بمعنى مدّت زندگى در اين عالم است ، و اجل دوّم مدّت هميشگى عالم ديگر است و اين مدّت براى آن توصيف شده است به « مُسَمًّى عِنْدَه » چون در لوح محفوظ معيّن است كه آن مدت حكومت خداوند است « 1 » و كسى را به آن دسترس نيست ، ابو مسلم گفته است : يعنى عمر گذشتگان و مدّت عمر آيندگان كه نزد خدا معيّن است .\r\n« ثُمَّ أَنْتُمْ تَمْتَرُونَ » 2 مجمع : يعنى با اينكه مىبينيد شما را خدا از خاك آفريده است و به أحوالى دگرگونتان مىكند تا دم مرگ باز شكّ در قيامت و بازگشت خود مىكنيد .\r\nمثنوى در دفتر چهارم دنباله ى حكايت بلقيس شعرى دارد مناسب اينجمله\r\n\r\nخاك را و نطفه را و مضغه را\r\nپيش چشم ما همى دارد خدا\r\n\r\n\r\nكز كجا آوردمت اى بد نيت\r\nكه از آن آيد همى خفرنجيت « 2 »\r\nتو بدان عاشق بدى در دور آن\r\nمنكر اين فضل بودى آن زمان\r\n\r\n\r\nحجت انكار شد انشار تو « 3 »\r\nاز دوا بدتر شد اين بيمار تو\r\n\r\n\r\nخاك را تصوير اين كار از كجا\r\nنطفه را خصمى و انكار از كجا\r\n\r\n\r\nچون در آندم بىدل و بىسربدى\r\nفكرت و انكار را منكر بدى\r\n\r\n\r\nاز جمادى چون كه انكارت برست\r\nهم از اين انكار حشرت شد درست\r\n\r\n\r\nپس مثال تو چو آن حلقه ز نيست\r\nكز درونش خواجه گويد خواجه نيست\r\n\r\n\r\nحلقه زن زين « نيست » دريابد كه هست\r\nپس ز حلقه بر ندارد هيچ دست\r\n\r\n\r\nپس هم انكارت مبين مىكند\r\nكز جماد او حشر صد فن مىكند\r\n\r\n\r\n","description":"","footnote":"\r\n( 1 ) يعنى وقتى كه در آنوقت قضاء الهى بوجود آن تعلق گرفته است .\r\n( 2 ) يعنى سنگينى و گرانى .\r\n( 3 ) حشر و نشر تو .\r\n","page_name":" 390 ","page_number":390},
  {"content":"\r\n\r\n« يَعْلَمُ سِرَّكُمْ وَجَهْرَكُمْ » 3 تفسير حسينى نوشته است : در فتوحات آورده كه سرّكم اشارت است به نسبت باطنى انسان ، و جهركم عبارت از نسبت ظاهرى او است ، و در نقد النّصوص فرموده : انسان مرآتى است ذات وجهين ، در يك رويش خصائص ربوبيت پيدا ، و در ديگر رويش نقايص عبوديت هويدا ، چون بخصايص ربوبيّت نگرى از همه ى موجودات بزرگوارتر است ، و چون نقايص عبوديت شمرى از همه كاينات خوارتر و بىمقدارتر است .\r\nرباعى\r\n\r\nچون در خود از اوصاف تو يابم اثرى\r\nحاشا كه بود نيكتر از من دگرى\r\n\r\n\r\nو اندم كه فتد به حال خويشم نظرى\r\nدر هر دو جهان نباشد از من بترى\r\n\r\nپس حقّ سبحانه و تعالى ميفرمايد كه اسرار و خصايص شما در مرتبه ى غيب ميدانم ، و آثار نقايص شما را در عالم شهادت مىشناسم ، و ديگر مىدانم آنچه شما مىكنيد از عملى كه سبب ترقّى باشد در درجات انسانيّت ، يا موجب تنزل بدركات حيوانيت ، و دانستن اين دانائى سالك را بر آن دارد كه با صلاح و تزكيه ى اعمال مشغول شده از حضيض استيفاى حظوظ حيوانى بذروه ى استيناس نعيم روحانى متصاعد گردد . قطعه :\r\n\r\nحيف باشد كه عمر انسانى\r\nچون بهائم بخواب و خور گذرد\r\n\r\n\r\nآدمى مىتواند از كوشش\r\nكز فرشته بفضل درگذرد\r\n\r\nسخن ما : 1 - يادآورى و توجّه دادن مردم بت پرست و بىدين است بيك واقعيّت وجدانى كه اين آفرينش بزرگ كه زمين و آسمان و روشنى و تاريكى است يا افراد كوچك كه شما جنس دو پا و آدميزاد باشيد و پيدايش و بقاى شما از همين كره ى زمين و خاك هست ، همگى آفريده ى يك قدرت است كه ستودگى ، و پاكيزگى منحصر به آن است چون عيب و نقص و ناتوانى در آن متصوّر نيست كه اگر نه چنين باشد آفرينش بدين عظمت از او ممكن نيست . دوّم - آغاز بجمله ى « الْحَمْدُ لِلَّه » شايد براى همين باشد كه نشان بدهد اين آفرينش پهناور مستلزم\r\n","description":"","footnote":"","page_name":" 391 ","page_number":391},
  {"content":"\r\n\r\nستودگى و پاكيزگى و دورى از هر نقص و ضعف است . 3 - در آيت آخر يادآورى شده است كه همان آفريننده است كه از نهان و آشكار شما خبردار است چون از هر ناتوانى منزّه است و شايد اين آيه براى تثبيت مطالب جلو باشد كه چون پاكيزه ى از نقص و بيچارگى است پس يقين بدانيد كه بر همه چيز شما مطلع است و بايد دلبسته به او باشيد و او را پرستش نمائيد .\r\n[ سوره الأنعام ( 6 ) : آيات 4 تا 6 
  ]\r\nوَ ما تَأْتِيهِمْ مِنْ آيَةٍ مِنْ آياتِ رَبِّهِمْ إِلَّا كانُوا عَنْها مُعْرِضِينَ ( 4 ) فَقَدْ كَذَّبُوا بِالْحَقِّ لَمَّا جاءَهُمْ فَسَوْفَ يَأْتِيهِمْ أَنْباءُ ما كانُوا بِه يَسْتَهْزِؤُنَ ( 5 ) ألَمْ يَرَوْا كَمْ أَهْلَكْنا مِنْ قَبْلِهِمْ مِنْ قَرْنٍ مَكَّنَّاهُمْ فِي الأَرْضِ ما لَمْ نُمَكِّنْ لَكُمْ وَأَرْسَلْنَا السَّماءَ عَلَيْهِمْ مِدْراراً وَجَعَلْنَا الأَنْهارَ تَجْرِي مِنْ تَحْتِهِمْ فَأَهْلَكْناهُمْ بِذُنُوبِهِمْ وَأَنْشَأْنا مِنْ بَعْدِهِمْ قَرْناً آخَرِينَ ( 6 )\r\nمعنى لغات : انباء - جمع نباء بفتح نون و با معنى خبر و اطَّلاع . مدرارا ريزش تند ، بفراوانى ريختن مانند شير حيوان . انشأنا - از مصدر انشاء بر وزن افعال بكسر همزه بمعنى پرورش دادن ، چيزيرا ايجاد كردن و پيدايش دادن آغاز كردن خلق و آفرينش ، وضع و آغاز كردن سخن . قرن - شاخ قسمت بالاى سر انسان ، اوّل نمودارى آفتاب ، يك بارش باران ، مدّت صد سال ، اهل و مردم يك زمان ، مقدارى از زمان .\r\nترجمه :\r\n[ آن كافران 
  ] 4 هر نشانه از نشانه هاى پروردگار خود كه ديدند رو - گردان از آن شدند .\r\n5 پس آنچه از حقّ رسيد دروغ شمردند و به زودى خبر مسخرگى [ و سزاى حقّ خوار نمودن 
  ] در جلو خود بيابند . 6 مگر ندانند پيش از ايشان مردمى را نابود كرديم با اينكه آن توان كه به آنان در زمين شان داديم اينان را ز آن بهره مند نكرديم و ز آسمان بر آنان باران فراوان ريختيم و رودها از\r\n","description":"","footnote":"","page_name":" 392 ","page_number":392},
  {"content":"\r\n\r\nزمين شان روان كرديم وز آن پس بسزاى گناهانشان نابودشان كرديم و از پى آنان گروهى ديگر آفريديم .\r\nسخن مفسّرين : « مِنْ قَرْنٍ » 4 مفسّرين و بخصوص محمّد عبده نوشته است :\r\nمقصود از اين كلمه مردمان مجتمع در يك زمان هستند ، و مقدار زمان قرن همان مدّت متوسّط عمر مردم يك دوره است و نيز قرن را محدود كرده‌اند به شصت و - هفتاد و هشتاد و صد . و زجّاج گفته است قرن مردم يك دورانى است كه شخص نمايانى در آنها باشد ، مثل پيغمبر يا عالم بزرگ يا پادشاه .\r\n« مَكَّنَّاهُمْ فِي الأَرْضِ » 6 فخر : مقصود از اين جمله ها اين است : اهل مكّه متوجّه شوند كه ديگران مثل عاد و ثمود و فرعون از آنها ثروتمندتر بودند و نابود شدند و مغرور نشوند ، و در اين آيه سه پرسش ممكن است اوّل - در هلاك يك مردم كه نيكان هم مثل پيغمبران و مؤمنين آنها نيز نابود شده‌اند چه عبرت و پندى است ؟ جواب آن است كه هلاكت بواسطه ى فروختن دين به دنيا بوده است كه در نتيجه ى محروميت از دين به عذاب هميشگى گرفتار هستند ، دوّم - آنكه گفته شده است « ألَمْ يَرَوْا كَمْ أَهْلَكْنا » آيا نديده‌اند چقدر نابود كرديم ، در صورتى كه اين مردم كه روى سخن با آنها است آنجا نبودند پس چگونه تصديق كنند ؟ جواب آن است كه قضاياى گذشتگان و افسانه هاى آنها مشهور بوده است و آنها دانسته و شنيده بوده‌اند . سوّم - گفته شده است : ملَّت ديگرى ايجاد كرديم ، آيا براى پند و عبرت مخالفين چه اثرى دارد كه بدانند كسانى ديگر جاى هلاك شدگان را گرفته‌اند ؟\r\nجواب آن است : براى اين يادآورى شده است كه بدانند در قدرت الهى است كه آنها را نابود كند و دارائى و حكومت و شخصيت آنها را به ديگران بدهد .\r\nسخن ما : معرّفى منكرين است و پند و عبرت كه به آيت اوّل انكار و استهزاى آنها يادآورى شده است و در دنباله ى آن تهديد بمجازات سوء عمل آنها است و در مرتبه ى سوّم راهنمائى است بتاريخ گذشته كه بايد از آن پند گرفت و مسير فكر و عمل خود را عوض كرد چون گذشته است آموزگار آينده .\r\n","description":"","footnote":"","page_name":" 393 ","page_number":393},
  {"content":"\r\n\r\n[ سوره الأنعام ( 6 ) : آيات 7 تا 9 
  ]\r\nوَ لَوْ نَزَّلْنا عَلَيْكَ كِتاباً فِي قِرْطاسٍ فَلَمَسُوه بِأَيْدِيهِمْ لَقالَ الَّذِينَ كَفَرُوا إِنْ هذا إِلَّا سِحْرٌ مُبِينٌ ( 7 ) وَقالُوا لَوْ لا أُنْزِلَ عَلَيْه مَلَكٌ وَلَوْ أَنْزَلْنا مَلَكاً لَقُضِيَ الأَمْرُ ثُمَّ لا يُنْظَرُونَ ( 8 ) وَلَوْ جَعَلْناه مَلَكاً لَجَعَلْناه رَجُلًا وَلَلَبَسْنا عَلَيْهِمْ ما يَلْبِسُونَ ( 9 )\r\nمعنى لغات : قرطاس - بهر سه حركت قاف كاغذ قابل كتابت ، غرض و هدف از هر چيز ، دختر سفيد بلند بالا ، شتر ماده ى جوان . ينظرون - از مصدر انظار به - معنى مهلت دادن مقروض در پرداخت قرض ، كسى را همانند كسى قرار دادن اجازه ى نظر و ديدن به كسى دادن .\r\nجهت نزول : مجمع البيان : از كلبى نقل شده است كه سه نفر از اعراب مكه نضربن حرث و عبد اللَّه بن ابى اميّه ، و نوفل بن خويلد ، نزد پيغمبر ( ص ) آمدند و گفتند ما گفتار تو را نمىپذيريم مگر چهار ملك از آسمان بيايند با نوشته اى از جانب خدا كه شاهد بر پيغمبرى تو باشند ، در جواب آنها آيه نازل شد .\r\nترجمه :\r\n7 اى پيغمبر اگر نامه اى بكاغذ نوشته بر تو فرو فرستيم كه اين كافران بدست خود بپسايند گويند : اين بجز جادوى آشكار نباشد .\r\n8 گويند : چرا فرشته بر او فرود نيامد ؟ بدانند اگر فرشته فرستيم كار انجام شده است [ و كس زنده نماند 
  ] و مهلت زندگى بايشان ندهند .\r\n9 و اگر پيغمبر را از فرشتگان كنيم او را مردى كنيم كز آنچه ديگران پوشند بر تنش نمائيم . [ و يا شناسائى او را از آنان پوشيده بداريم بآنگونه كه خود دلشان را از شناسائى پيغمبر پوشيده ميدارند 
  ] .\r\nسخن مفسّرين : « كِتاباً فِي قِرْطاسٍ » 7 مجمع : از ابن عبّاس نقل شده است يعنى نامه ى نوشته ى آويخته ى از آسمان تا به زمين .\r\nكشف نوشته : پير طريقت گفت : آه از روز اوّل ، اگر آن روز عنايت بود طاعت\r\n","description":"","footnote":"","page_name":" 394 ","page_number":394},
  {"content":"\r\n\r\nسبب مثوبت است و معصيت سبب مغفرت و اگر آن روز عنايت نبود طاعت سبب ندامت است و معصيت سبب شقاوت ، شكر كه شيرين آمد نه بخويشتن آمد حنظل كه تلخ آمد نه بخويشتن آمد كار نه به آن است كه از كسى كسل آيد و از كسى عمل كار آن دارد كه شايسته ى خود كه آمد در ازل ، الهى گر در كمين سرّ تو به ما عنايت نيست سر انجام قصه ى ما جز حسرت نيست .\r\n« لَقُضِيَ الأَمْرُ » 8 مجمع : سدّى و قتاده و حسن بصرى گفته‌اند : يعنى : با بيچارگى نابود خواهند شد ، مجاهد گفته است : يعنى اگر ملكى به صورت اصلى خود فرود آيد قيامت به پا خواهد شد و دنباله ى آن بيچارگى است و نابودى .\r\n« لَجَعَلْناه رَجُلًا » 9 طبرى : يعنى بايستى او را به صورت مردى از بشر قرار بدهيم ، زيرا آن عربها نميتوانند ملك را به صورت خودش مشاهده كنند ، پس فرقى نيست كه براى نبوت ملك بيايد يا آدمى .\r\n« وَلَلَبَسْنا عَلَيْهِمْ ما يَلْبِسُونَ » 9 كشّاف زمخشرى : « لبسنا » با يك لام نيز قرائت شده است و « يلبّسون » با تشديد باء ، و در تفسير ابو السّعود نوشته است : هر دو فعل با تشديد نيز قرائت شده است .\r\nطبرى : يعنى چون ملك را به غير صورت آدمى نميتوانند ببينند ، پس آن ملك به صورت مرد ، موجب اشتباه و مغالطه ى آنها مىشود همانطور كه خودشان حقيقت و درستى تو را بر خودشان مشتبه ميكنند ، و از ابن عبّاس و ضحّاك نقل شده است يعنى : همانطور كه يهودى و مسيحى تورات و انجيل را بر خود مشتبه كرده‌اند آن ملك به صورت آدمى نيز بر آنها مشتبه خواهد شد ، ولى اين معنى درست نيست چون اين آيات براى اعراب بت پرست است .\r\nمجمع : بعضى گفته‌اند : يعنى : اگر ملك بفرستيم آن را نخواهند شناخت مگر با فكر و تأمّل ، و چون تسليم بفكر و استدلال نيستند پس در همان اشتباه باقى خواهند بود .\r\nتنوير المقباس ابن عبّاس : يعنى : البتّه بر آن ملائكه خواهيم پوشيد لباسى\r\n","description":"","footnote":"","page_name":" 395 ","page_number":395},
  {"content":"\r\nمثل همان لباسهائى كه خودشان مىپوشند ، و بعضى گفته‌اند : يعنى صورت ملك را بر آنها مشتبه مىكنيم همانطور كه ايشان صفت و نبوّت پيغمبر را بر خود مشتبه مىكنند .\r\nتفسير عبده : رشيد رضا در اين جمله ى آيه مطلبى نوشته است كه براى تنوع و نمونه ى افكار ، ترجمه مىشود : انسان در حال عادى خود نمىتواند جنّ و ملك را به صورتى كه آفريده شده ببينند ، چنان كه در قرآن نسبت به شيطان گفته شده است : « إِنَّه يَراكُمْ هُوَ وَقَبِيلُه مِنْ حَيْثُ لا تَرَوْنَهُمْ » همانطور كه بعضى . جسمهاى لطيف و بىرنگ مانند هوا و عناصر اوّلى كه مولد آب و هوا است قابل ديدن انسان يا انسان قابل ديدن آن نيست ، و ملائكه و جنّ از عالم غيبى ديگر هستند ، لطيفتر از اين اجسام ، و مىگويند كه آنها مىتوانند به صورت اجسام انبوه تر نمودار شوند همانطور كه آب باشكال مختلف نمودار مىشود مانند : هواى رقيق و غليظ و مايع و برف و يخ . با اين تفاوت كه تبدلات صور مواد عالم به اختيار خود نيست و بموجبات طبيعى است مثل سردى و گرمى كه موجب مىشود آب بصورتهاى ديگر نمودار شود ، ولى جنّ و ملك به اجازه ى خداوند قدرت دارند كه در مواد عالم تصرّف كنند و ابدان خود را تحليل كرده با موادّ عالم تركيب نمايند پس اگر آنها در صورت متناسب با ماده ى اين عالم نمودار شوند ، بشر مىتواند آنها را ببيند ، ولى بشر غير عادى مثل انبياء ممكن است آنها را به صورت اصلى ببينند چنان كه پيغمبر دو نوبت جبرئيل را به صورت اصلى ديد و اين بر خلاف عادت است ، بعلاوه كه انسان پاره اى چيزهاى ادراك نشدنى را با انواع وسائل غير عادى در مييابد مانند تلگراف بيسيم و ديگر وسائل كهربائى و چون انسان داراى روح لطيف و عقل است و ملائكه نيز مخلوقى است عاقل و عالم با يكديگر تناسب و حدّ مشترك دارند ، پس ممكن است اين دو دسته ارواح عاقل با يكديگر مربوط شوند كه براى انسان موجب اقتباس علم و ادراك بشود ، همانطور كه انسان از وسائل غير عادى ادراك مىكند چيزهائى را كه دركش آسان و همگانى نيست ، و\r\n","description":"","footnote":"","page_name":" 396 ","page_number":396},
  {"content":"\r\nچون در دين معيّن شده است درستى وحى و الهام ، مىتوانيم بفهميم كه اگرچه آدمى بموجودات آسمانى مانند موجودات زمينى مسلط نيست ولى بعضى ارواح بشرى ، بواسطه ى تناسب روحى ميان آدم و ملك ، ميتواند با طهارت روحى و علو نفس خود اين رابطه را دريابد و برقرار كند ، و البتّه اينها دو دسته‌اند : اوّل - آنها كه با امتياز در خلقت و عنايت خداوندى با ملائكه و فرستادگان خداوند رابطه دارند پيغمبران هستند ، دوّم - آنها كه با نهاد پاك و كوشش و رياضت و عمل صالح لايق الهام حقّ و بشارت بخير و صلاح از عالم بالا شده‌اند ، مانند مريم مادر مسيح كه ملك به او نمودار شد در پيدايش عيسى و در بشارت بپيدايش آن حضرت .\r\nطنطاوى : در لطيفه ى سوّم دنباله ى اين آيات : معنى اين جمله آن است كه ملائكه اگر براى بشر نمودار شوند بايستى به صورت آدمى باشند ، و اين مطلب در علوم امروز ثابت شده است زيرا در علم ارواح از چگونگى نمودارى روح بحث كرده‌اند و به اين نتيجه رسيده‌اند كه روح آن مرده كه براى زندگان ظاهر مىشود ، مقدارى از ثقل و جسم معمول « آن كه بخواب مانيتيسمى خواب رفته است » به خود مىگيرد ، و آن شخص معمول « بخواب شده » در آن مدت كه بخواب است و روح نمايان است ، به همان اندازه كه وسيله ى تشكل روح شده است از جسم او كم شده و او سبكتر است ، و عدّه اى از علماى اين فن تجربه كرده‌اند كه وزن معمول در آن مدّت خواب رفته نصف وزن قبلى خود را داشته است و ابزارى داشته‌اند كه هنگام نمودارى روح سنگينى معمول را نشان مىداده است هر چه روح نمودارتر مىشده است وزن او سبكتر مىشده است تا نزديك به نصف مىشده است . و علماى روح شناس معتقد هستند كه روح داراى مادّه ى لطيفى است كه مدّتها با او هست و بجاى غلافى است براى او ، و مانند قالبى است كه وسيله ى نمايش آن جسمى است كه در هنگام احضار روح به نظر ما مىرسد . و چون ارواح بايستى به اين وسائل نمودار شوند ، پس در ملائكه كه لطيفتر هستند ناچار به غير اينطور\r\n","description":"","footnote":"","page_name":" 397 ","page_number":397},
  {"content":"\r\n\r\n\r\nوسائل ممكن نخواهد شد . اين است كه خداوند مىگويد : اگر ملك بفرستم به - صورت مرد خواهد بود و مىبينيد او را و همين اشتباه برميگردد ، و البتّه در آن موقع بايد ماده اى خارجى باشد كه ملك را نشان دهد ، نه فقطَّ با وهم و خيال چيزى به نظر برسد .\r\nسخن ما : 1 - آيت اوّل معيار عقل و فكر را نشان مىدهد كه مرد كج - انديش و لجوج معقول و متخيّل و محسوس ندارد ، او نميخواهد و نمىتواند محمّد بشناسد و قرآن بفهمد پس اگر اين قرآن را به صورت كتاب نوشته اى از آسمان به دستش دهند ، باز هم بيخرد است و سر سخت و آن را جادو مىداند . 2 - در آيت دوم جمله ى « لَوْ أَنْزَلْنا مَلَكاً » تا آخر مىفهماند كه اگر وسائل رسمى همگانى مىخواهيد همين است كه در جلو چشم داريد ، پيغمبر است و قرآن و اگر وسائل ما فوق آنچه ديده‌ايد بخواهيد مانند ملائكه و آثار مرموز قدرت خداوند ، نتيجه ى آن ويرانى است و نابودى همگانى . 3 - از جمله ى « لَوْ جَعَلْناه مَلَكاً لَجَعَلْناه رَجُلًا » شايد اين معنى استفاده بشود : اگر انتظار داريد كه پيغمبر و مربّى شما غير بشر باشد توقّعى است محال زيرا قانون طبيعت و ارتباط و تجانس انواع موجودات مستلزم آن است كه از نوع انسان با انسان معاشر باشد و او را تربيت كند ، و جمله ى « لَلَبَسْنا عَلَيْهِمْ ما يَلْبِسُونَ » آنچه تفسير در دسترس است بمعنى اشتباه نوشته شده است چنان كه نقل كرديم ، فقط تفسير تنوير المقباس منسوب بابن عبّاس به معنى لباس نوشته است ، و در ظاهر جمله تناسبى با لبس بمعنى اشتباه نيست چنان كه نقل كرديم از مفسّرين كه با تعبيرات مختلف اين معنى را استخراج كرده اند\r\n[ سوره الأنعام ( 6 ) : آيات 10 تا 11 
  ]\r\nوَ لَقَدِ اسْتُهْزِئَ بِرُسُلٍ مِنْ قَبْلِكَ فَحاقَ بِالَّذِينَ سَخِرُوا مِنْهُمْ ما كانُوا بِه يَسْتَهْزِؤُنَ ( 10 ) قُلْ سِيرُوا فِي الأَرْضِ ثُمَّ انْظُرُوا كَيْفَ كانَ عاقِبَةُ الْمُكَذِّبِينَ ( 11 )\r\n","description":"","footnote":"","page_name":" 398 ","page_number":398},
  {"content":"\r\nمعنى لغات : حاق - از مصدر حيق بفتح حاء و سكون ياء بمعنى فراگير شدن شخص بسزاى گناه خود .\r\nترجمه : [ اى محمّد ، اين تقاضاهاى غلط و بهانه گيرى و مسخرگى اين مردم تو را دلگير نكند 
  ] كه 10 پيغمبران پيش از تو را بريشخند و فسوس گرفتند ، سپس سزاى فسوس آن مسخره مردم دامنگيرشان شد .\r\n11 اى محمّد بگو : در زمين گردش كنيد و آنگاه بنگريد : سر انجام دروغ پنداران بكجا رسيد ؟ [ و سزاى آنان كه سخن حقّ دروغ شمردند چه بود 
  ] ؟\r\nسخن مفسّرين : « ما كانُوا بِه يَسْتَهْزِؤُنَ » 10 مفسّرين براى كلمهء « ما » دو - معنى نوشته‌اند : 1 - مقام پيغمبران و احكام آنها ، و با اين معنى همه ى جمله چنين معنى مىشود : فراگرفت مردمان كافر را مجازات ردّ گفتار پيغمبران و سزاى انكار مقام آنها كه بريشخند و مسخره مىگرفتند ، 2 - تهديد و تخويف پيغمبران به عذاب و آزار منكرين ، و معنى جمله چنين مىشود : مجازات و عذابى كه بمسخره و استهزاء مىشمردند آنها را فرا گرفت .\r\n« قُلْ سِيرُوا فِي الأَرْضِ » 11 در تفسير حسينى نوشته است : يعنى اگر عذاب گذشتگان مسلم نمىداريد . سير كنيد در زمين ، گاهى بيمن ، گاهى بشام و بر ديار عاد و ثمود بگذريد « 1 » .\r\n« ثُمَّ انْظُرُوا » 11 مجمع : يعنى با چشم ببينيد ، و بدل بينديشيد و پند گيريد .\r\nسخن ما : اين آيه تهديد مىكند اعراب را به آنچه در خاطره ها بوده است و بيشترشان شنيده بودند مانند قضيّه ى عاد و ثمود و سرگذشتهاى هولناك قبايل نابود شده كه در تاريخ آنها را عرب بائده مىنامند .\r\n\r\n","description":"","footnote":"\r\n( 1 ) معنى « سِيرُوا فِي الأَرْضِ » توجّه بتاريخ گذشتگان است و عبرت گيرى از سر انجام كار و كردارشان و طرز تفكّرشان . ( مصحّح ) .\r\n","page_name":" 399 ","page_number":399},
  {"content":"\r\n[ سوره الأنعام ( 6 ) : آيات 12 تا 19 
  ]\r\nقُلْ لِمَنْ ما فِي السَّماواتِ وَالأَرْضِ قُلْ لِلَّه كَتَبَ عَلى نَفْسِه الرَّحْمَةَ لَيَجْمَعَنَّكُمْ إِلى يَوْمِ الْقِيامَةِ لا رَيْبَ فِيه الَّذِينَ خَسِرُوا أَنْفُسَهُمْ فَهُمْ لا يُؤْمِنُونَ ( 12 ) وَلَه ما سَكَنَ فِي اللَّيْلِ وَالنَّهارِ وَهُوَ السَّمِيعُ الْعَلِيمُ ( 13 ) قُلْ أغَيْرَ اللَّه أَتَّخِذُ وَلِيًّا فاطِرِ السَّماواتِ وَالأَرْضِ وَهُوَ يُطْعِمُ وَلا يُطْعَمُ قُلْ إِنِّي أُمِرْتُ أَنْ أَكُونَ أَوَّلَ مَنْ أَسْلَمَ وَلا تَكُونَنَّ مِنَ الْمُشْرِكِينَ ( 14 ) قُلْ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ ( 15 ) مَنْ يُصْرَفْ عَنْه يَوْمَئِذٍ فَقَدْ رَحِمَه وَذلِكَ الْفَوْزُ الْمُبِينُ ( 16 )\r\nوَ إِنْ يَمْسَسْكَ اللَّه بِضُرٍّ فَلا كاشِفَ لَه إِلَّا هُوَ وَإِنْ يَمْسَسْكَ بِخَيْرٍ فَهُوَ عَلى كُلِّ شَيْءٍ قَدِيرٌ ( 17 ) وَهُوَ الْقاهِرُ فَوْقَ عِبادِه وَهُوَ الْحَكِيمُ الْخَبِيرُ ( 18 ) قُلْ أَيُّ شَيْءٍ أَكْبَرُ شَهادَةً قُلِ اللَّه شَهِيدٌ بَيْنِي وَبَيْنَكُمْ وَأُوحِيَ إِلَيَّ هذَا الْقُرْآنُ لأُنْذِرَكُمْ بِه وَمَنْ بَلَغَ أإِنَّكُمْ لَتَشْهَدُونَ أَنَّ مَعَ اللَّه آلِهَةً أُخْرى قُلْ لا أَشْهَدُ قُلْ إِنَّما هُوَ إِله واحِدٌ وَإِنَّنِي بَرِيءٌ مِمَّا تُشْرِكُونَ ( 19 )\r\nمعنى لغات : فاطر - از مصدر فطره بكسر فاء بمعنى پيدايش و شكافتن و آغاز خلقت ، در مجمع البيان از ابن عبّاس نقل كرده است كه او گفت : من معنى « فاطر » را نميدانستم تا اينكه دو عرب در حفر چاهى با هم نزاع داشتند ، نزد من به - حكومت آمدند ، يكى از آن دو گفت : « أنا فطرتها » يعنى من از تو جلوتر آغاز كردم بكندن آن .\r\nجهت نزول : آيت چهاردهم « قُلْ أغَيْرَ اللَّه تا آخر » : مجمع البيان : نقل كرده‌اند كه مردم مكه به پيغمبر ( ص ) عرض كردند : تو چون فقير هستى دين ملَّت خود را رها كرده و اين ادعاها را مىكنى ، ما ميتوانيم آنقدر سرمايه به تو بدهيم كه از\r\n","description":"","footnote":"","page_name":" 400 ","page_number":400},
  {"content":"\r\n\r\nهمه ى ما بىنيازتر باشى ، اين آيه در جواب آنها نازل شد . و براى آيت 19 « قُلْ أَيُّ شَيْءٍ أَكْبَرُ تا آخر » از كلبى نقل كرده است : مردم مكه بپيغمبر عرض كردند مگر خداوند كسى جز تو نداشت كه برسالت بفرستد ؟ ما كسى نيافتيم كه گواه راستى تو باشد و از يهود و مسيحيها پرسيديم ، آنها گفتند : نامى و يادى از اين شخص در كتابهاى ما نيست ، اگر تو شاهدى بر درستى سخن خوددارى بما معرّفى كن ، آيت « قُلْ أَيُّ شَيْءٍ تا آخر » در جواب آنها نازل شد .\r\nترجمه :\r\nاى محمّد بكافران بگو 12 : آنچه بآسمانها و زمين هست مال چه كسى است ؟ [ خود بپاسخ 
  ] بگو : براى آن خدا است كه مهر ببندگان بر خود استوار دارد و شما را بروز رستاخيز فراهم كند كه دو دلى در آن نباشد ولى آن كسان كه به خود زيان رسانده‌اند [ چه آماده ى فرمانبرى نشده‌اند 
  ] مؤمن نمىشوند ،\r\n13 با اينكه براى خدا است آنچه [ موجود است 
  ] بروز و شب آرام گرفته و او است شنواى دانا .\r\n14 بگو : مگر شود كه جز خدا دوست بدارم كه او پديد آرنده ى آسمانها و زمين است و غذا مىدهد و او خوراك نخواهد . بگو به من فرمان شده است كه من نخستين مسلمان باشم و البتّه تو ز انباز پنداران براى خدا مباش .\r\n15 بگو : ميترسم اگر نافرمانى پروردگار خود كنم گرفتار آزار آن روز بزرگ شوم .\r\n16 و هر كه آن روز آزار از او بگردد خدا به او مهر كرده است و همين است رستگارى نمودار .\r\n17 و اگر خدا تو را بآزار بپسايد جز او كس آسوده ات نكند و اگر تو را به نيكى پسايد او بر همه چيز توانا بود .\r\n18 و او است چيره بر سر بندگان خود كه او حكيم است و خبير .\r\n19 و نيز از بىدينان بپرس . بزرگتر گواهى كدام است خود بگو : خدا ميان من و شما گواه است [ كه انجام پيغمبرى مىكنم و نميپذيريد 
  ] و اين قرآن وحى به من شده است تا شما را ز بد آينده بيم دهم و نيز آن را كه اين قرآن به او رسد [ او نيز چنان است كه از من شنيده 
  ] آيا شما توانيد گواهى دهيد كه با خدا دگر خدايان باشد ؟ خود بگو : من چنين گواهى ندهم و بگو همانا هم او است خداى يكتا و بس و البتّه من از آنچه بانباز خدا آوريد بيزارم .\r\n","description":"","footnote":"","page_name":" 401 ","page_number":401},
  {"content":"\r\n\r\nسخن مفسّرين : « كَتَبَ عَلى نَفْسِه الرَّحْمَةَ » 12 طبرى : يعنى اين مردم منكر توحيد و نبوت تو ، اگر توبه كردند ، پذيرفته مىشود ، چون رحمت و مهربانى من گنجايش همه چيز دارد ، و عبد اللَّه عمر گفته است : خدا صد رحمت دارد ، يكى از آنها را به زمين فرستاده است كه موجودات زمينى از جنّ و انس و بهيمه و پرنده و حشره به آن وسيله با يكديگر زندگى ميكنند ، و عمر از كعب الأحبار پرسيد اوّل مخلوق خدا چيست ؟ او گفت : خداوند بانگشت قدرت بىوسيله ديگر نوشت :\r\nمن خداى يگانه‌ام كه مهربانيم از خشم من جلوتر است .\r\nمجمع : يعنى 1 - بر خود لازم دانسته است انعام بر آفريدگان . 2 - لازم كرده است كه فرمانبران را مزد بدهد . 3 - مهلت داده است تا گناهكار توبه كند و خود را اصلاح نمايد . 4 - بر امّت پيغمبر رحم كرد كه مثل گذشتگان در برابر تكذيب پيغمبران نابودشان نخواهد كرد .\r\nتأويلات كاشانى : يعنى چون موجب افاضه خير و كمال است بهر فرد مستعدّ قابل پس هر مستحقّ رحمت چه براى پيدايش يا براى وصول بكمال مشمول آن رحمت خداوند مىشود اگر آمادگى و لياقتش فراهم شود .\r\nتفسير حسينى نوشته است : و مىشايد كه مراد رحمت ذاتيّه باشد كه رحمت مطلقه و امتنانيّه نيز گويند و آن رحمتى است كه همه چيز را فرا رسيده ، و نتيجه آن عطا دادن است بىسابقه ى سؤال و استدعا و رابطه ى حاجت و استحقاق .\r\nمثنوى گفته است :\r\n\r\nچشمبند خلق جز اسباب نيست\r\nهر كه لرزد بر سبب ز اصحاب نيست\r\n\r\n\r\nليك حقّ اصحاب و نااصحاب را\r\nدر گشاد و برد تا صدر سرا\r\n\r\n\r\nدر عدم ما مستحقّاق كى بديم\r\nكه بر اين جان و بر اين دانش زديم\r\n\r\n\r\nدر عدم ما را چه استحقاق بود\r\nتا چنين عقلى و جانى رو نمود\r\n\r\n\r\nاى بكرده بار هر اغيار را\r\nاى بداده خلقت گل خار را\r\n\r\n\r\nخاك ما را ثانيا پاليز كن\r\nهيچ نى را بار ديگر چيز كن\r\n\r\n","description":"","footnote":"","page_name":" 402 ","page_number":402},
  {"content":"\r\nتفسير صافى : يعنى بر خود لازم كرده است رهبرى شما را بهدايت بسوى معرفت و توحيد بوسيله ى پيغمبران و كتابهاى آسمانى .\r\n« وَلَه ما سَكَنَ فِي اللَّيْلِ وَالنَّهارِ » 13 طبرى : يعنى حكومت بر همه براى خداوند است چون هر آفريده اى در شب و روز زندگى مىكند و قرار دارد .\r\nمجمع : اين جمله را چند معنى كرده‌اند : 1 - ابن اعرابى گفته است به - معنى وقوع در زمان است يعنى هر موجود در شب و روز . 2 - يعنى هر آنچه بشب آرام است و روز براى زندگى در جنبش است ، و جهت اينكه ساكن را نام برده و از متحرك ياد نشده است آن است كه سكون بيشتر است و عمومىتر ، و هم عاقبت حركت سكون است ، و نيز نعمت و خوشى سكون بيش از حركت است . 3 - يعنى هرارام و جنبنده و چون يك قسمت ياد شده است از نام قسمت ديگر بىنياز بوده است و در عرب اين گونه استعمال زياد است مثل « سرابيل تقيكم الحرّ » يعنى لباسهائى كه شما را از گرما نگاه مىدارد و چون معلوم است كه از سرما نيز حفظ مىكند نام سرما برده نشده است ، و چون حوادث عالم يا حركت است يا سكون ، براى نشان دادن عمومىترين مخلوق و آفريده ها است كه همه در ضمن اين دو حالت پيدا مىشود .\r\nطنطاوى : جمله ى « لَه ما سَكَنَ » براى اظهار كمال قدرت است كه اين عالم پهناور همگى در جنبش هستند ، ولى شما در شب زمين و آسمان و ستاره ها را آرام مىبينيد و وسيله ى آرامش خاطرتان هست ، و كمال قدرت در ايجاد متحرّك است به صورت ساكن .\r\n« فاطِرِ السَّماواتِ وَالأَرْضِ وَهُوَ يُطْعِمُ وَلا يُطْعَمُ » 14 مجمع : و ابو الفتوح و ديگران : در « لا يُطْعَمُ » چند قرائت نقل كرده‌اند : 1 - لا يطعم با فتح ياء يعنى خود چيزى نميخورد . 2 - اشهب عقيلى هر دو را بيك وزن قرائت كرده است از مصدر اطعام بمعنى غذا دادن و معنى اين است كه بعضى را بهرمند دارد ، و بعضى را محروم . 3 - قرائت مشهور .\r\n","description":"","footnote":"","page_name":" 403 ","page_number":403},
  {"content":"\r\nامام فخر : چون متعدّد و غير واحد ، ممكن است يعنى قابل بود و نبود است پس پيدايش اين موجودات جوربجور و متعدّد بايستى از يك واحد و وحدت حقيقى باشد كه او ثابت است و پديد آرنده ى اين انواع و اقسام ، پس خداوند « فاطِرِ السَّماواتِ » پديد آرنده ى همه ى آفريده ها است ، و چون اطعام مستلزم شود رساندن و ايجاد منافع است ، پس خداوند كه پديد آرنده ى موجودات است موجب همه ى اطعامها و سودها است ، و البتّه آن كه اينها را ايجاد مىكند خود از همه ى آنها بىنياز است ، پس با دليل و برهان ثابت شد كه خداوند « فاطِرِ السَّماواتِ » است و « يُطْعِمُ وَلا يُطْعَمُ » است ، و چون در جمله ى پيش « أغَيْرَ اللَّه أَتَّخِذُ وَلِيًّا » كلمه ى « ولىّ » بمعنى قريب و نزديك هست ، پس بصريح عقل نميتوان نزديك شد به غير خداوند كه جملگى محتاجند و نيازمند ، و در نتيجه بموجب اين آيه و حكم عقل بايستى دل را از هر چيزى جز خدا پاك نمود و علايق و دل بستگيها بريده شود .\r\n« أُمِرْتُ أَنْ أَكُونَ أَوَّلَ مَنْ أَسْلَمَ » 14 مجمع : يعنى تسليم بفرمان و راضى به - حكم خداوند باشم . كلبى گفته است : يعنى از مردم اين دوران جلوتر با اخلاص بندگى و عبادت كنم ، حسن بصرى گفته است : يعنى پس از مدتى كه پيغمبرى نبوده است از همه زودتر من مؤمن شوم و از امّت خودم جلوتر مسلمان شوم ، و بعضى گفته‌اند : يعنى بايد اوّل شخص باشم در خضوع و معرفت و ايمان و اعراض از شرك و كفرى كه ديگران بر آن هستند .\r\n« قُلْ إِنِّي أَخافُ إِنْ عَصَيْتُ رَبِّي » 15 ابو الفتوح : اين آيه دليل است بر اين كه تهديدهاى قرآن شامل معصومين مانند پيغمبر و امام نيز مىشود ، چون پيغمبر خود مىگويد از معصيت مىترسم و اگر شامل حال آن حضرت نبود نمى - فرمود مىترسم .\r\n« مَنْ يُصْرَفْ عَنْه » 16 مفسّرين در كلمه ى يصرف دو قرائت نقل كرده‌اند :\r\nاوّل - حمزه و كسائى و ديگران با فتح ياء و كسر راء ، و معنى چنين مىشود : آن را\r\n","description":"","footnote":"","page_name":" 404 ","page_number":404},
  {"content":"\r\n\r\nكه خدا عذاب از او بگرداند ، دوّم - با ضمّ يا و فتح را به صيغه ى مجهول ، و معنى اينطور است : هر كس عذاب را از او برگردانند مشمول رحمت است .\r\n« فَقَدْ رَحِمَه » 16 مجمع : يعنى هر كه را خدا آمرزيد و گرفتار عذاب نكرد او را مزد ميدهد ، و مقصود از اين جمله آن است كه گمان نرود فقطَّ گرفتارى نيست بلكه هر كه گرفتار نبود مزد دارد . و ممكن است معنى آيه اين باشد كه آمرزش و آسايش از عذاب فقط برحمت خداوند مربوط است و بس ، و روايت شده است پيغمبر سوگند ياد كرد بر اينكه كسى به عمل خود بهشت نمىرود ، بآنحضرت عرض كردند : شما هم ، فرمود : من هم ، مگر كه خدا ما را مشمول رحمت و فضل فرمايد .\r\n« وَإِنْ يَمْسَسْكَ اللَّه بِضُرٍّ » 17 ابو الفتوح نوشته است : عبد اللَّه عبّاس روايت كرد : كه رسول صلى اللَّه عليه و آله و سلم را كسرى پارس شترى فرستاد بهديّه ، يك روز رسول - صلى اللَّه عليه بر آن شتر نشسته بود ، و مرا رديف كرده ، در راه رو به من كرد مرا گفت : اى غلام گفتم : لبّيك يا رسول اللَّه ، گفت : خداى را نگاه دار تا تو را نگاه دارد ، و خداى را نگاه دار تا در پيش خودش يا بى ، و با خداى در راحت آشنائى بسيار كن ، تا در شدّت تو را شناسد ، و چون خواهى از خداى خواه ، و چون يارى طلبى از او طلب ، علم او برفت بهر چه بودنى هست ، اگر خلايق جهد كنند تا تو را نفعى كنند كه خداى تعالى به آن قضا نكرده باشد تو را نتوانند و اگر خواهند تا تو را مضرّتى كنند به تو كه خداى تعالى آن بر تو نوشته نباشد ، نتوانند ، اگر توانى صبر كنى با يقين بيك جاى بكن ، و اگر نتوانى صبر كن ، كه صبر بر آن كه تو آن را كاره باشى آن را در آن خيرى بسيار است ، و بدان كه نصرت با صبر است ، و فرح يا اندوه است ، و با دشخوارى خوارى است . اين بود نوشته ابو الفتوح .\r\nاين غزل حافظ هم اندك مناسبتى دارد :\r\n\r\nگر مىفروش حاجت رندان روا كند\r\nايزد گنه ببخشد و رفع بلا كند\r\n\r\n","description":"","footnote":"","page_name":" 405 ","page_number":405},
  {"content":"\r\n\r\n\r\nدر كارخانه اى كه ره علم و عقل نيست\r\nو هم ضعيف رأى ، فضولى چرا كند\r\n\r\n\r\nمطرب بساز عود كه كس بىاجل نمرد\r\nو آن كو نه اين ترانه سرايد خطا كند\r\n\r\n\r\nگر رنج پيشت آيد و گر راحت اى حكيم\r\nنسبت مكن به غير كه اينها خدا كند\r\n\r\n\r\nما را كه درد عشق و بلاى خمار نيست\r\nبا وصل دوست يا مىصافى دوا كند\r\n\r\n\r\nحقا كه در زمان برسد مژده ى امان\r\nگر سالكى بعهد امانت وفا كند\r\n\r\n« وَهُوَ الْقاهِرُ فَوْقَ عِبادِه » 18 يعنى موجودات مقهور خواصّ طبيعى خود هستند ، از خواصّ فيزيكى و شيميائى جمادات تا غرائز و تمايلات حيوان و انسان همگى موجبات قهاريت خداوند است بر اين موجودات .\r\n« وَأُوحِيَ إِلَيَّ هذَا الْقُرْآنُ لأُنْذِرَكُمْ بِه وَمَنْ بَلَغَ » 19 طبرى : قتاده گفت :\r\nپيغمبر ( ص ) فرمود : اى مردم فرمان خدا را به ديگران برسانيد اگر با يك آيتى از قرآن باشد ، كه هر كس يك ايت قرآن به او ابلاغ شود فرمان خدا به او ابلاغ شده است و محمّد بن كعب قرظى گفت : هر كس قرآن به او ابلاغ شود مثل آن است كه پيغمبر را ديده است ، و مجاهد گفته است : يعنى قرآن بهر كجا كه برسد مانند يك مبلغ است كه مردم را رهبرى مىكند و از سوء عاقبت مىترساند .\r\nمجمع البيان : در تفسير عيّاشى از امام باقر و صادق ( ع ) نقل كرده است كه معنى جمله اين است : قرآن به من رسيد تا من شما را رهبرى كنم و هر كس از اولاد من بمقام امامت برسد او هم بوسيله ى قرآن مردم را رهبرى خواهد كرد .\r\nابو الفتوح نوشته است : رسول گفت : از من برسانى اگر همه آيتى باشد ، و هر كس را كه يك آيه از قرآن به او رسد فرمان خداى به او رسيده باشد .\r\nفخر : سعيد بن جبير گفت : هر كس از قرآن خبردار شود مثل اين است كه محمد را ديده است ، و ديگرى جمله را اين طور معنى كرده است : قرآن به من نازل شده است كه شما را راهنمائى كنم و هر كس بالغ شده است و مكلف باشد سخن ما : 1 - در اوّل آيه با جمله ى « قُلْ لِمَنْ ما فِي السَّماواتِ » و با جمله ى دوم « قُلْ لِلَّه » اشاره بيك مطلب بديهى و مسلَّم شده است كه اگر از كسى بيرسند : اين\r\n","description":"","footnote":"","page_name":" 406 ","page_number":406},
  {"content":"\r\nآفرينش و آسمان و زمين وابسته بكى و در اختيار كى است ؟ در جواب اين پرسش خواهى نخواهى مىگويند در ملك و قدرت خدا است ، پس شما عربها اگر فكر كنيد و با وجدان سالم مراجعه كنيد ، خودتان هم جواب خواهيد گفت :\r\nهمه چيز و همه جا در قدرت خدا است . 2 - جمله ى « كَتَبَ عَلى نَفْسِه الرَّحْمَةَ تا آخر » مىفهماند كه چون خداوند اصل آفرينش و هستى مىباشد ، و موجوديت و هستى خوبى است و رحمت است و مهربانى است ، پس لازمه ى آن قدرت و حقيقت كه ما آن را خدا مىناميم رحمت است و مهربانى ، و همين است معنى « كَتَبَ عَلى نَفْسِه » يعنى بر خود لازم كرده است ، زيرا پس از آنكه هستى و موجوديّت خير بود و خوبى و خوشى ، پس آن حقيقت كه اصل خوبى و خير و خوشى است از خير و خوبى و خوشى جدا نيست ، و به همين مناسبت در جمله ى بعد با تأكيد و ناگزيرى گفته شده است : البته شما را در قيامت فراهم مىكند ، چون با اينكه هستى و موجوديّت خير است و خوشى ، پس بايد هر موجودى آخرين نتيجه ى هستى و موجوديّتش نمودار شود ، و آن براى انسان كه داراى روان ، و روان مجرّد است در وقتى فراهم مىشود كه صورت ثابت به خود بگيرد و از تغيير و تبديل زمان و حوادث آسوده شود ، و اندازه و ظرفيت خوبيش ثابت و پايدار شود ، و همين است معنى قيامت ، و به همين مناسبت با جمله ى « الَّذِينَ خَسِرُوا » تا آخر در آخر آيه يادآورى شده است ، غير مومن زيانكار است كه نميتواند نتيجه ى موجوديّت خود را از خير و خوشى ببيند و بجاى خير و خوشى خسران و زيان مىبرد . 3 - در جمله ى « لَه ما سَكَنَ فِي اللَّيْلِ » اين شعر نظامى مناسب است :\r\n\r\nخاك بفرمان تو دارد سكون\r\nقبه ى خضرا تو كنى بيستون\r\n\r\n\r\nساقى شب دستكش جام تو است\r\nمرغ سحر دستخوش نام تو است\r\n\r\n\r\nمنزل شب را تو دراز آورى\r\nروز فرو رفته تو بازآورى\r\n\r\n4 - آيات بعد تا آخر همه مانند آيت اوّل با جمله هاى مختلف طورى مطلب اظهار شده است كه يقينى است و وجدانى و جاى شك و ترديد نيست و بخصوص\r\n","description":"","footnote":"","page_name":" 407 ","page_number":407},
  {"content":"\r\n\r\nآيت آخر جمله ى « قُلِ اللَّه شَهِيدٌ » ميفهماند كه آفرينش خداوند خود نمودار است و گواه بر آفريننده كه اگر با بصيرت بنگريد تصديق ميكنيد يك قدرت در جهان كارگر است و بس و اين آيات قرآن بموجب همان قدرت كه خود ميتوان آن را راست بدانيد به من رسيده است براى راهنمائى شما و هر كس آن را بخواند . 5 - جمله ى « مَنْ بَلَغَ » با توجّه بمفاد جمله هاى جلو مىفهماند : همانطور كه آفرينش نشانه ى آفريننده است و گواهى مىدهد كه تحت يك قدرت پيدايش يافته و باقى است ، اين قرآن هم موجب همان قدرت به من وحى شده است ، و هر كس آن را بخواند و به او ابلاغ شود مىتواند بفهمد كه از جانب خدا است و خلاصه همانطور كه آفرينش خداوند دليل بر قدرت خداوند است قرآن و كلام او هم شاهد بر درستى و استوارى آن است و بهر روزگار هر كس بشنود بايد بپذيرد .\r\n[ سوره الأنعام ( 6 ) : آيات 20 تا 24 
  ]\r\nالَّذِينَ آتَيْناهُمُ الْكِتابَ يَعْرِفُونَه كَما يَعْرِفُونَ أَبْناءَهُمُ الَّذِينَ خَسِرُوا أَنْفُسَهُمْ فَهُمْ لا يُؤْمِنُونَ ( 20 ) وَمَنْ أَظْلَمُ مِمَّنِ افْتَرى عَلَى اللَّه كَذِباً أَوْ كَذَّبَ بِآياتِه إِنَّه لا يُفْلِحُ الظَّالِمُونَ ( 21 ) وَيَوْمَ نَحْشُرُهُمْ جَمِيعاً ثُمَّ نَقُولُ لِلَّذِينَ أَشْرَكُوا أَيْنَ شُرَكاؤُكُمُ الَّذِينَ كُنْتُمْ تَزْعُمُونَ ( 22 ) ثُمَّ لَمْ تَكُنْ فِتْنَتُهُمْ إِلَّا أَنْ قالُوا وَاللَّه رَبِّنا ما كُنَّا مُشْرِكِينَ ( 23 ) انْظُرْ كَيْفَ كَذَبُوا عَلى أَنْفُسِهِمْ وَضَلَّ عَنْهُمْ ما كانُوا يَفْتَرُونَ ( 24 )\r\nمعنى لغات : افترى - از افتراء بمعنى تهمت بستن ، نسبت بدروغ دادن ، فتنه - آگاهى و اطَّلاع ، گمراهى ، كفر ، رسوائى ، گرفتارى ، ديوانگى ، پند و عبرت ، بيمارى ، مال و اولاد ، اختلاف در فكر و رأى .\r\nترجمه :\r\nآن كسان كه كتاب آسمانىشان داديم محمّد را چنان شناسند كه فرزندان خود را مىشناسند . پس آن كسان كه به خود زيان رساندند ، به او نمى -\r\n","description":"","footnote":"","page_name":" 408 ","page_number":408},
  {"content":"\r\n\r\nگروند ،\r\n21 و كدام كس ستمكارتر است از آنكه بر خدا تهمت زد و دروغى بست يا نشانه هاى او را دروغ شمرد و البتّه ستمكاران را رستگارى نباشد ،\r\n22 و روزى همه ى آدميان فراهم كنيم و سپس به آن كسان كه انباز براى خدا پنداشتند بگوئيم كجا هستند انبازان شما كه با خدا مىپنداشتيد ؟\r\n23 آنگاه گرفتارى و رسوائى آنها جز اين نباشد كه گويند به خدا كه پروردگار ما است ما بىدين و مشرك نبوديم بنگر كه\r\n24 چگونه اينان بر خود دروغ گويند [ و كار خويشتن ناپسند دارند 
  ] و آنچه بدروغ مىساختند [ و انباز خدا مىكردند 
  ] از دستشان رفت .\r\nسخن مفسّرين : « الَّذِينَ آتَيْناهُمُ الْكِتابَ » 20 مفسّرين نقل كرده‌اند : عمر به عبد اللَّه بن سلام ( كه از علماى يهود بود ) گفت : در قرآن است كه شما پيغمبر را مانند فرزندان خود مىشناسيد ، اين معرفت شما چگونه است ؟ او گفت ، به همان اوصاف كه براى او معيّن شده است در هر كجا ببينيم مىشناسيم همانطور كه بچه هاى خود را در ميان ديگر بچه تميز مىدهيم ، و سوگند به خدا او را بهتر مىشناسيم از فرزندان خود ، چون ممكن است مادرهاى آنها خطا كرده باشند ولى او در كتاب ما طورى توصيف شده است كه موجب شناسائى ما مىشود .\r\n« وَمَنْ أَظْلَمُ مِمَّنِ افْتَرى » 21 طبرى : يعنى مانند بت پرستان كه ادعاى دروغ بر خدائى موجودات كردند ، و يا مسيحىها كه ادعاى فرزند براى خدا كردند .\r\n« أَوْ كَذَّبَ بِآياتِه » 21 طبرى : يعنى مانند يهود كه آثار و علائم نبوت را انكار مىكردند .\r\n« أَيْنَ شُرَكاؤُكُمُ » 22 مجمع : اين جمله را دو معنى كرده‌اند : 1 - مقاتل گفته است : يعنى در قيامت مشركين به يكديگر سفارش مىكنند كه شما منكر شويد شرك و اعتقاد خود را ، از اين جهت به آنها خطاب مىشود كه به راز شما آگاهيم شركاى خود را نشان دهيد . 2 - بيشتر مفسّرين گفته‌اند : يعنى چون مشركين خدايان فرضى را براى خود سودمند مىدانستند ، در آن روز از آنها پرسيده\r\n","description":"","footnote":"","page_name":" 409 ","page_number":409},
  {"content":"\r\nمىشود : آنها را كه شريك خدا كرديد تا استفاده كنيد پيدا كنيد ، و تلفّظ بشركائكم يعنى شريكهاى شما ، با اينكه شريك خدا فرض مىكردند ، براى آن است كه آنها شريك فرض مىكردند براى استفاده ى خودشان .\r\n« ثُمَّ لَمْ تَكُنْ فِتْنَتُهُمْ » 23 مجمع : مردم مدينه « لَمْ تَكُنْ » با تا و « فِتْنَتُهُمْ » با نصب و صداى بالاى تاى دوّم فتنة قرائت كرده‌اند ، و ابن كثير و عده اى « لَمْ تَكُنْ » با تا و « فتنة » با رفع و صداى جلو تاى آخر فتنة خوانده‌اند ، و حمزه و كسائى « لم يكن » با ياء و فتنة با نصب خوانده‌اند ، و كلمه ى « فتنه » را سه معنى كرده‌اند : 1 - جواب امتحان ، يعنى چون از آنها پرسيدند كه خدايان فرضى شما كجا هستند ، جواب اين پرسش و امتحان فقطَّ اين جمله بود كه گفتند « وَاللَّه رَبِّنا » . 2 - ابن عبّاس گفته است : يعنى معذرت ، و معنى اين جمله اينطور است : آنها را عذرى نبود مگر اين جمله « وَاللَّه رَبِّنا » و همين معنى از حضرت صادق ( ع ) روايت شده است 3 - زجاج گفته است : چون از دلباختگى و علاقه ى مشركين بشرك در پيشتر گفته شده است ، در اين جمله نتيجه ى آن يادآورى شده است كه دلباختگى آنها به - آنجا منتهى خواهد شد كه از آن شركاء دورى مىكنند و مىگوييد : « وَاللَّه رَبِّنا » .\r\n« وَاللَّه رَبِّنا » 23 مجمع : حمزه و كسائى « ربّنا » با نصب و بقيّه با جرّ و صداى زير خوانده‌اند و به قرائت اوّل معنى چنين است : سوگند به خدا اى پروردگار ما و بقرائت دوّم چنين است : سوگند بخدائى كه پروردگار ما هست .\r\n« ما كُنَّا مُشْرِكِينَ ، انْظُرْ كَيْفَ كَذَبُوا » 24 ابو الفتوح : چون اين جمله ها توصيف حال مشركين است در قيامت جاى اعتراض است كه چگونه ممكن است در عالم ديگر كه جاى انكار و حقّ پوشى نيست ، آنها دروغ بگويند ؟ چند جواب به اين اعتراض داده‌اند : اوّل - ابو القاسم بلخى گفته است : چون مشركين عقايد خود را درست مىدانند ، سوگند ياد مىكنند كه ما مشرك و منحرف نيستيم ، ولى دروغ ميگويند ، چون عقايد آنها همه شرك است و كفر مانند عقيده باقانيم ثلاثه و اصول سه - گانه ى آفرينش در نظر مسيحىها . دوّم - ابو علىّ گفته است : كه آنها ميگويند :\r\n","description":"","footnote":"","page_name":" 410 ","page_number":410},
  {"content":"\r\n\r\nبعقيده ى خودمان در دنيا مشرك نبوده‌ايم ، و كار خوب كرده‌ايم كه بتها را ميانجى خود و خدا قرار داده‌ايم ، و جواب سوّم اين است كه از سختى قيامت ، آنها با حال بىخبرى و بىخردى چيزهائى مىگويند كه همه دروغ است ، و جواب چهارم آنكه آنها نااميد هستند و بيچاره و از اين جهت چيزهائى مىگويند كه شايد وسيله ى رهائى براى آنها باشد .\r\nسخن ما : جمله ى « الَّذِينَ آتَيْناهُمُ الْكِتابَ يَعْرِفُونَه » مىفهماند : در كتب آسمانى نشانه هاى روشن از شخص پيغمبر بوده است چون معنى جمله اين است بهر كس كتاب آسمانى داديم چنان اوصاف محمّد در آن آورديم كه چون او را ببينند بشناسند بآنگونه كه چون فرزند خود ميان ديگران به بينند مىشناسند .\r\n[ سوره الأنعام ( 6 ) : آيات 25 تا 26 
  ]\r\nوَ مِنْهُمْ مَنْ يَسْتَمِعُ إِلَيْكَ وَجَعَلْنا عَلى قُلُوبِهِمْ أَكِنَّةً أَنْ يَفْقَهُوه وَفِي آذانِهِمْ وَقْراً وَإِنْ يَرَوْا كُلَّ آيَةٍ لا يُؤْمِنُوا بِها حَتَّى إِذا جاؤُكَ يُجادِلُونَكَ يَقُولُ الَّذِينَ كَفَرُوا إِنْ هذا إِلَّا أَساطِيرُ الأَوَّلِينَ ( 25 ) وَهُمْ يَنْهَوْنَ عَنْه وَيَنْأَوْنَ عَنْه وَإِنْ يُهْلِكُونَ إِلَّا أَنْفُسَهُمْ وَما يَشْعُرُونَ ( 26 )\r\nمعنى لغات : اكنّة - جمع كنان بكسر كاف بمعنى نگاهبان و آنچه چيزيرا مىپوشاند ، وقر - بفتح واو بمعنى سنگينى گوش ، و بكسر واو بمعنى يك بار و آنچه قابل بردن بر حيوان است و وسيله نقليه . « يُجادِلُونَكَ » - از مجادله به معنى خصومت و دشمنى . اساطير - جمع اسطر و سطور و مفرد اينها سطر است به - معنى صف مرتب از كلمات و درخت و مانند آن ، و در مجمع البيان از اخفش نقل كرده است كه اساطير جمعى است كه مفرد ندارد . ينأون - از مصدر نأى بفتح نون بمعنى دورى .\r\nجهت نزول : مجمع : نقل كرده‌اند : چند نفر مشرك مثل ابو سفيان و وليد\r\n","description":"","footnote":"","page_name":" 411 ","page_number":411},
  {"content":"\r\n\r\nابن مغيره و نضربن حارث حضور پيغمبر نشستند ، و گوش فرا دادند بقرائت قرآن آنگاه با نضربن حارث گفتند : محمّد چه مىگويد ؟ او گفت : افسانه هاى كهنه ى قديمى است كه من براى شما زياد نقل كرده‌ام ، آيت اوّل « مِنْهُمْ مَنْ يَسْتَمِعُ » در برابر اين گفتگو نازل شد .\r\nترجمه :\r\n25 اى محمّد از آن كافران كسى هست كه بسخن تو گوش ميدهد [ و ز بد نهادىشان 
  ] بر دلهاشان پوشى از دريافت سخن حقّ كشيده‌ايم و گوشهاشان سنگين كرده‌ايم كه اگر هر نشانه ز حقّ ببينند به آن نمىگروند و اگر نزد تو آيند بسر سختى سخن كنند و گويند : اين سخنان جز افسانه هاى بيهودى پيشين نباشد .\r\nو خود از آن دور شوند و جلوگير ديگران ز پذيرفتن آن . ولى جز نابودى خويشتن سودى نمىبرند و خود از آن بىخبرند .\r\nسخن مفسّرين : « وَمِنْهُمْ مَنْ يَسْتَمِعُ » 25 طبرى : مجاهد گفته است : يعنى بعضى از مردم قريش گوش مىدهد .\r\n« وَجَعَلْنا عَلى قُلُوبِهِمْ أَكِنَّةً » 25 طبرى : قتاده گفته است : يعنى مىشنوند و چيزى فرا نمىگيرند ، مانند چهارپايان كه آواز مىشنوند و چيزى درك نميكنند مجمع : سه معنى براى اين جمله ها نقل كرده است : 1 - ابو عاصم عامرى گفته است : مقصود از اين جمله ها آن است كه چون اعراب خود با هيچ زبان و بيان تسليم بقبول فرموده ى پيغمبر ( ص ) نبودند ، اگر هم در آن موقع كه پيغمبر قرآن مىخواند كسى مىخواست گوش بدهد و بفهمد ، مانعش ميشدند ، در اين هنگام كه پيغمبر قرآن مىخواند ، و كسى ميل مىكرد گوش بدهد و چيزى بفهمد آنها را كه نمىخواستند كسى گوش به قرآن بدهد و بفهمد ، جلوگيرش مىشدند خدا بر دل و گوششان پرده اى مىافكند و خواب را بر آنها مسلَّط مىنمود تا مانع كسى از استماع قرآن نشوند ، مانند اين جمله هاى قرآن « وَإِذا قَرَأْتَ الْقُرْآنَ جَعَلْنا بَيْنَكَ وَبَيْنَ الَّذِينَ لا يُؤْمِنُونَ بِالآخِرَةِ حِجاباً مَسْتُوراً » يعنى : آنگاه كه قرآن مىخوانى ميان تو و كافران پرده اى قرار ميدهيم 2 - ممكن است مقصود از اين\r\n","description":"","footnote":"","page_name":" 412 ","page_number":412},
  {"content":"\r\nجمله ها آن باشد كه چون عربهاى قريش كافر و سر سخت و لجوج هستند مجازات شان آن است كه گوششان كر و دل آنها به پرده پوشيده شود . 3 - چون آنها تسليم بشنيدن و پذيرفتن قرآن نيستند اين كفر و لجاج آنها تشبيه شده است به بيمارى كرى و پرده پوشى بر دل ، و چون در نتيجه بدى رفتارشان محكوم به اين حالات شده‌اند از اين جهت در آيه گفته شده است : « جعلنا فى قلوبهم » يعنى ما در دل آنها قرار داديم و مقصود آن است كه ما آنها را محكوم به اين حالات كرديم در دنباله ى بدى گفتار و رفتار خودشان .\r\nروح البيان : اين آيه اشاره است به اين كه هر كس بكلمات قرآن ، يا حديث يا گفتار ارباب طريقت ، گوش بدهد براى اعتراض و خرده گيرى ، مجازات او آن است كه دل و گوشش بسته شود تا نور حقيقت به او نرسد و از فهم و شيرينى درك آن محروم ماند . بگفته جامى :\r\n\r\nعجب نبود كه از قرآن نصيبت نيست جز حرفى\r\nكه از خورشيد جز گرمى نبيند چشم نابينا\r\n\r\n« وَإِنْ يَرَوْا كُلَّ آيَةٍ » 25 مجمع : ابن عبّاس گفته است : يعنى هر پند و عبرت كه ببينند ، زجّاج گفته است : يعنى اگر هر معجزه و نشانه ى بر پيغمبرى تو ببينند .\r\n« إِذا جاؤُكَ يُجادِلُونَكَ » 25 طبرى : ابن عبّاس گفته است مقصود كافران هستند كه جدل و اظهار دشمنى مىكردند با مسلمين و مىگفتند : آنچه را شما خود مىكشيد حلال مىدانيد و آنچه را خدا مىكشد ميته و حرام مىدانيد اينكه خود را تابع و پيرو حكم خدا مىپنداريد .\r\n« أَساطِيرُ الأَوَّلِينَ » 25 مجمع : ضحّاك گفته است : يعنى افسانه هاى گذشتگان كه خود مىنوشتند ، و ديگرى گفته است : يعنى حرفهاى بيهوده مثل قصه ى رستم و اسفنديار كه نه سود دارد و نه زيان .\r\n« وَهُمْ يَنْهَوْنَ عَنْه وَيَنْأَوْنَ عَنْه » 25 طبرى : از ابن عبّاس نقل شده است\r\n","description":"","footnote":"","page_name":" 413 ","page_number":413},
  {"content":"\r\n\r\nمقصود ابو طالب است كه مردم را جلوگير مىشد از آزار پيغمبر و خود دور مىشد از تصديق و پذيرش دستور آن حضرت ، و اين معنى صحيح نيست ، زيرا اين آيه دنباله ى آيات جلو است كه در وصف عموم مشركين است .\r\nمجمع : از محمّد حنفيه و ابن عبّاس و سدّى نقل شده است : يعنى مردم را جلوگير مىشدند كه سخن پيغمبر بشنوند و بپذيرند ، و خود نيز از آنحضرت دور مىشوند كه فرار كنند و گرفتارش نشوند ، و قتاده و مجاهد گفته‌اند : يعنى منع مردم مىكنند از شنيدن قرآن كه در دلشان جايگير نشود ، و دورشان مىكنند كه از اوّل قرآن بگوششان نرسد .\r\nابو الفتوح نوشته است : و قول دگر آن است كه آيه در بو لهب آمد كه او اگر مجمعى و موسمى حاضر بودى كس خواستى كه رسول را عليه السّلام ايذا كند يا طعن زند ، او رها نكردى و نهى كردى براى خويشى را ، و ليكن خويشتن از او و از ايمان با دور داشتى .\r\nسخن ما : در جمله ى « وَجَعَلْنا عَلى قُلُوبِهِمْ » تا آخر در مثل فارسى مىگويند دلش از سنگ است و به گوش پنبه دارد ، چون انسان خود را مجهّز كند براى معارضه و جدل خواه ناخواه دلش سنگ شده است و بگوشش پنبه فرو رفته است نمونه ى اين گونه مبارزه ها هر كس هزاران مرتبه در ملتها و ميان افراد ديده و شنيده است ، و خود روشن است كه تعصّب و خشكى فكر و عقل بر يك محور محدود و معيّن مولود از تلقين خانواده و محيط و يا از خواسته هاى نفسانى مانند سود - پرستى ، جاه طلبى ، حسد و بدنفسى ، يا حرص و آزمندى ، انسان را كر و كور مىكند از اين كه خود را آماده كند براى توجّه بخارج محور محدود فكر و خوى خود و همين انحصار و محدوديّت است معنى « جعلنا » در آيه يعنى اثر و خاصيّت اين گونه فكر و سليقه همان است كه دل در پرده رود و گوش سنگين شود .\r\nو به هيچ گفتار و رفتار ديگر توجه نشود و البتّه اگر بتواند مانع ديگران هم مىشود ، و آيت دوّم اشاره به نتيجه ى اين خوى و خصلت است كه اگر در نتيجه ى تعصّب\r\n","description":"","footnote":"","page_name":" 414 ","page_number":414},
  {"content":"\r\n\r\nو جهالت هم خود گمراه است و هم وسيله ى گمراهى ، و جمله ى آخر « إِنْ يُهْلِكُونَ تا آخر » مفهم همين معنى است كه عاقبت اين مردم به جائى مىرسد كه خود نمى - توانند بفهمند كه چه بر سر خود و ديگران آورده‌اند . براى اساطير الاوّلين اين شعر مثنوى از دفتر سوّم نقل مىشود :\r\n\r\nخوش بيان كرد آن حكيم غزنوى\r\nبهر محجوبان مثال معنوى\r\n\r\n\r\nكه ز قرآن گر نبيند غير قال\r\nاين عجب نبود ز اصحاب ضلال\r\n\r\n\r\nكز شعاع آفتاب پر ز نور\r\nكور جز گرمى نيابد در عبور\r\n\r\n\r\nخربطى ناگاه از خر خانه اى\r\nسر برون آورد چون طعّانه اى\r\n\r\n\r\nكين سخن پست است يعنى مثنوى\r\nقصه ى پيغمبر است و پيروى\r\n\r\n\r\nنيست ذكر و بحث اسرار بلند\r\nكه دوانند اوليا زانسو سمند\r\n\r\n\r\nجمله سر تا سر فسانه است و فسون\r\nكودكانه قصّه بيرون و درون\r\n\r\n\r\nچون كتاب اللَّه بيامد هم بر آن\r\nاينچنين طعنه زدند آن كافران\r\n\r\n\r\nكه اساطير است و افسانه ى نژند\r\nنيست تعميقى و تحقيقى بلند\r\n\r\n\r\nكودكان خرد فهمش ميكنند\r\nنيست جز امر پسند و ناپسند\r\n\r\n[ سوره الأنعام ( 6 ) : آيات 27 تا 28 
  ]\r\nوَ لَوْ تَرى إِذْ وُقِفُوا عَلَى النَّارِ فَقالُوا يا لَيْتَنا نُرَدُّ وَلا نُكَذِّبَ بِآياتِ رَبِّنا وَنَكُونَ مِنَ الْمُؤْمِنِينَ ( 27 ) بَلْ بَدا لَهُمْ ما كانُوا يُخْفُونَ مِنْ قَبْلُ وَلَوْ رُدُّوا لَعادُوا لِما نُهُوا عَنْه وَإِنَّهُمْ لَكاذِبُونَ ( 28 )\r\nمعنى لغات : وقفوا - از مصدر وقف و وقوف بمعنى نگاهداشتن و بمعنى آگاه شدن و آگاه كردن . بدا - از مصدر به دو و بر وزن فعول بمعنى نمودارى ترجمه :\r\nاى پيغمبر ، اگر ببينى آن روز كه اين كافران را بر آتش داشته [ مىشنوى كه 
  ] فرياد مىزنند : اى كاش ما را دوباره به دنيا برگردانند تا آنچه\r\n","description":"","footnote":"","page_name":" 415 ","page_number":415},
  {"content":"\r\nپيشوايان گفته‌اند راست بشماريم و نشانه هاى يكتائى پروردگار خود را انكار نكنيم و مؤمن بشويم ، [ ولى اين آرزوها سودى ندارد چه 
  ] آنچه\r\n28 را زين پيش پنهان داشتند براىشان نمايان شده است و اگر برشان گردانند آنان بازگشت كنند بر آنچه جلوگيرشان شده بودند و البتّه كه به اين آرزو دروغگويند .\r\nسخن مفسّرين : « وَلا نُكَذِّبَ . . . وَنَكُونَ » 27 مجمع : حفص در هر دو كلمه با نصب قرائت كرده است ، و ابن عامر « نكون » با نصب قرائت كرده است ، و بقيّه ى قاريها هر دو را با رفع خوانده‌اند .\r\n« إِذْ وُقِفُوا عَلَى النَّارِ » 27 مجمع : در معنى اين جمله سه قول است :\r\n1 - آنگاه كه آتش ديدند ، 2 - آنگاه كه آنها را روى آتش قرار دادند ، 3 - زجّاج گفته است : يعنى آنگاه كه آنها را وارد جهنّم كنند و خود اندازه ى گرفتارى خود را دريابند .\r\n« بَلْ بَدا لَهُمْ ما كانُوا يُخْفُونَ » 28 طبرى : يعنى آن روز آشكار خواهد شد آن كارهاى زشتى كه در دنيا به پنهان انجام ميكردند .\r\nمجمع : در معنى اين جمله اختلاف است : 1 - يعنى براى يك عدّه مردم نادانشان آشكار خواهد شد آنچه علماى آنها پوشيده مىداشتند و حقايق را براى آنها نمىگفتند و آشكار خواهد شد كه مردمى مغرض و بدخواه بوده‌اند .\r\n2 - ابو روق گفته است : اعضاى بدنشان شهادت مىدهد آنچه را در پنهانى انجام داده است و براى آنها آشكار خواهد شد . 3 - زجاج گفته است يعنى حقايق عالم ديگر را كه پيشوايان كافران پنهان مىداشتند ، آن روز براى عموم آنها آشكار خواهد شد . 4 - مبرّد گفته است : يعنى آن روز آثار سوء كفر پنهانى آشكار خواهد شد .\r\nابو الفتوح نوشته است : يعنى تمنّاى محال ايشان رها كن ، اين بگو كه پيدا شود ايشان را آنچه علماى آنها پوشيده مىداشتند و در او چند قول گفتند :\r\nيكى آنكه پيدا شود ايشان را آنچه از خود پوشيده مىداشتند ، و بر خود تلبيس\r\n","description":"","footnote":"","page_name":" 416 ","page_number":416},
  {"content":"\r\nمىكردند ، و مىگفتند : همانا باشد كه نه چنين باشد كه محمد مىگويد ، قول چهارم ابو علىّ گفت : مراد به آيه منافقانند كه در دنيا نفاق كردند و كفر پنهان داشتند و اظهار ايمان كردند ، فردا پيدا شود آنچه ايشان پنهان ميداشتند ، از كفر و نفاق .\r\nروح البيان : يعنى در اين اظهار آرزوى برگشتن به دنيا و ادّعاى مؤمن شدن تظاهر ميكنند ، چون آن آتشى را كه منكر بودند و مخفى مىداشتند و قابل اظهار نمىدانستند ، آن روز آشكار مىبينند و چنين آرزوئى مىكنند .\r\nتفسير صفيعليشاه :\r\n\r\nآنچه مخفى مىنمودند از دغل\r\nظاهر آيد روز پاداش عمل\r\n\r\n\r\nآنچه مخفى بودشان از پيشتر\r\nمىشود آن روز پيدا سر بسر\r\n\r\n« وَإِنَّهُمْ لَكاذِبُونَ » 28 مجمع : چون كافران آرزوى برگشتن ميكنند ، اين جمله چه تناسب دارد ؟ زيرا آنها ادّعائى نكرده‌اند كه دروغ باشد ، جواب آن است كه ممكن است اين جمله مربوط به مجموع مطالب جلوتر باشد نه به جمله ى « يا لَيْتَنا » و معنى اين باشد كه آنها در اينكه ادّعا مىكردند ما به راه راستيم و اين مسلمين دروغ مىگويند آن روز معلوم مىشود كه اين دعاوى دروغ بوده است و هم ممكن است بگوئيم كه اگرچه آنها آرزوئى كرده‌اند ليكن چون اظهار مطلبى كرده‌اند ، اين جمله اعلام مىكند كه آنها هر چه از خود اظهار مىكنند دروغ مىگويند ، احتمال سوّم آن است كه مقصود از دروغ به حكايت و نقل بر خلاف واقع بلكه مقصود آن است كه آنها در اين آرزو بر خلاف صواب هستند چون آرزوئى است نشدنى ، مثل اينكه براى آرزوئى نشدنى عرب مىگويد « كذّبك املك » ، يعنى آرزوى تو دروغ شد ، احتمال چهارم آن است كه بموجب قرائت « نكذب و نكون » با رفع ، اين جمله مربوط به اين دو جمله باشد و از جمله ى « يا لَيْتَنا » منقطع باشد ، و معنى چنين باشد : آنها مىگويند : اى كاش ما را به دنيا برگردانند ، و ما مؤمن هستيم و تكذيب نمىكنيم آيات پروردگار را ، البتّه اين مردم دروغگو هستند\r\n","description":"","footnote":"","page_name":" 417 ","page_number":417},
  {"content":"\r\n\r\nدر اين دعاوى خود .\r\nابو الفتوح : اين جمله را سه معنى كرده است : 1 - يعنى امروز آنها مردمانى دروغگو هستند ، پس جمله دنباله ى گفتگوى از قيامت نيست و خود مطلبى است جدا از جمله هاى جلو . 2 - ابو القاسم بلخى گفته است : جمله براى توصيف ايشان است كه در فطرت دروغگو هستند ، اگرچه در آرزو دروغ نگويند 3 - وصف آنها است بر فرض برگشتن به دنيا كه آنها دروغ مىگويند و اگر برگردند باز به صورت اوّل خواهند بود .\r\nتأويلات كاشانى : آنچه در اين دو آيه نوشته است به اين صورت ترجمه و تلخيص مىشود : اگر بينى كه اين كافران از تيرگى روان و بيچارگى در خوى افترا و بهتان ، چگونه در آتش حرمان مىسوزند و مىگويند : اى كاش به دنيا برگرديم و آن جلوه هاى ربانى را دروغ ندانيم ، ولى عقايد فاسد و خويهاى مهلك و خاصيّت تيرگى باطن ، در پيشگاه عدل خداوند طورى نمودار است كه باطن آنها ظاهر مىشود و خود آنها را به چشم مىبينند و گرفتار آنها مىباشند ، و چون با اين چنين خويها سرشته شده‌اند اگر هم به دنيا برگردند باز هم همين هستند كه بوده‌اند ، و هميشه آنها دروغگو هستند ، چون ملكه ى راسخه ى نفسانى آنها شده است و با دروغ خوى گرفته‌اند پس در دنيا و آخرت دروغگو هستند .\r\nتفسير عبده : در آيت دوّم چنين گفته است : يعنى هر كس هر عمل و فكر و هر گفتار و كردار ناپسند كه مىپوشاند ، در عالم ديگر ، براى خودش نمودار مى - شود و در جلو چشم مىبيند مثل : كافر عالم كه براى حبّ جاه و غيره حقّ را مى - پوشاند ، يا منافق كه از ترس ، نفاق و بدخواهى خود را مخفى مىكند ، يا آن كه دست بأعمال زشت مىبرد و پنهان مىدارد ، و آنهائى كه بهانه مىآورند بر ترك وظايف خود و مقصود اصلى و حقيقت حال خود را مخفى مىنمايند ، و اين گونه مردم در آرزوى برگشت به دنيا و رو بصلاح شدن دروغگو هستند چون باز همان فكر و عمل را خواهند داشت ، بر فرض خود در آنوقت كه آرزو مىكنند متوجّه دروغ\r\n","description":"","footnote":"","page_name":" 418 ","page_number":418},
  {"content":"\r\n\r\nخود نباشند ، و نمونه ى اين گونه مردم كه خدا از حالشان خبر داده است ، آنها هستند كه در دوران زندگى نتيجه ى بدكار خود را مىبينند و پشيمان مىشوند و چون موقع آن عمل مىرسد كار خود از نو آغاز مىكنند ، چنان كه مىبينيم قمارباز پس از باختن زياد پشيمان مىشود ، يا آن فاجر بىباك كه بيمار مىشود توبه مىكند ، و همچنين در همه ى هوا پرستيها ، ولى پس از آسودگى از اين گرفتارىها باز به كار خود مشغول مىشود ، چنان كه برادر خود من را براى عمل جراحى بيهوش كردند ، در آن حال خود را در عالم ديگر مشاهده نموده بود و حضور پروردگار و مشغول اعمال خود و در مدّتى كه بيمار بود در انديشه ى آن حالت بود و بفكر اين آيت قرآن ، و چون از بيمارى آسوده شد ، بر سر كارهاى گذشته بازگشت .\r\nسخن ما : همان است كه از ديگران نقل كرديم .\r\n[ سوره الأنعام ( 6 ) : آيات 29 تا 32 
  ]\r\nوَ قالُوا إِنْ هِيَ إِلَّا حَياتُنَا الدُّنْيا وَما نَحْنُ بِمَبْعُوثِينَ ( 29 ) وَلَوْ تَرى إِذْ وُقِفُوا عَلى رَبِّهِمْ قالَ ألَيْسَ هذا بِالْحَقِّ قالُوا بَلى وَرَبِّنا قالَ فَذُوقُوا الْعَذابَ بِما كُنْتُمْ تَكْفُرُونَ ( 30 ) قَدْ خَسِرَ الَّذِينَ كَذَّبُوا بِلِقاءِ اللَّه حَتَّى إِذا جاءَتْهُمُ السَّاعَةُ بَغْتَةً قالُوا يا حَسْرَتَنا عَلى ما فَرَّطْنا فِيها وَهُمْ يَحْمِلُونَ أَوْزارَهُمْ عَلى ظُهُورِهِمْ أَلا ساءَ ما يَزِرُونَ ( 31 ) وَمَا الْحَياةُ الدُّنْيا إِلَّا لَعِبٌ وَلَهْوٌ وَلَلدَّارُ الآخِرَةُ خَيْرٌ لِلَّذِينَ يَتَّقُونَ أفَلا تَعْقِلُونَ ( 32 )\r\nمعنى لغات : حسرة - افسوس ، اوزار - جمع وزر ، گناه ، بار ، سنگينى ، بار سنگين .\r\nترجمه :\r\n29 [ و نيز كافران 
  ] گفتند : آدمى را جز زندگى اين جهانى ما نباشد و دگر بار زنده نخواهيم شد .\r\n30 و اگر آنان را بينى به پيشگاه پروردگارشان\r\n","description":"","footnote":"","page_name":" 419 ","page_number":419},
  {"content":"\r\n\r\nبه پا داشته‌اند . [ بشنوى كه خدا به آنها 
  ] گويد : نه اين روز درست بود و آمدنى گويند بلى سوگند بپروردگار ما . او گويد : پس بسزاى آنچه نپذيرفتيد آزار بچشيد .\r\n31 البتّه زيان بردند آنها كه ديدار حقّ دروغ شمردند تا كه ناگهان آن هنگام برسد ، گويند : اى افسوس بر آنچه در زندگى ز دست داديم و ايشان بار گناهان خود بر پشت خويش برند و چه بد بارى سنگين به پشت دارند\r\nكه زندگى اين جهانى جز بازى و سرگرمى نباشد و سراى ديگر بهتر است براى آن كسان كه پرهيزگار بوند . مگر خرد نداريد [ كه درستى اين سخن نيابيد 
  ] ؟\r\nسخن مفسّرين : « وَقالُوا إِنْ هِيَ إِلَّا حَياتُنَا الدُّنْيا » 29 طبرى : مقصود آن مشركين است كه در اوّل اين سوره نامبرده شده‌اند كه از راه مستقيم منحرف مىشوند به بت پرستى .\r\n« إِذْ وُقِفُوا عَلى رَبِّهِمْ » 30 مجمع : يعنى بناچار در آنجا خداى خود را مى - شناسند ، و ممكن است اين طور معنى شود : آن روز كه آگاه شوند از آن گرفتارى و آسايش كه خداوند وعده كرده است ، و نيز ممكن است معنى چنين باشد : آن روز كه حبس مىشوند و منتظر براى امر خداوند .\r\n« قَدْ خَسِرَ الَّذِينَ كَذَّبُوا بِلِقاءِ اللَّه » 31 طبرى : يعنى نابود خواهند شد و زيان خواهند ديد در معامله ى فروش ايمان بكفر و آن بتپرستان قريش كه دروغ شمردند قيامت و ثواب و عقاب را .\r\nمجمع : ابن عبّاس و حسن بصرى گفتند : مقصود از « لقاء اللَّه » ديدار وعده هاى خدا است به مجازات و پاداش ، و ديگرى گفته است مقصود : ديدار مجازات خداوند است .\r\n« جاءَتْهُمُ السَّاعَةُ » 31 طبرى : يعنى آن زمانى كه خداوند مردگان را از گور زنده برمىآورد .\r\n« فَرَّطْنا فِيها » 31 ابو الفتوح : يعنى تقصير كرديم در اطاعت و فرمان بردن و بعضى گفتند : يعنى در قيامت ، و معنى جمله اين است : كافران در قيامت\r\n","description":"","footnote":"","page_name":" 420 ","page_number":420},
  {"content":"\r\nمىگويند : افسوس بر آنچه از دست داديم . طبرى گفته است : يعنى در آن معامله تقصير كرديم ، و بعضى گفته‌اند يعنى در دوران زندگى تقصير كرديم ، سدّى گفته است : يعنى تقصير كرديم كه به روش مردم بهشتى رفتار نكرديم .\r\n« يَحْمِلُونَ أَوْزارَهُمْ » 31 مجمع : ابن عبّاس گفته است : يعنى گناهان و خطاهاشان . و زجّاج گفته است : اين داستان و تشبيه است كه سنگينى در حالت گفته شود همانطور كه در وزن گفته مىشود ، و به اين گفته ى زجّاج معنى چنين است : رنج مىبرند از آزار گناهان خود بطورى كه هميشه زير بارى سنگين هستند ، و به همين معنى علىّ عليه السّلام اشاره فرموده است در اين گفتارش « تخفّفوا تلحقوا فانّما ينتظر باوّلكم آخركم » يعنى بار خود سبك بگيريد تا زود برسيد به آنها كه رفته‌اند ، چون جلو رفته را منتظر نگاه مىدارند تا برسند آنها كه از عقب مىآيند .\r\n« وَمَا الْحَياةُ الدُّنْيا إِلَّا لَعِبٌ وَلَهْوٌ » 32 ابو الفتوح نوشته است : حقّ - تعالى مذمّت و منقصت كرد زندگانى دنيا را تا مردمان در او رغبت نكنند و دست از اعمال آخرت برندارند ، گفت : نيست زندگانى دنيا مگر بازى . و فرق از ميان لهو و لعب آن است كه لعب بازى باشد كه كودكان كنند ، مانند بيهوده كاريهاى بىفايده ، و لهو بازى جوانان باشد از سماع و ضرب ملاهى و مانند آن ، و وجه تشبيه آن است كه اين را نيز عاقبتى و ثباتى نباشد چنان كه لعب و لهو را .\r\nبيان السعادة : لهو ، آن كارى است كه هدفى خيالى داشته باشد ، و لهو آن را گويند كه هدفى در آن نباشد .\r\n« وَلَلدَّارُ الآخِرَةُ » 32 مجمع : ابن عامر « لدار » با يك لام قرائت كرده است و كلمه ى « آخرة » را با جرّ و صداى زير خوانده است ، و ديگران با دو لام و رفع و صداى جلو در كلمه ى « آخرة » قرائت كرده‌اند .\r\n« أفَلا تَعْقِلُونَ » 32 مجمع : مردم مدينه و عدّه اى ديگر با تا قرائت كرده‌اند و ديگران با يا به صيغه ى غايب .\r\n","description":"","footnote":"","page_name":" 421 ","page_number":421},
  {"content":"\r\n\r\nو ما هم در ترجمه به صورت خطاب معنى كرديم ، ولى آنها كه با يا خوانده‌اند چنين معنى كرده‌اند آيا آن كافران عقل ندارند و انديشه ى عاقبت كار خود نمىكنند ؟\r\nمجمع : آيت آخر دلدارى مردم است كه مؤمن هستند و محروم از خوشيهاى زندگى ، و سرزنش آنها است كه با خوشيهاى زندگى سرگرمند و از كار آخرت بىخبر . سخن ما : در اين آيات اين شعرهاى مثنوى است :\r\n\r\nباژگونه ، اى اسيران جهان\r\nنام خود كرديد اميران جهان\r\n\r\n\r\nاى تو ، بنده ى اين جهان محبوس جان\r\nچند گوئى خويش را خواجه ى جهان\r\n\r\n\r\nافتخار از رنگ و بو و از مكان\r\nهست شادى و فريب كودكان\r\n\r\n\r\nاى ز خوبى بهاران لب گزان\r\nبنگر آن سردى و زردى خزان\r\n\r\n\r\nروز ديدى طلعت خورشيد خوب\r\nمرگ او را ياد كن وقت غروب\r\n\r\n\r\nاى بديده لوتهاى « 1 » چرب خيز\r\nفضله ى آن را ببين در آبريز\r\n\r\n\r\nمرخبث را گو كه آن خوبيت كو ؟\r\nدر فريب آن حسن و مرغوبيت كو\r\n\r\n\r\nبر طبق كو عشوه و نرمى و خوت ؟\r\nبر سبد كو جلوه و نغزى و بوت ؟\r\n\r\n\r\nگويد آن دانه به دو و من دام آن\r\nچون شدى تو صيد ، شد دانه نهان\r\n\r\n[ سوره الأنعام ( 6 ) : آيات 33 تا 35 
  ]\r\nقَدْ نَعْلَمُ إِنَّه لَيَحْزُنُكَ الَّذِي يَقُولُونَ فَإِنَّهُمْ لا يُكَذِّبُونَكَ وَلكِنَّ الظَّالِمِينَ بِآياتِ اللَّه يَجْحَدُونَ ( 33 ) وَلَقَدْ كُذِّبَتْ رُسُلٌ مِنْ قَبْلِكَ فَصَبَرُوا عَلى ما كُذِّبُوا وَأُوذُوا حَتَّى أَتاهُمْ نَصْرُنا وَلا مُبَدِّلَ لِكَلِماتِ اللَّه وَلَقَدْ جاءَكَ مِنْ نَبَإِ الْمُرْسَلِينَ ( 34 ) وَإِنْ كانَ كَبُرَ عَلَيْكَ إِعْراضُهُمْ فَإِنِ اسْتَطَعْتَ أَنْ تَبْتَغِيَ نَفَقاً فِي الأَرْضِ أَوْ سُلَّماً فِي السَّماءِ فَتَأْتِيَهُمْ بِآيَةٍ وَلَوْ شاءَ اللَّه لَجَمَعَهُمْ عَلَى الْهُدى فَلا تَكُونَنَّ مِنَ الْجاهِلِينَ ( 35 )\r\n\r\n","description":"","footnote":"\r\n( 1 ) يعنى طعامها .\r\n","page_name":" 422 ","page_number":422},
  {"content":"\r\n\r\nمعنى لغات : يجحدون - از جحد بمعنى انكار . نفق - جاى زير زمين كه راه فرار و سوراخ ديگر هم داشته باشد . سلم - نردبان .\r\nجهت نزول : طبرى : سدّى گفت : در روز بدر ، اخنس بن شريق با ابو - جهل ملاقات كرد و به او گفت : اينجا غير از من و تو كسى نيست كه سخن ما را بشنود ، بگو بدانم : محمّد در گفتارش و ادّعاى خود راستگو است و بحقّ ادّعا مىكند يا نه ؟ او گفت : هرگز محمّد دروغ نگفته است ، ولى اگر قرار باشد همه ى امتيازات براى خانواده ى آنها باشد و پيغمبرى هم داشته باشند پس بقيّه ى طوايف قريش چكاره خواهند بود ؟ آيت اوّل براى طرز فكر آنها نازل شد سيوطى در اسباب النزول از علىّ عليه السّلام نقل كرده است : ابو جهل به پيغمبر گفت :\r\nما نمىگوئيم تو دروغگو هستى ولى آنها كه آورده اى دروغ است ، آيت اوّل براى اين گفتگو نازل شد .\r\nترجمه :\r\n33 اى پيغمبر ما مىدانيم آنچه كافران گويند تو را دلگير كند و البتّه آنها در دل تو را دروغگو ندانند ولى ستم پيشه‌اند كه نشانهء حقّ نميپذيرند\r\n34 و همانا پيامبران پيش از تو را دروغزن گفتند و آنان بر دروغ بستن و آزار دادن كافران شكيبا ماندند تا يارى ما براىشان رسيد چه هيچ دگرگونى براى كلمات و سرنوشت خدا نباشد و البتّه ز سرگذشت پيامبران برايت رسيده [ كه به سرنوشت خداوندى از آزار دشمن آسوده شدند . 
  ]\r\n35 و اگر بر تو سخت شده است كه كافران ز حقّ رو گردان شدند و توانى سوراخى در زمين و يا نردبانى به آسمان بدست آرى تا نشانه اى [ بر راستى و درستى سخن خود 
  ] براى كافران بياورى و گر [ نه بايد 
  ] خدا را بخواهد و بسرنوشت كند همه را به راه راست فراهم آورد . پس تو ز نادانان مباش [ و انديشه ى ناشدنى مكن 
  ] .\r\nسخن مفسّرين : « لَيَحْزُنُكَ » 33 مجمع : نافع با ضمّ ياء و كسر زاى خوانده‌اند و ديگران بفتح ياء و ضمّ زاى قرائت كرده‌اند .\r\n« فَإِنَّهُمْ لا يُكَذِّبُونَكَ » 33 مجمع : اين جمله را چند معنى كرده‌اند :\r\n","description":"","footnote":"","page_name":" 423 ","page_number":423},
  {"content":"\r\n1 - بيشتر مفسّرين گفته‌اند : يعنى در دل و عقيده تكذيب نمىكنند ، اگرچه به ظاهر لجاج مىنمايند و انكار ميكنند . 2 - يعنى با دليل نمىتوانند دروغ تو را ثابت كنند و دليل بر اين معنى قرائت منقول از علىّ عليه السّلام است كه با تخفيف ذال قرائت فرموده است و مىفرموده است يعنى : نمىتوانند درستتر از ادّعاى تو حقى ثابت كنند . 3 - يعنى آنها با تو مصادف بدروغ نمىشوند .\r\n4 - يعنى تو را منتسب بدروغ نمىكنند ، چون تو را امين و راستگو مىدانند ، ولى آنچه را از جانب خدا آورده اى رد مىكنند و مىخواهند آيات خداوند را انكار كنند . 5 - يعنى آنها در اين كار خود تو را تكذيب نمىكنند بلكه در حقيقت خدا را تكذيب ميكنند و آيات خدا را منكر مىشوند ، چون انكار تو به - منزله ى انكار خداوند است . و در جمله ى « يُكَذِّبُونَكَ » دو قرائت نقل شده است اوّل - با سكون كاف و تخفيف ذال كه منسوب به علىّ عليه السّلام است و امام صادق ( ع ) دوّم - با فتح كاف و تشديد ذال قرائت ديگران است .\r\n« وَلَقَدْ جاءَكَ مِنْ نَبَإِ الْمُرْسَلِينَ » 34 طبرى : يعنى خبر پيغمبران گذشته به تو رسيده است كه مردم به آنها چه رفتار كردند و چطور سزاى خود ديدند پس تو نيز منتظر باش و مانند آنها صبر كن تا يارى و كومك ما به تو برسد ، و ضحّاك و ابن جريج گفته‌اند : اين از اوّل تا به آخر براى دلدارى پيغمبر است .\r\n« وَلكِنَّ الظَّالِمِينَ بِآياتِ اللَّه يَجْحَدُونَ » 33 مجمع : ابو علىّ گفته است :\r\nيعنى مردم ستمگر منكر آيات خدا ، جحود و انكار دارند گفتار و دعواى ترا كه خود مىدانند راست است و درست .\r\nتفسير فى ظلال : چون اعراب مىدانستند پيغمبر راستگو است و انكار مىكنند كلمه ى « ظالمين را » بجاى ضمير آورده شده است براى نشان دادن حقيقت ادعاى آنها كه ادعاى انكار و نادرستى سخن پيغمبر پديده ى ستمكارى است كه چون داراى خوى ستمگرى هستند حقيقت پيغمبر را انكار مىكنند و شاهد بر اين مطلب روايت طبرى است كه روز جنگ بدر اخنس بن شريق با بنى زهره گفت\r\n","description":"","footnote":"","page_name":" 424 ","page_number":424},
  {"content":"\r\n\r\n( تا آخر كه در شأن نزول نوشتيم ) .\r\n« لَقَدْ كُذِّبَتْ رُسُلٌ مِنْ قَبْلِكَ » 34 فخر : در آيت جلو پيغمبر دلدارى شده است كه انكار تو بجاى انكار خداوند است ، در اين آيه از راه ديگر بآنحضرت توجّه شده است كه ملل ديگر با پيغمبر خود بد رفتار مىكردند ولى آنها صبر مىكردند تا چيره و مسلَّط مىشدند ، پس تو كه بالاتر از همه ى آنها هستى و مأمور تربيت تمام بشر ، لا يقترى بصبر و شكيبائى تا ظفر و پيشرفت تو بيشتر باشد .\r\n« وَلا مُبَدِّلَ لِكَلِماتِ اللَّه » 34 طبرى : كلمات اللَّه يعنى آن چيزها كه خدا بر پيغمبر نازل كرد مانند وعده يارى و چيرگى بر دشمن و شكست مخالفين .\r\nمجمع : كلبى و عكرمه گفتند : كلمات اللَّه يعنى آن آيات كه براى وعده ى يارى نازل شده است مثل اين دو آيه « كَتَبَ اللَّه لأَغْلِبَنَّ أَنَا وَرُسُلِي » و « إِنَّهُمْ لَهُمُ الْمَنْصُورُونَ » .\r\n« فَلا تَكُونَنَّ مِنَ الْجاهِلِينَ » 35 مجمع : از جبّائى نقل كرده‌اند : يعنى در آنجا كه بايد شكيبا باشى بىتابى مكن كه مانند جاهلان باشى و پيرو روش ايشان بشوى ، و بعضى گفته‌اند : يعنى چون حال آنها را دانستى و متوجّه شدى كه مسلمان نمىشوند مانند شخص جاهل و بىاطلاع از حقيقت قضيّه مباش كه بى - تابى و جزع كنى كه چرا مسلمان نمىشوند .\r\nتفسير عبده : يعنى چون سنّت خداوندى را در خلقت بشر دانستى كه تبديل و تغيير در كلمات او و تقدير و سرنوشت او نيست ، پس مباش مانند آنها كه جاهل هستند و انتظار دارند آنچه را خود مفيد مىدانند انجام شود ، و نمىفهمند كه ممتنع و محال قابل پيدايش نيست و آنچه بر خلاف تقدير است ناشدنى ، و اين جهل كه پيغمبر از آن ممنوع شده است عيب آن حضرت نيست ، زيرا اين گونه حقايق بايد بوسيله وحى و همين آيات به آن حضرت تعليم شود تا عالم بشود .\r\nسخن ما : 1 - مجموع اين آيه و بخصوص آيت آخر مىفهماند كه پيغمبر از انحراف مردم ناراحت است ، چون مأمور تربيت است و مىخواهد همه به راه\r\n","description":"","footnote":"","page_name":" 425 ","page_number":425},
  {"content":"\r\nراست باشند ، در اين كوشش و رنج نه براى جمعآورى افراد و زيادى پيرو و مطيع و فرمانبردار است كه بخواهد براى خود جاه و مقام پايدار نمايد ، و به همين مناسبت گفته شده است « لا مُبَدِّلَ لِكَلِماتِ اللَّه » و « لَوْ شاءَ اللَّه لَجَمَعَهُمْ عَلَى الْهُدى » و « فَلا تَكُونَنَّ مِنَ الْجاهِلِينَ » كه كوشش و غمخوارى و مقاومت تو بايد به - اندازه ى لياقت مردم باشد و تقدير خداوند ، و بيش از آن وظيفه اى ندارى كه بر خود زندگى را تلخ كنى ، و اين مطلب در قرآن مكرر يادآورى شده است مثل « لَيْسَ عَلَيْكَ هُداهُمْ » و « ما عَلَى الرَّسُولِ إِلَّا الْبَلاغُ » . 2 - جمله ى « لا مُبَدِّلَ لِكَلِماتِ اللَّه » كنايه است از كمال قدرت ، كه تمام آفرينش در پيشگاه قدرت خدا مانند كلماتى است كه شما بر زبان مىآوريد ، مانند اين آيه « إِذا أَرادَ شَيْئاً أَنْ يَقُولَ لَه كُنْ فَيَكُونُ » يعنى ايجاد يك موجود به اندازه ى گفتن اين كلمه است « باش و موجود بشو » . 3 - ممكن است اعتراض شود كه چون اين دو جمله : « لا مُبَدِّلَ لِكَلِماتِ اللَّه » و « فَلَوْ شاءَ لَهَداكُمْ » صريح است كه مردم در كفر و ايمان اختيار ندارند ، پس پيغمبر و راهنمائى چه نتيجه دارد ؟ جواب آن است كه عمل پيغمبران مانند ديگر روشهاى پرورش و راهنمائى و آموزش است اگر چه در گياهان و حيوانات باشد ، زيرا در سرشت موجودات آمادگىها و استعدادهاى مختلف نهاده شده است ، كه هر دسته و هر فرد لياقتى دارد غير ديگرى ، و به همان اندازه وسائل به كار افتادن و نتيجه گرفتن از آن استعدادها نيز در آفرينش فراهم شده است ، و همانطور كه براى گياهان مختلف وسائل مختلف پيشرفت و تكامل يافت مىشود و هم براى حيوان و انسان ، و نيز آن وسائل در بعضى بى نتيجه و در بعضى كم نتيجه است و براى عده اى بالاترين اثر مطلوب دارد پيغمبر هم وسيله ى پيشرفت آدمى است كه رهبرى او در بعضى اثر نميكند ، و در عدّه اى نتيجه ى كم دارد ، و مردمانى را هم بكمال آدمى مىرساند . پس در هر آيت قرآن كه كفر و ايمان محوّل بسرنوشت آدمى شده است ، اشاره به همين اختلاف استعداد است و بهرمندى از وسائل ، و براى اين است كه بفهماند : مردم عقل دارند\r\n","description":"","footnote":"","page_name":" 426 ","page_number":426},
  {"content":"\r\n\r\n\r\nو به موجب عقل خود وظايفى هم دارند كه بايد به آنها رفتار كنند ، ولى سرنوشت و رسيدن به نتيجه ى نهائى مطلبى است ديگر كه كسى را به آن دسترس نيست .\r\n[ سوره الأنعام ( 6 ) : آيات 36 تا 37 
  ]\r\nإِنَّما يَسْتَجِيبُ الَّذِينَ يَسْمَعُونَ وَالْمَوْتى يَبْعَثُهُمُ اللَّه ثُمَّ إِلَيْه يُرْجَعُونَ ( 36 ) وَقالُوا لَوْ لا نُزِّلَ عَلَيْه آيَةٌ مِنْ رَبِّه قُلْ إِنَّ اللَّه قادِرٌ عَلى أَنْ يُنَزِّلَ آيَةً وَلكِنَّ أَكْثَرَهُمْ لا يَعْلَمُونَ ( 37 )\r\nمعنى لغات : يستجيب - از مصدر استجابه بمعنى جواب مثبت و پذيرش خواسته .\r\nترجمه :\r\n36 اى پيغمبر همانا كسانى سخن تو مىپذيرند كه [ بيداردلند و گوش فرامىدارند و 
  ] مىشنوند ، و آنها كه مردگانند [ و حقّ ناپذير هرگز گوش ندهند تا بميرند و 
  ] خدا از گورشان درآرد و سپس بسوى او بازگشت شان دهند [ و سزاى خود بينند 
  ]\r\nو كافران گفتند : چرا نشانه اى از پروردگار محمّد بر او فرو نيامد ؟ بگو خدا توانا است بر نشانه فرستادن . ولى بيشتر ايشان نمىدانند [ كه محمّد و قرآن او خود بزرگتر آيت است و اگر آيتى دگر بيايد نپذيرند و آزار بينند 
  ] . چرا از جانب خدا براى محمّد نشانه و علامتى نميرسد ؟ اى پيغمبر تو در جواب بگو : خداوند مىتواند علامت بفرستد ، لكن بيشتر اين مردم نادان هستند و دلمرده و نمىفهمند كه پيغمبر خود آيتى است و قرآنش آيتى است و اگر آيتى ديگر برسد باز هم قبول نخواهند كرد .\r\nسخن مفسّرين : « إِنَّما يَسْتَجِيبُ الَّذِينَ يَسْمَعُونَ تا آخر » 36 طبرى :\r\nيعنى سخن تو را فقطَّ آنها مىشنوند كه گوشهايشان براى گوش دادن بحقّ باز است ، ولى كافران را خدا با مردگان برمىانگيزد ، چون آنها فكر نمىكنند و از آيات خدا پند نمىگيرند پس در شمار مردگانند كه نمىشنوند و نمىفهمند .\r\nمجمع : يعنى همانطور كه از مرده ها مأيوس هستى كه سخن ترا بشنوند\r\n","description":"","footnote":"","page_name":" 427 ","page_number":427},
  {"content":"\r\nتا آنگاه كه در قيامت زنده شوند ، همچنين از اين كافران مأيوس باش ، و بعضى گفته‌اند : يعنى آن كه دلش زنده است ، سخن ترا مىپذيرد ، و آن كه دل مرده است نمىپذيرد .\r\nابو الفتوح نوشته است : حسن بصرى گفت : معنى آن است كه اجابت آن كند كه سماع و انديشه كند در دلالت ، اما كافران چون مردگانند ، خداى تعالى ايشان را بقيامت زنده كند از اين جهل كه در وىاند تا معارف ضرورى حاصل شود ايشان را .\r\nفخر : يعنى همانطور كه خدا قادر است در قيامت مردگان را زنده كند و براى مجازات حاضر نمايد ، ميتواند دلهاى مرده ى اين كافران را زنده نمايد به حياة ايمان ، ولى تو قادر بر چنين كار نيستى .\r\nروح البيان : يك شعر از اين غزل حافظ نوشته است :\r\n\r\nگرچه بر واعظ شهر اين سخن آسان نشود\r\nتا ريا ورزد و سالوس مسلمان نشود\r\n\r\n\r\nرندى آموز و كرم كن كه نه چندين هنر است\r\nحيوانى كه ننوشد مىو انسان نشود\r\n\r\n\r\nگوهر پاك ببايد كه شود قابل فيض\r\nورنه هر سنگ و گلى لولؤ و مرجان نشود\r\n\r\n\r\nاسم اعظم بكند كار خود اى دل خوش باش\r\nكه به تلبيس و حيل ديو مسلمان نشود\r\n\r\n\r\nدردمندى كه كند درد نهان پيش طبيب\r\nدرد او بىسببى قابل درمان نشود\r\n\r\n\r\nهر كه در پيش بتان از سر جان مىلرزد\r\nبىتكلَّف ، تن او قابل قربان نشود\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nذرّه را تا نبود همّت عالى حافظ\r\nطالب چشمه ى خورشيد درخشان نشود\r\n\r\n« ثُمَّ إِلَيْه يُرْجَعُونَ » 36 فخر : « يرجعون » بفتح ياء نيز قرائت شده است .\r\nمجمع : يعنى آنها را زنده مىكنند و حكم خداوند براىشان صادر مى - شود ، و بعضى گفته‌اند : يعنى : اوّل از قبر بيرون مىآورند و بعد آنها را به - جايگاه رسيدگى به حساب مىبرند .\r\n« وَقالُوا لَوْ لا نُزِّلَ » 37 مجمع : يعنى چون رؤساى قريش از معارضه ى قرآن عاجز شدند ، مانند معجزات موسى و عيسى مطالبه كردند .\r\n« إِنَّ اللَّه قادِرٌ عَلى أَنْ يُنَزِّلَ » 37 ابو الفتوح : ابن كثير كلمه ى « ينزّل » را به - تخفيف زاء خوانده است از مصدر انزال ، و ديگران با تشديد خوانده‌اند از مصدر تنزيل .\r\nمجمع : بعضى گفته‌اند : يعنى خدا مىتواند آنچه خواسته‌اند بفرستد ، زجّاج گفته است : يعنى مىتواند آيتى بفرستد كه همگى راه صلاح خود بيابند و با يكديگر فراهم بطريق صواب شوند .\r\n« وَلكِنَّ أَكْثَرَهُمْ لا يَعْلَمُونَ » 37 مجمع : يعنى نميدانند چه بر سرشان خواهد آمد اگر آيتى برسد و آنها مومن نشوند ، و بعضى گفته‌اند : يعنى نمىدانند كه اين آيات قرآن خود بهترين نشانه ى درستى دعواى پيغمبر است اگر خود بينديشند و بسنجند .\r\nابو الفتوح : يعنى در قدرت من به شكّ هستند و معرفت كامل ندارند .\r\nفخر : بعضى از مردم ملحد اعتراض كرده‌اند : اگر محمّد معجزه مى - داشت كافران نمىگفتند : چرا معجزه اى ندارد ؟ جواب آن است كه قرآن خود معجزه است و از كافران خواسته شد كه با آن معارضه و برابرى كنند ولى آنها نتوانستند و درماندند . ولى ممكن است اعتراض شود كه اگر قرآن چنين معجزه اى بوده است ، چرا اعتراض كرده‌اند و گفته‌اند « لَوْ لا نُزِّلَ عَلَيْه آيَةٌ » ؟ جواب آن\r\n","description":"","footnote":"","page_name":" 429 ","page_number":429},
  {"content":"\r\nاست : 1 - ممكن است ادّعا داشته‌اند : كتاب و سخن معجزه نيست ، و مثل تورات و انجيل است كه آنها معجزه نبوده است . 2 - ممكن است چيزهاى فوق العاده مىخواسته‌اند مثل معجزات موسى و عيسى ، 3 - ممكن است چيزهاى عجيب مطالبه مىكرده‌اند براى سرسختى و آزار مثل فرود آمدن ملائكه و افتادن پاره چيزى از آسمان ، چنان كه در قرآن نقل شده است . 4 - ممكن است براى مسخره و ريشخند چنين چيزها ميگفته‌اند مثل گفتار آن كه در قرآن نقل شده است « اللَّهُمَّ إِنْ كانَ هذا هُوَ الْحَقَّ مِنْ عِنْدِكَ فَأَمْطِرْ عَلَيْنا حِجارَةً مِنَ السَّماءِ أَوِ ائْتِنا بِعَذابٍ أَلِيمٍ » يعنى اگر اينها از جانب تو است پس بر سر ما از آسمان سنگ بريز و يا به آزار دردناك ما را گرفتار كن .\r\nسخن ما : اين شعر مثنوى است در دفتر دوم حكايت ابله و خرس .\r\n\r\nآب كم جو ، تشنگى آور بدست\r\nتا بجوشد آبت از بالا و پست\r\n\r\n\r\nآب رحمت بايدت ، رو پست شو\r\nو انگهان خور خمر رحمت مست شو\r\n\r\n\r\nپنبه ى وسواس بيرون كن ز گوش\r\nتا به گوشت آيد از گردون خروش\r\n\r\n\r\nپاك كن دو چشم را از موى عيب\r\nتا ببينى باغ و سروستان غيب\r\n\r\n\r\nدفع كن از مغز و از بينى زكام\r\nتا كه ريح اللَّه درآيد در مشام\r\n\r\n\r\nهيچ مگذار از تب صفرا اثر\r\nتا بيابى از جهان طعم شكر\r\n\r\n\r\nكنده ى تن را ز پاى جان بكن\r\nتا كند جولان بگردان چمن\r\n\r\nفى ظلال : اعراب معجزه بمانند موسى و عيسى و ديگران ميخواستند ولى بدوران اسلام آدمى به آن پايه رسيده بود كه بتواند با خرد خود بسنجد و داورى كند اين است كه فكر بشر را محترم مىشمارد و با آنها بمانند انسان خردمند رشيد سخن مىگويد نه مانند شخص نادان و بىتميز كه بايد رفتار با او به سختى باشد تا فروتن شود و يا نابود گردد اين است مردم را از راه انديشه و خردشان رهبرى مىكند كه آوردن معجزه از قدرت خداوندى است ولى شما از مصلحت كار بيخبريد كه با دل شما سر و كار پيدا شده و بايد خرد خود به كار بريد تا حقيقت را دريابيد\r\n","description":"","footnote":"","page_name":" 430 ","page_number":430},
  {"content":"\r\n\r\nو اينك چند نمونه از آثار قدرت و آيات حقّ كه در جلو چشم شما است :\r\n« وَما مِنْ دَابَّةٍ » - الخ .\r\n[ سوره الأنعام ( 6 ) : آيات 38 تا 39 
  ]\r\nوَ ما مِنْ دَابَّةٍ فِي الأَرْضِ وَلا طائِرٍ يَطِيرُ بِجَناحَيْه إِلَّا أُمَمٌ أَمْثالُكُمْ ما فَرَّطْنا فِي الْكِتابِ مِنْ شَيْءٍ ثُمَّ إِلى رَبِّهِمْ يُحْشَرُونَ ( 38 ) وَالَّذِينَ كَذَّبُوا بِآياتِنا صُمٌّ وَبُكْمٌ فِي الظُّلُماتِ مَنْ يَشَأِ اللَّه يُضْلِلْه وَمَنْ يَشَأْ يَجْعَلْه عَلى صِراطٍ مُسْتَقِيمٍ ( 39 )\r\nمعنى لغات : امم - جمع امّة ، گروه ، دسته اى از مردم ، روش ، هنگام ، قامت و بالاى آدمى . دابّة - از مصدر دبيب بمعنى جنبش مانند مار و يا با چهار دست و پا راه رفتن ، جناحيه - يعنى دو جناح او ، و جناح بفتح جيم بمعنى بال پرنده ، دست و بغل و بازوى انسان ، سو و جانب ، پناه و حمايت ، ناحيه و طرف چيزى ، يك دسته از چيزى ، فرطنا - از مصدر تفريط به معنى نابود و پراكنده كردن ، كوتاهى و اظهار عجز از كار ، رها كردن و جلو افتادن ، ستايش يا مذمّت كردن ، مهلت دادن و دست برداشتن ، بدى را دور كردن يحشرون - از مصدر حشر بمعنى مردم را فراهم كردن ، كسى را از وطن بيرون كردن . از جائى به جائى اخراج كردن .\r\nترجمه :\r\n38 باز هم آنها را متوجّه كن هيچ جنبنده اى در زمين نجنبد و نه پرنده اى در هوا ببال خود مگر چون شما آدميان دسته ها باشند [ با غرائز و اميال و نيازمند 
  ] و ما در اين نامه [ لوح محفوظ يا قرآن 
  ] چيزى فروگذار نكرديم و همه راهها بنموديم و سپس همگى بسوى پروردگارشان فراهم شوند [ و هرگز از عالم علم حقّ جدا نباشد 
  ] .\r\n39 و آن كسان كه نشانه هاى ما دروغ پنداشتند و كر و لال به تاريكى مانده بودند چه هر كه را خدا خواهد و بسرنوشت كرده گمراه مىكند ورنه به راه راستش رهبرى كند .\r\nسخن مفسّرين : « ما مِنْ دَابَّةٍ فِي الأَرْضِ تا آخر آيه » 38 طبرى : يعنى\r\n","description":"","footnote":"","page_name":" 431 ","page_number":431},
  {"content":"\r\n\r\nخداوند ، پرنده ى در هوا و جنبنده ى بر زمين را كه آفريده و وسائل زندگى او را باختيارش گذارده است ، در عالم ديگر به كارهاى او كه در زندگى انجام داده و در لوح محفوظ ثبت شده است رسيدگى خواهد كرد و جزاى كارش را به او خواهد داد ، پس براى شما بنى آدم لازمتر است رسيدگى بخوب و بد كار زندگى شما .\r\nو از ابن عبّاس نقل شده است : مقصود از « يُحْشَرُونَ » مرگ حيوانات است .\r\n« أُمَمٌ أَمْثالُكُمْ » 38 مجمع : يعنى دسته هاى جوربجور هستند كه مانند شما هستند در آفرينش خداوند و نمودارى قدرت او ، و بعضى گفته‌اند : يعنى :\r\nمانند شما محتاجند به كسى كه كارهاى زندگى آنها را از خوراك و آسايش و غيره در اختيار داشته باشد و به مصلحت در كارها راهنمائى شان كند ، و آنها هم پس از مرگ محشور خواهند شد ، و با اين آيه فهمانده شده است : تعدّى و تجاوز به هيچ آفريده روا نيست چون خدا آن را آفريده ، و حقّ او را از ستمگرش خواهد گرفت .\r\n« ما فَرَّطْنا فِي الْكِتابِ » 38 مجمع : يعنى كوتاهى و تقصير نكرديم در كتاب و در معنى كتاب اختلاف است : 1 - مقصود قرآن است كه تمام وظايف و احتياجات بشر در آن معيّن شده است يا با تفصيل ؟ و يا مجمل و سر بسته گفته شده است و پيغمبر آنها را واضح كرده است و چنان كه در اين جمله گفته شده است : « ما آتاكُمُ الرَّسُولُ فَخُذُوه وَما نَهاكُمْ عَنْه فَانْتَهُوا » يعنى آنچه پيغمبر براى شما آورد به پذيريد ، و از آنچه جلوگيرتان شد دست برداريد ، پس گفتار پيغمبر دستور اجمالى قرآن است و اين معنى عقيده ى بيشتر مفسّرين و ابو القاسم بلخى است .\r\n2 - حسن بصرى گفته است : مقصود لوح محفوظ است كه روزى و مرگ و آثار حيوانات در آن ضبط است . 3 - ابو مسلم گفته است : مقصود از كتاب اجل و مدّت عمر است كه براى هر موجود اجل و مدّت معيّن شده است .\r\nابو الفتوح نوشته است : طاعنان قرآن گفتند طيران جز بجناح نباشد ، چرا گفت : « بِجَناحَيْه » . گوئيم از اين دو جواب است يكى آنكه تأكيد است ، چنان كه\r\n","description":"","footnote":"","page_name":" 432 ","page_number":432},
  {"content":"\r\n« رأيت بعينى و سمعت باذنىّ » و جواب ديگر از آن آنست كه آن طيران حقيقت است نه مجاز است براى آنكه سفينه را طيّاره گويند بتيز رفتن ، اسب تيزرو را طيار گويند ، مغربى گفت : براى آنكه تا فرق باشد ميان طيران بجناح و ميان نور و ظفر بحاجت ، بعضى گفتند تا فرق باشد ميان مرغ هوا و ماهى آب كه ماهيان را طيّارات الماء خوانند .\r\nفخر : اينكه گفته شده است مرغ هوا و جنبنده ى دريا و دسته هائى هستند همانند شما « أُمَمٌ أَمْثالُكُمْ » چند جهت براى مماثلت و همانندى گفته‌اند :\r\n1 - واحدى از ابن عبّاس نقل كرده است : يعنى من را مىشناسد مثل شما و به يكتاپرستى اقرار دارند و تسبيح و تمجيد مىكنند ، و بيشتر مفسّرين بر اين عقيده هستند ، و آيات ديگر هم مويد اين مطلب است مثل « إِنْ مِنْ شَيْءٍ إِلَّا يُسَبِّحُ بِحَمْدِه » همه چيز ستايش خدا مىكند ، و « كُلٌّ قَدْ عَلِمَ صَلاتَه وَتَسْبِيحَه » همه موجودى نماز و ستايش خدا را مىداند . و ابو درداء گفته است :\r\nحيوانات فقط چهار چيز را خوب ميفهمند ، خداشناسى ، دنبالگيرى روزى ، و شناسائى نر و ماده ، آمادگى هر يك براى آن ديگر . از پيغمبر نقل شده است هر كس گنجشكى را بيهوده بكشد در قيامت آن حيوان به خدا شكايت مىكند كه او مرا كشت ، نه خود از من بهره برد ، و نه آزادم گذاشت كه از بهره هاى زمين استفاده كنم . 2 - مانند شما آدمها هستند كه در عالم ديگر زنده خواهند شد ، و هر فرد بحقّ و شايستگى خود خواهد رسيد . 3 - چون معجزه خواستند با اين جمله فهمانده شده است : آن قدرت كه مانند شما موجودات ديگر هم آفريده كه از بهره هاى زندگى در آسايش هستند ، ميتواند آن معجزه كه مطالبه ميكنيد بفرستد ، پس بر مصلحت شما نيست كه نمىفرستد . 4 - از سفيان عيينه نقل شده است كه چون او اين آيه را خواند ، گفت : هر آدمى مشابه است در اخلاق و خوى با يكى از حيوانات ، چنان كه مىبينيم : يكى مثل شير جلو مىرود ، ديگر مثل گرگ ميدود ، يكى مثل سگ فرياد مىكند ، ديگرى مثل طاووس خود را مى -\r\n","description":"","footnote":"","page_name":" 433 ","page_number":433},
  {"content":"\r\n\r\nمىآرايد ، و آن يك مانند خوك كثيف طبع است كه اگر غذاى خوب به او بدهند توجّه ندارد ، ولى چون انسان قى كند و بلند شود ، آن حيوان بىاختيار خود را بر آن مىاندازد ، همچنين هستند آدمها كه بعضى اگر پنجاه پند بشنود يكى فرا نگيرد ولى اگر خطائى ديد و شنيد آن را حفظ مىكند و به همه انجمن نقل مىكند ، پس مردم معاشر چهارپا و درنده هستند كه بايد از آنها دورى كرد ، و هم امام فخر چند جهت ديگر نقل كرده است كه ما هم نقل كرديم .\r\n« صُمٌّ وَبُكْمٌ فِي الظُّلُماتِ » 39 اين جمله را مفسّرين دو معنى كرده‌اند :\r\n1 - يعنى بواسطه ى لجاج و سرسختى در تاريكى كفر هستند كه نه گوش فهم حقّ دارند و نه زبان گفتار آن را . 2 - يعنى در قيامت نه سخن خوش بشنوند و نتوانند درد خود را بگويند و در تاريكى حيرت و سرگردانى هستند .\r\n« مَنْ يَشَأِ اللَّه يُضْلِلْه » 39 ابو الفتوح : يعنى چون كسى كافر بود ، خداوند به مجازات كفرش او را هلاك كند ، چون اضلال بمعنى اهلاك هم استعمال شده است . و ممكن است معنى جمله اين باشد : هر كه را خدا بخواهد از راه بهشت مىگرداند و گمراه مىكند بواسطه ى انحرافش در دوران زندگى ، و هر كس را به خواهد بپاداش لياقت و ايمان بسوى بهشت راهنمائى مىكند .\r\nفخر : ما ثابت كرديم كه هر كار از شخص در دنباله ى خواهش و جهت خاصّى انجام مىشود . و نيز واضح كرديم كه آفريننده و ايجاد كننده ى خواهش و جهت خاصّ خداوند است . و باز روشن كرديم كه اگر خواهش و جهت مخصوص براى پيدايش كارى پيدا شد ، آن كار بىتأخير انجام مىشود ، و با اين مقدّمات يقين است كه كفر و ايمان بتقدير خداوند است ، و معلوم است كه اين گمراهى و هدايت كه در آيه است دنباله ى مشيّت گفته شده است پس وابسته به مشيت و تقدير و سرنوشت است .\r\nسخن ما : 1 - در آيت اوّل جمله ى « إِلى رَبِّهِمْ يُحْشَرُونَ » مفسّرين معنى كرده‌اند : يعنى در قيامت پرنده و جنبنده زنده مىشوند ، تا تجاوزات آنها\r\n","description":"","footnote":"","page_name":" 434 ","page_number":434},
  {"content":"\r\nبه يكديگر تلافى شود ، و استدلال كرده‌اند به اين آيه « وَإِذَا الْوُحُوشُ حُشِرَتْ » و چند حديث منقول از پيغمبر مانند حديث گنجشك كه از امام فخر نقل شد و هم آن كه گوسفند شاخدار و بىشاخ در قيامت حاضر مىشوند براى جبران آزار آن يك به اين ديگر ، ولى آنچه به نظر مىرسد جمله ى « يُحْشَرُونَ » صريح در حيات به عالم ديگر نيست و ممكن است مقصود اين باشد كه اين جنبنده و پرنده و شما آدميزاده همگى در عالم خداوند و بسوى قدرت خداوندى فراهم و سر جمع هستيد ، اگرچه شما عدّه اى از اينها را درگذشته مىدانيد و عدّه اى موجود هستند ، و هزاران از اينها هنوز موجود نشده‌اند ولى در عالم إله تفاوت نيست و رفته و آمده و هنوز نيامده همگى بسوى خدا فراهم هستند و الآن « إِلى رَبِّهِمْ يُحْشَرُونَ » نسبت بگذشته و حاضر آينده درست و راست است ليكن از نظر ما كلمه « يُحْشَرُونَ » براى آينده است كه فراهم خواهند شد ولى حاضرين و گذشتگان اكنون « محشرون » فراهم شدگان هستند ، و بنابراين احتمال ممكن است مقصود از اين جمله وعده ى بقيامت و عالم ديگر نباشد ، و فقطَّ براى رهبرى افكار مردم باشد بكمال قدرت خداوندى در تمام آفرينش . و مسئله ى زنده شدن حيوانات در عالم ديگر دليلى بر آن نيست و نقل هم همين است كه نوشتيم و صريح در اين مطلب نيست ، بخصوص كه آنچه نقل كرده‌اند خود موجب سستى و نادرستى آن است مثل اينكه دو گوسفند شاخدار و بىشاخ زنده مىشوند براى جبران زيان بى شاخ به شاخدار و بعد نابود مىشوند ، در صورتى كه اگر بخواهيم از جمله ى « إِلى رَبِّهِمْ يُحْشَرُونَ » اين مطلب را استفاده كنيم بايستى بگوئيم حيوان هم مثل انسان زنده مىشود و نابود نمىشود زيرا معنى فراهم شدن بسوى خداوند ، بجز هستى هميشگى و بقاى ابدى معنى ديگر و خصوصيتى ندارد كه يادآورى شود ، پس مقصود از « إِلى رَبِّهِمْ يُحْشَرُونَ » شايد اين باشد : پس از آنكه دانستيد همگى موجوداتى هستيد بقدرت خدا پيدا شده ، پس از آن كه از اين صورت كنونى دگرگون شديد نپنداريد كه نابود مىشويد ، بلكه همگى بسوى او فراهم\r\n","description":"","footnote":"","page_name":" 435 ","page_number":435},
  {"content":"\r\n\r\nمىشويد ، البتّه انسان بواسطه ى عقل و اراده اى كه دارد ، با همين صورت آدمى آنجا فراهم است و آن پرنده و جنبنده ، به صورت موادّ تجزيه شده در عالم خداوندى حاضر است كه باز بصورتهاى جوربجور نمودار شود . 2 - جمله ى « ما فَرَّطْنا فِي الْكِتابِ » ممكن است كلمه ى كتاب كنايه باشد از كمال حضور و ثبوت همانطور كه كسى مطلبى را كه در كتابى نوشته شده است هميشه در اختيار دارد تمام آفرينش و حوادث آن در قدرت بىآغاز و انجام ، كتابى است ثابت كه هيچ چيز از آن غلط نيست و افتاده ندارد .\r\n[ سوره الأنعام ( 6 ) : آيات 40 تا 45 
  ]\r\nقُلْ أرَأَيْتَكُمْ إِنْ أَتاكُمْ عَذابُ اللَّه أَوْ أَتَتْكُمُ السَّاعَةُ أغَيْرَ اللَّه تَدْعُونَ إِنْ كُنْتُمْ صادِقِينَ ( 40 ) بَلْ إِيَّاه تَدْعُونَ فَيَكْشِفُ ما تَدْعُونَ إِلَيْه إِنْ شاءَ وَتَنْسَوْنَ ما تُشْرِكُونَ ( 41 ) وَلَقَدْ أَرْسَلْنا إِلى أُمَمٍ مِنْ قَبْلِكَ فَأَخَذْناهُمْ بِالْبَأْساءِ وَالضَّرَّاءِ لَعَلَّهُمْ يَتَضَرَّعُونَ ( 42 ) فَلَوْ لا إِذْ جاءَهُمْ بَأْسُنا تَضَرَّعُوا وَلكِنْ قَسَتْ قُلُوبُهُمْ وَزَيَّنَ لَهُمُ الشَّيْطانُ ما كانُوا يَعْمَلُونَ ( 43 ) فَلَمَّا نَسُوا ما ذُكِّرُوا بِه فَتَحْنا عَلَيْهِمْ أَبْوابَ كُلِّ شَيْءٍ حَتَّى إِذا فَرِحُوا بِما أُوتُوا أَخَذْناهُمْ بَغْتَةً فَإِذا هُمْ مُبْلِسُونَ ( 44 )\r\nفَقُطِعَ دابِرُ الْقَوْمِ الَّذِينَ ظَلَمُوا وَالْحَمْدُ لِلَّه رَبِّ الْعالَمِينَ ( 45 )\r\nمعنى لغات : يكشف - از كشف بفتح كاف بمعنى روى چيزى را باز كردن تا از پنهانى نمودار شود و پرده برداشتن ، نمودار كردن . غم و اندوه را دور كردن . بأساء - جمع بؤس بمعنى سختى و نادارى . ضرّاء - سختى ، قحطى خسارت در جان و مال . قست - از مصدر قساوه و قسوه بفتح قاف بمعنى سختى\r\n","description":"","footnote":"","page_name":" 436 ","page_number":436},
  {"content":"\r\nو سفتى ، تاريكى شب ، نارواجى پول . لولا - بمعنى براى چه ؟ در توبيخ و سرزنش . مبلسون - از ابليس بمعنى آنكه بىخير و خاصيّت بوده ، شكست خورده و محروم شده بود . از رحمت محروم شده بود ، بيچاره و سرگردان بود ، دابر - گذشته ، اصل و ريشه ، آخر و دنباله .\r\nترجمه :\r\n40 به بتپرستان بگو : اگر بدين خود راست گفتاريد چه مى - پنداريد و به خود چه گمان مىبريد چون گرفتارى خداوندى بر سرتان آيد و يا رستاخيزتان برسد آيا به ديگرى جز خدا مىزاريد ؟\r\n41 البتّه كه او را مىخوانيد و اگر بخواهد و بسرنوشتتان بود ز اندوه آنچه بناليد آسوده تان كند و آن را كه انباز خدا كرديد فراموش كنيد . [ اى محمّد از سرگذشت مردم در گذشته به - يادشان آر كه 
  ]\r\n42 پيامبرانى به مردم پيش از تو فرستاديم [ چون سر به فرمان نشدند 
  ] به زيان جان و مال گرفتارشان كرديم تا شايد فروتنى كنند .\r\n43 پس تا رسيدن سختى ما به خود نيامدند كه دلهاشان سنگين بود و ديو كارشان به چشمشان بياراست .\r\n44 و چون آنچه پيامبران بيادشان دادند فراموش نمودند درهاى همه چيز بروىشان گشوديم تا به آنچه ميرسيد خوشدل بودند [ و سرگرم نعمت و خوشى زندگى شدند 
  ] و بناگهان گرفتارشان كرديم كه بيچاره و نااميد بماندند ،\r\n45 و دنباله ى كار ستمكاران بريده شد ، پس ستايش ويژه ى خداى پروردگار جهانيان است [ كه ستمكاران نابود كند و مؤمنان آسوده بدارد 
  ] .\r\nسخن مفسّرين : « أرَأَيْتَكُمْ إِنْ أَتاكُمْ عَذابُ اللَّه » . 4 - مفسّرين از زجّاج نقل كردند يعنى آيا مىبينيد اگر بشما برسد عذاب خدا ، و فراء گفته است : يعنى آيا خود را چگونه مىبينيد اگر عذاب برسد ، كه بگفته ى زجّاج كلمه ى « كم » معنى ندارد ، و فقطَّ براى فهماندن معنى جمع وعده است ، مثل كاف ذلك ، كه بمعنى خطاب نيست ، و بگفته ى فرّاء اين كلمه ضمير خطاب تاكيدى است و مفعول دوم براى رأيت و قاريهاى مدينه « أرَأَيْتَكُمْ » را با تخفيف همزه ى دوّم خوانده‌اند يعنى ميان همزه و الف طورى تلفظ كرده‌اند كه بگفته ى خودشان مزه و طعم همزه بالف داده‌اند و\r\n","description":"","footnote":"","page_name":" 437 ","page_number":437},
  {"content":"\r\nبين بين شده است . و كسائى همزه را ساقط نموده « و أريتكم » خوانده است و ديگر قاريها با همزه خوانده‌اند .\r\n« أَوْ أَتَتْكُمُ السَّاعَةُ » 40 مفسّرين از زجّاج نقل كرده‌اند : معنى ساعة آن هنگامى است كه با صاعقه و صداى هولناك همه ى آفريده ها نابود مىشوند ، و باز نام آن هنگامى است كه برانگيخته مىشوند .\r\n« وَتَنْسَوْنَ ما تُشْرِكُونَ » 40 فخر : زجّاج گفته است : يعنى در آن هنگام طورى از آنها رو گردان مىشويد كه مانند فراموش شده هستند .\r\n« فَيَكْشِفُ ما تَدْعُونَ إِلَيْه إِنْ شاءَ » 41 فخر : اين آيه ميفهماند كه ممكن است دعا مستجاب شود و ممكن است قبول نشود ، چون گفته شده است : اگر بخواهد مىگشايد آنچه را كه از او خواسته‌ايد ، و در آيت ديگر كه گفته شده است :\r\n« ادْعُونِي أَسْتَجِبْ لَكُمْ » يعنى دعا كنيد تا بپذيرم ، پس هر جا مصلحت يا مشيّت باشد پذيرفته مىشود و گر نه مردود مىشود .\r\n« وَلَقَدْ أَرْسَلْنا إِلى أُمَمٍ مِنْ قَبْلِكَ فَأَخَذْناهُمْ بِالْبَأْساءِ وَالضَّرَّاءِ » 42 : مجمع بقرينه ى كلام جمله مختصر شده است : يعنى پيغمبر فرستاديم ، آنها مخالفتشان كردند . ما هم گرفتارشان نموديم . و ابن عبّاس و حسن بصرى گفته‌اند : مقصود از دو كلمه ى آخر فقر است و بيچارگى ، درد است و بيمارى .\r\n« لَعَلَّهُمْ يَتَضَرَّعُونَ » 42 مجمع : زجّاج گفته است : كلمه ى « لعل » در اين جمله بمعنى اميدوارى مردم است و چنين معنى مىشود : گرفتارشان كرديم ، تا آنچه مردم از آنها انتظار داشتند كه تضرّع و زارى كنند و اصلاح شوند نمودار شود .\r\n« فَلَمَّا نَسُوا ما ذُكِّرُوا بِه فَتَحْنا عَلَيْهِمْ » 44 مجمع : ابو جعفر « فَتَحْنا » با تشديد تا قرائت كرده است . و در معنى جمله مقاتل گفته است : مقصود آن است كه آنچه را پيغمبرشان گفت به كار نبستند ما هم درهاى بسته ى خيرات را بروىشان باز كرديم . ابن عبّاس گفته است : يعنى آنچه پندشان دادند نپذيرفتند ، و\r\n","description":"","footnote":"","page_name":" 438 ","page_number":438},
  {"content":"\r\nما درهاى بركات آسمان و زمين را به روى آنها باز كرديم .\r\n« فَإِذا هُمْ مُبْلِسُونَ » 44 مجمع : ابن عبّاس گفته است : يعنى آنها نااميد هستند از نجات و رحمت ، بلخى گفته است : خوددار و فروتن هستند ، ديگرى گفته است : يعنى سرگردان هستند و دليل و برهان بر دفاع از خود ندارند .\r\n« فَقُطِعَ دابِرُ » 45 فخر : أبو عبيدة گفته است دابر يعنى آن فرد آخر كه كارهاى آنها را تدبير مىكند و به نظر او كار انجام مىشود نابود شود ، اصمعى گفته است : يعنى اصل و ريشه ى آنها را خدا قطع كند .\r\n« وَالْحَمْدُ لِلَّه » 45 مجمع : اين جمله راهنمائى و تعليم مردم است بر شكر انعام دفع شر ستمگران ، و مىفهماند كه نابودى اينجور مردم نعمتى است براى ديگران ، فضيل بن عياض گفت : از حضرت امام صادق عليه السّلام پرسيدم : « ورع » چيست ؟ فرمود : آن است كه شخص از آنچه خدا حرام كرده است دورى كند و از شبهات پرهيز كند ، و اگر منكرى ديد جلو بگيرد كه اگر كسى ديد و توانست جلو گير شود و نشد ، دوستدار معصيت شمرده مىشود ، و هر كس دوست بدارد كه ستمكار باقى و بجاى بماند ، دوستدار معصيت است ، و خداوند خود را ستايش كرده است كه ستمكاران را نابود نموده است در اين جمله « فَقُطِعَ دابِرُ الْقَوْمِ » تا آخر .\r\nفخر : چون اگر آن مردم بيشتر زندگى مىكردند بيشتر ستم و بدكارى مى - نمودند ، نابودى آنها نعمتى بود براىشان كه گناهشان و مجازاتشان زيادتر نشد ، و اين جمله ستايشى است بر نعمتها كه آن نعمت يكى از آنها است ، و نيز نعمت ديگر خداوند كه در اين جمله حمد بر آن شده است اين كه براى آنها پيغمبر فرستاد و راهنمائى كرد و تنبيه ببأساء و ضرّاء كرد و تشويق بوسيله ى افتتاح ابواب خير كرد ، و چون هيچ وسيله در آنها كارگر نشد ، ناگهان نابودشان كرد تا وسيله ى فساد كم شود و عبرت ديگران باشد ، پس ستايش بايد بشود بر اين نعمتها .\r\nفى ظلال گويد : أخذ ببأساء و ضرّاء نه از جهت كينه توزى است و انتقام بلكه براى بروز قابليّتها است چنان كه مفاد آيه بعد « فَتَحْنا عَلَيْهِمْ - الخ » است .\r\n","description":"","footnote":"","page_name":" 439 ","page_number":439},
  {"content":"\r\n\r\n\r\nتفسير تنوير المقباس ابن عبّاس : آيت اوّل را اين طور معنى كرده است :\r\nچه ميگوئيد اى مردم مكّه اگر بشما برسد گرفتارى روز به دريا احد يا احزاب ؟\r\nجواب بدهيد اگر راست ميگوئيد كه بتها شريك خدا هستند .\r\nسخن ما : 1 - آيت اوّل و دوّم استشهادى است از وجدان انسان كه بينديش تا خود بپذيرى كه در سختيهاى زندگى يا آن هول و بيچارگى قيامت كه شنيده اى ، اگر گرفتار شدى به كه پناه خواهى برد و از كجا نجات ميطلبى ؟\r\nالبتّه اين موقع است كه آدمى وجدان خود را قاضى مىكند و تصديق مىكند كه اميدگاهش يك حقيقت و واقعيت غيبى است نه آنچه پنداشته و براى خود برگزيده است . 2 - آيات ديگر تخويف است از گرفتاريهاى ملَّتهاى ديگر و تحريك است به پند و عبرت از سرگذشت پيشينيان .\r\n[ سوره الأنعام ( 6 ) : آيات 46 تا 49 
  ]\r\nقُلْ أرَأَيْتُمْ إِنْ أَخَذَ اللَّه سَمْعَكُمْ وَأَبْصارَكُمْ وَخَتَمَ عَلى قُلُوبِكُمْ مَنْ إِله غَيْرُ اللَّه يَأْتِيكُمْ بِه انْظُرْ كَيْفَ نُصَرِّفُ الآياتِ ثُمَّ هُمْ يَصْدِفُونَ ( 46 ) قُلْ أرَأَيْتَكُمْ إِنْ أَتاكُمْ عَذابُ اللَّه بَغْتَةً أَوْ جَهْرَةً هَلْ يُهْلَكُ إِلَّا الْقَوْمُ الظَّالِمُونَ ( 47 ) وَما نُرْسِلُ الْمُرْسَلِينَ إِلَّا مُبَشِّرِينَ وَمُنْذِرِينَ فَمَنْ آمَنَ وَأَصْلَحَ فَلا خَوْفٌ عَلَيْهِمْ وَلا هُمْ يَحْزَنُونَ ( 48 ) وَالَّذِينَ كَذَّبُوا بِآياتِنا يَمَسُّهُمُ الْعَذابُ بِما كانُوا يَفْسُقُونَ ( 49 )\r\nمعنى لغات : ختم - از مصدر ختم بفتح خاء و سكون تاء و ختام بكسر خاء بمعنى مهر نهادن ، از كارى فارغ شدن ، تمام كتاب را خواندن ، دهانه ظرف را با گل بستن ، كارى را براى خدا به خوبى تمام كردن ، دل را غير قابل و لايق فهم قرار دادن . نصرّف - از صرّف بمعنى زياد برگرداند ، و دفع كرد و دور كرد ، به جائى رها و\r\n","description":"","footnote":"","page_name":" 440 ","page_number":440},
  {"content":"\r\nروانه كرد . و پول را به پول ديگر بدل كرد ، كلام را از كلام ديگر جدا كرد ، كار را به كسى واگذاشت . و يصدفون - از مصدر صدف به فتح صاد و صدوف با ضم صاد ، بمعنى از فكر چيزى منصرف شدن و اعراض و ميل كردن .\r\nترجمه :\r\n46 باز بكافران بگو : چه مىانديشند اگر خدا شنوائى و بينائى از شما بگيرد و دلهاتان مهر كند [ كه چيزى درنيابد 
  ] كه جز خدا آنها را بشما باز دهد ؟ اى محمّد تو بنگر : چگونه ما نشانه هاى حقّ بگوناگون نشان ميدهيم وز آن پس آنان رو گردان از آن شوند .\r\n47 و نيز به آنان بگو : خود را چگونه بينيد اگر آزار خداوند بناگهان يا به آشكار بر شما رسد مگر جز گروه ستمكار نابود شود .\r\n48 ما پيامبران نمىفرستيم مگر كه بيم و نويد آورند پس آنان كه گرويدند و كار شايسته كردند نه ترسى دارند و نه اندوهناك شوند .\r\n49 و آن كسان كه آيات ما دروغ شمردند بسزاى بدكارىشان پسوده ى آزار بودند .\r\nسخن مفسّرين : « وَخَتَمَ عَلى قُلُوبِكُمْ » 46 فخر : در اين جمله چند معنى محتمل است : 1 - ابن عبّاس گفته است : يعنى مهر شود دلها كه راه راست ندانند . 2 - خرد از شما گرفته شود تا همانند ديوانگان باشيد 3 - يعنى دلهاى شما مرده باشد و شما دلمردگان شويد ، و در جمله ى « بِه انْظُرْ » نافع همزه را مضموم تلفّظ كرده و همزه را ساقط نموده : به نظر خوانده است ، و حمزه و كسائى ، صاد « يَصْدِفُونَ » را شبيه به زاى تلفّظ نموده‌اند .\r\n« إِنْ أَتاكُمْ عَذابُ اللَّه بَغْتَةً أَوْ جَهْرَةً » 47 مجمع : در اين جمله « بغتة » كه بمعنى ناگهان است با « جهرة » كه بمعنى آشكار است برابر شده است ، چون ناگهانى مانند پنهانى است كه با بيخبرى ميرسد . حسن بصرى گفته است بغته يعنى بشب و جهره يعنى بروز .\r\nفخر : اگر عذاب بىسابقه و علامت برسد بغته است . و اگر جلو از رسيدن عذاب نشانه اى باشد كه بتوانند احتراز و فرار كنند ، آن عذاب جهره است .\r\n« هَلْ يُهْلَكُ إِلَّا الْقَوْمُ الظَّالِمُونَ » 47 فخر : اگرچه هنگام رسيدن عذاب همه\r\n","description":"","footnote":"","page_name":" 441 ","page_number":441},
  {"content":"\r\n\r\nكس را فرا مىگيرد ولى در اين حمله كه اختصاص به ظالم داده شده است براى آن است كه غير ظالم به رسيدن عذاب مستحقّ نعمتهاى ابدى مىشود براى جبران اين آزار در دنيا ، ولى ظالم در دنيا عذاب چشيده است و به عالم ديگر رفته است براى گرفتارى هميشگى .\r\nتفسير عبده : مقصود عذاب ملَّتهاى گذشته است كه هر گاه مىرسيده است پيغمبرشان و مؤمنين آسوده بوده‌اند ، چون در آيت بعد خبر داده شده است از فرستادن پيغمبران و دسته بندى ملَّتهاى آن پيغمبرها و دسته ى مؤمنين متنعّم و كافر و فاسق گرفتار .\r\n« فَلا خَوْفٌ عَلَيْهِمْ وَلا هُمْ يَحْزَنُونَ » 48 تفسير عبده : مقصود آن است كه اگر چه مؤمنين هم اندوهناك و ترسناك مىشدند ، ولى اندوهشان و خوفشان اندك است و موقّت در برابر آسايشهاى آينده بر خلاف كافران كه آسايش اين جهانى اگر باشد در برابر گرفتارى آينده هيچ است .\r\nبيان السعادة : چون خوف و حزن از صفات نفس است ، و مؤمن صالح از حدود نفس سفر كرده است و داخل در حدّ قلب شده است كه « مَنْ دَخَلَه كانَ آمِناً » و در اين موقع است كه خوف مؤمن تبديل بخشيت مىشود ( تفاوت خوف با خشيت در اصطلاح عرفان آن است كه خوف ترس از مجازات و بديها است و خشيت ترس و نگرانى از حرمان است و تنزّل درجه ) و حزن مبدّل بشوق مىگردد كه سالك را درد حاصل مىشود ، چنان كه گفته‌اند :\r\n\r\nقدسيان را عشق هست و درد نيست\r\nدرد را جز آدمى در خورد نيست\r\n\r\nروح البيان : مالك دينار گفت : سعدون مجنون را در بصره ديدم و احوالش پرسيدم ، گفت : اى مالك چگونه است حال كسى كه سفرى دراز در پيش دارد ، و توشه اى با خود ندارد و به پيشگاه عدالتى مىرود كه چشمپوشى نمىشود ، آنگاه سخت گريست و گفت : سوگند به خدا نه از شوق بزندگى و نه از ترس مرگ مىگريم ولى از آن مىگريم كه روزى از عمرم گذشت و اندوخته اى نكردم .\r\n\r\n« كارى كنيم ورنه\r\n\r\n","description":"","footnote":"","page_name":" 442 ","page_number":442},
  {"content":"\r\n\r\n\r\nخجالت برآورد\r\nروزى كه رخت جان بجهان دگر كشيم «\r\n\r\nسوگند به خدا بيابان دراز ، و راه پرخطر و صعب العبور ، و كمبود وسائل مرا ميگرياند كه نميدانم ببهشت مىروم يا بجهنم . گفتم : مردم ترا ديوانه مىدانند ، گفت : بيمارى جنون ندارم ولى دوستى يار ، دل و خون و پوست و استخوانم درهم آميخت .\r\n\r\nدر مقامى كه صدارت بجهان ميبخشند\r\nچشم دارم كه بجاه از همه افزون باشى\r\n\r\n\r\nتاج شاهى طلبى گوهر ذاتى بنما\r\nور خود از گوهر جمشيد و فريدون باشى\r\n\r\n\r\nدر ره منزل ليلى كه خطرهاست بجان\r\nشرط اوّل قدم آن است كه مجنون باشى\r\n\r\n\r\nكاروان رفت و تو در خواب و بيابان در پيش\r\nكى روى ره كه بپرسى ، چكنى چون باشى\r\n\r\n\r\nنقطه ى عشق نمودم به تو هان سهو مكن\r\nورنه چون بنگرى از دائره بيرون باشى\r\n\r\n\r\nساغرى نوش كن و جرعه بر افلاك فشان\r\nتا به چند از غم ايّام جگر خون باشى\r\n\r\nسخن ما : استفاده ى ما همان است كه در ترجمه و نقل از ديگران نوشتيم\r\n[ سوره الأنعام ( 6 ) : آيات 50 تا 53 
  ]\r\nقُلْ لا أَقُولُ لَكُمْ عِنْدِي خَزائِنُ اللَّه وَلا أَعْلَمُ الْغَيْبَ وَلا أَقُولُ لَكُمْ إِنِّي مَلَكٌ إِنْ أَتَّبِعُ إِلَّا ما يُوحى إِلَيَّ قُلْ هَلْ يَسْتَوِي الأَعْمى وَالْبَصِيرُ أفَلا تَتَفَكَّرُونَ ( 50 ) وَأَنْذِرْ بِه الَّذِينَ يَخافُونَ أَنْ يُحْشَرُوا إِلى رَبِّهِمْ لَيْسَ لَهُمْ مِنْ دُونِه وَلِيٌّ وَلا شَفِيعٌ لَعَلَّهُمْ يَتَّقُونَ ( 51 ) وَلا تَطْرُدِ الَّذِينَ يَدْعُونَ رَبَّهُمْ بِالْغَداةِ وَالْعَشِيِّ يُرِيدُونَ وَجْهَه ما عَلَيْكَ مِنْ حِسابِهِمْ مِنْ شَيْءٍ وَما مِنْ حِسابِكَ عَلَيْهِمْ مِنْ شَيْءٍ فَتَطْرُدَهُمْ فَتَكُونَ مِنَ الظَّالِمِينَ ( 52 ) وَكَذلِكَ فَتَنَّا بَعْضَهُمْ بِبَعْضٍ لِيَقُولُوا أهؤُلاءِ مَنَّ اللَّه عَلَيْهِمْ مِنْ بَيْنِنا ألَيْسَ اللَّه بِأَعْلَمَ بِالشَّاكِرِينَ ( 53 )\r\n","description":"","footnote":"","page_name":" 443 ","page_number":443},
  {"content":"\r\nمعنى لغات : انذر - از مصدر انذار بمعنى اعلام و تحذير و تخويف .\r\nتطرد - از مصدر طرد بفتح طاء و سكون راء و طرد بفتح راء بمعنى از پيش خود راندن و از شهرى تبعيد كردن ، دسته ى پراكنده ى شتر را فراهم كردن ، بجلو راندن . و غداة - بامداد . عشىّ - شامگاه و شب .\r\nترجمه :\r\n50 و باز بكافران بگو : من نگويم كه گنجهاى خدا نزد من است و نه آنچه نهان بود بدانم و نگويم كه من فرشته‌ام جز كه من بدنبال آن روم كه ز آسمان بدلم فتد ، از ايشان بپرس : شود كه كور و بينا [ بيگانه ز حقّ و رازگوى خدا چون من و شما 
  ] برابر باشد ؟ پس چرا نمىانديشيد [ تا به راه راست باشيد 
  ] .\r\n51\r\nتو با قرآن آن مردم را بيم و نويد بده كه در انديشه ى فراهم شدن به پيشگاه پروردگار خود بوند و بجز او دوست و ميانجى ندارند [ كه ميان آنها و كار بدشان باشد و ز آزار آن آسوده شان بدارد 
  ] و اميدوار به آنها باش كه پرهيزگار شوند .\r\nجهت نزول : دو آيت پنجاه و دو و سه از « لا تَطْرُدِ » تا آخر : طبرى و مجمع از عبد اللَّه مسعود و ابن عبّاس با مختصر اختلاف نقل كرده‌اند : عدّه اى از مردم مسلمان فقير مانند : بلال و عمّار ياسر و خبّاب و ديگران حضور پيغمبر بودند ، چند نفر از سران قريش از آنجا رد شدند و گفتند : اى محمّد مگر اين مردم بيچاره براى تو بهتر از خويشان خودت هستند . و ما بايد پيرو آنها باشيم و از اينجور مردم متابعت كنيم ؟ اگر آنها را از خودت دور كنى ممكن است ما پيرو تو شويم .\r\nاين آيات براى جواب آنها نازل شد .\r\nترجمه :\r\n52 و آن كسان كه به بامداد و شام پروردگار خود بخوانند و سوى او را بخواهند از خود دور مدار كه شمار كارشان [ و راز دلشان 
  ] بر تو نباشد [ تا به گمان گناه نهانى 
  ] آنان ز خود برانى و از دسته ى ستمكاران شوى .\r\nو به اين گونه [ دارائى و نادارى 
  ] دسته اى از مردم را بدسته ى ديگر آزموديم ، [ كه هر يك آنچه\r\n","description":"","footnote":"","page_name":" 444 ","page_number":444},
  {"content":"\r\n\r\nز ديگرى بيند پند گيرد و گول كار خود نخورد 
  ] و نگويند : چه شده است كه خدا از ميان ما به آنان بخشش و نيكى كند ؟ نه مگر خدا آن را كه پاس نعمت بدارد ، بهتر شناسد .\r\nسخن مفسّرين : « قُلْ لا أَقُولُ لَكُمْ عِنْدِي خَزائِنُ » 50 طبرى : اين آيه راه - نمائى پيغمبر ( ص ) است براى استدلال بر منكرين كه من ادّعائى ندارم كه خود را ما فوق همه چيز بدانم و داراى خزينه و علم غيب ، بلكه آنچه ميگوئم از وحى است و براى شما پذيرفتنش دشوار و بر خلاف عقل نيست .\r\nمجمع البيان : ابن عبّاس گفته است : يعنى خزائن رحمت خدا ، جبّائى گفته است : يعنى آنچه در قدرت خدا است ، و ديگرى گفته است : يعنى ارزاق مردم در اختيار من نيست كه بطمع مال به من بگروند .\r\nفخر : اين آيه دنباله ى آيات جلو است كه گفته شده است : « لَوْ لا أُنْزِلَ عَلَيْه آيَةٌ مِنْ رَبِّه » و دستور به پيغمبر كه بگو اختياردار كارهاى خدا نيستم . « وَلا أَقُولُ لَكُمْ إِنِّي مَلَكٌ » 50 فخر : اختلاف است در اينكه پيغمبر چرا بايد اين خصوصيّات سه گانه را ز خود دور كند . 1 - براى اظهار كمال تواضع تا آن حضرت را مانند مسيح نپرستند . 2 - در برابر مطالبه ى چيزهاى عجيب و غريب مانند پيدايش چشمه از زمين و يا فرود آمدن نامه از آسمان اظهار عجز بايد بشود تا مردم بفهمند كه مقام پيغمبر با اين كارها سازش ندارد . 3 - براى جلوگيرى از افكار مردم است كه مدّعى هيچ برترى ما فوق بشرّيت نيستم ، فقطَّ پيغمبر هستم كه قبول آن بر شما آسان است ، و به اين جمله استدلال كرده‌اند كه ملك بالاتر از پيغمبر است ، و گر نه چرا مانند خزانه و علم بغيب داشتن ملك بودن را از خود نفى كرده است ، و در جواب گفته‌اند : مقصود از اينكه پيغمبر بفرمايد : ادّعا ندارم كه ملك هستم ، مقصود نفى كارهاى مخصوص به ملائكه و خارج از حدّ بشر است توانائى و اين اختصاص موجب امتياز نميشود .\r\n« إِنْ أَتَّبِعُ إِلَّا ما يُوحى » - تا - « هَلْ يَسْتَوِي الأَعْمى وَالْبَصِيرُ » 50 طبرى : مجاهد\r\n","description":"","footnote":"","page_name":" 445 ","page_number":445},
  {"content":"\r\nگفته است : يعنى برابر نيست آنكه گمراه است با آنكه به راه راست ميرود ، قتاده گفته است :\r\nاعمى يعنى آن كافر كه حقّ و حكم خدا و نعمتهائى كه به او داده است نبيند و انكار كند ، بصير ، يعنى مؤمنى كه ديده و دل بينا دارد كه خداشناس است و بوظايف خود رفتار مىكند .\r\nمجمع البيان : در تفسير اهل بيت است : يعنى عالم و جاهل برابر نيستند و بلخى گفته است : يعنى برابر نيست آنكه بيناى به حال خود است و ميداند بنده است بيچاره و محتاج با آنكه از حقّ كور و نابينا است و درست و نادرست را از هم جدا نميداند .\r\nفخر : از جمله ى « إِنْ أَتَّبِعُ إِلَّا ما يُوحى » دو مطلب استفاده مىشود : 1 - پيغمبر بفكر و اجتهاد خود حكمى نميكرده است و تمام از راه وحى بوده است چنانچه در آيت ديگر است « ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى » .\r\n2 - چون پيغمبر به غير وحى عمل نميفرموده است : پس مردم هم نبايد به غير گفته ى پيغمبر كه پديده ى وحى است رفتار كنند ، نتيجه آن كه رفتار و عمل بقياس جايز نيست ، و جمله ى « هَلْ يَسْتَوِي الأَعْمى وَالْبَصِيرُ » تأكيد همين مطلب است كه رفتار از غير وحى مانند عمل آدم كور است و عمل بوحى كارى است با بصيرت و بينائى . ولى در تفسير عبده اين نظر امام را رد كرده است ، چون هنگام نزول اين آيه اوّل اسلام بوده است و احكامى نبوده است غير از عقايد و كلَّيّات تا حاجت به قياس باشد . و در اين مطلب مفصّل بحث كرده است و هم در آيت صد و سه و چهار سوره ى مائده .\r\n« وَأَنْذِرْ بِه الَّذِينَ يَخافُونَ » 51 طبرى : يعنى اى پيغمبر بترسان بوسيله قرآن آنهائى را كه بواسطه ى علم بقيامت ميترسند محشور بسوى خداوند شوند و اگر او عذابشان كند كسى نيست كه يارشان باشد و يارىشان كند .\r\nمجمع : از ضحّاك نقل شده است : يعنى از خداوند بترسان آنها را كه ميدانند بسوى خدا محشور مىشوند ، و از امام صادق ( ع ) نقل شده است : يعنى\r\n","description":"","footnote":"","page_name":" 446 ","page_number":446},
  {"content":"\r\nبه قرآن بترسان و خبردار كن كسانى را كه اميدوار هستند بوصول بعالم پروردگار و آرزومند نعمتهاى او هستند .\r\nفخر : در مقصود از كلمه ى « الَّذِينَ » سه قول است : اوّل مقصود كافرانى هستند كه از فرموده هاى پيغمبر ( ص ) در دلشان ترس توليد شده است و شايد گفته ى پيغمبر ( ص ) درست باشد . دوّم - مقصود مؤمنين است كه چون معتقد بقيامت هستند از آن ترسان هستند ، سوّم - عموم مردم مقصود است ، زيرا هر عاقلى در دل خود ترسى از قيامت و پس از مرگش دارد ، اگرچه معتقد به چيزى نباشد ، و جهت اينكه تخصيص داده شده است انذار پيغمبر ( ص ) به آنها كه مىترسند از حشر بسوى خدا آن است كه اين گونه مردم بيشتر از گفتار پيغمبر استفاده مىكنند ، و خوف آنها وادارشان مىكند كه بيشتر و بهتر خود را براى عالم ديگر مجهّز نمايند .\r\nتفسير تنوير المقباس : آيت اوّل « قُلْ لا أَقُولُ لَكُمْ » تا آخر در جواب ابو - جهل و حارث و عيينه و ديگر ياران او نازل شده است و اين آيه از « أَنْذِرْ » تا آخر از براى مردم موالى و زر خريد و تحت فرمان نازل شد و مقصود از جمله ى « الَّذِينَ يَخافُونَ » آن كسان است كه ميدانند و يقين دارند مثل بلال و صهيب و عمّار ياسر و خبّاب بن ارتّ و سلمان و سالم مولاى ابى حذيفه و مهجع و عامر - ابن فهيره .\r\nتفسير كشّاف : يعنى بترسان بوحى آنها كه مسلمان مفرط در عمل هستند و مواظب وظايف خود نيستند .\r\n« لَيْسَ لَهُمْ مِنْ دُونِه » 51 فخر : زجّاج گفته است : اين جمله حال است و عامل آن يخافون است ، و معنى اينطور است : آنها كه ميترسند از حشر بسوى خداوند با اينكه دوست و ميانجى غير از خدا ندارند .\r\nانوار التنزيل قاضى : اين جمله در محل حال است براى « يُحْشَرُوا » يعنى ميترسند از حشر به اين حالت كه غير خدا دوست و شفيع ندارند .\r\nتفسير ابو السعود : مانند قاضى روابط كلمات را به مثل قاضى گفته است و\r\n","description":"","footnote":"","page_name":" 447 ","page_number":447},
  {"content":"\r\nچنين معنى كرده است : انذار كن آن كسان را كه ميترسند محشور و فراهم شوند بسوى خداوند در صورتى كه يارى نشدگان هستند از طرف آنها كه ياور خود مى - پنداشتند .\r\nتفسير نيشابورى : اگر كلمه ى « هم » بمعنى ايشان ، مقصود كافران باشد معنى واضح است كه براى آنها جز خدا ياور و شفيع نيست ، و اگر مقصود مؤمنين باشد ، و كسى مانند ملائكه و پيغمبران براى آنها شفاعت كنند البتّه به اجازه ى خدا است پس براى مؤمنين هم جز خدا شفيعى نيست .\r\n« وَلا تَطْرُدِ الَّذِينَ » 52 طبرى : خبّاب گفت : اقرع بن حابس تميمى و عيينة ابن حصن فزارى خدمت پيغمبر آمدند ، ديدند ما عدّه اى از ضعفاى مسلمين مثل صهيب و بلال و عمّار حضور آن حضرت هستيم ، عرض كردند . چون از قبايل عرب حضور شما مىآيند ، و اگر ما را در حضور شما با اين عدّه فقرا ببينند ، در نظرشان خوار و حقير مىشويم ، وقتى كه ما مىآئيم اينها را از مجلس خود بيرون كن ، چون ما رفتيم خود دانى و آنها ، آن حضرت قبول فرمود ، آنها گفتند چيزى روى اين قرار داد بنويس و بما بده ، پيغمبر ( ص ) علىّ ( ع ) را احضار فرمود با كاغذ تا بنويسد و ما هم در يك طرفى نشسته بوديم ، در اين ميان جبرئيل نازل شد و اين آيه را آورد تا « سَلامٌ عَلَيْكُمْ كَتَبَ رَبُّكُمْ عَلى نَفْسِه الرَّحْمَةَ » آنگاه پيغمبر كاغذ را انداخت و ما را نزد خود خواند و مىفرمود : « سَلامٌ عَلَيْكُمْ كَتَبَ رَبُّكُمْ » تا آخر .\r\n« يَدْعُونَ رَبَّهُمْ بِالْغَداةِ وَالْعَشِيِّ » 52 مجمع : ابن عامر « غدوة » با واو خوانده است ، و ديگران با الف .\r\nابن عبّاس و مجاهد و حسن بصرى و قتاده گفته‌اند : يعنى صبح و عصر نماز معيّن را مىخوانند .\r\nطبرى : بعضى گفته‌اند : يعنى آنها كه اهل ذكر هستند و به ياد خدا مىباشند ، و بعضى گفته‌اند : يعنى آنها كه قرآن مىدانند و مىخوانند ، و از ابن عبّاس روايت شده است كه آن عده كه از پيغمبر خواهش كردند مؤمنين فقير\r\n","description":"","footnote":"","page_name":" 448 ","page_number":448},
  {"content":"\r\nرا دور كن نه مقصودشان دور كردن مؤمنين فقير بود از مجلس ، آنها عرض كردند در نماز آنها را دور كن تا ما در صف اوّل باشيم و آنها پشت سر ما ، اين جمله براى توصيف آنها است در حال نماز .\r\n« يُرِيدُونَ وَجْهَه » تفسير حسينى : شيخ ابو ايّوب نهر جورى قدّس سرّه را پرسيدند كه صفت مريد چى است ؟ اين آيه را خواند « يَدْعُونَ رَبَّهُمْ بِالْغَداةِ وَالْعَشِيِّ يُرِيدُونَ وَجْهَه » و در كشف الأسرار آورده كه ارادت بر سه وجه است :\r\nاوّل - ارادت دنياى محض ، كما قال اللَّه تعالى « تُرِيدُونَ عَرَضَ الدُّنْيا » و نشان آن دو چيز است در زيادتى دنيا . بنقصان دين راضى بودن و از درويشان و مسلمانان اعراض نمودن ، دوّم - ارادت آخرت محض ، كما قال اللَّه تعالى « وَمَنْ أَرادَ - الآخِرَةَ وَسَعى لَها سَعْيَها » و اين نيز دو علامت دارد ، در سلامتى دين و نقصان دنيا رضا دادن ، و در موانست و الفت در بر روى درويشان گشودن ، سوّم ارادت محض كما قال اللَّه تعالى « يُرِيدُونَ وَجْهَه » و نشان آن پاى بر سر كونين نهادن و از خود و خلق آزاد گشتن .\r\n\r\nما را خواهى ؟ خطى بعالم دركش\r\nدر بحر فنا غرقه شو و دم دركش\r\n\r\n« ما عَلَيْكَ مِنْ حِسابِهِمْ » 52 مجمع : از ابن عبّاس و عطا نقل شده است :\r\nيعنى حساب مشركين بر تو و حساب تو بر مشركين نيست ، هر كسى را خدا پاداش ميدهد و سزا به كردارى كه داشته است . ولى بيشتر مفسّرين گفته‌اند يعنى حساب اعمال آنها يا حساب روزى آنها بر تو نيست .\r\nروح البيان : چون مشركين مىگفتند اين مؤمنين علاوه كه فقير هستند بطمع مال و لباس و غذا مسلمان شده‌اند و گر نه با دين سر و كار ندارند ، اينجمله براى جلوگيرى از اين فكر است كه باطن هر كس و حساب مسئوليتش به كسى مربوط نيست .\r\n« فَتَكُونَ مِنَ الظَّالِمِينَ » 52 : مجمع البيان : ابن زيد گفته است : يعنى تو به آنها ستم خواهى كرد اگر از خود برانى آنها را ، ابن عبّاس گفته است :\r\n","description":"","footnote":"","page_name":" 449 ","page_number":449},
  {"content":"\r\n\r\nيعنى بر خود ستمگر خواهى بود بواسطه ى چنين گناه بزرگ ، ابن انبارى گفته است : قضّيه در نظر پيغمبر بسيار مهم بود ، چون فكر كرد كه با انجام اين خواهش عربها مىشود عدّه ى زيادى مسلمان شوند ، و اين آيه نازل شد ترسيد كه از ستمكاران باشد و ميان اميد و بيم بود .\r\n« وَكَذلِكَ فَتَنَّا بَعْضَهُمْ بِبَعْضٍ » تا آخر 53 ابو الفتوح : يعنى هر يك از درويش و مالدار را به ديگرى وسيله ى آزمايش و عبرت كرديم كه درويش به مالدار بنگرد و افسوس او را نبرد و صبر كند ، و مالدار به حال فقرا بنگرد و بفهمد كه مشمول نعمت شده است و از گرفتارى فقر آسوده است و شكر كند .\r\nمجمع البيان : يعنى : همانطور كه پيش از تو غنى را به فقير و اعيان را به طبقات پست آزموديم اين عربهاى قريش را با موالى و مردم بيچاره ى زير دست آزمايش كرديم به اين طور كه چون ببيند آن عرب متكبّر فقيرى مؤمن شده است .\r\nمىگويد : چون او جلو افتاد و مؤمن شد براى من ننگ است كه بدنبال او اسلام بپذيرم ، نتيجه ى اين سرگذشت و آزمايش آن است كه بجاى ايمان و شكر مى - گويند : آيا اين مردم پست ارزشى دارند كه خدا مشمول رحمت قرارشان بدهد و از ما جلو باشند ؟\r\nفخر : يعنى فقير را به غنى آزموديم و گرفتار نموديم كه چون ببيند او در آسايش است و خوشى افسوس مىبرد كه من بنده ى فرمانبردار و گرفتارم و او نافرمان است و آسوده ، و باز غنى را به فقير آزموديم كه چون ببيند فقير پيش از او مسلمان شده است و افتخار پيشقدمى اسلام نصيب او است ، مىگويد : نمىتوانم وارد دسته اى بشوم كه فقرا از من جلو باشند .\r\nسخن ما : در اين آيات اين غزل حافظ است :\r\n\r\nتوانگرا دل درويش خود بدست آور\r\nكه مخزن زر و گنج و درم نخواهد ماند\r\n\r\n\r\nغنيمتى شمر اى شمع وصل پروانه\r\nكه اين معامله تا صبحدم نخواهد ماند\r\n\r\n\r\nسروش عالم غيبم بشارتى خوش داد\r\nكه بر در كرمش كس دژم نخواهد ماند\r\n\r\n","description":"","footnote":"","page_name":" 450 ","page_number":450},
  {"content":"\r\n\r\n\r\nسرود مجلس جمشيد گفته‌اند اين بود\r\nكه جام باده بياور كه جم نخواهد ماند\r\n\r\n\r\nچه جاى شكر و شكايت ز نقش نيك و بد است\r\nكه كس هميشه گرفتار غم نخواهد ماند\r\n\r\n\r\nز مهربانى جانان طمع مبر حافظ\r\nكه نقش مهر و نشان ستم نخواهد ماند\r\n\r\n[ سوره الأنعام ( 6 ) : آيات 54 تا 55 
  ]\r\nوَ إِذا جاءَكَ الَّذِينَ يُؤْمِنُونَ بِآياتِنا فَقُلْ سَلامٌ عَلَيْكُمْ كَتَبَ رَبُّكُمْ عَلى نَفْسِه الرَّحْمَةَ أَنَّه مَنْ عَمِلَ مِنْكُمْ سُوءاً بِجَهالَةٍ ثُمَّ تابَ مِنْ بَعْدِه وَأَصْلَحَ فَأَنَّه غَفُورٌ رَحِيمٌ ( 54 ) وَكَذلِكَ نُفَصِّلُ الآياتِ وَلِتَسْتَبِينَ سَبِيلُ الْمُجْرِمِينَ ( 55 )\r\nمعنى لغات : لتستبين - تا نمودار شود . سلام - آسودگى ، گفتار و كلمه سلام ، خوش آمد گفتن ، تسليم و فرمانبرى ، از اسمهاى خدا است كه نتيجه ى منزّه بودن از هر نقص است .\r\nجهت نزول : در تفسير حسينى نوشته است : در بعضى تفاسير آورده‌اند كه قومى به خدمت سيد كاينات عليه افضل الصّلوة آمده گفتند : يا رسول اللَّه گناهان بزرگ كرديم و جرائم بىشمار ارتكاب نموده تدبير اعتذار و چاره ى استغفار بر چه وجه كنيم ؟ آن حضرت بجواب ايشان ملتفت نگشت ، و ايشان نااميد از عتبه ى نبوت بازگشتند . فى الحال اين آيت نازل شد .\r\nترجمه :\r\n54 و اگر آنان كه بآيات ما و قرآن مىگروند نزد تو آيند به آنان بگو : تندرستى حقّ بر شما باد كه پروردگارتان ناگزير ز مهر خود بر شما است تا هر كه از شما مؤمنين بنادانى بد كند و آنگاه از آن بازگردد و كار شايسته كند البتّه او آمرزگار و مهربان است .\r\n55 به اين گونه آيات قرآن دسته آوريم [ كه براى هر گروهى از درى آغاز سخن كنيم 
  ] تا تو راه بدكاران بيابى و بمردم بنمايانى .\r\nسخن مفسّرين : « وَإِذا جاءَكَ الَّذِينَ » 54 طبرى در مقصود از كلمه ى\r\n","description":"","footnote":"","page_name":" 451 ","page_number":451},
  {"content":"\r\n\r\n\r\n« الَّذِينَ » اختلاف است : بعضى گفته‌اند مقصود آنهائى است كه در آيت جلو گفته شده است « لا تَطْرُدِ الَّذِينَ » و منع شده است از طرد آنها . و قول ديگران آن است كه براى جواب آنها كه در برابر گناهان خود از پيغمبر كسب تكليف كرده‌اند اين آيه نازل شده است و عدّه اى ديگر گفته‌اند مقصود آن مردم مؤمن است كه از پيغمبر تقاضا كردند : فقيرهاى مؤمن را نزد خود راه ندهد ، و چون اين خواهش گناه بود ، خدا آمرزيد آنها را و به اين آيه آن را اعلام كرد .\r\nمجمع البيان : قارىهاى مدينه همزه ى « انّه » را با فتح « فانّه » با كسر خوانده‌اند ، و عاصم و ابن عامر و يعقوب هر دو را با فتح قرائت كرده‌اند ، و باقى قاريها در هر دو بكسر خوانده‌اند . و در جهت نزول اين آيه اختلاف است بعضى گفته‌اند براى چند نفر از اصحاب پيغمبر نازل شد كه جعفر و حمزه و مصعب ابن عمير و عمّار ياسر از آن عدّه هستند ، و بعضى گفته‌اند براى آن كسانى نازل شد كه از گناهان خود توبه كردند ، و همين معنى از حضرت امام صادق عليه السّلام روايت شده است .\r\n« فَقُلْ سَلامٌ عَلَيْكُمْ » 54 مجمع : در معنى اين جمله چند معنى گفته‌اند 1 - حسن بصرى گفته است : فرمان است به پيغمبر كه از جانب خدا به آنها سلام كند ، پس اين جمله دعا و سلام است از خدا به مؤمنين ، 2 - جبّائى گفته است : به پيغمبر دستور داده شده است كه به آنها سلام كند تا موجب احترام آنها باشد .\r\n3 - مقصود از اين جمله قبول عذر آنها است و خوشخبرى بر سلامتىشان .\r\n« كَتَبَ رَبُّكُمْ عَلى نَفْسِه » 54 ابو الفتوح : خداوند چند چيز بر بنده معين كرده است و به صورت مجهول اعلام شده است مثل « كُتِبَ عَلَيْكُمُ الصِّيامُ و كُتِبَ عَلَيْكُمُ الْقِتالُ و كُتِبَ عَلَيْكُمُ الْقِصاصُ » . كه قصاص و جنگ و روزه بر شما نوشته شد ، گفته است ، و نگفته است : من نوشتم لكن آنچه بر خود معيّن كرده است به صورت معلوم و وظيفه ى خود گفته است كه « كَتَبَ عَلى نَفْسِه الرَّحْمَةَ » گفته شده است .\r\nتفسير حسينى : امام قشيرى فرمود : اگر ملك بر تو زلَّت مىنويسد ، ملك\r\n","description":"","footnote":"","page_name":" 452 ","page_number":452},
  {"content":"\r\n\r\nبراى تو بر خود رحمت مىنويسد ، پس تو را دو كتاب است : يكى ازلى ، و يكى وقتى ، مقرّر است كه كتابت وقتى كتاب ازلى را باطل نميتواند ساخت ، مضمون اين آيت شربت شفاى است مر بيماران گناه را ، و شفا به شرط پرهيز است يعنى توبه و استغفار . قطعه :\r\n\r\nدردمندان گنه را روز و شب\r\nشربتى بهتر ز استغفار نيست\r\n\r\n\r\nآرزومندان وصل يار را\r\nچاره غير از ناله هاى زار نيست\r\n\r\nفخر : جمله ى اوّل بشارت است براى مؤمنين به پيدايش سلامتى و خوشى و اين جمله بشارت است بآمادگى رحمت از پس سلامتى ، و آن سلامتى يعنى نجات از ظلمات و تيرگيهاى جسمانى و گرفتاريهاى عالم مادّى ، و آن رحمت وصول به عالم باقى است و رسيدن بحقايق نور و روشنى و ترقّى تا مقام شهود جلال و جمال حقّ .\r\n« مَنْ عَمِلَ مِنْكُمْ سُوءاً بِجَهالَةٍ » 54 مجمع : زجّاج گفته است : در معنى جهالت دو احتمال است 1 - نميداند كه كار بد است و مىكند . 2 - كار با عقل و خرد نيست و مانند عمل جاهلان است چون مىداند بد است ولى سود موقت نزديك را بر سود دائمى آينده برترى مىدهد .\r\n« وَلِتَسْتَبِينَ سَبِيلُ الْمُجْرِمِينَ » 55 طبرى : ابن زيد گفته است : يعنى براى اينكه تو اى محمّد بدانى روش گناهكارانى كه از تو مىخواهند مؤمنين فقير را طرد كنى و از خود برانى .\r\nمجمع : قارىهاى مدينه « لتستبين » با تاء و « سبيل » با نصب خوانده‌اند ، و قرّاء كوفه غير از حفص بقيّه با ياء خوانده‌اند و « سبيل » را مرفوع قرائت كرده‌اند و زيد از يعقوب نقل كرده است « لتستبين » با ياء و « سبيل » را منصوب قرائت كرده است ، و بقيّه ى قارىها با تا و رفع « سبيل » خوانده‌اند ، و با اين قرائت كه مشهور است معنى جمله اين است : تا روشن شود روش مردم لجوج و سرسخت ، براى مؤمنين تا از آن دورى كنند و طريقه ى ديگر پيش گيرند . و بقرائتهاى ديگر اين\r\n","description":"","footnote":"","page_name":" 453 ","page_number":453},
  {"content":"\r\nطور معنى مىشود : براى اينكه هر خواننده و شنونده بشناسد ، يا تو اى محمّد بشناسى طريقه ى مجرمين را . و مقصود از سبيل مجرمين ، كفر و سرسختى آنها است ، و بعضى گفته‌اند : مقصود آن راهى است كه به زودى براى آنها باز خواهد شد كه خوارى و اسيرى و كشته شدن و مانند اينها است . و كلمه ى « واو » در « وَلِتَسْتَبِينَ » براى عطف بر فعل مضمر محذوف است تا معنى چنين باشد : براى اينكه بفهمند و روشن شود راه مجرمين .\r\nتفسير ابو السعود : كلمه ى سبيل را عرب مذكّر و مؤنّث هر دو استعمال مى - كند ، و كلمه ى « واو » در « وَلِتَسْتَبِينَ » ممكن است براى استيناف جمله باشد كه بيان علَّت فعل مقدّر باشد و اينطور معنى شود : و براى اينكه راه مجرمين واضح شود ما اين تفصيلات را براى شما ميگوئيم .\r\nسخن ما : 1 - در مرتبه ى اوّل پيغمبر ( ص ) دستور داده شده است كه با مؤمن و آنكه دلش و اعصابش و افكارش و اعمالش با خدا است و متوجّه بزندگى آدمى بايد با سلام و بشارت به مهربانى حق ملاقات كند « 1 » ، و معلوم است آنجا كه پيغمبر و محور تمدّن بشر چنين وظيفه اى داشته باشد ، ديگر مردم با يكديگر كه مؤمن و دل بسته ى خداوند و سعادت خود هستند ، بايد كمترين كوتاهى در خيرخواهى و سلامتى و مهربانى با يكدگر نداشته باشند ، 2 - جمله هاى « أَنَّه مَنْ عَمِلَ » تا آخر اشاره است به اينكه چون خداوند با آن بدكار پشيمان ، كه مسير اخلاقى خود را عوض كرده است ، بخشنده و مهربان است . پس بايد شما مردم كه به يكدگر احتياج داريد و هر يك تا آخر عمر از خطا و جرم يا دستبردار نيستيد و يا هر دم امكان جرم و خطا در شما هست بايد هميشه با چشم بخشش و محبت به يكديگر بنگريد و رفتار كنيد .\r\n\r\n","description":"","footnote":"\r\n( 1 ) سران مشركين ( چنان كه در آيه پيش ذكر شد ) درخواستشان اين بود كه رسولخدا مؤمنين را براى ملاقات نپذيرد و آنانرا از خود براند ، در اين آيه خداوند به رغم انف آنها بپيغمبرش دستور ميفرمايد آنها را با آغوش باز بپذير و برحمت الهى بشارتشان ده هر چند از جهت غفلت و نادانى در عمل سستى كنند . ( مصحح ) .\r\n","page_name":" 454 ","page_number":454},
  {"content":"\r\n\r\n[ سوره الأنعام ( 6 ) : آيات 56 تا 58 
  ]\r\nقُلْ إِنِّي نُهِيتُ أَنْ أَعْبُدَ الَّذِينَ تَدْعُونَ مِنْ دُونِ اللَّه قُلْ لا أَتَّبِعُ أَهْواءَكُمْ قَدْ ضَلَلْتُ إِذاً وَما أَنَا مِنَ الْمُهْتَدِينَ ( 56 ) قُلْ إِنِّي عَلى بَيِّنَةٍ مِنْ رَبِّي وَكَذَّبْتُمْ بِه ما عِنْدِي ما تَسْتَعْجِلُونَ بِه إِنِ الْحُكْمُ إِلَّا لِلَّه يَقُصُّ الْحَقَّ وَهُوَ خَيْرُ الْفاصِلِينَ ( 57 ) قُلْ لَوْ أَنَّ عِنْدِي ما تَسْتَعْجِلُونَ بِه لَقُضِيَ الأَمْرُ بَيْنِي وَبَيْنَكُمْ وَاللَّه أَعْلَمُ بِالظَّالِمِينَ ( 58 )\r\nمعنى لغات : بيّنة - بمعنى روشن ، نمودار ، دليل و حجّت . يقصّ - از مصدر قصّ بفتح قاف بمعنى قطع و بريدن ، بمرگ نزديك شدن ، بارورى گوسفند ، نمودار شدن .\r\nترجمه :\r\n56 و با كافران بگو : مرا جلو گرفتند كه آنچه را جز خدا شما مى - پرستيد من بپرستم . و بگو : من پيرو خواسته هاى شما نمىشوم كه گمراه شوم و از راه - يافتگان جدا بمانم . و بگو :\r\n57 من براهى نمودار ز پروردگار خود هستم كه شما آن را دروغ پنداريد و آن را كه شما با شتاب مىخواهيد نزد من نباشد چون داورى [ و سزاى بدكارى 
  ] جز براى خدا نيست كه او حقّ را نمودار مىكند و بهترين جدا كننده ى درست ز نادرست بود .\r\nو به آنان بگو : 58 اگر آنچه به - رسيدنش شتاب داريد نزد من باشد كار ميان و ما شما انجام شده است چون خدا داناتر است كه ستمكاران كدامند .\r\nسخن مفسّرين : « لا أَتَّبِعُ أَهْواءَكُمْ » 56 مجمع : زجّاج گفته است : يعنى پيرو شما نيستم كه از هوى و هوس چيزى را بپرستم ، و بعضى گفته‌اند : يعنى پيرو شما نمىشوم كه مؤمنين فقير را از خود دور كنم .\r\n« قَدْ ضَلَلْتُ إِذاً » 56 ابو الفتوح : يحيى بن وثّاب و ابو رجاء عطاردى « ضَلَلْتُ » با كسر لام اوّل خوانده‌اند و ديگران با فتح و صداى بالاى لام قرائت\r\n","description":"","footnote":"","page_name":" 455 ","page_number":455},
  {"content":"\r\nكرده‌اند .\r\n« الْمُهْتَدِينَ » 56 مجمع : يعنى آنها كه به راه دين رفته‌اند ، و بعضى گفتند يعنى پيغمبرها كه به راه راست بوده‌اند .\r\n« قُلْ إِنِّي عَلى بَيِّنَةٍ مِنْ رَبِّي » 57 طبرى : يعنى بگو به آنها كه از خدا رو - گردان شده‌اند و عدول نموده‌اند و وادارت مىكنند كه مشرك باشى .\r\nمجمع : زجّاج گفته است : يعنى بگو من كارى آشكارا و با دليل پيش گرفته‌ام ، نه با هوى و هوس چيزى را دنبال مىكنم ، حسن بصرى گفته است :\r\nيعنى من از مقام نبوّت و وحى از طرف خداوند كار مىكنم و عقيده دارم ، جبّائى گفته است : يعنى از دليل و معجزه كه قرآن است و نبوّت من را ثابت مىكند ، ابن عبّاس گفته است : يعنى با يقين از جانب خداوند هستم .\r\n« وَكَذَّبْتُمْ بِه » 57 ابو الفتوح : بعضى گفتند : يعنى خداى را تكذيب مىكنيد ، و بعضى گفته‌اند : يعنى قرآن كه بيّنه ى من است شما تكذيب مىكنيد .\r\n« لَوْ أَنَّ عِنْدِي ما تَسْتَعْجِلُونَ » 58 طبرى : يعنى آنها كه از خدا رو گردان هستند و به بت دل بسته‌اند ، و از تو مىخواهند آيتى و نشانه اى براى ايشان بياورى كه عاقبت آنها را به جهنّم خواهد برد ، در جوابشان بگو : اگر در دست من بود آن كه شما مىخواهيد به زودى برسد ، و براى شما عذاب است ، در كم - ترين وقت آن را مىرساندم و ميان من و شما كار تمام مىشد ، ليكن كار در دست خدا است كه او بهتر مىداند موقع عذاب رساندن به ظالمين و انتقام از ستمكاران را .\r\nمجمع : بعضى گفته‌اند مقصود از « تَسْتَعْجِلُونَ » عذاب است كه كافران مىگفتند : عذاب قيامت كه ميگوئى ، بگو اكنون ما را گرفتار كند ، بعضى گفته‌اند :\r\nمقصود آياتى است كه آنها مىخواستند به زودى پيغمبر به آنها نمايش دهد .\r\n« يَقُصُّ الْحَقَّ » مجمع البيان : اهل حجاز و عاصم يقصّ قرائت كرده‌اند . و بقيّه « يقض » خوانده‌اند . البتّه قرائت اوّل از قصّ بمعنى قطع است و دوّم مشتقّ\r\n","description":"","footnote":"","page_name":" 456 ","page_number":456},
  {"content":"\r\n\r\nاست از قضاوت .\r\n« وَاللَّه أَعْلَمُ بِالظَّالِمِينَ » 58 تفسير تنوير المقباس : يعنى خدا مىداند ، موقع عذاب مشركين را كه نضر بن حارث و ياران او بودند و در جنگ بدر عذابى كه او خواسته بود به او رسيد و كشته شد .\r\nتفسير فى ظلال القرآن - سيد قطب مصرى كه چندى پيش شهيد شد :\r\nاين آيات يكتاشناسى و توحيدى نشان مىدهد كه هيچگونه شرك و انديشه ى تجسم در آن راه ندارد و همين است برترى پيغامى كه محمّد براى بشر آورده است و او جز انجام رسالت برترى براى خود نگفته است و توانائى معجزه براى درستى پيغام خود ادعا نكرده است و حقيقت مطلب و درستى سخن خود را به - آيات كونيه واگذار كرده است و نشانه هاى قدرت آفريدگار كه در همه ى پديده ها در جهان ديده مىشود و دلهاى صاف آن را درك مىكند . و قرآن را كه دليل خود مىشمارد و مردم را بمعارضه مىخواند نه از راه مادى است مانند معجزات ديگر پيغمبران بلكه از راه خرد و سنجش آدمى است كه بشنويد و بسنجيد تا دريابيد كه سخن خداوندى است و مانند نخواهد داشت و همين است برترى او كه در دعوت و پيغام خود به آدمگرى و خردمندى ارزش داده است و بشر را از راه آزادى عقل و انديشه ى او بسوى رشد فكرى و پيشرفت و برترى رهبرى كرده است .\r\nسخن ما : جمله ى « إِنِّي عَلى بَيِّنَةٍ مِنْ رَبِّي » بوسيله ى پيغمبر عموم مردم را رهبرى مىكند بيك تكيه گاه اصلى آدمى كه يقين است و وابستگى بحقّ و مبدأ آفرينش و همانطور كه پيغمبر در برابر همه دشمنى و مخالفت با اتّكاء بحقّ جملگى را نابود كرد ، آدمى بايد با قدمى استوار و دلى آسوده از بيّنت خداوندى در زندگى آرام و دلگرم باشد ، و البتّه موفقّ مىشود و جلو خواهد رفت ، و جمله - هاى « ما عِنْدِي » تا آخر همين راهنمائى را تشديد مىكند كه آنچه آدمى با شتاب و بىباكى بخواهد انجام دهد ، اختيار ندارد و نميتواند ، چون هر كارى وقتى\r\n","description":"","footnote":"","page_name":" 457 ","page_number":457},
  {"content":"\r\n\r\nدارد كه بايد انجام شود ، چنان كه پيغمبر همين سرمشق را عمل كرد و موفقّ شد\r\n[ سوره الأنعام ( 6 ) : آيات 59 تا 62 
  ]\r\nوَ عِنْدَه مَفاتِحُ الْغَيْبِ لا يَعْلَمُها إِلَّا هُوَ وَيَعْلَمُ ما فِي الْبَرِّ وَالْبَحْرِ وَما تَسْقُطُ مِنْ وَرَقَةٍ إِلَّا يَعْلَمُها وَلا حَبَّةٍ فِي ظُلُماتِ الأَرْضِ وَلا رَطْبٍ وَلا يابِسٍ إِلَّا فِي كِتابٍ مُبِينٍ ( 59 ) وَهُوَ الَّذِي يَتَوَفَّاكُمْ بِاللَّيْلِ وَيَعْلَمُ ما جَرَحْتُمْ بِالنَّهارِ ثُمَّ يَبْعَثُكُمْ فِيه لِيُقْضى أَجَلٌ مُسَمًّى ثُمَّ إِلَيْه مَرْجِعُكُمْ ثُمَّ يُنَبِّئُكُمْ بِما كُنْتُمْ تَعْمَلُونَ ( 60 ) وَهُوَ الْقاهِرُ فَوْقَ عِبادِه وَيُرْسِلُ عَلَيْكُمْ حَفَظَةً حَتَّى إِذا جاءَ أَحَدَكُمُ الْمَوْتُ تَوَفَّتْه رُسُلُنا وَهُمْ لا يُفَرِّطُونَ ( 61 ) ثُمَّ رُدُّوا إِلَى اللَّه مَوْلاهُمُ الْحَقِّ أَلا لَه الْحُكْمُ وَهُوَ أَسْرَعُ الْحاسِبِينَ ( 62 )\r\nمعنى لغات : مفاتح - جمع مفتح بفتح ميم بمعنى مخزن ، خزانه ، گنج .\r\nجرحتم - از مصدر جرح بفتح جيم و سكون را بمعنى شكافتن بدن و زخم كردن عيبجوئى كردن چيزى ، بچنگ آوردن ، كسب كردن ، توفّى - از مصدر توفّى بر وزن تفعّل چيزى را بتمامى انجام دادن ، مدّت چيزى را به آخر رساندن ، قبض روح كردن .\r\nترجمه :\r\n59 و همه ى خزانه هاى نهانى نزد خدا است و بداند آنچه در بيابان است و بدل دريا و برگى ز درختى نيفتد جز آنكه او بداند و نه كوچك دانه اى بتاريكىهاى دل زمين باشد و نه تر و خشكى در جهان مگر كه در نبشته نمودار به پيشگاه او بود .\r\n60 او است كه شما را به شب در خواب چو مرده مىكند و مىداند آنچه بروز كسب و كار كنيد و سپس بروز ز خوابتان برانگيزد تا روزگار زندگى سپرى شود آنگاه بازگشت شما بسوى او بود و سپس ز آنچه بزندگى كرديد آگاه تان كند .\r\n61 و او است چيره روى سر بندگان خود و او بر شما نگهبانان گمارد\r\n","description":"","footnote":"","page_name":" 458 ","page_number":458},
  {"content":"\r\nتا چو مرگ هر يكتان رسد فرستادگان ما آن را به انجام رسانند كه اندكى ز اندازه در نگذرند\r\nو ز آن پس 62 آنان را بسوى خدا كه آقاى حقيقى ايشان باشد بازگردانند و شما آگاه باشيد كه داورى ويژه ى او است چه او زودتر ز همه شمار - گران بشمار كار مردمان رسد .\r\nسخن مفسّرين : « وَعِنْدَه مَفاتِحُ الْغَيْبِ » 59 طبرى : عبد اللَّه مسعود گفت همه چيز را به پيغمبر شما دادند مگر مفاتح الغيب را .\r\nمجمع : بعضى گفته‌اند : يعنى آنچه در عالم فراهم شدنى است و از مردم پوشيده است خداوند بوسائل مقتضى براى هر كس آنچه مصلحت است راه رسيدن آن را به او مىنماياند و آن را كه مصلحت نيست راه وصول را مىبندد ، زجّاج گفته است : يعنى نزد خدا است وصول بعلم غيب . و عبد اللَّه عمر گفت : مفاتح - الغيب پنج است و آنگاه اين آيت را خواند « إِنَّ اللَّه عِنْدَه عِلْمُ السَّاعَةِ » عبد اللَّه عبّاس گفته است : يعنى خزينه هاى غيبى از روزى و عمر در حضور خداوند است .\r\nابو الفتوح نوشته است : ابن سميفع خواند « مفاتيح الغيب » جمع مفتاح يعنى از من توان شناختن و از من به آن توصل توان كردن ، مفسّران خلاف كردند در آن كه مراد او به مفاتح الغيب چى است ؟ سدى گفت : خزائن غيب است ، ضحّاك و مقاتل گفتند : خزاين زمين خداست ، و علم نزول عذاب و آنكه كى مصلحت باشد و كى باشد و كى تعجيل بايد و كى امهال بايد ، عطا گفت مراد عواقب و مآل امور است و آنچه عاقبت خلقان و مرجع ايشان به آن است ، از ثواب و عقاب . بعضى ديگر گفتند : مراد آجال است و وقت انقضاى آن ، بعضى ديگر گفتند : احوال خلقان است از سعادت و شقاوت ، و گفتند : عواقب اعمار و خواتيم اعمال است ، و گفته‌اند : هر چيزى است كه هنوز نيست و اگر باشد كى باشد و چگونه باشد .\r\nتنوير المقباس ابن عبّاس : مقصود باران است و گياه و ميوه و رسيدن عذابى كه به زودى مىخواستند ببينند و در روز بدر براى آنها نمودار شد و گرفتارشان\r\n","description":"","footnote":"","page_name":" 459 ","page_number":459},
  {"content":"\r\nكرد .\r\n« وَلا حَبَّةٍ فِي ظُلُماتِ الأَرْضِ » 59 مجمع : يعنى كوچكتر دانه اى كه قابل درك نيست مانند آنچه در تاريكى دل زمين پنهان هست .\r\n« وَلا رَطْبٍ وَلا يابِسٍ » 59 مجمع : ابن عبّاس گفته است : يعنى آنچه روئيدنى است و غير روئيدنى ، و هم از او نقل شده است : يعنى آب و بيابان ، و بعضى گفته‌اند : يعنى زنده و مرده ، از امام صادق عليه السّلام نقل شده است : « ورقة » بچه ى سقط شده است ، و « حبّة » كنايه از فرزند است ، و « ظُلُماتِ الأَرْضِ » بچه - دان است ، و « رطب » كنايه از زنده ى تمام است و « يابس » ناقص الخلقة است .\r\n« فِي كِتابٍ مُبِينٍ » 59 مجمع : يعنى در لوح محفوظ و حسن بصرى گفته است چون اعمال انسانى لازمتر است كه نوشته و ضبط شود ، اين جمله كنايه است از اينكه چون هر آنچه هست نوشته و مضبوط است پس حفظ و ضبط اعمال مردم بى ترديد است تا بيشتر از بد خوددارى كنند و بخوب توجّه نمايند . بلخى گفته است : مقصود آن است كه محفوظ است و فراموش نميشود ، مثل آنكه كسى را تهديد كنند كه بدانند مجازات و پاداش براى عمل او محفوظ است و تخلَّف ، ناپذير .\r\nتأويلات كاشانى : در اين آيه بيانى دارد كه به اين عبارات ترجمه و توضيح مىشود .\r\nصوفيان غيب را بر چند درجه مىدانند : 1 - غيب الغيوب كه علم خداوندى است ، و آن را عنايت اوّلى و اوّلين توجّه حقّ بما سوى اللَّه مىنامند . 2 - غيب عالم الأرواح است كه پيدايش و تثبيت صورت كلَّى غير مشخّص همه ى موجودات گذشته و آينده است در عقل كه روح عالم است ، و أمّ الكتاب مىنامند ، و همان است كه قضاء سابق هم ناميده مىشود . 3 - غيب عالم القلوب است كه همان صورتهاى غير مشخّص ، در عالم نفس كلَّى كه قلب و دل جهان است ، و لوح محفوظ نيز ناميده شده است . به صورتهاى فردى تفصيلى و جزئى منقّش و\r\n","description":"","footnote":"","page_name":" 460 ","page_number":460},
  {"content":"\r\nمصوّر مىشود ، 4 - غيب عالم الخيال است كه انتقاش و نمودارى هر بودنى و شدنى است در نفوس جزئى فلكى چونكه هر يك از افلاك به مقتضاى طبيعتش داراى نفس و خاصيّت عمل و تدبير مختصّ به خود است و مكونّات و آنچه در عالم بوده و خواهد بود با مشخّصات زمانى و مكانى بهر طورى كه يافت مىشود در آن نفوس فلكى متنقّش و نمودار است ، و همين عالم الخيال است كه در زبان شرع مثل قرآن و حديث ، آسمان دنيا ناميده شده است ، چونكه نزديكتر از ديگر عوالم غيب است به اين عالم محسوس و مادّى كه عالم الشّهادة ناميده‌اند ، و لوح القدر است كه جزئيّات و تفصيل قضا و حكم كلَّى خداوند در آن متنقّش است و مىتوان آن را نماينده ى لوح محفوظ دانست . و علم خداوند به اين درجات و عوالم غيب همان عنايت اوّلى است ، كه توجّه با احاطه و تسلَّط باشد بر همه ى صورتها و فرضيه ها ، نه مثل علوم و اطَّلاعات ما كه صورتى از معلوم براى شخص پيدا مىشود .\r\n« يَتَوَفَّاكُمْ بِاللَّيْلِ » 60 مجمع : ابن عبّاس گفته است : يعنى روح شما را از تصرّف و عمل نگاه ميدارد و در قدرت خود حبس مىكند ، زجّاج و جبّائى گفته‌اند يعنى چنانچه در هنگام مرگ روح شما را مىگيرد ، در هنگام خواب هم همان كار با شما انجام مىشود .\r\n« ما جَرَحْتُمْ بِالنَّهارِ » 60 طبرى : ابن عبّاس و سدّى گفته‌اند : يعنى آنچه بروز گناه كنيد .\r\n« وَيُرْسِلُ عَلَيْكُمْ حَفَظَةً » 61 تفسير حسينى :\r\n\r\nنينديشى از آن روزى كه در وى\r\nجگرها خون و دلها ريش بينى\r\n\r\n\r\nدهندت نامه ى اعمال و گويند\r\nبخوان تا كرده هاى خويش بينى\r\n\r\n\r\nمكن بد ، ور كنى بارى در آن كوش\r\nكه اندر نامه نيكى بيش بينى\r\n\r\n« تَوَفَّتْه » 61 مجمع : حمزه « توفّيه » با ياء قرائت كرده است كه صيغه مذكّر باشد و ديگران بقرائت مشهور با تاء خوانده كه صيغه ى مؤنّث باشد .\r\n","description":"","footnote":"","page_name":" 461 ","page_number":461},
  {"content":"\r\n\r\n« لا يُفَرِّطُونَ » 61 اعرج با تخفيف راء و جزم فاء قرائت كرده است از مصدر افراط بمعنى زياده روى از اندازه ، و ديگران از تفريط گرفته‌اند و ابن عبّاس گفته است يعنى : ضايع و تباه نمىكنند وظيفه ى خود را ، زجّاج گفته است : يعنى غفلت و تنبلى ندارند .\r\n« مَوْلاهُمُ الْحَقِّ » 62 مجمع : يعنى هيچ باطل و بيهوده در آن كار و فرمان خدا متصوّر نيست ، و گفته‌اند : يعنى حقّ دارد و با استحقاق مولى و حاكم است ، و بعضى گفته‌اند : يعنى ثابت و باقى است كه زوال ندارد .\r\n« أَسْرَعُ الْحاسِبِينَ » 62 مجمع : روايت شده است كه از علىّ عليه السّلام پرسيدند : چگونه خداوند به حساب مردم رسيدگى مىكند با اينكه او را نمىبينند ؟\r\nفرمود : همانطور كه به آنها روزى مىدهد و او را نمىبينند ، و نيز روايت شده است : به اندازه ى دوشيدن شير يك گوسفند به حساب همه ى مردم رسيدگى مىشود .\r\nسخن ما : 1 - در جمله ى « عِنْدَه مَفاتِحُ » تا آخر محمّد عبده مفصّل بحث كرده است و هم طنطاوى كه علماى طبّ توانسته‌اند وسيله ى تشخيص نر و ماده بودن جنين را پيدا كنند ، چون در طرف راست رحم اگر تخم توليد شود ، قابل پيدايش نر است ، و اگر در طرف چپ باشد آماده ى تكوين ماده است ، و اين تخمها بنوبه ى خود در دوران قاعدگى توليد مىشوند ، و دكتر « ملى دوسون » انگليسى نوشته است كه در صد نفر زن باردار نود و هفت تا را توانسته است پيشبينى كند و موفّق شده است ، و آنها را كه نتوانسته است معيّن كند از آن جهت بوده است كه مواقع قاعدگى و ماه‌هاى ولادت قبلى آنها دقيق معلوم نشده است ، و همچنين با وسايل سينما تلگراف حركات اعضاى داخلى بدن را ترسيم مىكنند و از آن اخلاق و اعمال انسان را نشان مىدهند ، و نيز علماى هيئت و متخصّصين هواشناسى ، حساب خسوف و كسوف و حوادث جوى را تا مدّتى پيشبينى مىكنند ، و البتّه هيچيك اينها علم بغيب نيست ، زيرا آن شرائط\r\n","description":"","footnote":"","page_name":" 462 ","page_number":462},
  {"content":"\r\nموجب اين آثار هميشگى نيست و بسيار مواقع بوده است كه با حساب دقيق و اطمينان بحصول نتيجه بر خلاف انتظار بوده است و باز بسيار اوقات در بين مدّت ، شرايط منظَّم پيدا نشده است و بنتيجه نرسيده است ، پس بايد گفت : فقطَّ بواسطه اطَّلاع بر يك قسمت كم از شرايط ، با احتمال و گمان آينده پيشبينى مىشود ، و اين علم بغيب و حوادث آينده نيست ، و محمّد عبده از شافعى نقل كرده است كه در منى شيخى بود و براى من حكايت كرد كه همسرش چند نوبت بارور شده است و هر نوبت پنج فرزند زائيده است ، اين گونه غيبها و نوادر را چگونه متخصّصين مىتوانند بدانند ؟\r\nاين بود نظر اين دو نفر مفسر دقيق روشنفكر ، لكن بايستى بگوئيم : معنى مفاتح الغيب حقيقتى است بالاتر از اين گونه اطَّلاعات ، و گر نه با پيدايش شرائط همه كس عالم بغيب است اگرچه بمحتويات جيب خودش باشد ، چون تمام معلومات و متخيّلات انسان غايب از حسّ او هستند . پس جمله ى « عِنْدَه مَفاتِحُ الْغَيْبِ » يعنى در پيشگاه قدرت خداوند حاضر و آماده است هر چيزى كه ما آدميزادها آن را با كلمه ى غيب توصيف ميكنيم ، و چون چنين معنى عام و كلَّى منظور است با جمله هاى بعد بعضى انواع آن يادآورى شده است . و باز در آخر مرتبه با عبارتى فراگيرتر گفته شده است :\r\n« لا رَطْبٍ » تا آخر ، سعدى اين مطلب را خوب بيان كرده است :\r\n\r\nحاجت مورى بعلم غيب بداند\r\nدر بن چاهى به زير صخره ى صمّا\r\n\r\nو هم در اين شعرها :\r\n\r\nپس پرده بيند عملهاى بد\r\nهمو پرده پوشد بآلاى خود\r\n\r\n\r\nبر احوال نابوده علمش بصير\r\nباسرار ناگفته علمش خبير\r\n\r\n\r\nبرو علم يك ذرّه پوشيده نيست\r\nكه پيدا و پنهان بنزدش يكى است\r\n\r\n2 - دوّمين سخن ما در جمله ى « لا رَطْبٍ وَلا يابِسٍ إِلَّا فِي كِتابٍ مُبِينٍ » است كه عموم مفسّرين گفته‌اند مقصود لوح محفوظ است و توده ى مردم بمعنى قرآن مى - دانند و ميگويند : يعنى همه چيز در قرآن ياد شده است ، و در چندين سوره ى قرآن مثل يونس و هود اين كلمات تكرار شده است ، و در سوره هاى ديگر كلماتى همانند\r\n","description":"","footnote":"","page_name":" 463 ","page_number":463},
  {"content":"\r\nاين گفته شده است مثل « فِي كِتابٍ لا يَضِلُّ رَبِّي وَلا يَنْسى » و « أُمُّ الْكِتابِ » و ما در ترجمه نبشته ى نمودار نوشتيم ، اينك براى توضيح بيشتر ميگوئيم : چون كتاب بمعنى نوشته است كه وسيله ى تثبيت و ابقاى مطالب است و مبين بمعنى آشكار است ، پس كلمات « كتاب مبين » كنايه است از آنچه موجب بقا و نمودارى است ، و چون در اين كتاب و مجلدهاى جلو و در ميان درس مكرّر گفته‌ايم و نوشته‌ايم كه ما قدرت بىآغاز و انجام را مىپرستيم ، و خدا و معبود يعنى همين قدرت ، و چون رطب و يابس ، كنايه است از هر موجود و بودنى ، پس اين جمله كنايه است از اينكه هر موجود و بودنى ممكن در حضور حقيقتى ثابت و باقى نمودار است و آن همان قدرتى است كه ما آن را مى - پرستيم ، و همچنين جمله هاى ديگر مثل « أُمُّ الْكِتابِ » و همانند آن كنايه از همين معنى است كه همه چيز در پيشگاه آن قدرت ثابت است و باقى و نمودار و حاضر ، و براى آنكه بتوانيد اين حقيقت را بسنجيد ، در نظر بياوريد يك نامه كه مطلب آن معلوم است و با خطَّ خوش نوشته شده است و شما در دست داريد و ميخوانيد ، در اينجا مناسب است قسمتى از گفتار غزالى را ترجمه و تلخيص و توضيح كنيم از مجلد چهارم احياء العلوم در بحث حقيقت توحيد ص 176 چاپ مصر : يكى از مردمى كه با ديده ى بصيرت و روشنى دل به دنيا مينگرد ، گفت كاغذى ديدم بمركب سياه شده ، به او گفتم : چرا روى سفيد خود را چنين سياه كردى ؟ بجواب گفت : من تقصير ندارم اين مركب كه در دوات بود ، از جاى خود حركت كرد و آمد و بستم روى من سياه كرد .\r\nگفتم : راست گفتى ، از مركب پرسيدم چرا چنين كردى ؟ گفت : گناهى ندارم كه در آسايشگاه خود بوده‌ام ، قلم به خانه آمد و جمعيت ما را از هم پاشيد و من را برگرفت و از ديگرانم جدا كرد و اينجا گرفتار نمود ، گفتم درست گفتى ، از قلم پرسيدم ، گفت : من در بيشه اى سبز و خرم و آسوده بودم ، دستى آمد و من را بريد و از وطنم دور كرد و سرم را تراشيد و شكافت و در مركب فرو برد ، از من دور شو و بر زخم دلم نمك مريز ، برو از آن ستمگر بپرس كه به من چنين ستم روا داشت ، گفتم تو گناه ندارى ، و از دست پرسيدم كه چرا بقلم ستم كردى ، بجواب گفت : من پاره اى گوشت و استخوان هستم ، و تو كجا\r\n","description":"","footnote":"","page_name":" 464 ","page_number":464},
  {"content":"\r\n\r\nديده اى گوشتى ستم كند ، و يا استخوانى از حد خود تجاوز كند ؟ من فقط مركوبى هستم براى قدرت كه او بر من سوار است و بميل خود مسخرم دارد و فرمان ميدهد ، هيچ مرده و يا سنگ و چوبى را ديده اى كه از جاى خود بجنبد تا قدرت بر او فرمانروائى نكند ؟ جواب او را درست دانستم و نزد قدرت رفتم و سرّ كار او را پرسيدم ، بجواب گفت : كار من الهامى است از دل كه بوسيله ى عقل و علم بر او نقش مىشود .\r\n[ سوره الأنعام ( 6 ) : آيات 63 تا 64 
  ]\r\nقُلْ مَنْ يُنَجِّيكُمْ مِنْ ظُلُماتِ الْبَرِّ وَالْبَحْرِ تَدْعُونَه تَضَرُّعاً وَخُفْيَةً لَئِنْ أَنْجانا مِنْ هذِه لَنَكُونَنَّ مِنَ الشَّاكِرِينَ ( 63 ) قُلِ اللَّه يُنَجِّيكُمْ مِنْها وَمِنْ كُلِّ كَرْبٍ ثُمَّ أَنْتُمْ تُشْرِكُونَ ( 64 )\r\nترجمه :\r\n63 به اين كافران بگو : در تاريكيهاى خشكى و دريا كه بدل بيزاريد و آشكار شب بيابان يا دريا كه به جائى رهبر نيستيد و بيچاره و سرگردان ميشويد ، در آن گرفتارى كه ميناليد كه اگر ما را از اين سختى برهانى سپاسگزار شويم كه شما را ميرهاند [ و اين درد خود بكه ميبريد 
  ] ؟\r\nتو بگو 64 : خدا شما را از آن ميرهاند و از هر اندوهى و با اينهمه شما انباز در كار او مىپنداريد .\r\nسخن مفسّرين : « ظُلُماتِ الْبَرِّ وَالْبَحْرِ » - مجمع : ابن عبّاس گفته است : يعنى از سختيها و نگرانيها كه در تاريكى و دريا هست . و زجّاج گفته است : عرب روزهاى سخت را مظلم و تيره و مظلم مينامد ، و در بعضى مواقع ميگويند : « يوم ذو كواكب » يعنى روزى كه از تيرگى سختى و ناراحتى مانند شب ستاره نمايان بود ، و ديگرى از مفسّرين معنى كرده است : ظلمات يعنى تيرگيهاى حيرت در بيابان و دريا و تيرگى ابر و شب و جمله ى « يُنَجِّيكُمْ » بقرائت يعقوب با تخفيف جيم است كه مصدرش بر وزن افعال باشد ، و در قرائت ديگران با تشديد جيم است تا بر وزن تفعيل باشد ، و كلمه « خُفْيَةً » با ضمّ و كسر خاء هر دو قرائت شده است ، و در جمله ى « أَنْجانا » سه قرائت است : 1 - با اماله ، 2 - با الف ، 3 - « أَنْجَيْتَنا » به صيغه ى مخاطب و دوّم شخص ،\r\n","description":"","footnote":"","page_name":" 465 ","page_number":465},
  {"content":"\r\n\r\nو به دو قرائت اوّل و دوّم معنى چنين است : اگر او ما را نجات بدهد . ولى با اين قرائت سوّم ، معنى مىشود : اگر تو ما را نجات دهى .\r\n« تَضَرُّعاً وَخُفْيَةً » تا آخر آيه 63 مجمع ابن عبّاس گفته است : يعنى مخفى و آشكارا ، ديگران گفته‌اند : يعنى بازارى به زبان و اخلاص در دل .\r\nتفسير نيشابورى : مقصود از اين جمله آن است كه آدمى در اين گونه گرفتاريها به چهار عمل دست مىزند : اوّل - دعا ، دوّم - زارى ، سوّم - اخلاص كه از كلمه ى « خُفْيَةً » استفاده مىشود ، چهارم - تعهّد شكر و سپاس كه جمله « لَئِنْ أَنْجَيْتَنا تا آخر » اين مطلب را ميفهماند . و با اين جمله ها فهمانده شده است كه اگر آدمى از احساسات و تمايل و تلقين خود را دور كند و بنهاد اصلى خود روى آورد ، در مييابد كه در چنين حالت چون دستش از همه جا كوتاه است و پناهى ندارد ، طبيعت او متوجّهش مىكند بآفريننده كه او را آفريده و نگاه داشته است و جز او كسى نجاتش نميدهد . پس همين راهنمائى طبيعت بايد وسيله باشد كه او را هميشه متوجه به حق نمايد ، و از اين راه آفريننده ى خود را بشناسد .\r\nمجمع : اين آيه ميفهماند كه دعا بايد بازارى و آهسته باشد ، و حديث است كه پيغمبر فرمود : بهتر دعا آن است كه پوشيده انجام شود ، و بهتر روزى آن است كه به اندازه ى كفاف برسد ، و آن حضرت بجماعتى گذشت كه صداها بدعا بلند كرده بودند فرمود : شما نه با كر طرف هستيد و نه با شخص غايب ، از كسى ميخواهيد كه نزديك است و شنوا .\r\nتفسير عبده : استدلال بر توحيد كه در آيه شده است ، بليغتر و رساتر استدلال است و از اين جهت در چند جاى قرآن اين استدلال تكرار شده است .\r\nسخن ما : ندانم در كجا خوانده‌ام : امام صادق عليه السّلام از منكرى پرسيد : هرگز در كشتى نشسته اى كه امواج دريا اختيار را از شما بگيرد و بيچاره شويد ؟\r\nعرض كرد : بلى ، پرسيد : در آن هنگام اميد شما بكى و كجا است ؟ البتّه همان كه به او اميدوار هستيد و از او انتظار نجات داريد آفريننده ى شما است كه خود متوجه\r\n","description":"","footnote":"","page_name":" 466 ","page_number":466},
  {"content":"\r\n\r\nنيستيد . اين آيه اساس آن فرموده ى امام است كه وجدان انسان در هنگام اضطرار به كار ميافتد ، و بىاختيار متوجّه باصل و ريشه ى خود مىشود با اينكه خود از آن بى خبر است ، مانند نوزاد كه چون بيچاره و گرسنه مىشود بموجب غريزه پستان مادر را ميمكد و خود از همه جا بى خبر است ، و بمادر معرفت ندارد .\r\n[ سوره الأنعام ( 6 ) : آيات 65 تا 67 
  ]\r\nقُلْ هُوَ الْقادِرُ عَلى أَنْ يَبْعَثَ عَلَيْكُمْ عَذاباً مِنْ فَوْقِكُمْ أَوْ مِنْ تَحْتِ أَرْجُلِكُمْ أَوْ يَلْبِسَكُمْ شِيَعاً وَيُذِيقَ بَعْضَكُمْ بَأْسَ بَعْضٍ انْظُرْ كَيْفَ نُصَرِّفُ الآياتِ لَعَلَّهُمْ يَفْقَهُونَ ( 65 ) وَكَذَّبَ بِه قَوْمُكَ وَهُوَ الْحَقُّ قُلْ لَسْتُ عَلَيْكُمْ بِوَكِيلٍ ( 66 ) لِكُلِّ نَبَإٍ مُسْتَقَرٌّ وَسَوْفَ تَعْلَمُونَ ( 67 )\r\nمعنى لغات : يلبس كم - از لبس بفتح لام بمعنى اشتباه كردن ، شيع جمع شيعه بمعنى دسته ى پيرو و ياور ، و اگر الشيعه با الف و لام گفته شود ، مقصود فرقه ى شيعه و دوستداران على عليه السّلام است كه مردم مصر و سوريا بيشتر اين طايفه را بجاى شيعه متوالى و جمع آن متأوله مينامند ، يذيق - از مصدر اذاقه بمعنى چشاندن . يفقهون - از مصدر فقه و فقاهه بفتح فاء و قاف بمعنى دانستن ، نبأ - بفتح نون و با بمعنى خبر .\r\nترجمه :\r\nاى پيغمبر با بيدينان بگو : همان خدا است تواناى رساندن آزارى ز بالا سر و از زير پاى شما و تواند شما را از هم جدا بدارد كه از يكى آزار به ديگرى رساند اى محمّد تو بنگر كه چگونه آيات قرآن را بگوناگون فرستيم تا به خود آيند و درستى سخن تو دريابند\r\n66 گرچه مردم تو آن را دروغ پنداشتند ولى سخن درست همان است و بس به آنان بگو من نگهبان شما نباشم\r\nكه هر خبرى 67 و سرنوشتى را هنگامى است و به زودى آگاه از آن شويد .\r\n","description":"","footnote":"","page_name":" 467 ","page_number":467},
  {"content":"\r\n\r\nسخن مفسّرين : « مِنْ فَوْقِكُمْ أَوْ مِنْ تَحْتِ أَرْجُلِكُمْ » 65 - طبرى : يعنى بگو به آنها كه از خدا رو گردان هستند و متوجّه به بت شما كه مشرك مىشويد به آن خدا كه از تاريكى صحرا و دريا نجاتتان ميدهد ، او ميتواند عذاب بفرستد ، و اختلاف است در مقصود از فوق و تحت : سعيد بن جبير و سدى و مجاهد گفته‌اند يعنى سنگ از آسمان ببارد و زمين شكافته شود و شما را فرو برد . ابن عباس گفته است : مقصود از فوق حكمران و پيشواى بدرفتار است و « تحت ارجل » يعنى خدمتگزاران و مردمان نازل كه انسان گرفتار به آنها مىشود .\r\nمجمع : سعيد جبير و مجاهد گفته‌اند عذاب فوق يعنى صداى آسمانى و سنگ و طوفان و باد ، چنانچه عاد و ثمود و قوم لوط و شعيب گرفتار شدند ، و عذاب - « تحت ارجل » به زمين فرو رفتن است چنانچه با قارون رفتار شد ، و ضحاك گفته است :\r\nفوق بزرگان و تحت سفله و مردم نازل و ابن عبّاس گفته است : « مِنْ فَوْقِكُمْ » يعنى سلاطين ستمكار و « مِنْ تَحْتِ » يعنى غلامهاى بدرفتار و مردم بى خبر ، و همين معنى از حضرت صادق ( ع ) روايت شده است .\r\n« أَوْ يَلْبِسَكُمْ شِيَعاً » 65 طبرى : ابن زيد گفت : يعنى همين كه امروز مردم دچار به آن هستند و هر يك براهى ميرود و خواسته اى دارد و اتّفاق ميانشان نيست ، و يكديگر را ميكشند .\r\nمجمع : بعضى گفته‌اند : يعنى واگذار به خود ميشوند و مشمول لطف نميشوند تا مؤمن و متّحد شوند چون در گذشته گناهكار بوده‌اند نتيجه ى آن چنين شده است و بعضى گفته‌اند : يعنى تعصّب و دشمنى در ميان شما توليد مىشود و پيوسته مزاحم يكدگر هستيد ، و اين معنى از امام صادق هم روايت شده است .\r\nفخر : ظاهر اين جمله آن است كه گرفتار عقايد و مذاهب مختلف ميشوند .\r\n« وَيُذِيقَ بَعْضَكُمْ » 65 مجمع : يعنى جنگ و كشتن يكدگر ، و بعضى گفته‌اند :\r\nيعنى آزار از همسايه ، و از امام صادق ( ع ) اين معنى روايت شده است ، و حسن بصرى گفته است : تهديد به عذاب و گرفتارى براى كافران است ، و جمله ى « يَلْبِسَكُمْ »\r\n","description":"","footnote":"","page_name":" 468 ","page_number":468},
  {"content":"\r\nشامل مسلمانان مىشود ، فخر : زجّاج گفته است : جمله ى « يَلْبِسَكُمْ شِيَعاً » يعنى كار شما را به يكديگر آميخته مىكند نه براى اتفاق و يگانگى بلكه به صورت آشوب و نفاق و معنى جمله ى « يُذِيقَ بَعْضَكُمْ » همين آشوب است كه چون تيره هاى مختلف شدند يكدگر را ميكشند .\r\nابو الفتوح نوشته است : خباب بن ارت گفت شبى از شبها رسول را مراقبت ميكردم و او نماز ميكرد تا صبح برآمد ، چون روز بود گفتم يا رسول اللَّه دوش نماز بسيار كردى و دگر شبها نديدم كه چنان كردى آن چه نماز بود ، گفت : آن نماز رغبت و رهبت بود ، از خداى تعالى سه چيز بخواستم : دو بداد و يكى منع كرد ، از خداى درخواستم تا دشمن بر من مسلَّط نكند ، بداد مرا اين و بخواستم كه بر ايشان قحط عام نفرستد كه از آن هلاك شوند ، بداد مرا آن ، و درخواستم تا شدّت و بأس ايشان در ميان ايشان نيفكند ، از من دربيخت و نداد مرا آن .\r\n« نُصَرِّفُ الآياتِ » 65 مجمع 70 : يعنى آيات را مكرّر ميكنيم و هر نوبت آنها را آشكار ميكنيم و باز نوبت ديگر با دليلهاى مختلف تا شبهه و ترديد نماند و حقيقت روشن شود .\r\n« وَكَذَّبَ بِه » 66 مجمع : از جبّائى و بلخى نقل كرده است : يعنى مردم اين تغيير و تنوع آيات را منكر ميشوند ، از هرى و حسن بصرى و جماعتى گفته‌اند : يعنى آنها قرآن را دروغ ميپندارند .\r\n« لَسْتُ عَلَيْكُمْ بِوَكِيلٍ » 66 مجمع : جبّائى گفته است : يعنى مأمور نيستم كه شما را محافظت كنم تا كافر نشويد ، و جلوگيرتان باشم از تكذيب آيات و قرآن حسن بصرى گفته است : يعنى مأمور حفظ و جزاى اعمال شما نيستم ، فقطَّ من ابلاغ مى - كنم و جزا و سزا با خدا است ، زجّاج گفته است : يعنى مأمور نيستم كه با شما بجنگم و مانند سرپرست و و كيل از شما باز خواست كنم .\r\nتنوير المقباس ابن عبّاس : يعنى كفالت ندارم كه شما را مؤمن شده تسليم به خداوند كنم .\r\n","description":"","footnote":"","page_name":" 469 ","page_number":469},
  {"content":"\r\n\r\n« لِكُلِّ نَبَإٍ مُسْتَقَرٌّ » 67 مجمع : از اين جمله تا آخر را مردم كوفه آيتى جدا دانسته و ديگر قاريها جزء آيت پيش شمرده‌اند . و ابن عبّاس و مجاهد گفته‌اند : يعنى هر خبرى كه از سوى خدا است و پيغمبر حقيقتى دارد كه يا در دنيا نمودار مىشود ، يا در آخرت ، و بعضى گفته‌اند : يعنى براى خبر و اطَّلاع قرار و آرامى است كه آخر انتظار ، پيدايش آن است و هنگام نمودارى آن ، سدّى گفت : مستقرّ اخبار عذاب قريش كه پيوسته پيغمبر تهديدشان ميكرد روز جنگ بدر بود . حسن بصرى گفته است :\r\nيعنى هر كارى و عملى نزد خداوند مستقرّى دارد كه روز قيامت نتيجه اش معلوم مى - شود . تفسير صفى عليشاه :\r\n\r\nگو نگهبان نيستم من بر شما\r\nهر چه را وقتى بود در اقتضا\r\n\r\n\r\nيعنى اندر وقت خود يابد قرار\r\nهر چه كانرا هست سرى در مدار\r\n\r\nسخن ما : 1 - تهديد مردم است به آنچه در زندگى بيچاره شان مىكند مثل - حوادث جوى و زمينى كه با هر وسيله و توانائى در برابر اين پيشآمدها عاجز هستند پس بدانيد قدرت اصلى و ما فوق آفريننده است كه صلاح شما در اطاعت پيغمبر او است ، 2 - يادآورى مكرّر مطالب گذشته است كه پيغمبر مأمور ابلاغ است و بس و ديگر مسئوليت ندارد و نتيجه ى بد و خوب كارتان در آينده معلوم مىشود .\r\n","description":"","footnote":"","page_name":" 470 ","page_number":470},
  {"content":"\r\n[ سوره الأنعام ( 6 ) : آيات 68 تا 70 
  ]\r\nوَ إِذا رَأَيْتَ الَّذِينَ يَخُوضُونَ فِي آياتِنا فَأَعْرِضْ عَنْهُمْ حَتَّى يَخُوضُوا فِي حَدِيثٍ غَيْرِه وَإِمَّا يُنْسِيَنَّكَ الشَّيْطانُ فَلا تَقْعُدْ بَعْدَ الذِّكْرى مَعَ الْقَوْمِ الظَّالِمِينَ ( 68 ) وَما عَلَى الَّذِينَ يَتَّقُونَ مِنْ حِسابِهِمْ مِنْ شَيْءٍ وَلكِنْ ذِكْرى لَعَلَّهُمْ يَتَّقُونَ ( 69 ) وَذَرِ الَّذِينَ اتَّخَذُوا دِينَهُمْ لَعِباً وَلَهْواً وَغَرَّتْهُمُ الْحَياةُ الدُّنْيا وَذَكِّرْ بِه أَنْ تُبْسَلَ نَفْسٌ بِما كَسَبَتْ لَيْسَ لَها مِنْ دُونِ اللَّه وَلِيٌّ وَلا شَفِيعٌ وَإِنْ تَعْدِلْ كُلَّ عَدْلٍ لا يُؤْخَذْ مِنْها أُولئِكَ الَّذِينَ أُبْسِلُوا بِما كَسَبُوا لَهُمْ شَرابٌ مِنْ حَمِيمٍ وَعَذابٌ أَلِيمٌ بِما كانُوا يَكْفُرُونَ ( 70 )\r\nمعنى لغات : يخوضوا - از مصدر خوض بمعنى فرو رفتن در آب ، مخلوط - كردن شراب به آب ، در كارى خود را به زحمت انداختن و اقدام كردن ، در حديث و سخن سبقت گرفتن و سخن گفتن ، ذكرى - بمعنى يادآورى بدل و زبان ، و ذر از مصدر و ذر بمعنى قطع و ترك كردن ، تبسل - از ماضى ابسله ، يعنى تسليمش كرد به هلاكت ، و خدا او را ناروا و حرامش كرد ، در معرض گذارد . حميم - خويشاوند نزديك كه بكارش رسيدگى مىشود ، آب سرد ، آب گرم .\r\nجهت نزول : طبرى : سدّى گفت : چون اعراب با مسلمين مىنشستند ، زبان ببد ميگشودند بپيغمبر جسارت ميكردند و قرآن را بريشخند ميگرفتند ، اين آيه « وَإِذا رَأَيْتَ » براى جلوگيرى از اين مجالست نازل شد ، مجمع البيان از حضرت باقر روايت كرده است : چون اين آيه نازل شد و منع شد از همنشينى كافران ، مردم گفتند :\r\nاگر بخواهيم از آنها دورى كنيم بايد به مسجد الحرام نرويم و طواف خانه نكنيم اين آيه نازل شد « وَما عَلَى الَّذِينَ » .\r\nترجمه :\r\nاى محمّد 68 چون آن كسان را بينى كه خرده گيرى و گفتگو در آيات قرآن ميكنند روى از آنان بگردان تا از در ديگر سخن كنند و اگر ديو از يادت برد و به نشستى چون بيادت آمد با اين گونه مردم ستمكار منشين ،\r\nو البتّه 69 از شما كار كافران چيزى دامنگير پرهيزگاران نشود كه فرمان بكناره گيرى براى يادآورى « زشتى كار آنان » بود تا شايد ز كار بد خود پرهيز كنند .\r\nو آن كسان كه دين خود سرگرمى و بازيچه دانسته‌اند و زندگى زود گذر گولشان زده است بخودشان گذار و با آيات قرآن يادآورى كن كه روزى برسد آدمى بجاى سود كار خويش به نابودى سپرده شود و جز خدا دوست و ميانجى نيابد و اگر همه دادگريها كند و بهاى جان خود بخشد كس از او نستاند چه اين گونه كسانند گرفتار كرده ى خود شده و ز آب داغ دوزخ نوشابه شان فراهم شده و آزارى دردناك براىشان آماده شده بسزاى بيدينى و بد انديشى ايشان .\r\n","description":"","footnote":"","page_name":" 471 ","page_number":471},
  {"content":"\r\n\r\nسخن مفسّرين : « الَّذِينَ يَخُوضُونَ » 68 طبرى : مجاهد گفت : يعنى آنها كه آيات خدا را دروغ مىپندارند ، فضيل عياض از ليث روايت كرد كه ابو جعفر ( شايد مقصود امام باقر ( ع ) باشد مترجم ) . گفت با مردم جدلى و اهل خصومت همنشين نشويد كه آنها مشمول مفاد اين آيه هستند ، « الَّذِينَ يَخُوضُونَ » ابن جريج گفت : مشركين دوست داشتند كه سخن پيغمبر را بشنوند ، و چون مىنشستند و ميشنيدند ، مسخره ميكردند ، اين آيه نازل شد .\r\nمجمع : اين آيه خطاب بپيغمبر ( ص ) است و بعضى گفته‌اند : روى سخن با آن حضرت است و مقصود ديگران هستند ، و خوض بمعنى اخلال در سخن براى بازى و مسخره تا نفهمند و مطلب روشن نشود ، « فَأَعْرِضْ عَنْهُمْ » 68 - مجمع : چون اگر كسى را مجال بدهند كه در مطلبى بحث و مسخره كند ، از قدر و منزلت آن مطلب كاسته مىشود ، از اين جهت امر شده است كه پيغمبر اعراض كند تا آنها در اين آيات خدا مجادله و استهزا نكنند و ارزش آن را فرود نياورند .\r\n« فَلا تَقْعُدْ بَعْدَ الذِّكْرى » 68 مجمع : جبّائى گفته است : يعنى پس از آن كه به تو ياد آور شديم كه از كافران اعراض كنى ، پس همنشين مشو ، و ابى مسلم گفته است يعنى پس از آن كه به آنها يادآورى كنى و دعوت شان كنى بدين اسلام و خلاصه ى جمله اين است كه اگر در گوش آنها ميرود پند و دعوت بگو ، و گر نه از آنها اعراض كن و رو بگردان ابو القاسم بلخى گفته است : پيغمبر ممنوع بود از مجالست و بحث با كافران ، ولى مسلمين مجاز بودند ، و چون اسلام رونق گرفت و مسلمين زياد شدند همنشينى با كافران ممنوع شد به اين آيه « فَلا تَقْعُدُوا مَعَهُمْ » .\r\nابو الفتوح نوشته است : ابو القاسم بلخى گفت : اين آيه دليل مىكند كه سهو و نسيان بر پيغمبران روا باشد بخلاف آنكه رافضه گويند ، و اين چيزى نيست كه او\r\n","description":"","footnote":"","page_name":" 472 ","page_number":472},
  {"content":"\r\nگفت : از براى اينكه ما گوئيم : سهو و نسيان بر ايشان روا نباشد در آنچه از خداى - تعالى ميگذراند ، چه اگر روا باشد وثاقت برخيزد از قول ايشان در اداء رسالت ، فاما در امور دنياوى روا داريم سهو و نسيان بر ايشان مادام كه مستمر نشود كه منفر باشد ، و چگونه سهو بر ايشان روا نبود و ايشان بخسبند و بيمار شوند و بيهوش شوند در بيمارى ، و در مجمع البيان نيز همين اعتراض و جواب را نوشته است .\r\nفخر : بعضى از حشويّه گفته‌اند : اين آيه ميفهماند كه بحث در ذات و صفات خدا جايز نيست ، ولى ادعائى است نادرست ، زيرا معنى خوض طعنه و استهزاء است ، نه بحث و استدلال و كشف مطلب . و جمله ى « يُنْسِيَنَّكَ » در قرائت ابن عامر با تخفيف ياء است و چون در آيت جلو گفته شد « قُلْ لَسْتُ عَلَيْكُمْ بِوَكِيلٍ » يعنى مسئول نگهدارى و حفظ دين شما نيستم ، در اين آيه معين شده است كه علاوه بر اين با آن كافران كه مسخره ميكنند همنشينى هم جايز نيست .\r\n« وَما عَلَى الَّذِينَ يَتَّقُونَ تا آخر آيه » 69 مجمع : بيشتر مفسّرين گفته‌اند : يعنى از حضور در مجلس كافرين بر متّقين باكى نيست ، و مقصود از اعراض و رو گردان از كافران آن است كه شايد عمل ايشان موجب تنبه و اصلاح كافران بشود . و بلخى گفته است : يعنى از حساب و كتاب قيامت چيزى دامنگير مؤمنين نميشود ، لكن ياد - آورى است براى آنها تا بدانند كه حسابى در ميان است و تقوى پيشه كنند .\r\nابو الفتوح : ممكن است اين آيه ناسخ آيت اوّل باشد ، چون مفسّرين گفته‌اند پس از نزول آيت اول كه امر باعراض شد ، مسلمانان گفتند اگر از آنها اعراض كنيم بايد به مسجد الحرام نرويم و طواف نكنيم ، به اين آيه دستور اعراض ، نسخ شد ، و گفته شد كه گناه آنها به حساب شما گذاشته نميشود ، پس اعراض نكنيد از كافران ، و ممكن است تخصيص آيت اول باشد كه چون امر باعراض شد و مسلمين گفتند : بايد از ورود به مسجد و طواف محروم شويم اين آيه محدود كرد منع از مجالست و اعراض را كه در مسجد و هنگام طواف گناه مسخره ى كافران بر شما نيست و در آن هنگام مجاز هستيد به مسجد برويد و طواف كنيد و با آنها آميخته باشيد .\r\n","description":"","footnote":"","page_name":" 473 ","page_number":473},
  {"content":"\r\n\r\n« وَذَرِ الَّذِينَ اتَّخَذُوا » 70 طبرى : مجاهد گفته است : اين آيه نسخ شد بآيت سوره ى برائه « فَاقْتُلُوا الْمُشْرِكِينَ » .\r\nمجمع : اين آيه دستور است كه پيغمبر با آنها ملاطفت نكند ولى نصيحت بكند چون گفته شده است ، « و ذكّر به » يعنى بوسيله ى قرآن موعظه كن . اين آيه تا آخر بگفته ى قتاده منسوخ است بآياتى كه امر بجنگ كرده است ، قتاده گفته است : فقطَّ تهديد كافران است .\r\n« أَنْ تُبْسَلَ نَفْسٌ » 70 طبرى : ابن عبّاس گفته است تا كسى رسوا نشود . مجمع :\r\nمجاهد و سدّى و فرّاء و جبّائى و حسن بصرى گفته‌اند : يعنى تا اينكه كسى تسليم گناه كار خود نشود ، ابن عبّاس گفته است : يعنى تا هلاك نشود بواسطه ى كارى كه كرده است ، قتاده گفته است : تا كسى بكردار خود محبوس نشود ، ابن زيد گفته است : تا آنكه كسى گرفتار كار زشت خود نشود ، عطيّه ى عوفى گفته است : تا تسليم بمأمورين جهنّم نشود ، اخفش گفته است : تا كسى بگناهش مجازات نشود .\r\n« وَإِنْ تَعْدِلْ كُلَّ عَدْلٍ لا يُؤْخَذْ » 70 ابو الفتوح : يعنى هر چه فديه و عوض گناه و قيمت جان خود را بدهد از او پذيرفته نيست ، و فديه را عدل ناميده‌اند براى آنكه عدل و هملنگه و در برابر جان شخصى است كه آن را مىپردازد ، و ابو عبيده گفته است : يعنى هر چه عدالت بكند پذيرفته نيست - چون در دنيا ستم كرده است ، و در آنجا توبه و كار پذيرفته نيست .\r\nابو الفتوح از ابن عبّاس و فرّاء و مفسّرين نقل كرده است اين آيه اشاره است كه مردم ، مذاهب ديگر ايام عيد خود را بلهو و بيهوده ميگذرانند ، ولى مسلمين عيدشان براى عبادت است .\r\nسخن ما : آيت اوّل دستور است باحتراز از مجالس بدگوئى و مسخره ى دين و آئين و روشن نيك زندگى چون همه ى اينها امتيازات بشر و آيات خداوندى و نشانه - هاى عقل و خرد آدمى است كه خدا به او عطا كرده است و حضور در مجالس مسخره كردن و خوار شمردن آنها كمكى است به آن مردم و موجب انحطاط و ضعف اين آداب\r\n","description":"","footnote":"","page_name":" 474 ","page_number":474},
  {"content":"\r\n\r\nو رسوم ، چنان كه در اجتماعات بشر و ملَّتها زياد ديده مىشود كه اگر كسى اختراعى كرد و يا فكر و تدبير كارى و يا ايجاد وسيله ى آسانى در زندگى نمود كه همه ى اينها آيات خدا و نشانه خرد آدمى است ، عدّه اى مردم بيخرد او را مسخره ميكنند ، و كار و زحمت او را بازى مىپندارند ، و در نتيجه او را دلسرد ميكنند و ديگران را از بهره ى علم و فكر او محروم ، پس اين آيه آن روز دستورى بود براى پيغمبر و مسلمين در برابر مردم كافر كه دين را مسخره ميكردند ، و امروز براى مردم دانسته و فهميده است ، در برابر بيخردان كه دين و مذهب و يا آئينها و روشهاى خوب زندگى را مسخره مى - كنند .\r\n[ سوره الأنعام ( 6 ) : آيات 71 تا 73 
  ]\r\nقُلْ أنَدْعُوا مِنْ دُونِ اللَّه ما لا يَنْفَعُنا وَلا يَضُرُّنا وَنُرَدُّ عَلى أَعْقابِنا بَعْدَ إِذْ هَدانَا اللَّه كَالَّذِي اسْتَهْوَتْه الشَّياطِينُ فِي الأَرْضِ حَيْرانَ لَه أَصْحابٌ يَدْعُونَه إِلَى الْهُدَى ائْتِنا قُلْ إِنَّ هُدَى اللَّه هُوَ الْهُدى وَأُمِرْنا لِنُسْلِمَ لِرَبِّ الْعالَمِينَ ( 71 ) وَأَنْ أَقِيمُوا الصَّلاةَ وَاتَّقُوه وَهُوَ الَّذِي إِلَيْه تُحْشَرُونَ ( 72 ) وَهُوَ الَّذِي خَلَقَ السَّماواتِ وَالأَرْضَ بِالْحَقِّ وَيَوْمَ يَقُولُ كُنْ فَيَكُونُ قَوْلُه الْحَقُّ وَلَه الْمُلْكُ يَوْمَ يُنْفَخُ فِي الصُّورِ عالِمُ الْغَيْبِ وَالشَّهادَةِ وَهُوَ الْحَكِيمُ الْخَبِيرُ ( 73 )\r\nمعنى لغات : اعقاب - جمع عقب ، با سكون و كسر قاف بمعنى پاشنه ى پا و فرزند ، و جمله ى « نُرَدُّ عَلى أَعْقابِنا » يعنى از راهى كه آمده‌ايم برگردانده شويم .\r\nاستهوته - از مصدر استهواء بمعنى عقل و اراده را از كسى گرفتن ، حيران كردن خواسته هاى نفسانى را در نظر آراستن .\r\nترجمه :\r\n71 و نيز با كافران بگو : آيا شايسته بود بجز خدا چيزى را پرستيم كه سود و زيان بما ندارد و پس از آنكه خدا ما را رهنمائى كرده است بدنبال خود برگرديم\r\n","description":"","footnote":"","page_name":" 475 ","page_number":475},
  {"content":"\r\n\r\nبمانند كسى كه ديو خردش ربوده و بسرزمينى سرگردان بمانده و او را يارانى بود كه بسوى رهنمائى خود بخوانندش و گويند : نزد ما بيا ؟ بگو : البتّه راهنمائى خدا راهنمائى بدرستى باشد [ نه رهبرى ياران ديو زده 
  ] . و بما فرموده‌اند كه سر سپرده ى پروردگار جهانيان باشيم .\r\n72 و نماز به پا داريم و ز نافرمانى او دورى كنيم كه او است كسى كه بسويش فراهم شويد .\r\n73 و او است كه آسمانها و زمين درست و استوار آفريد و [ روز كن فيكون آفريد و 
  ] هنگامى كه بگويد باش همه چيز پديدار شود 74 گفتار او درست است و پادشاهى مال او است در آن روز كه به شيپور رستاخيز بدمند و ديدنى و ناديدنى او بداند و آگاه درستكار او باشد و بس .\r\nسخن مفسّرين : « نُرَدُّ عَلى أَعْقابِنا » 71 طبرى : يعنى بقهقرى برگرديم و به مقصود نرسيم ، و عرب براى آنكه پى كار ميرود و به مقصود نميرسد ميگويد : « ردّ على عقبيه » و در اين آيه مقصود آن است كه از كفر باسلام برگرديم .\r\n« كَالَّذِي اسْتَهْوَتْه الشَّياطِينُ » 71 مجمع : ابن عبّاس گفته است : يعنى مثل آنكه غول در بيابان بوسيله ى آرزو و طمع گمراهش كند ، و بعضى گفته‌اند : شيطان به پيروى از هوى و هوس دعوتش كند ، و گفته‌اند : يعنى هلاكش كند ، نفطويه گفته است :\r\nيعنى شيطان او را ببرد ، ابو مسلم گفته است : شيطان گمراهش كند ، و جمله ى « اسْتَهْوَتْه » را حمزه « استهواه » با الف و به صورت اماله خوانده است .\r\nابو الفتوح : در مصحف ابىّ بن كعب و عبد اللَّه مسعود « استهواه الشّيطان » نوشته بوده است كه فعل مذكّر و شيطان مفرد بوده است .\r\n« لَه أَصْحابٌ » 71 ابو الفتوح نوشته است : گفتند : مادر و پدر را خواست ، و گفتند اصحاب رسول ( ص ) را خواست .\r\n« وَأَنْ أَقِيمُوا الصَّلاةَ » 72 ابو الفتوح : براى ارتباط اين جمله بجمله هاى جلو چند معنى كرده است : 1 - مربوط است بجمله ى « أُمِرْنا » و معنى چنين است : ما مأمور باسلام هستيم و نماز خواندن ، 2 - مربوط بجمله ى « يَدْعُونَه » و عطف بر « ائْتِنا » باشد ، و با اين احتمال اين طور معنى مىشود : او را دعوت ميكنند كه نزد ما\r\n","description":"","footnote":"","page_name":" 476 ","page_number":476},
  {"content":"\r\nبيائيد و نماز بخوانيد ، 3 - تكيه ى اين جمله بجمله ى « أُمِرْنا » باشد و اين طور معنى بشود ما را امر بكردند باسلام و بما گفتند : نماز بخوانيد .\r\n« خَلَقَ السَّماواتِ وَالأَرْضَ بِالْحَقِّ » - مجمع : در كلمه ى « حقّ » دو قول است :\r\n1 - حسن بصرى گفته است و زجّاج و ديگران : يعنى براى حقّ و درستى آفريد نه به منظور باطل و كار بيهوده و يا از راه خطا و لغزش ، 2 - عدّه اى ديگر گفته‌اند : يعنى با سخنى و كلامى آفريد كه آن سخن حقّ بود و درست ، و آن سخن حقّ اين جمله ى قرآن است : « ائْتِيا طَوْعاً أَوْ كَرْهاً » .\r\n« وَيَوْمَ يَقُولُ كُنْ فَيَكُونُ » 73 مجمع : مردم كوفه در اينجمله ختم آيه را ندانسته - اند و از اوّل اين آيه تا آخر آيت بعد مجموع دو آيه را يك آيه دانسته‌اند ، ابو الفتوح در معنى اين جمله چند احتمال است : 1 - مربوط است بجمله ى « اتَّقُوه » در آيت جلو و معنى آن اين است : بپرهيزيد از عذاب خدا آن روز كه ميگويد و ايجاد مىكند و بگفته ى او ايجاد مىشود ، 2 - گفته ى زجّاج است : كه فعلى در تقدير است مانند جمله ى آيت بعد « وَإِذْ قالَ إِبْراهِيمُ » و اينطور معنى مىشود : به ياد آور آن روز كه ميگويد : باش پس مىباشد و ايجاد مىشود ، 3 - مربوط است بجمله ى جلو « خَلَقَ السَّماواتِ وَالأَرْضَ » و معنى چنين است : خداوندى كه آفريده است زمين و آسمان و آن روزى را كه ميگويد : موجود باش ، و هر موجودى پيدا مىشود ، و اين جمله بمعنى حقيقى امر نيست ، و مقصود اراده ى ايجاد و پيدايش است . طبرى : بعضى گفته‌اند يعنى به ياد آور آن روز كه خداوند بصور ميگويد : موجود شو ، آن هم موجود مىشود .\r\n« قَوْلُه الْحَقُّ » 74 مفسّرين اين كلمات را دو جور معنى كرده‌اند : 1 - دنباله آيت جلو است و معنى اين است : روزى كه خداوند ميگويد : باش و موجود شو ، پس گفتار حقّ خدا موجود مىشود . 2 - خود جمله اى تمام است و اين طور معنى مىشود گفتار خدا حقّ است و درست و براى او است سلطنت .\r\n« وَلَه الْمُلْكُ يَوْمَ يُنْفَخُ » 74 ابو الفتوح : بعضى قاريها ينفخ با فتح ياء به صيغه معلوم خوانده‌اند و معنى اين است عالم الغيب ميدمد در صور و در معنى اين جمله 3 احتمال است : 1 - حكومت براى خدا است در روز نفخه ى صور ، 2 - توضيح و دنباله ى جمله ى آيت\r\n","description":"","footnote":"","page_name":" 477 ","page_number":477},
  {"content":"\r\nجلو است به اين معنى : روزى كه خدا ميگويد : موجود شو ، پس هر چيز موجود مىشود ، و حكومت در آن روز براى خداوند است ، اين موقع روزى است كه بصور دميده مىشود 3 - مربوط بكلمات « قَوْلُه الْحَقُّ » است و معنى اين است : در روزى كه بصور دميده مىشود گفتار خداوند درست است و حكومت با او است .\r\n« فِي الصُّورِ » 74 مفسّرين براى اين كلمه دو معنى نقل كرده‌اند : اوّل بمعنى بوق است كه ملكى بنام اسرافيل يك بار در آن ميدمد و همه ى موجودات ميميرند ، بار دوّم كه ميدمد همه ى موجودات زنده ميشوند ، دوّم - جمع صورت است بمعنى چهره و مقصود آن است كه خداوند بصورتهاى آدميان مرده ميدمد . همه زنده و با روح ميشوند ، و امام فخر معنى اوّل را بهتر دانسته است ، چون كه در قرآن هر جا مقصود معنى دوّم بوده است به خود منسوب كرده است مثل « نَفَخْتُ فِيه مِنْ رُوحِي » يعنى از روح خود در او دميدم ، و هر جا مقصود معنى اوّل باشد به صورت مجهول گفته شده است ، مثل « فَإِذا نُقِرَ فِي النَّاقُورِ » يعنى چون شيپور زنند .\r\nمثنوى گفته است :\r\n\r\nسازد اسرافيل روزى ناله را\r\nجان دهد پوسيده ى صد ساله را\r\n\r\n« عالِمُ الْغَيْبِ وَالشَّهادَةِ تا آخر » 74 تأويلات كاشانى : يعنى عالم است به حقيقت عالم معنى و روح كه ملكوت خداوند ناميده مىشود و خواص و عوارض مادّى در آن متصوّر نيست ، و نيز دانا و مطَّلع است به صورت عوالم اجسام و موجودات كه ملك خداوند ناميده مىشود و رابطه ى حقّ است با موجودات كه مورد افاضه ى خواصّ مادّى هستند . و بر طبق مصلحت و لياقت هر موجود افاضه ى صورت به آنها مىكند و روح ميبخشد ، و نهان و آشكار و خواصّ و افعال موجودات در علم و احاطه ى او است .\r\nسخن ما : 1 - جمله ى « كَالَّذِي اسْتَهْوَتْه » تا آخر شايد اشاره باشد به اين كه مردم بىبند و بار كه هر دمى فكر و كارى پيشه ميكنند ، و هر ساعتى انديشه ى نو و نقشه اى تازه براى زندگى خود ، و رسم ميكنند ، و يا به دينى معتقد ميشوند مانند\r\n","description":"","footnote":"","page_name":" 478 ","page_number":478},
  {"content":"\r\n\r\nآنكسى هستند كه اسير خيالات و افكار شده و يا به مرض صرع و سرگيجه گرفتار گشته است و در بيابان سرگردان و حيران مانده و نميتواند از جاى خود بجنبد ، و هر چه رفقا و همراهانش او را آواز ميكنند و راه مينمايند ، توانائى موافقت و همراهى ندارد .\r\n2 - « يَوْمَ يُنْفَخُ فِي الصُّورِ » شايد كنايه باشد از يك موجب تحريك ناگهانى مانند شيپورى كه ناگهان صدايش بلند شود ، همانطور كه شيپور موجب جنبش افراد نظامى به طرف مقصود مىشود ، همانطور هم صدائى ناگهانى همه ى موجودات را از جاى برميانگيزد و بسوى نابودى ميبرد ، و آيت پيش « هُوَ الَّذِي خَلَقَ السَّماواتِ » تا كن فيكون شايد اشاره باشد بآغاز آفرينش كه با يك كلمه ى « كُنْ » عالم را آفريد ، و اين آيه اشاره باشد بختم عالم كه با ايجاد صداى ناگهان مانند بوق زدن ، براى كسى اختيار و براى موجودى وجود نخواهد بود .\r\n[ سوره الأنعام ( 6 ) : آيات 74 تا 79 
  ]\r\nوَ إِذْ قالَ إِبْراهِيمُ لأَبِيه آزَرَ أتَتَّخِذُ أَصْناماً آلِهَةً إِنِّي أَراكَ وَقَوْمَكَ فِي ضَلالٍ مُبِينٍ ( 74 ) وَكَذلِكَ نُرِي إِبْراهِيمَ مَلَكُوتَ السَّماواتِ وَالأَرْضِ وَلِيَكُونَ مِنَ الْمُوقِنِينَ ( 75 ) فَلَمَّا جَنَّ عَلَيْه اللَّيْلُ رَأى كَوْكَباً قالَ هذا رَبِّي فَلَمَّا أَفَلَ قالَ لا أُحِبُّ الآفِلِينَ ( 76 ) فَلَمَّا رَأَى الْقَمَرَ بازِغاً قالَ هذا رَبِّي فَلَمَّا أَفَلَ قالَ لَئِنْ لَمْ يَهْدِنِي رَبِّي لأَكُونَنَّ مِنَ الْقَوْمِ الضَّالِّينَ ( 77 ) فَلَمَّا رَأَى الشَّمْسَ بازِغَةً قالَ هذا رَبِّي هذا أَكْبَرُ فَلَمَّا أَفَلَتْ قالَ يا قَوْمِ إِنِّي بَرِيءٌ مِمَّا تُشْرِكُونَ ( 78 )\r\nإِنِّي وَجَّهْتُ وَجْهِيَ لِلَّذِي فَطَرَ السَّماواتِ وَالأَرْضَ حَنِيفاً وَما أَنَا مِنَ الْمُشْرِكِينَ ( 79 )\r\n","description":"","footnote":"","page_name":" 479 ","page_number":479},
  {"content":"\r\nمعنى لغات : اصنام - جمع صنم بمعنى بت يا هر معبود غير از آفريننده « نري » - از ارائه بمعنى نشان دادن ، ملكوت - حكومت وسيع و بزرگ ، عزّت و سلطنت ، و در اينجا كه با كلمه ى « السَّماواتِ » مربوط شده است بمعنى مقام عالى آسمانى و جاى مقدّسات است . جنّ - از مصدر جنّ با فتح جيم و جنونا يعنى پوشيد ، و شب تاريك شد ، افل - از مصدر افول بضمّ همزه يعنى غروب كرد و پنهان شد ، بازغ از مصدر بزوغ بضمّ باء بمعنى طلوع كردن و برآمدن ، حنيفا - بمعنى مستقيم ، موحّد ، تمسّك بدين اسلام .\r\nترجمه\r\n[ اى محمّد خود متوجّه باش و ديگران هم بدانند كه همين روش تربيتى تو را ابراهيم نيز به كار ميبرد 
  ] :\r\n75 به ياد آراى محمد آن روز كه ابراهيم به پدر خود آزر گفت : چرا بتها را خداى خود ميدانى ؟ من ميدانم كه تو و مردمت آشكارا بگمراهى ميرويد .\r\n76 و ما بابراهيم پادشاهى و توانائى بر آسمانها و زمين بنموديم تا او از مردم با يقين باشد\r\n77 به اين گونه كه چون شب او را فراگرفت ستاره اى ديد گفت : اين پروردگار من است و چون آن بنشست گفت آنها را كه پنهان ميشوند دوست ندارم\r\n78 و چون ماه را ديد كه برآمد گفت : اين است خداى من و چون كه آن نيز ناپديد شد گفت : اگر پروردگارم رهبريم نكند البتّه از مردم گمراه خواهم بود\r\n79 پس چون خورشيد را ديد كه نمودار شد گفت اين است پروردگار من كه اين بزرگتر است و چون آن را ديد كه فرونشست گفت :\r\nاى مردم از آنچه شما انباز حقّ كنيد من بيزارم\r\n80 و روى خود به آن كس آورم كه آسمانها و زمين پديد آورد و من پاكدينم و دور از هر بدى و از مشركين نباشم .\r\nسخن مفسّرين : « وَإِذْ قالَ إِبْراهِيمُ » 75 طبرى : يعنى اى محمّد در استدلال با مخالفين خود روش ابراهيم را نمونه ى كار خود كن ، و از استدلال او پيروى بكن .\r\n« لأَبِيه آزَرَ » - طبرى : سدّى گفته است : آزر نام پدر ابراهيم بوده است ، و مجاهد گفته است : آزر نام بت بوده است ، و بعضى گفته‌اند : مقصود از كلمه ى « آزر » عيبجوئى و دشنام است كه بواسطه ى انحراف از حقّ با اين كلمه سرزنش كرده است ،\r\n","description":"","footnote":"","page_name":" 480 ","page_number":480},
  {"content":"\r\n\r\nدر قاموس نوشته است « كلمه ى آزر در بعضى لغات براى بدگوئى و مذّمت استعمال مىشود » .\r\nمجمع : كلمه ى آزر را ابن عبّاس و ضحّاك و مجاهد و حسن بصرى و يعقوب حضرمى با ضمّ و صداى جلو خوانده‌اند و قرائت مشهور با فتح و صداى بالا است و بعضى گفته‌اند : آزر بمعنى بت است . و زجّاج گفته است اگر به اين معنى باشد جمله چنين معنى مىشود : ابراهيم بپدرش گفت : تو بت انتخاب كردى مگر بتها را خداى خود ميدانى ؟ و اصحاب ما شيعه ها گفته‌اند : آزر اسم پدر مادر ابراهيم يا نام عموى ابراهيم بوده است ، چون همه بر اين عقيده هستند كه پدرهاى پيغمبر موحد بوده‌اند و در اجداد او مشرك نبوده است ، و روايتى از پيغمبر بر اين معنى ، نقل كرده‌اند و دليلهائى بر اين مدّعاى خود دارند كه اينجا مقتضى يادآورى آن نيست .\r\nتفسير عبده : در معنى اين كلمه و اسم پدر ابراهيم ، و دين پدر او و عاقبت كار پدران پيغمبران بحث مفصّل كرده است و نقل آن با روش كار ما مناسب نيست و هم او نوشته است : بعقيده ى علماى تاريخ باستانى ابراهيم معاصر حمورابى است و او هم عرب بوده است ، و دين آنها توحيد بوده است ، ولى چون قدرت سلاطين كلده و مصر در بتپرستى مردم بيشتر بوده است ، كاهنهاى كلدانى و علماى دين آنها اين حقايق را از توده مردم پنهان ميداشتند و « رنلسن » كه از محقّقين تاريخ قديم است معتقد انست كه ملَّتهائى در قديم از سواحل دجله و فرات باروپا مهاجرت كرده‌اند و عقيده ى توحيد و اظهار بتپرستى و يا نفاق در عقيده را با خود به آن جا برده‌اند كه آثار منقوش و سنگ نبشته بر آجر آن را نشان ميدهد .\r\n« مَلَكُوتَ السَّماواتِ » 76 مجمع : ابن عبّاس و قتاده گفته‌اند يعنى : آثار قدرت خداوند كه ماه و خورشيد و ستاره در آسمان ، و آب و دريا و باد در زمين است همگى را به او نموديم تا از ديدن اينها خدا را بشناسند و استدلال بر توحيد بكند ، و مجاهد گفته است يعنى : آيات و علامتهاى آسمان و زمين ، ابو علىّ جبّائى گفته است : -\r\n","description":"","footnote":"","page_name":" 481 ","page_number":481},
  {"content":"\r\nيعنى حوادثى كه در آسمان و زمين مىبينيم و ميفهميم كه خداوند آنها را در قدرت خود دارد و ملك او است .\r\nحضرت امام باقر ( ع ) فرمود : خداوند از چشم ابراهيم پرده برداشت تا آنكه او از اعماق زمين تا بالاى آسمان را ديد و عرش و ملائكه و موجودات عالى و دانى مشهود - او گشت .\r\nابو الفتوح نوشته است : ملكوت ملك باشد ، براى مبالغه و او و تاء در او زياده كردند چنان كه رهبوت و رحموت و جبروت و وزن او فعلوت باشد و در مثل هست :\r\n« رهبوت خير من رحموت » يعنى آنكه مردم از تو بترسند ، به از آن باشد كه بر تو ببخشايند .\r\nمجمع : رابطه ى اين آيه با آيات جلو آن است كه پس از بدگوئى از آئين اعراب و استدلال بر توحيد ، يادآور شده است كه دين پدر محترم شما كه به او افتخار و ايمان داريد ، آن هم توحيد و يكتاپرستى بوده است .\r\n« فَلَمَّا جَنَّ عَلَيْه اللَّيْلُ رَأى كَوْكَباً قالَ هذا رَبِّي - تا آخر آيات » 77 مجمع :\r\n« كلمه ى » رأى كوكبا با فتح راء و كسر همزه و نيز با كسر راء و همزه قرائت شده است و هم با فتح راء و همزه كه قرائت مشهور است .\r\nفخر : پس از آنكه دوازده دليل نوشته بر اينكه آنچه در آيه از حضرت ابراهيم نقل شده است عقيده ى شخص آن حضرت نبوده است ، گفته هاى آن حضرت را با چند احتمال توجيه كرده است : 1 - ابراهيم در اين جمله كه گفت : اين ستاره خداى من است ، مقصودش اظهار عقيده آنها بوده است تا چون ستاره غروب كرد ، محكومشان كند كه اين عقيده باطل است ، 2 - مقصودش مسخره و استهزاى آنها بوده است كه شما ميگوئيد اين خداى من است ، و چون غروب كرد ، به آنها فهماند كه اين فكر و عقيده ى شما بچگانه و شايسته ى ريشخند است ، 3 - مقصودش پرسش از آن مردم بوده بطور انكار و زشتى آن عقيده ، به اين طور كه آيا شما اين ستاره را خداى من ميدانيد ؟ 4 - براى اينكه اگر از اوّل انكار كند ، آنها از او دورى ميكنند و\r\n","description":"","footnote":"","page_name":" 482 ","page_number":482},
  {"content":"\r\nگوش بسخنش نميدهند ، به منظور اظهار همفكرى و جلب نظر گفت : اين ستاره خداى من است ، و نيز امام نوشته است : اين آيه ميفهماند كه دين و عقيده بايد مولود دليل باشد نه تقليد ، و گر نه در اين استدلال ابراهيم امتيازى نبود و اهمّيت قابل نقل نداشت ، و نيز ميفهماند كه پيغمبران از راه مطالعه و دليل حقايق را دريافته - اند ، نه ضرورى و مستلزم با خلقت آنها بوده است و گر نه احتياج بنقل استدلال آن - حضرت نبود ، و باز اين آيه ميفهماند كه راه استدلال و كشف اين حقايق منحصر است بمطالعه ى در اوضاع و احوال مخلوقات ، زيرا اگر از طريق ديگر بهتر بود ابراهيم اين روش را پيش نميگرفت و از او در قرآن نقل نميشد .\r\n« وَجَّهْتُ وَجْهِيَ » 80 فخر : نافع و ابن عامر و حفص بفتح ياء قرائت كرده‌اند ، و ديگران با سكون خوانده‌اند .\r\nطنطاوى در آخر اين آيات بعنوان چند لطيفه نوشته است : بشر از قديم در جستجوى آفريننده ى خود بوده است و هر ملَّتى از راهى پى او گشته است ، و برجسته تر راه خداشناسى زيبائى و روشنى ستاره و اجرام علوى بوده است ، چنانچه ملَّت ژرمن و آريا خداى خود را در پرتو خورشيد يافته بودند . و در زبان آنها كلمه ى « ديف » بمعنى پرتو درخشان و نور لامع است ، و از همين كلمه مشتقّ شده است در زبانهاى مختلف الفاظى كه بدان خدا را مينامند : در سانسكريت ، « ديواس » يا « ريفاس » يا « دبوا » در يونان « ذبوس » ، مينامند ، و در زبان لاتين « دووس » و « دوفس » بوده است كه در آن تصرّف كرده‌اند و « ژويتر » تلفّظ ميكنند ، و در آلمان قديم « ذبو » و در اسلاو « ديواس » و در فرانسه و ايطاليا « ديو » بمعنى خدا است و در پرتقال ، و اسپانيا « ديوس » ميگويند ، و همه ى اين الفاظ از يك ريشه جدا شده است كه همه اين ملَّتها با نور خود را وابسته بودند و خداوند را با لفظى ياد ميكردند كه مشتق از نور است و در قرآن هم ميخوانيم : « اللَّه نُورُ السَّماواتِ وَالأَرْضِ » و مردم صابئه در قديم معتقد بوده‌اند كه انسان بايد پاك و زيبا باشد تا بعالم بالا و ملائكه پيوسته شود ، و خداوند از صفات و عوارض مادّى و مخلوقات منزه است ، و مخلوقاتى دارد بنام\r\n","description":"","footnote":"","page_name":" 483 ","page_number":483},
  {"content":"\r\nملائكه كه غذاى آنها تقديس و تسبيح خداوند است و تدبير اين عالم مادّى به عهده آنها است كه هر يك از ستاره هاى هفتگانه سيّارات را ملكى موكّل است ، و آثار پديده هاى جهان بتدبير آنها است و آن ستاره ها را آباء علوى مينامند و عناصر و موادّ را امّهات سفلى ، و براى هر يك از اين ستاره ها روزى از هفته را معيّن كرده بودند و لباسى و دعائى مناسب با آن كه عبادتى انجام ميداده‌اند و روز شنبه را مختص بزحل كرده بودند و مواقع طلوع و غروب آنها را معيّن كرده بودند و از آنها نياز ميخواستند : و ميگفتند : خشم و كينه را از خود دور ميكنم تا نفوس ما بدرجات ملائكه و اصل شود . و هم طنطاوى نوشته است كه همان عمل ابراهيم كه مطالعه ى در موجودات آسمانى و استفاده ى از زيبائيهاى آنها بوده است ، حضرت محمد نيز داشته است ، چنان كه هانرى فرانسواى در كتاب خواطر و سوانح نوشته است پيغمبر در غار حرّا بستارگان مينگريست و از زيبائيهاى آنها متحيّر مىشد و لذّت ميبرد تا آنكه ملك بر او نازل شد و گفت : « اقْرَأْ » . و باز طنطاوى مينويسد : در كتاب جمهورى افلاطون كه ده قسمت است و در مدارس آلمان و فرانسه و انگلستان آن را بدانشجويان ميآموزند ، نيز مطالعه ى ابراهيم در ملكوت آسمان نوشته شده است ، و خلاصه ى آن - كه در اوائل آن كتاب است چنين است : فرض كنيد چند نفر در سردابى به زير زمين زندگى كنند كه هرگز ماه و ستاره و خورشيد نديده باشند و از روى زمين بى خبر ، و در نزديكى اين سرداب آتشى افروخته باشد و مردمى با لباس و حيوانات و گياهان خود از جلو آن آتش ميگذرند بطورى كه سايه ى آنها از شعله ى آتش بر ديوار سرداب باشد و صورت لباس و حيوان و نبات آنها را در آنجا منعكس كند . و مردم ميان سرداب جز ديدن آن سايه ها چيزى نتوانند ببينند ، البته آن اشخاص تمام موجودات غير از خود را منحصر ميدانند به همان سايه هاى متحرّك و آنها را عالم موجودات ميدانند و براى آنها و حركاتشان اسم و حساب و اندازه معيّن ميكنند ، ولى در ميان آن مردم كسانى كه باريكبين باشند ، ميگويند اينها سايه و صورت از حقيقت ديگرى است ، و اينجا است كه عقايد آنها مختلف مىشود و بعضى نظر اين\r\n","description":"","footnote":"","page_name":" 484 ","page_number":484},
  {"content":"\r\nدسته را تصديق ميكنند و بعضى تكذيب و عدّه اى دو دل ميشوند ، آنگاه چند نفر از متفكّرينشان ميگويند بايد از اينجا بيرون برويم و حقيقت را دريابيم ، چون خارج مى - شوند ، شب است و نزديك دريا ، عكس ماه و ستاره را در آب مىبينند و باز در حيرت هستند تا ماه را مىبينند و باز پس از آن خورشيد را كه نمودار مىشود مىبينند و مى - فهمند كه اصل روشنى از او است و سايه ى آنچه به ديوار سرداب ديده‌اند نمونه اى است از روشنى خورشيد و آن آتش مولود چوبى است كه از تابش خورشيد پيدا شده است ، پس نه روشنى ديوار سرداب و نه صورتهاى حيوان ، نبات حقيقت موجودات است بلكه همه ى اينها سايه هائى است از نور خورشيد ، و چون آن مردم بيشتر دقت\r\nكنند مىبينند كه خورشيد حركات منظم و فصول معين دارد و از آن فصول چهارگانه ى بهار و تابستان و پائيز و زمستان پديد مىشود كه وسيله پيدايش موجودات مختلف است ، آنگاه اين مردم به خود ميآيند كه روشنى خورشيد و نظم حركت آن كه موجب پيدايش موجودات مىشود ، همانند آن روشنى ديوار سرداب است و اشكال مولود از سايه ى روشنى ، پس براى اين عالم موجودات و خورشيد و پديده هاى از تابش - او يك حقيقت ديگرى است ما فوق اينها چنان كه براى روشنى و اشكال ديوار سرداب حقيقت ديگرى بود كه ما نميدانستيم ، و نيز طنطاوى در همين مبحث از تفسير خود تاريخ وجود ابراهيم را در حدود هجده قرن پيش از ميلاد نوشته است و افلاطون را در حدود قرن چهارم پيش از ميلاد ، مثنوى هم در دفتر اول حكايت سؤال خليفه از ليلى ، نظير اين فرضيه ى افلاطون گفته است :\r\n\r\nمرغ بر بالا پران و سايه اش\r\nميدود بر خاك و پران مرغ وش\r\n\r\n\r\nابلهى صياد آن سايه شود\r\nميدود چندان كه بىمايه شود\r\n\r\n\r\nبى خبر كان عكس آن مرغ هوا است\r\nبى خبر كه اصل آن سايه كجا است\r\n\r\n\r\nتير اندازد بسوى سايه او\r\nتركشش خالى شود در جستجو\r\n\r\n\r\nتركش عمرش تهى شد عمر رفت\r\nاز دويدن در شكار سايه تفت\r\n\r\n\r\nسايه ى يزدان چو باشد دايه اش\r\nوا رهاند از خيال و سايه اش\r\n\r\n","description":"","footnote":"","page_name":" 485 ","page_number":485},
  {"content":"\r\n\r\n\r\nسايه ى يزدان بود بنده ى خدا\r\nمرده ى اين عالم و زنده ى خدا\r\n\r\nسخن ما : 1 - در جمله ى « نُرِي إِبْراهِيمَ » ترجمه و تلخيص مطلب غزالى است ، در مجلَّد سوّم احياء العلوم كتاب ذمّ غرور ص 286 : دسته اى از صوفيان مردمى هستند كه بمجاهده ى نفس و رياضت پرداخته‌اند و به راه كسب معرفت و سلوك الى اللَّه ميروند و درهاى آن به روى آنها گشوده مىشود ، ولى خود متوجّه نيستند كه در اين راه چه روشنائى و نور حقّ در جلو آنها است و آن موهبتهاى خداوندى كه به آنها افاضه شده است درك نمىكنند . و به آن شاد و مسرور نميباشند ، و باز سير و كوشش و كار خود را دنبال ميكنند تا ميرسند بمقام قرب الى الحقّ و گمان مىبرند كه خداى خود را شناخته‌اند ، مغرور ميشوند و از كار و عمل و عبادت و بندگى دست برميدارند و خود را و اصل مىپندارند ، و بغلط ميروند ، چون هفتاد پرده در جلو چشم بنده است كه بهر كدام ميرسد گمان مىكند كه حقيقت را دريافته است ، و گفتار ابراهيم در اين آيه « رَأى كَوْكَباً قالَ هذا رَبِّي » اشاره به همين مراتب پندار انسانى است ، و مقصود از كوكب آن موجودات آسمانى نيست ، چون ابراهيم از بچگى آنها را ديده بود و دانسته بود و معتقد بخدائى آنها نبود ، و مقصود از الفاظ كوكب و قمر و شمس نورهائى است كه حجب و پرده هاى حقّ است و براى وصول به آن بايستى بهر يك از پرده ها برسند و بگذرند و البتّه هر يك از ديگرى بزرگتر است ، و چون كوچكتر جسم نورانى ستاره است بجاى حجاب اوّل به كار برده شده است ، و همچنين متوسّط كه ماه است و بزرگتر كه خورشيد است هر يك كنايه هستند از پرده اى از حجب نور حقّ كه ابراهيم چون بهر يك ميرسيد مىپنداشت و اصل بحقّ شده است تا رسيد بحجاب نزديكتر كه پشت آن مقام وصول است ، از اين جهت گفت هذا اكبر ، ولى چون دانست كه با همه بزرگى و روشنى قابل زوال است ، گفت « وَجَّهْتُ وَجْهِيَ » .\r\n2 - مناسب با جمله هاى « فَلَمَّا رَأَى الشَّمْسَ بازِغَةً » تا آخر آيات اين شعر مثنوى است در دفتر چهارم . قضيّه ى هديّه بلقيس :\r\n\r\nميپرستيد آفتاب چرخ را\r\nخوار كرده جان عالى برخ را\r\n\r\n","description":"","footnote":"","page_name":" 486 ","page_number":486},
  {"content":"\r\n\r\n« برخ بمعنى حصّه و بهره است » :\r\n\r\nآفتاب از امر حقّ طباخ ما است\r\nابلهى باشد كه گوئيم او خدا است\r\n\r\n\r\nمىپرستيد اخترى كو زر كند ؟\r\nرو به او آريد كاو اختر كند\r\n\r\n\r\nآفتابت گر بگيرد چون كنى ؟\r\nآن سياهى زو تو چون بيرون كنى ؟\r\n\r\n\r\nنى بدرگاه خدا آرى صداع\r\nكه سياهى را ببر واده شعاع\r\n\r\n\r\nگر كشندت نيمشب ، خورشيد كو ؟\r\nتا بنالى يا امان خواهى از او\r\n\r\n\r\nحادثات اغلب بشب واقع شود\r\nوان زمان معبود تو غايب بود\r\n\r\n\r\nسوى حقّ گر راستانه خم شوى\r\nوارهى از اختران محرم شوى\r\n\r\n\r\nچون شوى محرم گشايم با تو لب\r\nتا ببينى آفتاب نيمشب\r\n\r\n[ سوره الأنعام ( 6 ) : آيات 80 تا 83 
  ]\r\nوَ حاجَّه قَوْمُه قالَ أتُحاجُّونِّي فِي اللَّه وَقَدْ هَدانِ وَلا أَخافُ ما تُشْرِكُونَ بِه إِلَّا أَنْ يَشاءَ رَبِّي شَيْئاً وَسِعَ رَبِّي كُلَّ شَيْءٍ عِلْماً أفَلا تَتَذَكَّرُونَ ( 80 ) وَكَيْفَ أَخافُ ما أَشْرَكْتُمْ وَلا تَخافُونَ أَنَّكُمْ أَشْرَكْتُمْ بِاللَّه ما لَمْ يُنَزِّلْ بِه عَلَيْكُمْ سُلْطاناً فَأَيُّ الْفَرِيقَيْنِ أَحَقُّ بِالأَمْنِ إِنْ كُنْتُمْ تَعْلَمُونَ ( 81 ) الَّذِينَ آمَنُوا وَلَمْ يَلْبِسُوا إِيمانَهُمْ بِظُلْمٍ أُولئِكَ لَهُمُ الأَمْنُ وَهُمْ مُهْتَدُونَ ( 82 ) وَتِلْكَ حُجَّتُنا آتَيْناها إِبْراهِيمَ عَلى قَوْمِه نَرْفَعُ دَرَجاتٍ مَنْ نَشاءُ إِنَّ رَبَّكَ حَكِيمٌ عَلِيمٌ ( 83 )\r\nمعنى لغات : حاجّه - از مصدر محاجّة بمعنى با كسى دشمنى و سرسختى كردن . سلطان دليل و حجّت ، قدرت و سلطنت ، پادشاه .\r\nترجمه :\r\n81 و مردم خويش و پيوند ابراهيم با او بسرسختى سخن گفتند و\r\n","description":"","footnote":"","page_name":" 487 ","page_number":487},
  {"content":"\r\n\r\nجدل كردند . او گفت : چرا در خداشناسى با من گفتگو مىكنيد با اينكه او مرا رهبرى كرده است ؟ من ز آنچه شما انباز خدا شماريد نترسم و ز آن ترسم كه خدايم بخواهد و بسرنوشت كرده باشد كه فراخناى دانش او فراگير همه چيز بود . پس چرا شما به ياد حقّ نمىباشيد ؟\r\nچگونه من از آن نترسم كه شما انباز خدا پنداريد و شما نمىترسيد كه براى خدا انباز درست كرديد با اينكه به هيچ روى راهى بر گفته ى خود نداريد ، پس اگر دانشى داريد بگوئيد كدام از ما و شما سزاوارتر است كه آسوده دل باشد البتّه\r\n83 آن كسان كه مؤمن شدند و ايمان خود با ستم نياميختند آسوده دل بودند كه به راه راست رفته‌اند ،\r\n84 و اين روش و استدلال كه ابراهيم بر مردمش داشت از سوى ما بود كه به او آموختيم و هر كه را بخواهيم و بسرنوشت او كرده باشيم پايه اش را بالا بريم چه همانا پروردگار تو دانا است و كار بدرستى كند .\r\nسخن مفسّرين : « وَحاجَّه قَوْمُه » 81 طبرى : ابن جريج گفت : يعنى مردم بابراهيم ميگفتند : به اين بتها سجده كن و گر نه تو را ديوانه و گرفتار ميكنند .\r\n« أتُحاجُّونِّي » - مجمع : عموم قاريها نون را با تشديد تلفّظ كرده‌اند مگر مردم مدينه كه بىتشديد خوانده‌اند .\r\n« لا أَخافُ ما تُشْرِكُونَ بِه إِلَّا أَنْ يَشاءَ رَبِّي » 82 مجمع : اين دو جمله را دو جور معنى كرده‌اند : 1 - اين بتها كه شما شريك در خلقت و آفرينش ميدانيد ، لايق نيستند كه كسى از آنها بترسد مگر كه خداوند آنها را به صورت جانور موذى درآورد ، پس باز آسيب آنها از قدرت خدا است نه از لياقت خود آنها ، 2 - حسن بصرى گفته است : يعنى از بت كه شما شريك خدا مىپنداريد من نميترسم مگر خداوند در سرنوشت من معيّن كرده باشد كه گناهكار باشم و مجازات شوم و يا او بخواهد مرا گرفتار كند ، و بعضى جمله ى اول را اين طور معنى كرده‌اند : من از شرك و بيدينى شما نميترسم ، چون گناه شما دامنگير من نميشود ، مگر در سرنوشت من عذاب معيّن شده باشد .\r\nتنوير المقباس : يعنى من از بتها نميترسم ، مگر خداوند اين معرفت و خدا -\r\n","description":"","footnote":"","page_name":" 488 ","page_number":488},
  {"content":"\r\nشناسى را از دل من بدر كند تا مثل شما از بت بترسم .\r\n« ما لَمْ يُنَزِّلْ بِه عَلَيْكُمْ سُلْطاناً » 82 ابو الفتوح : كلمه ى سلطان ، در قرآن بيشتر بمعنى دليل و حجّت استعمال شده است و در اين جمله به همين معنى است ، و اين جمله دليل است بر اينكه هر سخن و عقيده ى بىدليل قابل قبول نيست ، و از اين جهت از امتيازات ابراهيم شمرده شده است كه مردم را بگفتار بىدليل سرزنش ميكرده است .\r\n« لَمْ يَلْبِسُوا إِيمانَهُمْ بِظُلْمٍ » 83 طبرى : عبد اللَّه مسعود گفت : چون اين آيه - نازل شد بر مردم گران آمد و به پيغمبر عرض كردند : هر كسى ستمكارى دارد اگرچه بر نفس خود باشد ، پس غير ستمكار كى است ؟ فرمود : چنين نيست كه شما پنداشته‌ايد ، مگر اين آيه را نخوانده‌ايد كه لقمان به فرزند خود گفت : « إِنَّ الشِّرْكَ لَظُلْمٌ عَظِيمٌ » پس مقصود از ظلم شرك است و اعتقاد بخداهاى متعدّد ، و يوسف بن مهران نقل كرده است كه عمر چون به خانه ميرفت قرآن ميگشود و ميخواند ، روزى چون قرآن باز كرد به اين آيه رسيد ، مضطرب شد ، رداى خود برداشت و نزد ابىّ بن كعب رفت و گفت : اعمال ما معلوم است كه از ستم بدور نيست ، پس مقصود از اين آيه چى است ؟ او گفت : اين طور نيست كه تو پنداشته اى ، مقصود از ظلم شرك است ، چون خدا فرموده است :\r\n« إِنَّ الشِّرْكَ لَظُلْمٌ عَظِيمٌ » يعنى شرك و عقيده ى به چند خدا ستمى است بزرگ .\r\nمجمع : جبّائى و بلخى گفته‌اند : هر كبيره و گناه بزرگ كه موجب شود آدمى از ثواب و مزد كارهاى نيك خود محروم شود ، آن گناه ظلم است .\r\n« وَتِلْكَ حُجَّتُنا » 84 طبرى : مقصود آن سخنان است كه ابراهيم با ملَّت خود داشت كه ميگفت : كدام يك از ما و شما بايد آسوده باشيم و از چيزى باك نداشته باشيم ، آيا آنكه موحد و يكتاپرست است يا آنكه بتها و چند دسته جماد را آفريننده خود مىپندارد ؟\r\nمجاهد گفته است : مقصود از حجت آيت « الَّذِينَ آمَنُوا وَلَمْ يَلْبِسُوا » تا آخر است كه بوسيله ى اين طور مردم درستى گفتار و بلندى مقام ابراهيم را نمودار\r\n","description":"","footnote":"","page_name":" 489 ","page_number":489},
  {"content":"\r\n\r\nكرديم .\r\n« نَرْفَعُ دَرَجاتٍ » 84 مجمع : مردم كوفه و يعقوب با تنوين قرائت كرده‌اند ، و ديگران با اضافه و بدون تنوين خوانده‌اند .\r\nفخر : اين آيه از اوّل تا به آخر بهتر دليل است بر لزوم استدلال براى اثبات مقصود ، چون رسيدن ابراهيم بمقام درجه ى رفيعه در دنباله ى استدلالهاى او و محكوم كردن مخالفينش گفته شده است ، و اين خود دليل است بر اينكه پس از مقام نبوّت بالاترين مقام قدرت در استدلال بر توحيد است و جلوگيرى از افكار شرك و بتپرستى .\r\nتفسير صفى در اين آيات اين طور گفته است :\r\n\r\nمن چگونه ترسم از چيزى فقط\r\nكه بحقّ انباز كرديد از غلط\r\n\r\n\r\nآن كسان كايمان بحقّ آورده اند\r\nره بوحدانيتش بسپرده اند\r\n\r\n\r\nهم بظلم ايمان خود ناميختند\r\nبىستم بر حبل عدل آويختند\r\n\r\n\r\nهست ايشان را ز دوزخ ايمنى\r\nره بحقّ بردند و رستند از منى\r\n\r\nسخن ما : 1 - جمله ى « أتُحاجُّونِّي » تا آخر شايد اشاره باشد به اين كه بايد انسان در آفرينش عالم و قانون خلقت دقّت و مطالعه كند تا آنجا كه حقايق برايش نمودار شود و مطمئن باشد كه شرائط فكر و كار انسان پيروى است از همان كه در طبيعت مىبيند و مىفهمد ، و پس از آن نبايد دو دل و نگران باشد و بهر سخنى گوش فرادهد و زندگى خود را با ترديد و نگرانى برگذار كند ، 2 - جمله ى « وَتِلْكَ حُجَّتُنا » تا آخر ، شايد براى تأكيد و استوارى همان است كه در آيت اوّل گفتيم ، و طريقه ى - ابراهيم و استدلال او بعنوان « حجّتنا » يعنى استدلال ما ناميده شده است كه استدلال خداوندى باشد ، و معلوم است وقتى ميتوانيم روشى و منطقى را استدلال و حجّت خدا بناميم كه بالاتر دليل باشد و منحصر بفرد و نتيجه ى آن يقينى كه هيچ ترديد در آن راه نداشته باشد ، و چون روش استدلال و راه پيدا كردن مطلوب براى ابراهيم مطالعه ى در آثار و اعمال موجودات بود ، پس بهتر راه سعادت آدمى آن\r\n","description":"","footnote":"","page_name":" 490 ","page_number":490},
  {"content":"\r\n\r\nاست كه بينديشد و بفهمد كه در طبيعت شرط بقاء موجودات چگونه معيّن شده است و با چه اصول و مقتضيات انواع جماد و نبات و حيوان ايجاد شده و پايدار مانده‌اند ، و همچنين انسان نخستين دور از تمدّن و تلقين و الهام از محيطهاى جورواجور چگونه بوده است و زندگى ميكرده است ؟ همان اصول و شرايط را اساس و پايه ى كار خود قرار دهد ، و لوازم زندگى اجتماعى و تجربه هاى گذشتگان و گفتار پيشواها و بزرگان را هم با آن تطبيق كند ، تا زندگى فردى و اجتماعى او عاقلانه و دور از تقليد باشد ، و بهر سازى نرقصد و بهر زبانى نجنبد .\r\n[ سوره الأنعام ( 6 ) : آيات 84 تا 90 
  ]\r\nوَ وَهَبْنا لَه إِسْحاقَ وَيَعْقُوبَ كُلاًّ هَدَيْنا وَنُوحاً هَدَيْنا مِنْ قَبْلُ وَمِنْ ذُرِّيَّتِه داوُدَ وَسُلَيْمانَ وَأَيُّوبَ وَيُوسُفَ وَمُوسى وَهارُونَ وَكَذلِكَ نَجْزِي الْمُحْسِنِينَ ( 84 ) وَزَكَرِيَّا وَيَحْيى وَعِيسى وَإِلْياسَ كُلٌّ مِنَ الصَّالِحِينَ ( 85 ) وَإِسْماعِيلَ وَالْيَسَعَ وَيُونُسَ وَلُوطاً وَكلاًّ فَضَّلْنا عَلَى الْعالَمِينَ ( 86 ) وَمِنْ آبائِهِمْ وَذُرِّيَّاتِهِمْ وَإِخْوانِهِمْ وَاجْتَبَيْناهُمْ وَهَدَيْناهُمْ إِلى صِراطٍ مُسْتَقِيمٍ ( 87 ) ذلِكَ هُدَى اللَّه يَهْدِي بِه مَنْ يَشاءُ مِنْ عِبادِه وَلَوْ أَشْرَكُوا لَحَبِطَ عَنْهُمْ ما كانُوا يَعْمَلُونَ ( 88 )\r\nأُولئِكَ الَّذِينَ آتَيْناهُمُ الْكِتابَ وَالْحُكْمَ وَالنُّبُوَّةَ فَإِنْ يَكْفُرْ بِها هؤُلاءِ فَقَدْ وَكَّلْنا بِها قَوْماً لَيْسُوا بِها بِكافِرِينَ ( 89 ) أُولئِكَ الَّذِينَ هَدَى اللَّه فَبِهُداهُمُ اقْتَدِه قُلْ لا أَسْئَلُكُمْ عَلَيْه أَجْراً إِنْ هُوَ إِلَّا ذِكْرى لِلْعالَمِينَ ( 90 )\r\nمعنى لغات : ذرّيّة - نسل و اولاد ، ل حبط - از مصدر حبط بفتح اوّل و سكون دوم بمعنى فاسد و تباه شدن . هدى - بيان رهبرى ، راه موفّق شدن ، ضد گمراهى .\r\n","description":"","footnote":"","page_name":" 491 ","page_number":491},
  {"content":"\r\n\r\nترجمه :\r\n85 و به او اسحاق و يعقوب بخشيديم كه همه را رهبرى كرديم و نوح را ز آن پيش راه راست نموديم . و از فرزندان ابراهيم بودند داود و سليمان و ايّوب و يوسف و موسى و هارون [ كه پيامبران ما بودند 
  ] و اين چنين نيكوكاران را پاداش ميدهيم ،\r\nو هم زكريّا و يحيى و عيسى و الياس همگى ز شايستگان بودند .\r\nو نيز اسماعيل و اليسع و يونس و لوط همگىشان را برترى بر جهانيان داديم\r\n88 و نيز از پدران و فرزندان و برادران ايشان ، گروهى را برترى داديم و آنان را برگزيديم و براهى راست راهنمائى كرديم .\r\n89 اين است راهنمائى خداوندى كه هر كه را ز بندگان - خود بخواهد به آن رهبرى كند و اگر آنها [ چون ديگران 
  ] انباز براى خدا مى - پنداشتند آنچه مىكردند نابود شده بود و هرگز بدين مقام نميرسيدند\r\n90 اينها كسانى بودند كه نامه ى آسمانى و داورى و پيغامبرىشان داديم پس اگر آنان به اين [ بخشش خداوندى 
  ] كافر بودند [ و از دل باور نداشتند 
  ] البتّه گروهى ديگر به آن گماشته بوديم كه روى گردان از آن نباشند [ و آن را از دل پذيرند 
  ] .\r\nاينها كسانى بودند كه خدا رهنمائى كرد پس تو راه پيشرفت ايشانرا روش خود بكن و به ديگران بگو : بر پيغمبرى خود از شما مزد نخواهم كه آن جز يادآورى و پند و اندرز براى جهانيان نباشد .\r\nسخن مفسّرين : « كُلًّا هَدَيْنا » 85 مجمع : يعنى هر سه نفر ابراهيم و اسحاق و يعقوب را بمقام نبوّت بالا برديم ، چون در اين آيه « وَوَجَدَكَ ضَالًّا فَهَدى » هدايت بمعنى نبوّت است كه پيغمبر داراى اين مقام نبود او را پيغمبر كرد ، جبّائى گفته است : يعنى همه را ثواب و بزرگوارى داديم .\r\n« وَمِنْ ذُرِّيَّتِه داوُدَ » 85 طبرى : يعنى از ذرّيّه و نسل نوح كه داود و ديگران بودند آنها را هم هدايت كرديم و راه راست برديم ، و معلوم است كه مقصود ذرّيّه ى ابراهيم نيست ، زيرا يونس و لوط از ذريه ى ابراهيم نبوده‌اند .\r\n« وَكَذلِكَ نَجْزِي الْمُحْسِنِينَ » 85 مجمع : يعنى اينطور مزد ميدهيم بنيكوكاران كه از ثواب و بزرگوارى و احترام بهره مند ميشوند ، و بعضى گفته‌اند : يعنى همانطور كه\r\n","description":"","footnote":"","page_name":" 492 ","page_number":492},
  {"content":"\r\nآنها را بمقام پيغمبرى رسانديم ، مردم نيكوكار را احترام و بزرگوارى در اين جهان مزد و ثواب آن جهانى نصيبشان ميكنيم .\r\nابو الفتوح : يعنى همانطور كه بابراهيم جزا و مزد داديم در برابر توحيد و ثبات دين و مجاهده ى در معرفت و خداشناسى ، همانطور هم فرزندانش را در پيروى ، و نيز ديگر مردم نيكوكار را در برابر احسان و نيكوكارىشان .\r\n« وَزَكَرِيَّا وَيَحْيى تا آخر » 86 طبرى : يعنى از اولاد نوح اينها هستند كه هدايتشان كرديم ، و همه مردمى صالح بودند .\r\n« وَإِلْياسَ » 86 مفسّرين از عبد اللَّه مسعود نقل كرده‌اند كه همان ادريس است ، و بعضى گفته‌اند از اولاد هارون برادر موسى بوده است ، و كعب الاحبار گفته است : اين همان است كه خضرش ناميده‌اند .\r\n« وَالْيَسَعَ » 87 مجمع : مردم كوفه « اللَّيسع » با دو لام كه دوم مفتوح و ياء ساكن خوانده‌اند ، و ديگران با يك لام مفتوح خوانده‌اند .\r\n« وَكلًّا فَضَّلْنا عَلَى الْعالَمِينَ » 87 مفسّرين نوشته‌اند : يعنى برترى داديم آنها را بر تمام مردم زمان خودشان و امتشان كه بايد پيرو آنها باشند .\r\nفخر : اين پيغمبران كه نامشان دنبال يكديگر ياد شده است نه براى تقدّم و شرف بوده است ، چون واو جز مطلق جمع چيز ديگر نمىفهماند و فقطَّ براى ذكر و نامبردن آنها است . ولى ممكن است وجهى براى تربيت تقديم و تأخير آنها بگوئيم .\r\n« وَمِنْ آبائِهِمْ وَذُرِّيَّاتِهِمْ » تا آخر 88 طبرى : يعنى عده اى از اولاد و پدران و برادران تنها كه نام برديم هدايت نموديم و به راه راست بودند .\r\nمجمع : يعنى از اولاد و پدران و برادران آنها عده اى بودند كه برترى - شان داديم ، زجّاج گفته است : يعنى اينها را هدايت كرديم و چند نفر هم از پدر و برادر و اولاد آنها .\r\n« ذلِكَ هُدَى اللَّه » 89 مجمع : يعنى همين برگزيدن و برترى دادن ، در\r\n","description":"","footnote":"","page_name":" 493 ","page_number":493},
  {"content":"\r\nتفسير حسينى معنى كرده است : آن دين كه پيغمبران بر آن بودند .\r\nعبده گفته است : يعنى آن راه مستقيم كه نيكان و پيغمبران بر آن مىرفتند ، راهى است كه خدا راهنمائى كرده است .\r\n« أُولئِكَ الَّذِينَ آتَيْناهُمُ الْكِتابَ » 90 بيشتر مفسّرين از كلمه ى كتاب چنين استفاده كرده‌اند كه اين نامبردگان كتاب آسمانى داشته‌اند . و طبرى گفته است يعنى صحف ابراهيم و موسى و زبور داود و انجيل عيسى . امام فخر گفته است :\r\nاشاره است به اين كه خداوند به آنها علم زياد داده است ، و ممكن است مقصود اين باشد كه آغاز وحى و فرستادن كتب آسمانى از اين عدّه اشخاص بوده است ، و ممكن است مقصود از جمله ى « آتَيْناهُمُ الْكِتابَ » اين باشد كه خداوند فهم كامل به آنها داده است تا آنچه در آن كتابها است خوب بفهمند ، چون از ابراهيم كه در آيت جلو اسم برده شده است تا آخر نامبردگان كه لوط است هجده نفر هستند ، و معلوم است كه هر يك از اينها كتاب آسمانى مخصوص نداشته است .\r\n« وَالْحُكْمَ » 90 طبرى : يعنى فهم كتاب آسمانى و شناختن احكام آن .\r\nفخر : يعنى حكومت و اقتدار به آنها عنايت كرديم .\r\nمجمع : يعنى حكومت و قضاوت ميان مردم ، و بعضى گفته‌اند : يعنى به آنها حكمت داديم .\r\nابو السعود : يعنى حكمت با توانائى حل و فصل قضايا بر وجه حقّ و صواب .\r\n« فَإِنْ يَكْفُرْ بِها هؤُلاءِ فَقَدْ وَكَّلْنا بِها قَوْماً » 90 طبرى : يعنى اگر به قرآن كافر شوند . ولى ديگران گفته‌اند : يعنى اگر به اين سه كه كتاب و حكم و نبوّت است كافر شدند .\r\nابو الفتوح : مقصود از « هؤلاء » مردم مكّه هستند ، يعنى اگر اهل مكّه و قريش كافر شوند بپيغمبرى و قرآن ، و مقصود از قوم بگفته ى حسن بصرى و جبّائى و زجّاج پيغمبران گذشته است كه آنها نبوت اين حضرت و قرآنش را پذيرفته بودند ، و بعضى گفته‌اند : مقصود مردم مدينه‌اند . و بعضى گفته‌اند : جمله ى مؤمنين هستند .\r\n","description":"","footnote":"","page_name":" 494 ","page_number":494},
  {"content":"\r\n\r\n\r\nفخر : بعضى گفته‌اند : مقصود از قوم مهاجر و انصار هستند ، ابو رجاء گفته است ملائكه هستند ، مجاهد گفته است : مقصود از ايرانيها هستند ، ابن زيد گفته است هر كس كه كافر نبود جزء اين قوم است چه ملك باشد يا از اصحاب پيغمبر ، يا مردم بعد از آنها .\r\n« فَبِهُداهُمُ اقْتَدِه » 91 مجمع : ابن عامر « اقتده » با كسر و اشباع هاء قرائت كرده است و ديگران با سكونها خوانده‌اند ولى بعضى اگر به كلمه ى بعد وصل مى - كردند ، ها را تلفّظ نمينمودند .\r\nفخر : يعنى به آن پيغمبران اقتدا كن ، و اختلاف است در آنچه بايد اقتدا كند : بعضى گفته‌اند يعنى در توحيد و ديگر صفات خداوندى پيرو پيغمبران پيشين باش ، و بعضى گفته‌اند : يعنى احكام دين آنها را پيرو باش مگر آنچه بخصوص - استثنا مىشود . و عدّه ى ديگرى گفته‌اند : يعنى به همه ى راههاى هدايت و صواب آنها تو هم برو مثل عقيده ى توحيد و تحمّل آزار سفيهان امت .\r\nمجمع : يعنى از صبر ايّوب پيروى كن ، و هم از سخاوت ابراهيم و از موسى در استقامت و استوارى و نيز از عيسى پيروى كن در زهد و تقوى .\r\n« قُلْ لا أَسْئَلُكُمْ » 91 مجمع : اين جمله بجاى نشاندادن قسمتى است از آنچه بايد اقتدا بسابقين شود ، و معنى چنين است : بگو همانطور كه گذشتگان بر كارشان مزد نميخواستند ، من هم مزد نميخواهم .\r\n« إِنْ هُوَ إِلَّا ذِكْرى لِلْعالَمِينَ » 91 مجمع : اين جمله ميفهماند كه پيغمبر صلوات اللَّه عليه بر همه ى مردم حكمش روا و لازم الاطاعه است ، و بعد از او پيغمبر نخواهد بود .\r\nسخن ما : 1 - ياد يك عده از مردم كه درگذشته‌اند و رفته‌اند و معرفى آنها بصلاح و هدايت شايد براى آن باشد كه از راه تازه و طريقه ى ديگر افكار را ، متوجّه كند و جلب نظر عربهاى از همه جا بى خبر مكه بشود كه پدر ما و شما ابراهيم چنين فرزندانى داشته است ، و هم پيش از او و نيز بعد از او افرادى چند بوده اند\r\n","description":"","footnote":"","page_name":" 495 ","page_number":495},
  {"content":"\r\nكه با همين افكار و عقايد و اعمال پيغمبر سر و كار داشته‌اند و اگر كسى از شما اطلاع از جاى ديگر دنيا داشته باشد ، مطَّلع ميشويد كه گفته هاى پيغمبر مطلب تازه و بيسابقه نيست ، و به همين مناسبت در دنباله ى معرفى آنها گفته شده است :\r\n« ذلِكَ هُدَى اللَّه » و باز گفته شده است « لَوْ أَشْرَكُوا لَحَبِطَ » براى تشديد مطلب كه برترى اين اشخاص براى آن بود كه مؤمن بودند براهنمائى خدا يعنى به همين كه پيغمبر ميگويد ، و اگر آنها هم مثل شما مشرك مىبودند امروز نامشان به نيكى برده نميشد ، و اگر كار نيك از آنها شنيده‌ايد بواسطه ى ايمان از آن بهره مىبرند و گر نه هر چه كرده بودند نابود ميشد .\r\n2 - آيت نودم « أُولئِكَ الَّذِينَ آتَيْناهُمُ الْكِتابَ » يعنى آنها كسانى بودند كه كتاب داديم ، مفسّرين در مقصود از اين جمله بحث بسيار كرده‌اند ، ما ممكن است بگوئيم : چون در قرآن جمله ى « أُوتُوا الْكِتابَ » كه نظير اين جمله است مكرّر شده است و مقصود ملَّت يهود و مسيحى است كه بكتاب آسمانى معتقد بودند ، و آن را ميخواندند ، در اين جمله هم شايد مقصود همان معنى باشد كه معتقد و پيرو كتاب آسمانى بوده‌اند نه خوددارى كتاب آسمانى بوده‌اند ، 3 - رشيد رضا در تفسير عبده مفصّل بحث كرده است كه نوح اوّل پيغمبر بوده است يا آدم ؟ و معلوم است كه اين گونه مطالب نه آن قدر روشن است كه بتوانيم مطمئن شويم باستوارى و درستى آن ، و نه در برابرش وظيفه اى داريم كه ناچار از تتبّع و تحقيق در آن باشيم ، و بنقل چند حديث غير مطمئن نمىتوانيم مجهول چند هزار ساله را كشف كنيم ، و بايستى از اين آيه تنها همان استفاده ى تبليغات بشود كه در آن فهمانده شده است : براى مردمان سابق هم مربّى و پيغمبر و كتاب آسمانى بوده است ، 4 - آيت آخر « فَبِهُداهُمُ اقْتَدِه » نه منظور لزوم پيروى پيغمبر است از احكام گذشتگان ، بلكه منظور فهماندن بمردم است كه كليّات مسائل توحيد ، و نويد و تهديد بمعاد ، و احتياج براهنمائى بسوى حقّ ، مأموريت عموم پيغمبران است .\r\n","description":"","footnote":"","page_name":" 496 ","page_number":496},
  {"content":"\r\n50 - نظامى گنجوى در مخزن الأسرار تفاوت مقام پيغمبر را با ديگران چنين ساخته است :\r\n\r\nاين ده ويران چو اشارت رسيد\r\nاز تو و آدم بعمارت رسيد\r\n\r\n\r\nآدم و نوحى نه ، به از هر دو اى\r\nمرسله ى يك گره از هر دو اى\r\n\r\n\r\nآدم نو زخمه درآمد بپيش\r\nتا برد آن گوى بچوگان خويش\r\n\r\n\r\nبارگيش چون عقب خوشه رفت\r\nگوى فروماند و فراگوشه رفت\r\n\r\n\r\nنوح كه لب تشنه به حيوان رسيد\r\nچشمه غلط كرد و بطوفان رسيد\r\n\r\n\r\nمهد براهيم چو راى اوفتاد\r\nنيم ره آمد دو سه جاى اوفتاد\r\n\r\n\r\nچون دل داود نفس تنگ داشت\r\nدر خور اين زير و بم آهنگ داشت\r\n\r\n\r\nداشت سليمان ادب خود نگاه\r\nمملكت آلود بخست اين كلاه\r\n\r\n\r\nيوسف از آن چاه عيانى نديد\r\nجز رسن و دلو نشانى نديد\r\n\r\n\r\nخضر عنان زين سفر خشك تافت\r\nدامن خود تر شده ى چشمه يافت\r\n\r\n\r\nموسى از اين جام تهى ديد دست\r\nشيشه بكهپايه ( ارنى ) شكست\r\n\r\n\r\nعزم مسيحا نه به اين دانه بود\r\nكو ز درون تهمتى خانه بود\r\n\r\n\r\nهم تو ( فلك طرح ) در انداختى\r\nسايه بر اين كار برانداختى\r\n\r\n\r\nمهر شد اين نامه بعنوان تو\r\nختم شد اين خطبه بدوران تو\r\n\r\n\r\nخيز و به از چرخ مدارى بكن\r\nاو نكند كار تو كارى بكن\r\n\r\n","description":"","footnote":"","page_name":" 497 ","page_number":497},
  {"content":"\r\n\r\n[ سوره الأنعام ( 6 ) : آيات 91 تا 92 
  ]\r\nوَ ما قَدَرُوا اللَّه حَقَّ قَدْرِه إِذْ قالُوا ما أَنْزَلَ اللَّه عَلى بَشَرٍ مِنْ شَيْءٍ قُلْ مَنْ أَنْزَلَ الْكِتابَ الَّذِي جاءَ بِه مُوسى نُوراً وَهُدىً لِلنَّاسِ تَجْعَلُونَه قَراطِيسَ تُبْدُونَها وَتُخْفُونَ كَثِيراً وَعُلِّمْتُمْ ما لَمْ تَعْلَمُوا أَنْتُمْ وَلا آباؤُكُمْ قُلِ اللَّه ثُمَّ ذَرْهُمْ فِي خَوْضِهِمْ يَلْعَبُونَ ( 91 ) وَهذا كِتابٌ أَنْزَلْناه مُبارَكٌ مُصَدِّقُ الَّذِي بَيْنَ يَدَيْه وَلِتُنْذِرَ أُمَّ الْقُرى وَمَنْ حَوْلَها وَالَّذِينَ يُؤْمِنُونَ بِالآخِرَةِ يُؤْمِنُونَ بِه وَهُمْ عَلى صَلاتِهِمْ يُحافِظُونَ ( 92 )\r\nمعنى لغات : قراطيس - جمع قرطاس بمعنى كاغذ ، ذر - از مصدر و ذر بمعنى ترك كردن و به حال خود گذاردن ، خوض هم - در كار مشكل مداخله كردن ، در آب فرو رفتن ، اسب در ميدان دويدن ، در بحث و گفتگو وارد شدن و هر يك رأى خود اظهار كردن .\r\nجهت نزول : طبرى و اسباب النّزول و ديگران : از سعيد بن جبير روايت شده است كه مردى يهودى حضور پيغمبر رسيد و بحث كرد و خشمناك شد و گفت :\r\nهيچ كتاب آسمانى نيست و موسى هم تورات نداشته است ، اين آيه در دنبال اين گفتگو نازل شد ، و از ديگرى نقل شده است كه در برابر ادّعاى قريش و مردم مكّه نازل شد كه ميگفتند كسى بر ما قدرت و توانائى ندارد .\r\nترجمه : [ ولى اين بيدينان 
  ] 92 جلال حقّ را بدرستى نشناختند كه گفتند : خدا از آسمان چيزى بر آدمى فرو نفرستاد . اى پيغمبر تو بگو : كتابى را كه موسى بروشنى و رهبرى مردمان آورد كى ز آسمان فرستاد كه شما بكاغذها بر جاى مىكرديد و پاره اى از آن آشكار مىنموديد و بسيارى از آن را نهفته ميداشتيد و چيز ها از آن ياد گرفتيد كه نه شما و نه پدرانتان ميدانستيد ؟ اى محمّد تو خود بگو : [ اين همه از 
  ] خدا بود و ز آن پس بخودشان گذار تا در انديشه ى خويشتن سرگرم بازى شوند\r\n93 و اين قرآن نامه اى است كه بفرخندگى فرستاديم و راست مىشمارد آن را كه جلو از آن بود تا مردم مكه و آنان كه به پيرامون آن هستند بيم و نويد دهد . و آن كسان كه رستاخيز باور دارند به آن مىگروند و نماز خود ز ديده دور نمىدارند .\r\nسخن مفسّرين : « وَما قَدَرُوا اللَّه حَقَّ قَدْرِه » - طبرى : يعنى بطور بايسته و شايسته رعايت جلال و عظمت خداوند نكرده‌اند .\r\n","description":"","footnote":"","page_name":" 498 ","page_number":498},
  {"content":"\r\nتفسير حسينى : آرى قدم را با حدوث چه نسبت ، خاك و آب را با ربّ الارباب چه مناسبت بزرگى را از شناخت الهى سؤال كردند ، فرمود : كلّ ما خطر ببالك .\r\nفهو على خلاف ذلك يعنى هر جور در دل بگذرانى آن غير خدا است ، او خدا نيست آنچه در دل تو بيايد .\r\n\r\nهر چه آن بر هم نهاده دست عقل و حسّ و وهم\r\nكبريايش سنگ بطلان اندر آن انداخته\r\n\r\nحضرت مولانا جامى در شرح رباعيّات فرموده‌اند كه معرفت و ادراك حقّ - سبحانه و تعالى ، باعتبار كنه ذات و تجرّد او از تعينات اسماء و صفات ، ممتنع است مر غير حقّ را ، زيرا كه از اين حيثيّت بحجاب عزّت محتجب است ، و به رداى كبريا مختفى ، مصراع :\r\nبه خيال در نگنجد تو خيال خود مرنجان . مشتاق اصفهانى :\r\n\r\nبعقل نازى حكيم تا كى\r\nبحكمت اين ره نميشود طى\r\n\r\n\r\nبكنه ذاتش خرد برد پى\r\nاگر رسد خس بقعر دريا\r\n\r\nو امام علَّامه در اسرار التّنزيل فرموده : اى آنكه اشارت به تو محال و عبارت از تو و بال ، رباعى :\r\n\r\nكنه خردم در خور اثبات تو نيست\r\nمفهوم دلم هيچ جز آيات تو نيست\r\n\r\n\r\nمن ذات تو را بواجبى كى دانم\r\nداننده ى ذات تو بجز ذات تو نيست\r\n\r\n« مَنْ أَنْزَلَ الْكِتابَ » 92 مجمع : آيه در جواب يهود است كه معتقد بتورات - بوده‌اند و بعقيده ى آنها كه گفته‌اند : آيه در جواب مشركين نازل شده است ، اين جمله براى آن گفته شده است كه در نظر مشركين هم تورات مشهور بوده است .\r\n« تَجْعَلُونَه قَراطِيسَ تُبْدُونَها وَتُخْفُونَ كَثِيراً » 92 مجمع : ابن كثير و ابو عمرو اين جمله ها را با ياء خوانده‌اند و معنى چنين مىشود كه آنها چنين ميكنند ، و بقيّه با تاء خوانده‌اند ، يعنى شما چنين كارها ميكنيد . و مقصود از « تُبْدُونَها و تُخْفُونَ » صفات پيغمبر و اخبار بعثت آن حضرت است .\r\n","description":"","footnote":"","page_name":" 499 ","page_number":499},
  {"content":"\r\nطبرى : بقرائت بتاء خطاب با يهود است ، و آنها كه با يا خوانده‌اند معنى اين است كه مردم تورات خوان و معتقد بتورات آن را در كاغذها قرار ميدهند .\r\n« قُلِ اللَّه » - تفسير عبده : اين دستور بپيغمبر كه بگو : خدا تورات را فرستاده است ، دليل است بر اينكه آنها در دل منكر توحيد نبوده‌اند ، و بعضى صوفيها از جهل بلغت عرب و احكام شرع ، گفته‌اند : اين جمله دلالت دارد كه جايز است بجاى ذكر كلمه ى « اللَّه » را به تنهائى مكرر كنند و بگويند ، در صورتى كه اين كلمه به تنهائى معنى ندارد و غلط است . تفسير حسينى : حضرت شيخ ابو سعيد ابو الحسين در كلمه ى « قل اللَّه » فرموده كه اللَّه ، بس و ما سواه ، هوس و انقطع النّفس ، حضرت شيخ الاسلام فرموده : كه « قل اللَّه » دل بسوى او دار « ثمّ ذرهم » غير او را فرو گذار ، شيخ شبلى قدّس سره با بعضى از اصحاب خود ميگفت : « عليك باللَّه و دع ما سواه » .\r\n\r\nچون تفرقه ى دل است حاصل زهمه\r\nدل را بيكى سپار و بگذر زهمه\r\n\r\n« ذَرْهُمْ فِي خَوْضِهِمْ يَلْعَبُونَ » 92 مجمع : اين دستور پيغمبر نه براى اين است كه بر پيغمبر دعوت به حق و منع از باطل لازم نيست ، و بر آنها بازى و سخن باطل جايز است ، بلكه براى تهديد و تخويف است كه اكنون آنچه ميخواهند بكنند ، عاقبت ما دانيم و آنها .\r\n« وَهذا كِتابٌ أَنْزَلْناه مُبارَكٌ » 93 مفسّرين نوشته‌اند : مقصود از كلمه ى « مبارك » آن است كه قرآن تمام موجبات فرخندگى و خوشى را فراهم مينمايد و شامل تمام معانى « برك » است ، دائمى است و ثابت ، علوم سابقين و لاحقين در آن هست از خواندنش آمرزش گناه مىشود ، عمل بمفادش وسيله ى آسايش و سعادت است ، و فزونى دارد بر كتب آسمانى پيش از خود ، ناسخ آنها است و خود باقى است .\r\n« مُصَدِّقُ الَّذِي بَيْنَ يَدَيْه » 93 مجمع : يعنى قرآن تصديق مىكند كه تورات و انجيل حق است و درست ، و ممكن است مقصود اين باشد كه روش آنها را تصديق كرده است و به همان طرز وارد شده است ، وضع و وصف قرآن همانند گذشته ها است كه توحيد دارد ، تهديد و نويد دارد ، احكام و وظائف دارد ، اخبار و قصص هم دارد .\r\n","description":"","footnote":"","page_name":" 500 ","page_number":500},
  {"content":"\r\n« لِتُنْذِرَ أُمَّ الْقُرى » 93 ابو بكر از عاصم روايت كرده است كه او با يا به صورت فعل غايب مذكّر قرائت كرده ، تفسير عبده : يعنى براى اينكه مردم امّ القرى را خبردار كند از عاقبت بدكاران ، و « امّ القرى » بمعنى مكّه است به چند احتمال : 1 - چون آنجا قبله و مقصد مردم قريه ها است و سرزمينها ، چون كلمه ى « قرى » بمعنى شهرها است كه مردم در آن زندگى ميكنند خواه كوچك باشد يا بزرگ . 2 - چون اوّل خانه اى است كه براى حجّ مردم معيّن شده است ، 3 - چون جاى حجّ و اجتماع مردم بوده است ، 4 - چون دين اسلام آن را محترمتر از هر زمينى قرار داده است ، 5 - مردم آن را مانند مادر محترم ميدانند ، 6 - چون نقل شده است : اوّل قسمت خشكى آنجا بوده است و پس از آن بقيه خشكيها و زمين توليد شده است يا از زير آنجا امتداد پيدا كرده است ، پس مادر سرزمينها و خشكيهاى كره ى زمين است .\r\nفخر : يهود به اين جمله استدلال كرده‌اند كه پيغمبر مأمور بر مردم مكّه و اطراف آن بوده است نه بر ملَّتهاى ديگر ، و جواب آن است كه بنقل و آيات ديگر تعميم نبوّت ثابت است ، و اين جمله همچنين تخصيص را نميفهماند مگر بطور مفهوم كه چون در لفظ محدود گفته شده است بگوئيم مقصود تحديد در معنى است ، و اين دلالتى است ضعيف كه قابل استناد در استدلال نيست .\r\n« وَالَّذِينَ يُؤْمِنُونَ بِالآخِرَةِ يُؤْمِنُونَ بِه » 93 مجمع : يعنى آن كه معتقد بقيامت باشد ، به قرآن مؤمن مىشود ، و ممكن است مقصود آن باشد كه بپيغمبر مؤمن مىشود .\r\nفخر : چند جهت براى ارتباط عقيده ى بقيامت با ايمان بپيغمبر گفته‌اند :\r\n1 - شخص معتقد بقيامت ، براى نجات از عذاب و رسيدن بصواب پى چاره ميرود و جستجو مىكند و تشخيص ميدهد كه اسلام و قرآن و پيغمبر وسيله ى وصول به مقصود هستند ، مؤمن مىشود . 2 - چون در دين اسلام بيش از ديگر اديان مردم را متوجه بمعاد كرده است ، پس عقيده بمعاد و اسلام در حكم يك عقيده هستند ، كه هر كس به اول معتقد شد خواه و ناخواه دوم را هم قبول خواهد داشت ، 3 - چون كسى كه معتقد بقيامت باشد كبر و حسد و ديگر رذائل او را مانع از بحث و دقت و استدلال نمى -\r\n","description":"","footnote":"","page_name":" 501 ","page_number":501},
  {"content":"\r\n\r\nشود ، و آنكه بحث و دقّت كند ، اسلام را ميپذيرد و به پيغمبر مؤمن مىشود ، و چون اعراب مكّه معتقد بقيامت نيستند و حسود و متكبّر هستند هرگز بحث در درستى قرآن و سخن پيغمبر ( ص ) نميكنند و مؤمن نميشوند .\r\n« وَهُمْ عَلى صَلاتِهِمْ » 93 فخر : اين جمله ميفهماند كه ايمان مستلزم مواظبت از نماز است ، چون مهمترين عبادات است ، و يا چون آنگاه كه اين آيه نازل شد عبادتى ديگر واجب نبود .\r\nتفسير صفى :\r\n\r\nآنكه هست ايمان او بر آخرت\r\nآرد ايمان هم به وى بيمعذرت\r\n\r\n\r\nيعنى آن كو بر قيامت موقن است\r\nبر كتاب و بر پيمبر مؤمن است\r\n\r\n\r\nحافظانند آن جماعت بر نماز\r\nكاندر او جمع است آداب نياز\r\n\r\nسخن ما : جمله ى « وَعُلِّمْتُمْ ما لَمْ تَعْلَمُوا » مفسّرين مختلف معنى كرده‌اند ، بعضى گفته‌اند : مقصود مسلمين هستند ، بعضى گفته‌اند مقصود يهود است و بعضى گفته‌اند مقصود اعراب هستند كه پيغمبر به آنها آنچه آموخت فرا نگرفتند ، لكن بطورى كه در ترجمه نوشتيم : اين جمله در دنباله ى ياد تورات است و توصيف آن ، از اين جهت مناسب آن است كه اين جمله هم توصيف تورات باشد و خطاب بيهود كه بوسيله ى اين كتاب فرا گرفته‌ايد آنچه را نه خود ميدانسته‌ايد و نه پدران شما كه پيش از نزول تورات بوده‌اند ، 2 - آيت 93 جمله هاى « لِتُنْذِرَ أُمَّ الْقُرى - الخ » كه از امام فخر نقل كرديم اعتراض شده است كه قرآن براى مردم مكه و پيرامون آن است ، علاوه بر جواب كه از او نقل كرديم مىتوان گفت : جمله ى « وَالَّذِينَ يُؤْمِنُونَ - الخ » كه در دنبال آورده شده است كه قرآن براى هر كسى است كه رستاخيز باور داشته باشد چون آن را مىپذيرد و نماز هم كه از قرآن است ميخواند پس قرآن و احكام آن براى هر كسى است كه آمادگى ايمان در او باشد .\r\n","description":"","footnote":"","page_name":" 502 ","page_number":502},
  {"content":"\r\n\r\n[ سوره الأنعام ( 6 ) : آيات 93 تا 94 
  ]\r\nوَ مَنْ أَظْلَمُ مِمَّنِ افْتَرى عَلَى اللَّه كَذِباً أَوْ قالَ أُوحِيَ إِلَيَّ وَلَمْ يُوحَ إِلَيْه شَيْءٌ وَمَنْ قالَ سَأُنْزِلُ مِثْلَ ما أَنْزَلَ اللَّه وَلَوْ تَرى إِذِ الظَّالِمُونَ فِي غَمَراتِ الْمَوْتِ وَالْمَلائِكَةُ باسِطُوا أَيْدِيهِمْ أَخْرِجُوا أَنْفُسَكُمُ الْيَوْمَ تُجْزَوْنَ عَذابَ الْهُونِ بِما كُنْتُمْ تَقُولُونَ عَلَى اللَّه غَيْرَ الْحَقِّ وَكُنْتُمْ عَنْ آياتِه تَسْتَكْبِرُونَ ( 93 ) وَلَقَدْ جِئْتُمُونا فُرادى كَما خَلَقْناكُمْ أَوَّلَ مَرَّةٍ وَتَرَكْتُمْ ما خَوَّلْناكُمْ وَراءَ ظُهُورِكُمْ وَما نَرى مَعَكُمْ شُفَعاءَكُمُ الَّذِينَ زَعَمْتُمْ أَنَّهُمْ فِيكُمْ شُرَكاءُ لَقَدْ تَقَطَّعَ بَيْنَكُمْ وَضَلَّ عَنْكُمْ ما كُنْتُمْ تَزْعُمُونَ ( 94 )\r\nمعنى لغات : غمرات - جمع غمره بفتح غين بمعنى محلّ ازدحام و جاى انبوهى هر چيز ، سختى و شدّت چيزى ، اينجا مقصود سختى مرگ است ، باسطوا - از مصدر بسط بمعنى گشودن . الهون - بضمّ هاء بمعنى خوارى و هوان خلق و آفريده ، خوّلناكم - از خوّله الشّىء ، يعنى بخشيد به او و تفضّل كرد ، تقطَّع - يعنى خود از هم جدا شد و تقسيم شد .\r\nجهت نزول : اسباب النّزول سيوطى : عكرمه گفت : جمله هاى « وَمَنْ أَظْلَمُ مِمَّنِ » تا « إِلَيْه شَيْءٌ » در وصف مسيلمه ى كذاب نازل شد كه ادعاى نبوت كرد ، و جمله ى « مَنْ قالَ » تا « ما أَنْزَلَ اللَّه » در وصف عبد اللَّه بن سعد بن ابى سرح نازل شد كه چون قرآن نازل ميشد پيغمبر به او املا ميفرمود « عَزِيزٌ حَكِيمٌ » او بنوشت « غفور رحيم » و مرتدّ شد و نزد قريش رفت ، و سدّى نقل كرده است كه او باعراب ميگفت : به من مثل محمّد وحى مىشود ، و من هم آيه نازل ميكنم ، اگر محمد گفته است « سميعا عليما » من گفته‌ام « عليما حكيما » و هم عكرمه نقل كرده است : نضر بن حرث ميگفت : بتهاى « لات و عزّى » براى من شفاعت ميكنند ، اين آيه « لَقَدْ جِئْتُمُونا تا آخر » براى جلوگيرى از فكر\r\n","description":"","footnote":"","page_name":" 503 ","page_number":503},
  {"content":"\r\n\r\nغلط و ادّعاى باطل او نازل شد .\r\nترجمه :\r\n[ پس با اين قرآن و بيم و نويد آن 
  ] 94 ستمكارترين مردم آن كس است كه به خدا دروغ بست و يا گفت : [ به من چون پيغمبر 
  ] الهام مىشود با اينكه چيزى به او الهام نشده است و هم آنكه گويد : من نيز بمانند آنچه خدا فرو فرستاده مىفرستم [ اى محمّد شگفت ندارى 
  ] چون ستمكاران بينى : به سختى مرگ گرفتارند و فرشتگان دست گشاده [ بر سرشان گويند : 
  ] خود را از اين گرفتارى بدر بريد كه آزارى بخوارى بچشيد بسزاى گفتار نادرست خود بر خداوند كه از نشانه هاى حقّ [ و پيغمبر و قرآن 
  ] خود را برتر مىشمرديد .\r\n95 و همانا تك و تنها بپيشگاه حقّ آمديد به همان گونه كه در نخستين بار شما را [ يكسر و تك 
  ] آفريديم و هر آنچه بهره مندتان كرديم به پشت سر رها كرديد و با شما نمىبينيم آن ميانجيان كه در پيدايش شما شريك كار ما پنداشتيد البتّه ميان شما جدائى شد و از دست داديد آنچه را براى خود پنداشتيد .\r\nسخن مفسّرين : « أَوْ قالَ أُوحِيَ إِلَيَّ » 94 طبرى : قتاده گفت : براى ما نقل كرده‌اند كه پيغمبر ( ص ) فرمود : در خواب چنين بنظرم رسيد كه در دست دو دستبند ، از طلا دارم و من را ناراحت كرد . آنگاه به من الهام شد كه بر آنها بدمم و پف كنم ، چون بر آنها دميدم هر دو به هوا رفتند ، در هماندم بخاطرم رسيد كه اين دو دستبند كنايه هستند از دو نفر مدّعى دروغگو كه مسيلمه ى كذّاب است و اسود عنسى ، مسيلمه را وحشى قاتل حمزه كشت ، و اسود عنسى را فيروز ديلمى كشت آنگاه كه پيغمبر در مرض فوت بود .\r\n« سَأُنْزِلُ مِثْلَ ما أَنْزَلَ اللَّه » 94 مجمع : زجّاج گفته است اين جمله جواب آن عربها است كه ادّعا ميكردند اگر ما بخواهيم اين طور كلمات و جملات ميگوئيم ، و آنچه كردند براى نابودى دين و قرآن ، موفق نشدند . و بعضى گفته‌اند : مقصود عبد - اللَّه بن سعد بن ابى سرح است كه روزى پيغمبر به او اين آيه املاء مىفرمود تا بنويسد « وَلَقَدْ خَلَقْنَا الإِنْسانَ مِنْ سُلالَةٍ مِنْ طِينٍ . . . ثُمَّ أَنْشَأْناه خَلْقاً آخَرَ » چون\r\n","description":"","footnote":"","page_name":" 504 ","page_number":504},
  {"content":"\r\nبه اين جا رسيد او گفت « فَتَبارَكَ اللَّه أَحْسَنُ الْخالِقِينَ » پيغمبر ( ص ) فرمود : اين را بنويس ، كه همينطور نازل شده است ، او مرتدّ شد و از دين برگشت و گفت : اگر محمّد راست ميگويد به من نيز وحى ميرسد ، و اگر دروغ ميگويد من نيز مانند او ميتوانم بگويم ، پيغمبر فرمود هر كه او را ديد بكشدش و مسؤول نيست ، در روز فتح مكه كه پيغمبر در مسجد نشسته بود ، عثمان دست او را گرفته حضور پيغمبر آورد ، و عرض كرد : از اين مرد درگذر ، آن حضرت جواب نفرمود ، تا سه مرتبه ، آنگاه فرمود : اين مال تو ، چون آنها ردّ شدند ، پيغمبر باصحاب فرمود : من گفتم هر كس او را ديد بكشد ، عبّاد بن بشر گفت :\r\nمن چشمم بشما بود كه اشارت فرمائى او را بكشم ، فرمود : با اشاره دستور كشتن از من شايسته نيست ، پيغمبران چنين كارى نميكنند .\r\n« وَلَوْ تَرى إِذِ الظَّالِمُونَ » 94 تنوير المقباس : يعنى مشركين و منافقين كه در روز بدر گرفتار شدند .\r\nفخر : يعنى اگر آن روز ستمكاران را ببينى ، البتّه پيشآمد مهمّى به نظر تو خواهد رسيد ، و باصطلاح جواب « لو » محذوف است كه « لرأيت أمرا عظيما » باشد .\r\n« أَخْرِجُوا أَنْفُسَكُمُ الْيَوْمَ » 94 مفسّرين سه احتمال براى اين جمله نقل كرده - اند : 1 - روز قيامت به آنها ميگويند : خود را از گرفتارى درببريد ، 2 - جان خود را درآوريد و تسليم كنيد ، 3 - خود را از گرفتارى مرگ نجات دهيد و بيرون ببريد .\r\n« عَذابَ الْهُونِ » 94 ابو الفتوح نوشته است : و باقر عليه السّلام گفت « عَذابَ الْهُونِ » تشنگى باشد در وقت مرگ .\r\n« بِما كُنْتُمْ تَقُولُونَ عَلَى اللَّه غَيْرَ الْحَقِّ وَكُنْتُمْ عَنْ آياتِه تَسْتَكْبِرُونَ » 94 فخر : اين آيه ميفهماند كه موجب عذاب و خوارى دو چيز است : تهمت به خداوند ، و گردنفرازى از پذيرش حقّ ، و در زمان ما بيشتر آنها كه خود را وابسته بعلم و دانش ميدانند ، گرفتار اين دو عيب هستند ، و واحدى گفته است : مراد از جمله ى آخر آنها هستند كه از نماز احتراز دارند .\r\n« فُرادى » 95 مجمع : جبّائى گفته است : يعنى از مال و خانواده و فرزند و\r\n","description":"","footnote":"","page_name":" 505 ","page_number":505},
  {"content":"\r\n\r\nموجبات اعتبار خود تنها و جدا شده ، حسن بصرى گفته است : يعنى جدا جدا و تك تك ميآئيد ، زجاج گفته است : يعنى جدا از رفقا و شريكان در گمراهى .\r\n« أَوَّلَ مَرَّةٍ » 95 مجمع : جبّائى گفته است : يعنى مانند اوّل مرتبه كه در شكم مادر شما را آفريديم كه نه ياور و كومك كار داشتيد ، اكنون هم مثل آن روز هستيد ، زجّاج گفته است : يعنى اين پيدايش و عالم آخرت شما در قدرت ما مانند ايجاد شما است در روز اول كه شما را آفريديم .\r\nابو الفتوح نوشته است : چنان كه آفريديم شما را تن برهنه و پاى برهنه ختنه ناكرده و علامت نازده ، نه مالى دارى با خود نه عقارى كه در دنيا دين در سر آن كردى و آخرت به آن بفروختى و آنچه من شما را دادم در دنيا رها كرديد و با پس پشت انداختيد از مال و ملك و فرزندان و اتباع و اشياع .\r\n« أَنَّهُمْ فِيكُمْ شُرَكاءُ » 95 مجمع : يعنى آنها كه در آفرينش شما با ما شريك هستند .\r\n« تَقَطَّعَ بَيْنَكُمْ » 95 ابو الفتوح : قاريهاى مدينه و كسائى كه حفص با زبر و صداى بالاى نون خوانده‌اند و معنى آن است كه رابطه ى ميان شما را با آنچه بريدند و ديگر قاريها با رفع و صداى جلو خوانده‌اند و معنى اين است ، رابطه ى شما خود قطع شد و بريد . چون كلمه بين به معنى فراق و وصال هر دو است و باصطلاح از اضداد است .\r\n« وَضَلَّ عَنْكُمْ ما كُنْتُمْ تَزْعُمُونَ » 95 مجمع : يعنى باطل و هدر شد آن كه شفيع و ياور خود مىپنداشتيد : و ممكن است اينطور معنى شود : آن كه شما مىپنداشتيد قيامت و حشر و نشر نيست ، هدر شد و باطل و بيهوده شد ، و گمانى باطل و ضايع بود .\r\nفخر : از آيت آخر « لَقَدْ جِئْتُمُونا فُرادى تا آخر » چند استفاده كرده است :\r\n1 - چون بدن بهمراهى روح بايد كمالات معنوى و سعادت اخروى براى خود فراهم كند ، اگر كسى از اين استفاده خود را محروم كرد ، در عالم ديگر تنها و دست خالى خواهد بود ، اين است معنى « جِئْتُمُونا فُرادى » كه تنها و دست خالى نزد ما\r\n","description":"","footnote":"","page_name":" 506 ","page_number":506},
  {"content":"\r\n\r\nآمديد . 2 - چون از روح بهره ى معنوى نبرده است و عمر خود را صرف مال و جاه كرده است ، در آن عالم آنچه دارد پس پشت ميگذارد ، اين است معنى « تَرَكْتُمْ ما خَوَّلْناكُمْ وَراءَ ظُهُورِكُمْ » كه فيض علم و عقل را صرف بيهوده كرده است و آن را رها كرده است و رفته است ، با اينكه بايد كمالاتى تحصيل كند كه جلو از خود بفرستد بمفاد اين آيه « وَما تُقَدِّمُوا لأَنْفُسِكُمْ مِنْ خَيْرٍ تَجِدُوه عِنْدَ اللَّه » يعنى آنچه براى خود جلو بفرستيد ، در پيشگاه خداوند مييابيد . 3 - آنچه به گمان فاسد خود مفيد مىپنداشت و برايش رنج برد و عمر تلف كرد ، چون در آنجا گرفتارى نتيجه نميبرد و ملامت ميشنود و رنجش چند برابر مىشود بموجب اين جمله « وَما نَرى مَعَكُمْ شُفَعاءَكُمُ تا آخر » يعنى آنچه ميانجى و وسيله ى رستگارى مىپنداشتيد چرا ديده نميشوند و با خود نياورديد ؟ 4 - چون در آن عالم خود را محروم مىيابد انتظار ميكشد كه تا شايد يكى از آنها كه برايش عمر تلف كرده است بدادش برسد ، ولى آنجا اين حرفها نيست ، از اين جهت گفته شده است « لَقَدْ تَقَطَّعَ بَيْنَكُمْ » يعنى آن رابطه گسيخته شد و اكنون ميان شما و آنچه داشتيد رابطه نيست ، و جز افزايش رنج و عذاب چيزى دستگير شما نميشود .\r\nتفسير صفى عليشاه :\r\n\r\nترك كرديد آنچه را محض عطا\r\nداده بوديم آن شما را از نوا\r\n\r\n\r\nپشت سر هشتيد نى همراه خويش\r\nبرده‌ايد و نىفرستاديد پيش\r\n\r\n\r\nآن شفيعان را نبينم با شما\r\nكه شما را بد بديشان التجا\r\n\r\n\r\nبودتان اندر گمان كانها كسند\r\nكمتر اينك بنگريد از هر خسند\r\n\r\n\r\nضايع و باطل شد آنچه در گمان\r\nبودتان اندر شفاعت از بتان\r\n\r\nسخن ما : 1 - جمله ى « وَالْمَلائِكَةُ باسِطُوا أَيْدِيهِمْ » چنان كه در تفسير سورهء بقره گفته‌ايم : مقصود از ملائكه قواى مرموز طبيعت است و يا هر گونه موجودى كه خداوند آفريده كنايه است از كمال قدرت آفريدگار و عجز و بيچارگى آدمى در برابر آن كه با دستهاى گشاده يعنى كمال تسلَّط او را از اين عالم مىبرند .\r\n","description":"","footnote":"","page_name":" 507 ","page_number":507},
  {"content":"\r\n\r\n2 - جمله ى « أَخْرِجُوا أَنْفُسَكُمُ » باز تأكيد جمله ى اوّل است كه براى آن قدرت كه به صورت ملائكه ى گشوده دست بر آدمى نمودار مىشود ، كافى است كه با يك چنين جمله « خود را از اين عالم بيرون ببريد و رخت از اين جهان بدر كشيد » بيچاره انسان تسليم شود و نابود گردد ، 3 - جمله ى « الْيَوْمَ تُجْزَوْنَ تا آخر » بطورى كه نوشتيم مفسّرين احتمال داده‌اند كه مقصود از اين جمله ها حوادث قيامت باشد ، ولى بقرينه اوّل اين جمله ها « إِذِ الظَّالِمُونَ فِي غَمَراتِ الْمَوْتِ » يعنى آنگاه كه ستمكاران در بالاتر پايه ى سختى مرگ گرفتار هستند ، معلوم مىشود مقصود دم مرگ است و اين جمله ميفهماند كه همين اكنون كه گرفتار مرگ هستيد بايد بچشيد سختى نتيجه ى فكر و كار تا يك دم پيش خود را كه زنده بوديد و آزاد و مجال اصلاح خود را داشتيد و نكرديد .\r\n[ سوره الأنعام ( 6 ) : آيات 95 تا 99 
  ]\r\nإِنَّ اللَّه فالِقُ الْحَبِّ وَالنَّوى يُخْرِجُ الْحَيَّ مِنَ الْمَيِّتِ وَمُخْرِجُ الْمَيِّتِ مِنَ الْحَيِّ ذلِكُمُ اللَّه فَأَنَّى تُؤْفَكُونَ ( 95 ) فالِقُ الإِصْباحِ وَجَعَلَ اللَّيْلَ سَكَناً وَالشَّمْسَ وَالْقَمَرَ حُسْباناً ذلِكَ تَقْدِيرُ الْعَزِيزِ الْعَلِيمِ ( 96 ) وَهُوَ الَّذِي جَعَلَ لَكُمُ النُّجُومَ لِتَهْتَدُوا بِها فِي ظُلُماتِ الْبَرِّ وَالْبَحْرِ قَدْ فَصَّلْنَا الآياتِ لِقَوْمٍ يَعْلَمُونَ ( 97 ) وَهُوَ الَّذِي أَنْشَأَكُمْ مِنْ نَفْسٍ واحِدَةٍ فَمُسْتَقَرٌّ وَمُسْتَوْدَعٌ قَدْ فَصَّلْنَا الآياتِ لِقَوْمٍ يَفْقَهُونَ ( 98 ) وَهُوَ الَّذِي أَنْزَلَ مِنَ السَّماءِ ماءً فَأَخْرَجْنا بِه نَباتَ كُلِّ شَيْءٍ فَأَخْرَجْنا مِنْه خَضِراً نُخْرِجُ مِنْه حَبًّا مُتَراكِباً وَمِنَ النَّخْلِ مِنْ طَلْعِها قِنْوانٌ دانِيَةٌ وَجَنَّاتٍ مِنْ أَعْنابٍ وَالزَّيْتُونَ وَالرُّمَّانَ مُشْتَبِهاً وَغَيْرَ مُتَشابِه انْظُرُوا إِلى ثَمَرِه إِذا أَثْمَرَ وَيَنْعِه إِنَّ فِي ذلِكُمْ لآياتٍ لِقَوْمٍ يُؤْمِنُونَ ( 99 )\r\n","description":"","footnote":"","page_name":" 508 ","page_number":508},
  {"content":"\r\nمعنى لغات : فالق - از مصدر فلق بفتح فا بمعنى شكافتن ، فلق الرأس ، يعنى وسط سر النّوى - جمع نواة بمعنى دانه ى خرما ، اصباح - بمعنى صبح و اوّل روشنى روز ، يؤفكون - از مصدر افك با فتح همزه و سكون و فتح و كسر فاء و هم « افوك » با ضمّ همزه و فاء بمعنى دروغ گفتن ، از رأى و قصد منصرف كردن . سكن - آتش ، مهربانى بركت ، آنچه وسيله ى انس و آرامش باشد ، حسبانا - معنى حساب ، سهم و بخش - هاى كوچك و مفرد آن حسبانه با تاء مربوط ، خضر - شاخه ى تازه ، زراعت ، تره بار و بقول مانند بادنجان و پياز و غير آن كه سبز و تازه خورده مىشود ، جاى بسيار سبز طلع - قسمت اوّل از خرما كه نمودار مىشود . قنوان - جمع قنا با فتح قاف و قنى با كسر بمعنى خوشه ى خرما ، دانية - نزديك و در فاصله ى دسترس آدمى . ينعه - يعنى رسيدن آن ميوه .\r\nترجمه :\r\n96 همانا خدا است شكافنده ى دانه و هسته كه زنده از مرده برون آورد و مرده از زنده اينها كار خداوندى است پس شما را بكجا ز راه راست ميگردانند\r\n97 او است كه تاريكى بشكافد و روشنى صبح نمودار كند و شب را براى آرامش ساخته و خورشيد و ماه بشمار نموده [ و جنبش و چرخ آن به اندازه كرده 
  ] و اين اندازه - گيرى خداى برتر دانا است ،\r\n98 و او است كه براى شما ستاره ها درست كرد تا در تاريكى بيابان و دريا راه خود بيابيد . اين آيات قرآن و نشانه هاى حقّ براى گروهى بگوئيم [ كه خرد دارند و درستى آن 
  ] ميدانند ،\r\n99 و همو است كه شما را از يك تن نمودار كرد و سپرده هستيد و آرام [ در پشت پدران و زهدان مادران و دگر اطوار زندگى تا برستاخيز 
  ] همانا اين آيات را نمودار ، و ز هم جدا كرديم براى مردمى كه مىفهمند [ و درست ز نادرست جدا ميكنند 
  ]\r\n100 و خدا است كه ز آسمان آبى آورد و به آن همه گياهان برون آورديم كه از آن شاخه ى سبز برون آوريم و از شاخه دانه هاى\r\n","description":"","footnote":"","page_name":" 509 ","page_number":509},
  {"content":"\r\n\r\nخوشه ى بر هم سوار و از شكوفه ى دانه ى خرما خوشه هاى خرماى نزديك و دسترس نمودار كنيم و نيز باغهاى انگور و زيتون و انار كه پاره اى همانند يكديگر باشند و دسته اى ناهمانا . و آنگاه كه ميوه آنها دادند بميوه و رسيدن آن بنگريد [ كه به چند گونه مىشود تا ميرسد 
  ] كه البتّه در اين همگى نشانه ها است [ بر قدرت خدا 
  ] براى آن گروه كه بحقّ مىگروند .\r\nسخن مفسّرين : « فالِقُ الْحَبِّ » 96 طبرى : ضحّاك گفته است : يعنى آفريننده دانه ، مجاهد گفته است : يعنى در هر دانه شكافى قرار داده است ، مثل شكاف گندم و هسته ى خرما ، ابن زيد گفته است : يعنى دانه را ميشكافد و از آن گياه مى - روياند ، و هسته ى خرما را ميشكافد تا درخت خرما سبز شود .\r\nابو الفتوح : نوشته است : يعنى خداى معبود كه از او توقع خير و روزى كنيد ، خدائى است كه در زمين دانه شكافد ، و براى آن تخصيص كرد اين را كه دست آدميان از آن دور باشد .\r\n« يُخْرِجُ الْحَيَّ تا آخر » 96 مجمع : زجاج گفته است : يعنى گياه سبز تازه از دانه ى خشك درميآورد و دانه ى خشك از گياه سبز و تازه نمودار مىكند ، چون عرب درخت سبز برپا را حىّ و زنده مينامد ، و چون خشك شود يا آن را ببرند يا بكنند ، ميّتش مينامند ، ابن زيد و قتاده و حسن بصرى گفته‌اند : يعنى از نطفه ى بيجان ، حيوان جاندار ميافريند و از حيوان زنده نطفه ى بيجان درميآورد . جبائى گفته است :\r\nيعنى از تخم جوجه ميافريند و از مرغ تخم فراهم مىكند ، و بعضى گفته‌اند ، يعنى از كافر فرزند مؤمن و از مؤمن فرزند كافر ميآفريند .\r\nفخر : يكى از معانى مجازى حىّ و ميّت سود و زيان است و ممكن است از آنچه بيقين زيانآور است سودمند باشد و به عكس ، چنان كه نقل كرده‌اند : آدمى را ترياك زياد در آب محلول شده دادند كه بميرد ، و چون مرگش را نزديك پنداشتند او را در خانه ى تاريك گذاردند ، در آن مارى بزرگ از سوراخى درآمد و او را گزيد ، و اثر اين دو زهر يكدگر را خنثى كردند ، و از آنچه به بزرگتر زيان توقّع داشتند ، سودمندتر شده\r\n","description":"","footnote":"","page_name":" 510 ","page_number":510},
  {"content":"\r\n\r\nو كلمه ى « ميت » را عدّه اى از قاريها با تخفيف يا خوانده‌اند و بقيّه با تشديد ، و چون عطف اسم بر فعل بر خلاف استعمال عرب است در اين جمله ها كه ظاهر عطف اسم بر فعل است ، مطلب اين طور نيست بلكه جمله ى « يُخْرِجُ الْحَيَّ » كه مشتمل بر فعل است براى توضيح و بيان « فالِقُ » است ، و جمله ى « مُخْرِجُ الْمَيِّتِ » كه با اسم فاعل آغاز شده است عطف بر « فالِقُ الْحَبِّ » است پس عطف اسم بر اسم است نه بر فعل .\r\n« فَأَنَّى تُؤْفَكُونَ » 96 ابو الفتوح نوشته است : چگونه بر ميگردانند شما را از اين راه روشن و طريق راست ، حسن گفت : معنى آن است كه عقل شما را از اين كار چگونه برميگردانند ؟\r\n« فالِقُ الإِصْباحِ » الاصباح 97 مجمع : از حسن بصرى نقل شده است كه او با فتح همزه قرائت كرده است تا جمع صبح باشد و اين طور معنى بشود : همه روز ، صبح و روشنائى نمودار مىكند .\r\nابو الفتوح نوشته است : و او شكافنده ى صبح است ، او آن خدا است كه از ميان شب تاريك روز روشن بشكافد ، اللَّه تعالى در اين آيه تذكّر كرد بندگان خود را از آنكه ايشان در شبى تاريك باشند كه در او هيچ نبينند ، ناگاهى از ميان آن - شب سياه عمود صبح بشكافد و جهان تاريك روشن كنم ، و همچنين جهان ظلمت ضلالت داشت و ظلمت ظلم ، خلقان از ظلام ظلم در شب مظلم بودند ، من از ميان آن ظلمت ظلم و ضلالت ، آفتاب هدايت و عدل محمّد برآوردم تا عالم شرع بنور او منوّر شد ، گمراهان راه باز يافتند ، و بازماندگان برسيدند ، و هر كس راه و مقصد خود بديد و به مقصود و غرض خود رسيد ، باز چون آن آفتاب فلك ، خود بپريد و بكناره ى ضوء مغرب رسيد ، بجاى او ماهى برآوردم كه اگر در نور و ضياء بحدّ او نبود خلقان بنور او منتفع بودند و بهدايت او مهتدى شدند و بارشاد او مسترشد شدند ، پس چون ماه فرو شد ستارگان برآوردم تا چنان كه فلك دنيا از آفتاب و ماه و ستارگان خالى نيست فلك دين از آن خالى نباشد ، و هر گه يكى فروشد ، يكى برآوردم .\r\n« جَعَلَ اللَّيْلَ سَكَناً » 97 مجمع : مردم كوفه « جَعَلَ اللَّيْلَ » خوانده‌اند ، و\r\n","description":"","footnote":"","page_name":" 511 ","page_number":511},
  {"content":"\r\nديگر قاريها « جاعل » با الف به صورت فاعل خوانده‌اند و رفع و صداى جلو لام ، و كلمه ى « ليل » را مجرور و با صداى زير لام .\r\n« جَعَلَ لَكُمُ النُّجُومَ » 98 مجمع : در تفسير علىّ بن ابراهيم بن هاشم نوشته است : مقصود از نجوم آل محمّد و امامهاى ما هستند .\r\n« أَنْشَأَكُمْ مِنْ نَفْسٍ واحِدَةٍ » 99 مفسّرين نوشته‌اند : اين جمله براى تحريك عواطف بشر است كه چون متوجّه شوند همه از يك اصل و ريشه هستند ، حسّ محبّت و الفت آنها تحريك مىشود و همه با هم دوست ميشوند و از نفاق و عداوت احتراز مى - كنند ، ما هم در گفتگوهاى مردم ميشنويم وقتى ميخواهند حسّ بشر دوستى كسى را تحريك كنند ، ميگويند : مگر اين بشر نيست - يا - آخر اين هم مثل تو بشر است .\r\n« فَمُسْتَقَرٌّ وَمُسْتَوْدَعٌ » 99 مجمع كلمه ى « مستقر » را با فتح و صداى بالاى قاف خوانده‌اند ولى چند نفر از قاريها با كسر و صداى زير خوانده‌اند ، و در معنى آن اختلاف است ميان مفسّرين : عبد اللَّه مسعود گفته است : يعنى آدمى در زهدان مادر آرام دارد تا هنگام زادن ، و در قبر امانت است تا قيامت : از سعيد بن جبير و عكرمه و ابن عبّاس نقل كرده‌اند : يعنى در شكم مادر قرار دارد و در پشت پدر امانت است ، مجاهد گفته است : بر زمين مستقرّ است و نزد خدا در آخرت سپرده ، و امانت است ، ابو العاليه گفته است : در زندگى مستقرّ است ، و از دم مرگ تا رستاخيز امانت است ، حسن بصرى گفته است : در قبر برقرار است و در دنيا وديعه است .\r\nفخر : اصمّ گفته است : مستقرّ آنكه آفريده شده است ، و مستودع آنكه هنوز آفريده نشده است و در آينده خلق مىشود .\r\n« قِنْوانٌ دانِيَةٌ » 100 مجمع : يعنى نزديك است و در دسترس شما است ، و بعضى گفته‌اند : يعنى بواسطه ى ميوه و سنگينى زمين نزديك است .\r\n« جَنَّاتٍ مِنْ أَعْنابٍ » 100 مجمع : بعضى قاريها « جنات » با رفع و صداى جلو تاء خوانده‌اند ، كه قرائت علىّ عليه السّلام نيز همين است و هم عبد اللَّه مسعود و بقيّه منصوب خوانده‌اند . و نتيجه ى معنى تفاوت ندارد .\r\n","description":"","footnote":"","page_name":" 512 ","page_number":512},
  {"content":"\r\n\r\n« مُشْتَبِهاً وَغَيْرَ مُتَشابِه » 100 - ابو الفتوح نوشته است : چند قول گفتند در اين با يكديگر مانند و نمانند : قولى آن است كه بهرى با يكديگر ماند و بهرى نماند ، آنچه متشاكل و متجانس بود ، چو اعناب با اعناب و زيتون با زيتون و نار با نار به يكديگر ماند ، و آنكه از جنس يكديگر نبود با هم نماند ، و قولى ديگر آن است كه اين اجناس ، يك با يك نماند و اگرچه جنس يكى باشد ، نه بينى كه انگور چند گونه باشد بجنس و شكل و لون و طعم مختلف و نار همچنين ، و قولى ديگر آن است كه در شكل با هم مانند و در طعم با هم نمانند ، قولى ديگر آن است : در خلقت متشابهند و در حكمت نباشند .\r\nسخن ما : 1 - جمله ى « أَنْشَأَكُمْ مِنْ نَفْسٍ واحِدَةٍ » ظاهر معنى اين است كه شما را از يك موجود زنده آفريد ، و ممكن است اين گفتار مورد اعتراض منكرين قرآن و مردم معتقد باصول داروين بشود ، لكن جاى اعتراض نيست چون بر فرض درستى آن عقيده ، اين تعبير در آيه طورى است كه با هيچ عقيده اى مخالف نيست چون ممكن است آن موجود زنده كه ما را از آن آفريده همان آدم ابو البشر باشد چنان كه مفسّرين معنى كرده‌اند ، و ممكن است پيش از آنكه به صورت آدم درآيد جاندارى ديگر بوده است كه بتدريج به اين صورت درآمده است ، 2 - كلمات « فَمُسْتَقَرٌّ وَمُسْتَوْدَعٌ » بطورى كه نوشتيم چند معنى شده است ، و ممكن است بگوئيم پس از آنكه گفته شده است : شما را از يك موجود زنده آفريديم گفته شده : پس يك دسته مستقرّ است ، يعنى آن نفس آفريده داراى قرار است و بقا كه مراتب كمال ممكن خود را طى مىكند و در ملكوت اعلى مستقر ميماند ، و يك دسته مستودع است يعنى امانت آفريده شده است كه بحدّ كمال نميرسد و مستقر نميماند و نابود مىشود ، و اگر اين معنى را قبول كنيم مستلزم آن است كه آن نفوس غير مستقر زود گذر كه بكمال خود نميرسند و ميميرند ، نابود مىشود و حشر و معاد براى آنها نخواهد بود ، و ممكن است اين طور معنى كنيم : بعضى از اين آفريده ها در يك جا مستقر هستند و در شهر و آبادانى زندگى ميكنند ، و دسته ى ديگر مستودع و امانتوار هستند كه چادر نشين يا كوچ -\r\n","description":"","footnote":"","page_name":" 513 ","page_number":513},
  {"content":"\r\n\r\nنشين هستند و مانند امانت هر روزى در جائى بسر مىبرند .\r\n[ سوره الأنعام ( 6 ) : آيات 100 تا 103 
  ]\r\nوَ جَعَلُوا لِلَّه شُرَكاءَ الْجِنَّ وَخَلَقَهُمْ وَخَرَقُوا لَه بَنِينَ وَبَناتٍ بِغَيْرِ عِلْمٍ سُبْحانَه وَتَعالى عَمَّا يَصِفُونَ ( 100 ) بَدِيعُ السَّماواتِ وَالأَرْضِ أَنَّى يَكُونُ لَه وَلَدٌ وَلَمْ تَكُنْ لَه صاحِبَةٌ وَخَلَقَ كُلَّ شَيْءٍ وَهُوَ بِكُلِّ شَيْءٍ عَلِيمٌ ( 101 ) ذلِكُمُ اللَّه رَبُّكُمْ لا إِله إِلَّا هُوَ خالِقُ كُلِّ شَيْءٍ فَاعْبُدُوه وَهُوَ عَلى كُلِّ شَيْءٍ وَكِيلٌ ( 102 ) لا تُدْرِكُه الأَبْصارُ وَهُوَ يُدْرِكُ الأَبْصارَ وَهُوَ اللَّطِيفُ الْخَبِيرُ ( 103 )\r\nمعنى لغات : خرقوا - از مصدر خرق بفتح خاء بمعنى پاره كردن ، با نيزه زدن ، دروغ ساختن و اكاذيب و مجعولات درست كردن ، بيابان را تا آخر پيمودن از عادت تجاوز كردن و بر خلاف آن رفتار كردن ، در ديوار خانه پنجره باز كردن ، باد وزيدن ، دروغ گفتن ، بازيهاى بچگانه كردن و با مخاريق كه وسيله ى بازى است از نخ تابيده ساخته مىشود ، بازى كردن ، بديع - از مصدر بدع بفتح با بمعنى اختراع و پيدايش .\r\nترجمه :\r\n[ ولى بيدينان 
  ] 101 براى خدا انبازانى ز جنّ و پرى درست كردند با اينكه او آنها را آفريده و هم ندانسته دختران و پسرانى براى او بساختند و چه پاكيزه است و بلند پايه زهر چه او را بپندارند\r\n102 او كه پديد آرنده ى آسمانها و زمين است كجا فرزندش باشد ؟ با اينكه دوستى ز مادگان نداشته و همه چيز او آفريده و داناى بر همه چيز است ،\r\n103 اينها ز خداى پروردگار شما است كه جز او خدائى نيست پس او را پرستيد كه آفريننده ى همه چيز است و بر همه چيز نگهبان\r\n104 كه چشمها او را در نيابد و او همه ى بينائيها دريابد و او لطيف است و خبير\r\n","description":"","footnote":"","page_name":" 514 ","page_number":514},
  {"content":"\r\n\r\n[ كه از تدبيرش كس آگه نيست و در لطف و بخشندگى او مضايقه نيست 
  ] .\r\nسخن مفسّرين : « وَجَعَلُوا لِلَّه شُرَكاءَ الْجِنَّ وَخَلَقَهُمْ » 101 طبرى : عموم قاريها « خَلَقَهُمْ » با فتح لام خوانده‌اند ، يعنى با اينكه خدا آنها را آفريده ، و يحيى بن - يعمر « خَلَقَهُمْ » با سكون لام قرائت كرده است يعنى جنّ هم شريك است با خدا در آفرينش آنها .\r\nمجمع : بعضى گفته‌اند : مقصود از جنّ ملائكه است و بعضى گفته‌اند : چون اعراب ميگفتند : خدا با جنّ روابط ازدواج داشته است و ملائكه از آن توليد شده - است . پس مقصود جنّ است كه با خدا شريك بوده است ، و بعضى گفته‌اند : مقصود از اين جمله عقايد قديم ايرانيها يا زردشتيها است كه معتقد به دو اصل يزدان ، و اهريمن بوده‌اند ، و يا آنها كه معتقد به دو اصل نور و ظلمت بوده‌اند .\r\n« وَخَرَقُوا تا آخر » 101 مجمع : قاريهاى مدينه با تشديد را خوانده‌اند ، و ديگران با تخفيف خوانده‌اند . و در معنى تفاوت ندارد . و مقصود آن است كه عربها ملائكه را دختر خدا ميدانستند . و يهود و مسيحيها عزيز و مسيح را پسر خدا ميدانستند .\r\n« وَهُوَ عَلى كُلِّ شَيْءٍ وَكِيلٌ » 103 طبرى : يعنى هر آنچه آفريده است به زير نظر خود دارد و نگاه ميدارد ، و روزى هر يك را مىرساند و بقدرت خود همه را رسيدگى مىكند و اداره مىكند و تغيير و تبديل ميدهد .\r\n« لا تُدْرِكُه الأَبْصارُ » 104 در اين جمله مفسّرين مفصل بحث كرده‌اند ، و اگرچه بسليقه ى ما قابل بحث نيست ولى براى نمونه از مجمع طبرسى و مفاتيح امام نقل مى - كنيم : امام فخر : آنها كه با ما هم فكر هستند معتقدند كه در قيامت مؤمنين خدا را مىبينند . و چند دليل دارند : يكى آنكه چون گفته شده است « يُدْرِكُ الأَبْصارَ » و معنى اين جمله يا اين است كه خداوند نيروهاى بينائى را مىبيند ، يا دارندگان نيروى بينائى را مىبيند و هر كدام از اين دو معنى كه مقصود باشد نتيجه اين مىشود كه خداوند خود را مىبيند ، چون خود داراى نيروى بينائى است ، پس خدا قابل\r\n","description":"","footnote":"","page_name":" 515 ","page_number":515},
  {"content":"\r\n\r\nرؤيت است براى خودش ، پس ناچار مؤمنين هم او را مىبينند ، چون كسى معتقد بفرق و تفاوت در اين مسئله نشده است ، دليل ديگر آنكه گفته شده است : همه ى ابصار او را درك نميكنند و اين دليل نيست كه هيچ بصر و بينائى او را نبيند ، دليل ديگر كه از ضرار بن عمرو كوفى نقل شده است كه چون گفته شده است : چشمها او را نمىبيند پس فهميده مىشود كه غير اين چشمها او را مىبيند ، پس در عالم ديگر خداوند نيروى بينائى مخصوص غير اين چشم بمؤمنين مىبخشد ، تا او را ببينند .\r\nمجمع : عيّاشى نقل كرده است كه فضل بن سهل مشهور بذو الرّياستين به حضرت امام رضا ( ع ) عرض كرد در مسئله ى ديده شدن خدا در قيامت مردم اختلاف كرده‌اند ، شما براى من توضيح بدهيد ، فرمود : هر كه بر خلاف آنچه خدا فرموده است نسبتى بدهد دروغ و تهمت بزرگى به خداوند داده است ، و او فرموده است « لا تُدْرِكُه الأَبْصارُ » و مقصود از ابصار بينائى چشم نيست بلكه بصيرت دل و بينائى در دل است يعنى كه هيچ فكر و وهم به او نميرسد و كسى چگونگى او را درك نميكند .\r\n« وَهُوَ اللَّطِيفُ الْخَبِيرُ » 104 مجمع : براى اين جمله چند معنى گفته‌اند :\r\n1 - او بمردم و بندگان مهربان است كه بيدريغ به آنها نعمت ميدهد ، 2 - در تدبير و اداره ى آفرينش كمال دقّت و لطافت به كار برده است ، 3 - مهربان است بمردم طاعت كم آنها را زياد به حساب ميآورد و نعمت فراوان خود را كم ميشمارد 4 - يعنى آن كه اگر بخوانى جوابت ميدهد ، و اگر بسوى او به روى براى تو جاى معيّن مىكند و اگر او را اجابت كنى تو را به خود نزديك مىكند ، و اگر فرمانش ببرى به تو پاداش ميدهد ، و اگر نافرمانى كنى از تو درميگذرد ، و اگر از او رو بگردانى او تو را بسوى خود مى - خواند ، و اگر روى بدوآورى هدايتت مىكند ، 5 - لطيف يعنى با وفا را پاداش ميدهد ، و جفاكاران را ميبخشد ، 6 - يعنى هر كس به او افتخار كند شرافت نصيبش مىشود ، و آنكه به دو اظهار نياز كند بينيازش مىكند ، 7 - يعنى آنكه بهتر چيز بخشش او است و خير و سعادتى است كه از جانب او است ، و امساك و مضايقه ى او سرمايه ايست كه نزد او ذخيره مىشود .\r\n","description":"","footnote":"","page_name":" 516 ","page_number":516},
  {"content":"\r\n\r\nفخر : يعنى لطيف است و نازك آنچه فراهم كرده و ابدان حيوانات را به آن ايجاد نموده است .\r\nكشّاف زمخشرى : يعنى باريكتر و نازكتر است از آنكه ديده شود ، ولى او خود بهر چيز بينا است كه هيچ لطافت و نازكى جلوگير آن نيست . حسينى نوشته : در ينابيع گفته كه او است باريك بين و نهان دان .\r\nسخن ما : در جمله ى « وَهُوَ اللَّطِيفُ الْخَبِيرُ » چنان كه در ترجمه نوشتيم ممكن است كلمه ى « لطيف » صفت « خبير » باشد كه آگاهى و اطَّلاع او در كمال لطافت است بطورى كه شما آدميزادها از آن خبردار نميشويد ، و توضيح جمله ى پيش « لا تُدْرِكُه » تا آخر است .\r\n[ سوره الأنعام ( 6 ) : آيات 104 تا 107 
  ]\r\nقَدْ جاءَكُمْ بَصائِرُ مِنْ رَبِّكُمْ فَمَنْ أَبْصَرَ فَلِنَفْسِه وَمَنْ عَمِيَ فَعَلَيْها وَما أَنَا عَلَيْكُمْ بِحَفِيظٍ ( 104 ) وَكَذلِكَ نُصَرِّفُ الآياتِ وَلِيَقُولُوا دَرَسْتَ وَلِنُبَيِّنَه لِقَوْمٍ يَعْلَمُونَ ( 105 ) اتَّبِعْ ما أُوحِيَ إِلَيْكَ مِنْ رَبِّكَ لا إِله إِلَّا هُوَ وَأَعْرِضْ عَنِ الْمُشْرِكِينَ ( 106 ) وَلَوْ شاءَ اللَّه ما أَشْرَكُوا وَما جَعَلْناكَ عَلَيْهِمْ حَفِيظاً وَما أَنْتَ عَلَيْهِمْ بِوَكِيلٍ ( 107 )\r\nمعنى لغات : بصائر - جمع بصيره بمعنى عقل و فهم ، زيركى ، عبره ، گواه ، و حجّت و دليل .\r\nنصرّف - از مصدر تصريف بمعنى زيادى و فزونى در برگرداندن و گمراه كردن و پول طلا و نقره را تبديل كردن . و تصريف كلام بمعنى مشتقّ كردن كلماتى از كلمات ديگر . درست - از مصدر درس با فتح دال و سكون سين بمعنى متوالى خواندن و حفظ كردن آثار چيزى محو و نابود شدن ، و كهنه كردن لباس .\r\nترجمه :\r\n[ اى محمّد بكافران بگو : 
  ] 105 همانا ز سوى پروردگارتان راه بينائى\r\n","description":"","footnote":"","page_name":" 517 ","page_number":517},
  {"content":"\r\nو خرد برايتان آمده پس آنكه ز بينائى خود بهره برد و خردمند باشد سود آن براى خودش باشد و آنكه كور از آن ماند زيان آن بيند و من نگهبان شما نيستم [ كه خود دانيد و خرد خود 
  ]\r\n106 بمانند آن آيات گذشته آياتى بگوناگون مىآوريم ولى بيدينان ميگويند : ز ديگران درس گرفته اى و البته ما آن را براى آن گروه روشن و نمودار مىكنيم كه دانش دارند و ميدانند [ ز سوى حق رسيده 
  ]\r\n107 و خود بدنبال آن برو كه ز پروردگارت به تو الهام مىشود كه خدائى جز آفريدگار نيست ، و ز مشركان كه انبازى با خدا ميسازند روى بگردان\r\n108 كه اگر خداى مىخواست و بسرنوشتشان كرده بود مشرك نمىشدند چه ما تو را نگهبان آنها نكرديم و نه تو خود نمايندگى آنان دارى .\r\nسخن مفسّرين : « قَدْ جاءَكُمْ بَصائِرُ تا آخر » 105 طبرى : اين آيه دستور است بپيغمبر كه براى آن مردم مخاطب به اين آيات از « إِنَّ اللَّه فالِقُ الْحَبِّ - تا - اللَّطِيفُ الْخَبِيرُ » كه با همه ى اين استدلال و توضيح آيات توحيد باز هم از خداوند رو گردان هستند و دل با بتها دارند ، بگو : اى مردم منحرف وسيله ى ديدن راه راست و تميز آن از گمراهى براى شما فراهم شده است .\r\nكشّاف زمخشرى : اين آيه وارد به زبان پيغمبر ( ص ) است ، و مقصود از بصيرت نور دل است چنان كه بصر نور چشم است .\r\n« وَما أَنَا عَلَيْكُمْ بِحَفِيظٍ » 105 فخر : مفسّرين گفته‌اند : اين آيه پيش از امر بجهاد نازل شده است ، و پس از وجوب جهاد اين آيه منسوخ به آن آيات است و پيغمبر حفيظ و مواظب كفر و ايمان مردم است ، ولى اين ادّعاى مفسّرين دور از درستى است چون مفسّرين در هر مورد ميل دارند آيات را منسوخ معرّفى كنند ، در صورتى كه احتياجى به آن نيست .\r\n« وَكَذلِكَ نُصَرِّفُ » 106 مجمع : علىّ بن عيسى گفته است : تصريف كه مصدر « نصرّف » مىباشد يعنى معنى عام مشترك را در معانى متناسب پى در پى اجرا كردن و از آنها استفاده كردن .\r\n","description":"","footnote":"","page_name":" 518 ","page_number":518},
  {"content":"\r\n\r\nطبرى : يعنى همانطور كه آيات و ادله ى توحيد را در اين سوره براى شما بيان كرديم در آن چيزها كه نگفته‌ايم و نميدانيد باز براى شما مطالب و احكام را بيان ميكنيم .\r\n« وَلِيَقُولُوا دَرَسْتَ » 106 كشّاف زمخشرى : دارست قرائت شده است با فتح تا يعنى با علما مذاكره كرده اى و فرا گرفته اى ، و با سكون قرائت شده است ، يعنى يهود بمحمّد درس داده‌اند و او ياد گرفته است ، ، و « درست » با سكون تا يعنى كهنه شده است و ردّ و اثر آن نمانده است ، و با ضمّ راء خوانده‌اند كه مبالغه ى « درست » باشد يعنى زياد كهنه و بىنشانه است ، و « درست » با ضم دال به صيغه مجهول يعنى اينها خوانده شده است و كهنه است ، و « دارسات » نيز خوانده‌اند يعنى چيزهاى كهنه ، و « درس » هم قرائت كرده‌اند . يعنى بگويند : اينها درس محمّد است .\r\nفخر : ارتباط اين جمله بجمله ى پيش آن است كه اعراب بپيغمبر ميگفتند :\r\nاين آيات را كه ميخوانى از بحث با علماء استفاده ميكنى و خود آنها را منظم ميكنى و براى ما ميخوانى و ميپندارى كه وحى است از جانب خدا ، از اين جهت با اين - جمله جلوگيرى از سخنان آنها شد ، و جمله ى جلو « كَذلِكَ نُصَرِّفُ » يعنى پى در پى و حالتى پس از حالت ديگر آيات را ميفرستيم ، و حرف « واو » در « وَلِيَقُولُوا » براى ارتباط بجمله ى جلو است و معنى چنين است : آيات را پى در پى ميفرستيم تا دليل روشن باشد و باز هم آنها بگويند : تو درس خوانده اى و دو جمله ى « وَلِيَقُولُوا » و « لِنُبَيِّنَه » براى علَّت « كَذلِكَ نُصَرِّفُ » آورده شده است ، كه جمله ى دوّم « وَلِنُبَيِّنَه » يعنى براى اينكه توضيح كنيم آيات را ، معلوم است تصريف آيات براى بيان و توضيح « مطلب است كه بصورتهاى مختلف و جمله هاى متعدّد گفته شده است تا به خوبى منظور را درك كنند . ولى جمله ى اول » وَلِيَقُولُوا دَرَسْتَ « يعنى و براى اينكه بگويند : درس گرفته اى ، جاى اشكال است كه چگونه خداوند آيات را بصورتهاى مختلف ميفرستد تا آنها بيشتر سرسختى كنند و بگويند : تو از ديگران درس گرفته اى جواب اين\r\n","description":"","footnote":"","page_name":" 519 ","page_number":519},
  {"content":"\r\nاشكال اين است كه آيه را چنين معنى كنيم : آيات را بصورتهاى مختلف ميفرستيم تا مردم فهميده از آن استفاده كنند و مردم نافهم بگويند : از ديگرى ياد گرفته اى ، مانند اين آيه : « يُضِلُّ بِه كَثِيراً وَيَهْدِي بِه كَثِيراً » يعنى آيات قرآن بعضى را هدايت مىكند و بعضى را گمراه مينمايد . ولى جبّائى و قاضى گفته‌اند : معنى جمله چنين است : ما آيات را تغيير ميدهيم تا نگويند درس گرفته اى ، و كلمه ى « لئلا » در جمله مقدّر است ، مانند اين آيه : « يُبَيِّنُ اللَّه لَكُمْ أَنْ تَضِلُّوا » كه « لئلا » از جمله فهميده مىشود و معنى چنين است : خداوند براى شما توضيح ميدهد تا گمراه نشويد و نيز آنها گفته‌اند : ممكن است « لام » « لِيَقُولُوا » لام عاقبت باشد ، يعنى براى نشان دادن نتيجه ى كار آورده شده است ، و معنى جمله اين است : آيات را جور بجور ميفرستيم و نتيجه ى آن چنين مىشود كه آنها باز هم از حقّ منحرف ميشوند و ميگويند تو درس گرفته اى .\r\nتنوير المقباس ابن عبّاس : يعنى تا نگويند : از ابو فكيهه مولاى قريش ياد گرفته اى ، و يا نگويند : از جبير و يسار مولاى قريش ياد گرفته اى .\r\n« اتَّبِعْ ما أُوحِيَ إِلَيْكَ مِنْ رَبِّكَ لا إِله إِلَّا هُوَ » 107 مجمع : حسن بصرى گفته است : يعنى مردم را دعوت كن به لا إله الَّا اللَّه ، و بعضى گفته‌اند : يعنى پيروى كن از آنچه به تو وحى شده كه توحيد باشد و « لا إله الَّا اللَّه » طبرى : پيروى كن از وحى خداى خودت ، و بسخن بت پرستان گوش مده كه خدائى جز خدا نيست .\r\nكشّاف زمخشرى : يعنى متابعت كن از آنچه به تو وحى مىشود كه البته خدائى جز خدا نيست ، و ممكن است چنين معنى شود : پيروى كن از وحى خداوندى كه جز او خدائى نيست .\r\n« وَأَعْرِضْ عَنِ الْمُشْرِكِينَ » 107 مجمع : ابن عبّاس گفته است : اين آيه بآيت جنگ با كفّار منسوخ شده است ، و بعضى گفته‌اند : يعنى با آنها آميزش مكن و مهربان مباش ، و مقصود اين نيست كه با آنها سخن نگويد و از دعوتشان بحقّ اعراض كند .\r\n","description":"","footnote":"","page_name":" 520 ","page_number":520},
  {"content":"\r\n\r\n« وَما جَعَلْناكَ عَلَيْهِمْ حَفِيظاً . وَما أَنْتَ عَلَيْهِمْ بِوَكِيلٍ » 108 مجمع : در اين جمله ها « حفيظ و عليم » هر دو گفته شده است براى اختلاف معنى آنها ، چون « حفيظ » آن است كه جلوگير از بديها و نگهبان است ، و و كيل مواظب خيرات و تهيّه ى احتياجات است .\r\nسخن ما : 1 - جمله ى « كَذلِكَ نُصَرِّفُ » مىفهماند چنان كه تاكنون خوانده شده است در آينده نيز چنين خواهد بود كه با جمله ها و تعبيرهاى مختلف سخن - را عوض ميكنيم و همانطور كه آئين سخن گفتن و پند و اندرز است و بعبارات مختلف مطلب را بيان ميكنيم تا مردم بفهمند و استفاده كنند ، و البتّه آنها كه مردم با بصيرت و دانش هستند نتيجه ميگيرند ، و ديگران هم اقرار ميكنند كه تو درس خود را گفتى و كار خود را كردى و يا مىگويند : ز ديگرى ياد گرفتى . و در نتيجه وسيله ى راهنمائى و تبليغ فراهم شده است ، و هر كس نپذيرد بر پيغمبر اعتراض ندارد ، چون خود اقرار كرده است كه مكرّر گفتى ، و در حقيقت اين جمله بيان ديگرى است از همان جمله ى جلو گفته شده است : « قَدْ جاءَكُمْ بَصائِرُ » تا آخر و اگر كسى تهمت زند و گويد از ديگرى درس گرفته اى باز هم اين تنوّع آيات نشانه است كه اين تهمتى است از بيخردى و سرسختى ، 2 - جمله ى « وَلِيَقُولُوا دَرَسْتَ » چنان كه از مفسّرين نقل كرديم . معانى مختلف شده است ، ولى ظاهر آن است كه بگوئيم لام علَّت تصريف را ميفهماند و جمله ى « درست » بمعنى تكرار و درس است ، و مفاد جمله محكوميّت و بسته شدن راه عذر و آماده كردن وسيله براى مخالفين است و نتيجه چنين است بقدرى مطلب را تغيير ميدهيم و تعبير ميكنيم تا آن كه خود هم اقرار كنند كه تو مكرر ميگوئى و تصديق نمايند كه آنچه لازم بود گفتى ، 3 - جمله ى « لَوْ شاءَ اللَّه ما أَشْرَكُوا » يعنى اگر خدا بخواهد آنها مشرك نميشوند مفسرين بحث مفصّل كرده‌اند و ما در گذشته نوشته‌ايم و باز مينويسم كه كسى از سرنوشت و مشيّت خداوند و تقدير ازلى خبردار نيست ، و بايد آنچه عقل و وظيفه حكم مىكند رفتار كند و اين جمله مجوز شرك نيست .\r\n","description":"","footnote":"","page_name":" 521 ","page_number":521},
  {"content":"\r\n[ سوره الأنعام ( 6 ) : آيات 108 تا 110 
  ]\r\nوَ لا تَسُبُّوا الَّذِينَ يَدْعُونَ مِنْ دُونِ اللَّه فَيَسُبُّوا اللَّه عَدْواً بِغَيْرِ عِلْمٍ كَذلِكَ زَيَّنَّا لِكُلِّ أُمَّةٍ عَمَلَهُمْ ثُمَّ إِلى رَبِّهِمْ مَرْجِعُهُمْ فَيُنَبِّئُهُمْ بِما كانُوا يَعْمَلُونَ ( 108 ) وَأَقْسَمُوا بِاللَّه جَهْدَ أَيْمانِهِمْ لَئِنْ جاءَتْهُمْ آيَةٌ لَيُؤْمِنُنَّ بِها قُلْ إِنَّمَا الآياتُ عِنْدَ اللَّه وَما يُشْعِرُكُمْ أَنَّها إِذا جاءَتْ لا يُؤْمِنُونَ ( 109 ) وَنُقَلِّبُ أَفْئِدَتَهُمْ وَأَبْصارَهُمْ كَما لَمْ يُؤْمِنُوا بِه أَوَّلَ مَرَّةٍ وَنَذَرُهُمْ فِي طُغْيانِهِمْ يَعْمَهُونَ ( 110 )\r\nمعنى لغات : تسبّوا - از مصدر سب بفتح سين بمعنى دشنام دادن ، با نيزه از پشت به پائين تنه ى آدمى زدن ، ريسمان را بريدن ، اسب را پى كردن . عدوا - بمعنى عدوان و ستم . افئدة - جمع فؤاد بضمّ فا بمعنى دل ، و عقل را هم فؤاد ، مينامند . يعمهون - از مصدر عمه بفتح عين و ميم و عموه بضم هر دو بمعنى سرگردانى ، ترديد در گمراهى .\r\nجهت نزول : طبرى : سدّى گفته است كه چون مرگ ابو طالب نزديك شد ، گروهى از سران قريش مثل ابو جهل و ابو سفيان و امية بن خلف و عمرو بن عاص گفتند : بهتر آن است كه پيش از مرگ ابو طالب رابطه ى خودمان را با محمّد روشن كنيم كه اگر بعد از ابو طالب او را بكشيم ملامت ميشويم ، نزد ابو طالب رفتند و گفتند :\r\nتو بزرگ ما هستى و برادر زاده ات ما را اذيّت مىكند و خدايان ما را دشنام ميدهد ، به او بگو : به كار ما كار نداشته باشد ما هم متعرّض او نميشويم ، چون با پيغمبر اين مطلب در ميان گذاشته شد ، فرمود : ممكن است شما يك كلمه بگوئيد كه بر عرب مسلَّط شويد و غير عرب براى شما خراج و اموال بفرستند ؟ ابو جهل گفت : سوگند بپدرت ، ده برابر آن را تسليم هستيم بگو آن چه چيز است ؟ فرمود : « لا إله الَّا اللَّه » آنها از اين سخن سخت دلگير شدند و بدشان آمد ، ابو طالب گفت : چيز ديگر بخواه ، فرمود :\r\n","description":"","footnote":"","page_name":" 522 ","page_number":522},
  {"content":"\r\n\r\nاگر آفتاب را در كف من بگذارند از راه خود برنميگردم ، آنها گفتند : از دشنام خداهاى ما دست بردار و گر نه تو را و آن را كه به تو فرمان ميدهد دشنام ميدهيم ، اين آيه :\r\n« فَيَسُبُّوا اللَّه » براى آن گفتگو است ، و طبرسى در مجمع نوشته است : ابن عبّاس گفته است چون اين آيه نازل شد : « إِنَّكُمْ وَما تَعْبُدُونَ . . . حَصَبُ جَهَنَّمَ » اعراب گفتند : اى محمّد از بدگوئى خداهاى ما خوددارى كن ، و گر نه خداى تو را دشنام ميدهيم ، اين آيه نازل شد . و قتاده گفته است : مسلمين بتهاى اعراب را دشنام ميدادند اين آيه نازل شد كه آنها مردمى نافهم هستند و ممكن است تلافى كنند پس ببتها دشنام ندهيد .\r\nترجمه :\r\nاى مسلمانان 109 آن بتها كه كافران پرستند دشنام ندهيد كه آنها بدشمنى به نادانى خدا را دشنام خواهند داد چه ما بدينگونه كار هر مردمى را براى شان آراسته‌ايم و [ آفرينش آدمى را چنين كرده‌ايم كه با احساس و انديشه خود مىسنجد و كار خود را از ديد خود خوب مىبيند و البتّه 
  ] زين پس بازگشت آنها بسوى پروردگارشان باشد و او از آنچه كرده‌اند آگاه شان كند [ كه خردمندانه بوده است يا بىخردانه 
  ] .\r\nجهت نزول : دو آيت صد و ده و يازده از « وَأَقْسَمُوا بِاللَّه » تا « يَعْمَهُونَ » مجمع : كلبى و محمّد بن كعب قرظى گفتند كه اعراب بپيغمبر عرض كردند : تو از موسى و عيسى و ديگران معجزه نقل ميكنى ، پس تو هم براى ما كوه صفا را طلا كن و از مرده هاى ما زنده نما تا بپرسيم كه تو راست ميگوئى يا دروغ ، و ملائكه را حاضر كن تا براستى تو شهادت دهند ، و سوگند ياد كردند كه با اين معجزات مسلمان خواهند شد اين دو آيه براى اين گفتگو نازل شد .\r\nترجمه :\r\n110 كافران سوگندهاى سخت به خدا ياد كنند كه اگر نشانه ى آسمانى براى شان آيد البتّه به آن ميگروند . اى پيغمبر بپاسخ آنها بگو : همه ى نشانه ها به پيشگاه خداوندى است و شما [ مسلمانان و خود آنان 
  ] آگاه نباشيد كه اگر نشانه ى حق آيد ايشان مؤمن نمىشوند .\r\nو ما بسزاى سرسختى و بدانديشى آنان دل و\r\n","description":"","footnote":"","page_name":" 523 ","page_number":523},
  {"content":"\r\nبينائيشان بگردانيم [ كه حقّ پذير نشوند 
  ] چنان كه در نخستين بار آن را نپذيرفتند و رهاشان كنيم كه با سركشى و بدانديشى خود سرگردان بمانند .\r\nسخن مفسّرين : « وَلا تَسُبُّوا » 109 مجمع : از امام صادق ( ع ) پرسيدند از معنى اين حديث « انّ الشّرك اخفى من دبيب النّمل على صفوانة سوداء فى ليلة ظلماء » يعنى مشرك شدن گاهى بقدرى پنهان و نامعلوم است چنان كه رد مورچه در شب تار بر سنگ سياه ، آن حضرت فرمود : مسلمانان بتهاى كافران را دشنام ميدادند ، آنها هم خدا را دشنام ميدادند ، و اين آيه نازل شد « لا تَسُبُّوا الَّذِينَ » كه از جهت دشنام بتها موجب دشنام خدا نشوند تا ندانسته كافر شوند .\r\nفخر : چون معلوم است كه اعراب معتقد به خدا بوده‌اند و بت را شفيع ، و ميانجى نزد خدا ميدانسته‌اند پس دشنام آنها چه طور تصور مىشود ؟ جواب آن - است كه ممكن است مقصود آن كسان باشند كه معتقد به خدا نبوده‌اند ، و ممكن است بواسطه ى دشنام ببتها تلافى ميكردند و بپيغمبر دشنام ميدادند و دشنام بپيغمبر ، دشنام به خدا ناميده شده است ، چنان كه بيعت با آن حضرت بيعت با خدا ناميده شده است در اين آيه « إِنَّ الَّذِينَ يُبايِعُونَكَ إِنَّما يُبايِعُونَ اللَّه » يعنى آنها كه با تو بيعت ميكنند همانا با خدا بيعت ميكنند ، و در اين آيه « إِنَّ الَّذِينَ يُؤْذُونَ اللَّه » يعنى كسانى كه خدا را ميآزارند ، و مقصود آزار پيغمبر است ، كه آزار آن حضرت آزار خدا ناميده شده است ، احتمال سوّم براى دشنام به خدا آن است كه شايد بعضى از اعراب معتقد بودند : شيطانى محمد را وادار مىكند كه مدّعى پيغمبرى بشود ، و آن را خداى محمّد ميناميدند و دشنام ميدادند ، و بعضى از مفسّرين گفته‌اند : اين آيه ميفهماند كه نهى از منكر اگر موجب زيادى آن بشود حرام است و همچنين امر بمعروف اگر موجب ارتكاب منكر شود حرام است ، چنان كه در اين جمله نهى از دشنام بتها شده است ، چون اين دشنام كه نهى از منكر و جلوگيرى از بتپرستى است موجب مىشود كه آنها كار زشت ديگر بكنند كه دشنام به خدا باشد ، و نيز از اين آيه استفاده مىشود كه رهبران دين نبايد بگفتگوهاى بيهوده مردم را مشغول كنند ،\r\n","description":"","footnote":"","page_name":" 524 ","page_number":524},
  {"content":"\r\nبلكه بجاى سخنان بد كه موجب تحريك مردم و نتيجه ى معكوس شود ، بايد بجمله - هاى مناسبتر گفته شود ، تا نتيجه ى مطلوب فراهم شود و موجب نتايج سوء نباشد ، مثل آنجا كه در آيات ديگر بجاى دشنام ببتها گفته شده است : آيا چيزهاى بىسود و زيان را ميپرستيد ، كه نتيجه ى اين طور پرسش انصراف مردم از پرستش بتها است با اينكه موجب تحريك آنها هم نميشوند .\r\nتفسير عبده : از عبد اللَّه عمر نقل شده است كه پيغمبر فرمود : يكى از گناهان بزرگ دشنام به پدر و مادر است ، مردم عرض كردند مگر ممكن است كسى پدر و مادر - خود را دشنام دهد ؟ فرمود : چون پدر و مادر كسى را دشنام دهند موجب مىشود كه او هم پدر و مادرشان را دشنام دهند ، پس خود وسيله ى دشنام آنها شده‌اند .\r\n« عَدْواً » 109 مجمع : ( عدو ) با ضمّ عين و دال و تشديد واو قرائت كرده‌اند ، و هم « عدو » با فتح عين و سكون دال و تخفيف واو تلفّظ كرده‌اند .\r\n« كَذلِكَ زَيَّنَّا لِكُلِّ أُمَّةٍ عَمَلَهُمْ » 109 مجمع : اين جمله را چند معنى كرده‌اند :\r\n1 - حسن بصرى و جبّائى گفته‌اند : يعنى همانطور كه كارهاى خوب شما را آراسته و با ارزش معين كرديم ، مانند نياز آوردن به خدا ، و خوددارى از دشنام بتها و موجبات نفرت و عداوت كفار با شما ، همين طور براى ملَّتهاى پيش از شما كارهاى خوب آنها را آراسته و زيبا در نظرشان جلوه داديم ، و مقصود از « عَمَلَهُمْ » يعنى كارهاى ايشان ، آن اعمال و وظائفى است كه بايد عمل كنند و در اين ملزم به آن هستند . 2 - يعنى براى هر ملَّتى كارى مطابق اميال و خواسته هاى آنها معيّن كرديم ، ولى درست و نادرست را هم بر آنها معلوم كرديم تا در همه چيز بخواسته - هاى خود عمل نكنند . و آنچه حقّ است و درست به كار بندند و از نادرست بپرهيزند 3 - با يادآورى و برشمردن سزا و جزاى اعمال براى هر كس و هر ملَّتى نتيجه ى كار خوب و بد او را معيّن كرديم و پاداش خوبيها را در نظرشان آراستيم چنان كه براى شما معيّن كرده‌ايم .\r\nفخر : بموجب اين جمله خداوند در نظر هر ملَّتى كار آنها را آراسته و خوب\r\n","description":"","footnote":"","page_name":" 525 ","page_number":525},
  {"content":"\r\n\r\nجلوه داده است ، پس خداوند براى كافر كفرش را در نظرش خوب جلوه داده است و براى مؤمن ايمانش را ، و به چند صورت اين معنى را جواب گفته‌اند : 1 - معنى « زيّنا » آرايش داديم نيست ، بلكه معنى آن است كه آنها را بگذاشتيم و مهلت داديم تا آنچه بنظرشان آرايش داشت و زيبا بود عمل كردند و كارهاى بدشان در نظرشان پسند افتاد 2 - يعنى شيطان را آزاد گذارديم تا كارهاى بدشان را براى آنها خوب جلوه داد . 3 - به گمان آنها كارهاى زشت را ما براى شان زيبا كرده‌ايم چنان كه مىگفتند : خدا بما چنين دستور داده است ، ولى اين جوابها درست نيست ، زيرا هر كار انسان در دنباله ى محرّك داخلى و جنبش درونى او است ، و البتّه آن محرّك داخلى از جانب خدا و بآفرينش خداوند پيدا مىشود ، پس هر گناه و كفر يا ايمان و عبادت . و همچنين كليه ى حركات و سكنات انسان در دنباله ى آن است كه خداوند در دل آدمى آن را آرايش داده است .\r\nتفسير عبده : يعنى همانطور كه تعصّب مشركين براى بتهاشان وادار مىكند كه مرتكب هر خلاف و عمل زشت بشوند ، روش ما در آفرينش و خلقت انسان چنين است كه آنچه عادت كرده‌اند و خوى پدر و مادرىشان بوده است دوست دارند و هم آنچه خود اختراع و رسم كرده‌اند چون وابسته ى به آنها است چه از تقليد ديگران گرفته باشند يا با علم و استدلال در هر صورت در نظرشان پسنديده است ، پس زينت و جلوه ى عمل مردم در نظرشان خواه بواسطه ى انس و عادت و تقليد از گذشتگان باشد ، يا بواسطه ى فكر و مصلحت خودشان باشد ، در هر دو فرض نتيجه ى عمل اختيارى است نه اجبارى ، و مقصود از اين كه خدا ايمان و خير را در دل بعضى آفريد و در دل دسته اى ديگر كفر و شرّ را ، نه آن است كه آنها از غرائز خلقى و جزء سرشت و نهاد آدمى است ، بلكه مقصود اين است كه در نتيجه ى آنچه خود ميكنند اين زشتى و خوبى در نظرشان جلوه گر مىشود ، و اگر در سرشت هر كس كفر و يا ديگر بديها معين شده باشد بايستى كليه ى وسائل تربيتى از پيغمبر و كتاب و رهنما همگى لغو و بيهوده باشد ، و تفاوت ميان مردم خوب و بد در اصل خلقت باشد مانند تفاوت\r\n","description":"","footnote":"","page_name":" 526 ","page_number":526},
  {"content":"\r\nشياطين و ملائكه ، در صورتى كه چنين چيز متصوّر نيست .\r\n« ثُمَّ إِلى رَبِّهِمْ مَرْجِعُهُمْ » 109 ، روح البيان : در تأويلات نجميّه است : يعنى براى مردم نيكو رفتار كارشانرا آراسته كرديم ، و براى بدرفتاران هم كارشانرا جلوه داديم تا بقدمهاى اين اعمال هر دو دسته راه خود را بپيمايند و برسند به - جايگاه اصلى خود ، يا بقدم صلاح طريق لطف و مرحمت حقّ را طى ميكنند ، و از فضل و احسان حقّ خبردار ميشوند كه خود نيكوكار بوده‌اند . و يا با گامهاى مخالفت راه هلاكت و قهر يزدانى طى ميكنند ، و از عدل الهى و زيانكارى خود خبردار مى - شوند كه چه قدر بدكار و زشت عمل بوده‌اند .\r\n« إِنَّمَا الآياتُ عِنْدَ اللَّه » 110 فخر : در كلمه ى « عند » چند معنى گفته‌اند : 1 - يعنى اين آيات مختصّ بقدرت خداوند است و از ديگرى نمودار نميشود .\r\n2 - علم بنتيجه ى اين آيات نزد خداوند است و مختصّ به او كه فائده ى منظور از آنها حاصل مىشود يا نه ، و او ميداند كه اگر اين معجزات و آيات نمودار شد كافران مؤمن ميشوند يا نه و نظير اين معنى است كلمه ى « عند » در اين آيه : « وَعِنْدَه مَفاتِحُ الْغَيْبِ » 3 - يعنى : هر گاه خدا بخواهد ميتواند ايجاد كند ، نظير اين آيه « وَإِنْ مِنْ شَيْءٍ إِلَّا عِنْدَنا خَزائِنُه » يعنى ذخيره ى همه چيز نزد خدا است « وَما يُشْعِرُكُمْ » - مجمع :\r\nمجاهد و ابن زيد گفته‌اند : روى سخن با كافران است ، يعنى شما كافران از كجا معلوم داريد كه اگر آيت و معجزاتى نمودار شد ، فرّاء و ديگران گفته‌اند : مقصود مؤمنين است كه مىپنداشتند اگر آيتى برسد آنها مسلمان ميشوند ، از اين جهت گفته شده است كه شما مؤمنين چه خبر داريد .\r\n« أَنَّها إِذا جاءَتْ لا يُؤْمِنُونَ » 110 طبرى : بعضى قاريهاى مكّه و بصره با كسر همزه ى « إنّها » خوانده‌اند ، و مجاهد و ابن جريج چنين معنى كرده‌اند : اوّل روى سخن با كافران شده است كه شما از كجا ميدانيد اگر آيه رسيد مؤمن ميشويد آنگاه جمله آغاز شده است بتوصيف كافران كه آنها مؤمن نميشوند اگرچه آيه برسد . و بقيّه ى قاريها با فتح همزه ى « أنّها » خوانده‌اند و گفته‌اند روى سخن با مؤمنين است و\r\n","description":"","footnote":"","page_name":" 527 ","page_number":527},
  {"content":"\r\n\r\nمعنى اين است : اى مؤمنين شما خبر نداريد كه اگر آيت و معجزه باشد باز هم آن كافران مؤمن نميشنوند .\r\nفخر : چند مطلب در اين جمله ها دارد كه براى آسانى از يكديگر جدا ميكنيم :\r\n1 - ابو علىّ گفته است : كلمه ى « ما » در جمله ى پيش براى استفهام است و معنى اين است : چه خبر از ايمان آنها داريد ؟ بر فرض آيتى برسد ، مؤمن نمىشوند .\r\n2 - ابن كثير و ابو عمرو « انّها » با كسر همزه خوانده‌اند و اين قرائت خوب است و معنى چنين است : شما خبر نداريد كه آنها چه خواهند كرد دوباره مطلب آغاز شده است : همانا اگر آيتى برسد مؤمن نميشوند . 3 - ديگر قاريها با فتح همزه ى « أَنَّها » قرائت كرده‌اند ، و با اين قرائت دو معنى شده است : اوّل - خليل بن احمد نحوى گفته است : « انّ » بمعنى « لعلّ » يعنى شايد و اميد است مىباشد ، پس چنين معنى مىشود : شما نميدانيد ، شايد پس از آمدن آيه مؤمن نشوند ، و زمخشرى در كشّاف گفته است : ابىّ بن كعب بجاى « انّها » « لعلَّها » قرائت كرده است و اين قرائت تقويت مىكند اين معنى كه خليل گفته است . معنى دوّم كه خليل ضعيف پنداشته است ، آن است كه كلمه ى « لا » زيادى وصله باشد و چنين معنى شود : شما چه مى - دانيد كه اگر آيتى آيد آنها مؤمن ميشوند ، و استعمال لاى زيادى در شعر و قرآن زياد است ، 4 - جمله ى « لا يُؤْمِنُونَ » با ياء خوانده‌اند ، و معنى آن است كه آنها مؤمن نميشوند ، و اين قرائت بهتر است چون با جمله ى جلو سازگارتر است كه معنى چنين باشد : شما مؤمنين چه ميدانيد ، شايد اگر آيه بيايد باز هم آنها مؤمن نشوند ، و حمزه و ابن عامر با تاء خوانده‌اند ، و معنى اين است كه شما مؤمن نميشويد . و مقصود آنهائى هستند كه سوگند ياد كردند : اگر آيتى آمد ما مؤمن ميشويم و زمينه ى سخن عوض شده از گفتگوى غايب بخطاب ، و روى سخن با حاضرين شد ، و مجاهد و ابن زيد گفته‌اند : از « وَما يُشْعِرُكُمْ » روى سخن با كافران است ، و مجاهد چنين معنى كرده :\r\nكى بشما خبر داده است كه اگر آيتى آمد شما مؤمن ميشويد ؟\r\n« وَنُقَلِّبُ أَفْئِدَتَهُمْ » 111 مجمع : در مقصود از اين جمله دو قول است : 1 - چون\r\n","description":"","footnote":"","page_name":" 528 ","page_number":528},
  {"content":"\r\nمؤمن نميشوند دل و چشمشان را روى آتش جهنّم وارونه ميداريم ، 2 - دل و چشم - شان را بحيرت و سرگردانى بر ميگردانيم .\r\nفخر : يعنى چون آن آيات كه خود خواسته‌اند برسد ، آنها مىفهمند كه اين آيات علامت درست و كامل است بر راستى پيغمبر ، ولى چون دلها و چشمها از قضاوت صحيح كند و منحرف شده است ، بكفر خود باقى ميمانند و از اين آيات استفاده نمىكنند .\r\nتفسير عبده : يعنى شما نميدانيد كه چون آيتى برسد ، دلهاى آنها بافكار و تأويلات زير و زبر مىشود و چشمهاشان در توهّم و خيالات دور مىزند همانطور كه از اوّل آنچه ديده‌اند و شنيده‌اند نپذيرفته‌اند .\r\n« كَما لَمْ يُؤْمِنُوا بِه أَوَّلَ مَرَّةٍ » 111 مجمع : بعضى گفته‌اند : يعنى ايمان به - پيغمبر نياوردند ، بعضى گفتند : يعنى مؤمن به قرآن نشدند ، و مقصود از اوّل مرّة عالم دنيا است و معنى آن متمّم جمله ى جلو است به اين طور كه دل و چشم آنها را بر آتش جهنّم زير و زبر ميكنيم همانطور كه آنها در مرتبه ى قبل از اين كه در دنيا بودند مؤمن نشدند ، ما هم اينجا سزاى آنها را ميدهيم كه دل و چشمشانرا بر آتش زير و زبر ميكنيم ، و بعضى گفته‌اند : يعنى اگر آنها را به دنيا برگردانيم باز هم مؤمن نميشوند چنان كه در آن دوره كه بودند مؤمن نشدند ، و مجاهد و ابن عبّاس گفته‌اند : يعنى شما چه ميدانيد ، اگر آيتى برسد آنها مؤمن نميشوند ، چنان كه مرتبه ى اوّل مؤمن نشدند .\r\n« وَنَذَرُهُمْ » 111 فخر : جبّائى گفته است : يعنى جلوگير از خواسته هاشان نميشويم ، و زود هلاك نميكنيم آنها را كه از كفر و شرك عاجز شوند بلكه مهلت مى - دهيم كه آنچه به اختيار و ميل خود ميخواهند بكنند .\r\nروح البيان : جهت اينكه گفته شده است : آنها را در حيرت و سرگردانى ميگذاريم آن است كه استعداد و لياقت خود را نابود كرده‌اند و از حق رو گردان شده - اند ، و البتّه اگر دل بحقّ و حقيقت ميداشتند بدين صورت در نميآمدند ، پس لطف\r\n","description":"","footnote":"","page_name":" 529 ","page_number":529},
  {"content":"\r\nحقّ در دل سنگ آنها راه نداشته است كه چنين شده‌اند .\r\nسخن ما : 1 - آيت اوّل « وَلا تَسُبُّوا الَّذِينَ تا آخر » شايد علاوه بر راهنمائى مردم آن روز مقصود اين باشد كه با هر دسته و ملت مخالف خود كه انسان رو برو مى - شود نبايد با بيخردى و تعصب آنها را بيازارد كه موجب عداوت و تشديد مخالفت - شود ، و جمله ى « كَذلِكَ زَيَّنَّا » ممكن است براى تثبيت همين مطلب باشد كه آنچه آن ديگرى فكر و كار دارد براى خودش پسنديده است و معارضه و آزار ، كسى را اصلاح نميكند و از كار و فكرش باز نميدارد و نتيجه ى زشت و زيبائى هر كس در عالم ديگر برايش نمودار مىشود .\r\n2 - آيت آخر « وَنُقَلِّبُ أَفْئِدَتَهُمْ تا آخر » شايد اشاره باشد بيك ميل عمومى بشر كه اگر آدمى در فكر و عمل خود بسوئى متوجه شد و چيزى را انتخاب كرد بر خود او و رهبران او بسيار دشوار است كه بتوانند آن مسير و روش كار را عوض كنند ، يك مثل و نمونه ى كوچك : متجاوز از بيست سال است وزارت بهدارى از خزانه ى حمّام جلوگيرى مىكند ، در اين عمل دولت ، حمّاميها و مردم بانواع و اقسام مبارزه كرده‌اند ، تا اينكه با سختى خزانه ها را بستند ، آخرين مبارزه به اين صورت شد كه در روزهاى تعطيل چون بازرسها موظَّف برسيدگى نيستند در بند كوچكى از جلو خزانه باز مى - كنند ، تا هر كس مايل بخزانه باشد آنجا برود در يكى از اين روزهاى تعطيل يك نفر كه عمر زياد نداشته و مستخدم دولتى و تحصيل كرده شمرده ميشده بموجب خوى كهن سال پدر مادرى بخزانه رفته است و چون بواسطه بسته بودن جلو بخار آن زياد است بيچاره خود را نابود كرده است ، و اگر به خوى و روش مردم دقيق شويم همه روزه هزاران نمونه از آن را مىبينيم كه مردم تحصيل كرده و باسواد هم از اين ميل نفسانى و گرفتارى به عادت و تقليد بدور نيستند و هزاران زيان مادى و معنوى را بر خود هموار ميكنند چون از عادت و تقليد خود نميخواهند دست بردارند .\r\n","description":"","footnote":"","page_name":" 530 ","page_number":530},
  {"content":"\r\n\r\n[ سوره الأنعام ( 6 ) : آيات 111 تا 113 
  ]\r\nوَ لَوْ أَنَّنا نَزَّلْنا إِلَيْهِمُ الْمَلائِكَةَ وَكَلَّمَهُمُ الْمَوْتى وَحَشَرْنا عَلَيْهِمْ كُلَّ شَيْءٍ قُبُلًا ما كانُوا لِيُؤْمِنُوا إِلَّا أَنْ يَشاءَ اللَّه وَلكِنَّ أَكْثَرَهُمْ يَجْهَلُونَ ( 111 ) وَكَذلِكَ جَعَلْنا لِكُلِّ نَبِيٍّ عَدُوًّا شَياطِينَ الإِنْسِ وَالْجِنِّ يُوحِي بَعْضُهُمْ إِلى بَعْضٍ زُخْرُفَ الْقَوْلِ غُرُوراً وَلَوْ شاءَ رَبُّكَ ما فَعَلُوه فَذَرْهُمْ وَما يَفْتَرُونَ ( 112 ) وَلِتَصْغى إِلَيْه أَفْئِدَةُ الَّذِينَ لا يُؤْمِنُونَ بِالآخِرَةِ وَلِيَرْضَوْه وَلِيَقْتَرِفُوا ما هُمْ مُقْتَرِفُونَ ( 113 )\r\nمعنى لغات : حشرنا - از مصدر حشر بمعنى فراهم كردن مردم ، از وطن بيرون كردن از جائى به جائى منتقل كردن . قبلا - جلو و اوّل زمان ، پائين و اصل كوه رو برو و مواجه ، زخرف طلا ، زيبائى هر چيز ، و سخن بيهوده ، انواع گياه زمين ، لتصغى از مصدر صغو بفتح بمعنى ميل و توجّه كردن ، ليقترفوا - از مصدر اقتراف بمعنى بچنگ آوردن و مرتكب گناه شدن .\r\nترجمه :\r\nو [ اين كافران چنان بدانديش بوند 
  ] كه اگر فرشتگان بسوى - شان فرو فرستيم و مردگان با آنان سخن گويند و هر چيز گذشته را بر سرشان فراهم كنيم آماده ى پذيرش حقّ نيستند مگر سرنوشت خدا باشد ولى بيشترشان نادان بوند . و به اين گونه\r\n113 [ سرسختى كافران با پيغمبر 
  ] دشمنانى از ديو و آدمى براى هر پيغمبر درست كرديم كه هر يك شان بگول زدن و سخنانى دلفريب بنهانى با ديگرى شان مىگفت [ و وادار بدشمنى مىكرد 
  ] و اگر پروردگار تو بسرنوشت كرده بود نه چنين مىكردند . پس اين كافران را هم با دروغ شان به خود گذار ،\r\n114 تا همانا آن كسان كه رستاخيز باور ندارند دلداده ى آن گونه سخنان بوند و آن را بپسندند و سرگرم آن باشند كه بچنگ ميآورند .\r\nسخن مفسّرين : « إِلَّا أَنْ يَشاءَ اللَّه » 112 - مجمع : از اهل بيت روايت شده است : يعنى مگر خداى بخواهد مجبورشان كند بر اسلام و گر نه با ميل خود اسلام\r\n","description":"","footnote":"","page_name":" 531 ","page_number":531},
  {"content":"\r\n\r\nنمىپذيرند .\r\nفخر : ظاهر اين جمله مىفهماند كه خداوند نخواسته است آنها مؤمن شوند . و ممكن است به اين صورت تعبير كنيم كه خداوند از همه ميخواهد كه به اختيار خود مؤمن باشند ، و از هيچكس ايمان اجبارى نخواسته است ، پس معنى جمله - چنين است كه بميل خود و خواست اختيارى خدا مؤمن نميشوند ، مگر بخواست اجبارى خداوند .\r\n« وَلكِنَّ أَكْثَرَهُمْ يَجْهَلُونَ » 112 مجمع : يعنى جاهل بقدرت خداوند هستند و بعضى گفته‌اند : يعنى جاهل هستند كه هر معجزه اى برسد باز هم مؤمن نمى - شوند ، و ديگران گفته‌اند : يعنى نميدانند چه چيز مطالبه كنند و مصلحت در چه چيز است و چيزهاى بيهوده و لغو ميخواهند و سخن جاهلان ميگويند .\r\nتفسير عبده : بعضى مفسّرين معتقد شده‌اند كه مقصود مؤمنين هستند كه نميدانند اين كافران به هيچ رو مؤمن نميشوند و آرزو دارند آيات برسد كه موجب ايمان آنها بشود .\r\n« جَعَلْنا لِكُلِّ نَبِيٍّ عَدُوًّا شَياطِينَ الإِنْسِ وَالْجِنِّ » 113 تفسير عبده : عكرمه و سدّى گفته‌اند : شياطين انس آنها هستند كه مردم را گمراه مىكنند و شياطين جنّ آنها كه جنّيان را گول ميزنند و هر دو دسته از نسل ابليس هستند ، از مجاهد ، و قتاده و حسن بصرى نقل شده است : آدمها شيطان دارند و جنّ هم شيطان دارد و ابن عبّاس گفته است : هر متكبّر متجاوز نافرمان شيطان است خواه آدمى باشد يا جنّى . و معنى جمله اين است كه ما براى هر پيغمبرى دشمنى از شيطان انس و جنّ قرار داديم ، و مقصود از اين قرار دادن اين است كه سرنوشت خداوند بر مردم اين چنين است كه افراد سركش نافرمان متعصّب بموجب جمود و بدخوئى خود پيوسته دشمن هستند با هر كس كه به راه حقّ و حقيقت آنها را دعوت كند . و همين طور است رسم همه ى مردمى كه با يكديگر تضادّ منافع دارند ، و يكى بر خلاف ديگرى تبليغ مى - كند ، ولى نسبت دشمنى به آن طرف داده مىشود كه با حقّ معارضه مىكند و بر خلاف\r\n","description":"","footnote":"","page_name":" 532 ","page_number":532},
  {"content":"\r\n\r\nطرف خود تبليغ مىكند و آن كه به راه راست ميرود و مردم را مىبرد نمىشود نسبت دشمنى به او داد ، چون او خير خواه است و صلاح طرف خود را مىخواهد و البتّه همه مردم منحرف از حقّ و كج انديش ، دشمن و معارض با رهبران بحقّ و موذى دوستان حقيقت نيستند و فقطَّ آنهائى دشمن حقّ و مؤذى رهبران آن هستند كه جاه طلبى و مال دوستى چشم و گوش آنها را كر و كور كرده است ، و مثل درندگان و سگان شكارى بخونخوارى و آزار خوى گرفته‌اند ، و همين دسته مردم هستند كه شيطانند و مفسد ديگران چه از انس ظاهر يا از جنّ مخفى و باطنى باشند ، و جهت اينكه اشخاص بدذات و شرور با نيكان و مردم خيرخواه دشمنى دارند ، همان است كه علماى اجتماع ، سنّت تنازع بقا مينامند ، و بجنگ و كشتار و عاقبت بانتخاب انسب خاتمه مىشود ، كه حقّ و حقيقت و آنچه بهتر و برتر است باقى ميماند ، و آنچه باطل است و بيهوده نابود مىشود ، چنان كه در سوره ى رعد فرموده است : « فَأَمَّا الزَّبَدُ فَيَذْهَبُ جُفاءً وَأَمَّا ما يَنْفَعُ النَّاسَ فَيَمْكُثُ فِي الأَرْضِ » .\r\n« يُوحِي بَعْضُهُمْ تا آخر آيه » 113 عبده : يعنى از طريق پوشيده و مرموز و سريع ، اشاره مانند ، با كلماتى كه عيبش پوشيده است و ظاهرش آراسته است ، ميفريبند ، و از حقيقت بباطل و موهوم متوجّه مىكند .\r\nكليد فهم قرآن ص 85 : اين آيه از متشابهاتى است كه به ظاهر مىفهماند :\r\nخدا شيطان آفريده تا مردم را گمراه كند پس آدمى در گناهكارى به اختيار خود نيست و البتّه براى فهم اين آيه بايستى به آن آيات مراجعه كرد كه معنى آن روشن است و از محكمات است مثل « وَما أُبَرِّئُ نَفْسِي إِنَّ النَّفْسَ لأَمَّارَةٌ بِالسُّوءِ » كه مىفهماند نفس بدخوى آدمى او را وادار ببدى مىكند و مثل اين آيه « هَلْ أُنَبِّئُكُمْ عَلى مَنْ تَنَزَّلُ الشَّياطِينُ تَنَزَّلُ عَلى كُلِّ أَفَّاكٍ أَثِيمٍ » كه مىفهماند شيطان با مردم گناهكار و دروغگو سر و كار دارد . ج 19 شعراء آيت 221 10 ه .\r\n« فَذَرْهُمْ » 113 فخر : قاضى گفته است : اين جمله وسيله ى تخويف و تهديد سخت است براى كافران و نويد و اميدوارى است براى مؤمنين ، و هم موجب آرامش\r\n","description":"","footnote":"","page_name":" 533 ","page_number":533},
  {"content":"\r\nدل پيغمبر است كه مخالفينش گرفتار خواهند شد و در برابر صبر و زحمت ، مزدش بيش و ثوابش افزون مىشود .\r\n« وَلِتَصْغى إِلَيْه تا آخر » 114 فخر : جبّائى گفته است مقصود از اين چند جمله فرمان است به ظاهر و منع و تهديد است در معنى و نتيجه اين است : كافران گوش فرا دهند و بپسندند و آنچه ميخواهند بكنند تا بعاقبت بد كار خود گرفتار شوند ، كعبى گفته است : لام بمعنى عاقبت و نتيجه است و معنى اين است كه نتيجه ى بدى كار و فكر اين است كه بهر سخن گوش فرا دهند و بپسندند و آنچه ميخواهند بكنند ، و ابو مسلم گفته است : اين جمله ها علَّت است براى « يُوحِي بَعْضُهُمْ إِلى بَعْضٍ زُخْرُفَ الْقَوْلِ » و نتيجه چنين است : بيكدگر سخنان آراسته بباطل الهام مى - كنند تا مردم بىايمان بشنوند و بپذيرند و آنچه بخواهند بكنند .\r\nسخن ما : در هر سه آيه كفر و دين مردم وابسته بسر نوشت و مشيّت و خواست خداوند شده است ، البتّه در دو آيت جلو تصريح به اين مطلب شده است و در آيت آخر جمله ى « وَلِتَصْغى تا آخر » بطور اشاره فهمانده شده است ، در مجمع البيان نوشته است : جمله ى « إِلَّا أَنْ يَشاءَ اللَّه » ميفهماند كه اراده ى خدا حادث و پديده است كه گاه هست و گاه نيست ، چون معنى « الَّا » همين است كه آنها با اين وسائل مؤمن نميشوند مگر حادثه ى ديگرى نمودار شود كه خواست و اراده ى خداوند است البتّه اين درست نيست كه در اصل آفرينش و پديد آرنده ى جهان تغيير و شدن و نشدن توهّم شود . پس بايستى بگوئيم : كليه ى آفرينش و خلقت خواه كهكشانها و كرات آسمانى باشند يا كوهها و درياهاى زمين و يا يك پشه و يك سلول همگى يك نمودارى از قدرت لا يزال هستند كه پيوسته در تغيير و تبديل هستند ، البتّه اين تغيير در آن بزرگها در چندين ميليونها سال انجام مىشود و در كوچكها زودتر تا پشه و سلول و يك ميكرب كه در آنى موجود و نابود مىشود ، و معلوم است كه اين تغيير و پيدايش صورتى و شكلى پس از نابود شدن يك صورت و شكل ديگر است كه بموجب همان قدرت لا يزال و در فرمان او براى هميشه هست و بوده است و خواهد\r\n","description":"","footnote":"","page_name":" 534 ","page_number":534},
  {"content":"\r\n\r\nبود ، پس ممكن نيست چيزى از آفرينش كم يا افزوده شود ، چون مرز و حدّى براى عالم نيست و آفرينش پايان ندارد و آفريننده تعدّد ندارد كه از آن يك به اين يك كم و زياد شود و برود و بيايد ، بنابراين آن قدرت لا يزال كم و زياد و حدوث و پيدايش ندارد كه هر چه اين گونه عوارض تصوّر شود نقص در قدرت است ، و آنچه به كلمه مشيّت ، و اراده و خواستن و نخواستن در قرآن و يا حديث ديده مىشود براى مردم است ، و نمودارى در نظر انسان ، و جمله ى « إِلَّا أَنْ يَشاءَ اللَّه » مقصود آن است كه مگر ايمان كافران در اراده ى خدا و سرنوشت و تقدير لا يزال بوده باشد تا ممكن شود كه در آينده آن را ببينند و مكشوف شود كه مشيّت و اراده بر ايمان آنها بوده است و گر نه بىاراده ى حقّ و سرنوشت ابدى آنها مؤمن نميشوند ، و جهت اين طور تعبير شايد اين باشد كه به اين اظهارات و معجزه خواستن آنها نبايد مغرور شد زيرا كه اين كافران خود را از حقيقت محروم ميدارند و از قدم اوّل پى حقّ نرفته‌اند كه اين بهانه جوئيها را مىكنند و تسليم بحقّ و حقيقت نميشوند مگر سرنوشت اصلى آنها و مشيّت حقّ نسبت به آنها ايمان باشد كه در آينده تغيير حالت بدهند و مؤمن شوند .\r\n[ سوره الأنعام ( 6 ) : آيات 114 تا 115 
  ]\r\nأَ فَغَيْرَ اللَّه أَبْتَغِي حَكَماً وَهُوَ الَّذِي أَنْزَلَ إِلَيْكُمُ الْكِتابَ مُفَصَّلًا وَالَّذِينَ آتَيْناهُمُ الْكِتابَ يَعْلَمُونَ أَنَّه مُنَزَّلٌ مِنْ رَبِّكَ بِالْحَقِّ فَلا تَكُونَنَّ مِنَ الْمُمْتَرِينَ ( 114 ) وَتَمَّتْ كَلِمَةُ رَبِّكَ صِدْقاً وَعَدْلًا لا مُبَدِّلَ لِكَلِماتِه وَهُوَ السَّمِيعُ الْعَلِيمُ ( 115 )\r\nمعنى لغات : حكم - آنكه حكمش روان است و فصل خصومت مىكند ، مفصّلا از مصدر تفصيل بمعنى بيان كردن و روشن نمودن كلام ، چيزيرا بقسمتهاى جدا و متمايز از هم تقسيم كردن . ممترين - از مصدر امتراء بمعنى شكّ كردن .\r\nترجمه :\r\n[ و تو به اين بيدينان بگو : 
  ] 115 آيا جز خدا داورى بجويم با اينكه او كسى است كه قرآن را نمودار و جدا جدا براى شما فرستاد . البتّه كسانى كه به آنان كتاب آسمانى داديم دانند كه قرآن ز سوى پروردگار تو بدرستى و استوارى فرود\r\n","description":"","footnote":"","page_name":" 535 ","page_number":535},
  {"content":"\r\n\r\nآمده . پس اى آدمى چو ديگران در آن دو دل مباش\r\n116 كه سخن پروردگار تو پر است از درستى و راستى كه به هيچ روى كسى سخن او دگرگون نتواند كرد او شنوا است و دانا .\r\nسخن مفسّرين : « أَبْتَغِي حَكَماً » 115 مجمع : حكم با حاكم بيك معنى است با اين تفاوت كه حكم آن كس است كه شايسته است نزدش بحكومت بروند ، ولى حاكم ممكن است نالايق باشد . ابو الفتوح نوشته است : معنى آيه تقريع و ملامت ايشان است بر آنكه توقّع كردند رسول عليه السّلام با ايشان بسازد و بر حكمى كه ايشان كنند رضا دهد .\r\n« مُفَصَّلًا » 115 ابو الفتوح : يعنى مشروح است كه در آن اشتباه نميشود ، و لغز و معمى نيست ، معانى مفصّل با دلائل ملخّص آورده شده است ، و بعضى گفته‌اند :\r\nيعنى در آن فرق است ميان راست و دروغ و حسن بصرى گفته است : يعنى در آن گفته شده است : تفصيل حلال و حرام و راه راست و گمراهى و كفر و ايمان و شرايع و احكام .\r\n« وَالَّذِينَ آتَيْناهُمُ الْكِتابَ » مجمع البيان : يعنى علماى يهود و مسيحى كه بدين خود مؤمن و پارسا هستند . عطا گفته است : يعنى بزرگان اصحاب پيغمبر و اصحاب بدر كه اهل قرآن هستند .\r\n« أَنَّه مُنَزَّلٌ » 115 مجمع : ابن عامر و حفص با تشديد خوانده‌اند و ديگران با تخفيف زاى قرائت كرده‌اند :\r\n« فَلا تَكُونَنَّ مِنَ الْمُمْتَرِينَ » 115 مجمع : خطاب و روى سخن با پيغمبر است ، و مقصود مردم است كه در شكّ و دو دلى نباشند ، و بعضى گفته‌اند : روى سخن با امّت و هر شنونده است ، يعنى اى انسان كه ميشنوى شكّ مكن ، ابو مسلم گفته است :\r\nمقصود خطاب پيغمبر است براى شرح صدر و زيادى يقين و آرامش دل آن حضرت .\r\nفخر : يعنى ترديد نكن كه اهل كتاب ميدانند قرآن از جانب خدا است ، و ممكن است مقصود اين باشد كه چون دلائل پيغمبرى نمودار شد بر هيچ فردى جايز نيست كه شكّ كند و دو دل باشد .\r\n","description":"","footnote":"","page_name":" 536 ","page_number":536},
  {"content":"\r\n« وَتَمَّتْ كَلِمَةُ رَبِّكَ » 116 مجمع : يعنى قرآن كامل شد بطورى كه كسى را نرسد بر آن بيفزايد و يا بكاهد ، و اين قول قتاده و ديگران است ، بعضى گفته‌اند : يعنى بتدريج نازل شد تا كامل شد بمقتضاى حكمت و مصلحت روز ، و ابو مسلم گفته است :\r\nمقصود دين خدا است كه كامل شده است ، مثل اين آيه « وَكَلِمَةُ اللَّه هِيَ الْعُلْيا » و بعضى گفته‌اند : يعنى حجّت خدا بر خلق تمام است ، قاريهاى عراق « كلمة » خوانده و بقيّه ى قاريها « كلمات » به صورت جمع خوانده‌اند .\r\nابو الفتوح : نوشته است : مراد به كلمه و كلمات وعد است و وعيد كه خداى تعالى كرد كه به ثواب و عقاب كه در آن تغيير و تبديل نباشد .\r\nتأويلات : يعنى فرمان ازلى خداوند كامل و تمام است در آنچه حكم كرده است و سرنوشت هر كس را معيّن نموده است كه كافر باشد يا مؤمن شود ، با كسى دوست باشد يا دشمن و آن قطعى است و راست و مطابق با آنچه در آينده نمودار خواهد شد بموجب استعداد هر كس به اندازه ى حال او با كمال عدالت و تناسب كه خلاف در آن راه ندارد .\r\nفخر : در معنى اين جمله چند احتمال است : 1 - يعنى كافى و وافى است به آنچه تا قيامت مردم محتاج هستند ، هم از نيازمنديهاى علمى و هم عملى . 2 - در ازل حكم خداوند ثابت است و پيدايش و دگرگونى در آن نيست ، پس آنچه صادر شده است تمام است و زيادى بر آن ممتنع ، و همين معنى مقصود پيغمبر است ، در اين فرموده ى آن حضرت « جفّ القلم بما هو كائن الى يوم القيامة » .\r\n« صِدْقاً وَعَدْلًا » 116 مجمع : مقصود از صدق اخبار قرآن است كه دروغ در آن راه ندارد ، و عدل يعنى : احكام و مقررّات قرآن .\r\n« لا مُبَدِّلَ لِكَلِماتِه » 116 مجمع : قتاده گفته است : يعنى كس نتواند حكم خدا را دگرگون كند ، و اگرچه تغيير بلفظ ممكن است مانند تورات و انجيل كه يهودى و مسيحى كرد ولى آن گونه عمل از ارزش اصلى كم نميكند ، و بعضى فرمان خدا و دستور دين معنى كرده‌اند ، مانند فرموده ى پيغمبر براى زنها « انّهنّ عوان\r\n","description":"","footnote":"","page_name":" 537 ","page_number":537},
  {"content":"\r\n\r\n\r\nعندكم استحللتم فروجهنّ بكلمة اللَّه « يعنى آنها نزد شما خوار و بيچاره هستند كه به حكم خدا آميزش با ايشان را برخود حلال كرديد ، و بعضى گفته‌اند : مقصود عقاب و آزار خداوند است ، كه دگرگون نميشود ، و ديگرى گفته است : يعنى قرآن محفوظ از تغيير است ، و نميتوان كلمات را به احكام معنى كرد ، چون قابل نسخ بوده است .\r\nفخر : براى اين جمله چند معنى محتمل است : 1 - چون كافران بر بطلان قرآن كوشش ميكردند كه با هر زبان و بيان ممكن شود جلو حقّ و درستى آن را ببندند معنى اين جمله چنين است كه قرآن تمامتر و كاملتر معجزه و شاهد صدق بر درستى و راستى پيغمبر ( ص ) است و هيچ تغيير و ترديد در آن راه ندارد و كوشش مخالفين به آن اثر ندارد چون دلالت و رهبرى قرآن ظاهر است و قوى و با جلوه و پايدار 2 - يعنى كسى نميتواند آن را تحريف كند و جاى جمله ها را عوض نمايد ، چنان كه در قرآن گفته شده است « وَإِنَّا لَه لَحافِظُونَ » 3 - يعنى : اختلاف و تناقض در آن نيست چنان كه در آيت ديگر است « لَوْ كانَ مِنْ عِنْدِ غَيْرِ اللَّه لَوَجَدُوا فِيه اخْتِلافاً كَثِيراً » يعنى اگر قرآن از جانب خدا نبود ، اختلاف در آن بسيار بود ، 4 - يعنى احكام خداوند قابل تبديل نيست چون ازلى است ، و البتّه آنچه در بينهايت بوده است تغيير پذير نيست ، و اين معنى يكى از اصول معتبر در اثبات جبر است ، چون پس از حكم بر زيد بشقاوت و بر عمرو بسعادت و اظهار اينكه كلمات خدا تغييرپذير نيست پس ممكن نيست بدبخت خوشبخت شود ، و خوشبخت بدبخت گردد ، كه « السّعيد من سعد في بطن امّه و الشّقي من شقي في بطن امّه » يعنى خوشبخت در شكم مادر خوشبخت بوده است و بدبخت هم از آنجا . «\r\n\r\n","description":"","footnote":"\r\n( 1 ) اينكه احكام خداوند تبديل و تغييرپذير نيست صحيح است لكن شقاوت و سعادت افراد مطلب ديگرى است و نميتوان گفت خداوند حكم بسعادت يا شقاوت كسى كرده و اين حكم تخلف پذير نيست زيرا از كجا يافته‌ايم كه خداوند در بارهء زيد يا عمرو چنين حكمى نموده آنچه مسلم است اينست كه خدا موجبات شقاوت و سعادت هر يك را بيان فرموده و انسان را عقل و اختيار داده و او را آزاد گذاشته تا هر راهى را كه برگزيد بتواند برود و آنچه حكم ) فرموده و حتمى است سر انجام هر كدام از روندگان اين دو طريق است يعنى اگر راه صواب رفت سعيد و اگر ناصواب شقى . و عبارت « السعيد من سعد - الخ » چنانچه كلام معصوم ( ع ) باشد معنايش اين نيست كه هر كس را خداوند حكم بشقاوت يا سعادتش كرده مجبور است و ناچار بسرنوشت محتوم خود ميرسد بلكه مراد اين است كه پروردگار عالم است بسرانجام هر يك از اين دو از همان ابتداء پيدايشش . و البتّه علم الهى علَّت نيست ، بلكه آنچه علَّت ميتوان شمرد اراده و مشيّت الهى است و بديهى است كه مفهوم علم با مفهوم اراده بسيار مباين است . و علم خداوند بر آن تعلق دارد كه در خارج بوقوع مىپيوندد هرطور كه باشد چه اختيارى و چه اضطرارى و چنانچه اختيارى بود جز او سزا دارد . ( مصحّح )\r\n","page_name":" 538 ","page_number":538},
  {"content":"\r\nسخن ما : آيت اول بوسيله ى دستور پيغمبر شايد براى رهبرى عموم مردم باشد كه چون خداوند علم و كتاب و وسيله ى پيدا كردن راه صلاح و فساد را ، در اختيار انسان گذاشت ، نبايد پى چيز ديگر برود و در كار خود شاك و مردد باشد ، و حكومت غير خدا يعنى تسليم شدن و دنبال رفتن به غير آنچه خدا رهنمائى كرده و وسيله ى خوشبختى و آسايش قرار داده است ، و اگر در اخلاق مردم دقت كنيم اشخاص متخلَّف از اين دستور زياد مىبينيم كه با بودن وسائل كار ، بسليقه ى كج خود راه بر خلاف عقل و دين و عموم عقلا پيش ميگيرند و سبب بدبختى خود و ديگران ميشوند ، 2 - جمله ى « وَالَّذِينَ آتَيْناهُمُ الْكِتابَ » شايد براى تأكيد و تثبيت مطلب اوّل باشد كه مردم كتابخوانده و تحصيل كرده ميدانند راههاى حق و درست را و بايستى گفتار و كردار آنها را دنبال كرد و آن كه خود اطَّلاع ندارد ، نبايد با محروميت برگذار كند بلكه به راه راست ديگران برود ، 3 - جمله و لا تكن من الممترين شايد بوسيله ى خطاب بپيغمبر براى تربيت مردم است كه با بودن وسايل راهنمائى و كتاب و علم نبايد انسان در كار زندگى مادى و معنوى خود شاك و دو دل باشد .\r\n4 - آيت دوم « وَتَمَّتْ كَلِمَةُ تا آخر » ميفهماند كه آنچه بموجب طبيعت و نهاد فطرى بشر براى او لازم است با درستى و راستى معين شده است و اين انحراف و كج - انديشى مردم مولود بىخردى و سوء رفتار خودشان است .\r\nپايان\r\n\r\n","description":"","footnote":"","page_name":" 539 ","page_number":539}
  ]