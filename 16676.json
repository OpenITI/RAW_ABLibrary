[
  {"content":"\r\n\r\nانديشه هاى اسلامى در بستر تاريخ\r\nنمانيدگى ولى فقيه در سپاه\r\nپژوهشكده تحقيقات اسلامى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nانديشه هاى اسلامى در بستر تاريخ\r\nكد : 5 / 203\r\nنويسندگان : حجج اسلام آقايان ابراهيم زاده ، رفيعى ، الهامى نيا ، حيدرى و قاسميان\r\nتهيه كننده : پژوهشكده تحقيقات اسلامى نمايندگى ولى فقيه در سپاه\r\nناشر : انتشارات تحسين\r\nليتوگرافى وچاپ صحافى : زيتون\r\nحروفچينى وصفحه آرايى : پژوهشكده تحقيقات اسلامى\r\nنوبت چاپ : اول\r\nتاريخ انتشار : پاييز 1382\r\nتيراژ : 4500\r\nشابك : 6 - 39 - 5879 - 964\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\nپيشگفتار\r\nانقلاب اسلامى ايران ، بزرگترين وعميق ترين انقلاب ارزشى و فكرى بود كه در عصر حاضر رخ داد .\r\nبنيانگذار اين نهضت مقدس اسلامى ، حضرت امام خمينى رضوان الله عليه با پيروى از حضرت سيد الشهداء عليه السلام و با كوتاه كردن دستهاى ستم و سلطه قدرتهاى استكبارى ونوكران آنان از كشور امام زمان ( عج ) به احياى سيره جد خود ، رسول الله - صلى الله عليه وآله - واصلاح امور امت وتحكيم پايه هاى حكومت اسلامى پرداخت و با دستهاى پرتوان خود ، نهالها ونهادهاى پرثمر را يكى پس از ديگرى در سرزمين حاصلخيز جامعهء اسلامى ايران بنا نهاد .\r\nسپاه پاسداران انقلاب اسلامى از خجسته نهادهايى است كه همزمان با شكل گيرى نظام مقدس اسلامى به دستور آن پير عارف ودورانديش تأسيس شد و رسالت عظيم پاسدارى از انقلاب اسلامى وارزشهاى الهى آن و دفاع از حريم ولايت فقيه را به عهده گرفت .\r\nتحقق اين مأموريت مهم وخطير ، در گرو برخوردارى اين نهاد مقدس از \" بينش اسلامى \" و \" آگاهى سياسى \" است كه \" آموزش \" يكى از راههاى تأمين كننده آن است .\r\nاز اين رو ، ارتقاء بينش اعتقادى - سياسى سپاه و \" تداوم آموزش \" براى اين نيروى نظامى مكتبى ، امرى ضرورى ونيازى اجتناب ناپذير است .\r\nولى امر مسلمانان جهان ، حضرت آية الله العظمى خامنه اى ،\r\n\" مدظله العالى \" خطاب به\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nنمايندهء خود در سپاه پاسداران انقلاب اسلامى چنين مى فرمايد :\r\nسپاه پاسداران انقلاب اسلامى يك نيروى انقلابى است كه بر پايهء دين وتقوا و درك و عمل انقلابى به وجود آمده و وظيفهءاساسى نمانيدهء اين جانب در آن عبارت از : نظارت مستمر بر حفظ واستحكام اين پايه اساسى وبرخورد با تخلفات وپيشگيرى از آنهاست . ( 1 )\r\nاهميت ونقش زيربنايى آموزش هاى عقيدتى - سياسى در حفظ واستحكام پايه هاى اعتقادى وبصيرتهاى سياسى موجب شد كه اين مهم در چارچوب \" نظام آموزشى \" جامع و فراگيرى تحقق يابد كه در برگيرندهء سطوح مختلف علمى و تخصصى پاسداران ، بسيجيان وسربازان باشد . با تشكيل نيروهاى پنجگانهء سپاه ، تصويب قانون استخدامى ونيز لحاظ عنصر عقيدتى - سياسى در كليهء درجات ، ادارهء آموزشهاى عقيدتى سياسى نمانيدگى ولى فقيه در سپاه \" نظام آموزش \" را هماهنگ با نظام آموزشى و خدمتى كاركنان سپاه تدوين و با اهداف زير براى اجراى آن برنامه ريزى كرده است :\r\n1 - تربيت نيروى مؤمن ومتعهد به ارزشهاى اسلام ناب محمدى صلى الله عليه وآله .\r\n2 - توسعه وتعميق دانش وبينش عقيدتى سياسى پاسداران .\r\n3 - ايجاد توانايى وانگيزهء فكرى ومعنوى در انجام وظايف ومأموريت هاى محوله .\r\nدر نظام آموزشى عقيدتى سياسى ، مباحث براساس تحصيلات كاركنان ، در دو سطح كلى يك و دو ارائه مى گردد . براى سطح يك ، آموزش عمومى و سه مرحله آموزش ضمن خدمت شامل\r\nشش دورهء تداوم آموزش و سه دورهء آموزش تخصصى ( تخصصى اوليه ، تخصصى تكميلى وسرپرستى ) در نظر گرفته شده است .\r\nسطح دو نيز شامل دوره هاى : كاردانى ، كارشناسى ، مقدماتى رسته اى ، عالى رسته اى ، دافوس ، عالى جنگ و چهار مرحله آموزش ضمن خدمت شامل شش دوره تداوم آموزش مىشود .\r\n\r\n\r\n","description":"","footnote":"\r\n1 - بخشى از حكم مقام معظم رهبرى به نماينده ولى فقيه در سپاه ( مورخه 6 / 4 / 69 ) .\r\n","page_name":" 10 ","page_number":10},
  {"content":"\r\n\r\nبراى هر يك از دوره ها كد مخصوصى در نظر گرفته شده است كه مشخص كننده سطح ، مرحله و دوره است . به عنوان مثال : در كد ( 4 / 102 ) رقم سمت چپ نشانگر سطح ، رقم وسط ، بيانگر مرحله ورقم سمت راست گوياى دوره است .\r\nاز آنجا كه دوره هاى عمومى ، تخصصى وسرپرستى مرحله ندارند ، رقم وسط با صفر مشخص شده است . به عنوان مثال كد \" 102 \" ، نشانگر سطح يك و دوره دوم از دوره هاى آموزش طولى است .\r\nنظام آموزشى در برگيرندهء هفت موضوع به شرح ذيل است :\r\n1 - اصول عقايد\r\n2 - اخلاق اسلامى\r\n3 - احكام\r\n4 - معارف قرآن\r\n5 - تاريخ اسلام\r\n6 - دانش سياسى - اجتماعى\r\n7 - نظام دفاى\r\nبا توجه به نوع موضوعات ، شمارهء هر موضوع نيز در پى شماره هر دوره ، پس از علامت مميز ( / ) مى آيد . براى مثال ، عدد 5 در شمارهء شناسهء \" 5 / 132 \" بيانگر آن است كه موضوع دورهء ياد شده \" تاريخ اسلام \" است .\r\nمسئوليت تهيه و تدوين متون آموزشى مورد نياز نمايندگى ولى فقيه در سپاه بر عهده پژوهشكده تحقيقات اسلامى است . متون مورد نظر با توجه به سطح معلومات وتخصص نيروهاى آموزشى و نوع و حوزهء مأموريت آنان ، در گروههاى تحقيقاتى پژوهشكده ، تدوين و پس از طى مراحل اعتبار بخشى محتوايى و شكلى زير نظر كارشناسان و صاحب نظران موضوع در سطح حوزه و دانشگاه به تأييد نماينده ولى فقيه در سپاه و يا نمايندهء ايشان مى رسد .\r\nكتاب حاضر با شمارهء ( كد ) 5 / 203 و شامل 16 درس از نظام آموزش هاى عقيدتى سياسى سپاه پاسداران انقلاب اسلامى است .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nپيشنهادها وتجربيات مربيان ارجمند وبرادران عزيز متربى راهگشا و مشوق ما در رفع كاستى هاى متون آموزشى خواهد بود . از خداوند متعال مى خواهيم كه روز به روز بر بينش و آگاهيهاى اسلامى ما بيفزايد و آنها را عميق تر سازد .\r\nمركز تحقيقاتى اسلامى\r\nنمايندگى ولى فقيه در سپاه\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمقدمه\r\nدين‌شناسى و آگاهى از دستورها و قوانين دينى از ضرورت و حسّاسيّت ويژه‌اى برخوردار است ؛ زيرا :\r\nمهم‌ترين آرمان يك انسان حقيقت‌جو ، سعادت و رستگارى حقيقى و زندگى جاودانى است كه جز در پرتو دين و دين‌دارى حاصل نمىشود .\r\nدين ، ماندگارترين و معتبرترين ميراث فرهنگى ما است كه از سوى پيامبران الهى و در رأس آنان پيامبر خاتم ( ص ) و جانشينان به حق ايشان و با جانفشانىهاى فراوان آن بزرگواران به دست ما رسيده است .\r\nاز اين رو ، پاسدارى و حفظ اين ميراث عظيم بر ما واجب است ؛ و اين مهم ، جز از راه آشنايى لازم با دين و آموزه‌هاى دينى و راه‌هاى مقابله با متجاوزان به حريم دين ميسر نمىشود .\r\nپيروزى انقلاب شكوهمند اسلامى در ايران و برپايى نظام دينى از يك سو مؤلفه‌هاى جديدى از قبيل رابطهء دين و حكومت ، دين و سياست ، دين و دنيا ، ولايت فقيه و ساير مقوله‌هاى مربوط به رهبرى دينى و حكومت اسلامى را فراروى ما گذاشته است ، كه هم به لحاظ اهميت و هم به دليل چالش‌ها و ترديدهايى كه در ارتباط اين‌گونه مسائل با يكديگر ايجاد كرده‌اند ، بازشناسى و آگاهى بر آنها را بسيار ضرورى ساخته است .\r\nاز سوى ديگر ، نظام جمهورى اسلامى ايران با ارائهء حكومت دينى با ساز و كارها و قوانين برخاسته از دين و شعارها و پيام‌هاى استقلال‌طلبى ، آزادىخواهى و استكبارستيزى ساختارى\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nجديد از حكومت را فراروى ملل مستضعف و مسلمان نهاده و نزديك است كه اين پيام رهايى بخش جهانگير شود ، و اين چيزى نيست كه خوشايند استكبار جهانى ، آمريكا و ساير قدرت‌هاى استعمارى غربى باشد . از اين رو ، به هر نحو ممكن مىخواهند از موفقيت و كارآمدى اين حكومت در همهء ابعاد ، به‌ويژه ابعاد اقتصادى و فرهنگى جلوگيرى كرده و در صورت امكان آن را براندازند .\r\nبر اين اساس دشمنان در راستاى تحقق نيّات پليد خود ، ابتدا از راه‌هاى نظامى و جنگ تحميلى وارد شدند و چون به نتيجهء دلخواه دست نيافتند ، هجوم فرهنگى و يا به فرمودهء رهبر معظم انقلاب اسلامى « شبيخون فرهنگى » را آغاز كردند و به همراه فريب‌خوردگان و وابستگان داخلى خود ، عرصهء فرهنگى اسلام رابه ميدان تاخت و تاز خود تبديل كرده و عقايد مردم ، به ويژه نسل جوان را در معرض تزلزل و ترديد قرار داده‌اند .\r\nبدين جهت ضرورى است نيروهاى مؤمن و انقلابى ، به ويژه بسيجيان مخلص ، اين سربازان جان بر كف اسلام و امام زمان ( عج ) با مسلح شدن به سلاح ايمان و آگاهىهاى دينى - فرهنگى ، هم خود از اين هجوم و شبيخون سنگين فرهنگى مصون بمانند و هم كسانى را كه در معرض آن قرار دارند با روشنگرىهاى خود نجات دهند .\r\nاز سويى ديگر خوش‌بينى نسبت به آينده جهان و انتظار ظهور مصلحى عدالت‌گستر از سلاله پيامبر بزرگ اسلام كه با ظهورش پرچم اصلاح عالم را بر دوش كشد و جور و تباهى را از صفحهء روزگار بزدايد و حكومت قسط و عدل برپا نمايد ، عامل مهمّى است كه شيفتگان حق و عدالت را براى تحقق چنين دولت حقّه‌اى به تلاش مضاعف وا دارد .\r\nآنچه تقديم شما پاسداران عزيز مىشود در راستاى تأمين اين نياز مهم و تحقق اين آرمان بزرگ شيعى است كه البته گام نخست آن به شمار مىرود و گام‌هاى بعدى به خواست خدا برداشته خواهد شد .\r\nمباحث كتاب از دو بخش تشكيل شده است . بخش نخست ، مباحثى پيرامون دين و شناخت آن و نيز نقش آن در زندگى ، همچنين تبيين جايگاه حكومت ، رهبرى ، دفاع و اخلاق از منظر دين كه بيشتر صيغهء نظرى دارد و بخش دوم ، تحقق اين انديشه در بستر تاريخ بويژه تاريخ اسلام و تجزيه و تحليل عوامل پيشرفت ، محافظت و احياناً بازدارنده آن\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nدر طول حياتش و نيز ترسيم چشم‌انداز آينده آن با نگرش به رخداد بزرگ قرن ؛ پديدهء انقلاب اسلامى به عنوان ثمره نهضت انبيا و امامان عليهم‌السّلام و زمينه‌ساز نهضت جهانى آينده به پيشوايى آخرين جانشين پيامبر ( ص ) حضرت مهدى ( عج ) .\r\nمعاونت متون آموزشى و كمك آموزشى\r\nگروه علوم انسانى\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nدرس اول : دين ، جامعيت و كمال آن\r\n\r\nپيشينهء دين و دين‌دارى\r\nبررسىهاى تاريخى نشان مىدهد كه دين همزاد انسان بوده و بشر از آغاز زندگىاش بر روى زمين به فرمان فطرت و به جهت تأمين نياز روحى و نيز ارضاى حس مذهبى خويش ، پيوسته به دين و دين‌دارى ( با نمادهاى گوناگون آن ) گرايش داشته ، و يك يا چند پديده و موجود طبيعى يا ماورايى را ( صرف‌نظر از درستى يا نادرستى عقيده و عمل بر پايهء آن ) مورد تقديس و پرستش قرار داده است .\r\nمورّخان و پژوهشگران ، نخستين انسان متدين روى زمين ( اگر نگوييم نخستين انسان روى زمين ) را نوعى انسان به نام « نئاندرتال » مىدانند كه ما بين حدود بيست و پنج تا صد هزار سال پيش مىزيسته است . بعضى آثار و اشياء كه از قبور اين آدميان به دست آمده ، از نوع اعتقادات آنها حكايت مىكند .\r\nاز مرحلهء آغازين تاريخ كه بگذريم و به عالىترين سطح فرهنگ عصر حجر ، يعنى به دورهء حدود بيست و پنج هزار سال پيش برسيم ، با انسان‌هاى متكامل‌تر و با نژاد برتر به نام « كرومانيون » برمىخوريم . آن‌ها نيز با به جا گذاشتن آثار و علائمى در دل صخره‌ها و بر ديواره‌هاى سنگى و غارها از راه نقاشى و حكاكى ، نشان داده‌اند كه از نوعى دين‌دارى برخوردار بوده‌اند . « 1 » \r\n\r\n","description":"","footnote":" ( 1 ) - ر . ك . تاريخ جامع اديان ، جان ناس ، ترجمهء علىاصغر حكمت ، ص 7 - 11 ، انتشارات پيروز ؛ اديان زندهء جهان ، رابرت ا . هيوم ، ترجمهء عبدالرحيم گواهى ، ص 17 - 18 ، دفتر نشر فرهنگ اسلامى ، تهران . ","page_name":" 17 ","page_number":17},
  {"content":"\r\n\r\nنويسندهء كتاب تاريخ تمدن « هنرى لوكاس » ، در اين زمينه مىنويسد :\r\nدين پيچيده‌ترين عنصر فرهنگ ابتدايى ( انسان ) است . . . پيداست كه همهء مردم اوليه گونه‌اى اعتقاد دينى داشته‌اند . . . انسانِ نخستين مانند بازماندگان كنونىاش به نيروى رازآلودى كه نگاه دارندهء زمين ، آسمان و سراسر زندگى است ، عميقاً احساس وابستگى مىكرد . انسان‌هاى نخستين عموماً به نيروهاى فراطبيعى باور داشته ، و بسيارى از عادت‌هاى فرهنگى آنان از اين‌گونه گرايش‌هاى ماوراى طبيعى سرچشمه گرفته است . « 1 » \r\nهمچنين « ديويد هيوم » دربارهء تاريخ پيدايش دين و خداپرستى مىنويسد :\r\nآيين خدايىِ برتر و آفرينندهء طبيعت بسيار كهن است ، و در ميان اقوام بزرگ و پر جمعيت گسترش يافته ، و در ميان ايشان از سوى همهء اصناف و انواع مردم پذيرفته شده است . « 2 » \r\nدين به معناى آيين آسمانى دربرگيرندهء همهء اديان توحيدى است و از آغاز زندگى بشر با او همراه بوده است ؛ زيرا به گواهى روايات دينى نخستين انسان يعنى آدم ابوالبشر خود پيامبر بود ، و از طرف خدا بر او وحى مىشد ؛ هر چند پس از آدم و حوا ، نسل‌هاى بعدى آنها راه اعوجاج و انحرافِ از دين و دين‌دارى را در پيش گرفته ، دين توحيدى نخستين را به شرك ، كفر و نفاق آميختند .\r\n\r\nمفهوم دين\r\nواژهء دين در فرهنگ لغات و نيز در كاربردهاى قرآنى به معانى حكم و قضا ، رسم و عادت ، قانون ، جزا ، حساب ، شريعت ، طاعت و بندگى ، تسليم و انقياد ، اسلام ، روش و رويه و توحيد و خداپرستى آمده است . « 3 » \r\n\r\n","description":"","footnote":" ( 1 ) - تاريخ تمدن از كهن‌ترين روزگار تا سدهء ما ، ترجمهء عبدالحسين آذرنگ ، ج 1 ، ص 30 ، انتشارات كيهان .  ( 2 ) - تاريخ طبيعى دين ، ترجمهء حميد عنايت ، ص 63 ، نشر شركت سهامى انتشارات خوارزمى .  ( 3 ) - ر . ك . لغت‌نامهء دهخدا ، ج 24 ، ذيل كلمهء دين ؛ مجمع‌البحرين ، شيخ فخرالدين طريحى ، ج 1 ، ذيل مادهء ( د - ص ) ، ص 76 - 77 . ","page_name":" 18 ","page_number":18},
  {"content":"\r\n\r\nدر مفهوم اصطلاحى دين اختلاف وجود دارد و هر گروه و ملّتى ، به اقتضاى نوع نگرشى كه به دين دارند ، تعريفى از دين ارائه كرده‌اند . ارائه و بررسى همهء تعاريف موجود دين ، نه ممكن است و نه ضرورت دارد . آنچه در اين مقال ضرورى به نظر مىرسد ، بيان تعريف دقيق و درست از دين حق است .\r\nبه نظر مىرسد بهترين و كامل‌ترين تعريف ، از آنِ مفسر حكيم ، علامهء طباطبايى ( ره ) باشد .\r\nايشان ، تعريف دين را - با كمى تفاوت - در دو صورت زير ، بيان داشته است :\r\n1 - دين ، روش ويژه‌اى در زندگى دنيوى است كه سعادت و صلاح دنيوى انسان را هماهنگ و همراه با كمال اخروى و حيات حقيقى جاودانى او تأمين مىكند . از اين رو ، لازم است شريعت ، دربرگيرندهء قوانينى باشد كه به نيازهاى دنيوى انسان نيز پاسخ گويد . « 1 » \r\n2 - دين ، عبارت است از اصول علمى و سنن و قوانين عملى كه برگزيدن و عمل به آنها تضمين كنندهء سعادت حقيقى انسان است . از اين رو ، لازم است دين با فطرت انسانى هماهنگ باشد تا تشريع با تكوين مطابقت داشته باشد و به آنچه آفرينش انسان اقتضاى آن را دارد پاسخ گويد ؛ چنان كه مفاد آيهء فطرت : « فَاقِمْ وَجْهَكَ لِلدّينِ حَنيفاً فِطْرَتَ اللَّهِ الَّتى فَطَرَ النَّاسَ عَلَيْها . . . » « 2 »  ، همين است . « 3 » \r\nاين دو تعريف ، ناظر به دين حق در مرتبهء كمالش مىباشد كه بر پايهء خداشناسى و انسان‌شناسى واقع‌بينانه استوار است ؛ يعنى با توجه به ربوبيت حكيمانهء الهى و نيز با توجه به اين كه انسان قابليت حيات ابدى و كمالات معنوى و اخروى را در حّد اقتضاى ظرفيتش دارد ، به دينى نيازمند است كه او را در پيمودن مسير حيات سعادتمندانه ، هدايت و يارى كند و در عين حال نيازهاى دنيوى او را نيز مورد توجه قرار دهد و پاسخ‌هاى لازم و مورد نياز و درخواست او را بدهد ؛ و تأمين خواسته‌هاى مشروع ، منطقى و معقول دنيوىاش جزو برنامه‌هاى هدايتىاش باشد ؛ يعنى دين را از دنيا جدا نداند .\r\n\r\n","description":"","footnote":" ( 1 ) - الميزان ، ج 2 ، ص 130 .  ( 2 ) - پس روى خود را متوجهء آيين خالص پروردگار كن ! اين فطرتى است كه خداوند انسان‌ها را بر ( اساس ) آن آفريده است . . . ( روم ( 30 ) ، آيه 30 ) .  ( 3 ) - الميزان ، ج 16 ، ص 193 . ","page_name":" 19 ","page_number":19},
  {"content":"\r\n\r\n\r\nضرورت دين‌دارى\r\nدانشمندان و دين‌پژوهان ، وجود دين و خداپرستى را براى همهء انسان‌ها و جوامع انسانى ضرورى دانسته‌اند .\r\nنخستين دليل آنان ، نياز فطرى و روحى بشر به دين و خداپرستى است . روانشناسان مىگويند انسان‌ها براساس « حس مذهبى » و يا به تعبير « ويليام جيمز » روانشناس مشهور آمريكايى « احساسات مذهبى » - كه مجموعه‌اى از احساسات و عواطف ذاتى انسانها را در برمىگيرد - « 1 »  نيازمند عشق‌ورزى و عبادت خدا مىباشند .\r\nدر ضرورت دين‌دارى و خداپرستى همين بس كه روانشناسان و روانپزشكان به‌طور مكرر در مصاحبه با رسانه‌هاى گروهى اعلام مىكنند : ايمان مذهبى و دعا و راز و نياز با خدا ، يكى از بهترين و مؤثرترين راه‌هاى درمان بيمارىهاى روحى و بلكه جسمى است . « 2 » \r\nدومين علت ، نياز جامعهء بشرى به قوانين جامع و مترقى است كه تنها از عهدهء دين الهى بر مىآيد ؛ چه آنكه دين برنامهء كامل زندگى مادى و معنوى بوده و به جنبه‌هاى زندگى دنيوى و اخروى توأمان توجه نموده است . از اين رو ، در صورت پيروى كامل از آن و به اجرا گذاردن همهء قوانين و دستورهاى دينى هم زندگى مادى و دنيوى انسان سامان درستى مىيابد و هم زندگى معنوى و نيازهاى روحى و فطرى بشر تأمين مىشود .\r\nاما قوانين برآمده از عقل بشر ، با فرض درستى و علمى بودن ، فقط توان سامان بخشى به زندگى مادى و رفاه زندگى دنيوى را دارد و توان برآوردن خواسته‌ها و نيازهاى معنوى و روحى بشر را ندارد . « 3 » \r\nراز پيدايش بحران شديد روحى و اخلاقى در ميان بشر متمدن غربى ، همين است كه با اتكاى به عقل صرف و قوانين برآمده از آن مىخواهد به خوشبختى و رستگارى برسد ؛\r\n\r\n","description":"","footnote":" ( 1 ) - ر . ك . دين و روان ، ترجمه مهدى قائنى ، ص 2 - 3 ، بنگاه ترجمه و نشر كتاب ، تهران .  ( 2 ) - براى تحقيق بيشتر درباره فطرت خداجويى و نياز فطرى به دين علاوه بر كتاب ياد شدهء بالا ر . ك . فطرت ، شهيد مطهرى ؛ مجموعهء آثار ، شهيد مطهرى ، ج 3 ، ص 492 - 499 ؛ فطرت در قرآن ، عبدا . . . جوادى آملى .  ( 3 ) - ر . ك . آموزش دين ، علامهء طباطبايى ، جمع‌آورى و تنظيم از سيد مهدى آيت‌اللهى ، ص 68 - 72 ، دفتر انتشارات اسلامى وابسته به جامعهء مدرسين ، حوزهء علميهء قم . ","page_name":" 20 ","page_number":20},
  {"content":"\r\n\r\nسومين علت ، نياز به اخلاق و فضائل اخلاقى براى اصلاح روابط فردى و اجتماعى و نيل به يك زندگى سالم انسانى است . همهء اين آموزه‌هاى اخلاقى - چنان‌كه خواهد آمد - به طور كامل و كاربردى در دين يافت مىشود . در صورت نبودن فضائل اخلاقى ، زندگى از شكل انسانى خارج و درنده‌خويى و زورگويى و ستمگرى جايگزين آن مىشود .\r\n\r\nجامعيت و كمال دين\r\nمنظور از جامع و كامل بودن دين ، توجهء آن به همهء زواياى وجودى و نيازهاى مادى و معنوى بشر است ؛ اكنون پرسش اين است كه آيا اسلام دينى جامع و كامل است و مىتواند پاسخگوى همهء نيازهاى مادى و معنوى بشر باشد و براى همهء ابعاد زندگى او در همهء دوران ، برنامه و راه حل ارائه نمايد ؟\r\nاصل جامع و كامل بودن اسلام مسلم و مورد اتفاق همه متفكران و متكلمان مسلمان در همهء مذاهب و فرق اسلامى است ، هر چند در حد و مرز و حدود كمى و كيفى آن اختلاف وجود دارد .\r\nامام خمينى ( ره ) در سخنان زير به طور گويا و جالب به اين حقيقت تصريح كرده است :\r\nاسلام ، براى اين انسانى كه همه چيز است ؛ يعنى از طبيعت تا ماوراء طبيعت ، تا عالم الوهيت مراتب دارد ، اسلام تز دارد ، برنامه دارد . اسلام مىخواهد انسان را يك انسانى بسازد جامع ؛ يعنى رشد به آن طور كه هست بدهد ؛ از حظّ طبيعت دارد رشد طبيعى به او بدهد ، حظّ برزخيت دارد رشد برزخيت به او بدهد ، حظّ روحانيت دارد رشد روحانيت به او بدهد ، حظّ عقلانيت دارد ، رشد عقلانيت به او بدهد ، حظّ الوهيت دارد رشد الوهيت به او بدهد . همه حظوظى كه انسان دارد و به طور نقص است ، الآن نرسيده است ، اديان آمده‌اند كه اين ميوهء نارس را رسيده‌اش كنند . « 1 » \r\nجامعيت و كمال مطلق دين اسلام در قرآن كريم و روايات با تعبيرهاى مختلف مورد تأكيد قرار گرفته است :\r\n\r\n","description":"","footnote":" ( 1 ) - صحيفهء نور ، ج 2 ، ص 155 . ","page_name":" 21 ","page_number":21},
  {"content":"\r\n\r\n« وَ نَزَّلْنا عَلَيْكَ الْكِتابَ تِبْياناً لِكُلِّ شَىْءٍ » ( نحل : آيهء 21 )\r\nما اين كتاب را بر تو نازل كرديم كه بيانگر همه چيز است .\r\n« . . . الْيَوْمَ اكْمَلْتُ لَكُمْ دينَكُمْ وَ اتْمَمْتُ عَلَيْكُمْ نِعْمَتى . . . » ( مائده : آيهء 3 )\r\nامروز ، دين شما را كامل كردم و نعمت خود را بر شما به اتمام رساندم .\r\n« . . . ما فَرَّطْنا فِى الْكِتابِ مِنْ شَىْءٍ . . . » ( انعام : آيهء 38 )\r\nما هيچ چيز را در اين كتاب فروگذار نكرديم .\r\nروايات در اين زمينه بى شمار است كه مجال ذكر آنها نيست . « 1 » \r\nآيات و رواياتِ دال بر كمال و جامعيّت دين ، به پشتوانهء دليل عقلى مدّعاى ما را ثابت مىكند ؛ زيرا خاتميت ( جاودانگى ) با جامعيت و كمال ملازم هستند ؛ يعنى ممكن نيست كه دينى داعيه كمال نهايى داشته باشد ولى خود را به عنوان « دين خاتم » معرفى نكند و به عكس ، دينى خود را خاتم اديان بداند اما داعيه كمال نهايى نداشته باشد . « 2 » \r\nجامعيت و كمال دين اسلام با برهان عقلىِ مصبت ضرورت اصل دين نيز قابل اثبات است ؛ زيرا براساس آن برهان ، خداوند براى هدايت بشر و نجاتش از شرك و تباهى پيامبرانى را با برنامهء هدايتى ارسال كرده است و اين ارسال رسولان به اقتضاى حكمت و لطف او بوده و ضرورت آن را ايجاب نموده است . دربارهء دين خاتم بايد برنامهء هدايتى او به‌گونه‌اى باشد كه بشر را به هدايت و كمال برساند و اگر اين برنامهء دينى ناقص باشد ، رسانندهء بشر به آن هدايت مطلوب نخواهد بود ، و اين نقض غرض و خلاف حكمت است . « 3 » \r\n\r\nوحدت اديان و تعدد شرايع\r\nاصل و اساس دين ، يعنى توحيد ، نبوت و معاد به عنوان خطوط كلى و جوهرهء اديان الهى در همهء اعصار يكى بوده و همهء پيروان راستين انبيا تحت تعاليم آن بزرگواران و به اقتضاى فطرت خداجوى شان ، و نيز به مقدار درك و فهمشان آن را باور داشته‌اند .\r\n\r\n","description":"","footnote":" ( 1 ) - از جمله ر . ك . اصول كافى ، ج 1 ، ص 59 ، چاپ بيروت .  ( 2 ) - ر . ك . شريعت در آينهء معرفت ، عبدا . . . جوادى آملى ، ص 208 - 209 و 211 نيز 115 - 117 .  ( 3 ) - همان . ","page_name":" 22 ","page_number":22},
  {"content":"\r\n\r\nبر اين اساس ، در قرآن كريم ، آنجا كه محور گفتار ، اصول دين و يا خطوط كلى اديان است سخن از تصديق كتب آسمانى و در واقع تصديق پيامبران الهى نسبت به يكديگر است :\r\n« وَ انْزَلْنا الَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْهِ مِنَ الْكِتابِ وَ مُهَيْمِناً عَلَيْهِ . . . »\r\n( مائده : آيهء 48 )\r\nو اين كتاب ( قرآن ) را به حق بر تو نازل كرديم ، در حالى كه كتب پيشين را تصديق مىكند ، و بر آنها سيطره داشته و حافظ و نگهبان آنهاست .\r\nهمچنين در آيهء زير وحدت دين الهى را كه همهء پيامبران از آدم تا خاتم آن را تبليغ كرده‌اند چنين بازگو مىكند :\r\n« شَرَعَ لَكُمْ مِنَ الدّينَ ما وَصَّى بِهِ نُوحاً وَالَّذى اوْحَيْنا الَيْكَ وَ ما وَصَّيْنا بِهِ ابْراهيمَ وَ مُوسى وَ عيسى انْ اقيمُوا الدّينَ وَ لا تَتَفَرَّقُوا فيهِ . . . » ( شورى : آيهء 13 )\r\nآيينى را براى شما تشريع كرد كه به نوح توصيه كرده بود ؛ و آنچه را بر تو وحى فرستاديم و به ابراهيم و موسى و عيسى سفارش كرديم اين بود كه : دين را بر پا داريد و در آن تفرقه ايجاد نكنيد !\r\nاما آنجا كه محور گفتار ، فروع دين ( : شرايع ) است سخن از تعدد ، تفاوت و تغيير است :\r\n« . . لِكُلٍّ جَعَلْنا مِنْكُمْ شِرْعَةً وَ مِنْهاجاً . . . » ( مائده ( 5 ) ، آيهء 48 )\r\nبراى هر امتى از شما شريعت و روشى خاص قرار داديم .\r\nبنابراين ، اختلاف در شرايع و قوانين جزئى ، در جوهره و ماهيّت اين دين واحد الهى كه نامش در قرآن « اسلام » است تأثيرى نداشته است . از اين رو ، تعليمات پيامبران در عين اختلاف در پاره‌اى از موارد جزئى و فروع عملى ، مكمل و متمم يكديگر بوده و از يك شاهراه هدايت ( : صراط مستقيم ) پيروى مىكرده‌اند . « 1 » \r\n\r\n","description":"","footnote":" ( 1 ) - ر . ك . مجموعهء آثار ، شهيد مطهرى ، ج 2 ، ص 181 - 183 و ج 3 ، ص 158 - 164 ؛ در ضمن ، اين موضوع در درس بعدى كامل‌تربيان شده و به صورت تفصيلى مورد بحث و بررسى قرار خواهد گرفت . ","page_name":" 23 ","page_number":23},
  {"content":"\r\n\r\nپرسش\r\n1 - چه دلايلى بر اثبات دين‌دارى بشر از آغاز خلقت مىتوان ارائه نمود ؟\r\n2 - تعريف علامهء طباطبايى از دين چيست ؟\r\n3 - دربارهء ضرورت دين دارى توضيح دهيد .\r\n4 - منظور از جامعيت و كمال دين چيست ؟\r\n5 - چرا اختلاف در شرايع موجب اختلاف در اديان نشده است ؟\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nدرس دوم : دين و تكثرگرايى\r\nاز پرسش‌هاى مطرح در محافل روشنفكرى دربارهء دين اين است كه با توجه به تعدد اديان و مذاهب - كه هر كدام به نوعى ادعاى حقانيت دارند - آيا به‌راستى همگى بر حق‌اند ؟\r\nو اگر بر حق نيستند پس دين حق كدام است و آيا اساساً مىتوان پذيرفت كه تنها يك دين يا مذهب بر حق باشد و بقيه باطل ؟ زيرا در اين صورت و با فرض ناخالص و باطل بودن بقيهء اديان و مذاهب ، پس فرجام و سرنوشت پيروان ساير اديان و مذاهب - كه اكثريت مردم روى زمين را دربرمىگيرد - چه مىشود ؟\r\nنوع افرادى كه اين‌گونه ترديدها و شبهات را نسبت به اديان و مذاهب ابراز مىدارند تحت تأثير فرهنگ غرب بوده و براساس نظريهء پلوراليسم دينى « 1 »  مطرح در غرب ، چنين مسائلى را بيان مىكنند و گرنه كسانى كه اسلام ناب محمدى ( ص ) را به‌عنوان دين خاتم با جامعيت و كمال مطلقش قبول داشته و از توانايى و پاسخگويىاش به اين‌گونه مسائل آگاه باشند ، هرگز چنين ترديدها و پرسش‌هايى را مطرح نمىكنند .\r\nعصاره نظريهء كثرت‌گرايى دينى ، اين است كه اديان گوناگون ، همگى مىتوانند مايهء رستگارى يا كمال نفس پيروان خود شوند ؛ يعنى دايرهء حقيقت و حقانيت در دين و يا دين حق را گسترده گرفته و در يك دين يا مذهب خاص منحصر و محصور نمىدانند . « 2 » \r\n\r\n","description":"","footnote":" ( 1 ) - واژهء پلوراليسم \" \" به معناى كثرت‌انگارى ، چندگانه گرايى و متكثر و متعدد دانستن دين حق و نفىانحصار از آن است . براى تحقيق بيشتر از جمله ر . ك . فصلنامهء كتاب نقد ، ويژهء پلوراليزم دينى و تكثرگرايى ، شمارهء 4 ؛ اسلام و كثرت‌گرايى دينى ، محمد لگنهاوزن ، ترجمهء نرجس جواندل .  ( 2 ) - يكى از مدعيان پر و پا قرص پلوراليسم دينى به معناى مزبور در غرب ، « جان هيك » است . ر . ك . فلسفهء دين ، جان هيك ، ترجمهء بهرام‌راد ، ص 238 - 239 . ","page_name":" 25 ","page_number":25},
  {"content":"\r\n\r\nبرخى ازآنان با الهام از نظريه كثرت‌گرايى افراطى دينى ، به ويژه نظريهء « جان هيكى » مدعى شده كه اصلًا دين خالص و حق محض وجود ندارد ، همهء اديان و مذاهب در سراسر دنيا آميزه‌اى از حق و باطل‌اند ؛ در عين حال ، همگى به نوعى تلقى از دين حق داشته و بر صراط مستقيم هدايت‌اند ؛ زيرا صراط مستقيم ، متعدد و متكثر است و اگر چنين نباشد و تنها يك دين و يا يك مذهب بر حق باشد هدايت‌گرى خداوند معنا نخواهد داشت . اينان تصريح كرده‌اند نه تشيع ، اسلام خالص و حق محض است و نه تسنّن . نه فقه مالكى ، نه فقه جعفرى ، نه زيديه و نه وهابيه . « 1 » \r\nدر اينجا مجال بررسى و نقد نظريه پلوراليسم دينى نيست ، و تنها پاسخ برخى دعاوى كه ذكرش گذشت و بيشتر مطرح مىباشد ، ارائه خواهد شد .\r\nپيشاپيش اين نكتهء مهم را يادآور مىشويم كه بررسى پيشينهء پلوراليسم دينى در غرب نشان مىدهد كه اين نظريه در راستاى نفى انحصارگرايى دينى در آيين مسيحيت كليسايى و مبارزه با تنگ‌نظرى موجود در آن آيين مطرح شده و در واقع راه‌حلى است براى پيروان اديان و مذاهب ديگر دنيا كه آنها نيز راهى به سوى حق و حقيقت داشته و بر مسير هدايت و سعادت‌اند ، نه فقط پيروان آيين مسيحيت و يا صرف آيين خاص ديگرى .\r\nگرچه پلوراليسم دينى با توجه به برخوردارى از محتواى مثبت و منفى يا افراطى و معقول و منطقى ، همه ابعاد آن مورد نفى و انكار نيست ، ولى پلوراليسم افراطى دينى مورد نظر امثال جان هيك مردود است ؛ زيرا از جمله پيامدهاى غير قابل قبول آن ، نفى وحدت ذاتى و جوهرى اديان و پذيرش تفاوت ذاتى و تباين ميان آنها است ، كه خلاف واقع است . گذشته از اين ، پذيرش آن به معناى نفى اعتقاد به حقانيت مطلق از دين خود است ، كه به هيچ وجه نمىتواند مورد پذيرش پيروان اديان و مذاهب باشد ؛ زيرا هر كدام از پيروان اديان معتقد به حقانيت دين خود هستند ؛ در غير اين صورت پيروى از يك دين و ترجيح آن بر ساير اديان توجيه عقلى و منطقى ندارد . به دليل همين پيامدهاى زيانبار و غير آن است كه نظريهء مزبور در غرب از سوى بسيارى از متفكران رد شده است . « 2 » \r\n\r\n","description":"","footnote":" ( 1 ) - ر . ك . كيان ، شماره 36 ، مقاله « صراطهاى مستقيم » ، عبدالكريم سروش ، ص 3 ، 11 و 12 .  ( 2 ) - ر . ك : عقل و اعتقاد دينى ، مايكل پترسون و چند نفر ديگر ، ترجمه احمد نراقى و ابراهيم سلطانى ، ص 397 - 425 ؛ اسلام و كثرت‌گرايى دينى ، محمد لگنهاوزن ، ترجمه نرجس جواندل ؛ فصلنامه كتاب نقد ، شماره 4 . ","page_name":" 26 ","page_number":26},
  {"content":"\r\n\r\nاما پيروان آيين اسلام ناب محمدى ( ص ) هيچ نيازى به پذيرش اين تئورى ندارند . زيرا در اسلام ضمن اثبات حقانيت يگانهء آن و وحدت صراط مستقيم ، مشكل سرنوشت پيروان ساير اديان نيز حل شده است .\r\nاينك ديدگاه‌هاى تفصيلى اسلام نسبت به مسائل مزبور را بيان مىكنيم .\r\n\r\nاسلام ، يگانه دين حق\r\nدر نگرش قرآن كريم به عنوان مطمئن‌ترين سند دينى ، نه تنها دين حق و خالص از جميع جهات وجود دارد ، بلكه گروندگان به اديان و مذاهب مختلف هم موظف گرديدند تا در پى يافتن و گرويدن به دين حق و خالص باشند و به هر دين و مذهبى بدون تحقيق و حصول اطمينان از حقانيت و درستى آن نگروند .\r\nخداوند به پيامبرش نيز فرمان داده تا دين و دين‌دارىاش را خالص گرداند :\r\n« قُلْ انّى امِرْتُ انْ اعْبُدَاللَّهَ مُخْلِصاً لَهُ الدّينَ » ( زمر : آيهء 11 )\r\nبگو : من مأمورم كه فقط خدا را بپرستم در حالى كه دينم را براى او خالص كرده باشم .\r\nقرآن ، اهل كتاب ( يهود و نصارا ) را به خاطر سر باز زدن از دين حق ( اسلام ) سرزنش كرده و مسلمانان را مأمور پيكار با آنان نموده است :\r\n« . . . وَ لا يَدينُونَ دينَ الْحَقِّ مِنَ الَّذينَ اوتُوا الْكِتابَ . . . » ( توبه : آيهء 29 )\r\nبا كسانى از اهل كتاب كه . . . آيين حقانى را نمىپذيرند پيكار كنيد .\r\nقرآن كريم تصريح مىكند علاوه بر وجود دين حق و خالص ، چنين دينى به انسان‌ها هم ابلاغ شده و به گوش آنها رسيده است ، به گونه‌اى كه حق از باطل و رشد از غىّ ، بازشناخته شده و از يكديگر متمايز گرديده است :\r\n« قَدْ تَبَيَّنَ الرُّشْدُ مِنَ الْغَىِّ . . . » ( بقره : آيه 256 )\r\nراه رشد و تعالى از راه انحرافى و باطل روشن شده است .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nدر روايات زيادى از جمله روايت زير از امام على ( ع ) بر وجود حق و باطل و قابل تفكيك بودن اين دو ، تصريح شده است :\r\n« حَقٌّ وَ باطِلٌ وَ لَكُلٍّ اهْلٌ . » « 1 » \r\nحقى وجود دارد و باطلى و براى هر كدام پيروانى است .\r\nاگر دين حق و خالصى وجود نداشته و يا با فرض وجود ، دست يافتنى نبود ، دستور صريح و مؤكد قرآن مبنى بر شناخت و پيروى از دين حق و خالص ، لغو و باطل مىشود ، در حالى كه در قرآن كريم هرگز دستور لغو و باطل وجود ندارد . چنان كه خود فرمود :\r\n« لا يَأْتيهِ الْباطِلُ مِنْ بَيْنِ يَدَيْهِ وَ لا مِنْ خَلْقِهِ تَنْزيلٌ مِنْ حَكيمٍ حَميدٍ » ( فصلت : 42 )\r\nهيچ‌گونه باطلى ، نه از پيش رو و نه از پشت سر به سراغ آن ( قرآن ) نمىآيد ؛ چرا كه از سوى خداوند حكيم و شايستهء ستايش نازل شده است .\r\nشهيد مطهرى دربارهء وجود دين حق در هر زمان و يگانه بودن آن ، مىفرمايد :\r\nدين حق در هر زمانى يكى بيش نيست و بر همه كس لازم است از آن پيروى كنند . اين انديشه كه اخيراً در ميان برخى از مدعيان روشنفكرى رايج شده‌است كه مىگويند همهء اديان آسمانى از لحاظ اعتبار در همه وقت يكسان‌اند ، انديشه نادرستى است . درست است كه پيامبران خدا همگى به سوى يك هدف و يك خدا دعوت كرده‌اند ، ولى اين سخن به اين معنا نيست كه در هر زمانى چندين دين حق وجود دارد و انسان مىتواند در هر زمانى هر دينى را كه مىخواهد بپذيرد ، بلكه معناى آن اين است كه انسان بايد همهء پيامبران را قبول داشته باشد و بداند كه پيامبران سابق مبشر پيامبران لاحق ، خصوصاً خاتم و افضل آنان بوده‌اند و پيامبران لاحق مصدق پيامبران سابق بوده‌اند . پس لازمهء ايمان به همهء پيامبران اين است كه در هر زمانى تسليم شريعت همان پيامبرى باشيم كه دورهء اوست و قهراً لازم است در دورهء ختميّه به آخرين دستورهايى كه ازجانب خدا و به وسيلهء آخرين پيامبر رسيده است عمل كنيم و اين\r\n\r\n","description":"","footnote":" ( 1 ) - نهج‌البلاغه ، صبحى صالح ، خطبه 16 ، ص 58 . ","page_name":" 28 ","page_number":28},
  {"content":"\r\n\r\nلازمهء اسلام ، يعنى تسليم شدن به خدا و پذيرفتن رسالت‌هاى فرستادگان اوست . . . در هر زمانى يك دين حق وجود دارد و بس . « 1 » \r\nقرآن كريم در آيات زيادى از جمله آيات زير ، اسلام را به‌عنوان يگانه دين حق و خالص اعلام كرده و ساير اديان را باطل و پيروى از آنها را غير قابل قبول دانسته است :\r\n« انَّ الدّينَ عِنْدَ اللَّهِ الْاسْلامُ . . . وَ مَنْ يَبْتَغِ غَيْرَ الْاسْلامِ ديناً فَلَنْ يُقْبَلَ مِنْهُ وَ هُوَ فِى الْآخِرَةِ مِنَ الْخاسِرينَ » ( آل‌عمران : 19 و 85 )\r\nدين نزد خدا ، تنها اسلام ( و تسليم بودن در برابر حق ) است . . . و هركس جز اسلام آيين ديگرى براى خود برگزيند ، از او پذيرفته نيست و در سراى باقى از زيانكاران خواهد بود .\r\nدر هر زمان پيامبر صاحب شريعتى از پيامبران اولوالعزم از طرف خدا آمده است و دين او توسط خود آن پيامبر صاحب شريعت و پيامبران تبليغى پس از او تبليغ و تبيين مىشد و مردم موظف بوده‌اند به آيين پيامبر زمان خويش ايمان آورده و از تعاليم دين او و هدايت‌گرىهايش استفاده كنند و احكام و قوانين دينىاش را به كار بندند .\r\nاين سلسله نبوت تشريعى و تبليغى ادامه يافت تا اين كه نوبت به پيامبر خاتم ( ص ) رسيده است . در اين زمان اگر كسى بخواهد به سوى خدا راهى يابد و مسير هدايت الهى را بپيمايد حتماً بايد دين اسلام را به عنوان آخرين و كامل‌ترين دين ، بپذيرد و از اين دين پيروى كند ، در غير اين صورت - چنان كه خود قرآن به آن تصريح كرده است - هيچ دين ديگرى از او پذيرفته نيست .\r\nاگر گفته شود كه مراد از اسلام ، خصوص دين ما نيست ، بلكه منظور صرف تسليم در برابر خدا است ، هر چند در قالب دين ديگرى جز دين خاتم باشد . پاسخ مىگوييم بله ، اسلام همان تسليم است ، ولى حقيقت تسليم در هر زمانى شكلى داشته و در اين زمان شكل آن همان دين گرانمايه‌اى است كه به دست خاتم پيامبران ( ص ) ظهور يافته است و اكنون كلمه « اسلام » بر آن منطبق مىگردد .\r\n\r\n","description":"","footnote":" ( 1 ) - مجموعه آثار ، ج 1 ، ص 275 - 277 . ","page_name":" 29 ","page_number":29},
  {"content":"\r\n\r\nبه عبارت ديگر ، لازمهء تسليم خدا شدن ، پذيرفتن دستورات و فرامين اوست و روشن است كه همواره بايد به آخرين دستورات و فرامين خدا عمل كرد و آخرين دستورات و فرامين خدا همان چيزى است كه آخرين رسول او آورده است . « 1 » \r\n\r\nحقّانيّت تشيّع\r\nنظريه « پلوراليزم دينى » مبنى بر آميختگى همهء مذاهب با حق و باطل ادعايى بىدليل بوده و موجب نسبى شدن حق و عدم امكان دسترسى به مذهب و دين حق مىشود . علاوه بر آنكه با آيات صريح قرآن نيز منافات دارد . به همين دليل چنين نظريه و عقيده‌اى فاقد مبناى علمى و مستند عقلى و نقلى بوده و بسيار سخيف است .\r\nبنابراين ، بايد از ميان مذاهب يك مذهب ، حق و خالص باشد . چنان كه اين تفكر منشأ دينى داشته و در رواياتى از پيشوايان معصوم ( ع ) به حق بودن تنها يك مذهب از ميان مذاهب اديان و باطل بودن بقيهء مذاهب تصريح و تأكيد شده است . « 2 » \r\nاما اين كه در حوزه تفكر اسلامى ، كدام مذهب حق و خالص است ؟ با توجه به ادلهء عقلى و نقلى كه در كتب شيعه ، شرح داده شده است ، در ميان مذاهب اسلامى ، تنها مذهب شيعه اثنىعشرى نمايندهء راستين شريعت اسلامى است . « 3 » \r\nاز اين رو ، راه رستگارى و نجات در پيروى از اين مذهب است ، هم در حوزهء عقايد و هم در حوزهء احكام و فروع . البته بايد توجه داشت كه مشتركات شيعه اثنى عشرى با ساير فرقه‌هاى شيعى و مذاهب اسلامى در اصول و فروع فراوان است . بنابراين ، ساير مذاهب شيعى و اسلامى در مشتركات اعتقادى و فقهى همچون شيعه اثنىعشرى راه نجات را مىپيمايند و اين همان « نظريهء شمول‌گرايى » درون دينى است .\r\n\r\n","description":"","footnote":" ( 1 ) - بر گرفته از : مجموعه آثار ، شهيد مطهرى ، ج 1 ، ص 277 .  ( 2 ) - از جمله آن احاديث ، حديث مشهور از رسول اكرم ( ص ) است كه فرمود : « اسلام نيز مانند دين يهود و نصارا به هفتاد و سه فرقه تقسيم مىشود و تنها يك فرقه اهل نجات است . » براى آگاهى از اين حديث و فرقه ناجيه در ميان مذاهب اسلامى از جمله ر . ك : ملل و نحل ، جعفر سبحانى ، ج 1 ، ص 23 - 41 .  ( 3 ) - براى آگاهى از دلايل حقانيت شيعه اثنى عشرى ، ر . ك . الغدير ، علامه امينى ؛ المراجعات ، علامه شريف‌الدين . ","page_name":" 30 ","page_number":30},
  {"content":"\r\n\r\n\r\nصراط مستقيم نه صراطها\r\nآيا قرآن پيامبران را بر صراطى مستقيم ( صراطٍ مُسْتَقيم ) ، يعنى يكى از راه‌هاى راست دعوت كرده است و يا تنها به صراط مستقيم ( الصّراط المستقيم ) ؟ به عبارت ديگر ، آيا صراط مستقيم يكى است يا متعدد ؟\r\nبرخى با استناد به آياتى كه در آنها كلمهء « صراط مستقيم » به صورت نكره و بدون الف و لام آمده برداشت كرده‌اند كه صراط مستقيم ، متعدد است . در حالى كه با ملاحظهء مجموع آيات مربوط به اين موضوع از جمله آيات سورهء حمد و نيز با توجه به مباحث گذشته ، اين برداشت از صراط مستقيم ، درست نبوده و دور از حقيقت است و به طور حتم با ديدگاه قرآن دربارهء وحدت دين حق و وحدت اديان در اصول اعتقادى سازگار نيست .\r\nبه موازات وحدت جوهرى اديان آسمانى در اصول ، شاه‌راه هدايت « صراط مستقيم » نيز يكى است و آن تسليم و انقياد در برابر ذات پاك خداوندى است كه توسط همهء پيامبران الهى از آدم تا خاتم تبليغ و تبيين شده است . قرآن كريم در سورهء حمد بر اين حقيقت تصريح و تأكيد ورزيده ، مىفرمايد :\r\n« اهْدِنَا الصِّراطَ الْمُسْتَقيمَ صِراطَ الَّذينَ انْعَمْتَ عَلَيْهِمْ غَيْرِ الْمَغْضُوبِ عَلَيْهِمْ وَ لَا الضَّالّينَ »\r\nما را به راه راست هدايت كن ؛ راه كسانى ( از انبياء ، صديقين ، شهدا و صالحان ) كه آنان را مشمول نعمت خود ساختى ، نه ( راه ) كسانى كه بر آنان غضب كرده‌اى و نه ( راه ) گمراهان .\r\nالف و لام در « الصراط » براى جنس و يا عموم نيست تا از آن عموميت يا تعدد صراط مستقيم استفاده شود ، بلكه براى عهد است ، يعنى صراط مستقيم معهود كه همان صراط توحيد و يكتاپرستى است كه همهء انبياء و اوصيايشان بر آن بوده‌اند .\r\nآيهء ديگرى كه به طور روشن‌تر تعدد صراط مستقيم به مفهوم ياد شده را رد مىكند ، آيه 153 از سورهء انعام است كه در آن صراط مستقيم به پيامبر اكرم ( ص ) نسبت داده شده است :\r\n« وَ انَّ هذا صِراطى مُسْتَقيماً فَاتَّبِعُوهُ وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبيلِهِ . . . »\r\nاين راه مستقيم من است ، از آن پيروى كنيد ! و از راه‌هاى پراكنده ( و انحرافى ) پيرويى نكنيد ، كه شما را از طريق حق ، دور مىسازد !\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nاين صراط مستقيم همان اسلام ناب محمدى ( ص ) است كه مرحلهء نهايى و تكامل يافتهء صراط مستقيم انبياى گذشته است . در اين آيه با صراحت تعدد صراط رد شده است .\r\nدر قرآن كريم كلمهء « سبل » كه جمع سبيل است ، زياد استعمال شده در حالى كه صراط هميشه مفرد به كار رفته است . اين نشان مىدهد كه اين دو با هم فرق دارند « سُبُل » راه‌هاى فرعى هدايت است كه هر كس بر حسب استعداد فكرى و درك عقلى و نيز توان عملى خود آن را مىپيمايد تا به شاه‌راه هدايت « صراط مستقيم » كه عبارت از توحيد و انقياد واقعى است ، برسد .\r\nواژه « مستقيم » صفت صراط است و معناى « على صراط مستقيم » ، « بر راه راست » است نه « بر يكى از راه‌هاى راست » ، تا از آن به عنوان دليلى بر صحت « پلوراليسم دينى » و تعدد صراطهاى مستقيم استفاده شود . « 1 » \r\n\r\nفرجام پيروان ديگر اديان و مذاهب\r\nاز علل عمدهء طرح انديشهء « تكثرگرايى دينى » تعيين سرنوشت پيروان ساير اديان و مذاهب است . اينان معتقدند در صورت انحصار حقانيت در يك دين و مذهب ، پيروان ديگر اديان و مذاهب همگى بر ضلالت و گمراهى بوده و سزاوار جهنم هستند ؛ بنابر اين هدايت‌گرى خداوند كه عام و فراگير است ، بروز پيدا نمىكند . « 2 »  در پاسخ به اين شبهه به موارد ذيل اشاره مىكنيم .\r\n1 - مراتب ايمان و كفر و هدايت و ضلالت مختلف است و هر كس ممكن است - با اعتقادى كه دارد و عملى كه انجام مىدهد - در مرتبه‌اى از آن دو قرار گيرد . در نتيجه اين تصور كه مردم يا مسلمانند و اهل نجات و با غير مسلمان و اهل دوزخ ، درست نيست .\r\n2 - طبق صريح آيات قرآن ، خداوند بدون اتمام حجّت بر قومى آنها را كيفر نخواهد كرد .\r\nاز اين رو ، كسانى از پيروان ، ساير اديان كه حجّت بر آنان تمام نشده است ، سزاوار عفو ، گذشت و رحمت الهىاند . دسته‌اى ديگر گروهىاند كه دين حق بر ايشان عرضه نشده و يا\r\n\r\n","description":"","footnote":" ( 1 ) - براى آگاهى بيشتر درباره صراط مستقيم از جمله ر . ك . الميزان ، ج 7 ، ص 378 .  ( 2 ) - « مجلّه كيان » ، شماره 36 ، مقاله صراطهاى مستقيم ، سروش ، ص 11 . ","page_name":" 32 ","page_number":32},
  {"content":"\r\n\r\nقدرت انديشهء لازم براى شناخت حق و تشخيص آن از باطل را ندارند و در اصطلاح قرآن « مُرْجَون لِأَمر اللّه » ( اميدواران به عفو و رحمت الهى ) و نيز « مستضعفان » ناميده شده و در اصطلاح متكلمان ، « جاهلان قاصر » لقب يافته‌اند . براى چنين افرادى نيز راه نجات و رستگارى وجود دارد .\r\n3 - آنانى كه دين حقّ بر آنها عرضه شده و يا با توجّه به رسانه‌هاى جمعى تبليغى و اطلاع‌رسانى كه امروزه وجود دارد ، زمينه و امكان تحقيق و پرس و جو نسبت به آيين حقّ را دارند ، ليكن از روى بىتوجهى و غفلت - و نه عناد و لجاجت - كوتاهى مىكنند ، از لحاظ عملكرد و رفتار نيز خيلى آلوده نيستند ، گرچه در تقسيم‌بندى در زمرهء « جاهلان مقصّر » به شمار مىروند و اهل دوزخ‌اند ، اما اين كه جزو اهل عناد به شمار مىآيند و براى هميشه در دوزخ مىمانند يا در نهايت ، برخورد ديگرى با آنان مىشود ، با خدا است .\r\n4 - افرادى كه با آگاهى از دين حق ، با علم و از روى عناد و لجاجت از آن روى مىگردانند ، از لحاظ عملكرد نيز فاجر و فاسق‌اند و عمل نيكى در پرونده آنان نيست ، مصداق بارز « معاند » هستند كه جايگاه ابدى آنان دوزخ است ؛ ليكن اين گروه نسبت به گروه‌هاى ديگر در اقلّيّت مىباشند . « 1 » \r\n\r\n","description":"","footnote":" ( 1 ) - ر . ك . مجموعهء آثار ، ج 10 ، ص 249 - 342 ؛ شرح اشارات ، ابن سينا با شرح خواجهء طوسى ، ج 1 ، ص 327 - 328 ؛ اسفار اربعه ، ملّا صدرا ، ج 7 ، ص 78 - 80 . ","page_name":" 33 ","page_number":33},
  {"content":"\r\n\r\nپرسش\r\n1 - واژهء پلوراليسم به چه معنا است ؟\r\n2 - پيشينهء پلوراليسم به كجا برمىگردد و اساساً چرا طرح و ارائه شده است ؟\r\n3 - آيا صراطهاى مستقيم درست است يا صراط مستقيم ؟ شرح دهيد .\r\n4 - چرا تنها مذهب شيعه اثنىعشريه از ميان مذاهب اسلامى بر حق است ؟\r\n5 - آيا پيروان ساير اديان و مذاهب ، همگى بر گمراهى محض بوده و سزاوار كيفر جهنم‌اند ؟\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nدرس سوم : راه‌هاى شناخت دين\r\n\r\nنظريه قبض و بسط تئوريك شريعت و ادعاى عدم امكان شناخت دين\r\nاز مسائلى كه از سوى برخى روشنفكران و نويسندگان داخلى در حوزه « معرفت دينى » مطرح شده و مورد نقد و بررسى قرار گرفته ، موضوع « قبض و بسط تئوريك شريعت » است .\r\nمدعيان نظريهء قبض و بسط « 1 »  معتقدند كه به دليل عدم امكان دسترسى به فهم اصل دين و فهم و معرفت دينى اصيل و واقعى ، هر كس مىتواند به نوعى با ذهنيت و انتظارات پيشينى خود به سراغ دين برود و فهم دلخواه و مورد انتظار خويش را از دين داشته باشد .\r\nبه همين دليل امكان فهم‌ها و معرفت‌هاى متعددى از دين وجود دارد .\r\nآنها مىگويند اصل دين چون امرى قدسى و آسمانى است ، دست بشر به آن نمىرسد و درك و فهم بشر از دين ، صرفاً درك و معرفت بشرى است نه دينى . در بيان علت عدم دسترسى بشر به فهم واقعى دين مىگويند : چون متون دينى صامت و ساكت است نه سخنى و پيامى از پيش تعيين شده دارد و نه مقصود و مرادى در الفاظ وحيانى آن نهفته است ( ! )\r\nاز اين رو ، بشر بايد با درخواست‌ها و انتظارات خود كه از راه آشنايى با علوم ديگر به دست آورده ، به سراغ دين برود و آن را بفهمد و به آن معنا و مفهوم بخشيده و به‌اصطلاح\r\n\r\n","description":"","footnote":" ( 1 ) - معناى ساده « قبض و بسط تئوريك شريعت » ، باز و بسته بودن راه فهم دين و به تعبير روشن‌تر ، امكان قرائت‌ها ومعرفت‌هاى متعدد از دين است . ","page_name":" 35 ","page_number":35},
  {"content":"\r\n\r\nاو را به سخن گفتن وادارد ! به همين دليل فهم دين ، صد در صد به پيش‌فرض‌ها و آگاهىهاى برون دينى مفسر متون برمىگردد و در ارتباط كامل با علوم ديگر است ؛ و ادعاهاى ديگر از اين قبيل . « 1 » \r\nگرچه در اينجا و در حجم يك درس نمىتوان همه جهات نظريه مزبور را طرح و مورد نقد و بررسى قرار داد ، « 2 »  ولى درباره دو مسئله مهم مربوط به معرفت دينى يعنى امكان يا عدم امكان شناخت دين و راههاى شناخت دين سخن خواهيم گفت . پيش از هر چيز بايد به ريشه و پيشينه اين‌گونه مباحث اشاره‌اى كوتاه بشود ، و اينكه اين گونه ادعاها دربارهء معرفت دينى از كجا ناشى مىشود ؟\r\nاين‌گونه تفسير دين و فهم متون دينى ، رهاورد تفسير هرمنوتيكى « 3 »  از دين بوده و براساس نظريه « پلوراليسم قرايى » ( تكثر قرائت دينى ) و مشروع دانستن هر نوع برداشت و قرائت از دين و ضابطه‌مند نبودن فهم دين مىباشد و نوع افراطى و پيشرفته هرمنوتيك فلسفى مىباشد كه توسط برخى پژوهشگران غربى نظير شلاير ماخر ، گادامر ، پوپر و ريكور مطرح شده و از آن براى تفسير متون مقدس مسيحى ( انا جيل اربعه و . . . ) كه متونى دست نوشته ، غير وحيانى ( مراد وحى به آن معنايى كه ما درباره قرآن قائليم ) و تحريف شده است ، استفاده كرده‌اند و در واقع راه نجاتى براى جلوگيرى از افول و مرگ تدريجى كتاب مقدس آنان است كه نه پيام روشنى دارد و نه از اعتبار وحيانى - آن‌گونه كه قرآن كريم دارا است - برخوردار است .\r\n\r\n","description":"","footnote":" ( 1 ) - اين ادعاها ، گوشه‌هايى از سخنان صاحبان نظريه قبض و بسط تئوريك در كتب و مقالات‌شان است . ر . ك . قبض و بسط تئوريك شريعت ، عبدالكريم سروش ؛ هرمنوتيك ، كتاب و سنت ، محمد مجتهد شبسترى .  ( 2 ) - پاسخ‌هاى مفصل‌تر به اين‌گونه دعاوى را به خواست خدا در كتاب « دين پژوهى » كه در دست تدوين بوده و به‌زودىبه چاپ خواهد رسيد ، خواهيم داد .  ( 3 ) - واژه هرمنوتيك \" \" از فعل يونانى \" \" به معناى تفسير ، تبيين و فهم است . پيشينه تاريخى آن به عصر يونان باستان مىرسد . ولى طرح نوين آن در قرن هفدهم ميلادى توسط فردريش شلايرماخر ( 1768 - 1834 ) و همفكران ديگر او بنيان نهاده شد . البته توجه شود كه نه هرمنوتيك در غرب منحصراً به همين معنايى است كه مطرح گرديد چون معانى ديگرى دارد كه با معناى مزبور متفاوت است و نه در اسلام همه نوع آن ناديده گرفته شده است ؛ زيرا در اسلام نوعى هرمنوتيك خاصى براى تفسير متون وجود دارد كه بيان خواهد شد . براى تحقيق بيشتر درباره هرمنوتيك و نقد و بررسى آن از جمله ر . ك . فصلنامه كتاب نقد ، شماره 5 - 6 ويژه هرمنوتيك ؛ فصلنامه قبسات ، شماره 17 ، ويژه هرمنوتيك دينى . ","page_name":" 36 ","page_number":36},
  {"content":"\r\n\r\nبراساس تفسير هرمنوتيكى ، نقش اصلى با نيّت و ذهنيّت مفسر است كه نيت و مقصود مؤلف متن ناديده گرفته مىشود . يعنى به اصطلاح « مفسر محور » است نه « متن محور و مؤلف محور » كه متون دينى - وحيانى اسلام چنين است و لذا دستور أكيد داده شد تا با تلاش علمى به فهم درست متون دينى برسيد .\r\n\r\nپيامدهاى منفى نظريه قبض و بسط تئوريك شريعت\r\nچنين تفسيرى از دين و معرفت دينى شايد در جهان غرب و در رابطه با متون دينى مسيحى قابل قبول باشد ، اما در حوزه تفكر اسلامى ، به هيچ وجه مورد پذيرش دين‌داران راستين و عالمان و متكلمان اسلامى نيست ؛ زيرا اين ادعا كه متون وحيانى اسلام ( همچون متون دست نوشته و بىروح دينى مسيحى ) صامت و ساكت بوده و پيام روشنى ندارد ، صد در صد با آنچه خود قرآن درباره خودش تصريح كرده است منافات دارد ؛ سراسر خطابات قرآنى با انسان سخن مىگويند و تعابيرى از قبيل : « يا ايها الذين آمنوا ، يا ايّها الناس » و مانند آن ، همگى انسان را مخاطب قرار داده و درصدد انتقال پيام روشنى به انسان است .\r\nبه حدى پيام‌هاى قرآن روشن بوده و انسان را به خود جلب مىكند كه اين جمله كه « اگر مىخواهيد خداوند با شما سخن بگويد قرآن بخوانيد » ، يك اصل مسلم و پذيرفته شده نزد خاص و عام گرديده است . به عنوان نمونه ، يك آيه از قرآن را در اين زمينه و براى صحت ادعاى خود ، مىآوريم :\r\n« يا ايُّهَا الَّذينَ آمَنُوا اسْتَجيبُوا لِلَّهِ وَ لِلرَّسُولِ اذا دَعاكُمْ لِما يُحْييكُمْ . . . » ( انفال : 24 )\r\nاى كسانى كه ايمان آورده‌ايد ! دعوت خدا و پيامبر را اجابت كنيد هنگامى كه شما را به سوى چيزى مىخواند كه شما را حيات مىبخشد . . .\r\nآيا پيامى از اين روشن‌تر وجود دارد ؟ ! چه اينكه حيات حقيقى انسانها را در گرو شنيدن و اجابت دعوت الهى مىداند كه به طور عمده خود قرآن متكفل آن است . جالب اينجاست اين آيه را پس از آياتى مىآورد كه در آنها انسان‌هايى كه گوش شنوا نداشته و در برابر\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nپيام‌هاى روشن الهى و قرآنى چشم و گوش بسته مىگذرند ، كرولال معرفى كرده و حتى بدترين جنبندگان روى زمين به شمار آورده است !\r\nبرخى از پيامدهاى منفى نظريه قبض و بسط تئوريك شريعت ، عبارت است از :\r\n1 - اعتبار بخشى از قرائت‌هاى متعدد و بدون ضابطه از دين و متون دينى ، به طورى كه هيچ معيارى براى تشخيص فهم درست از نادرست و نيز برترى يك تفسير و فهم از تفسير و فهم ديگرى وجود نداشته باشد . اين در حالى است كه اظهار نظر در ساير علوم و فنون ، به اجماع ملل و نحل ضابطه‌مند بوده و نيازمند تخصّص است .\r\n2 - پذيرش تفسير به رأى ، كه در اسلام به شدت از آن نهى شده است .\r\n3 - اعتبار بخشيدن به تمام فرقه‌ها و مسلك‌هاى منحرف از دين ؛ چون همه آنها مدعى تفسير و فهم درست از دين هستند و هيچ‌گونه ملاكى هم براى اثبات انحراف و نادرستى باورها و تفسيرهاى آنها از دين و مذهب وجود ندارد .\r\n4 - رواج نسبىگرايى در تفسير دين و معرفت دينى ؛ زيرا وقتى فهم هر كس از دين با هر پيش فرض و ذهنيتى درست باشد ، و از سويى اين پيش فرض‌ها هم دستخوش تحول و نوسانات گوناگون است ، ناگزير تفسيرها و برداشت‌ها از دين نيز متحول و متغير خواهد بود .\r\nاين چيزى جز نسبى بودن فهم متون دينى نيست ؛ در حالى كه دين داران راستين بايد به فهم درست و ثابت از دين كه مورد نظر شارع مقدس است ، دست يابند .\r\n5 - عدم امكان دسترسى به مراد شارع مقدس ، كه در متون دينى نهفته است . اين عدم امكان ، مستلزم لغو بودن ارسال رسل و انزال كتبى است كه حاوى پيام الهى مىباشند .\r\n6 - بىمعنا شدن هدايت الهى جهت رستگارى انسان ؛ زيرا هدايت الهى در صورتى محقق مىگردد كه پيام‌هاى متضمن آن قابل فهم و شناخت باشد . كه آن هم طبق فرض نظريه‌پردازان قبض و بسط ، ممكن نيست . اين ، يعنى بىتوجهى كامل به مراد گوينده و فرستنده كتاب ( خداوند متعال ) ، كه بسيار امر ناپسند و نافرمانى آشكار است .\r\n\r\nامكان شناخت دين\r\nبر خلاف پندار نظريه‌پردازان « قبض و بسط تئوريك شريعت » كه منكر تحصيل معرفت دينى از اساس بوده و هر نوع فهم بشر از دين را صرفاً بشرى و غير دينى مىدانند ، فهم\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nدين و تحصيل معرفت دينى نه تنها امرى ممكن و ميسر است ، بلكه دستور اكيد داده شد تا انسان‌ها به فهم درست و واقعى از دين و متون دينى دست يابند و هرگز به فهم‌ها و معرفت‌هاى غير معتبر ، غير تخصصى و بدون ضابطه اكتفا نكنند .\r\nقرآن كريم با اشاره به معرفت‌هاى غير علمى و صرفاً ظنى حاصل از « پلوراليسم قرايى » ، آن را در رسيدن به دين حق و حقيقت دين كافى ندانسته و فاقد هرگونه اعتبار اعلام داشته است :\r\n« وَ ما يَتَّبِعُ اكْثَرُهُمْ الَّا ظَنّاً انَّ الظَّنَّ لا يُغْنى مِنَ الْحَقِّ شَيْئاً . . . » ( يونس : آيهء 36 )\r\nو بيشتر آنها ، جز از گمان ( و پندارهاى بى اساس ) ، پيروى نمىكنند ؛ ( در حالى كه ) گمان ، هرگز ( انسان را ) از حق بىنياز نمىسازد ( و به حق نمىرساند ) .\r\nتوضيح آن كه فرض عدم امكان شناخت دقيق دين و تحصيل معرفت دينى ( به معناى واقعى كلمه ) ، به دلايل زير فرض باطل و غير قابل پذيرش مىباشد :\r\n1 - چنان كه اشاره شد دين ( و به‌طور مشخص متون دينى ) ، متضمن گزاره‌ها و آموزه‌هايى است كه براى هدايت بشر به سوى كمال مطلوب معنوى و سعادت و رستگارى حقيقى از سوى خداى حكيم توسط پيامبرش ارسال شده است . حال اگر فهم و شناخت اين گزاره‌ها ممكن نباشد در واقع غرض از ارسال دين حاصل نخواهد شد . اين نقض غرض است و كار لغوى است كه هرگز از شارع حكيم على الاطلاق ( : خداوند متعال ) سرنخواهد زد . . . .\r\n2 - عدم امكان فهم دين ، مستلزم اين است كه شارع مقدس در خطابات خود مراد جدى و مقصود معقول نداشته باشد ؛ زيرا در صورتى مىتوان پذيرفت در خطاباتش مراد جدى دارد كه آنها را با زبان و الفاظ قابل فهم براى مخاطبانش ارسال كرده باشد . در حالى كه به حكم عقل و حكمت خداوند به عنوان حكيم علىالاطلاق در خطاباتش براى مخاطبان بشرى مراد جدى قابل فهم دارد .\r\n3 - دستورات مكرر خود قرآن مبنى بر تدبر ، تفكر و تعقل در آيات آن براى فهم دقيق و درك عميق مفاهيم نهفته در آن ، بهترين گواه بر امكان فهم آن است .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n4 - انجام تكاليف دينى مستلزم داشتن حجت شرعى و عقلى معتبر است . فرض عدم امكان شناخت دين ، راه تحصيل حجّت شرعى و عقلى را بر بندگان خدا مسدود مىكند .\r\nدر نتيجه ، باورها ، كردارها و اعمال مؤمنان ، فاقد حجت شرعى و مشروعيت دينى و الهى مىشود .\r\n5 - روش آموزى و قاعده‌گذارى پيشوايان معصوم ( ع ) براى فهم درست متون دينى و جلوگيرى از كج‌فهمى و فهم‌هاى غير واقعى ، مانند ارجاع متشابهات قرآنى و روايى به محكمات آنها ، عرضهء روايات بر قرآن و نيز سيرهء رهبران دينى بر مطالعه روشمند متون دينى همچنين سيره عملى و ارتكاز ذهنى مسلمانان ، گواه بر امكان فهم دين است .\r\n6 - نهى و نكوهش شديد از تفسير به رأى و بدون ضابطه از متون دينى در روايات معصومين ( ع ) « 1 »  ، گواه روشن ديگرى بر امكان فهم دين و كسب معرفت دينى است .\r\n\r\nراه‌هاى شناخت دين\r\nاكنون كه روشن شد فهم دين ممكن و بلكه ضرورى است ، بايد ديد راه يا راه‌هاى فهم دين و دستيابى به معرفت دينى معتبر چيست ؟\r\nدر پاسخ بايد گفت متون دينى و قرآنى هم به دليل زبان به كار گرفته شده در آنكه به تصريح خود قرآن « عربى مبين » « 2 »  ، ( يعنى محاوره‌اى و عرف عقلايى رايج ميان عموم مردم و قابل فهم براى آنها ) است و هم به لحاظ معنايى كه داراى مراتب متعدد مىباشد ، براى عموم مردم با هر سطح فكرى و فرهنگى به فراخور درك و فهم آنها قابل ادراك و فهم است . ولى فهم روشمند و متخصّصانه از متون دينى كه ما درصدد اثبات آن هستيم و داراى اعتبار دينى و حجت شرعى مىباشد ، تنها در توان عالمان و مجتهدان ژرف‌نگرى است كه قادرند از راهكارهاى درست آن وارد شوند و به شناخت و فهم تخصصى دين دست يازند .\r\n\r\n","description":"","footnote":" ( 1 ) - ر . ك . الميزان ، ج 3 ، ص 75 - 87 ؛ بحارالانوار ، ج 36 ، ص 327 و ج 89 ، ص 110 .  ( 2 ) - ر . ك . نحل ( 16 ) ، آيه 103 . ","page_name":" 40 ","page_number":40},
  {"content":"\r\n\r\nاز شناخت و فهم تخصصى دين ، در اصطلاح خاص حوزه‌هاى دينى به « اجتهاد » تعبير مىشود و عنوان تخصصىِ عالمِ پژوهشگر و جويندهء مسائل دينى نيز « مجتهد » است .\r\nبنابراين ، عنوان « اجتهاد » ( : معرفت دينى ) مفهوم عامى است كه بر تمام معرفت‌هاى روشمندانه و مضبوط عالمان دينى در رشته‌هاى : كلامى - اعتقادى ، فقهى ، تفسيرى ، روايى و غير آن اطلاق مىشود ؛ و به موازات آن عنوان « مجتهد » گرچه به‌طور معمول دربارهء فقيهان پژوهنده در خصوص احكام فرعى فقهى به كار مىرود ، ولى در واقع عنوانِ عامى است كه همه صاحب‌نظران و انديشمندان متخصص و پژوهنده در ساير رشته‌هاى علوم و معارف اسلامى را نيز شامل مىشود .\r\nواژه اجتهاد ، در لغت به معناى تلاش و كوشش تا سر حد توانايى است به گونه‌اى كه با تحمل رنج و سختى همراه است ؛ و اجتهاد در اصطلاح فقه اسلامى ، عبارت است از به كار بردن تلاش و كوشش خويش در راه به دست آوردن احكام شرعى و قوانين الهى از راه‌ها و منابعى كه نزد فقهاى اسلام معمول و متعارف است و با تحصيل « مقدمات اجتهاد » يا « شرايط اجتهاد » به دست مىآيد . « 1 » \r\nپس مجتهد كسى است كه بتواند احكام و قوانين دينى و فقهى را از روى دليل به دست آورد و فرا راه ديگران قرار دهد . از اين رو ، اگر اجتهاد و استنباط او با واقع مطابقت داشته باشد پاداش مىيابد و در صورت مطابقت نداشتن با واقع نيز معذور ( و بلكه مأجور ) است . « 2 » \r\nتوضيح آن كه اجتهاد داراى دو شيوه عمده مىباشد :\r\n1 - اجتهاد از راه رأى و تفكر شخصى ( اجتهاد به رأى ) .\r\n2 - اجتهاد از راه منابع معتبر شرعى و راهكارهاى موجود تحصيل احكام .\r\nاجتهاد از نوع اول كه مورد پذيرش عالمان اصولى مذهب اهل سنت است و براساس آرا ، تفكرات شخصى ، قياس ، استحسان و انتظارات پيشينى بشر صورت مىگيرد ، همان\r\n\r\n","description":"","footnote":" ( 1 ) - رسالهء نمونه ، احكام تقليد و اجتهاد ( مطابق با فتاواى امام خمينى ) ، عبدالرحيم موگهى ، ص 121 .  ( 2 ) - همان ، ص 121 - 122 . ","page_name":" 41 ","page_number":41},
  {"content":"\r\n\r\nاست كه امروزه از سوى برخى روشنفكران مطرح مىشود و با دست مايهء « پلوراليسم قرائى » ( تكثر قرائت دينى ) شكل مىگيرد ؛ و چنان‌كه پيش‌تر اشاره شد نوعى تفسير به رأى مىباشد .\r\nاين نوع اجتهاد و يا معرفت دينى از نظر جهان‌بينى اسلام ناب و مكتب اهل بيت ( ع ) مردود است ؛ چنان كه حضرت على ( ع ) آن را به شدت رد كرده و در معرفى صاحبان چنين اجتهادى فرموده است :\r\n« وَ آخَرُ قَد تُسَمّى عالِماً وَ لَيْسَ بِهِ ، فَاقْتَبَسَ جَهائِلَ مِنْ جُهَّالٍ وَ اضاليلَ مِنْ ضُلَّالٍ وَ نَصَبَ لِلنَّاسِ اشْراكاً مِنْ حَبائِلِ غُرُورٍ وَ قَوْلِ زُورٍ ، قَدْ حَمَلَ الْكِتابَ عَلى ارائِهِ وَ عَطَفَ الحَقّ عَلى اهوائِهِ\r\nو ديگرى ( خويش ) را عالم خوانده ، در صورتى كه عالم نيست ، يك سلسله نادانىها را از جمعى نادان فرا گرفته و مطالبى گمراه كننده از گمراهانى آموخته ، دام‌هايى از طناب‌هاى غرور و گفته‌هاى دروغين بر سر راه مردم افكنده ، قرآن را بر اميال و خواسته‌هاى خود تطبيق مىدهد و حق را به هوس‌ها و خواهش‌هاى دلش تفسير مىكند . . . « 2 » \r\nاما اجتهاد از نوع دوم كه مورد پذيرش عالمانِ اصولى اماميه است عبارت است از نهايت كوشش مجتهد براى شناخت احكام مربوط به حوادث و رخدادها و مسائل مورد نياز از راه منابع و راهكارهايى كه شارع آنها را معتبر دانسته است . اين نوع اجتهاد كه همان شيوهء اجتهادى مصطلح نزد علما و فقهاى اسلام از دوران گذشته تاكنون مىباشد ، شيوه‌اى علمى - تخصصى است كه تحت تعاليم خود ائمه معصوم ( ع ) شكل گرفته و داراى شرايط و قواعد دستورى خاصى است كه به مهم‌ترين آنها در اينجا اشاره مىشود .\r\n\r\nشرايط و قواعد خاص فهم متون دينى\r\nفهم درست و روشمند از دين ، مبتنى بر تحصيل « ملكه اجتهاد » است . تحصيل ملكهء اجتهاد هم داراى دو شرط اساسى به عنوان دو جزء علت تامهء تحقق ملكه اجتهاد در\r\n\r\n","description":"","footnote":" ( 2 ) - اين سخنان امام على ( ع ) نشان مىدهد كه اين نوع اجتهاد و قرائت از دين سابقه دارد و حتى در زمان آن حضرت نيز وجود داشته كه امام را به چنين واكنش و اظهار نظرى واداشته است . ","page_name":" 42 ","page_number":42},
  {"content":"\r\n\r\nشخص است . اين دو شرط يا دو جزء العلّة ، يكى « تقوا » به مفهوم عميق و وسيع آن است كه از آن به « ملكه عدالت » نيز تعبير مىشود . تحصيل اين شرط موجب طهارت روح ، تلطيف ذهن و صفا و صيقل باطن مىگردد و نورانيتى به عالم دينى مىدهد كه قابليت درك و فهم مفاهيم بلند و قدسى قرآن و روايات را مىيابد و سلامت عقل و صيانت نفس او را - كه در فهم متون قدسى نقش بسزايى دارد - تضمين مىكند . « 1 » \r\nديگرى ، « علم » يا علوم لازم و مؤثر در فهم متون دينى است . اين علم يا علوم ، مجموعه دانش‌ها و آگاهىهاى پيشينى و پسينى است كه ما از آن به « شرايط و قواعد خاص فهم متون دينى » تعبير مىكنيم و تحصيل آنها موجب مىشود تا فرد با شيوهء اجتهاد روشمند و ارجاع فروع به اصول آشنايى لازم را پيدا كند و از ادلهء اجتهادى يعنى كتاب ، سنت ، اجماع و عقل ، درست استفاده كرده و در طريق استنباط احكام به كار گيرد .\r\nمهم‌ترين اين شرايط و قواعد ، عبارت است از :\r\n1 - آگاهى از قواعد دستور زبان عرب و علوم ادبى از صرف ، نحو ، لغت ، معانى ، بيان و . . . به مقدارى كه او را بر فهم قرآن و روايات توانا كند .\r\n2 - انس و آشنايى با محاورات عُرفى و شيوهء بيانى متعارف ميان مردم .\r\n3 - آگاهى لازم از علوم عقلى و استدلالى به ويژه منطق و كلام ، تا شيوه استدلال و نحوه رسيدن به نتايج از راه مقدمات و نتايجى كه اين مقدمات به آن منتهى مىشود را بداند و آن را در اثبات احكام به ويژه آنجا كه در قلمرو حكم عقل است به كار گيرد .\r\n\r\n","description":"","footnote":" ( 1 ) - ممكن است كسى بگويد كه گرچه كسب ملكه تقوا و عدالت به عنوان يك صفت ارزشمند و والاى اخلاقى - اسلامى بسيار پسنديده و مطلوب است ولى در فهم متون دينى تأثيرى ندارد ؛ زيرا بررسىها نشان مىدهد كسانى بوده وهستند كه از تقوا و ديانت بهرهء چندانى نداشته و ندارند ولى به نظر مىرسد كه از آن اجتهاد مد نظر برخوردارند و در مسائل دينى به اظهار نظر مىپردازند .\r\nپاسخ اين است كه گرچه ميان كسب علم و تقوا تلازم و ارتباط ظاهرى و محسوسى وجود ندارد ، ولى اولًا عالم و مجتهد بى تقوا فاقد صلاحيت لازم براى اظهار نظر در مسائل دينى است ؛ ثانياً به گواهى آيات و روايات فراوان ، علم و عمل دو بال پرواز به سوى قرب الهى و نيل به تعالى و كمالات معنوى است . ثالثاً تجربه و تاريخ گواهى مىدهد عالمان و انديشمندان دينى كه فاقد ملكه تقوا بوده‌اند علوم در دست آنها همچون تيغى در دست زنگى مست بوده و از آن سوء استفاده كرده و سرانجام به بىراهه رفته‌اند . ","page_name":" 43 ","page_number":43},
  {"content":"\r\n\r\n4 - آگاهى به مسائل مهم علم اصول به مقدارى كه در استنباط احكام فقهى تأثير دارند .\r\n5 - شناخت كامل روايات : روايات اسلامى ( : مجموعه سخنان پيامبر و ائمه معصوم ( ع ) ) ، علاوه بر اين كه خود به عنوان « سنت » ، يكى از سه منبع كشف و استخراج احكام مطرح هستند ، كليد فهم قرآن به ويژه آيات متشابه آن نيز به شمار مىآيند . از اين رو ، شناخت كامل روايات لازم است . شناخت روايات هم مبتنى بر روشن شدن سند روايات و دلالت آنها است .\r\nبر اين اساس ، آشنايى با علوم مقدماتى فهم روايات يعنى علم رجال ، درايه و حديث و نيز شناخت انواع حديث از قبيل متواتر ، صحيح ، حسن و . . . لازم است ؛ و نيز دانستن قواعدى كه تحت عنوان « تعادل و تراجيح » مطرح بوده و براى شناخت احاديث صحيح از ناصحيح به كار مىرود ، ضرورت دارد .\r\n6 - آشنايى لازم با علوم قرآنى و تفسير براى دسته‌بندى آيات و آگاهى از ساختار زبانى متون وحيانى و نيز شأن نزول آيات .\r\n7 - آگاهى اجمالى از علوم ديگرى كه در فهم بهتر متون دينى نقش دارند . خودش اين علوم را فراگيرد يا اين‌كه از اهل فن پرسش نموده و اطلاعات مورد نياز را به دست آورد .\r\n8 - دخالت دادن عنصر زمان و مكان در فهم متون و صدور فتوا .\r\n9 - داشتن ممارست و تمرين مستمر در فروع فقهى و تطبيق آنها با اصول ، تا از اين طريق ملكهء استنباط براى او حاصل شود .\r\n10 - آشنايى با نظريات علماى بزرگ اهل سنت كه در گذشته و به‌ويژه در زمان ائمه ( ع ) رايج بوده است .\r\n\r\nنتايج بحث\r\nاز آنچه گفته شد نتايج زير به دست آمد :\r\n1 - اجتهاد قانون‌گذارى نيست ، بلكه استنباط و استخراج احكام و قوانين دينى است ؛ زيرا جامعيت و كمال دين اسلام ، اقتضا دارد كه هيچ مسأله‌اى از مسائل دنيوى و اخروى مورد نياز انسان ، بدون حكم نباشد . در اين زمينه اخبار و روايات به قدرى زياد است كه\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nامرى مسلم و يقينى شمرده مىشود . بر اين اساس علما نيز در اين كه « هيچ واقعه‌اى از وقايع زندگى خالى از حكم الهى نيست » اتفاق نظر دارند و به موازات آن در كتب اصولى و فقهى بابى تحت عنوان : عدم خُلُوِّ الواقعة عن‌الحكم : خالى نبودن واقعه از حكم باز كرده‌اند . « 1 » \r\nراز اين كه گفتيم مجتهد در اجتهاد بايد درصدد كشف احكام واقعى باشد ، همين است ؛ در غير اين صورت دچار تشريع در دين مىشود كه در انحصار خداوند است و براى ديگران جايز نيست ؛ همان گونه كه قرآن كريم رسالت پيامبر ( ص ) را نيز صرفاً تبليغ دين و بيان احكام مىداند . « 2 » \r\n2 - با توجه به خصوصيات متون دينى ، مراجعه به متون بايد به انگيزه درك و فهم مراد الهى و دستيابى به آن انجام گيرد . بر اين اساس هرگونه پيش داورى مفسر و تحميل ذهنيت‌هاى بيگانه از متن بر آن ، به‌طورى كه مفسر را از درك و فهم مراد گوينده متنِ وحيانى دور گرداند و او را در افق معناى جديدى - غير از آنچه متن در بردارد - قرار دهد ، بيگانه از مدلول واقعىِ مورد نظرِ شارعِ مقدس بوده و فاقد اعتبار و دور از حقيقت است .\r\nاز اين رو ، مفسر محورى به هر شكل آن مردود و ناسازگار با هدف اصلى از مراجعه به متون دينى است . بلكه فهم متون دينى شالوده‌اش بر « متن محورى » و « مؤلف مدارى » است .\r\nبنابراين ، اين ادعا كه مىگويد : « فهميده شدن متون صد درصد به درست بودن پيش دانسته‌ها و علايق و انتظارات مفسر بستگى دارد » ؛ « 3 »  باطل و دور از حقيقت است .\r\n3 - همچنين از مباحث گذشته اين حقيقت روشن شد كه به رغم پندار طرفداران « پلوراليسم قرايى » و « هرمنوتيك فلسفى » ، اسلام توانايى پاسخگويى به نيازهاى روز و متغير انسان‌ها را در هر زمان دارد و از اين جهت جاى هيچ‌گونه نگرانى نبوده و كمبودى احساس نمىشود تا دست به دامن پلوراليسم قرايى و هرمنوتيك فلسفى شويم و در نتيجه\r\n\r\n","description":"","footnote":" ( 1 ) - ر . ك . اصطلاحات الاصول ، على مشكينى ، ص 169 .  ( 2 ) - مىفرمايد : « ما عَلَى الرَّسُولِ الَّا الْبَلاغُ » مائده ، آيه 99 ، « وَ انْزَلْنا الَيْكَ الذِّكْرَ لِتُبَيِّنَ لِلنَّاسِ » نحل ، آيات 44 و 64 .  ( 3 ) - ر . ك . هرمنوتيك ، كتاب و سنت ، محمد مجتهد شبسترى ، ص 33 . ","page_name":" 45 ","page_number":45},
  {"content":"\r\n\r\nراه هرگونه قرائت بىضابطه و تفسير بدون حساب و كتاب از دين را به روى همگان باز كنيم و همان بلايى كه سر دين مسيح درآوردند سر اسلام هم دربياوريم . چنان‌كه تئورى « قبض و بسط تئوريك شريعت » در همين رابطه طرح و ارائه گرديد .\r\nچرا كه استعداد پايان‌ناپذير و انعطاف‌پذيرى متون دينى از يكسو و دستور اكيد پيشوايان دينى مبنى بر اجتهاد و استخراج احكام و قوانين مورد نياز هر زمان از سوى ديگر ، پاسخ روشنى به اين گونه نيازهاى متغير و روزمرهء هر زمان است . « 1 » \r\nبنابراين ، اسلام نه تنها با نوگرايى و تجدد ( : مدرنيسم ) به معناى واقعى كلمه مخالف نيست بلكه خود منادى و مروج آن است . براى همين در اسلام پيوسته به رشد ، ترقى ، نوآورى در همه ابعاد به ويژه در بعد فكرى و فرهنگى دعوت شده و از جمود ، ايستايى و حركت قهقرايى به شدت نهى گرديده است .\r\n\r\n","description":"","footnote":" ( 1 ) - براى آگاهى بيشتر ر . ك . اسلام و مقتضيات زمان ، شهيد مطهرى ، انتشارات صدرا . ","page_name":" 46 ","page_number":46},
  {"content":"\r\n\r\nپرسش\r\n1 - مفهوم « قبض و بسط تئوريك شريعت » چيست و انگيزه نويسنده از طرح آن چه بوده است ؟\r\n2 - سه پيامد از پيامدهاى نظريه « قبض و بسط تئوريك شريعت » را بنويسيد .\r\n3 - آيا دين قابل شناخت است ؟ چرا ؟ به سه دليل آن اشاره كنيد .\r\n4 - آيا هر نوع قرائتى از دين مجاز و معتبر است ؟ چرا ؟\r\n5 - فهم متون دينى چه شرايط و قواعدى دارد ؟ سه شرط آن را نام ببريد .\r\n\r\n","description":"","footnote":"","page_name":" 47 ","page_number":47},
  {"content":"\r\n . \r\n","description":"","footnote":"","page_name":" 48 ","page_number":48},
  {"content":"\r\n\r\n\r\nدرس چهارم : نقش دين در زندگى فردى و اجتماعى\r\nدين در متن زندگى بشر قرار دارد و داراى نقش حياتى در ابعاد فردى و اجتماعى جامعه انسانى است . اين نقش پس از پيروزى انقلاب اسلامى و اقبال و توجّه ملّت‌ها به ويژه جوانان پاك نهاد به دين ، ملموس‌تر شده است . در اين درس به بيان اين موضوع مىپردازيم .\r\n\r\nپاسخگويى به نيازهاى اصيل دنيا و آخرت\r\nچنان كه در بحث جامعيت و كمال دين اشاره شد ، دين ، سعادت همه جانبه انسان را وجههء همت خويش قرار داده و براى رساندن بشر به سعادت و رستگارى و بارور شدن همه استعدادها و ظرفيت‌هاى وجودى او ، احكام و قوانين لازم را تشريع و فرا راه بشر نهاده است .\r\nگرچه پرداختن به مسائل معنوى و امور اخروى ، جزو مهم‌ترين و اصلىترين هدف دين است ، اما رسيدن به اين هدف و تحقق آن در جامعه انسانى ، هرگز بدون توجه به مسائل دنيوى و حل مشكلات مادى و جسمى بشر ميسّر نيست . اساساً همان‌طور كه تفكيك جسم از روح و توجه يكسويه به يكى و غفلت از ديگرى ، به مثابه ناديده گرفتن بخشى از حقيقت وجودى انسان است ، در برنامه‌ريزى جهت پاسخگويى به نيازهاى انسان نيز اگر تمام توجه به يك بعد انسان باشد و از بعد ديگرش غفلت شود به طور حتم ، آن برنامه به سرانجام نخواهد رسيد .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nبر اين اساس ، قرآن كريم ، توجه به دنيا و آخرت و تأمين خواسته‌ها و نيازهاى دنيوى و اخروى را توأماً از مؤمنان خواستار شده و دستور داده است :\r\n« وَابْتَغِ فيما اتاكَ اللَّهُ الدَّارَ الْآخِرَةَ وَ لا تَنْسَ نَصيبَكَ مِنَ الدُّنْيا » ( قصص : 77 )\r\nدر آنچه خدا به تو داده ، سراى آخرت را طلب كن ؛ و ( نيز ) بهره‌ات را از دنيا فراموش مكن !\r\nيعنى گرچه تلاش در راه تحصيل زندگى جاويد آن جهانى بايد هدف برتر و مهم‌تر در زندگى باشد ولى اين اهم نبايد به قيمت ناديده گرفتن زندگى دنيوى به عنوان هدف ابتدايى و مهم به دست آيد .\r\nحضرت امام حسن مجتبى ( ع ) نيز به زيبايى ، آميختگى دنيا و آخرت را تبيين كرده و فرموده است :\r\n« وَاعْمَلْ لِدُنْياكَ كَانَّكَ تَعيشُ ابَداً وَاعْمَلْ لِاخِرَتِكَ كَانَّكَ تَمُوتُ غَداً . . . » « 1 » \r\nبراى دنيايت چنان كار كن كه گويا هميشه در آن زندگى خواهى كرد و براى آخرتت به گونه‌اى رفتار كن كه گويا فردا خواهى مُرد !\r\nبنابراين ، به رغم نظر كسانى كه قائل به جدايى دين از دنيا و يا دنيا از آخرت مىباشند و هدف بعثت انبيا را صرفاً آخرت و خداپرستى مىدانند ، دين و دنيا در تفكر اسلام ناب محمدى ( ص ) آن چنان به هم آميخته و در هم تنيده است كه به هيچ وجه تفكيك اين دو از يكديگر ، ميسر نيست ؛ زيرا در آيات و روايات اسلامى رويكرد يك جانبه به دين يعنى توجه تام به عبادت و معنويت و ترك دنيا ، به عنوان « زهدگرايى محض و رهبانيت » مطرح و از آن به شدت نهى و نكوهش شده است . سيرهء رسول اكرم ( ص ) و امامان معصوم ( ع ) و نيز برخورد رسول خدا ( ص ) با عثمان بن مظعون ( و جمعى ديگر ) و نهى او از افراط در عبادت و ترك دنيا ، گواه روشنى بر صدق اين ادعا است . « 2 » \r\n\r\n","description":"","footnote":" ( 1 ) - بحارالانوار ، ج 44 ، ص 139 .  ( 2 ) - پيامبر ( ص ) زمانى كه از ترك دنيا و زهدگرايى عثمان بن مظعون و جمعى ديگر آگاه شد ، مأمور به جلوگيرى آنها از اين كار گرديد . آيه 87 سوره مائده در همين خصوص نازل شده و براساس آن زهدگرايى و ترك هميشگى دنيا در اسلام مطرود گرديده است . ( ر . ك . تفسير مجمع البيان ، ج 3 ، ص 235 - 236 ، احياء تراث عربى ، بيروت . ) ","page_name":" 50 ","page_number":50},
  {"content":"\r\n\r\nاز سوى ديگر توجه كامل و غايى به دنيا و غفلت از خدا و آخرت نيز ، نكوهيده شمرده شده و از آن نهى گرديده است ؛ زيرا موجب نگون‌بختى انسان مىشود .\r\nاما در پاسخ اين سؤال كه اسلام چگونه توانسته به نيازهاى دنيوى و اخروى پاسخ گويد ، مىگوييم : اين از امتيازات منحصر به فرد دين خاتم و جاويد و جهانى است و هيچ مكتبى توان انجام چنين كارى را ندارد .\r\nانسان در عين اين كه بر مدار ثابتى به نام « فطرت » آفريده شده كه انسانيت انسان و هسته مركزى وجود آدمى - صرف‌نظر از نوع نژاد ، رنگ پوست ، زبان و ساير شرايط اقليمى و آب و هوايى كه متغير است - بر آن استوار است ، موجود متغيرى مىباشد و در گذر زمان و در شرايط جوّى متفاوت و ساير عوامل تأثيرگذار ، دچار تغييرات و تحولات جسمى و روحى مىشود .\r\nبه موازات اين دو جنبه ثابت و متغيرِ وجود آدمى ، قهراً به دو نوع قوانين ثابت و متغير نيازمند است ، يعنى هم بايد قوانين ثابتى در زندگى داشته باشد و آن‌ها را به كار بندد و هم قوانين متغيرى .\r\nاسلام با ملاحظه فطرت و نيازهاى فطرى و ثابت انسان ، قوانين ثابتى تشريع كرده است و نيز براى جنبه‌هاى متغير نياز آدمى ، قوانين متغيرى آورده است . از اين رو ، قوانين اسلام به دو قسم ثابت و متغير تقسيم مىشود .\r\nبه عنوان مثال ، اصل لزوم آمادگى و دفاع در اسلام طبق آيه « وَ اعِدُّوا لَهُمْ مَا اسْتَطَعْتُمْ مِنْ قُوَّةٍ » « 1 »  ، يك اصل و قانون ثابت فرازمانى و مكانى است . به موازات اين قانون ثابت ، قوانين متغيرى برحسب نياز زمان و مكان خاص در نظر گرفته شده است كه در فقه به نام « سبق و رمايه » معروف است .\r\nاز جمله دستورات در سبق و رمايه ، آموختن فنون تيراندازى ، اسب سوارى و . . . تا رسيدن به مهارت كامل است كه در هر زمان و براساس نياز هر دوره ضرورت پيدا مىكند و لذا پيوسته دستخوش تغيير است .\r\n\r\n","description":"","footnote":" ( 1 ) - انفال ( 8 ) ، آيهء 60 . ","page_name":" 51 ","page_number":51},
  {"content":"\r\n\r\nجالب اينجاست همان‌طور كه امام راحل و شاگرد متفكرش شهيد مطهرى فرمودند ، متون دينى ( قرآن و روايات ) از چنان جامعيت ، قابليت و استعداد پايان‌ناپذيرى برخوردار است كه گذشت زمان نه تنها آن را كهنه و از دور خارج نمىكند بلكه ابعاد علمى آن شكفته‌تر و شناخته‌تر مىشود . لذا با استفاده از اين خصلت انعطاف‌پذير متون دينى مىتوان با آگاهى از روش اجتهاد و فهم روشمند ، مسائل مورد نياز هر زمان را از طريق ارجاع فروع به اصول ثابت به دست آورد . « 1 » \r\nبنابراين ، عنصر اجتهاد و استنباط احكام ، راهى است براى پاسخگويى اسلام به نيازهاى دنيوى و اخروى انسان در هر زمان .\r\n\r\nكارآيى دين در مرحلهء عمل\r\nبرخى مىگويند : دوران دين به سر آمده و ديگر قادر نيست در عصر مدرن ، تمدن‌ساز بوده و كارآيى داشته باشد ، چون دين مربوط به دوران گذشته و زندگى ساده آن دوران بوده نه مربوط به عصر مدرنيته و پيچيدهء اين زمان !\r\nپاسخ : اين‌گونه اظهار نظر دربارهء دين ، ناديده گرفتن حقيقتى به نام دين است كه به اعتراف دين پژوهان و پژوهشگران واقع بين تاريخى ، هميشه و در همه عرصه‌هاى زندگى بشر ، چه به‌طور مستقيم و چه به‌طور غير مستقيم حضور داشته و تأثيرگذار بوده و هست .\r\nاما نسبت به گذشته ، به گواهى مورّخان و تحليل‌گران تاريخى ، شالوده تمدن‌هاى بزرگ بشرى در دوران باستان - كه در مناطقى چون مصر ، يونان ، بين‌النهرين و ايران ، هندوچين و برخى مناطق ديگر شكل گرفته است - توسط پيامبران الهى و فرهنگ برخاسته از اديان آسمانى پىريزى شده است . « 2 » \r\n\r\n","description":"","footnote":" ( 1 ) - برگرفته از رساله نوين ( مسائل سياسى و حقوقى ) ، امام خمينى ، ترجمه عبدالكريم بىآزار شيرازى ، ص 96 - 102 ؛ خاتميت ، شهيد مطهرى ، ص 144 - 189 .  ( 2 ) - ر . ك . دين پژوهى ، ج 1 ( دفتر اول و دوم ) ، ميرچا الياده ، ترجمه بهاءالدين خرمشاهى ، ص 364 - 377 ، نشر پژوهشگاه علوم انسانى و مطالعات فرهنگى . ","page_name":" 52 ","page_number":52},
  {"content":"\r\n\r\nانديشمندان و حكيمان بزرگ و فرهنگ‌ساز جهان ، از جمله حكماى بزرگ يونان باستان نظير افلاطون ، ارسطو ، سقراط ، ارسطاطاليس و جز آنان همه دين‌دار و موحّد بوده‌اند و با تأثيرپذيرى از تعاليم دينى و آسمانى به چنين مقامات بزرگ علمى و شگردهاى فلسفى دست يازيده‌اند . « 1 » \r\nاما نسبت به كارآيى دين در اين زمان كه به « عصر تجدد و مدرنيسم » شهرت يافته بايد گفت ، اينك نيز دين در جوامع مختلف حضور زنده و با نشاطى دارد . براى همين ، تلاش و مبارزه مادىگرايان و دين‌ستيزان ، به‌ويژه حكومت‌هاى استكبارى ، با دين با القاى شبهاتى نظير تعارض دين با علم ، عقل ، تجدد و نوآورى حتى در جهان مسيحيت نيز بىفايده بوده و موفقيت چندانى نداشته است ؛ زيرا اگر مسأله به دور از تبليغات رسانه‌اى ، جوسازىهاى سياسى و عنادورزىها بررسى شود ، روشن مىگردد كه هرگز چنين تعارضى ميان علم و دين و يا عقل و دين وجود ندارد و به هيچ وجه آيينى چون اسلام نه تنها با تجدد ، نوآورى و به اصطلاح مدرنيسم مخالف نيست بلكه به عكس ، دستور داده تا هر روز انسان بهتر و متكامل‌تر از ديروز شود و گامى به جلو و پيشرفت در همه زمينه‌هاى زندگى مادى و معنوى بردارد . به طورى كه به فرموده امام صادق ( ع ) زندگى بدون پيشرفت و تعالى ، مساوى با مرگ و نابودى است . « 2 » \r\nدر خود غرب هم گزارش‌ها نشان مىدهد كه گرايش به معنويت ، اخلاق و دين به‌ويژه پس از پيروزى انقلاب اسلامى ايران از يك سو و شكست و فروپاشى شرق كمونيسم پس از نزديك به يك قرن مبارزه با دين و خداپرستى از سوى ديگر و به اضافه ، سرخوردگى غربيان از زندگى ماشينى و دورى از معنويت و خدا ، بيشتر شده است . تا جايى كه از نيمه دوم قرن بيستم كه به دوران پُست مدرن ( اوج دوران مدرنيسم ) شهرت دارد ، گرايش به دين و اخلاق شتاب بيشترى گرفته و دانشمندان بسيارى به دين پژوهى در ابعاد مختلف\r\n\r\n","description":"","footnote":" ( 1 ) - ر . ك . تاريخ فلسفه ، فردريك كاپلستن ، ترجمه جلال‌الدين مجتبوى ، ج 1 ، ص 29 ، 618 ، 636 و 670 ، انتشارات علمى و فرهنگى ، تهران ، چاپ اول ، 1361 ؛ مبانى خداشناسى در فلسفه يونان و اديان الهى ، رضا برنجكار ، ص 23 - 32 ، نشر الهادى ، قم ، 1371 .  ( 2 ) - ر . ك . بحارالانوار ، ج 68 ، ص 173 . ","page_name":" 53 ","page_number":53},
  {"content":"\r\n\r\nجامعه شناختى ، روان‌شناختى و . . . روىآورده‌اند . حاصل اين پژوهش‌ها تدوين كتب و دائرة المعارف‌هاى دين پژوهى است كه « دائرة المعارف بزرگ دين پژوهى ميرچا الياده » با 2750 مقاله از 1400 تن از دين‌پژوهان جهان در 16 جلد يك نمونه از آن است . « 1 » \r\nبه عنوان نمونه ، گزارش ژان پل ويلم درباره گرايش مردم آمريكا و ژاپن به دين را مىآوريم :\r\nايالات متحده آمريكا و ژاپن ، دو كشورى كه به ويژه سمبل تجدد هستند مثال‌هاى خوبى از مواردى هستند كه دين و تجدد را با هم وفق داده‌اند ؛ زيرا گرايش به دين و مذهب در آمريكا به قدرى بالاست كه بيش از 40 % مردم آمريكا به طور جدى پايبند به دين بوده و به وظايف دينى خود عمل مىكنند و نيز در ژاپن ، صنعتى شدن در چارچوب يك نظام حاكميت دينى انجام شده و آمار دينى نشان مىدهد كه همه ساله حدود هشتاد ميليون ژاپنى به هنگام تحويل سال نو ( هاتسوموده ) براى شركت در مراسم و جشن‌هاى دينى مربوط به معابد بزرگ مىروند تا سلامتى و تندرستى براى خود كسب كنند . « 2 » \r\nچگونه مىتوان باور كرد كه ميان علم و دين تعارض است در حالى كه نوابغ و انديمشندان بزرگ علوم بشرى در دنياى مدرن ، خلاف اين پندار نظر داده‌اند . در اينجا به اظهارات برخى از آنها اشاره مىكنيم :\r\nآلبرت انيشتاين : « علم بدون مذهب لنگ است و مذهب بدون علم ، كور . » « 3 » \r\nماكس پلانك : « هرگز تضاد واقعى ميان علم و دين پيدا نخواهد شد ، چه يكى از آن دو مكمل ديگرى است . » « 4 » \r\nايرونيك ويليام نبلوچ : « عقايد مذهبى با كشفيات علمى راسخ‌تر مىشود . » « 5 » \r\n\r\n","description":"","footnote":" ( 1 ) - ر . ك . فرهنگ و دين ، ميرچا الياده ، ترجمه بهاءالدين خرمشاهى و . . . ، ص سيزده تا پانزده ، از پيشگفتار .  ( 2 ) - جامعه‌شناسى اديان ، ترجمه عبدالرحيم گواهى ، ص 135 - 136 .  ( 3 ) - زندگى انيشتاين ، فيليپ فرانك ، ترجمه حسن صفارى ، ص 508 ، به نقل از تفكر مذهبى ، سيد محمدباقر نجفى ، ص 119 .  ( 4 ) - علم به كجا مىرود ؟ ص 235 ، به نقل از همان ، ص 114 .  ( 5 ) - اثبات وجود خدا ، كلو ورنسما ، ترجمه احمد آرام ، ص 100 به نقل از همان ، ص 71 . ","page_name":" 54 ","page_number":54},
  {"content":"\r\n\r\nچارلز . ه . تونز ( فيزيك‌دان آمريكايى ) : « من اختلاف علم و دين را بيشتر سطحى مىدانم و اگر به ماهيت هر يك توجه كنيم هر دو به صورتى درمىآيند كه تشخيص آنها از يكديگر ممكن نيست . » « 1 » \r\nبنابراين ، واقعيت همان است كه « مارتين لوتر » گفته و آن اين كه « غربيان از آن دين الهى فطرى فاصله نگرفته‌اند بلكه در حقيقت آن دين ساختگى ضد علم و پيشرفت و آزادى معقول و . . . را كنار گذاشته‌اند . » « 2 » \r\nكارنامه دين اسلام در اين خصوص بسيار درخشان است . به اعتراف نويسندگان و به‌ويژه مستشرقان غربى ، خدماتى كه اسلام به تمدن و فرهنگ بشرى كرده ، فوق‌العاده است به طورى كه به جرأت مىتوان گفت سهم اسلام در شكل‌گيرى فرهنگ و تمدن بشرى ، سهمى عمده و تعيين كننده است . « 3 » \r\nاگر امروز ملل مسلمان از لحاظ صنعت و تمدن از جوامع غربى عقب مانده‌ترند ، بىانصافى است كه كسانى بخواهند اين عقب‌ماندگى را به دين نسبت دهند و به اين وسيله بخواهند به ضعف و سستى و ناتوانى فكرى و عملى خود سرپوش بگذارند . در حالى كه مىبينيم هم‌اكنون نيز بسيارى از ملل مسلمان از بسيارى از ملل ديگر در صنعت و تمدن پيشى گرفته‌اند .\r\nاگر ضعف‌ها و كاستىهايى در نظام جمهورى اسلامى ايران مشاهده مىشود ، اين را نبايد به ناكارآمدى اصل اسلام و حاكميت دينى نسبت داد ، بلكه معلول عوامل برون‌دينى داخلى و خارجى است . از مهم‌ترين اين عوامل ، نداشتن سابقه تجربه حكومت‌دارى مسؤولان كلان اجرايى و در نتيجه نداشتن راهكارها و قوانين مدون و روشنى در بخش‌هاى مختلف حكومتى ، ضعف مديريت اجرايى ، توطئه‌ها و كارشكنىهاى پيوسته قدرت‌هاى\r\n\r\n","description":"","footnote":" ( 1 ) - محل تلاقى علم و دين ، ترجمه احمد آرام ، ص 54 به نقل از همان ، ص 121 .  ( 2 ) - جامعه‌شناسى اديان ، ص 188 .  ( 3 ) - براى تحقيق بيشتر به اين كتب رجوع كنيد : تاريخ تمدن ، ويل دورانت ، ج 4 ، ترجمهء ابوالقاسم پاينده و . . . به‌ويژه ص 432 - 435 ؛ تمدن اسلام و غرب ، گوستاو لوبون ، ترجمه فخر داعى گيلانى ؛ علوم اسلامى و نقش آن در تحول علمىجهان ، آلدوميه‌لى ، ترجمه محمدرضا شجاع رضوى و دكتر اسدالله علوى ؛ تاريخ فرهنگ و تمدن اسلامى ، زين‌العابدين قربانى ؛ كارنامه اسلام ، عبدالحسين زرين‌كوب . ","page_name":" 55 ","page_number":55},
  {"content":"\r\n\r\nاستكبارى به‌ويژه آمريكا است كه به هر نحو ممكن مىخواهند اين نظام نوپاى دينى را از پاى دربياورند و در نتيجه ، از الگو شدن آن براى ساير ملل مسلمان در بند طاغوت‌ها جلوگيرى كنند . « 1 » \r\n\r\nآثار دين‌دارى در زندگى\r\nاينك براى نشان دادن نقش كاربردى دين و ايمان دينى در زندگى مادى و معنوى انسان ، به ويژه در دنياى مدرن ، به برخى از آثار مهم و بسيار سازنده دين و ايمان دينى ، اشاره مىكنيم .\r\n\r\n1 - پشتوانه اخلاق\r\nدين‌دارى و ايمان مذهبى مهم‌ترين پشتوانهء اخلاق است ؛ زيرا اخلاق كه خود يك سرمايه بزرگ زندگى است « 2 »  بدون دين و ايمان ، اساس و پايه درستى ندارد . زيربناى همه اصول اخلاقى و مشروعيت و ضمانت اجرايى آنها ايمان و اعتقاد به خداست .\r\nكرامت ، شرافت ، تقوا ، عفت ، امانت ، راستى ، درستكارى ، فداكارى ، احسان ، صلح ، دوستى و مدارا با خلق خدا ، اجراى عدالت ، رعايت حقوق انسان‌ها و همه امورى كه جزو فضيلت‌هاى بشرى محسوب مىشود و همه افراد و ملت‌ها آنها را تقديس مىكنند و آنهايى هم كه ندارند تظاهر به داشتن آنها مىكنند ، مبتنى بر اصل ايمان دينى است .\r\nپشتوانه بودن دين براى اخلاق ، به اين صورت است كه چون رعايت اصول و احكام اخلاقى با منافع مادى و نفسانى مغاير است و التزام به هر يك از آنها مستلزم تحمل يك نوع محروميّت مادى و زحمت است ، آدمى بايد دليلى داشته باشد تا به اين نوع محروميّت‌ها تن دهد ؛ و اساساً انسان‌ها زمانى تن به اين‌گونه محروميت‌ها خواهند داد كه در واقع آنها را محروميت ندانند .\r\n\r\n","description":"","footnote":" ( 1 ) - براى آگاهى بيشتر به نقش دين و به ويژه دين اسلام در زندگى و تمدن بشرى از جمله ر . ك . انسان و اديان ، ميشل مالرب ، ترجمه مهران توكلى ؛ اعترافات دانشمندان بزرگ جهان ، خيرالله مردانى .  ( 2 ) - امام على ( ع ) فرمود : « حُسْنُ الْخُلْقِ خَيْرُ رَفيقٍ » : اخلاق نيكو بهترين يار و ياور است . ( بحارالانوار ، ج 68 ، ص 396 . ) ","page_name":" 56 ","page_number":56},
  {"content":"\r\n\r\nمهم‌ترين و مؤثرترين دليل و يا انگيزه براى انجام افعال و احكام اخلاقى و تحمل رنج و محروميت در اين راه ، ايمان به وصول پاداش بزرگ‌تر و سود بيشتر دنيوى و اخروى در پرتو اعتقاد به خدا و دين‌دارى است ؛ چرا كه خداوند در كتاب آسمانىاش چنين پاداشى را ، به چندين برابر تضمين كرده است . « 1 » \r\nاما ادعاى اين كه انجام افعال اخلاقى به اميد سود بيشتر ، در اخلاق منهاى خدا و دين ( : اخلاق مادى ) هم متصور است ؛ چون موجب رونق كسب و كار و درآمد مالى و اقتصادى بيشترى مىباشد ؛ پذيرفتنى نيست ؛ زيرا اولًا اخلاق مادى شالوده‌اش بر خودپرستى و منفعت‌طلبى استوار است و به چيزى جز منافع خويش نمىانديشد . چنان كه امروزه ما چنين چيزى را در عملكرد غربيان نسبت به ساير ملل مىبينيم ، تا جايى كه بسيارى از آنان به ويژه دولت مردانشان حتى براى سگ و گربه محبوبشان بيشتر از انسان‌هاى روى زمين احترام و ارزش قائلند « 2 »  ؛ و ثانياً اخلاق مورد نظر در اينجا فراگير بوده و همه آداب و حقوق اجتماعى و فضايل اخلاقى را شامل مىشود . روشن است التزام به چنين اخلاقى و عمل براساس آن ، تنها در پرتو ايمان به خدا ميسر است .\r\n\r\n2 - رهايى از خودخواهىها و هواپرستىهاى كشنده\r\nانسان‌هاى فاقد دين و ايمان ، معمولًا هيچ‌گونه تلاشى براى كنترل و تعديل غرائز نفس سركش ، خودخواهىها و شهوت‌رانىها انجام نمىدهند ؛ چون دليلى براى انجام آن نمىبينند ؛ از اين رو ، براى ارضاى شهوات خود از هيچ كوششى دريغ نمىورزند . كار اين‌گونه انسان‌ها در جوامع غربى به جايى رسيده كه به همجنس‌بازى روى آورده‌اند ، با اين حال ، احساس پوچى و ناكامى مىكنند و از سيرىناپذيرى و فزون‌طلبى نفس خويش به شدت رنج مىبرند .\r\n\r\n","description":"","footnote":" ( 1 ) - ر . ك . توبه ( 9 ) ، آيهء 120 ، انعام ، آيه 160 ؛ نساء ، آيه 40 .  ( 2 ) - چرا كه آنها در حالى از حقوق بشر و حتى حقوق حيوانات سخن مىگويند كه انسان‌ها را در جاى جاى گيتى ، مانندمرغ مىكشند ! ","page_name":" 57 ","page_number":57},
  {"content":"\r\n\r\nتنها راه رهايى از اين منجلاب فساد و گرداب شهوت كه آرامش فكرى و سلامت نفس آنان را به خطر انداخته است ، پايبندى به دين و تقويت ايمان و كنترل و تعديل غرائز و هواهاى نفسانى از راه تهذيب و تزكيه نفس است .\r\n\r\n3 - خوش‌بينى به جهان ، آفرينش و هستى\r\nدين به دليل اين‌كه تلقى انسان را نسبت به جهان شكل خاص مىبخشد ، ( آفرينش را هدف‌دار و هدف را خير ، تكامل و سعادت معرفى مىكند ) به‌طور طبيعى ديد انسان را نسبت به نظام هستى و قوانين حاكم بر آن خوشبينانه مىسازد .\r\nحالت فرد با ايمان و دين‌دار در جهان هستى ، مانند حالت فردى است كه در كشورى زندگى مىكند كه قوانين و تشكيلات و نظامات آن كشور را صحيح و عادلانه مىداند و به حسن نيت گردانندگان اصلى كشور نيز ايمان دارد . چنين شخصى قهراً زمينه ترقى و تعالى را براى خودش و همه افراد ديگر فراهم مىبيند و معتقد است كه تنها چيزى كه ممكن است موجب عقب‌ماندگى او بشود تنبلى و بىتجربگى خود او و انسان‌هايى مانند او است كه مكلف و مسؤول‌اند . اين انديشه طبعاً او را به غيرت مىآورد و با خوشبينى و اميدوارى به حركت و جنبش وامىدارد . « 1 » \r\n\r\n4 - آرامش روحى و روانى\r\nاز رهاوردهاى ناخوشايند زندگى ماشينى و دنيا پرستى افراطى ، اضطراب و نگرانى و تلاطم روحى و روانى است . بشر متمدن امروز ، گرچه به رفاه مادى و لذت‌هاى جسمى رسيده است ولى دچار چنان بحران‌ها و بيمارىهاى روحى و روانى شده كه با بن‌بست فكرى و نااميدى فزاينده‌اى دست به گريبان است ، و حاصل آن خودكشى ، جنون و . . .\r\nمىباشد .\r\nتنها راه رهايى از اين فشارهاى روحى و بيمارىهاى كشنده به اعتراف روانشناسان غربى و شرقى ، ايمان به خدا ، دين‌دارى و ايجاد پيوند معنوى با پروردگار يكتا ، دعا و راز دل\r\n\r\n","description":"","footnote":" ( 1 ) - انسان و ايمان ، شهيد مطهرى ، ص 39 - 40 . ","page_name":" 58 ","page_number":58},
  {"content":"\r\n\r\nگفتن با آن ذات پاك در خلوت‌گاه‌هاى عبادت و بندگى است . چه اين كه به گواهى قرآن كريم ، تنها ياد خدا و دعا و راز و نياز با اوست كه دل‌هاى بيمار را درمان و روح متلاطم را آرامش مىبخشد . « 1 » \r\nدكتر الكسيس كارل ، دانشمند بزرگ فرانسوى مىگويد :\r\nدر سكوت اين پناهگاه‌ها ( مكان‌هاى عبادت و نيايش ) انسان مىتواند در حالى كه انديشه به سوى خدا در پرواز است ، عضلات و اعضايش را آرامش بخشد ، روحش را سبكبار كند و نيروى سنجش و تشخيص خويش را جلا دهد و قدرت تحمل زندگىِ دشوارى كه تمدن جديد بر دوش او بار كرده و به زانويش درآورده است ، به‌دست آورد . اجتماعاتى كه احتياج به نيايش را در خود كشته‌اند به طور معمول از فساد و زوال مصون نخواهند بود . « 2 » \r\nويليام جيمز ( روان‌كاو مشهور آمريكايى ) نيز مىنويسد :\r\nهزاران هزار مؤمنِ به خدا به خوبى حس كرده‌اند كه خداوند هميشه با آنهاست . شب و روز ، در خانه و بيرون از آن . هرگاه اين طور خدا را با خود بدانيم ، چشمه فياض لايزالى از آرامش و صفاى قلب در خود ايجاد كرده‌ايم ، كه هيچ سيلاب غمى و يا هجوم وحشت و بيمى در آن اثر ندارد . « 3 » \r\n\r\n5 - اميدوارى\r\nدر منطقِ انسان مادى ، جهان نسبت به مردمى كه در راه صحيح و يا راه باطل ، راه عدالت يا راه ظلم ، و راه درستى يا راه نادرستى گام برمىدارند بىطرف و بىتفاوت است . نيز در حوادث و دشوارىهاى سخت و جانكاه زندگى ، راه نجات و كمك و عنايتى - جز آنچه خود در توان دارند و بايد به كار گيرند - از كس ديگر و قدرت برترى نمىبينند . به اين دليل\r\n\r\n","description":"","footnote":" ( 1 ) - الَّذينَ آمَنُوا وَ تَطْمَئِنُّ قُلُوبُهُمْ بِذِكْرِ اللَّهِ الا بِذِكْرِ اللَّهِ تَطْمَئِنُّ الْقُلُوبُ . رعد ( 13 ) ، آيه 28 .  ( 2 ) - نيايش ، ص 27 ، ص 50 و 57 ، به نقل از عبادت در اسلام ، صادقى اردستانى ، ص 94 و 100 ، انتشارات خزر ، تهران .  ( 3 ) - دين و روان ، ترجمه مهدى قائنى ، ص 166 - 167 ، انتشارات دارالفكر ، قم . ","page_name":" 59 ","page_number":59},
  {"content":"\r\n\r\nدر چنين شرايط سخت و شكننده‌اى ، بسيارى از افراد به‌ويژه جوانان با نااميدى و ناكامى شديدى دست به گريبان مىشوند و راه گريز خود را ، در جنايت نسبت به ديگران و يا خودكشى جست و جو مىكنند !\r\nاما در منطقِ انسان با ايمان ، جهان نسبت به تلاش اين دو دسته ( نيكو كار و بدكار ) و اين دو نوع تلاش ( نيك و بد ) بى تفاوت و يا يكسان نيست ، چون خداى جهان براساس عدل و حكمتش پاداش خوبان و بدان را متناسب با اعمالشان مىدهد . « 1 »  نيز انسان مؤمن ، در صحنه‌هاى دشوار و بن‌بست‌ها ، به امداد و كمك الهى اميدوار است « 2 »  و با توكل و اعتماد « 3 »  به خداوندى كه بر هر كارى قادر است « 4 »  ، آينده را روشن و راه نجات را متصور و ممكن مىبيند ؛ لذا به فكر راه چاره افتاده و با تلاش ، توكّل و توسل ، خود را از بن‌بست‌ها رهايى مىبخشد .\r\n\r\n6 - بهبود روابط اجتماعى\r\nجوامعِ فاقد دين و ايمان ، از ارتباط سالم اجتماعى و روابط خوب انسانى برخوردار نيستند ؛ به‌ويژه روابط خانوادگى در اين جوامع بسيار نامطلوب و از هم پاشيده است و احترام و اعتماد لازم ميان اعضاى خانواده برقرار نيست ؛ از اين رو ، آنان نمىتوانند طعم شيرين محبّت را در جمع خانواده بچشند و بيشتر ترجيح مىدهند كه در بيرون از خانه به سر ببرند .\r\nاين واقعيت تلخى است كه در جوامع متمدّن ماشينى رايج شده و به گزارش رسانه‌ها ، آمار فرار زنان و دختران و پسران از خانه ، هر روز بيش‌تر مىشود .\r\nدين با تعهد و حسّ مسؤوليتى كه در دين‌داران نسبت به همنوعان و افراد اجتماع ايجاد مىكند و بذر صلح ، صفا ، اعتماد و علاقه نسبت به يكديگر را در دل آنها مىپاشد ،\r\n\r\n","description":"","footnote":" ( 1 ) - ر . ك . ص ( 38 ) ، آيه 28 ؛ انفطار ( 82 ) ، آيه 14 .  ( 2 ) - ر . ك . يوسف ( 13 ) ، آيه 87 ؛ حجر ( 15 ) ، آيه 56 .  ( 3 ) - ر . ك . آل عمران ، آيه 159 ؛ مائده ، آيه 23 و غير آن .  ( 4 ) - ر . ك . بقره ، آيات 20 ، 106 ، 109 ، 148 ، 259 و غير آن . ","page_name":" 60 ","page_number":60},
  {"content":"\r\n\r\nموجب مىشود كه اجتماع و زندگى جمعى ، سالم و مطلوب شود و روابط اجتماعى بهبود يابد ؛ به‌ويژه كانون خانواده گرم و صميمى گردد و در واقع خانه به بهشت كوچكى از صفا و صميميت و علاقه تبديل شود . « 1 » \r\n\r\n","description":"","footnote":" ( 1 ) - برگرفته از انسان و ايمان ، شهيد مطهرى ، ص 44 - 45 . ","page_name":" 61 ","page_number":61},
  {"content":"\r\n\r\nپرسش\r\n1 - آيا دين پاسخگوى نيازهاى دينى و دنيوى انسان است ؟ به اختصار توضيح دهيد .\r\n2 - چگونه دين موجب رهايى انسان از خودخواهىها و هواپرستىهاى كشنده مىشود ؟\r\n3 - نقش دين در ايجاد آرامش روحى و روانى را به اختصار بنويسيد .\r\n4 - چگونه دين موجب بهبود روابط اجتماعى مىشود ؟ به اجمال بيان كنيد .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nدرس پنجم : دين و حكومت\r\nاز چالش‌هاى مطرح در بارهء دين و تفكر دينى كه پيشينه هم دارد ، جدا انگارى سياست از ديانت ( : سكولاريسم ) است .\r\nدر اين درس ، در راستاى پاسخ به چالش و شبهه مزبور ، به تبيين جايگاه سياست و حكومت در اسلام مىپردازيم .\r\n\r\nتفكيك‌ناپذيرى دين از سياست در اسلام\r\nسياست در لغت به معناى رعيت‌دارى ، اصلاح امور مردم و نگاه داشتن حد هر چيز ، آمده است . « 1 » \r\nاما در اصطلاح و در عرف بين‌الملل تعاريف زيادى مطرح شده كه از مجموع تعاريف ارائه شده براى سياست « 2 »  ، مىتوان آنها را به دو دسته كلى : « سياست خوب و ارزشمند » و « سياست ناپسند و ضد ارزشى » تقسيم كرد . سياست خوب و پسنديده ، همان است كه در كلام خواجه نصير طوسى به « سياست فاضله » تعريف شده و معادل امامت در مفهوم اسلامى آن است و آن ، همان مردم‌دارى ، هدايت خلق و اصلاح امور مردم است . اما سياست ناپسند ، كه به تعبير خواجه « سياست ناقصه » ناميده مىشود ، به معناى تقلب ، مردم فريبى و نگون‌بخت ساختن آنان است . « 3 » \r\n\r\n","description":"","footnote":" ( 1 ) - لسان العرب ، جمال‌الدين محمد بن مكرم مصرى ، ج 6 ، ص 108 - 109 .  ( 2 ) - ر . ك . رسائل اخوان صفا ، ج 4 ، ص 250 - 272 ( رساله نهم ) ، چاپ بيروت .  ( 3 ) - ر . ك . اخلاق ناصرى ، با مقدمه و پاورقى وحيد دامغانى ، ص 298 ، مؤسسه انتشاراتى فراهانى . ","page_name":" 63 ","page_number":63},
  {"content":"\r\n\r\nسياست به معناى دوم ، كه امام راحل ( ره ) از آن به سياست شيطانى تعبير كرده و مظهر چنين سياستى در تاريخ صدر اسلام « معاوية بن ابىسفيان » و در جهان معاصر « شيطان بزرگ آمريكاى جنايت كار » به شمار مىرود « 1 »  ، به طور مسلم در اسلام نيست و دين اسلام از آن جداست و هرگز آن را برنمىتابد .\r\nاما سياست به معناى نخست ، نه تنها دين اسلام از آن بر كنار و جدا نيست ، بلكه فلسفه تشريع دين و ارسال پيامبران الهى را تشكيل مىدهد . قرآن كريم ، ريشه اصلى تفكر سياسى در اسلام است و در فرهنگ قرآنى انديشه‌هاى سياسى ، اعتقاد و عمل براساس آن ، جزئى از قلمرو وسيع ايمان ، بخشى از مجموعه تعاليم اسلام و نيز گوشه‌اى از « حيات معقول » مورد نظر قرآن به شمار آمده است .\r\nبرخى از مهم‌ترين مؤلفه‌ها و مبانى انديشه‌هاى سياسى در اسلام و قرآن ، عبارت است از : اثبات حاكميت ، ولايت و سرپرستى همه جانبه مادى و معنوى ، دنيوى و اخروى براى خدا ، رسول و اولياى خاص او « 2 »  ، اثبات امامت و رهبرى سياسى - اجتماعى براى پيامبر ( ص ) ، ائمه ( ع ) و منصوبين از سوى آنان « 3 »  ، اثبات خلافت و حكومت در زمين براى برخى پيامبران گذشته ، از جمله حضرت داوود و سليمان ( ع ) . « 4 »  دعوت به كار شورايى و جمعى كردن « 5 »  ، امر به جهاد و مبارزه با طاغوت‌ها ، مستكبران و زورگويان و نيز امر به تهيه امكانات دفاعى « 6 »  و مبارزه با فساد و تباهى و نيز ظلم‌ستيزى و عدل‌گسترى و اصلاح جامعه\r\n\r\n","description":"","footnote":" ( 1 ) - ر . ك . رساله نوين ، ج 4 ( مسايل سياسى و حقوقى ) ، ص 68 - 70 .  ( 2 ) - ر . ك . مائده ، آيات 42 - 43 و 55 ؛ يوسف ، آيه 40 .  ( 3 ) - ر . ك . نساء ، آيات 58 - 59 ؛ مائده ، آيه 67 .  ( 4 ) - ر . ك . ص ، آيات 20 و 26 ؛ نمل ، آيات 7 - 26 ؛ نساء ، آيه 54 .  ( 5 ) - ر . ك . شوراى ، آيه 38 ؛ آل عمران ، آيه 159 .  ( 6 ) - ر . ك . بقره ، آيه 218 ؛ تحريم ، آيه 9 ؛ نساء ، آيه 75 ، انفال ، آيه 60 . ","page_name":" 64 ","page_number":64},
  {"content":"\r\n\r\nرا جزو وظايف اصلى اهل ايمان دانستن . « 1 » \r\nبر اثر به هم آميختگى دين با سياست ، پيامبر و ائمه ( ع ) در امور سياسى - اجتماعى دخالت مىكردند ، به گونه‌اى كه به لقب « ساسة العباد » يعنى سياستمداران و اداره‌كنندگان بندگان خدا ملقب شده‌اند . « 2 »  بخش عظيمى از زندگى ائمه ( ع ) را امور سياسى اسلام و مبارزه در راه اصلاح امر سياست و به دست گرفتن منصب خلافت و حكومت كه حق مسلم آنها بود ، تشكيل مىداد . بهترين گواه بر اين موضوع ، درگيرى امامان با حكام طاغوتى و شهادت در اين راه بوده است .\r\nاز روشن‌ترين دلائل تفكيك‌ناپذيرى سياست از ديانت در اسلام ، انديشه تشكيل حكومت واحد جهانى اسلام است ، كه به دست آخرين حجت خدا ، حضرت مهدى ( عج ) - در روزگارى كه سراسر گيتى را ظلم ، فساد و جنايت فراگيرد و مردم دنيا و ملل مستضعف از ظلم و نابرابرى دولت‌هاى استكبارى و ايادىشان به ستوه آيند - تحقق خواهد پذيرفت .\r\nآنگاه حاكميت بر زمين و زمينيان از آنِ صالحان و مستضعفان خواهد بود . « 3 » \r\n\r\nاسلام دين حكومت است\r\nاز آنچه كه درباره آميختگى سياست با ديانت در اسلام گفته شد ، تا حدودى روشن گشت كه اسلام دين حكومت است و بدون تشكيل حكومت دينى ، اهداف عالى آن تحقق نخواهد پذيرفت .\r\nوجود حكومت از جمله نيازهاى ابتدايى و ارتكازى بشر است و آيينى كه شالوده‌اش بر فطرت و عقل است ، نمىتواند نسبت به يكى از اولىترين و ضرورىترين نيازهاى جامعه انسانى يعنى حكومت ، بىاعتنا باشد .\r\nچه اين كه اسلام برنامه‌هاى لازم جهت سعادتمند شدن انسان را آورده است . تحقق اين برنامه‌ها تا دستيابى به سعادت جز با تشكيل حكومت اسلامى و پياده كردن همه احكام و قوانين فردى و اجتماعى آن ميسر نيست ؛ زيرا تشكيل نشدن حكومت دينى موجب راكد ماندن بخش‌هاى مهمى از برنامه‌هاى سياسى ، اجتماعى و فرهنگى آن مىشود و در نتيجه ، رسيدن به اهداف عالى آن را ناممكن مىسازد . « 4 » \r\n\r\n","description":"","footnote":" ( 1 ) - ر . ك . بقره ، آيه 279 ؛ هود ، آيه 113 ؛ نساء ، آيه 58 ؛ نحل ، آيه 90 و آيات ديگر .  ( 2 ) - ر . ك . مفاتيح الجنان ، اوايل زيارت جامعه كبيره .  ( 3 ) - ر . ك . انبياء ، آيه 105 ؛ قصص ، آيات 5 - 6 .  ( 4 ) - ر . ك . معنويت تشيع ، علامه طباطبايى ، ص 58 - 61 ، انتشارات تشيع ، قم . ","page_name":" 65 ","page_number":65},
  {"content":"\r\n\r\nبراساس اين تفكر ، رسول گرامى اسلام ( ص ) پس از هجرت به مدينه بلافاصله نظامات و تشكيلات سياسى و حكومتى ايجاد كرد ، و با استقبال مردمى هم مواجه شد . اين روند « تشكيل حكومت اسلامى » پس از آن حضرت نيز ادامه يافت ؛ و اساساً كشمكش اصلى و عمده فرق اسلامى بر سر خلافت و امامت همه جانبه بر جامعه اسلامى بود كه نقطه تلاقى و بروز اختلاف ديدگاه‌ها را همين بعد ظاهرى امامت يعنى زعامت و رهبرى سياسى و حاكميت بر امور جامعه اسلامى ، تشكيل مىداده است .\r\nراز اين سخن امام راحل ( ره ) نيز كه اسلام را جز حكومت نمىداند ، همين است . ايشان مىفرمايد :\r\nبا دقت در ماهيت و كيفيت احكام شرع درمىيابيم كه اجراى آنها و عمل به آنها مستلزم تشكيل حكومت است و بدون تأسيس يك دستگاه عظيم و پهناور اجرا و اداره ، نمىتوان به وظيفه اجراى احكام الهى عمل كرد « 1 »  . . . نهاد حكومت آن قدر اهميت دارد كه نه تنها در اسلام ، حكومت وجود دارد بلكه اسلام چيزى جز حكومت نيست . . . « 2 » \r\n\r\nحكومت دينى نه حكومت دين‌داران\r\nمراد از حكومت دينى مورد نظر اسلام و قرآن ، حكومت اسلامى به معناى مصطلح و رايج آن در عرف سياسى است ، نه حكومت دين‌داران ، آنچنان كه برخى از روشنفكران و نويسندگان سكولاريست داخلى مطرح مىكنند . مراد آنان از حكومت دين‌داران اين است كه ضرورت ندارد همهء راهكارهاى اجرايى و قانونى حكومت از شرع و متون دينى آن استنباط گردد و به طور دقيق به اجرا درآيد تا نيازمند به تشكيلات سياسى - ادارى موجود در نظام جمهورى اسلامى با محوريت ولايت فقيه و نظارت شوراى نگهبان باشد ، بلكه هر كس از مسلمانان كه توانست بر منصب حكومت تكيه زند و با شرع مخالفتى نداشته و\r\n\r\n","description":"","footnote":" ( 1 ) - ولايت فقيه ( حكومت اسلامى ) ، ص 29 ، انتشارات آزادى ، قم .  ( 2 ) - كتاب البيع ، ج 5 ، ص 472 ، انتشارات اسماعيليان ، قم . ","page_name":" 66 ","page_number":66},
  {"content":"\r\n\r\nبا آن مبارزه نكند ، كافى است ( و يا سخنانى در همين حدود با كمى رنگ و لعاب بيشتر دينى . )\r\nاما از مباحث گذشته دانسته شد كه اين نوع حكومت ، به هيچ وجه حكومت دينى مورد نظر قرآن و پيشوايان دينى نيست و تأمين كننده اهداف عالى اسلام در راستاى هدايت انسان‌ها و سعادتمندى آنان نخواهد بود . « 1 » \r\n\r\nويژگىها و اهداف حكومت دينى\r\n\r\n1 - خدامحورى\r\nحكومت دينى و به‌طور كلّى انديشه سياسى در اسلام مانند ساير مؤلفه‌هاى شريعت ، از وحى سرچشمه گرفته است ، كه رسول گرامى اسلام ( ص ) طى آن ، پيام‌هاى آسمانى را بدون واسطه از منبع غيب دريافت داشته و بر بشريت عرضه كرده است ، البته نه وحى مصطلح در مسيحيّت كنونى كه با مفهوم عميق و دقيق وحى قرآنى كاملًا بيگانه بوده و با آن تفاوت جوهرى دارد ؛ و نيز نه وحى نشأت گرفته از عوامل مادى و تاريخى كه نمايشى از جريان‌هاى موجود و انعكاسى از صحنه‌هاى سياسى - اجتماعى جامعه است .\r\nبراساس ديد وحى ، حاكميت مطلق بر جهان آفرينش تنها از آنِ خداى يكتاى بىهمتا است . چنان كه قرآن كريم فرمود :\r\n« هُنا لِكَ الْوَلايَةُ لِلَّهِ الْحَقِّ » ( كهف : 44 )\r\nدر آنجا ثابت شد كه همهء انواع ولايت ( تكوينى و تشريعى ) از آنِ خداى بر حق است .\r\nاين كه در اصل پنجاه و ششم قانون اساسى هم آمده است : « حاكميت مطلق بر جهان و انسان از آنِ خداست » برگرفته از اين جهان‌بينى قرآنى است .\r\nبنابراين ، مشروعيت حكومت هر حاكمى ، از جملهء آن حاكم اسلامى ، از حاكميت و ولايت تشريعى الهى سرچشمه مىگيرد و هرگونه مشروع دانستن حكومتى جز از اين طريق\r\n\r\n","description":"","footnote":" ( 1 ) - ابطال اين ديدگاه در مباحث بعدى آشكارتر خواهد شد . ","page_name":" 67 ","page_number":67},
  {"content":"\r\n\r\nو به غير اين نگرش ، نوعى شرك در ربوبيت تشريعى به شمار مىآيد . پس نخستين و بارزترين شاخصه حكومت دينى « خدامحورى » بودنِ آن است . اين درست بر خلاف نگرش در حكومت‌هاى سكولاريستى است كه بر « اومانيسم » ( انسان محورى ) مبتنى است . در اين نوع حكومت‌ها ، انسان به جاى خدا نشسته و خواسته‌ها و هواهاى كنترل نشده‌اش را به جاى فرامين خدا قرار داده ، به اجرا درمىآورد .\r\n\r\n2 - مجرى قوانين دينى - الهى\r\nنهاد حكومت با همه اهميت و جايگاهش در اسلام ، هدف و مقصد اصلى نيست ، بلكه وسيله‌اى براى اجراى احكام و قوانين مترقى اسلام و برپايى عدالت اجتماعى در همه ابعاد آن است ، تا زمينه‌هاى لازم جهت شكوفايى استعدادها و رشد و تعالى انسان‌ها و رسيدن به كمال مطلوب انسانى و الهى - كه هدف اساسى خلقت انسان است - فراهم شود .\r\nراز اهميت حكومت در اسلام ، همين است .\r\nبنابراين ، حكومت اسلامى از نوع حكومت قانون و حاكميت مصلحت است . در حكومت اسلامى ، نظريات و منويّات شخصى حاكم حكومت نمىكند ، بلكه شخصيت حقوقى اوست كه در چارچوب قوانين الهى و در جهت مصالح عمومى حكومت مىكند . از اين رو ، حكومت اسلامى در واقع مجرى قوانين دينى و فرامين الهى بوده و حكومت ، بستر اين اجرا است ؛ زيرا در جهان‌بينى اسلام ، هيچ انسانى جز ذات پاك پروردگار متعال حق قانون‌گذارى ندارد .\r\nبنيان‌گذار جمهورى اسلامى ايران ، حضرت امام خمينى ( ره ) نيز به اين حقيقت اشاره كرده‌اند :\r\nاز ديدگاه اسلام ، سياست به نوعى هدايت جامعه سياسى اطلاق مىشود كه براساس اصول و ارزش‌هاى اسلامى و در راستاى مصالح جامعه ، توسط افراد واجد شرايط انجام مىگيرد . « 1 » \r\n\r\n","description":"","footnote":" ( 1 ) - قسمتى از سخنرانى امام در تاريخ سوم دى ماه 1359 ، به نقل از كتاب مبانى انديشه سياسى در اسلام ، عميد زنجانى ، ص 10 ، نشر مؤسسه فرهنگى انديشه . ","page_name":" 68 ","page_number":68},
  {"content":"\r\n\r\nبنابراين ، حكومت در انديشهء سياسى اسلام ، زمانى قداست پيدا مىكند كه به انگيزهء اجراى قوانين نورانى اسلام و قرآن ، و براى برپايى عدالت اجتماعى ، رفع ظلم ، تبعيض و فساد تشكيل شده باشد . چنان كه امام فرمود :\r\nاكنون سزاوار است بگوييم كه چون حكومت اسلامى ، حكومتى مبتنى بر قانون است . آن هم فقط قانون الهى كه براى اجراى احكام و بسط عدالت در سراسر جهان مقرر شده است ، زمامدار اين حكومت ، بايد دو صفت مهم را كه اساس يك حكومت الهى است ، دارا باشد و ممكن نيست يك حكومت مبتنى بر قانون تحقق يابد مگر آن‌كه رهبر و زمامدار آن واجد اين دو صفت باشد : 1 - عالِم به قانون 2 - عدالت . « 1 » \r\n\r\n3 - تعليم و تربيت\r\nاز آنجا كه در حكومت اسلامى ، حاكم به عنوان خليفه و جانشين پيامبر ( ص ) و ائمه اطهار ( ع ) بر مردم حكومت مىكند ، اهدافى كه در اين حكومت تعقيب و اجرا مىشود بايد همان اهداف و برنامه‌هايى باشد كه در رسالت پيامبر ( ص ) مورد نظر بوده و در حكومت آن حضرت اجرا مىشده است .\r\nبر اين اساس ، يكى از مهم‌ترين اهداف حكومت دينى ، بايد تعليم و تربيت مردم باشد .\r\nمصداق روشن تعليم و تعلم ، در اين جا ، آموزش ، تبيين و تبليغ احكام الهى و معارف دينى ، نشر و گسترش آنها در جامعه و آشنا ساختن شهروندان مسلمان به وظايف و مسؤوليت‌هاى شرعى و تكاليف الهى و معرفى حلال و حرام خداست . تربيت نيز به اين معنا است كه افراد از جهت فكرى و اخلاقى پرورش يافته ، استعدادهاى درونى آنان شكوفا گردد و در جهت رشد فضايل اخلاقى و كمالات انسانى و ارزش‌هاى معنوى در جامعه تلاش شود ، تا آنجا كه شهروندان به اخلاق نيكو خو گرفته و به آداب الهى آراسته گردند .\r\n\r\n","description":"","footnote":" ( 1 ) - ولايت فقيه ، ص 58 . ","page_name":" 69 ","page_number":69},
  {"content":"\r\n\r\n\r\n4 - دشمن ستمگران و ياور مظلومان\r\nيكى از اهداف راهبردى حكومت دينى ، دشمنى ورزيدن با ظلم و ظالم و حكومت‌هاى طاغوتى و استكبارى و در برابر ، حمايت و يارى كردن مظلومان و مستضعفان است ؛ و فرقى نمىكند كه مظلوم در قلمرو اسلام و كشورهاى اسلامى و مسلمان باشد يا در سرزمين ديگر . اين يك اصل ارزشى و هدف متعالى است كه در اسلام به عنوان كامل‌ترين مكتب ارزشى مطرح گرديده و از تك تك مسلمانان و نيز از حكومت اسلامى ، خواسته شده تا بدان عمل كنند .\r\nامام على ( ع ) در وصيت خود به امام حسن و امام حسين ( ع ) ، بر اين حقيقت تصريح كرده است :\r\n« كُونا لِلظَّالِمِ خَصْماً وَ لِلْمَظْلُومِ عَوْناً . » « 1 » \r\nدشمن ستمگران و ياور مظلومان باشيد .\r\nبنابراين ، آن كسانى كه بر مسؤولان حكومت جمهورى اسلامى ايران خرده مىگيرند كه « چرا به كمك ملل مظلوم و مسلمان مىشتابيد و از آنان حمايت مىكنيد » ، يا از اين وظيفه مهم اسلامى بىخبرند و يا به علل ديگرى در صدد ناديده گرفتن اين رسالت اسلامى و ايمانى برآمده‌اند .\r\n\r\n5 - شكل‌گيرى حكومت دينى با آراى مردم\r\nاز ويژگىهاى مهم حكومت دينى اين است كه شالوده‌اش بر آراى مردم پىريزى مىشود ؛ زيرا در تفكر دينى - اسلامى پذيرفتن حكومت و والى خاص و انتخاب آن جزو حقوق اساسى مسلمانان است و حكومت‌ها و حكام نمىتوانند به بهانه‌هاى مختلف مانند دين و انتخاب از سوى خدا ، خود را بر مردم تحميل كنند ( آن‌گونه كه در حكومت دينى - مسيحى قرون وسطايى در اروپا رايج بوده است ) ، بلكه بايد حكومت و حاكميت حاكمان از مجراى پذيرش و آراى مردم و بر مدار دموكراسى صورت گيرد .\r\n\r\n","description":"","footnote":" ( 1 ) - بحارالانوار ، ج 97 ، ص 90 . ","page_name":" 70 ","page_number":70},
  {"content":"\r\n\r\nاين يك شعار صرف سياسى نيست بلكه يك واقعيت عينى و اصل لازم‌الاجرا در تفكر سياسى اسلام است كه هم آيات و روايات بر آن دلالت مىكنند و هم سيرهء عملى پيشوايان معصوم ( ع ) بوده است .\r\nبه عنوان نمونه ، امام على ( ع ) از پيامبر ( ص ) روايت كرد كه به وى فرمود :\r\nيا على ! ولايت امت من بر عهدهء توست ، اگر در كمال عافيت و رضايت به حكومت تو تن دادند ، رشته حكومت را به دست گير ، اما اگر دربارهء تو اتفاق نظر نداشتند و راه اختلاف را پيش گرفتند كار آنان را به خودشان واگذار . « 1 » \r\nالبته ، مراد اين نيست كه مشروعيت حكومت ائمه و يا ولايت فقيهان شايسته ، مبتنى بر آراى مردم است ( آن‌گونه كه در نظام‌هاى مبتنى بر دموكراسى رايج دنيا مطرح است ) ، بلكه مراد اين است كه خداوند مقرر كرده كه حقِ كاملًا الهى و شرعىِ امامت و رهبرى ، بايد با بيعت و پذيرش هوشمندانه و آزادانهء مردم مسلمان تحقق يابد ، و نمىتوان مردم را در صورت عدم انتخاب به دليل ناآگاهى و عدم تشخيص ، با زور و تهديد وادار به پذيرش كرد .\r\nگرچه از آن طرف ، مردم نيز به دليل جايگاه الهى امام و فقيه واجد شرايط رهبرى ، به حكم شرع و عقل ، ملزم به بيعت و اطاعت از آنان مىباشند تخطى عمدى از اين تكليف الهى و كنار زدن امام از حكومت ، هم در دنيا پيامدهاى زيانبار و خسارت‌هاى جبران‌ناپذير دارد و هم در آخرت .\r\nچنان كه ، جنگ‌هايى كه ميان امام على ، امام حسن و امام حسين ( ع ) از يك طرف و خلفاى جور اموى از طرف ديگر به وقوع پيوست از باب دفع فتنه و فسادى بود كه حكّام غاصب و فاسد از سادگى و نادانى مردم به ويژه شاميان در جهت تأمين اهداف شيطانى خود به راه انداخته بودند .\r\nراز اين كه در نظام مقدس جمهورى اسلامى ايران ، همهء اركان مهم حكومتى ، از ولايت فقيه گرفته تا رياست جمهورى و ساير نهادهاى كليدى آن ، با آراى مستقيم و يا غير مستقيم مردم از راه انتخابات سراسرى پا گرفته ، همين نكته است .\r\n\r\n","description":"","footnote":" ( 1 ) - كشف المحجة ، على بن موسى ( ابن طاووس ) ، ص 180 ، مطبعة الحيدريه ، نجف اشرف . ","page_name":" 71 ","page_number":71},
  {"content":"\r\n\r\n\r\n6 - تأمين آزادىها و حقوق شهروندان\r\nاز ديدگاه اسلام ، انسان آزاد آفريده شده و هيچ كس حق ندارد اين حق را از او سلب كند :\r\n« لا تَكُنْ عَبْدَ غَيْرِكَ وَ قَدْ جَعَلَكَ اللَّهُ حُرّاً . » « 1 » \r\nبندهء ( انسان ) ديگرى مباش ، در حالى كه خداوند تو را آزاد آفريده است .\r\nنيز در اسلام ، انسان‌ها صرفنظر از رنگ ، نژاد ، مقام ، سن ، جنس و غير آن از حرمت و احترام فوق‌العاده‌اى برخوردارند ، به طورى كه كشتن يك انسان بى گناه به منزلهء كشتن همه مردم دنيا تلقى شده ، كيفر و مجازات بسيار سنگينى در دنيا و آخرت در پى دارد « 2 »  .\r\nبر اين اساس حقوق و آزادىهاى شهروندان مسلمان و غير مسلمان محترم بوده و بايد رعايت شود .\r\nبه موازات همين تفكر مترقى و بالنده ، در قانون اساسى جمهورى اسلامى ايران ، مسؤولان و نهادهاى جمهورى اسلامى بر رعايت حقوق و آزادى افراد زير مجموعه حكومت اسلامى و تأمين امنيت و آزادى لازم براى اظهار عقيده و بيان نظرات آنان - با هر نوع گرايش فكرى و سياسى كه دارند - موظف شده‌اند ، مگر اين كه بخواهند از آزادى سوء استفاده كرده و توطئه بكنند . « 3 » \r\n\r\n","description":"","footnote":" ( 1 ) - نهج‌البلاغه ، صبحى صالح ، نامه 31 ، ص 401 .  ( 2 ) - ر . ك . مائده ( 5 ) ، آيهء 32 .  ( 3 ) - از جمله اصول قانون اساسى دال بر حقوق و آزادىهاى افراد و گروه‌ها و ضرورت پاسدارى از آنها توسط حكومت جمهورى اسلامى ايران ، عبارت است از : اصول دوم ، سوم ، ششم ، نهم ، دهم ، سيزدهم ، چهاردهم ، نوزدهم ، بيستم ، بيست و يكم ، بيست و دوم ، بيست و سوم ، بيست و چهارم ، بيست و هفتم ، سى و هفتم و غير آن .\r\nاز جمله وظايف و رسالت‌هاى خطيرى كه اسلام برعهدهء مسؤولان نظام اسلامى گذاشته كه آنها را بر رعايت حقوق و آزادىهاى افراد زير مجموعه حكومت اسلامى ، ملزم مىكند ، پاسخگو بودن حاكمان در برابر خدا و خلق اوست ، كه در صورت كوتاه آمدن در اين امر و تجاوز به حقوق شهروندان ، كيفر سخت الهى در انتظارشان خواهد بود . ","page_name":" 72 ","page_number":72},
  {"content":"\r\n\r\nپرسش\r\n1 - آيا دين اسلام از سياست جدا و بر كنار است ؟ به اختصار بيان كنيد .\r\n2 - رابطه دين و حكومت در اسلام را به طور اجمال بنويسيد .\r\n3 - فرق حكومت دينى و حكومت دين‌داران مورد ادعاى دگرانديشان چيست ؟\r\n4 - ويژگىها و اهداف حكومت دينى را فقط نام ببريد .\r\n5 - نقش مردم در حكومت اسلامى چيست ؟ به اختصار بنويسيد .\r\n\r\n","description":"","footnote":"","page_name":" 73 ","page_number":73},
  {"content":"\r\n . \r\n","description":"","footnote":"","page_name":" 74 ","page_number":74},
  {"content":"\r\n\r\n\r\nدرس ششم : رهبرى دينى\r\n\r\nولايت فقيه بهترين گزينه براى رهبرى دينى\r\nرهبرى حكومت اسلامى در زمان پيامبر ( ص ) و امام معصوم ( ع ) ، برعهده خود پيامبر و امام معصوم است و در آن هيچ‌گونه ترديدى نيست . سؤال اين است كه در دوران غيبت كه نه پيامبر ( ص ) حضور دارد و نه امام معصوم چه كسى شايسته رهبرى در حكومت دينى است ؟\r\nدر پاسخ بايد گفت : از آنجا كه در زمان غيبت ، دسترسى به امام معصوم ( ع ) امكان‌پذير نيست و از طرفى ، تشكيل حكومت دينى هم ضرورى است ، بايد فردى لايقِ ولايت و حكومت ، متصدى امر حكومت دينى شود . اما اين كه چه كسى اين شايستگى را دارد ، چهار گزينه پيش روى ما قرار مىگيرد : 1 - ولايت غير فقيه غير عادل 2 - ولايتِ فقيه غير عادل 3 - ولايت غير فقيه عادل 4 - ولايت فقيه عادل .\r\nگزينه اول و دوم به حكم عقل مردود و قابل گزينش نيست و ترديدى هم در آن راه ندارد . دربارهء گزينه سوم و چهارم ، بايد گفت چون سخن در تشكيل حكومت دينى جهت « پياده كردن احكام دين » است ، روشن است كسى كه زمام امور سياسى و رهبرى حكومت دينى را به عهده مىگيرد بايد با احكام اسلامى به طور كامل آشنا باشد و شيوه ادارهء حكومت دينى را هم بداند و در عين حال از عدالت و تقواى لازم نيز برخوردار باشد .\r\nبنابراين ، فقيهى كه به احكام اسلامى و اوضاع سياسى - اجتماعى زمان خودآگاه بوده و از تقوا ، عدالت ، تدبير ، مديريت و كمالات لازم ديگر برخوردار باشد ، براى رهبرى در\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nحكومت دينى شايسته‌تر از هر كس مىباشد . چنان كه امام خمينى ( ره ) نيز به اين واقعيت تصريح كرده است :\r\nپس از اين كه ، اصل ضرورت حكومت ثابت شد ، سخن در فرد حاكم و والى است . شكى نيست كه از ديدگاه شيعه ، ائمه اهل‌بيت ( ع ) ، جانشينان پيامبر اكرم ( ص ) و رهبران جامعه اسلامىاند ؛ و ولايت عامه و خلافت كليهء الهى - كه براى پيامبر ( ص ) ثابت بود - براى ائمه اهل بيت ( ع ) ثابت است ؛ و در زمان غيبت ، گرچه ولايت و حكومت براى شخص و فرد خاصى مقرر نشده است ، ليكن - به حكم عقل و شرع - اصل حكومت ، در عصر غيبت ( نيز ) استمرار دارد . . . و چون حكومت اسلامى به معنى حكومت قانون الهى است ، حاكم و والى مسلمانان ، بايد واجد شرايط زير باشد : 1 - علم به قانون الهى 2 - عدالت 3 - كفايت سياسى و توان مديريت . اعتبار و لزوم اين شروط ، در رهبر و حاكم اسلامى ، از بديهيات است . چنان كه در احاديث اسلامى ( نيز ) شواهدى بر آن يافت مىشود . در اين صورت ، امر ولايت و حكومت - در عصر غيبت - از شؤون و وظايف فقيه عادل است . « 1 » \r\nاز آنچه گفته شد دو مطلب ديگر نيز تا حدودى روشن شد : يكى مفهوم ولايت و رهبرى دينى ، ديگرى ويژگىهاى لازم براى رهبرى دينى .\r\nدر تنقيح بيشتر مطالب مزبور بايد افزود : ويژگىها و صلاحيت‌هاى لازم براى ولايت فقيه و رهبرى در حكومت دينى چنان كه در اصول پنجم و يكصد و نهم قانون اساسى به آن تصريح شده است ، عبارت است از : فقاهت و اجتهاد ، عدالت و تقوا ، بينش سياسى - اجتماعى ، شجاعت ، مديريت و قدرت كافى براى رهبرى .\r\nمفهوم ولايت و رهبرى در حكومت دينى ، همان است كه در تعريف براى « امامت » به عنوان عام آن مطرح كرده‌اند :\r\nرهبرى ، يعنى فرمانروايى و رياست عامه بر جامعهء اسلامى در امور دين و دنيا . « 2 » \r\n\r\n","description":"","footnote":" ( 1 ) - كتاب البيع ، ج 2 ، ص 464 - 467 .  ( 2 ) - الهيات ، جعفر سبحانى ، تلخيص از على ربانى گلپايگانى ، ص 505 - 506 ، انتشارات جامعه مدرسين ، قم . ","page_name":" 76 ","page_number":76},
  {"content":"\r\n\r\nزيرا براساس جهان‌بينى اسلام ، امور دينى در دنيا شكل مىگيرد ، رياست بر امور دينى مسلمانان در حقيقت رياست بر امور دنيوى آنان نيز هست ، چرا كه دنيا از دين جدا نبوده و دستورات اسلامى ، هم تنظيم‌كننده رابطه انسان با خداست و هم تنظيم‌كننده روابط ميان انسان‌ها در همين دنيا . پس كسى كه رياست و رهبرى مسلمانان را برعهده مىگيرد بايد در جهت تنظيم امور دنيوى و حل مشكلات دنيايى آنها نيز نقش ايفا كند .\r\n\r\nدلايل اثبات ولايت فقيه\r\nحقيقت ولايت فقيه تداوم رهبرى معصومين ( ع ) در مقياس پايين‌تر آن است ، از اين رو ادلهء اثبات ولايت معصومين ( ع ) به‌طور غير مستقيم اثبات كنندهء ولايت فقيه نيز مىباشد ، ولى به دليل اهميت مسأله به تبيين دو دليل - عقلى و نقلى - مىپردازيم .\r\n\r\n1 - دليل عقلى\r\nانديشمندان اسلامى براى اثبات ولايت فقيه و ضرورت رهبرى فقيه واجد شرايط ، دلايل عقلى زيادى ( اعم از دلايل عقلى محض و تلفيقى ) اقامه كرده‌اند ، كه ذكر همهء آنها نه ضرورت دارد و نه مجال پرداختن به آنها مىباشد . « 1 »  ولى براى تحكيم مطلب ، به يك دليل عقلى تلفيقى ( تلفيقى از مقدمات عقلى و نقلى ) اشاره مىشود :\r\n1 - زندگى انسان به حكم فطرت و عقل نيازمند نظم ، انسجام و تشكل ( حكومت ) است تا از هرج و مرج و نابودى مصون بماند .\r\n2 - تشكيل حكومت با ساز و كار و ساختار دينى هم ضرورت دارد ، تا بسيارى از احكام آن بر زمين نماند .\r\n3 - زمامدار حكومت دينى هم - طبق بيان سابق - بايد كارشناس دين و مجتهد در احكام اسلامى باشد . چنين كسى جز ولىّ فقيه با ويژگىهاى ياد شده نمىتواند باشد .\r\n\r\n","description":"","footnote":" ( 1 ) - از جمله ر . ك . كتاب البيع ، امام خمينى ، ج 2 ، ص 461 و 464 - 467 ؛ ولايت فقيه ، جوادى آملى ، ص 150 - 178 ؛ ويرايش جديد . ","page_name":" 77 ","page_number":77},
  {"content":"\r\n\r\n\r\n2 - دليل نقلى\r\nعلاوه بر آياتى كه براى اثبات امامت طرح مىشود و شامل امامت و رهبرى دينى در دوردان غيبت هم مىشود ، در كتب فقهى و روايى براى اثبات ولايت فقيه روايات زيادى نقل شده است . در اين قسمت نيز تنها به ذكر يك حديث بسنده مىكنيم .\r\nاز جمله رواياتى كه وظيفه شيعه را در زمان غيبت روشن ساخته است ، روايت منقول از حضرت ولى عصر ( عج ) مشهور به « توقيع » است كه آن حضرت در پاسخ اسحاق بن يعقوب ، فرمود :\r\n« وَ امَّا الْحَوادِثُ الْواقِعَةُ فَارْجِعُوا فيها الى رُواةِ حَديثِنا فَانَّهُمْ حُجَّتى عَلَيْكُمْ وَ انَا حُجَّةُ اللَّهِ عَلَيْهِمْ . » « 1 » \r\nو اما در رويدادهاى پديد آمده ، بايد به راويان حديث ما رجوع كنيد ، آنان حجت من بر شمايند و من حجت خدا بر آنها هستم .\r\nمنظور از « حوادث واقعه » ، مطلق پيشامدهاى سياسى ، اجتماعى و حكومتى براى مسلمانان در عصر غيبت است نه خصوص مسائل شرعى و حلال و حرام ؛ به چند دليل :\r\nالف - امام ( ع ) ، مردم را در اصل حوادث به فقها ارجاع داده ، نه در حكم حوادث ؛ يعنى امام نفرموده مردم دربارهء احكام مربوط به حوادث به فقها مراجعه كنند تا بگويند فقها در صرف بيان حلال و حرام خدا و صدور فتوا حجت و نمايندهء امام زمانند ، نه در امور سياسى و اجتماعى ، بلكه فرموده در نفس حوادث و رويدادها به فقها ، مراجعه كنند .\r\nب - از جمله « فَانَّهُمْ حُجَّتى عَلَيْكُمْ » استفاده مىشود كه فقها در مورد كارهايى كه از شئون امامت و رهبرى جامعه مىباشد از طرف امام زمان ( عج ) منصوبند و اگر فقها را تنها براى بيان احكام الهى تعيين و نصب مىكرد ، مناسب بود كه بگويد : « فَانَّهُمْ حُجَجُ اللَّهِ » ؛\r\n\r\n","description":"","footnote":" ( 1 ) - وسايل الشيعه ، شيخ حر عاملى ، ج 18 ، ص 101 ، انتشارات مؤسسه آل البيت لاحياء التراث ، قم . ","page_name":" 78 ","page_number":78},
  {"content":"\r\n\r\nزيرا همان‌گونه كه امام زمان ( عج ) بيانگر احكام الهى است ، حجةالله نيز هست ، فقها نيز از اين نظر حجج‌الله هستند نه حجت امام زمان ( عج ) . پس فقها زمانى حجت امام زمان ( عج ) محسوب مىشوند كه امور مربوط به رهبرى سياسى آن حضرت را نيز انجام دهند .\r\nج - مراجعه به فقها در مسائل حلال و حرام و تبيين احكام ، يكى از مسائل ضرورى مسلمانان و از بديهيات اسلام بوده و چنين مسأله روشنى نبايد بر فردى مانند اسحاق بن يعقوب با آن مقام علمى و فقهى ، ناشناخته مانده باشد تا به عنوان يك مسأله مبهم از امام ( ع ) بپرسد . پس روشن است كه مورد سؤال ، مسائل سياسى - اجتماعى مربوط به مصالح عمومى و سرنوشت‌ساز مسلمانان است ، و امام ( ع ) هم در پاسخ ، ضمن مكلف ساختن فقها به مداخله در مسائل سياسى - اجتماعى اسلام ، مسلمانان را به مراجعه به آنان موظف كرده است .\r\n\r\nانتصاب يا انتخاب فقيه ؟\r\nآيا راه گزينش ولى فقيه مانند گزينش معصومين ( ع ) نصب مطلق از سوى خدا است يا به عكس ، به انتخاب مردم واگذار شده است و يا چيزى غير از اين دو طريق است ؟\r\nمفاد ادلهء ولايت فقيه ، نه انتصاب مطلق است كه مانند معصومين ( ع ) و يا نواب خاص آنان - با نص خاص تعيين و معرفى شوند و نه انتخاب مطلق ، به طورى كه مردم آزادى و اختيار تام داشته باشند تا هر كس را كه خواستند بدون هيچ ملاك و معيار دينى برگزينند ؛ بلكه هم انتصاب است و هم انتخاب ؛ به اين معنا كه مردم بايد در چارچوب معين شده در شرع ، رهبر شايسته را توسط خبرگان شناسايى كرده و برگزينند . انتخاب در اينجا به معناى يافتن و سپس پذيرفتن است ، كه مرز ميان انتصاب و انتخاب ، بلكه جامع ميان هر دو است .\r\nتوضيح آن كه انتخاب زمامدار در بينش اسلامى به معناى اعطاى ولايت به فرد منتخب از سوى مردم نيست ، كه نتيجهء آن وكالت وى از سوى مردم باشد و آنان هر گاه بخواهند\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nبتوانند حتى بدون دليل معقول و مقبول شرع ، آن چه را داده‌اند پس بگيرند . چه اين كه وكالت در شرع از عقود جايز است و موكل مىتواند هر زمان كه خواست وكيل خود را عزل كند . در حالى كه ولى امر مسلمين ، چنين نيست ؛ زيرا به محض اين كه يكى از صفات و ويژگىهاى لازم را از دست دهد خود به خود شايستگى منصب ولايت را از دست داده ، با تشخيص و تأييد اين امر توسط مجلس خبرگان ، از مقام ولايت بر كنار مىگردد . چنان كه در اصل يكصد و يازده قانون اساسى بر اين مطلب تصريح شده است .\r\nبنابراين ، مشروعيت ولايت و حكومت فقيه از سوى شرع بوده و او منصوب ( به نصب عام ) از سوى شارع است ، ولى تحقق خارجى ولايتش مبتنى بر انتخاب مردم و حمايت و تأييد آنان است .\r\nنتيجه آن كه حاكم اسلامى بايد داراى اين دو ويژگى بارز باشد : مشروعيت و مقبوليت .\r\nمشروعيت به حاكم ، حق حاكميت مىبخشد ؛ زيرا كسى كه حكومتش مشروع نيست حق ندارد بر مردم فرمان براند . اما مقبوليت ، به حاكم قدرت اجرايى مىبخشد و حاكميتش را كارآمد مىكند .\r\n\r\nاختيارات ولىّ فقيه\r\nاختيارات ولىّ فقيه به دليل مسؤوليت‌ها و وظايف گسترده‌اش در منصب رهبرى گسترده است ؛ زيرا اگر چنين نباشد موجب بر زمين ماندن بسيارى از امور جارى مردم و نيز موجب تعطيل شدن بسيارى از احكام اسلامى ، به ويژه احكام حكومتى آن مىشود .\r\nگسترهء اختيارات ولىّ فقيه همان گستره اختيارات پيامبر ( ص ) و امام معصوم است ، چنان كه امام خمينى مىفرمايد :\r\nاين توهم كه اختيارات حكومتى رسول اكرم ( ص ) بيش از حضرت امير ( ع ) بود يا اختيارات حكومتى حضرت امير ( ع ) بيش از فقيه است ، باطل و غلط است . . . ولايتى كه براى پيغمبر اكرم ( ص ) و ائمه ( ع ) مىباشد ، براى فقيه هم ثابت است . در اين مطلب هيچ شكى نيست . « 1 » \r\n\r\n","description":"","footnote":" ( 1 ) - ولايت فقيه ، ص 64 و 172 . ","page_name":" 80 ","page_number":80},
  {"content":"\r\n\r\nتوضيح آن‌كه هر چند اختيارات ولى فقيه مربوط به حكومت و شخصيت حقوقى اوست نه شخصيت حقيقى وى ، ولى از آن جهت كه در نهايت اين شخصيت حقيقى ولى فقيه است كه اعمال ولايت مىكند و احكام حكومتى ، يا نظريات فقهى مستقيم اوست و يا با تنفيذ و تأييد او بايد به اجرا درآيد ، و از آن سوى ، به دليل آميخته بودن شخصيت حقوقى و شخصيت حقيقى او ، و نيز منتفى بودن امكان سوء استفاده از قدرت و ولايت توسط فقيه واجد شرايط ، در نتيجه ، ولايت مطلقه در واقع براى شخص فقيه هم ثابت است .\r\n\r\nولايت فقيه و تعدد فقها\r\nپيش از انقلاب تعدد مراجع تقليد و فقها واجد شرايط فتوا ، چندان سؤال برانگيز نبود ، چون مردم مسلمان در احكام دينى خويش ، آن عالم فقيهى را كه اعلم و افقه تشخيص مىدادند به مرجعيت دينى خويش برمىگزيدند و فتاواى مراجع منتخب خويش را مبناى زندگى دينى خود قرار مىدادند ؛ و اختلاف در فهم فروع دين را امرى طبيعى و معمول مىانگاشتند و از اين بابت دغدغه‌اى نداشتند .\r\nاما برپايى انقلاب اسلامى در ايران توسط يك فقيه و مرجع تقليد ، اين پرسش‌ها را به طور جدى در اذهان مردم ايجاد كرد كه رابطه مرجعيت و رهبرى چگونه است ؟ آيا در اسلام مرجعيت و رهبرى سياسى - اجتماعى يكى است يا اين كه اين دو تفكيك‌پذيرند ؟ نيز آيا شرط اعلميت در مرجعيت ، در ولى فقيه و رهبرى سياسى - اجتماعى هم مطرح است يا نه ؟\r\nدر پاسخ به پرسش مربوط به رابطه مرجعيت و رهبرى ، بايد گفت : اين دو تفكيك‌پذير بوده و لازم نيست كه حتماً رهبر مرجع تقليد هم باشد و به عكس ، چنين نيست كه هر مرجع تقليدى لامحاله بايد رهبرى سياسى - اجتماعى را نيز برعهده داشته باشد و شايسته مقام رهبرى سياسى جامعه اسلامى هم باشد ؛ زيرا گرچه تاكنون رهبران دينى - سياسى در نظام جمهورى اسلامى ايران چه رهبرى گذشته يعنى حضرت امام خمينى و چه رهبرى كنونى ، حضرت آيةالله العظمى خامنه‌اى به دليل شايستگىشان واجد هر دو جنبه ( مرجعيت فقهى و رهبرى سياسى ) بوده و مىباشند ، ولى هميشه چنين نيست .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nمراجع تقليد ، هر چند به دليل برخوردارى از برجستگىهاى علمى ، اخلاقى و تقوايى نسبت به ساير افراد براى تصدى منصب ولايت و رهبرى سياسى از اولويت برخوردارند ، ولى صرف « مرجعيت » ( و حتى اعلميت فقهى ) براى احراز مقام رهبرى كافى نيست ؛ زيرا تجربه نشان داده كه برخى از مراجع تقليد با اين كه داراى مراتب علمى و تقوايى بالاتر و برترى نسبت به ديگران هستند نسبت به مسائل سياسى - اجتماعى ، يا اصلًا توجهى ندارند و يا اگر توجهى داشته باشند از توانايىهاى لازم و مورد انتظار جامعه برخوردار نيستند . در حالى كه برخوردارى از شرايط لازم به‌ويژه مديريت و تدبير سياسى براى رهبرى در اداره جامعه امروزى امرى ضرورى و اجتناب‌ناپذير است .\r\nاز آنچه گفته شد پاسخ پرسش بعدى ، يعنى « شرط اعلميت » و يا « عدم لزوم شرط اعلميت » در رهبرى نيز تا حدّى روشن شد ؛ زيرا شرط اعلميت فقهى - همان‌طور كه بسيارى از علما گفته‌اند - « 1 »  در رهبرى نه لازم است و نه كافى ؛ و با فرض اين كه اعلميت در رهبرى شرط باشد ، اعلميت در امر رهبرى و زعامت سياسى غير از اعلميت در باب فتوا و فقاهت است ؛ زيرا در زعامت سياسى و ولايت فقيه ، علاوه بر داشتن صلاحيت‌هاى علمى و فقهىِ لازم براى استنباط و فتوا ، مديريت ، بينش سياسى - اجتماعى و شجاعت نيز لازم است .\r\nمجموع اين شرايط و ويژگىها كه در قانون اساسى نيز به آنها اشاره شده است ، اعلميت در رهبرى را كه از آن به « اصلحيت » تعبير مىشود ، تشكيل مىدهد و بايد حائز آنها باشد .\r\nچنان كه اين ويژگىها و شايستگىها ( : اصلحيت ) در رهبرى معظم انقلاب اسلامى حضرت آيةالله العظمى خامنه‌اى وجود داشته و دارد كه با وجود علماى بزرگ و بسيار محترم ، ايشان شايسته مقام رهبرى تشخيص داده شد .\r\n\r\n","description":"","footnote":" ( 1 ) - ر . ك . عروةالوثقى ، سيد كاظم طباطبايى يزدى ، ص 25 ، چاپ مكتبة العلمية الاسلامية ، تهران . ","page_name":" 82 ","page_number":82},
  {"content":"\r\n\r\nپرسش\r\n1 - چرا انتخاب ولى فقيه براى رهبرى در حاكميت دينى ، ضرورت دارد ؟ به اختصار بنويسيد .\r\n2 - يك دليل عقلى براى اثبات ولايت فقيه بنويسيد .\r\n3 - مفهوم انتصاب و انتخاب فقيه را به صورت كوتاه بيان كنيد .\r\n4 - آيا اختيارات ولى فقيه گسترده است ؟ چرا ؟\r\n5 - مفهوم و معناى اعلميت در ولايت فقيه چيست ؟ بيان كنيد .\r\n\r\n","description":"","footnote":"","page_name":" 83 ","page_number":83},
  {"content":"\r\n . \r\n","description":"","footnote":"","page_name":" 84 ","page_number":84},
  {"content":"\r\n\r\n\r\nدرس هفتم : دين و دفاع\r\n\r\nاهميت جهاد و دفاع در اسلام\r\n« جهاد » از ريشه « جَهْد يا جُهد » به معناى مشقّت و زحمت و نيز توان و طاقت است ، و « جهاد » و « مجاهده » يعنى به كار بستن توان در ستيز يا دفع دشمن . « 1 » \r\nمعناى اصطلاحى جهاد ، عبارت است از : نثار جان ، مال و توان در راه اعتلاى اسلام و بر پا داشتن شعارهاى ايمان . « 2 »  « 3 » \r\nاهميت جهاد و دفاع در اسلام با نگاهى به فلسفهء تشريع آن ، روشن مىشود ؛ زيرا اهميت هر چيزى به فلسفه وجودى آن و نقش كاربردىاش بستگى دارد .\r\nتوضيح آنكه اهميت جهاد و دفاع ، از آنجا ناشى مىشود كه همه موجودات زنده ، اعم از انسان و غير انسان به حكم فطرت و عقل ، براى بقا و ادامه حيات نيازمند رفع موانع و دفع دشمن خويش‌اند ؛ زيرا جهان ماده ، صحنه تنازع بقا و كشمكش مىباشد و هر موجود زنده‌اى مىكوشد تا از حق فطرى زنده ماندن دفاع كند و به‌اصطلاح به قانون فطرى و ذاتى « جلب منفعت » و « دفع ضرر » عمل نمايد و مزاحمان را از خود دفع كند .\r\n\r\n","description":"","footnote":" ( 1 ) - مفردات ، راغب اصفهانى ، ص 101 .  ( 2 ) - جواهر الكلام ، شيخ محمدحسن نجفى ، ج 21 ، ص 3 .  ( 3 ) - با توجه به روشنى مفهوم دفاع ، نيازى به تبيين و تعريف آن نيست ؛ زيرا دفاع هم از جنبه مفهومى و هم از جنبه ضرورت ، چنان كه توضيح خواهيم داد ، از بديهيات عقلى و فطرى انسان‌هاست . ","page_name":" 85 ","page_number":85},
  {"content":"\r\n\r\nاز آنجا كه اسلام ، دين عقل و فطرت است ، به اين نياز فطرى و عقلى بشر نيز توجه لازم مبذول داشته و ضمن تأييد اين نياز فطرى و حكم عقلى ، بر ضرورت و اهميت آن تأكيد ورزيده است .\r\nبدين جهت قرآن كريم در آيه زير بر ضرورت آمادگى كامل براى دفاع همه جانبه تأكيد ورزيده ، مىفرمايد :\r\n« وَ اعِدُّوا لَهُمْ مَااسْتَطَعْتُمْ مِنْ قُوَّةٍ وَ مِنْ رِباطِ الْخَيْلِ تُرْهِبُونَ بِه عَدُوَّ اللَّهِ وَ عَدُوَّكُمْ وَ آخَرينَ مِنْ دُونِهِمْ لا تَعْلَمُونَهُمُ اللَّهُ يَعْلَمُهُمْ . . . » ( انفال : 60 )\r\nهر نيرويى كه در توان داريد براى مقابله با آنها ( دشمنان ) آماده سازيد ! و ( همچنين ) اسب‌هاى ورزيده ( براى ميدان نبرد ) تا به‌وسيله آن ، دشمن خدا و دشمن خويش را بترسانيد ( و همچنين ) گروه ديگرى غير از اين‌ها را كه شما نمىشناسيد و خدا آنها را مىشناسد .\r\nهمچنين اهميت جهاد و دفاع در اسلام ، از اهداف بسيار بلند و ارزشمندى كه اسلام دارد ، نيز سرچشمه مىگيرد ؛ زيرا اسلام به عنوان كامل‌ترين مكتب ، داعيه رستگارى انسان‌ها و رهايى آنها از شرك ، كفر ، ظلم و فساد و تباهى را دارد . اين‌ها اهدافى است كه تحققش هزينه سنگينى را مىطلبد ؛ زيرا طاغوت‌ها و مستكبران سد راه مىشوند و جنگ و خونريزى به راه مىاندازند تا بتوانند به همان شيوهء استعمارى و استكبارىشان ادامه دهند و به بهره‌كشى ، استثمار و استعمار ملل مستضعف بپردازند .\r\nگواه روشن صدق ادعاى ما ، تحميل بيش از هشتاد جنگ عليه پيامبر ( ص ) و حكومت اسلامىاش در طول ده‌سال و نيز اجراى انواع و اقسام توطئه براندازى عليه نظام نوپاى « جمهورى اسلامى ايران » به ويژه تحميل جنگ هشت ساله عليه آن ، در اين دوران ، مىباشد .\r\nجهت سومى كه بر اهميت جهاد و دفاع در اسلام دلالت مىكند ، آثار و بركاتى است كه بر آن استوار است و نيز پيامدهاى ناگوار و تلخى كه بر ترك آن مترتب مىگردد . از جمله آثار خوب دنيوى جهاد و دفاع در اسلام ، كه در قرآن و سخنان پيشوايان معصوم ( ع ) به آن اشاره شده ، عزّت و سرافرازى در برابر دشمن ، امنيت و آرامش جامعه ، شادابى و نشاط\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nو حيات پرتحرك اجتماعى ، تقويت روحيه خودكفايى ، تكيه و اعتماد بر توان نيروهاى خودى ، شناخت دوست از دشمن و در نهايت پيروزى بر دشمنان است . نيز جهاد از جنبه اخروى و معنوى ، موجب كسب رضاى الهى ، استجابت دعا ، گشوده شدن درهاى رحمت الهى ، بخشش گناهان ، نجات از عذاب الهى ، ورود به بهشت و رسيدن به مقام قرب الهى و غير آن مىگردد .\r\nبرخى از آثار و پيامدهاى ناگوار ترك دفاع و جهاد در اسلام ، انهدام پايگاه‌هاى توحيد و خداپرستى ، گرفتارى به خوارى و ذلت ، از ميان رفتن هويت دينى و ملى ، عزت و آبرو و شخصيت انسانى ، كاستى ايمان ، محروميت از رحمت و عنايات خداوندى ، رواج باطل و فساد و منكرات ، محروميت از عدل و انصاف و از همه مهم‌تر ، كيفر سخت الهى در سراى باقى و افتادن در آتش دوزخ مىباشد . « 1 » \r\n\r\nابعاد و انواع دفاع\r\nجهاد و دفاع حد و مرزى نمىشناسد و به تناسب نوع تهاجم و عرصهء تاخت و تاز دشمن ، متفاوت مىشود و به همين دليل داراى ابعاد و انواع مختلفى مىباشد ؛ ولى در يك تقسيم‌بندى كلى مىتوان جهاد و دفاع را به دو قسم : دفاع شخصى و دفاع از آرمان‌ها و عقايد دينى - اسلامى ، تقسيم كرد .\r\nچرا كه گاه دشمن ، حريم شخصى انسان را مورد تعرض و تهاجم قرار مىدهد ، كه انسان نيز بايد در برابر متجاوزان به حريم و حقوق خود و وابستگانش به دفاع برخيزد و از جان ، مال ، آبرو و ناموس خود و بستگانش دفاع كند ؛ و گاهى هم دشمن كيان اسلام ، سرزمين‌هاى اسلامى و باورها و مبانى دينى - ارزشى را عرصهء تاخت و تاز سياسى و نظامى خود مىسازد كه ملت بايد به تناسب تعرض دشمن ، قدرت دفاعىاش را در جانبدارى از دين و آيين ، مقدسات دينى ، آرمان‌هاى مكتبى ، ملى و نيز ميهن و سرزمين خود به كار گيرد .\r\n\r\n","description":"","footnote":" ( 1 ) - براى آگاهى از مباحث مربوط به جهاد و نيز آيات و روايات مربوط به آثار مثبت جهاد و پيامدهاى منفى ترك آن ر . ك . وسائل الشيعه ، ج 11 ، ( كتاب الجهاد ) ؛ جهاد و دفاع در اسلام ، كدهاى 7 / 22 و 7 / 32 تهيه شده در مركز تحقيقات اسلامى سپاه . ","page_name":" 87 ","page_number":87},
  {"content":"\r\n\r\nاز اين رو ، ميدان‌هاى سياست ، اطلاعات ، صنعت ، اقتصاد ، فرهنگ ، علم ، هنر و . . . نيز از جمله عرصه‌هايى است كه ممكن است به صحنه پيكار حق و باطل تبديل شود . در عرصهء فرهنگى نيز مجاهدان و مؤمنان بايد با تمام قوا به مصاف دشمنان بروند و راه‌هاى نفوذ آنان را ببندند . روشن است كه مجاهدان اين ميادين ، دانشمندان ، نويسندگان ، متفكران ، روشنفكران متعهد ، نيروهاى اطلاعاتى ، هنرمندان و . . . مىباشند ، همان‌گونه كه اسلحه اين پيكار مقدس نيز دانش ، قلم ، بيان ، هنر و غير آن مىباشد .\r\nاكنون در اين درس به مقدار ممكن به برخى از ابعاد و انواع دفاع شخصى و آرمانى ، اشاره مىشود .\r\n\r\n1 - دفاع نظامى\r\nيكى از راه‌هاى مبارزه دشمن ، جنگ و تهاجم مسلحانه است . در چنين موقعيتى كه سرزمين ، عِرْض ، ناموس ، مال ، جان و از همه مهم‌تر ، باورها و ارزش‌هاى دينى - اعتقادى مسلمانان مورد حمله دشمن واقع مىشود بر تك تك مسلمانان از كوچك و بزرگ و پير و جوان از هر قشرى كه باشند ، لازم و واجب است به دفاع برخيزند و تا دفع كامل دشمن ، از پاى ننشينند .\r\nدر جنگ دفاعى همان گونه كه امام راحل فرمود تا هر موقع كه دفاع لازم باشد بايد اقدام شود . « 1 » \r\nالبته بايد براساس تعاليم اسلامى در صحنه‌هاى نبرد ، شئون انسانى رعايت شود و بنا به فرمان قرآن كريم از حد تجاوز نگردد و آداب اسلامى در جنگ رعايت شود . « 2 » \r\n\r\n2 - دفاع سياسى و اقتصادى\r\nاز ميدان‌هاى ستيز دشمن ، سياست و اقتصاد است . دشمن درصدد است تا از هر راهى كه مىتواند بر كشور ما سلطه سياسى و اقتصادىاش را اعمال كند و ما را وابسته به خود نمايد . در اين صورت ضرورت ايجاب مىكند كه مسلمانان به مقابله با آن بپردازند .\r\n\r\n","description":"","footnote":" ( 1 ) - ر . ك . تحريرالوسيله ، ج 1 ، ص 445 ، مسأله 3 .  ( 2 ) - ر . ك . بقره ( 2 ) ، آيه 19 . ","page_name":" 88 ","page_number":88},
  {"content":"\r\n\r\nراه مبارزه و مقابله معقول سياسى و اقتصادى با دشمن ، اين است كه به تلاش و كوشش لازم در ميادين سياسى و اقتصادى پرداخته شود و از لحاظ تكنولوژى و صنعت و اقتصاد به خودكفايى رسيده ، راه‌هاى تسلط دشمن ، كه به دليل نياز و وابستگى سياسى - اقتصادى فراهم مىشود از راه تأمين در داخل و خودكفايى اقتصادى مسدود گردد .\r\nتا زمانى كه اين‌گونه وابستگىها و نيازمندىها به خارج ، به‌ويژه به قدرت‌هاى بزرگ سياسى ، نظامى و اقتصادى وجود دارد ، سخن از استقلال ، دفاع و مبارزه سياسى - اقتصادى با دشمنان شعارى بيش نخواهد بود ؛ چنان كه امام راحل نيز به‌طور مكرر و مؤكد در طول حيات پربركتشان به نقش و اهميت استقلال سياسى - اقتصادى و قطع وابستگى در اين زمينه‌ها تصريح مىكردند « 1 »  و در يك اقدام عملى ، دستور تشكيل « جهاد سازندگى » را در همه ابعاد اقتصادى صادر كردند و پيوسته تا زنده بودند ضمن قدردانى از تلاش و كوشش جهادگران عرصهء اقتصادى ، بر تداوم جدى و همه‌جانبه « جهاد سازندگى » اصرار مىورزيدند .\r\n\r\n3 - دفاع فرهنگى\r\nدر ميان انواع هجوم‌هاى غير نظامى دشمنان ، هجوم فرهنگى از همه آنها خطرناك‌تر و خسارت‌بارتر است ؛ زيرا در اين نوع حمله ، دشمن با ترويج فساد و فحشا ، افكار عمومى ، به‌ويژه افكار و اخلاق نسل جوان را منحرف و آلوده كرده ، ارزش‌ها ، آرمان‌هاى مقدس دينى ، عزت و شرف مسلمانان را مورد هجوم قرار مىدهد تا مسلمانان را همرنگ خود كرده و در نتيجه راه نفوذ و سلطه‌اش را هموار سازد . قرآن كريم به اين مطلب اشاره كرده و مىفرمايد :\r\n« وَدُّوا لَوْ تَكْفُرُونَ كَما كَفَرُوا فَتَكُونُونَ سَواءً » ( نساء : 89 )\r\nآنان آرزو مىكنند كه شما هم مانند ايشان كافر شويد و مساوى يكديگر باشيد .\r\n\r\n","description":"","footnote":" ( 1 ) - ر . ك . تحريرالوسيله ، ج 2 ، ص 327 ، رساله نمونه ، ( سياسى ، حقوقى ) ، ج 4 ، به‌ويژه ص 184 - 188 ، ج 2 ( مسائل‌اقتصادى ) ، به ويژه ص 21 - 30 . ","page_name":" 89 ","page_number":89},
  {"content":"\r\n\r\nدر اهميت جهاد فرهنگى ، همين بس كه در آن دورانى كه پيامبر ( ص ) هنوز در مكه حضور داشتند و حكم جهاد نظامى تشريع و ابلاغ نشده بود ، خداوند در فرمانى مؤكّد به آن حضرت فرمود :\r\n« فَلا تُطِعِ الْكافِرينَ وَ جاهِدْهُمْ بِهِ جِهاداً كَبيراً » ( فرقان : 52 )\r\nپس ، از كافران پيروى مكن و به‌وسيله آن ( : قرآن ) با آنان جهاد بزرگى بكن !\r\nروشن است جهاد در جبهه فرهنگى ظرافت‌هاى خاص خودش را دارد و نيازمند كار دقيق و عميق فرهنگى است . بر اين اساس ، مرحوم طبرسى در راستاى تفسير آيه مزبور و با اشاره به « جهاداً كبيراً » مىنويسد جهاد فرهنگى و پاسخ‌گويى به شبهات مخالفان ، معاندان و دشمنانِ دين ، يكى از باارزش‌ترين و بزرگ‌ترين جهادها نزد خداوند متعال است . « 1 » \r\nمبارزه با تهاجم فرهنگى غرب عليه اسلام و مسلمانان نيز از مصاديق بارز جهاد با دشمنان دين خدا در عصر حاضر است ، چرا كه آنان هماهنگ با هم در تلاش‌اند تا از هر راه ممكن ، ابتذال فرهنگى و مفاسد اخلاقى را ميان مردم و به‌ويژه نسل جوان رواج داده و با اغفال جوانان ، آنان را به بىدينى و بى توجهى نسبت به ارزش‌هاى اسلامى بكشانند . « 2 » \r\nاينجاست كه مسئوليت عموم مسلمانان متعهد و در رأس آنان مسئولان فرهنگى ، نسبت به انجام كارهاى فرهنگى بسيار سنگين‌تر مىشود و بايد با آمادگى و حساسيت بيشترى در صحنه‌هاى فرهنگى حضور يابند و علاوه بر مقابله با فرهنگ مبتذل وارداتى و ابطال آن از راه معقول و منطقى ، معارف حياتبخش اسلام ناب را جايگزين آن كرده ، گسترش دهند .\r\nچنان‌كه بنيانگذار جمهورى اسلامى ايران ، در وصيت‌نامه سياسى - الهى خود اين مهم را از همه مسئولان متعهد و انقلابيون راستين خواستار شده است .\r\n\r\n","description":"","footnote":" ( 1 ) - مجمع البيان ، ج 7 ، ص 175 .  ( 2 ) - اين واقعيت تلخى است كه به‌طور مكرر خود سردمداران دول استكبارى در غرب و به‌ويژه آمرييكاييان با وقاحت تمام به آن تصريح مىكنند ! ","page_name":" 90 ","page_number":90},
  {"content":"\r\n\r\n\r\n4 - دفاع از حريم\r\nحريم عبارت است از آنچه كه دفاع از آن واجب باشد ؛ مانند مال ، جان ، عِرض ( آبرو ) و ناموس .\r\nحريم انسان ، از نظر اسلام و وجدان عمومى از چنان اهميت و ارزش فوق‌العاده‌اى برخوردار است كه اگر انسان در راه دفاع از حريم خويش ، كشته شود و يا در صورت لزوم ، فرد مهاجم را از پاى درآورد نه تنها كار بدى نكرده ، بلكه مورد تحسين و تمجيد ديگران هم قرار مىگيرد . از نظر اسلام نيز كارش بسيار ارزشمند شمرده شده و چه بسا كه مقام شهيد را دارا خواهد بود .\r\nتجاوز به حريم انسان ، اشكال و مراحل مختلفى دارد و هر شكل و مرحله آن دفاع متناسب با خود را مىطلبد . مثلًا اگر كسى به حريم ناموسى انسان متعرض شود دفع او به هر وسيله ممكن واجب است ، اگر چه منجر به كشته شدن مهاجم شود ، بلكه در صورتى كه با قصد كمتر از تجاوز ، حمله كند ، وظيفه همين است .\r\nاما حكم دفاع در مرحله پايين‌تر از اين فرق مىكند ، گر چه شايد در مرحله بعدى و در صورت بى اثر بودن مرحله قبلى ، مراحل بالاتر نيز ضرورى و واجب شود . مثلًا كسى كه به قصد چشم‌چرانى به ناموس انسان نگاه كند و يا از پشت‌بام به داخل خانه انسان سرك بكشد و مانند آن ، لازم است او را از راه توبيخ زبانى از اين كار زشت بازدارد ، اگر دست برنداشت از راه كتك و مانند آن ، جلوگيرى كند و اگر دست برنداشت ، به هر وسيله ممكن به دفاع از حريم خود برخيزد و در صورت مجروح يا مقتول شدن فرد مهاجم ، خونش هدر است .\r\nمراحل و اشكال ديگر تجاوز به حريم نيز ، دفاع متناسب با خود را دارد و بايد مراعات شود . « 1 » \r\n\r\nدفاع و غيرت دينى\r\n« غيرت » به معناى حميّت ، محافظت عصمت و آبرو و ناموس و نگهدارى عزت و شرف آمده است . « 2 »  در تعريف علماى اخلاق نيز ، غيرت و حميّت ، يعنى تلاش و كوشش در\r\n\r\n","description":"","footnote":" ( 1 ) - ر . ك . تحريرالوسيله ، امام خمينى ، ج 1 ، ص 447 - 452 به‌ويژه مسائل 4 - 38 ، ج 2 ، ص 425 - 447 .  ( 2 ) - لغت‌نامه دهخدا ، واژه غيرت . ","page_name":" 91 ","page_number":91},
  {"content":"\r\n\r\nنگهدارى آنچه كه حفظش ضرورى است . اين صفت در قالب مطلوبش از شجاعت ، بزرگ منشى و قوت نفس آدمى سرچشمه مىگيرد و يكى از « ملكات نفسانى » و « كمالات انسانى » شمرده مىشود . « 1 » \r\nبنابراين ، ميان دفاع و جهاد در اسلام و غيرت و مردانگى رابطه تنگاتنگى وجود دارد ؛ زيرا چنان كه از تعريف مربوط به اين دو برمىآيد ، هر دو صفت انسانى ، خاستگاه فطرى داشته و جزو ارزش‌هاى اصيل فطرى - انسانى به‌شمار مىروند . بر اين اساس اعمال غيرت نيز در اسلام ، همانند جهاد و دفاع ، مطلوب و مقدس است . چنان كه امام على ( ع ) بر اين حقيقت تصريح كرده ، مىفرمايد :\r\n« انَّ اللَّهُ يَغارُ لِلْمُؤْمِنِ فَلْيُغَرْ ، مَنْ لا يَغارُ فَانَّهُ مَنْكُوسُ الْقَلْبِ . » « 2 » \r\nخداوند براى مؤمن غيرت مىورزد ، پس او نيز بايد غيرت ورزد ، هر كس غيرت نورزد دلش وارونه است .\r\nبه نظر مىرسد كه مراد از وارونگى دل در انسان بى غيرت ، خروجش از حالت طبيعى و فطرت اصيل انسانى باشد . بنابراين ، روح دفاع و جهاد در اسلام در غيرت دينى و ابراز حساسيت‌ها و واكنش‌هاى بجا و بموقع بروز مىكند .\r\nچرا كه منظور از « غيرت دينى » اين است كه مسلمان نسبت به مسائل حيثيت و آبرويى ، عرض و ناموس ، ميهن و كشور ، به‌ويژه نسبت به كيان اسلام و ارزش‌هاى دينى بىتفاوت نباشد و از حساسيت ، حميت و غيرت لازم برخوردار باشد تا در مواقع لزوم و بروز خطر ، واكنش لازم و دفاع بجا و مطلوب را از خود نشان دهد .\r\nبر اين اساس ، جهاد و دفاع ، امر به معروف و نهى از منكر ، تولى و تبرى ، سفارش به حق و صبر ، تعليم و تربيت و . . . مىتواند در جهت غيرت دينى قرار گرفته و از مصاديق آن به شمار آيد .\r\n\r\n","description":"","footnote":" ( 1 ) - جامع السعادات ، ملا مهدى نراقى ، ص 266 ، بيروت .  ( 2 ) - بحارالانوار ، ج 79 ، ص 115 . ","page_name":" 92 ","page_number":92},
  {"content":"\r\n\r\nاز آنچه گفته شد اين مطلب روشن گشت كه توصيه و ترويج روح اباحىگرى ، بىتفاوتى و ناديده‌انگارى نسبت به تعرض به حريم دين و ايجاد ترديد در باورهاى دينى به ويژه نسل جوان ، در واقع به نوعى ترويج روح « تساهل و تسامح ليبراليستى » است نه « تساهل و تسامح اسلامى » و از نوعى برداشت غلط از مفاهيم دينى سرچشمه مىگيرد . از اين رو ، بر دين‌داران غيرتمند ، لازم است كه نسبت به تعرض به دين و تحريف ارزش‌هاى دينى ، بىتفاوت نباشند و عكس‌العمل‌هاى مناسب و دفاع منطقى و لازم را از معتقدات دينى به عمل آورند .\r\n\r\nاباحىگرى و پيامدهاى آن\r\nاز آفت‌هاى فرهنگى - دينى كه در گذشته وجود داشته و اكنون بيشتر مطرح شده و دامن زده مىشود ، اباحىگرى است .\r\nاباحىگرى ، چنان كه از نامش پيداست از اباحه و مباح بودن به معناى جايز شمردن و روا دانستن است و در اصطلاح به معناى لاقيدى و مداهنه در دين ، بى بند و بارى ، ناديده انگارى مطلق ، بىتفاوتى نسبت به عقايد و ارزش‌هاى فرهنگى و دينى ، و واكنش صحيح و بجا نداشتن در برابر تاخت و تاز به حريمِ دين و آرمان‌هاى مقدس ملى ، فرهنگى و به‌ويژه دينى ؛ و به بيان روشن‌تر ، تهى شدن از حميت ، مردانگى و غيرت دينى است . « 1 » \r\nبنابراين ، اباحىگرى مساوى با مفهوم منفى « تساهل و تسامح » در فرهنگ دينى و مفهوم نادرست آن در عرف رايج سياسى است ؛ زيرا تساهل و تسامح در معناى اسلامىاش ، عبارت است از آسان‌گيرى در انجام وظايف دينى و پرهيز از افراطكارى و سخت‌گيرى بى مورد ، رفق و مدارا با ديگران و تحمل آنان و دورى از تعصب‌هاى بىجا و خشونت‌هاى ناروا به ويژه در برخورد با مخالفان « 2 »  ؛ و نيز در معنا و معادل غربىاش تولرانس ( )\r\n\r\n","description":"","footnote":" ( 1 ) - ر . ك . بحارالانوار ، ج 77 ، ص 291 ، ج 21 ، ص 358 و 41 ، ص 115 - 116 ؛ نهج‌البلاغه ، صبحى صالح ، حكمت شماره 110 .  ( 2 ) - ر . ك . بحارالانوار ، ج 67 ، ص 136 ؛ نهج‌البلاغه ، ص 153 . ","page_name":" 93 ","page_number":93},
  {"content":"\r\n\r\nبه همين معناى مدارا كردن و كنار آمدن با ديگران است . اما كسانى بوده و هستند كه از اين واژگان مقدس و درست دينى - فرهنگى ، همچون ديگر مفاهيم دينى ، سوء برداشت كرده و به تحريف آن دست زده‌اند و معنايى از آن ارائه كرده‌اند كه مخالف با مفهوم مورد نظر در دين مىباشد كه در بالا به آن اشاره شد .\r\nتوضيح آن‌كه اباحىگرى ( : تساهل و تسامح منفى ) در عصر جديد رهاورد تفكر وارداتى « ليبراليسم » است كه در غرب همزمان و همراه با « اومانيسم » ، « سكولاريسم » و . . . پيدا شده است و نقطه تلاقى همه ، ليبراليسم است كه به معناى آزادى مطلق در تمام ساحت‌هاى زندگى و روا دانستن هرگونه عملى براى انسانِ نشسته بر جايگاه خدايى و جايگزين خدا در زمين است .\r\nبرخى از پيامدهاى تلخ و ناپسند اباحىگرى و تفكر ليبراليستى ، عبارت است از :\r\n1 - عرفى شدن مفاهيم دينى : به اين معنا كه دين و مسائل دينى تابع شرايط عرفى و سليقه‌هاى افراد مىشود و آنها هرطور كه خواستند و صلاح ديدند عمل كنند و به تبيين آن بپردازند و كسى هم حق اعتراض نداشته باشد ؛ چون ضد دموكراسى و آزادى و خشونت‌طلب معرفى مىشود !\r\n2 - ظهور آزادى هاى مطلق در جامعه ، كه موجب بىبند و بارى ، شكستن حريم‌ها و خدشه‌دار شدن قداست‌هاى دينى ، فرهنگى و اجتماعى مىشود .\r\n3 - رواج روزافزون فحشا ، منكرات و فساد در جامعه .\r\n4 - از بين رفتن خط قرمزها ( و مرزهاى خوبى و بدى ) و جايگزين شدن ضد ارزش‌ها به جاى ارزش‌هاى اصيل دينى و فرهنگى . « 1 » \r\n\r\n","description":"","footnote":" ( 1 ) - براى تحقيق بيشتر ر . ك . فصلنامه كتاب نقد ، شماره‌هاى 14 - 15 ، ويژه خشونت و تساهل ؛ ماهنامه انديشه حوزه ، شماره 23 به‌ويژه مقاله « تولرانس ، بنيادها و پيامدها » . ","page_name":" 94 ","page_number":94},
  {"content":"\r\n\r\nپرسش\r\n1 - به دو مورد از ضرورت و اهميت دفاع در اسلام به اختصار اشاره كنيد .\r\n2 - برخى از پيامدهاى ترك جهاد و دفاع را نام ببريد .\r\n3 - انواع دفاع را فقط نام ببريد .\r\n4 - آيا ميان دفاع و غيرت دينى رابطه است ؟ چگونه و چرا ؟\r\n5 - مفهوم اباحىگرى و پيامدهاى آن را به اختصار بنويسيد .\r\n\r\n","description":"","footnote":"","page_name":" 95 ","page_number":95},
  {"content":"\r\n . \r\n","description":"","footnote":"","page_name":" 96 ","page_number":96},
  {"content":"\r\n\r\n\r\nدرس هشتم : نقش اخلاق در زندگى\r\n\r\nمفهوم زندگى و اخلاق\r\nحداقل سه معنا يا مرتبه براى زندگى و اخلاق وجود دارد :\r\n1 - زندگى حيوانى ، ( اخلاق به معناى افعال طبيعى )\r\nزندگى حيوانى ، نوعى زندگى است كه انسان تحت حاكميت بى قيد و شرط و بلامنازع نفس اماره و غرائز عمل كند . برخى به موازات اين زندگى ، اخلاق را تنزل ارزشى داده ، در حد افعال طبيعى ( بايدها و نبايدهاى نفسانى ) متناسب با اين نوع زندگى تعريف كرده‌اند .\r\nمروج و منادى اين نوع اخلاق ، مادىگرايان و سكولاريست‌ها هستند كه با تأكيد بر اصالت ماده ، لذت زندگى را در لذت‌هاى محسوس و مادى خلاصه مىكنند و اخلاقيات را هم تحت عنوان « خير محسوس » صرفاً در جهت تأمين خواسته‌هاى « من طبيعى » و حيات مادى به كار مىگيرند .\r\nولى واقعيت اين است كه نه زندگى آدمى محدود به حيات طبيعى است و نه اخلاق محصور در افعال طبيعى .\r\n2 - زندگى اجتماعى ، ( اخلاق به معناى روابط اجتماعى )\r\nزندگى اجتماعى يكسرى آيين‌نامه‌ها ، مقررات و آداب اجتماعى را مىطلبد تا در پرتو اجراى آنها حقوق انسان‌ها رعايت شود و نسبت به كسى تعدى و ستمى صورت نگيرد و هرج و مرج هم پديد نيايد .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nدر اين قسمت نيز نه اصل زندگى اجتماعى جاى انكار است و نه اخلاق به معناى آداب و مقررات اجتماعى براى زندگى جمعى . ولى اين نوع برداشت از اخلاق نيز نادرست است ؛ زيرا موجب نسبىگرايى و بىاعتبارى اصول ارزش‌هاى اخلاقى مىشود ؛ چرا كه به موازات اجتماعات مختلف بشرى و ذائقه‌هاى متفاوت انسان‌ها در سراسر گيتى و جوامع گوناگون ، آداب و مقررات اجتماعى وجود دارد ، و نتيجهء معلول روابط اجتماعى دانستن كليه محاسن اخلاقى ، نسبى و متغير بودن اخلاقيات است .\r\nاسلام ضمن اينكه « من اجتماعى انسان » و حيات جمعى و نيز اخلاق به معناى روابط ، آداب و مقررات اجتماعى را تأييد مىكند ، ولى زندگى انسان را در حيات اجتماعى و اخلاقيات را در آداب اجتماعىِ منحصر نمىداند . « 1 » \r\n3 - زندگى انسانى ، ( اخلاق به معناى مكارم اخلاقى )\r\nدر اين مرحله ، انسانيّت و صفات عالى انسان برآمده از فطرت اصيل او مدنظر بوده و انسان بايد در پرتو مكارم اخلاقى ، كرامت‌هاى ذاتى و خصلت‌هاى پسنديده انسانىاش را شكوفا سازد و به كمالات روحى و معنوى و در نتيجه ، حيات متعالى و زندگى ايده‌آل برسد . اين نوع اخلاقيات است كه از روح الهى و من متعالى ( من برتر ) سرچشمه مىگيرد و زندگى متناسب با آن هم « حيات معقول » و يا به تعبير قرآن « حيات طيّبه » « 2 »  و « حيات حقيقى » « 3 »  ناميده مىشود ؛ چون حيات معقول ، نوعى از زندگى است كه در آن همه استعدادهاى وجود آدمى تا آن جا كه مقدور و ميسر انسان است در برآوردن نيازهاى مادى و معنوى او به فعليت برسد ، به‌گونه‌اى كه انسان در پرتو رشد و تعالى روحى و نيل به كمالات معنوى بتواند « پرواز كند تا برِ دوست » و به مقام قرب الهى و لقاى محبوب حقيقى و اصل شود و به اين وسيله به زندگى ، معنا و مفهوم حقيقى و به فلسفه آفرينش وجود خويش نيز عينيّت خارجى بخشد .\r\n\r\n","description":"","footnote":" ( 1 ) - ر . ك . اخلاق ، محمدتقى فلسفى ، ج 1 ، ص 58 - 83 و 106 .  ( 2 ) - ر . ك . نحل ( 16 ) ، آيه 97 .  ( 3 ) - ر . ك . انفال ( 8 ) ، آيهء 42 . براى تحقيق بيشتر ر . ك . اخلاق فلسفى ، ج 1 ، ص 3 - 6 و 41 - 56 . ","page_name":" 98 ","page_number":98},
  {"content":"\r\n\r\nاين معنا از زندگى و اخلاق در اينجا مد نظر است . برخى از محاسن و مكارم اخلاقى ، عبارت است از : عدل ، انصاف ، عشق ، محبت ، وفاى به عهد ، صبر ، بردبارى ، اداى امانت ، فداكارى ، گذشت و ايثار . « 1 » \r\n\r\nدين و اخلاق\r\nاز آنچه گفته شد به نقش دين در بارورى و بازپرورى اخلاق و مكارم اخلاقى پى مىبريم ؛ زيرا زندگى به معناى سوم و مكارم اخلاقى متناسب با آن ، تنها در پرتو تعاليم آسمانى و به پشتوانه معتقدات دينى قابل وصول بوده و ضمانت اجرايى پيدا مىكند . براى همين ، پيامبر اسلام ( ص ) فرمود :\r\n« انَّما بُعِثْتُ لِاتَمِّمَ مَكارِمَ الْاخْلاقِ . » « 2 » \r\nمن براى تيمم و تكميل مكارم اخلاق ( و محاسن اخلاقى ) برگزيده شدم .\r\nتوضيح آن كه ارزش‌هاى اصيل اخلاقى ، خاستگاه فطرى دارد و از فطرت خداجويى و كمال‌طلبى انسان سرچشمه مىگيرد ؛ زيرا خداوند متعال اين فطرت پاك و روح متعالى را در كالبد آدميان دميده و هموست كه سرسلسلهء معنويات ، اخلاقيات ، ارزش‌ها و مكارم اخلاقى به شمار مىآيد و بس .\r\nاز اين رو ، بارورى و شكوفايى مكارم اخلاقى نيز جز در پرتو اعتقاد به خدا و قانون پاداش و كيفر الهى در روز جزا ميسر نخواهد شد . حتى « وجدان اخلاقى » مورد نظر امثال كانت نيز بدون پشتوانه اعتقادات دينى و الهى ، در عمل كارآيى ندارد ؛ زيرا پايبندى به الزامات و احكام اخلاقى كه مستلزم نوعى محروميّت از بسيارى خواسته‌ها ، و ( به ظاهر ) مايهء زحمت است ، بدون اميدوارى به پاداش بزرگ‌تر و سود بيشتر از يك سو و ترس از\r\n\r\n","description":"","footnote":" ( 1 ) - در تدوين اين قسمت از اين كتب نيز استفاده شد : اخلاق فلسفى ، ج 1 ، ص 3 - 6 و 41 - 56 ؛ فلسفه دين ، محمدتقى جعفرى ، تدوين از عبدالله نصرى ، ص 118 - 119 و 345 - 348 ؛ فلسفهء اخلاق ، شهيد مطهرى ، ص 139 - 148 و 167 - 192 .  ( 2 ) - بحارالانوار ، ج 16 ، ص 210 و 287 . ضمناً در صفحه 287 ، عبارت « و محاسنها » اضافه شده است . ","page_name":" 99 ","page_number":99},
  {"content":"\r\n\r\nكيفر سخت الهى - در صورت سوء اخلاق - از سوى ديگر ، قابل تحقق نيست ؛ و اساساً بدون مهار نفس سركش و تهذيب اخلاق در پرتو تعاليم دينى ، نمىتوان به مكارم اخلاقى نايل آمد . « 1 » \r\nبنابراين ، وقتى از نقش اخلاق در زندگى سخن مىگوييم ، مراد ، اخلاق با پشتوانهء دينى و الهى است نه اخلاق سكولاريستى و منهاى دين و خداپرستى ، كه فاقد روح معنوى و نقش سازنده در زندگى متعالى مىباشد .\r\n\r\nمعنابخشى به زندگى و زدودن احساس پوچى\r\nبشر متمدن امروزى با آن همه رشد صنعت و تكنولوژى ، در بُعد اخلاق و ملكات انسانى ، سير قهقرايى پيموده و در اثر انس و علاقه زياد به مظاهر زندگى از يك سو و دورى از معنويت و اخلاق از سوى ديگر ، به پوچى گراييده است . اين واقعيت پيوسته از رسانه‌هاى كشورهاى غربى و شرقى شنيده مىشود و مسؤولان امور تربيتى و فرهنگى ، به ويژه دانشمندان جامعه‌شناس و روانكاو نيز زنگ خطر را به صدا درآورده و اعلام داشته‌اند قوانين جارى كشورها با همهء سودمندى در بخش‌هاى مختلف زندگى ماشينى و اقتصادى ، هرگز نتوانسته كوچك‌ترين تأثيرى در اعماق وجدان بشرى بگذارند و از درون ، نيروهاى او را بسيج كرده ، بيمارىهاى روحى و روانىاش را درمان كنند . « 2 »  از اين رو ، آنان تنها راه درمان را بازگشت به خويشتن ، معنويت ، اخلاق و نيز پرورش روحى و تربيت اخلاقى - دينى اعلام داشته‌اند . چرا كه زندگى در پرتو اخلاق هدف‌دار و اميدوار كننده است و محروميت از آن برابر است با سقوط كامل زندگى و گم شدن انسان در كوره راه‌هاى پر پيچ و خم آن . « 3 » \r\n\r\n","description":"","footnote":" ( 1 ) - برگرفته از فلسفه اخلاق ، شهيد مطهرى ، ص 279 - 292 ؛ بيست گفتار ، ص 189 - 194 .  ( 2 ) - ر . ك . بحران روانكاوى ، اريك فروم ، ترجمه اكبر تبريزى ، به ويژه ص 11 - 16 و 58 - 59 ، انتشارات فيروزه ، تهران ؛ وانهادگى انسان در عصر صنعت ، على قائمى ، به‌ويژه ص 14 - 26 و 44 - 47 .  ( 3 ) - در تدوين اين قسمت ، از اين كتب نيز استفاده شد : فلسفه و هدف زندگى ، محمدتقى جعفرى ، ص 5 - 26 ، انتشارات صدر ؛ دين و روان ، ويليام جيمز ، ترجمه مهدى قائنى ، ص 167 ؛ زندگى در پرتو اخلاق ، ناصر مكارم شيرازى ، به‌ويژه ص 5 - 8 ، انتشارات نسل جوان . ","page_name":" 100 ","page_number":100},
  {"content":"\r\n\r\n\r\nمعقول و متعالى بودن زندگى اخلاقى\r\nانسان به حكم عقل و فطرت بايد به‌گونه‌اى عمل كند كه به حيات معقول انسانى برسد و به كرامت نفس و روح متعالى نايل آيد . تنها راه رشد و تعالى و رسيدن به كرامت نفس و بزرگوارى هم پايبندى به اصول اخلاقى و دورى گزيدن از رذائل و صفات پست حيوانى است . چنان كه امام على ( ع ) در سخنان زير به آن تصريح كردند :\r\n« الْكَرَمُ حُسْنُ السَّجِيَّةِ وَاجْتِنابُ الدَّنِيَّةِ » « 1 » \r\nبزرگوارى و كرامت نفس ، اخلاق پسنديده و دورى از پستىها است .\r\n« الْكَريمُ يَرى مَكارِمَ افْعالِهِ دَيْناً عَلَيْهِ يَقْضيهِ . » « 2 » \r\nانسان كريم كارهاى كريمانه‌اش را بدهى خود مىداند كه بايد ادايش كند .\r\nبنابراين ، انسان‌هايى كه خواستار كرامت نفس و تعالى روحى و در نهايت خواستار « حيات معقول و متعالى » هستند ، بايد به معيارهاى اخلاقى و مكارم و فضايل اخلاق پايبند باشند .\r\n\r\nاحساس مسؤوليت و تعهد بخشى به انسان\r\nپايبندى به اخلاق و ارزش‌هاى والاى انسانى و الهى ، انسان را متعهد و مسؤول مىگرداند و احساس نوع دوستى ، روحيه ظلم‌گريزى و استكبار ستيزى را در او تقويت مىكند .\r\nچه اين كه تجربه نشان داده افرادى نسبت به قوانين فردى و اجتماعى احساس مسئوليت بيشتر و بهتر مىكنند و با ميل و رغبت به انجام آن مىپردازند كه به اصول اخلاقى پايبند بوده\r\n\r\n","description":"","footnote":" ( 1 ) - معجم الفاظ ( فهرست ) ، غررالحكم و دررالكلم ، مصطفى درايتى ، ص 346 .  ( 2 ) - شرح غررالحكم و دررالكلم ، آمدى ، ترجمه و تصحيح از ارموى ، ج 2 ، ص 115 ، حديث شماره 2031 ، انتشارات دانشگاه تهران . ","page_name":" 101 ","page_number":101},
  {"content":"\r\n\r\nو گوهر وجود خويش را به زيور صفات نيك و فضايل آراسته باشند . اين حقيقتى است كه مىتوان در جوامع مختلف مورد شناسايى قرار داد . نوع متخلفان اجراى قوانين و مسؤوليت گريزان جامعه معمولًا از افراد غير اخلاقى مىباشند .\r\nاما به عكس در اسلام ، چون شالودهء احكام و قوانين اسلامى را اخلاق و فضايل انسانى از قبيل رفق و مدارا ، صبر و بردبارى ، گذشت و ايثار ، محبت و عشق ، احسان و نيكى ، نوع دوستى و همدردى با ديگران و مانند آن تشكيل مىدهد ، از همين رهگذر ، احساس مسؤوليت و تعهدپذيرى در شهروندان مسلمان و مؤمنان بسيار قوىتر و محسوس‌تر از جوامع غير دينى است ؛ به ويژه روابط اجتماعى و خانوادگى بسيار سالم‌تر و مطلوب‌تر بوده و كانون خانواده و اجتماع پر از صميميت و صفا ، محبت و عشق به يكديگر و علاقمندى مىباشد .\r\nبه عنوان نمونه ، پيامبر گرامى اسلام ( ص ) ، در راستاى تحكيم روابط زن و شوهر ، به كارگيرى روش محبت‌آميز را به مردان توصيه مىكند و مىفرمايد :\r\n« قَوْلُ الرَّجُلِ لِلْمَرأَةِ انّى احِبُّكَ لا يَذْهَبُ مِنْ قَلْبِها ابَداً . » « 1 » \r\nسخن مرد به همسرش كه ، تو را دوست دارم هرگز از دل زن خارج نخواهد شد !\r\n\r\nآرامش روحى و شادابى در پرتو اخلاق\r\nانسان متخلق به اخلاق الهى از چنان آرامش روحى و نشاطى برخوردار است كه بسيارى از توانگران جهان از آن محرومند . امام على ( ع ) در حديث زير به اين حقيقت تصريح كرده است :\r\n« لا عَيْشَ اهْنَأُ مِنْ حُسْنِ الْخُلْقِ . » « 2 » \r\nهيچ زندگيى ، گواراتر از حسن خلق نيست .\r\n\r\n","description":"","footnote":" ( 1 ) - وسائل الشيعه ، شيخ حر عاملى ، ج 20 ، ص 23 .  ( 2 ) - شرح غررالحكم و دررالكلم ، ج 6 ، ص 399 . ","page_name":" 102 ","page_number":102},
  {"content":"\r\n\r\nامام صادق ( ع ) نيز فرمود :\r\nنيكوكارى و حسن خلق ، شهرها را آباد مىكند و عمرها را افزايش مىدهد . « 1 » \r\nمحاسن اخلاق در محيط اجتماع مايهء ايمنى و اطمينان خاطر و موجب آسايش فكر و آرامش اعصاب است . در جامعه‌اى كه شهروندان آن وظيفه‌شناس و با اخلاق باشند ، جان ، مال ، عرض و آبروى افراد مصون از تعرض تجاوزگران است . به همين جهت افراد كمتر با نگرانى و تشويش خاطر ، خشم و ستيز ، جنگ و جدال كه باعث بيمارى جسم و جان است مواجه مىشوند . در چنين اجتماعى نيروهاى انسانى در مجارى عمران و آبادى به كار مىافتد ، به سود يكديگر گام برمىدارند و به زندگى هم بهبود مىبخشند . در نتيجه ، از حيات طبيعى و با نشاطى برخوردار مىشوند و دنياى خود را با سلامت و طول عمر مىگذرانند ؛ و به‌ويژه انسان با اخلاق و مسلط بر نفس اماره ، به آرامش روحى و عصبى مىرسد .\r\n\r\nكرامت‌بخشى به انسان\r\nاخلاق پسنديده به انسان كرامت مىبخشد . امام على ( ع ) فرمود :\r\n« رُبَّ عَزيزٍ اذَلَّهُ خُلْقُهُ وَ ذَليلٍ اعَزَّهُ خُلْقُهُ . » « 2 » \r\nچه بسا عزيزانى كه اخلاق ناپسند ، آنها را به ذلت و خوارى انداخته و چه بسا مردم پست و كوچكى كه صفات پسنديده ، آنان را عزيز و محبوب ساخته است .\r\nامام صادق ( ع ) فرمود :\r\nاگر مىخواهى در جامعه مورد تكريم و احترام باشى با مردم به مدارا و نرمى رفتار كن ، و اگر مىخواهى با تحقير و اهانت مردم مواجه شوى روش تندى و خشونت در پيش‌گير . « 3 » \r\n\r\n","description":"","footnote":" ( 1 ) - بحارالانوار ، ج 1 ، ص 151 ؛ اصول كافى ، ج 2 ، ص 100 .  ( 2 ) - سفينة البحار ، شيخ عباس قمى ، ج 1 ، ماده خُلق ، ص 411 ، دارالتعارف للمطبوعات ، بيروت .  ( 3 ) - تحف‌العقول ، على بن شعبه حرّانى ، ص 356 ، انتشارات جامعه مدرسين ، قم . ","page_name":" 103 ","page_number":103},
  {"content":"\r\n\r\nبه همان اندازه كه رفتار توهين‌آميز ، انتقام‌جويانه و كينه توزانه ، موجب افزايش كدورت ، تيرگى روابط ، دشمنى و كينه‌توزى ديگران نسبت به انسان مىشود ، به همان مقدار - و بلكه بيشتر از آن - نيكى و گذشت و چشم‌پوشى از لغزش‌هاى ديگران نيز موجب رفع كدورت ، حسن روابط ، دوستى و احترام ، عزت و كرامت انسان نزد ديگران مىشود . خداوند متعال در آيه زير به آن تصريح كرده است :\r\n« وَ لا تَسْتَوِى الْحَسَنَةُ وَ لَا السَّيِّئَةُ ادْفَعْ بِالَّتى هِىَ احْسَنُ فَاذَا الَّذى بَيْنَكَ وَ بَيْنَهُ عَداوَةٌ كَانَّهُ وَلِىٌّ حَميمٌ وَ ما يُلَقّيها الَّا الَّذينَ صَبَرُوا وَ ما يُلَقّيها الَّا ذُو حَظٍّ عَظيمٍ » ( فصلت : 34 - 35 )\r\nهرگز نيكى و بدى يكسان نيست ؛ بدى را با نيكى دفع كن ، ناگهان ( خواهى ديد ) همان كس كه ميان تو و او دشمنى است ، گويى دوستى صميمى شده است . به اين مقام نمىرسند مگر كسانى كه داراى صبر و استقامتند و كسانى كه بهرهء عظيمى ( از ايمان و اخلاق ) دارند .\r\n\r\nهمسويى با معيارهاى اسلامى\r\nايمان مذهبى نيز در پرتو اخلاق و سجاياى اخلاقى و روحى شكوفا مىگردد ( آنچنان كه گفتيم اخلاق در پرتو ايمان دينى احيا و اجرا مىشود ) هر قدر اخلاق ، پسنديده‌تر و گسترده‌تر باشد ايمان نيز كامل‌تر خواهد بود . به عكس ، هر مقدار كه انسان از اصول اخلاقى بركنارتر باشد از ايمان نيز دور تر خواهد بود .\r\nبه عنوان نمونه ، امام محمد باقر ( ع ) درباره اهميت صفت اخلاقى « رفق و مدارا » در تحقق ايمان فرمود :\r\n« انَّ لِكُلِّ شَىْءٍ قُفْلًا وَ قُفْلُ الْايمانِ الرِّفْقُ » « 1 » \r\nبراى هر چيز بست و قفلى است و قفل ( درب ) ايمان رفق و مدارا است .\r\nباز آن حضرت فرمود :\r\n\r\n","description":"","footnote":" ( 1 ) - اصول كافى ، ج 2 ، ص 118 ، باب الرفق ، حديث 1 . ","page_name":" 104 ","page_number":104},
  {"content":"\r\n\r\n« انَّ اكْمَلَ الْمُؤْمِنينَ ايماناً احْسَنُهُمْ خُلْقاً . » « 1 » \r\nكامل‌ترين افراد از نظر ايمان ، نيكوترين آنان از نظر اخلاق هستند .\r\nبنابراين ، نقش اخلاق در ايمان دينى و خداپرستى آن چنان مهم و تعيين كننده است كه تنها در پرتو اخلاق ، ايمان قابل دست‌يابى بوده و در پرتو آن حفظ و نگهدارىاش ممكن خواهد شد .\r\n\r\n","description":"","footnote":" ( 1 ) - بحارالانوار ، ج 1 ، ص 151 . ","page_name":" 105 ","page_number":105},
  {"content":"\r\n\r\nپرسش\r\n1 - در « نقش اخلاق در زندگى » كدام معنا از اخلاق و زندگى اراده شده است ؟\r\n2 - چرا و چگونه اخلاق نيازمند به دين و ايمان به خدا مىباشد ؟\r\n3 - چرا قوانين ساختهء بشر ، قادر نيست مانند اصول ارزشى اخلاق ، احساس مسؤوليت و تعهد را در انسان برانگيزاند ؟\r\n4 - چگونه اخلاق موجب كرامت و عزت انسان مىشود ؟ به اختصار شرح دهيد .\r\n5 - تحليل شما دربارهء « نقش اخلاق در زندگى » - فارغ از اين درس - چيست ؟\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\nدرس نهم : ماهيت نهضت انبيا\r\nپيامبران ، برگزيدگان خاص الهى براى انجام مأموريت مهم تبيين حق و حاكميت بخشيدن به آن هستند . براى بررسى مأموريت مهم و نهضت مستمرّ پيامبران ، ابتدا بايد به تبيين حق و باطل و مشخص كردن مظاهر آن بپردازيم .\r\n\r\nحق و باطل\r\nحق يعنى چيزى كه واقعيت خارجى دارد و ثابت و زوال‌ناپذير است . بنابراين ، حق فقط خداوند است و آن چه كه از حضرت حق نشأت بگيرد « 1 »  و مظهر او باشد يا ما را به او برساند ؛ وجود جهان حق است ؛ چون فعل خدا و مظهر اوست ؛ قرآن حق است چون كلام خداست و پيامبران حق‌اند ، چون رسول خدايند ؛ اعتقادات صحيح و اخلاق متعالى و اعمال صالح حق‌اند چون رساننده به خدايند .\r\nدر مقابل ، خدايانِ مشركان باطل‌اند ؛ زيرا واقعيت ندارند و فقط موجوداتى توهمى و ساختهء ذهن مشركان‌اند ؛ اديان و مكاتب غير الهى همه باطل‌اند ؛ زيرا از خداوند نشأت نگرفته‌اند و محصول جعل و تحريف انسانند ؛ عقايد ، اخلاق و اعمال كافران و مشركان باطل است « 2 »  ، چون رسانندهء به حق و مطابق امر و دستور حق تعالى نيستند .\r\n\r\n","description":"","footnote":" ( 1 ) - بقره ( 2 ) ، آيهء 147 ؛ يونس ( 10 ) ، آيهء 32 ؛ حج ( 22 ) ، آيهء 62 ؛ لقمان ( 31 ) ، آيهء 30 و . . . .  ( 2 ) - اعراف ( 7 ) ، آيهء 139 . ","page_name":" 107 ","page_number":107},
  {"content":"\r\n\r\n\r\nاختلاط حق و باطل\r\nحق در عالم ملكوت ، صريح و خالص است ، ولى وقتى به عالم ماده تنزل مىكند ، خلطى از باطل با آن همراه مىگردد و گاه اين خلط باطل كه در لباس حق جلوه‌گر شده ، حق را مىپوشاند . اين خصوصيّت عالم ماده و امتحان است كه باطل در لباس حق جلوه‌گر شود تا انسان‌ها به فتنه گرفتار آيند و جوهرهء ذاتىشان آشكار شود و حق طلب از باطل خواه متمايز گردد و اين خصوصيت را حضرت حق قرار داده است . خداوند اين خصوصيت را در قالب مثالى مشخص كرده :\r\n« أَنزَلَ مِنَ السَّماءِ مَاءً فَسَالَتْ أَوْدِيَةٌ بِقَدَرِهَا فَاحْتَمَلَ السَّيْلُ زَبَداً رَابِياً . . . كَذلِكَ يَضْرِبُ اللَّهُ الْحَقَّ وَالْبَاطِلَ فَأَمَّا الزَّبَدُ فَيَذْهَبُ جُفَاءً وَأَمَّا مَا يَنفَعُ النَّاسَ فَيَمْكُثُ فِي الْأَرْضِ . . . »\r\n( رعد : 17 )\r\nاز آسمانى آبى فرو فرستاد ، پس رودخانه‌هايى به اندازهء گنجايش خودشان روان شدند ، و سيل كفى بلند روى خود برداشت . . . خداوند حق و باطل را چنين مثل مىزند . اما كف ، بيرون افتاده از ميان مىرود ، ولى آنچه به مردم سود مىرساند در زمين [ باقى 
  ] مىماند .\r\nخداوند در اين آيه ، حق را به آب باران تشبيه كرده كه آبى خالص و صاف است و از آسمان نازل مىشود و اين آب خالصِ نازل شده ، در وادىهاى مختلف به حسب ظرفيتشان جريان مىيابد و در اين جريان يافتن بعد از نزول ، كفى بر خود مىاندازد و اين اختلاف حق و باطل است كه امتحان را ممكن مىگرداند و حق طلب را از باطل خواه متمايز مىسازد .\r\n\r\nپيامبران روشنگر حقايق و پاك كنندهء نفوس\r\nبا توجه به اين اختلاط حق و باطل در دنياست كه بشر محتاج هدايت مىگردد و با توجه به ناتوانى عقل از تبيين همهء حقايق ، چشم به راه هدايتگر آسمانى مىماند و پيامبران براى تبيين حق و متمايز ساختن آن از باطل و راه بردن انسان‌ها به سوى طهارت و پاكى ، مبعوث مىشوند . « 1 » \r\n\r\n","description":"","footnote":" ( 1 ) - ر . ك : آل عمران ( 3 ) : آيهء 164 ؛ بقره ( 2 ) ، آيهء 151 ؛ جمعه ( 62 ) ، آيهء 2 ؛ مائده ( 5 ) ، آيهء 6 . ","page_name":" 108 ","page_number":108},
  {"content":"\r\n\r\nهدف بعثت پيامبران ، تبيين حقايق و راهبرى انسان‌ها و پاك ساختن آنان است تا به هنگام مرگ طيّب و طاهر باشند و مخاطب سلام ملائكه گردند و به مهمان‌خانهء خاص حق تعالى اجازهء ورود يابند . « 1 » \r\n\r\nدرخت پاكىها و درخت پليدىها\r\nبه بيان قرآن ، درخت پاكىها و درخت پليدىها ، دو واقعيت‌اند و پيامبران ، شناسانندهء اين دو درخت‌اند . كلمهء « توحيد » درخت تناور ، مبارك و پرثمر طيّبات است و شرك و كفر ، درخت ناپاكى و ام الخبائث ؛ و همهء پليدىها ثمر و نتيجه آن‌اند :\r\n« أَلَمْ تَرَ كَيْفَ ضَرَبَ اللَّهُ مَثَلًا كَلِمَةً طَيِّبَةً كَشَجَرَةٍ طَيِّبَةٍ أَصْلُهَا ثَابِتٌ وَفَرْعُهَا فِي السَّماءِ تُؤْتِي أُكُلَهَا كُلَّ حِينٍ بِإِذْنِ رَبِّهَا وَيَضْرِبُ اللَّهُ الْأَمْثَالَ لِلنَّاسِ لَعَلَّهُمْ يَتَذَكَّرُونَ وَ مَثَلُ كَلِمَةٍ خَبِيثَةٍ كَشَجَرَةٍ خَبِيثَةٍ اجْتُثَّتْ مِن فَوْقِ الْأَرْضِ مَالَهَا مِن قَرَارٍ » ( ابراهيم : آيات 24 - 26 )\r\nآيا نديدى خدا چگونه مَثَل زده : سخنى پاك كه مانند درختى پاك است كه ريشه‌اش استوار و شاخه‌اش در آسمان است . ميوه‌اش را هر دم به اذن پروردگارش مىدهد و خدا مثل‌ها را براى مردم مىزند شايد كه آنان پند گيرند و مَثَل سخن ناپاك چون درختى ناپاك است كه از روى زمين كنده شده و قرارى ندارد .\r\nبا توجه به آيات قرآن « 2 »  معلوم مىشود منظور از « كلمهء طيّبه » و درخت پاك ، اعتقاد ناب به توحيد و كلمهء طيّب « لا إله الا الله » است و از اين كلمهء پاك و اعتقاد ناب ، اعتقادات فرعى و مكارم اخلاق و اعمال صالح نشأت مىگيرد و اين كلمهء طيب مانند درخت تناور مباركى است كه در زمين ريشه دارد و شاخه‌هايش به هر طرف گسترده شده و برگ و بار فراوان دارد .\r\nدر قبال اين كلمهء مبارك ، كلمهء خبيث شرك است كه مانند بوتهء خبيث حنظل است . نه\r\n\r\n","description":"","footnote":" ( 1 ) - نحل ( 16 ) ، آيهء 32 .  ( 2 ) - احقاف ( 46 ) ، آيهء 13 ؛ فصلت ( 41 ) ، آيهء 30 ؛ فاطر ( 35 ) ، آيهء 10 . ","page_name":" 109 ","page_number":109},
  {"content":"\r\n\r\nدر زمين استقرار و ريشه دارد و نه برگ و بارى ارزشمند ، بلكه پر از تيغ‌هاى تيز است و ميوه‌اى تلخ ، بدبو و سوزاننده دارد . « 1 »  كلمهء خبيث شرك نيز فروع اعتقادى ناپاك ، اخلاق خبيث و اعمال ناصالح بارمىآورد . رسالت پيامبران معرفى اين دو شجره به بشريت و دعوت آنان به پروراندن شجرهء طيبات و ريشه‌كن كردن درخت پليدىها است و خود پيامبران رهبرى اين مبارزه و نهضت مقدس را به عهده دارند .\r\n\r\nمظاهر طاغوت\r\nپيامبران مناديان و مدافعان حاكميت حق هستند كه در قبال آن حاكميت طاغوت است . طاغوت و استكبار ، بزرگ‌ترين مظهر كفر و شرك است . استكبار به معنى خودبينى ، خود را از بندگى برتر دانستن و اطاعت همه يا بعضى فرمان‌هاى خدا را دون شأن خود ديدن و سرپيچى كردن است . طاغوت هر مستكبرى است كه از اطاعت فرمان خدا سرپيچى كرده و بدون اذن و دستور خدا ، مردم را به اطاعت از فرمان خود بخواند . طاغوت چون از زمينهء وجود خويش درخت طيّب توحيد را كنده و در آن بوتهء خبيث شرك را كاشته است . خود و پيروانش را به منجلاب فساد و تباهى مىكشاند و سرانجام به جهنم وارد مىكند :\r\n« يَقْدُمُ قَوْمَهُ يَوْمَ الْقِيَامَةِ فَأَوْرَدَهُمُ النَّارَ وَبِئْسَ الْوِرْدُ الْمَوْرُودُ » ( هود : آيهء 98 )\r\n[ فرعون 
  ] روز قيامت پيشاپيش قومش مىرود و آنان را به آتش درمىآورد و [ دوزخ 
  ] چه ورودگاه بدى براى واردان است .\r\nاصل طاغوت و اولين مستكبر عالم ، شيطان است كه در برابر حق تعالى استكبار ورزيد و خود را از سجده بر آدم برتر ديد و امر خدا را در اين مورد اجابت نكرد . بدين ترتيب راندهء درگاه خدا شد و با اذن تكوينى خداوند ، رهبرى طاغوتيان جهان را برعهده گرفت و انسان را به پيروى از خود و استكبار و طغيان در برابر خداوند دعوت كرد . پيروان شيطان در سه چهره ظهور مىكنند :\r\n\r\n","description":"","footnote":" ( 1 ) - ر . ك : الميزان ، ج 12 ، ص 50 - 53 . ","page_name":" 110 ","page_number":110},
  {"content":"\r\n\r\n1 - جبّاران ، طاغوتيان و ستمگران زورمدارى كه با قهر و غلبه ، انسان‌ها را به بردگى گرفته و از عبوديت خداوند بازداشته‌اند . نمرود ، فرعون و همهء جباران در طول تاريخ مصداق اين چهرهء طاغوت هستند :\r\n« وَ تِلْكَ عَادٌ جَحَدُوا بِآيَاتِ رَبِّهِمْ وَعَصَوْا رُسُلَهُ وَاتَّبَعُوا أَمْرَ كُلِّ جَبَّارٍ عَنيدٍ » ( هود : آيهء 59 )\r\nو اين [ قوم 
  ] عاد بودند كه آيات پروردگارشان را انكار كردند و فرستادگانش را نافرمانى كردند و به دنبال فرمان هر زورگوى ستيزه‌جوى رفتند .\r\n2 - مترفان ، ثروتمندان و خدايان زر و سيم كه با اتكا به گنجينه‌هاى طلا و نقره ، استكبار ورزيده و از اطاعت و بندگى خدا سرپيچى نموده و بندگان خدا را به خدمتكارى خويش مىگيرند و هميشه در برابر پيامبران ايستاده و آنان را تكذيب كرده‌اند :\r\n« وَ مَا أَرْسَلْنَا فِي قَرْيَةٍ مِن نَذِيرٍ إِلَّا قَالَ مُتْرَفُوهَا إِنَّا بِمَا أُرْسِلْتُم بِهِ كَافِرُونَ وَقَالُوا نَحْنُ أَكْثَرُ أَمْوَالًا وَأَوْلَاداً . . . » ( سبأ : 34 - 35 )\r\nدر هيچ شهرى هشدار دهنده‌اى نفرستاديم جز آن كه مرفّهان و خوشگذرانان آنها گفتند : ما به آنچه شما بدان فرستاده شده‌ايد ، كافريم و گفتند : ما دارايى و فرزندانمان از همه بيشتر است .\r\n3 - ملأ ، كارگزاران و اشراف كه صاحب مقام و منصب‌اند و به اين جاه و مقام دل بسته‌اند و حاضر نيستند در كنار پابرهنگان و محرومان به بندگى خدا سر خم كنند و شأن خود را برتر از آنان مىدانند . معمولًا اين سه مظهر طاغوت و استكبار براى استحكام حاكميت خود و به بندگى گرفتن انسان‌ها و بهره‌كشى از آنان ، دست در دست هم دارند . در تمام حاكميت‌هاى طاغوتى ، اين سه چهره را مىتوان به وضوح يافت . در حاكميت فرعونى ، ما با سه چهره مواجهيم :\r\nفرعون ، چهرهء جباريت و زورمدارى كه با قوه و قدرت خود بنى اسرائيل را به بندگى گرفته و از آنان بهره مىبرد .\r\nهامان ؛ چهرهء ملأ ، كارگزارى و تزويرگرى كه با علم و تدبير خود ، جباريت خشن فرعونى را براى محرومان قابل تحمّل جلوه مىدهد و زمينه‌ساز و مجرى حاكميت فرعون است .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nقارون ، چهرهء مترف و زَرمدارى كه شريان اقتصادى جامعه را به دست گرفته و براى دوام استثمار توده ، دست در دست جبّار و كارگزار نهاده و بدين گونه مثلث شوم « زور و تزوير و زر » سه پايهء خيمهء طاغوت و استكبار گرديده‌اند و موسى ( ع ) براى مبارزه با اين سه چهرهء طاغوت مبعوث مىشود :\r\n« إِلَى فِرْعَوْنَ وَهَامَانَ وَقَارُونَ فَقَالُوا سَاحِرٌ كَذَّابٌ » « 1 »  ( غافر : آيهء 24 )\r\nبه يقين موسى را با آيات خود و حجّتى آشكار به سوى فرعون و هامان و قارون فرستاديم اما آنان گفتند : افسونگرى شيّاد است .\r\n\r\nطاغوت ستيزى\r\nپيامبران براى پروراندن درخت طيّب توحيد در زمينهء وجود انسان‌ها و ريشه‌كن كردن بوتهء پليد شرك از آن مبعوث شده‌اند و در اين راستا ، استكبار و طاغوت‌ستيزى بارزترين وجه سيرهء آنان است . كفر به طاغوت و ايمان به خدا در جنب يكديگر ، نمود بارز چنگ زدن به ريسمان مستحكم و ناگسستنى خداوندى است « 2 »  و از همين رو است كه اولين دعوت همهء پيامبران ، فراخوانى به عبادت خداوند و دورى گزيدن از طاغوت‌ها است :\r\n« وَ لَقَدْ بَعَثْنَا فِي كُلِّ أُمَّةٍ رَسُولًا أَنِ اعْبُدُوا اللَّهَ وَاجْتَنِبُوا الطَّاغُوتَ . . . » ( نحل : آيهء 36 )\r\nدر ميان هر امتى فرستاده‌اى برانگيختيم تا [ بگويد : 
  ] خدا را بپرستيد و از طاغوت بپرهيزيد .\r\nپيامبران ، خود اولين پرچمدار مبارزه با طاغوت‌ها بوده‌اند ؛ زيرا طاغوت‌ها با به بردگى گرفتن انسان‌ها « 3 »  ، غارت و چپاول حقوق عمومى ، به استضعاف كشيدن آزادگان ، قلع و قمع مبارزان ، ايجاد تفرقه و تشتّت و حاكميت بخشيدن به جهل و خرافه ، زمينه‌هاى رشد اعتقادات ، اخلاق الهى و عمل صالح را از بين برده انسان‌ها را به سوى قهقرا سوق مىدهند .\r\n\r\n","description":"","footnote":" ( 1 ) - و ر . ك : عنكبوت ، آيه 39 ؛ در مجمع‌البيان آمده : فرعون رئيس قوم ، هامان وزير او و قارون خزانه‌دار و مسؤول اقتصادى بود . مجمع‌البيان ، ذيل آيهء فوق .  ( 2 ) - بقره ( 2 ) ، آيهء 256 .  ( 3 ) - شعراء ( 26 ) ، آيهء 22 . ","page_name":" 112 ","page_number":112},
  {"content":"\r\n\r\nرسالت پيامبران ، واداشتن انسان به قيام براى محو و نابود ساختن مظاهر كفر و ظلم و ستم و ايجاد قسط و عدالت است تا در زمينهء آن ، اعتقادات پاك و فضايل اخلاقى و عملى رشد كند :\r\n« لَقَدْ أَرْسَلْنَا رُسُلَنَا بِالْبَيِّنَاتِ وَأَنزَلْنَا مَعَهُمُ الْكِتَابَ وَالْمِيزَانَ لِيَقُومَ النَّاسُ بِالْقِسْطِ . . . »\r\n( حديد : آيهء 25 )\r\nبه راستى پيامبران خود را با دلايل آشكار روانه كرديم و با آنها كتاب و ميزان را فرود آورديم تا مردم به انصاف به پا خيزند ( و براى تحقق قسط و عدل و انصاف قيام كنند . )\r\nاما قيام ، نياز به سلاح دارد و لذا در ادامهء آيه آمده :\r\n« . . . وَ أَنزَلْنَا الْحَدِيدَ فِيهِ بَأْسٌ شَدِيدٌ وَمَنَافِعُ لِلنَّاسِ وَ لِيَعْلَمَ اللَّهُ مَن يَنصُرُهُ وَ رُسُلَهُ بِالْغَيْبِ . . . » ( حديد : 25 )\r\nو آهن را كه در آن براى مردم خطرى سخت و سودهايى است ، پديد آورديم تا خدا معلوم بدارد چه كسى در نهان ، او و پيامبرش را يارى مىكند .\r\nطاغوتيان نيز براى سركوب قيام ، به قهر متوسل مىشوند و تنور مبارزه گرم مىشود . « 1 »  و اين ميدان مبارزه ، تنها ميدانى است كه در آن يك جبهه جز پيروزى و جبههء ديگر جز شكست ندارد :\r\n« قُلْ هَلْ تَرَبَّصُونَ بِنَا إِلَّا إِحْدَى الْحُسْنَيَيْنِ « 2 »  وَنَحْنُ نَتَرَبَّصُ بِكُمْ أَن يُصِيبَكُمُ اللّهُ بِعَذَابٍ مِنْ عِندِهِ أَوْ بِأَيْدِينَا فَتَرَبَّصُوا إِنَّا مَعَكُمْ مُتَرَبِّصُونَ » ( توبه : 52 )\r\nبگو آيا براى ما جز يكى از دو نيكى را انتظار مىبريد ؟ در حالى كه ما انتظار مىكشيم كه خدا از جانب خود يا به دست ما عذابى به شما برساند . پس انتظار بكشيد كه ما هم با شما در انتظاريم .\r\n\r\n","description":"","footnote":" ( 1 ) - نساء ( 4 ) ، آيهء 76 .  ( 2 ) - آن دو سرانجام محتمل و نيكو عبارتند از : شهادت و رسيدن به فوز عظيم يا غلبهء بر دشمن و پيروزى ظاهرى ، ( نساء ، آيهء 74 ) . ","page_name":" 113 ","page_number":113},
  {"content":"\r\n\r\n\r\nجنبه‌هاى مبارزات انبيا\r\nقيام انبيا - صلوات‌الله عليهم اجمعين - داراى دو جنبه است :\r\nجنبهء اول - قيام براى ابلاغ وحى و دعوت انسان‌ها به توحيد ، مكارم اخلاق و عمل صالح و نهى كردن آنان از شرك و رذائل اخلاقى و عملى . در جامعه‌اى كه شرك حاكميت دارد و نمرودها و فرعون‌ها ادعاى خدايى مىكنند و همه موظّف به كرنش و سجده در برابر آنها هستند و هر كس عقايد باطل را انكار كند و مخالف آن عمل نمايد با قهر و غضب حاكميت رو به رو مىشود ، اعلام توحيد و باطل بودن خدايان ديگر ، جرأت و شهامت مىخواهد و هيچ قيامى به اين ارزشمندى و خطرناكى نمىباشد . اصحاب كهف ، جوانمردانى بودند كه از درباريان پادشاه جبّار زمان خود بودند و آن پادشاه جبّار ادعاى خدايى داشت و مردم را به پرستش خود و ديگر خدايان وامىداشت . اصحاب كهف كه تنها خداى يگانه را شايستهء پرستش مىدانستند - و نه مخلوقات او را - تصميم گرفتند در مقابل اين اجبار بايستند و در جلسهء رسمى دربار ، اعتقاد خود را به ربوبيّت و الوهيّت خداى يگانه و انكارشان را نسبت به خدايان ساختگى اعلام كنند . چنين اقدامى جرأت و جسارت فوق‌العاده مىخواست « 1 »  و خطر قطعى در پى آن بود و لذا قرآن در تمجيد از اقدام آنان مىفرمايد :\r\n« وَ رَبَطْنَا عَلَى قُلُوبِهِمْ إِذْ قَامُوا فَقَالُوا رَبُّنَا رَبُّ السَّماوَاتِ وَالْأَرْضِ لَن نَدْعُوَا مِن دُونِهِ إِلهاً لَقَدْ قُلْنَا إِذاً شَطَطاً » ( كهف : آيهء 14 )\r\nو دل‌هايشان را استوار گردانيديم آن گاه كه [ به قصد مخالفت با شرك 
  ] برخاستند و گفتند :\r\nپروردگار ما پروردگار آسمان‌ها و زمين است . جز او هرگز معبودى را نخواهيم خواند كه در اين صورت قطعاً ناصواب گفته‌ايم .\r\nاصحاب كهف فقط اعلام علنى توحيد و باطل بودن شرك را وظيفهء خود دانستند و براى انجام اين وظيفه قيام كردند و بعد از آن ، در فرصت مناسب فرار كردند ، ولى پيامبران\r\n\r\n","description":"","footnote":" ( 1 ) - ر . ك : الميزان ، ج 13 ، ص 252 . ","page_name":" 114 ","page_number":114},
  {"content":"\r\n\r\nموظف هستند علاوه بر اعلام توحيد و ابطال شرك و آداب و رسوم جاهلى ، به دعوت ادامه دهند و مقاومت ورزند و معلوم است كه اين وظيفه ، بسيار خطرناك‌تر ، سنگين‌تر و در نتيجه بزرگ‌ترين مصداق قيام و مبارزه است ؛ چنان چه در روايت هم آمده است :\r\nبرترين جهاد ، گفتن كلام حق نزد امام ستمگر و جبّار است . « 1 » \r\nجنبهء دوم ، مبارزهء ضد استكبارى انبيا ( ع ) ، قيام و به دست گرفتن رهبرى مبارزه براى تحقق بخشيدن به توحيد و عدالت و ريشه‌كن ساختن حاكميت جهل و خرافه و طاغوت است . خداوند پيامبران را براى تصدّى امامت مردم در اين مبارزهء مقدّس فرستاده است :\r\n« وَ مَا أَرْسَلْنَا مِن رَسُولٍ إِلَّا لِيُطَاعَ بِإِذْنِ اللّهِ . . . » ( نساء : آيهء 64 )\r\nما هيچ پيامبرى را نفرستاديم مگر براى اينكه به اذن خدا از او اطاعت كنند .\r\n\r\nنقش مردم در مبارزات انبيا\r\nاز جنبه اول ، پيامبران موظف به ابلاغ وحى و دعوت مستمر هستند ، خواه مخاطبان ، دعوت آنان را اجابت كنند يا نكنند ؛ خوشايند آنان باشد يا نباشد ، خوف و خطر عظيم داشته باشد - كه قطعاً دارد - يا نداشته باشد . آنان موظف به ابلاغ وحى و دعوت به پذيرش توحيد و نفى شرك هستند و اگر مخاطبان نپذيرفتند ، بر آنان حرجى نيست و وظيفهء خود را انجام داده‌اند :\r\n« وَ ما عَلَيْنا الَّا الْبَلاغُ الْمُبينُ » ( يس : آيهء 17 )\r\n( اگر نپذيرند ) جز ابلاغ روشن پيام خداوند ، وظيفهء ديگرى نداريم .\r\nوظيفهء ابلاغ وحى هيچ قيد و شرطى ندارد و در هر شرايطى هر چند بحرانى و خطرناك ، بر پيامبر لازم است و بايد تا آن گاه كه خدا امر كرده ، آنان را دعوت كند و بر دعوت خويش\r\n\r\n","description":"","footnote":" ( 1 ) - ميزان الحكمه ، ج 6 ، ص 262 . ","page_name":" 115 ","page_number":115},
  {"content":"\r\n\r\nاصرار ورزد . نوح ( ع ) در مقابل مشركان كه او را تهديد كرده و از دعوت به توحيد نهى مىكردند ، اين گونه اعلام مىكند :\r\nاى قوم من ، اگر ماندن من [ در ميان شما 
  ] و اندرز دادن من به آيات خدا ، بر شما گران آمده است ، [ بدانيد كه من 
  ] بر خدا توكّل كرده‌ام . پس در كارتان با شريكان خود همداستان شويد ، تا كارتان بر شما ملتبس ننمايد سپس دربارهء من تصميم بگيريد و مهلتم ندهيد . « 1 » \r\nو هود ( ع ) مىفرمايد :\r\nمن خدا را گواه مىگيرم و شاهد باشيد كه من از آنچه جز او شريك وى مىگيريد ، بيزارم ! پس همهء شما در كار من نيرنگ كنيد و مرا مهلت مدهيد ! « 2 » \r\nالبته پيامبران موظف به دعوت همهء مردم بودند ، ولى چون حاكمان و قدرتمندان تأثير فراوان بر عامه مردم دارند و عامه معمولًا پيروان آنان هستند ؛ پيامبران دعوت خويش را متوجه حاكمان مىكردند تا با اصلاح آنها بتوانند زمينه‌هاى اصلاح عمومى را راحت‌تر فراهم كنند . ابراهيم ( ع ) به سراغ نمرود مىرود و بت‌ها - بارزترين مظاهر شرك در جامعه - را مىشكند تا به طور طبيعى صداى دعوتش در گسترهء وسيع‌ترى منعكس گردد و موسى و هارون ( ع ) موظف مىشوند در اولين قدم به سراغ فرعون بروند « 3 »  و از همين جهت است كه غالب پيامبران به‌خصوص پيامبران بزرگ در مراكز مهم علمى ، فرهنگى يا سياسى مبعوث مىشدند :\r\n« وَ مَا كَانَ رَبُّكَ مُهْلِكَ الْقُرَى حَتَّى يَبْعَثَ فِي أُمِّهَا رَسُولًا يَتْلُوا عَلَيْهِمْ آيَاتِنَا . . . »\r\n( قصص : آيهء 59 )\r\nپروردگار تو [ هرگز 
  ] ويرانگر شهرها نبوده است تا [ پيشتر 
  ] در مركز آنها پيامبرى برگزيند كه آيات ما را برايشان بخواند .\r\n\r\n","description":"","footnote":" ( 1 ) - يونس ( 10 ) ، آيهء 71 .  ( 2 ) - هود ( 11 ) ، آيهء 54 - 55 .  ( 3 ) - طه ( 20 ) ، آيهء 43 - 47 . ","page_name":" 116 ","page_number":116},
  {"content":"\r\n\r\nابراهيم ( ع ) در مركز حكومت نمروديان ، موسى در مصر و مركز حكومت فرعونى ، عيسى ( ع ) در بيت‌المقدس ؛ مركز دينى ، سياسى و حكومتى يهود و پيامبر اسلام در مكه ؛ مركز اعراب بدوى و واسطهء مهم بين راه تجارى يمن - شام - ايران ، مبعوث مىشوند .\r\nاز جنبهء دوم ، وظيفهء پيامبران دعوت مردم به قيام و مبارزه عليه طاغوت‌ها و مستكبران و تشكيل دادن حكومت و اقامه قسط و عدل است .\r\n« لَقَدْ أَرْسَلْنَا رُسُلَنَا بِالْبَيِّنَاتِ وَأَنزَلْنَا مَعَهُمُ الْكِتَابَ وَالْمِيزَانَ لِيَقُومَ النَّاسُ بِالْقِسْطِ . . . »\r\n( حديد : آيهء 25 )\r\nبه راستى ما پيامبران خود را با دلايل آشكار روانه كرديم و با آنها كتاب و ترازو را فرود آورديم تا مردم به انصاف برخيزند .\r\nپيامبران وظيفه دارند مردم را به اين قيام مقدس و حيات‌بخش دعوت كنند و آنان هم به حكم ايمان وظيفه دارند اين دعوت حياتبخش را اجابت كنند و به رهبرى انبيا براى تحقق بخشيدن به حكومت عدل و ريشه‌كن ساختن ظلم و جور قيام كنند :\r\n« يَا أَيُّهَا الَّذِينَ آمَنُوا اسْتَجِيبُوا لِلّهِ وَلِلرَّسُولِ إِذَا دَعَاكُمْ لِمَا يُحْيِيكُمْ . . . » ( انفال : آيهء 24 )\r\nاى كسانى كه ايمان آورده‌ايد ، چون خدا و پيامبر شما را به چيزى فراخواندند كه به شما حيات مىبخشد ، آنان را اجابت كنيد .\r\nاگر مردم دعوت انبيا را اجابت كردند ، آنان وظيفه دارند رهبرى را عهده‌دار شوند و حكومت تشكيل دهند و به اقامه قسط و عدل بپردازند ، ولى اگر مردم اين دعوت را اجابت نكردند ، پيامبران اجازه ندارند به زور بر آنان حاكم شوند و آنان را به سوى سعادت دنيا و آخرت ببرند . « 1 »  آنان موظف‌اند اين دعوت را تكرار كنند و از اجابت مردم مأيوس نشوند و در راه اين دعوت هر خوف و خطرى را بپذيرند . اين سخن نوح ( ع ) است :\r\n\r\n","description":"","footnote":" ( 1 ) - نور ( 24 ) ، آيهء 54 ؛ نساء ( 4 ) ، آيهء 80 . ","page_name":" 117 ","page_number":117},
  {"content":"\r\n\r\n« رَبِّ إِنِّي دَعَوْتُ قَوْمِي لَيْلًا وَنَهَاراً فَلَمْ يَزِدْهُمْ دُعَائِي إِلَّا فِرَاراً . . . ثُمَّ إِنِّي دَعَوْتُهُمْ جِهَاراً ثُمَّ إِنِّي أَعْلَنتُ لَهُمْ وَأَسْرَرْتُ لَهُمْ إِسْرَاراً » ( نوح : آيات 5 - 9 )\r\nپروردگارا ، من قوم خود را شب و روز دعوت كردم و دعوت من جز بر گريزشان نيفزود . باز من به آنان اعلام نمودم و در خلوت و پوشيده نيز به ايشان گفتم .\r\nتاريخ پيامبران نيز حاكى از آن است كه آنان همگى براى تحقق بخشيدن به حاكميت توحيد و عدل و قسط قيام كرده‌اند و حتى مبارزات بعضى از آنان كه مردم از آنان پشتيبانى كرده‌اند ، نتيجه داده است و حاكميت يافته‌اند :\r\n« وَ كَأَيِّنَ مِنْ نَبِيٍّ قَاتَلَ مَعَهُ رِبِّيُّونَ كَثِيرٌ فَمَا وَهَنُوا لِمَا أَصَابَهُمْ فِي سَبِيلِ اللّهِ وَ مَا ضَعُفُوا وَ مَا اسْتَكَانُوا » ( آل عمران : آيه 146 )\r\nو چه بسيار پيامبرانى كه همراه او ، توده‌هاى انبوه كارزار كردند و در برابر آنچه در راه خدا بديشان رسيد ، سستى نورزيدند و ناتوان نشدند و تسليم نگرديدند .\r\nپيامبرانى مانند حضرت موسى ، داود ، سليمان موفق به تشكيل حكومت شدند گرچه پيامبرانى مانند حضرت نوح و حضرت عيسى ( ع ) نيز ياور نيافتند و شرايط قيام و مبارزه و تشكيل حكومت برايشان ميسّر نگرديد . پيامبر اسلام از جمله پيامبرانى بود كه دعوتش مورد اجابت قرار گرفت و تشكيل حكومت داد و به اقامه قسط پرداخت . آن بزرگوار در مكه مبعوث شد و بعد از مدتى دعوت انفرادى و پنهانى ، مأمور به دعوت علنى گشت .\r\nدعوت ايشان را مردم مكه اجابت نكردند ، حتّى قدرتمندان مكه به مبارزه با ايشان برخاستند و از هيچ‌گونه ظلم و ستمى دريغ نورزيدند . تا اين كه در سال سيزدهم بعثت ، پيامبر اسلام با دعوت و بيعت مردم مدينه ، به مدينه هجرت نمود و اولين حكومت اسلامى را تشكيل داد و به مدت ده سال با تمام توان به دفاع از اين حكومت نوپا در قبال هجوم‌هاى ممتد و سنگين دشمن پرداخت . امّا سرانجام در اواخر عمر آن حضرت ، حكومت مدينه استحكام و استقرار يافت و بر سراسر شبه جزيره سيطره پيدا كرد . بعد از وفات رسول خدا ( ص ) گرچه رهبرى حكومت از دست امام معصوم - كه شايسته‌ترين فرد براى تصدى حكومت بود -\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nخارج شد ، ولى حكومت اسلامى كم و بيش و با افت و خيزهايى كه داشت ، ادامه يافت .\r\nمتأسفانه بعد از خلافت و حكومت ظاهرى امام على ( ع ) ، حكومت اسلامى به سلطنت تبديل شد و اين چنين بود تا در عصر حاضر به رهبرى امام فقيد و با اقبال و يارى عموم ، حكومت جمهورى اسلامى به عنوان ادامه دهندهء راه و رسالت پيامبران در استكبار و طاغوت ستيزى و حاكميت دادن به حق و عدل ، شكل گرفت .\r\nما امروز وارثان اين حكومت هستيم و وظيفه داريم آن را حفظ كنيم تا ان‌شاء الله صاحب اصلىاش - حضرت بقيّةالله ( عج ) - ظهور كند و تحت زعامت و رهبرى ايشان ، حاكميت حق و عدل را در سراسر گيتى تحقّق بخشيم .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nپرسش\r\n1 - حق را تعريف كنيد و مصداق‌هاى آن را نام ببريد .\r\n2 - مصداق « كلمهء طيّبه » و « كلمهء خبيثه » را بنويسيد و وجه تمثيل آنها را به درخت پاكى و ناپاكى توضيح دهيد .\r\n3 - مظاهر طاغوت كدامند ؟\r\n4 - دربارهء نقش مردم در مبارزات انبياء توضيح دهيد .\r\n5 - پيامبران براى تشكيل حكومت و اقامهء حق بايد چگونه اقدام كنند ؟\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n\r\nدرس دهم : تأسيس نظام اسلامى\r\nبشر براساس ساختار روحى و جسمى خود ، ناچار از زندگى اجتماعى است ، و زندگى اجتماعى نيز بايد تحت قوانين و مقرّراتى مشخص و معين اداره شود تا مردم بتوانند در پناه امنيت و نظم و انضباط حاصل از آن ، زندگى آرامى داشته باشند ؛ چنان كه امروز در غالب سرزمين‌هاى دنيا چنين است .\r\nاز سوى ديگر آفرينندهء داناى هستى ، آن گاه كه اراده كرد تا انسان را بيافريند ، وصف « خليفه » را بر او پسنديد يعنى جانشين و نمايندهء خدا در زمين . از اين رو به فرشتگان فرمود :\r\n« انّى جاعِلٌ فِى الْارْضِ خَليفَةً » ( بقره : 30 )\r\nمن در زمين ، جانشينى خواهم گماشت .\r\nاز اين آيه و مشابه آن ، دو نكته اساسى برداشت مىشود ؛ نخست اينكه پيدايش انسان توأم با فرمان‌روايى و حكومت بوده است ( خلافت ) . دوم اينكه خليفه و رهبر جامعه بايد از سوى خداوند تعيين شود ؛ ( انى جاعل . )\r\nنتيجه اينكه نظام مشروع در جوامع انسانى ، نظامى است كه حاكم آن از سوى خدا و طبق شرايط و شايستگىهاى لازم منصوب شود و جامعه را با قوانين و مقررات الهى اداره كند و افراد را روز به روز به خدا نزديك‌تر سازد و از تاريكى جهل و بدبختى به وادى خوش‌بختى رهنمون سازد ؛\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n« وَ لَقَدْ ارْسَلْنا مُوسى بِاياتِنا انْ اخْرِجْ قَوْمَكَ مِنَ الظُّلُماتِ الَى النُّورِ . . . » ( ابراهيم : آيه 5 )\r\nدر حقيقت ، موسى را با آيات خود فرستاديم [ و به او فرمان داديم 
  ] كه قوم خود را از تاريكىها به سوى روشنايى بيرون آر .\r\nو در جوامعى كه نظام و حاكم ، الهى نباشد ، طاغوت حاكم مىشود و نظام طاغوتى ، مردم را به تاريكى و بدبختى مىكشاند ؛\r\n« وَالَّذينَ كَفَرُوا اوْلِيائُهُمُ الطَّاغُوتُ يُخْرِجُونَهُمْ مِنَ النُّورِ الَى الظُّلُماتِ » ( بقره : 257 )\r\nو كسانى كه كفر ورزيده‌اند ، سرورانشان طاغوت‌اند كه آنان را از روشنايى به سوى تاريكىها درمىآورند .\r\n\r\nپىريزى تمدّن اسلامى\r\nچنان كه ياد كرديم ، همهء جوامع دينى از برنامه و نظام خاصى برخوردار بوده‌اند و جرقّه‌هاى نخستين تمدّن بشرى نيز از سوى پيامبران و در ميان دينداران زده شده است ، حتى قرآن مجيد اختراع صنايع خاصّى را به پيامبران نسبت مىدهد و گوشه‌اى از سلطنت پرشكوه حضرت سليمان ( ع ) را بازگو كرده است . لذا انديشهء تمدّن نيز از دين سرچشمه مىگيرد . اگر تمدّن را به معناى شهرنشينى و رويكرد به ظرافت و انس و معرفت و مرحلهء كامل تربيت اجتماعى بدانيم ، « 1 »  باز ، تمدن بخشى از معارف و آموزه‌ها دينى است و همواره دينداران بيش از ديگران متمدّن بوده‌اند . در اينجا دورنمايى از تمدّن بزرگ اسلامى را ترسيم مىكنيم .\r\nرهبر فرزانهء اسلام پس از هجرت « 2 »  به مدينه در اولين فرصت ، حكومتى عادلانه و همه‌جانبه تشكيل داد و هر سازمان و تشكيلاتى كه در ادارهء مملكت نياز بود ، تأسيس كرد ، از جمله :\r\n\r\n","description":"","footnote":" ( 1 ) - لغت‌نامه دهخدا ، ج 4 ، ص 6109 .  ( 2 ) - سيزده سال تبليغ معارف اسلام و كادر سازى پيامبر در مكه نيز مقدّمه و پىريزى تمدّن بزرگ آينده محسوب‌مىشود . ","page_name":" 122 ","page_number":122},
  {"content":"\r\n\r\nالف - نهادهاى سياسى و ادارى ؛ همچون امور دفترى ، گروه مشاوران ، اعزام سفير به كشورهاى ديگر ، نصب واليان .\r\nب - تشكيلات قضايى ؛ گرچه مقام قضاوت در درجه اوّل و بالاصالة از شئون رهبر الهى است ولى به سبب گستردگى كشور اسلامى و فراوانى دعواها ، يك تشكيلات منظم و مقتدرى براى حل و فصل امور اختلافى لازم است و گسترش دستگاه قضايى از همان زمان نيز پيش‌بينى و حتى شروع شد .\r\nج - امور لشكرى ؛ دين مهم و تمدّن بزرگ اسلام ، بدون شك دشمن نيز خواهد داشت و ضرورت تشكيلات نظامى لازمهء آن است . به همين دليل از همان زمان تشكيل سپاهى منسجم ، در دستور كار رسول اكرم ( ص ) قرار گرفت و پيروان خالص دين اسلام به شكل داوطلب و بسيجى به دفاع از كيان آيين خويش پرداختند و جملگى از دانش نظامى ، آموزش كافى ، مهارت‌هاى رزمى ، اطلاعاتى و تاكتيكى بالايى برخوردار بودند .\r\nد - آموزش و پرورش نيز در متن دعوت پيامبر قرار داشت كه در حد بالايى به آن همّت مىگماشت ؛\r\n« . . . يَتْلُوا عَلَيْهِمْ آياتِهِ وَ يُزَكّيهِمْ وَ يُعَلِّمُهُمُ الْكِتابَ وَالْحِكْمَةَ . . . » ( جمعه : آيه 2 )\r\n[ پيامبر 
  ] آيات خدا را بر مردم مىخواند و آنان را تربيت مىكرد و كتاب و حكمت ، تعليم مىداد .\r\nه - سازمان اقتصادى ؛ در شريعت مقدّس اسلام ، امورى چون انفال ، فىء ، خمس ، زكات و صدقه ، انفاق و احسان ، وقف و خيرات ، ديات و كفّارات ، ارث ، معاملات ، تجارت و . . . زير مجموعهء سازمان اقتصادى نيرومندى را تشكيل مىدهند كه در نوع خود بىنظير است .\r\nو - وضع قوانين و مقررات ؛ اسلام در همهء ابعاد زندگى ، قوانين و مقررات خاصّى را وضع و پيروان خويش را بدانها ملزم كرده است و رعايت آنها انسان‌ها و اجتماع را در عالىترين سطح ترقى و تكامل قرار مىدهد . امام خمينى ( ره ) پيرامون جامعيت و سازندگى احكام اسلام مىفرمايد :\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nاسلام همهء اطراف قضايا را در آن حكم دارد ، تمام قضاياى مربوط به دنيا ، مربوط به سياست ، مربوط به اجتماع ، مربوط به اقتصاد . . . نمازش مخلوط به سياست است ، حجش مخلوط به سياست است ، زكاتش سياست است ، ادارهء مملكت است ، خمسش براى ادارهء مملكت است . « 1 » \r\n\r\nسيرهء عملى پيامبر ( ص )\r\nقرآن مجيد به منزلهء قانون اساسى اسلام است كه چارچوب نظام اسلامى را طراحى كرده و كليات آن را بيان نموده است . از سوى ديگر رسول اكرم ( ص ) بيش از همگان در اجراى قوانين الهى جدّى بود و بدون ترديد همهء آياتى كه زمينهء اجراى آنها آماده بوده در زمان آن حضرت ( و همين‌طور در حكومت امام على ( ع ) ) جامهء عمل پوشيده است .\r\nعلاوه بر آن ، سيره و سنّت آن حضرت و اهل بيت ( ع ) نيز بيانگر معارف و عقايد و قانون و مقرّرات اسلامى و نيز شيوهء صحيح اجراى آن است و براى ما حجّت و لازم الاتباع است .\r\nدر مورد نظام اسلامى ؛\r\n« سنت و رويهء پيغمبر اكرم ( ص ) دليل بر لزوم تشكيل حكومت است ؛ زيرا اوّلًا خود تشكيل حكومت داد و تاريخ گواهى مىدهد كه تشكيل حكومت داده و به اجراى قوانين و برقرارى نظامات اسلام پرداخته و به ادارهء جامعه برخاسته است ، والى به اطراف مىفرستاده ، به قضاوت مىنشسته و قاضى نصب مىفرموده ، سفرايى به خارج و نزد رؤساى قبايل و پادشاهان روانه مىكرده ، معاهده و پيمان مىبسته ، جنگ را فرماندهى مىكرده و خلاصه احكام حكومتى را جريان مىانداخته است . ثانياً براى پس از خود به فرمان خدا ، تعيين حاكم كرده است . وقتى خداوند متعال براى جامعهء پس از پيامبر اكرم ( ص ) تعيين حاكم مىكند به اين معناست كه حكومت پس از رحلت رسول اكرم ( ص ) نيز لازم است . » « 2 » \r\n\r\n","description":"","footnote":" ( 1 ) - صحيفهء نور ، ج 9 ، ص 137 - 138 .  ( 2 ) - ولايت فقيه ، امام خمينى ، ص 25 . ","page_name":" 124 ","page_number":124},
  {"content":"\r\n\r\nهمچنين رسول اكرم ( ص ) در روايات متعدّدى ، جانشينان دوازده‌گانه خود را معرفى كرده و نام و لقب آنان را نيز ذكر فرموده كه نخستين آنان حضرت امام على ( ع ) و آخرينشان حضرت حجة بن الحسن المهدى ( عج ) است و براى تداوم نظام اسلامى در زمان غيبت امام معصوم نيز پيش‌بينى لازم از سوى پيامبر و امامان ( ع ) صورت گرفته است . رسول خدا ( ص ) در سخن زيبا و گويايى ، عالمان را وارثان ( علم و مقام ) خويش معرفى كرده و فرموده است :\r\n« الْعُلَماءُ وَرَثَةُ الْانْبِياءِ » « 1 » \r\nامير مؤمنان ( ع ) نيز فرموده است :\r\n« . . . انَّ مَجارِىَ الْامُورِ وَالْاحْكامِ عَلى ايْدِى الْعُلَماءِ بِاللَّهِ الْامَناءِ عَلى حَرامِهِ وَ حَلالِهِ . . . » « 2 » \r\nهمانا ادارهء امور و اجراى احكام الهى به دست عالمان ربّانى است كه امين بر حرام و حلال خدايند .\r\nامام راحل در تبيين اين روايت مىفرمايد :\r\nاينكه مىفرمايد مجارى امور در دست علما است براى دو سال و ده سال نيست و فقط نظر به اهالى مدينه نيست . از خود روايت و خطبه معلوم مىشود كه حضرت امير ( ع ) نظر وسيعى دارد ، نظر به يك امّت بزرگ است كه بايد به حق قيام كند . « 3 » \r\nهمچنين امام راحل ( ره ) با بررسى روايات مربوط به حكومت اسلامى و ولايت فقيه چنين نتيجه‌گيرى مىكند :\r\nامام صادق ( ع ) علاوه بر دادن طرح ، نصب هم فرموده‌اند . . . آن حضرت به فكر آينده بودند . . .\r\nفكر امّت بوده ، فكر بشر بوده ، فكر همهء عالم بوده است ؛ مىخواسته بشر را اصلاح كند و قانون\r\n\r\n","description":"","footnote":" ( 1 ) - اصول كافى ، ج 1 ، ص 34 .  ( 2 ) - بحارالانوار ، ج 100 ، ص 80 .  ( 3 ) - ولايت فقيه ، ص 148 - 149 . ","page_name":" 125 ","page_number":125},
  {"content":"\r\n\r\nعدل را اجرا نمايد . او بايد در هزار و چند صد سال پيش طرح بدهد ، نصب نمايد تا آن روز كه ملت‌ها بيدار شدند ، ملت اسلام آگاه گرديد و قيام كرد ، ديگر تحيّرى نباشد ، وضع حكومت اسلامى و رئيس اسلام معلوم باشد . « 1 » \r\nنتيجه اينكه سنّت و سيرهء معصومين ( ع ) ، طرّاحى و اجراى نظام حكومتى براساس مبانى اسلام بوده ، به‌طورى كه بر همهء شؤون زندگى انسان اشراف داشته باشد . در چنين حكومتى ، انسان‌ها :\r\nالف - تنها خدا را بپرستند و در همهء ابعاد زندگى مطيع خدا باشند .\r\nب - روابط خويش را با يكديگر به ويژه در بعد اقتصادى حسنه سازند و با فقر و تبعيض مبارزه كنند .\r\nج - با تمام توان در برابر زشتىها و ناهنجارى بايستند و يكديگر را به خوبىها فرمان دهند . « 2 » \r\n\r\nرفتار مسلمانان\r\nاز منظر انديشهء اسلامى ، پس از قوانين الهى و رهبرى صالح ، مردم ، ركن سوّم نظام اسلامى را تشكيل مىدهند و « قيام و اقدام مردمى » از اهداف نهايى نظام دينى محسوب مىشود :\r\n« لَقَدْ ارْسَلْنا رُسُلَنا بِالْبَيِّناتِ وَ انْزَلْنا مَعَهُمُ الْكِتابَ وَالْميزانَ لِيَقُومَ النَّاسُ بِالْقِسْطِ . . . »\r\n( حديد : آيه 25 )\r\nقطعا ما رسولان خويش را با دلايل روشن فرستاديم و همراه آنان كتاب و ميزان نازل كرديم تا مردم به برپايى عدالت قيام كنند .\r\nتجربه نيز نشان داده است كه هرگاه مردم به آيين آسمانى گرويده و همراه پيامبر الهى\r\n\r\n","description":"","footnote":" ( 1 ) - همان ، ص 162 .  ( 2 ) - اقتباس از آيهء « وَالَّذينَ انْ مَكَّنَّاهُمْ فِى الْارْضِ اقامُوا الصَّلوةَ وَ اتَوُا الزَّكوةَ وَ امَرُوا بِالْمَعْرُوفِ وَ نَهَوْا عَنِ الْمُنكر . . . » . ( حج : 41 ) ","page_name":" 126 ","page_number":126},
  {"content":"\r\n\r\nقيام كرده‌اند ، تشكيل نظام دينى امكان‌پذير شده است . در صدر اسلام نيز پيامبر اسلام ( ص ) پس از گرايش مردم و يافتن پايگاهى مناسب ، اقدام به تشكيل حكومت اسلامى نمود ؛ از جمله اينكه مردم يثرب طى چند مرحله به حضور پيامبر شرفياب شده ، اعلام وفادارى نمودند كه مرحله دوم و سوم به « بيعت عقبه » معروف شد ؛ در نخستين بيعت عقبه ، دوازده تن از يثربيان - ده نفر از طايفهء خزرج و دو تن از قبيلهء اوس - در سال دوازدهم بعثت در كوهپايه‌اى در منا به ديدار پيامبر ( ص ) شتافتند و پس از پذيرش اسلام ، با آن حضرت پيمان بستند كه افزون بر مراعات احكام الهى ، در كارهاى نيك از رسول خدا فرمان‌بردارى كنند . « 1 »  آنگاه پيامبر ، مصعب بن عمير را همراه آنان به يثرب گسيل داشت تا معارف اسلام و قرآن را به ايشان بياموزد . « 2 » \r\nدر سال سيزدهم بعثت ، 75 نفر زن و مرد مسلمان براى انجام مراسم حج از يثرب وارد مكه شدند و پس از انجام مناسك حج ، در نيمه شب دوازدهم ذىحجه در همان كوهپايهء منا با پيامبر ملاقات كردند و آن حضرت پس از تلاوت چند آيه از قرآن به آنان فرمود :\r\nمن با اين شرط با شما بيعت مىكنم كه همانند زنان و فرزندانتان از من حمايت كنيد .\r\nآنان شرايط پيامبر را پذيرفتند و با مشورت ايشان ، دوازده نفر نيز به عنوان « نقيب » برگزيده شدند تا هر يك بر گروهى نظارت كنند . « 3 » \r\nپس از انجام چنين بيعتى ، مسلمانان مكه به امر پيامبر راهى مدينه شدند و در مدتى كمتر از سه ماه همهء مسلمانان به جز عدّهء اندكى مكه را به سوى مدينه ترك كردند ، پس از آن ، هجرت پيامبر ( ص ) صورت گرفت كه به تشكيل حكومت اسلامى در مدينه انجاميد .\r\n\r\n","description":"","footnote":" ( 1 ) - السيرة الحلبيه ، ج 2 ، ص 7 .  ( 2 ) - السيرة النبويه ، ابن هشام ، ج 2 ، ص 76 .  ( 3 ) - همان ، ص 81 - 85 . ","page_name":" 127 ","page_number":127},
  {"content":"\r\n\r\nامام خمينى نيز پس از انزجار و اعراض ملّت مسلمان ايران از نظام طاغوتى شاهنشاهى و اعلام پشتيبانى از نظام اسلامى ، تصميم به تشكيل جمهورى اسلامى نمود و فرمود :\r\n. . . من به پشتيبانى اين ملّت ، دولت تعيين مىكنم ، من به‌واسطهء اينكه ملت مرا قبول دارد [ دولت تعيين مىكنم 
  ] . . . دولتى كه ما مىگوييم ، دولتى است كه متّكى به آراى ملت است ، متكى به حكم خداست . . . . « 1 » \r\n\r\nحضور در صحنه\r\nهمان‌گونه كه تشكيل نظام اسلامى با بيعت و پشتيبانى مردم صورت مىگيرد ، دوام و بقاى آن نيز به استمرار آن پشتيبانى بستگى دارد . در واقع ، نخستين بيعت امّت اسلامى ، مستمر و جاودانه است و همگى موظف‌اند در همهء صحنه‌هايى كه به حضور عمومى نياز است ، حاضر شوند و از دولت اسلامى حمايت نمايند . اين حضور در زمان رسول اكرم ( ص ) ، نمودهاى فراوانى داشت ، مانند شركت در جبهه‌هاى نبرد ، نماز جمعه و جماعات ، اجتماعات و سخنرانىهاى متعدّد پيامبر ( ص ) و مراسم پرشكوه حج . گاه نيز تجديد بيعت و ميثاق با شكل خاص خود ، ضرورت مىيافت و مردم وظيفه مىيافتند كه به طور رسمى با رهبر الهى خويش بيعت كنند چنان كه در جريان سفر پيامبر و مسلمانان به مكه - كه به صلح حديبيه انجاميد - پيامبر خدا ( ص ) در زير درختى نشست و همهء مردم با او بيعت كردند كه تا آخرين نفس از تصميم رهبر خود حمايت كنند . اين پيمان به نام « بيعت رضوان » مشهور شد ؛ چرا كه خداوند از وفادارى و پايدارى مسلمانان در اين آيهء قرآن ، اظهار رضايت كرد :\r\n« لَقَدْ رَضِىَ اللَّهُ عَنِ الْمُؤْمِنينَ اذْيُبا يِعُونَكَ تَحْتَ الشَّجَرَةِ . . . » ( فتح : آيه 18 )\r\nقطعاً خداوند از مؤمنانى كه زير درخت با تو بيعت كردند ، خشنود گشت . « 2 » \r\n\r\n","description":"","footnote":" ( 1 ) - صحيفهء نور ، ج 4 ، ص 285 .  ( 2 ) - السيرة النبويّة ، ج 3 ، ص 330 و 335 . ","page_name":" 128 ","page_number":128},
  {"content":"\r\n\r\nهمچنين قرآن مجيد در آيه‌اى ديگر ، مؤمنان واقعى را اين‌گونه توصيف مىكند :\r\n« انَّمَا الْمُؤْمِنُونَ الَّذينَ امَنُوا بِاللَّهِ وَ رَسُولِهِ وَ اذا كانُوا مَعَهُ عَلى امْرٍ جامِعٍ لَمْ يَذْهَبُوا حَتَّى يَسْتَأذِنُوهُ . . . » ( نور : آيه 62 )\r\nهمانا مؤمنان كسانىاند كه به خدا و پيامبرش گرويده‌اند و هنگامى كه با او بر سر كارى اجتماع كردند ، تا از وى كسب اجازه نكنند ، نمىروند .\r\nمفسر كبير مرحوم طبرسى « امر جامع » را چنين معنا مىكند :\r\nمنظور ، هر كارى است كه اجتماع عمومى و همكارى و حضور مردم را مىطلبد ، همانند جنگ ، جلسهء مشورتى ، نماز جمعه و مانند آن . « 1 » \r\nبا توجه به مضمون اين آيه بايد گفت ؛ هرگونه بىتفاوتى نسبت به مصالح عمومى و اجتماعات دينى ، به‌ويژه در آنجايى كه به حيثيت و كيان كشور اسلامى مربوط مىشود ، سير نزولى ايمان را در پى دارد ، چنان كه پس از ارتحال رسول اكرم ( ص ) به انزوا و خانه‌نشينى امام على ( ع ) انجاميد ، همان‌طور كه با حضور مجدّد مردم بر گرد شمع ولايت ، حكومت دادگستر علوى شكل گرفت و امام ، خود در اين باره فرمود :\r\n« لَوْ لا حُضُورُ الْحاضِرِ وَ قيامُ الْحُجَّةِ بِوُجُودِ النَّاصِرِ . . . لَالْقَيْتُ حَبْلَها عَلى غارِبِها وَ لَسَقَيْتُ آخِرَها بِكَاْسِ اوَّلِها » « 2 » \r\nاگر حضور اين انبوه جمعيت و اتمام حجت بر وجود ياوران نبود . . . مهار شتر خلافت را بر كوهانش مىافكندم و انجام آن را با جام آغازش سيراب مىكردم .\r\n\r\nاتحاد و همبستگى\r\nهيچ خردمندى در ضرورت وحدت و انسجام ملّت براى قوام و دوام حكومت ، ترديد ندارد ؛ چنان كه شوكت و عظمت ملّت‌ها نيز در پرتو همبستگى آنها تأمين مىشود\r\n\r\n","description":"","footnote":" ( 1 ) - مجمع البيان ، ج 7 - 8 ، ص 248 .  ( 2 ) - نهج‌البلاغه ، خطبهء 3 ، ص 52 . ","page_name":" 129 ","page_number":129},
  {"content":"\r\n\r\nو از هم گسيختگى ، نابودى را در پى دارد . از اين رو ، رسول خدا ( ص ) با توجه به آيهء شريف :\r\n« انَّ اللَّهَ يُحِبُّ الَّذينَ يُقاتِلُونَ فى سَبيلِهِ صَفّاً كَانَّهُمْ بُنْيانٌ مَرْصُوصٌ » ( صف : آيه 4 )\r\nهمانا خداوند كسانىرا دوست دارد كه در راه او چون ساختارى محكم در يك صف مىجنگند .\r\nفرموده است :\r\n« الْمُؤْمِنُ لِلْمُؤْمِنِ بِمَنْزِلَةِ الْبُنْيانِ يَشُدُّ بَعْضُهُ بَعْضاً » « 1 » \r\nمؤمن براى مؤمن به منزلهء ساختمان ( محكمى ) است كه اجزايش يكديگر را محكم مىكنند .\r\nبه همين دليل در نظام اسلامى ، كليهء افرادى كه در ادارات ، كارخانه‌ها ، مراكز آموزشى ، نهادها ، ارگان‌ها ، نيروهاى نظامى و انتظامى و شهر و روستا زندگى مىكنند نسبت به وطن اسلامى و هم كيشان خود احساس مسؤوليت مىكنند ، آنچه را براى خود مىپسندند براى آنان نيز مىپسندند و آنچه را خوش نمىدارند براى هموطنان خود نيز خوش نمىدارند ، همين‌طور در سازندگى و شكوفايى ميهن اسلامى ، شهر و روستا و كشور را خانهء خود دانسته و خيرخواه همگان‌اند و اين تابلو زيباى قرآنى را همواره مدّ نظر قرار مىدهند :\r\n« . . . وَ تَعاوَنُوا عَلَىالْبِرِّ وَالتَّقْوى وَ لاتَعاوَنُوا عَلَىالْاثْمِ وَالْعُدْوانِ . . . » ( مائده : آيه 2 )\r\nيكديگر را بر نيكى و تقوا يارى دهيد و بر گناه و دشمنى همديگر را كمك نكنيد .\r\nعقل و تجربه نيز بر ضرورت وحدت ملّى تأكيد دارند و لذا است كه همهء ملل دنيا بر آن اتفاق دارند و بر اثر مراعات آن ، بهره‌هاى فراوانى نصيب خود كرده‌اند . تجربهء شيرين انقلاب اسلامى ، هشت سال دفاع مقدّس ، رفراندوم جمهورى اسلامى در دوازدهم فروردين 1358 و بيش از بيست دوره انتخابات گوناگون در جمهورى اسلامى و . . . دستاورد امّت اسلامى براساس ابراز غيرت دينى و ايرانى بوده است كه با گردآمدن بر محور « حبل الله » بدان دست يافته و به يارى خداوند و به فرمان او ، آن را ادامه خواهد داد .\r\n\r\n","description":"","footnote":" ( 1 ) - بحارالانوار ، ج 61 ، ص 150 . ","page_name":" 130 ","page_number":130},
  {"content":"\r\n\r\n« وَاعْتَصِمُوا بِحَبْلِ اللَّهِ جَميعاً وَ لا تَفَرَّقُوا . . . » ( آل عمران : 103 )\r\nهمگى به ريسمان الهى چنگ زنيد و پراكنده نشويد .\r\nهمان‌گونه كه عزّت و سرافرازى و امنيت و پيشرفت از ثمرات گرانقدر « وحدت » به‌شمار مىآيد ، ذلّت و زبونى ، عقب‌ماندگى و بيچارگى نيز كمترين زيان تفرقه است :\r\n« وَ اطيعُوا اللَّهَ وَ رَسُولَهُ وَ لا تَنازَعُوا فَتَفْشَلُوا وَ تَذْهَبَ ريحُكُمْ وَاصْبِرُوا انَّ اللَّهَ مَعَ الصَّابِرينَ » ( انفال : آيه 46 )\r\nو از خدا و پيامبرش اطاعت كنيد و با هم نزاع مكنيد كه سست شويد و مهابت شما از بين برود و صبر كنيد كه خدا با شكيبايان است .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nپرسش\r\n1 - سرچشمهء تمدّن بشرى از كجا نشأت گرفته است ؟\r\n2 - دورنماى حكومت اسلامى رسول خدا ( ص ) را ترسيم كنيد .\r\n3 - بيعت‌هاى عقبه چه نقشى در تشكيل حكومت اسلامى ايفا كرد ؟\r\n4 - پيوند ايمان و بيعت با رهبرى در كدام آيهء قرآن مطرح شده است ؟\r\n5 - قرآن مجيد ، آثار تفرقه و تنازع را چه چيزى مىداند ؟\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n\r\nدرس يازدهم : ارتجاع ، خطرى بزرگ\r\n\r\nمفهوم ارتجاع\r\n« ارتجاع » از مادهء « رجع » به معناى بازگشت است ؛ يعنى تحولى صورت گرفته و فرد راهى را پيموده و به مراتبى رسيده است ، ولى از آن تحول پشيمان مىشود و از ادامه راه منصرف و به وضعيتى كه قبل از تحول داشت ، بر مىگردد . اين تحوّل ممكن است مثبت يا منفى باشد و رجعت از آن هم طبيعت منفى يا مثبت است . در قرآن لفظ رجع براى هر دو معناى مثبت و منفى به كار رفته است . در آياتى بازگشت از كفر به فطرت ايمانى و در آياتى نيز بازگشت از ايمان به كفر جاهلى مورد نظر است . « 1 » \r\nاما اصطلاح « ارتجاع » به معناى بازگشت منفى و بازگشت به نظام ، فكر و روش غلط ، بدوى و غير معقول است ؛ البته هر كس سعى دارد فكر ، روش و نظام مورد علاقه خود را تأمين كنندهء زندگى صحيح و موافق با عقل و منطق و مخالفانش را داراى افكار عقب مانده ، بَدَوى و مخالف با عقل معرفى كند . از همين رهگذر است كه شاه ، روحانيت را - كه خواهان بازگشت به اسلام و روش حكومتى پيامبر ( ص ) و امام على ( ع ) بودند - مرتجع مىناميد و امروز نيز معاندان و مخالفان نظام اسلامى و ولايت فقيه مىكوشند كه اين نظام را مرتجع قلمداد كنند .\r\nما بايد انسان‌ها را به داورى عقل و منطق دعوت كنيم و آنان را به قضاوت براساس حق و عدل فرابخوانيم . در آن صورت است كه همگى تصديق خواهند كرد كه اسلام ناب ، مترقّىترين\r\n\r\n","description":"","footnote":" ( 1 ) - آيهء 168 اعراف ، ناظر به رجعت مثبت و آيهء 72 آل عمران ، ناظر به رجعت منفى است . ","page_name":" 133 ","page_number":133},
  {"content":"\r\n\r\nنظام فكرى ، فرهنگى ، سياسى و اجتماعى را ارائه مىدهد و كسانى كه درصدد برگرداندن مردم از اين نظام هستند ، افرادى مرتجع ، كهنه‌گرا و مخالف عقل و زندگى سعادتمندانه و آزادانهء بشرند .\r\n\r\nنهضت‌هاى حق طلب و حركت‌هاى ارتجاعى\r\nدر جامعه‌هاى جاهلى و در حاكميت كفر ، شرك و ظلم ، عقايد و اخلاق و آداب مشركانه ، نامعقول ، حيوانى و غلط حاكم است و سردمداران آن جوامع با تحميق تودهء مردم و ايجاد باورهاى نامعقول ، آنان را به بردگى مىگيرند و خود به مسند صدارت و آقايى تكيه مىزنند .\r\nپيامبران و معلمان پيرو آنان در چنين جوامعى به بيدار كردن وجدان‌هاى خفته و زدودن زنگارهاى جهل و خرافه از آينهء صاف و حق‌نماى فطرت انسان‌ها قد علم مىكنند و تبليغات آنان كم كم اثر مىكند و عقل‌هاى مدفون ، ظاهر و شكوفا مىگردد و حق‌خواهى و حق‌طلبى اوج مىگيرد . در اين برهه ، افراد جامعه را مىتوان به سه دسته تقسيم كرد :\r\n1 - معتقدان به انقلاب و اصلاح : اينان با بينش و آگاهى كامل از جوانب فساد نظام طاغوتى ، پيام رهبرى انقلاب را مىشنوند و با بصيرت كامل اجابت مىكنند و در نتيجه در زمرهء ياوران جان بر كف رهبرى انقلاب و حركت اصلاحى اجتماعى قرار مىگيرند .\r\n2 - سردمداران نظام جاهلى : اين دسته كه رهبرى مقاومت در برابر نهضت اصلاحى و سركوب آن را به دست دارند و نفعشان در وجود و دوام نظام جاهلى است ، با اقدامات قهرآميز و خشن مىكوشند تا هرگونه حركت انقلابى و اصلاحى را در نطفه خفه كنند .\r\n3 - تودهء مردم : اينان كه از ترس قوهء قهريهء نظام جاهلى ، تابع آن نظام شده بودند ، اينك با مشاهدهء قدرت گرفتن نهضت ، احساس آزادى كرده و به سوى نهضت متمايل مىشوند و بر تعداد طرفداران انقلاب مىافزايند .\r\nاز اين مرحله به بعد ، سردمداران نظام جاهلى متوجه مىشوند كه مخالفت آشكار و قهرآميز در برابر حركت نهضت حق‌طلبان مفيد نيست و كارى از پيش نمىبرد ؛ از اين رو تاكتيك و روش خود را تغيير داده ، به ظاهر طرفدار نهضت مىشوند و مىكوشند در صف\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nرهبران نفوذ كنند و كم كم نهضت را از درون استحاله كرده و از محتواى ارزشمند حق‌طلبى و عدالت‌خواهى خالى كنند و به فرهنگ جاهلى گذشته سوق دهند و بسيارى از افراد گروه سوم نيز كه رگه‌هايى از آداب و رسوم گذشته در قلب و روح آنها ريشه دوانده و هنوز وجود دارد و بينش عميق به اصول و اهداف انقلاب نيافته‌اند ، به راحتى فريب مىخورند و سياهى لشكر آنها مىشوند و به خدمت آنها درمىآيند و بدين‌گونه بعد از انقلاب ، حركت ارتجاعى و بازگشت به فرهنگ جاهلى و طاغوتى گذشته شكل مىگيرد .\r\n\r\nهشدارهاى قرآن و پيامبر ( ص )\r\nبا توجه به اين كه بعد از هر انقلاب و نهضتى ظهور ارتجاع مورد انتظار است ، قرآن و پيامبر نسبت به اين مسأله حساسيت ويژه نشان داده و مسلمانان را از اينكه مبادا دوباره به قهقرا برگردند ، هشدار داده‌اند . در آيات زيادى هشدار مىدهد كه مبادا كافران و مشركان شما را فريب دهند و به جاهليت سابق برگردانند . « 1 »  در آيه‌اى مىفرمايد كه مبادا اگر روزى پيامبر كشته شد يا از دنيا رحلت كرد ، به عقب بازگرديد . « 2 »  در آياتى نيز آنان را در صورت روى گردانى از رسول خدا و بازگشت به جاهليت ، به عذاب شديد و خسران آخرت انذار مىكند . « 3 »  در آياتى هشدار مىدهد كه اگر به جاهليت بازگرديد ، خداوند شما را خواهد برد و قوم ديگرى را براى يارى دينش جايگزين شما خواهد كرد و او ضرر نكرده ، بلكه شما ضرر خواهيد نمود . « 4 » \r\nپيامبر نيز بارها و بارها در سخنان خود نسبت به غلبهء ارتجاع هشدار و از وقوع فتنه‌هاى گمراه كننده بعد از مرگ خود خبر داد و مسلمانان را از گمراه شدن و بازگشت به جاهليت\r\n\r\n","description":"","footnote":" ( 1 ) - مائده ( 5 ) ، آيهء 45 ؛ محمد ( 47 ) ، آيهء 25 .  ( 2 ) - آل عمران ( 3 ) ، آيهء 144 .  ( 3 ) - هود ( 11 ) ، آيهء 2 و 57 ؛ نور ( 24 ) ، آيه 54 ؛ مائده ( 5 ) ، آيه 21 .  ( 4 ) - مائده ( 5 ) ، آيهء 54 ؛ محمد ( 47 ) ، آيهء 38 . ","page_name":" 135 ","page_number":135},
  {"content":"\r\n\r\nبرحذر داشت و براى در امان ماندن ، به چنگ زدن به دستگيرهء محكم قرآن و عترت ، سفارش نمود . ايشان در يكى از خطبه‌هايش فرمود :\r\nاگر آنچه را من مىدانم ، مىدانستيد بسيار مىگريستيد و كم مىخنديديد ؛ اين حقيقت را كه نفاق غالب و آشكار مىگردد . . . و فتنه‌هاى گمراه كننده مانند شب ظلمانى شما را احاطه خواهد كرد . « 1 » \r\nدر آينده گرفتار چنان فتنه‌هايى خواهيد شد كه فرد صبحگاهان مؤمن است ، ولى به گاه عصر كافر مىگردد ، مگر آنان كه به علم خدايى حيات يافته‌اند . « 2 » \r\nدوره‌اى براى امت من پيش خواهد آمد كه در آن از قرآن جز خط و نشان و از اسلام جز نامى باقى نمىماند . خود را به آن نسبت مىدهند در حالى كه نسبت به آن از هر كس بيگانه‌ترند .\r\nمساجدشان آباد است اما از لحاظ هدايت و ارشاد ، ويران مىباشد . « 3 » \r\nدر اين بيانات و بيانات فراوان ديگر به امت نسبت به حركت ارتجاعى آينده ، هشدار داده شده است .\r\n\r\nحركت ارتجاعى بعد از نهضت پيامبر ( ص )\r\nبا نگاهى به صدر اسلام ، حركت ارتجاعى و بازگشت به فرهنگ طاغوتى و جاهلى را با همهء هشدارها ، بعد از وفات پيامبر به وضوح مىبينيم . پيامبر در شهر مكه عليه شرك ، جهل ، بت‌پرستى و ظلم قيام كرد و با تلاوت آيات قرآن ، به بيدار كردن وجدان‌هاى خفته و زدودن لايه‌هاى ضخيم زنگار از لوح قلب‌ها همت گماشت و كم كم افرادى به او ايمان آوردند و زنگ‌هاى خطر براى سردمداران حاكميت جاهلى به صدا درآمد . بانيان و مدافعان نظام جاهلى ، حاكميت خود را در خطر ديدند و با تطميع ، تهديد ، شكنجه و ترور درصدد خفه كردن صداى انقلاب برآمدند . تاكتيك هجرت ، پيامبر را از دسترسى آنان خارج كرد\r\n\r\n","description":"","footnote":" ( 1 ) - نهج‌الفصاحه ، ص 492 .  ( 2 ) - ميزان الحكمه ، ج 7 ، ص 394 - 395 .  ( 3 ) - بحارالانوار ، ج 2 ، ص 109 . ","page_name":" 136 ","page_number":136},
  {"content":"\r\n\r\nو اولين مرحلهء پيروزى نمايان گرديد . خطر آشكارتر و مخالفت‌ها و برخوردها با نهضت پيامبر شديدتر شد . جنگ‌هاى پى در پى صورت گرفت ولى حق‌طلبان با چنگ و دندان از رهبر و نهضت خود دفاع كردند و روز به روز قدرت بيشترى يافتند . سال هشتم هجرى سال شكست ظاهرى رهبران شرك و جهل است . آنان كه با مشاهدهء قدرت اسلام از سركوب آن مأيوس شدند ، به ظاهر اسلام آوردند و مورد عفو و بخشش پيامبر اكرم ( ص ) واقع شدند :\r\n« اذْهَبُوا انْتُمُ الطُّلَقاءُ » « 1 » \r\nبرويد كه شما آزاد شده‌گانيد .\r\nگرچه پيش از اين نيز افرادى به نفاق و دورويى و براى استحالهء نظام ، به ظاهر ايمان آورده بودند و در زير پوشش نفاق به پيشبرد اهداف خود مشغول بودند ، ولى حركت ارتجاعى منافقان از اين تاريخ قوت و قدرت بيشترى گرفت به طورى كه بلافاصله بعد از رحلت پيامبر ( ص ) به حاكميت رسيد و به استحالهء انقلاب پرداخت . اين جريان ابتدا فقط رهبرى نظام را از دست شخص صاحب صلاحيت و منصوب شده از طرف خدا و پيامبر ( ص ) كه همهء امت با او بيعت كرده بودند - خارج كرد ولى در بقيهء مسائل به‌خصوص مسائل ظاهرى و سطحى همان روش پيامبر را ادامه داد و كم كم استحاله دامن گستراند به طورى كه بعد از سى سال از وفات پيامبر ، همان ملوكيّت و سلطنت مطلقه و استبدادى قبل از رسالت ، دوباره شكل گرفت و همان مناسبات جاهلى و طاغوتى تحت عنوان اسلام بر جامعه حاكم شد « 2 »  و حتى احكام عبادى نيز مورد تحريف قرار گرفت به طورى كه در زمان امام سجاد ( ع ) - دوران حكومت مروانيان از بنى اميه - حتى بنى هاشم كيفيت صحيح نماز و حج را نمىدانستند . « 3 » \r\n\r\n","description":"","footnote":" ( 1 ) - بحارالانوار ، ج 100 ، ص 59 .  ( 2 ) - ر . ك : انقلاب تكاملى اسلام ، جلال‌الدين فارسى ، ص 442 .  ( 3 ) - دراسات و بحوث فى التاريخ و الاسلام ، جعفر مرتضى عاملى ، ج 1 ، ص 80 . ","page_name":" 137 ","page_number":137},
  {"content":"\r\n\r\n\r\nزمينه‌هاى پيشرفت حركت‌هاى ارتجاعى\r\nچنان‌كه گذشت بانى و گردانندهء حركت‌هاى ارتجاعى ، وابستگان به حكومت‌هاى جاهلى پيشين و دلدادگان به آن مناسبات هستند كه با قدرت گرفتن نهضت حق‌طلبانه ، خود را منافقانه در زمرهء معتقدان به آن نهضت جا مىزنند . اينان از عوامل اصلى داخلى هستند و كافران و مشركان خارجى نيز پشتوانهء آنها مىباشند . برخى زمينه‌هايى كه عوامل داخلى و خارجى ارتجاع با كمك گرفتن از آنها ، حركت ارتجاعى خود را پيش برده و گسترش مىدهند عبارت است از :\r\n\r\n1 - ايمان سطحى عموم\r\nبا پيشرفت انقلاب و پيدا شدن طليعه‌هاى پيروزى ، عموم مردم ، فوج فوج به نهضت مىپيوندند و روز به روز بر تعداد طرفداران نهضت افزوده مىشود :\r\n« اذا جاءَ نَصْرُ اللَّهِ وَالْفَتْحُ وَ رَأَيْتَ النَّاسَ يَدْخُلُونَ فى دينِ اللَّهِ افْواجاً » ( نصر : 1 - 2 )\r\nآن‌گاه كه نصرت و يارى خدا و پيروزى برسد ، مردم را مىبينى كه فوج فوج به دين خدا وارد مىشوند .\r\nغالب اين ياران جديد ، دلبستگىهايى به نظام جاهلى پيشين دارند و هنوز انس به رگه‌هايى از نظام جاهلى در آنان موجود است . علاوه بر آن نسبت به بينش ، فرهنگ و نظام جديد نيز بصيرت كافى ندارند و حاضر به تحمّل سختىها در راه اهداف انقلاب هم نيستند و به بيان قرآن آنها در مرتبهء اسلام هستند نه در مرتبهء ايمان و اگر در فتنه و حادثهء خطرخيز و گمراه كننده‌اى واقع گردند ، به عقب برمىگردند .\r\n« وَ مِنَ النَّاسِ مَن يَعْبُدُ اللَّهَ عَلَى حَرْفٍ فَإِنْ أَصَابَهُ خَيْرٌ اطْمَأَنَّ بِهِ وَإِنْ أَصَابَتْهُ فِتْنَةٌ انقَلَبَ عَلَى وَجْهِهِ . . . » ( حج : 11 )\r\nاز ميان مردم كسى است كه خدا را فقط بر يك حال [ و بدون عمل 
  ] مىپرستد . پس اگر خيرى به او برسد ، بدان اطمينان يابد و اگر بلايى به دو رسد ، روى برتابد .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nنمونه اين گروه ، ياران و پيروان حضرت موسى ( ع ) هستند كه در جامعه طاغوتى و جاهلىِ فرعونى زندگى مىكردند و به مناسبات آن جامعه خو گرفته بودند . حضرت موسى ( ع ) براى نجات آنان مبعوث شد و با ارائهء آيات روشن و معجزات صريح ، آنان را از اسارت فرعونيان نجات داد و از دريا گذراند ولى همين كه بعد از نجات از فرعونيان با قومى بت‌پرست مواجه شدند ، از موسى تقاضا كردند خدايى نيز براى آنان قرار دهد تا به مانند بت‌پرستان آنان هم خداى اختصاصى و ديدنى داشته باشند « 1 »  همچنان كه بعد از آن هم به موسى اعلام كردند كه تا خدا را نبينيم ، ايمان نمىآوريم . « 2 » \r\nهمين قوم وقتى پيامبرشان براى مدت سى روز به ميقات مىرود و به امر خدا مدت ميقات به چهل روز افزايش مىيابد ، در همان ده روز غيبت موسى ( ع ) ، گرفتار يك حركت ارتجاعى مىشوند و عوامل ارتجاع آنان را به جاهليت و بت‌پرستى بازمىگردانند « 3 »  چرا كه آنان از بينش عميق و ايمان پايدارى برخوردار نيستند تا آنان را حفظ كند و از افتادن در گرداب ارتجاع و حركت قهقرايى بازدارد .\r\nوقتى هم دربارهء گوساله‌پرستى مورد توبيخ قرار گرفتند اظهار داشتند كه ما به اختيار خود ، گوساله‌پرست نشديم بلكه تحت تأثير جو و غوغاى ايجاد شده واقع شديم و بىاختيار به سامرى گرويديم و گوساله‌اش را خداى خود شمرديم بدون اينكه توجه كنيم كه اين گوساله هيچ قدرت ، اراده و توانى ندارد . « 4 » \r\n\r\n2 - ضعف دشمن‌شناسى\r\nنهضت‌هاى حق‌طلب در محيط كفر و جاهليت ظهور مىكنند و بعد از دوران سخت مبارزه ، به اولين مرحله پيروزى مىرسند و در شهر ، منطقه يا كشورى حاكم مىگردند .\r\nبه‌طور طبيعى اين حكومت انقلابى و توحيدى نوپا مورد قهر و خشم حكومت‌هاى جبار\r\n\r\n","description":"","footnote":" ( 1 ) - اعراف ( 7 ) ، آيهء 138 - 139 .  ( 2 ) - بقره ( 2 ) ، آيهء 55 .  ( 3 ) - طه ( 20 ) ، آيهء 88 - 89 .  ( 4 ) - همان ، آيه 87 - 89 . ","page_name":" 139 ","page_number":139},
  {"content":"\r\n\r\nطاغوتى است و كافران و مشركان حاكم در مناطق مجاور ، از اين حكومت انقلابىِ صاحب فكر و ايده در وحشت هستند و آرزوى نابودى آن را در دل دارند و براى نابودى آن نقشه مىكشند . « 1 »  آنها براى اجراى نقشه‌هاى خود دنبال عامل اجرايى هستند و بهترين عامل اجرايى همان نفوذىهايى هستند كه براى استحالهء انقلاب و نهضت ، با تغيير چهره و ژست انقلابى گرفتن ، در صف معتقدان به نهضت جا بازكرده‌اند و بلكه داغ‌تر از انقلابىهاى اصيل مىنمايند . اينان كم كم عموم را به قدرت و شوكت كافران توجه داده و مرعوب عظمت و قدرت ظاهرى آنان مىكنند و بذر محبت بدانان را در قلب عموم مىكارند . عامه طرفداران نهضت نيز به جهت ضعف در بصيرت و دشمن‌شناسى ، به كافران و اهل كتاب و مشركان تمايل پيدا مىكنند و كم كم اين تمايل و محبت ، آنان را به اطاعت و پذيرش ولايت كافران سوق مىدهد و عامل آنها مىگردند . « 2 » \r\nاينها زمينه‌هايى است كه سبب اوج گرفتن و پيشرفت حركت‌هاى ارتجاعى مىگردند و عوامل ارتجاع با بهره‌گيرى از آنها ، براى رسيدن به اهداف شوم خود حركت مىكنند .\r\n\r\nراه‌كارهاى مبارزه با حركت‌هاى ارتجاعى\r\nبا توجه به اين كه ظهور حركت‌هاى ارتجاعى بعد از هر نهضت حق‌طلب ، قطعى است ، مقابله با آنها از ضرورت ويژه‌اى برخوردار است . تأمل و انديشه در زمينه‌هاى پيشرفت ارتجاع مىتواند ما را به راه‌كارهاى مقابله با آن رهنمون شود . مهمترين اين راه‌كارها عبارتند از :\r\n\r\n1 - تعميق بينش و باور عمومى\r\nجاهليت و طاغوت بر پايهء جهل و ناآگاهى مردم بنيان مىگردد . به عنوان مثال نمرود چنان مردم را در جهل نگه داشته بود كه وقتى حضرت ابراهيم ( ع ) پروردگار خود را با\r\n\r\n","description":"","footnote":" ( 1 ) - بقره ( 2 ) ، آيه 109 و 217 ؛ آل عمران ( 3 ) ، آيه 149 .  ( 2 ) - نساء ( 4 ) ، آيهء 139 ؛ ممتحنه ( 60 ) ، آيهء 9 ؛ مائده ( 5 ) ، آيهء 51 و . . . . ","page_name":" 140 ","page_number":140},
  {"content":"\r\n\r\nوصف « يُحْيى و يُميتُ » ( زنده مىكند و مىميراند ) معرفى كرد ، نمرود كه ادعاى خدايى داشت ، دستور داد زندانى محكوم به اعدامى را آزاد كنند و بىگناه ديگرى را بكشند و بدين صورت خود را « زنده كننده و ميراننده » معرفى كرد و هيچ كس - جز حضرت ابراهيم ( ع ) - متوجه تفاوت اين دو گونه زنده كردن و ميراندن نشد به همين جهت حضرت ابراهيم از استدلال اول خود دست برداشت و فرمود :\r\nخداى من خورشيد را از مشرق مىآورد ، اگر تو خدايى آن را از مغرب بياور . « 1 » \r\nروش پيامبران براى مبارزه با ظلم و جهل ، بيدار كردن فطرت‌ها و شكوفا ساختن عقل‌ها است و تداوم نهضت انبيا نيز در همين بيدارى عمومى است . از اين رو بايد به تعميق بينش‌ها همت گماشت . اگر تودهء مردم رشد فكرى پيدا كنند و اهل تجزيه و تحليل باشند ، هيچگاه دشمنان نخواهند توانست باطل را زير لواى حق به خورد آنان بدهند . بايد به فطرت حق‌طلب و حق‌شناس تودهء مردم باور داشت و با تكيه بر اين فطرت ، با منطق و استدلال به جنگ ارتجاع رفت و عموم مردم را به سلاح منطق و استدلال و تعقل و تدبر مسلح كرد .\r\nپيامبران در جامعه‌هاى جاهلى و در اوج تحميق عامه ، عليه فرهنگ حاكم جاهلى قيام كردند و توانستند عقل‌هاى مدفون آنان را استخراج و فطرت‌هاى خفته را بيدار كنند و پايه‌هاى حكومت جهل و شرك را در هم ريزند . ابراهيم ( ع ) براى شوراندن مردم عليه بت‌پرستى و متنبه ساختن آنان به غلط بودن آن ايده ، بت‌ها را شكست و تبر را بر گردن بت بزرگ نهاد و در محكمه عمومى اعلام كرد :\r\n« . . . بَلْ فَعَلَهُ كَبِيرُهُمْ هذَا فَسْأَلُوهُمْ إِن كَانُوا يَنطِقُونَ فَرَجَعُوا إِلَى أَنفُسِهِمْ فَقَالُوا إِنَّكُمْ أَنتُمُ الظَّالِمُونَ » ( انبياء : 63 - 64 )\r\nبلكه آن را اين بت بزرگترشان كرده است . اگر سخن مىگويند از آنها بپرسيد . پس به خود آمده و [ به يكديگر 
  ] گفتند : در حقيقت شما ستمكاريد .\r\n\r\n","description":"","footnote":" ( 1 ) - بقره ( 2 ) ، آيه 258 . ","page_name":" 141 ","page_number":141},
  {"content":"\r\n\r\nبا توجه به فطرت حق جو ، حق طلب و حق‌شناس انسان‌ها است كه قرآن عموم مسلمانان را به شنيدن سخنان مختلف و تدبّر در آنها و انتخاب احسن دعوت مىكند :\r\n« . . . فَبَشِّرْ عِبَادِ الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ . . . » ( زمر : 17 - 18 )\r\nبه بندگانى كه سخنان را مىشنوند و از بهترين آن پيروى مىكنند ، بشارت ده .\r\nپيامبر و اهل بيت ( ع ) نيز در مواجهه با حركت‌هاى ارتجاعى ، با استدلال و منطق سعى در بالا بردن بينش عمومى داشتند و هرگاه فرصتى يافتند در اين جهت اقدام كردند و اقدام آنان نيز مؤثر بود و لذا عكس‌العمل تند و سركوبگرانهء رهبران ارتجاع را در پى داشت .\r\nبعد از آن كه مرتجعان خلافت را به دست گرفتند و اقدامات ناصوابى از آنان سر زد ، فاطمهء زهرا ( س ) به مسجد آمد و خطبه‌اى مفصل خواند و در آن مرتجعان را به محاكمه كشيد . در آن خطبه بعد از شكر و حمد خدا و يادآورى نعمت‌هاى او از جمله نعمت رسالت ، به واقعهء سقيفه اشاره كرد و فرمود :\r\nبه كجا مىرويد ؟ در حالى كه كتاب خداوند پيش روى شماست ، مسائلش روشن ، دستوراتش درخشان ، نشانه‌هاى آن روشن و منوّر ، محرمات و نواهىاش آشكار و فرامينش واضح است .\r\nشما آن را پشت سر انداخته‌ايد . آيا تصميم داريد از آن دست برداشته چشم پوشى كنيد ؟ يا مىخواهيد بر خلاف آن حكم نماييد ؟\r\nبعد به غصب حق و ارث خود اشاره كرد و استدلال مرتجعان در آن مورد را با استناد به قرآن باطل ساخت و آن گاه قوم را بر ميدان دادن به ابوبكر در خلافت با توجه به عدم شايستگىاش و دور كردن امام از آن با توجه به صلاحيت منحصر به فردش ، مذمت كرد و آنان را به عذاب قهر خدا براى اين اقدامات نابجا بشارت داد .\r\nخطبهء حضرت بسيار دقيق ، منطقى و كامل بود و خليفه از در عوام‌فريبى درآمد و با احترام ، به سخنان حضرت جواب گفت و بر عظمت شخصيت پيامبر و اهل بيت و امام على و حضرت زهرا اعتراف كرد و در آخر با استناد به سخنى جعلى و منسوب به پيامبر ، عمل خود را توجيه كرد . حضرت با استدلال محكم و استناد به كتاب خدا ، جعلى بودن\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nروايت منسوب را اثبات كرد و آن را ساختهء هوا و هوس غاصبان خواند . خليفه كه تا اينجا مغلوب شده بود و سخنى و استدلالى نداشت ، دوباره با تأكيد بر حرمت حضرت زهرا ، در توجيه حكومت خود و كنار زدن امام ، به انتخاب مردم استناد كرد و حضرت نيز مردم را به شدت توبيخ كرد و در آخر متوجه قبر پدرش شد و به محضر ايشان شكايت برد .\r\nمجموعه اين خطبه و احتجاجات و انذارها ، شور عظيمى ايجاد كرد و از هرطرف همهمه برخاست و مردم گريان را به سوى جبران خطا سوق مىداد و مىرفت تا كار مرتجعان را يكسره كند كه خليفه احساس خطر كرد و از روش مسالمت‌آميز دست كشيد و بر منبر رفت و به حضرت زهرا ( س ) و امام على ( ع ) به شدت توهين كرد و مسلمانان و به‌خصوص انصار را به سختى تهديد كرد . « 1 » \r\nافشاى مستند و مستدل حركت‌هاى مرتجعانه نيز اقدامى در همين راستا است تا مردم به ماهيت آنان پى ببرند و گول عوام فريبىهاى آنان را نخورند .\r\n\r\n2 - تقويت حفاظ تولّى و تبرّى\r\nگرچه اسلام دين مهر و محبت است و رابطهء انسانى با همهء افراد حتى كافران و مشركان را سفارش كرده است ، ولى از ايجاد رابطهء ولايى و مهر و محبت و صميميت بين مؤمنان با مشركان و كافران و اهل كتاب نهى كرده است ؛ زيرا آنان دشمن مسلمانان هستند و اگر اين رابطهء ولايى و مهر و محبت و صميميت بين مؤمنان و دشمنانشان ايجاد شود ، به طور طبيعى تأثيرپذيرى مسلمانان از آنان زياد مىگردد و آنان مىتوانند دسيسه‌هاى پنهان خود را اجرا كنند و مسلمانان را به جاهليت نخستين بازگردانند .\r\nبا توجه به همين مطلب ، آيات فراوانى از قرآن مسلمانان را هشدار داده و آنان را از محبت قلبى داشتن به كفار نهى كرده است و هر نهضتى براى در امان ماندن از توطئه‌هاى دشمنان بايد طرفداران خود را به مرز نگهدارى با آنان دعوت كند و خصوصيت تولى و تبرى را در بين مؤمنان رشد دهد .\r\n\r\n","description":"","footnote":" ( 1 ) - فاطمة الزهراء من المهد الى اللحد ، قزوينى ، ص 504 - 505 . ","page_name":" 143 ","page_number":143},
  {"content":"\r\n\r\nآنچه در اين زمان توسط رهبر معظم انقلاب اسلامى تحت عنوان « خودى و غير خودى » مطرح گشت ، در جهت پر رنگ كردن همين تولى و تبرّى بود . انقلابيون و طرفداران نهضت بايد افراد ، احزاب و گروه‌ها را بشناسند و آنان را كه به انقلاب و نظام اسلامى معتقد و علاقه‌مند هستند و براى حفظ و تداوم نهضت آمادهء فداكارىاند ، خودى بدانند و حلقه‌هاى اتصال با آنان را زياد كنند و آنان را كه به نظام و انقلاب دل‌بسته نيستند و براى حفظ و تداوم نهضت ، حاضر به فداكارى نيستند ، غير خودى بشمارند و از ايجاد رابطهء ولايى و صميمانه با آنها خوددارى ورزند .\r\nالبته از ديدگاه حكومت ، همهء افراد كشور مادامى كه به قانون نظام پاىبند باشند و از آن تخطى نكرده باشند ، محترم‌اند و بايد حقوق شهروندى آنان رعايت شود و از ديدگاه حكومت « خودى و غير خودى » وجود ندارد ولى مؤمنان و معتقدان به نهضت موظفند روابط خود با افراد و احزاب و گروه‌ها را براساس تولى و تبرى و خودى و غير خودى سامان دهند تا از درافتادن به وادى هولناك ارتجاع در امان باشند و آگاهانه يا ناآگاهانه آلت دست دشمنان واقع نشوند و رهبران و هدايتگران نيز بايد اين خصيصهء مهم حفاظتى را در افراد جامعه قوت ببخشند .\r\n\r\n3 - برخورد با سستى و قصور رهبران\r\nدر هر جامعه‌اى امكان بروز حركت‌هاى ارتجاعى وجود دارد ؛ اما اگر در مبارزه با ارتجاع فقط با عوامل مستقيم و مردمى كه تحت تأثير قرار گرفته‌اند ، برخورد شود و به بررسى سهم احتمالى و غير مستقيم رهبران نهضت در پيدايش حركت ارتجاعى پرداخته نگردد و با آن برخورد نشود ، در مبارزه موفق نخواهيم بود ولى اگر ابتدا رهبران بلندپايهء نهضت مورد توبيخ قرار گيرند و قصور احتمالى آنان مورد بررسى واقع شود و با آن برخورد گردد ، مبارزه قرين توفيق خواهد بود .\r\nپيامبر اسلام اولين و بلندپايه‌ترين رهبر نهضت توحيدى است و ممكن است نهضت توحيدى ايشان ، گرفتار ارتجاع شود و گروندگان به او دوباره به شرك بازگردند يا به مشركان\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nمتمايل شوند از اين رو خداوند در اولين مرحله شخص پيامبر را مخاطب قرار داده و به شدت تهديد مىكند :\r\n« . . . لَئِنْ أَشْرَكْتَ لَيَحْبَطَنَّ عَمَلُكَ وَلَتَكُونَنَّ مِنَ الْخَاسِرِينَ » ( زمر : 65 )\r\nاگر شرك ورزى ، حتما كردارت تباه و مسلّماً از زيان‌كاران خواهى شد .\r\n« وَ لَوْلَا أَن ثَبَّتْنَاكَ لَقَدْ كِدتَّ تَرْكَنُ إِلَيْهِمْ شَيْئاً قَلِيلًا إِذاً لَأَذَقْنَاكَ ضِعْفَ الْحَيوةِ وَ ضِعْفَ الْمَمَاتِ ثُمَّ لَا تَجِدُ لَكَ عَلَيْنَا نَصِيراً » ( اسراء : 74 - 75 )\r\nاگر تو را استوار نمىداشتيم ، قطعاً نزديك بود كمى به سوى آنان متمايل شوى . در آن صورت ، حتماً تو را دو برابر [ در 
  ] زندگى و دو برابر [ پس از 
  ] مرگ [ عذاب 
  ] مىچشانديم . آن گاه در برابر ما براى خود ياورى نمىيافتى .\r\nقرآن با بيان برخورد دقيق و حساب شدهء حضرت موسى با حركت ارتجاعى سامرى و گوساله پرستى قوم در زمان غيبتش ، بهترين روش برخورد با ارتجاع را نشان مىدهد .\r\nحضرت موسى ( ع ) براى گرفتن تورات به ميقات فراخوانده مىشود . هنگام رفتن به ميقات ، برادرش - هارون پيامبر - را به جانشينى برمىگزيند و به او و قوم سفارش‌هاى لازم را مىكند . موعد مراجعت فرا مىرسد ولى خداوند بر مدت ميقات مىافزايد . با رسيدن موعد و مراجعت‌نكردن موسى ( ع ) ، رهبران ارتجاع دست به كار مىشوند و سامرى از طلاهاى قوم گوساله‌اى مىسازد و آن را به عنوان خداى موسى و بنى اسرائيل معرفى مىكند و قوم را به گوساله‌پرستى دعوت مىنمايد . در اين غوغاى ارتجاع ، فريادهاى انذار و هشدار هارون گم مىشود و جز قليلى ، اكثر بنى اسرائيل گوساله‌پرست مىشوند و كثيرى نيز بىتفاوت به نظاره مىنشينند . موسى ( ع ) از طور برمىگردد و با ارتجاع حاكم و تفرقهء بنى اسرائيل مواجه مىشود كه چند دسته شده‌اند :\r\n1 - هارون و قليل ياورانش كه با ارتجاع مخالفت كرده و هشدارهاى لازم را داده‌اند ولى فايده نكرده است .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n2 - سامرى و همدستانش كه رهبرى ارتجاع را به دست گرفته و قوم را به گوساله‌پرستى كشانده‌اند .\r\n3 - كثيرى آدم‌هاى بىتفاوت كه هدايت و ضلالت و ارتجاع و انقلاب برايشان يكسان بوده و هيچ عكس‌العملى نشان نداده‌اند .\r\n4 - اكثرى انسان‌هاى غوغايى و پيرو فتنه كه بدون تأمل و تفكر گوساله‌پرست شده و لشكر سامرى گشته‌اند .\r\n5 - و در جنب اينان گوسالهء طلايى سامرى كه به عنوان خدا مورد تقديس واقع شده است .\r\nحالا موسى ( ع ) چه كند ؟ اول يقهء كدام را بچسبد ؟ آيا ابتدا به سراغ خداى طلايى برود و آن را خرد كند و نابود سازد يا يقهء سامرى و همدستانش را بگيرد و به زمين بزند و كيفر دهد ؟ يا اكثريت گمراه شده و گوساله‌پرست را مذمت كند و لعن گرداند ؟ يا گروه بىتفاوت را توبيخ كند ؟ ابتدا كدام يك از اقدامات مذكور را انجام دهد ؟ موسى يك انقلابى غيرتمند است و از مشاهدهء گوساله‌پرستى بنى اسرائيل چنان خشمگين مىگردد كه بىاختيار الواح مقدس تورات را به كنارى پرت مىكند و . . . ، اما نمىخواهد محكمهء قيامت را در دنيا برقرار سازد و مجرمان را كيفر و نيكوكاران را پاداش دهد ؛ بلكه مىخواهد طورى عمل كند كه مجرمان متنبّه شوند و توبه كنند و هدايت يابند زيرا او هدايتگر است ؛ از اين رو ابتدا هيچ كدام از اقدام‌هاى پيش گفته را ا نجام نمىدهد بلكه بر خلاف انتظار همه به سراغ هارون مىرود و يقهء او را مىچسبد و محاسنش را مىگيرد و به شدت در حضور قوم توبيخ مىكند . با اين كه مىداند و مىبيند كه هارون نه تقصيرى كرده و نه قصورى داشته است .\r\nهارون بر صراط مستقيم توحيد استوار مانده و منحرفان را انذار داده و نهى كرده است و به شدت از آنان بيزار است ولى موسى ( ع ) او را بر كار ناكرده مؤاخذه مىكند تا گناهكاران حساب كار خود را بكشند و آن گاه قوم گمراه را مذمت مىكند و به توبه و جبران خطا فرامىخواند .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nوقتى هارون مقدس و پاك و پيامبر ، دربارهء اين حركت ارتجاعى نامقدس و گناه عظيم چنين توبيخ مىشود ، ديگرانى كه تقصير و قصور دارند چه ؟ ! سرها به گريبان فرو ميرود و در عظمت خطايى كه واقع شده ، تأمل مىكند و آن گاه مقصران و قاصران متنبه مىشوند و از موسى طريق توبه مىجويند و وقتى مأمور مىشوند كه براى پاك شدن از لوث اين گناه عظيم ، شمشير بردارند و به جان هم بيفتند و يكديگر را بكشند ، همگى بدون چون و چرا اين عقاب عظيم را مىپذيرند و خود مجرى آن مىشوند . آن گاه حضرت به سراغ سامرى و گوساله‌اش مىرود و سامرى را طرد مىكند و به عذاب آخرت مژده مىدهد و گوساله‌اش را در آتش سوزانده و خاكسترش را به دريا مىپاشد . « 1 » \r\nبنابراين در مبارزه با حركت‌هاى ارتجاعى اول بايد به بررسى سهم رهبران انقلاب در به وجود آمدن آن حركت نامقدس پرداخت و با قاصران و مقصران احتمالى برخورد كرد و آن گاه به سراغ عاملان ارتجاع رفت و آنان را تنبيه نمود .\r\nبا عنايت به اين راه‌كارها مىتوان با حركات ارتجاعى برخورد كرد و آنها را ناكام گذارد .\r\n\r\n","description":"","footnote":" ( 1 ) - ر . ك : اعراف ( 7 ) ، آيهء 145 - 152 ؛ طه ( 20 ) ، آيهء 83 - 97 ؛ بقره ( 2 ) ، آيهء 54 . ","page_name":" 147 ","page_number":147},
  {"content":"\r\n\r\nپرسش\r\n1 - در آستانهء پيروزى انقلاب ، افراد جامعه نسبت به انقلاب چه موضعى دارند ؟\r\n2 - چرا وقوع حركت‌هاى ارتجاعى بعد از انقلاب‌هاى فكرى و بزرگ حتمى است ؟\r\n3 - عوامل داخلى و خارجى حركت‌هاى ارتجاعى كدامند ؟\r\n4 - چه عواملى باعث پيشرفت حركت‌هاى ارتجاعى مىشود ؟\r\n5 - راه‌كارهاى مبارزه با حركت‌هاى ارتجاعى را نام برده و درباره يكى از آنها توضيح دهيد .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n\r\nدرس دوازدهم : نقش امامان در حفظ دين\r\nپيامبر اسلام ( ص ) از جانب خداوند مأموريت يافت تا دين خاتم را به بشر عرضه كند و آن حضرت در مدت بيست و سه سال دوران رسالت به ايفاى اين وظيفهء خطير همت گماشت و اولين حكومت اسلامى را بنيان گذاشت . آن حضرت همواره نسبت به آيندهء دين و نظام نوپاى اسلامى دغدغه خاطر داشت و دو موضوع بيش از همه خاطر شريف ايشان را به خود مشغول داشته بود : اول « مصونيت اسلام از تحريف » و دوم « جانشينى در امر حكومت » ؛ از اين رو ، رسول خدا ( ص ) دو اقدام اصولى كرد :\r\n\r\n1 - تعيين مفسر رسمى و مرجع دينى\r\nاديان پيشين از خطر تحريف و اختلاف مصون نماندند و متون وحيانى آنها مورد دستبرد و تحريف لفظى قرار گرفت و تفسيرهاى متعدد و متخالف در آنها راه يافت و از همين رهگذر ، پيروان آنها دچار اختلاف و تفرقه شدند و به جان هم افتادند . اما متن وحيانى اسلام - يعنى قرآن - اگرچه از خطر دستبرد و تحريف لفظى مصون ماند ؛ چرا كه خداوند مصونيت آن را براى هميشه تضمين كرده بود « 1 »  ، ولى تضمينى براى در امان ماندن آن از تحريف معنوى و تفرقهء دينى وجود نداشت و پيامبر از آن بيمناك بود و هشدارهاى قرآن\r\n\r\n","description":"","footnote":" ( 1 ) - ر . ك : حجر ( 15 ) ، آيهء 9 . ","page_name":" 149 ","page_number":149},
  {"content":"\r\n\r\nدر اين زمينه « 1 »  را مد نظر داشت . تعيين مرجعى براى تفسير متن وحى و حل اختلاف ، اقدام ضرورى و لازمى بود كه مىتوانست دين را از تحريف معنوى و اختلاف و تفرقه درامان بدارد و آن را حفظ كند و اين مرجع نيز بايد معصوم باشد تا از خطا و اشتباه و تأثير هوا و هوس و عوامل غير الهى درامان بوده ، بتواند مرجع تعيين حق گردد . اگر چه مسأله امامت و جانشينى رسول خدا در امر تبيين و تفسير وحى و حل اختلاف همزمان با ابلاغ رسالت مطرح شده بود « 2 »  ، اما لازم بود پيامبر در روزهاى آخر عمر خويش نيز بر آن تأكيد ورزد و با وضوح بيشترى آن را ابلاغ كند . بيانات بسيارى از رسول خدا ناظر به انجام اين مهم است كه حديث معروف ثقلين از مهم‌ترين آنهاست . رسول خدا در آخرين سفر زيارتى خود به مكه ، دستور داد در همه جا اعلام كنند كه اين آخرين سفر ايشان به مكه است و هر كس مىتواند ، ايشان را در اين سفر همراهى كند . از اين رو در آن سال جمعيت عظيمى با رسول خدا همراه شدند « 3 »  و ايشان در مجمع عمومى حجاج در عرفات به ايراد خطبه پرداخت و در ضمن آن فرمود :\r\n« انّى تارِكٌ فيكُمُ الثِّقْلَيْنِ ما انْ تَمَسَّكْتُمْ بِهِ لَنْ تَضِلُّوا بَعْدى احَدُهُما اعْظَمُ مِنَ الْاخَرِ كِتابَ اللَّهِ عَزَّوَجَلَّ حَبْلٌ مَمْدُودٌ مِنَ السَّماءِ الَى الْارْضِ وَ عِتْرَتى اهْلَ بَيْتى وَ لَنْ يَفْتَرِقا حَتَّى يَرِدا عَلَىَّ الْحَوْضَ فَانْظُرُوا كَيْفَ تَلْحَقُوا بى فيهِما » « 4 » \r\nاى مردم من دو ميراث گرانبها در بين شما مىگذارم ، تا زمانى كه به آن دو تمسّك بجوييد ، از ضلالت در امان هستيد . يكى از اين دو ميراث ، از ديگرى عظيم‌تر است ، [ اولى 
  ] كتاب خدا ، ريسمانى كه از آسمان به زمين امتداد دارد و [ دومى 
  ] خاندانم و اهل بيتم كه از هم جدا نمىشوند تا اينكه سر حوض كوثر بر من وارد شوند ، پس بنگريد با چه عملكردى درباره آن دو به من ملحق مىشويد .\r\n\r\n","description":"","footnote":" ( 1 ) - ر . ك : شورى ( 42 ) ، 13 - 14 ؛ آل عمران ( 3 ) ، 105 ؛ روم ( 30 ) ، آيهء 32 .  ( 2 ) - ر . ك : المراجعات ، شرف الدين ، ص 110 - 140 .  ( 3 ) - همان ، ص 170 .  ( 4 ) - ذخائر العقبى ، محب‌الدين طبرى ، ص 16 ، اين مطلب را رسول خدا در جاهاى مختلف بيان كرده است از جمله در حجة الوداع و در غدير خم . ر . ك : حديث الثقلين ، قوام الدين وشنوى . ","page_name":" 150 ","page_number":150},
  {"content":"\r\n\r\nبيانات فراوان ديگرى از رسول خدا بر مرجعيت علمى امام على ( ع ) دلالت دارد از جمله اين حديث :\r\nعلى باب علم من و تبيين كنندهء وحى براى امتم بعد از من است . « 1 » \r\n\r\n2 - تعيين خليفه و جانشين\r\nدغدغهء ديگر پيامبر ، مسألهء حكومت و تداوم صحيح آن بود . پيامبر نمىتوانست نسبت به سرنوشت حكومت نوپاى اسلامى ، بى توجه باشد . آيات قرآن و رهنمودهاى آن جناب ، تكليف جانشينى را به اجمال روشن كرده بود . به حكم عقل و قرآن و رهنمودهاى پيامبر ( ص ) ، زمام حكومت بايستى در دست صالح‌ترين ، عالم‌ترين و تواناترين فرد براى ادارهء حكومت باشد و مصداق آن نيز روشن بود و پيامبر هم بارها او را معرفى كرده بود . همه مىدانستند كه على بن ابى طالب برتر از ديگران است و هيچ كس از لحاظ علم ، عدالت و تدبير با او قابل مقايسه نيست ؛ ولى منافقانى در جامعه بودند كه به نبوت و رسالت ايمان نداشتند و براى رسيدن به مقام و موقعيت ، اظهار ايمان مىنمودند و براى تصاحب حكومت ، طرح و نقشه‌ها داشتند همچنان كه بسيارى نيز از ترس اظهار ايمان مىكردند و كفر و بغض و كينهء خود نسبت به اسلام و پيامبر و ياران ايشان به خصوص امام على ( ع ) را پنهان مىداشتند . آنان در جنگ‌هاى گذشته از على بن ابىطالب ضربه‌هاى بسيار خورده و كينهء او را در درون پنهان كرده بودند و به هيچ وجه حاضر به پذيرش حكومت اهل بيت و امام على ( ع ) بعد از رسول خدا نبودند . بسيارى نيز گرچه مؤمن بودند و كينه نداشتند ، ولى ايمان آنان به حدى نبود كه آنان را به فداكارى و تحمّل سختىها براى تداوم حاكميت حق وادارد و چنانچه در آينده انحرافى پيش مىآمد ، حاضر به تحمل سختىهاى مبارزه نبودند . پيامبر كه از همهء اين مطالب آگاه بود ، مىديد كه اگر قبل از وفات خودش تكليف جانشينى را معين و قطعى نكند ، مخالفان و دشمنان نخواهند گذاشت بعد از وفات او ،\r\n\r\n","description":"","footnote":" ( 1 ) - حديث الثقلين ، ص 10 . ","page_name":" 151 ","page_number":151},
  {"content":"\r\n\r\nمردم صالح‌ترين فرد را انتخاب كنند و حكومت اسلامى را به انحراف خواهند كشاند .\r\nاز اين رو منتظر زمانى مناسب بود تا على بن ابى طالب را به طور رسمى به‌عنوان جانشين خود در امر حكومت معرفى كند و براى او از مردم بيعت بگيرد و مسأله را حل كند . در روز هجدهم ذى حجه ، هنگام بازگشت از سفر حج ، در محلى به نام غدير خم ، پيامبر از جانب خدا موظف شد مسألهء جانشينى در امر حكومت را ابلاغ كند ؛ از اين رو دستور داد همه گرد آمدند و در آن بيابان خشك و در آن گرماى شديد و آفتاب سوزان خطبه خواند و در پايان فرمود :\r\n« الَسْتُمْ تَعْلَمُونَ انّى اوْلى بِالْمُؤْمِنينَ مِنْ انْفُسِهِمْ ؟ »\r\nآيا قبول داريد كه من به مؤمنان از خود ايشان سزاوارتر و اختياردارترم ؟\r\nهمگى جواب دادند : آرى .\r\nپس دست امام على ( ع ) را گرفت و فرمود :\r\nهر كس من صاحب اختيار او هستم ، پس اين على صاحب اختيار اوست . « 1 » \r\nو بعد همهء حاضران در آن موقف ، اعم از زن و مرد كه تعدادشان بيش از صد هزار نفر بود ، « 2 »  با امام بيعت كردند و به ظاهر تكليف جانشينى معلوم و خيال پيامبر راحت شد .\r\nالبته بعد از آن زمان تا آخرين لحظات حيات نيز ، رسول خدا پيوسته در پى تحكيم اين دو مطلب ( جانشينى در تفسير دين و در امر حكومت ) بود و حتى در آخرين لحظات عمر قلم و دواتى خواست تا چيزى بنويسد كه مردم در صورت عمل به آن ، هرگز گمراه نشوند و آن هم قطعاً چيزى جز اطاعت از قرآن و اهل بيت نبود . متأسفانه بعد از وفات رسول خدا ( ص ) همان گروه‌هاى مذكور نگذاشتند خلافت بر آن مسيرى كه پيامبر معين كرده بود جريان يابد و كودتا كردند و با زور و زر و تزوير از مردم بيعت گرفتند . « 3 » \r\n\r\n","description":"","footnote":" ( 1 ) - المراجعات ، ص 167 ، به نقل از منابع متعدّد اهل سنت .  ( 2 ) - همان ، ص 170 ، گفته‌اند فقط از مدينه حدود صد هزار نفر يا بيشتر با پيامبر بود .  ( 3 ) - تاريخ ، مؤيد آن است كه خلافت ابوبكر به انتخاب مردم نبود ؛ بلكه واقعه‌اى ناگهانى و كودتايى بود و ابوبكر و عمر هر دو به صراحت بر اين مطلب اعتراف كرده‌اند . ر . ك : المراجعات ، ص 229 . ","page_name":" 152 ","page_number":152},
  {"content":"\r\n\r\n\r\nشروع مبارزهء امامان\r\nپس از وفات رسول خدا ( ص ) و انحرافى كه در امر خلافت رخ داد ، امام على ( ع ) اقدامات خود را در دو جهت سامان داد :\r\n1 - تبيين اسلام ناب و ابطال تحريف‌هايى كه در دين ايجاد مىشد . با غصب خلافت ، مرجعيت دينى امام نيز مسكوت گذاشته شد . كم كم افرادى به عنوان عالم و مفسر و فقيه به جامعه معرفى شدند و به طور رسمى وظيفهء تبيين و تفسير دين به آنها واگذار شد و حال آن كه صلاحيّت نداشتند . امام على ( ع ) در دوران خلفا با همهء محدوديتى كه داشت ، سعى در تبيين دين و نفى تحريف‌ها داشت و حاكمان نيز گاهى از سر ناچارى براى تبيين دين به امام متوسل مىشدند . در دوران كوتاه خلافت خويش نيز امام از هر فرصتى براى تبيين اسلام ناب و نفى تحريف‌ها از معارف و احكام قرآن بهره برد و خطبه‌هاى پر محتواى امام ناظر به اين تلاش گستردهء آن حضرت است .\r\n2 - معرفى خود به عنوان تنها كسى كه صلاحيت تصدّى حكومت را دارد . در اين زمينه نيز امام هر چه توانست ، كوتاهى نكرد و در مواقف متعدد صلاحيت منحصر به فرد خود را براى تصدى حكومت اسلامى بيان كرد . بهترين نمونهء اقدامات آن حضرت در اين زمينه ، قسم دادن‌هاى ايشان و اقرار گرفتن از مخاطبان در دوران خلفاست . « 1 » \r\nامام على ( ع ) در طول دوران خلفا به انجام اين دو وظيفه همت گماشت تا اين كه بعد از كشته شدن خليفهء سوم ، جامعهء بيزار از ظلم و ستم و بىعدالتى ، به امام رو آورد و ايشان حجت را بر خود تمام ديد و خلافت را به عهده گرفت . متأسفانه انحرافات بعد از پيامبر ( ص ) ، چنان در عمق روح افراد و لايه‌هاى زيرين اجتماع نفوذ كرده بود و عموم مردم چنان به روش‌هاى غير اسلامى خو گرفته بودند و ذائقه‌ها چنان انحراف يافته بود كه روش عادلانه امام على ( ع ) را هضم نمىكرد و حلاوت قسط و عدل امام در كام‌ها تلخ مىنمود . دشمنان نيز دسيسه‌ها كردند به طورى كه حكومت امام ديرى نينجاميد و با شهادت\r\n\r\n","description":"","footnote":" ( 1 ) - اين مناشده‌ها هم در زمان ابوبكر بود . ( احتجاج ، ص 83 و 117 ) و هم با اهل شوراى شش نفرهء تعيين خليفهء بعد از عمر . ( همان ، ص 132 و 146 ) . ","page_name":" 153 ","page_number":153},
  {"content":"\r\n\r\nامام ، جانشين معصومش - امام حسن مجتبى ( ع ) را نيز يارى نكردند . به طورى كه ايشان مجبور شد با معاويه صلح كند و حكومت را به او واگذارد و خود خانه‌نشين گردد و دو دههء بعد ، برادرش امام حسين ( ع ) نيز به دست جانشين ظالم معاويه - يزيد - مظلومانه به شهادت رسيد .\r\n\r\nمبارزات امامان بعد از حادثهء كربلا\r\nبراى تحليل و بررسى امامان بعد از واقعهء كربلا تا شروع دوران غيبت ، توجه به دو نكته لازم است :\r\n1 - شايد روش مبارزاتى امامان در نگاه اول متفاوت و حتى در مواردى متعارض به نظر برسد ؛ ولى بايد توجه داشت كه اين تفاوت روش از تفاوت شرايط ناشى مىشود . به بيان رهبر معظم انقلاب :\r\nبه جاى اين‌كه بياييم زندگى امام حسن مجتبى را جدا و زندگى امام حسين را جدا و زندگى امام سجاد را جدا تحليل كنيم تا احيانا در دام اين اشتباه خطرناك بيفتيم كه سيرهء اين سه امام ، به خاطر اختلاف ظاهرى ، با هم متخالف و متعارض‌اند ، بايد يك انسانى را فرض كنيم كه 250 سال عمر كرده و در سال يازدهم هجرت قدم در يك راهى گذاشته و تا سال 260 هجرى اين راه را طى كرده است . هر انسانى كه از عقل و حكمت برخوردار باشد - ولو نه از عصمت - در يك حركت بلند مدت ، تاكتيك‌ها و اختيارهاى موضعى خواهد داشت . گاهى ممكن است لازم بداند تند حركت كند و گاهى كند و گاهى حتى ممكن است به عقب‌نشينى حكيمانه دست بزند اما همان عقب‌نشينى هم از نظر كسانى كه علم و حكمت و هدفدارى او را مىدانند ، يك حركت به جلو محسوب مىشود . « 1 » \r\nمبارزهء امامان ، مبارزه‌اى جامع و هدفدار بود ؛ بدين معنا كه هم مبارزهء علمى و كلامى بود كه در ردّ مكتب‌هاى كلامى و فقهى حاكم و مورد تأييد حكومت‌ها ، ارائه شده بود ،\r\n\r\n","description":"","footnote":" ( 1 ) - عنصر مبارزه در زندگى ائمه ( ع ) ، ص 8 . ","page_name":" 154 ","page_number":154},
  {"content":"\r\n\r\nهم رنگ و بوى مبارزهء مسلحانه داشت « 1 »  و هم داعيهء امامت و رهبرى ؛ از اين رو حكومت‌ها از مبارزات امامان و حشت بيشترى داشتند و با آن با شدت بيشترى برخورد مىكردند .\r\nمبارزات كلامى امامان براى منهدم ساختن فرهنگ حاكم و ارائهء فرهنگ جايگزين بود تا جامعه به بىبنيانى فرهنگ حاكم واقف گردد و در پى هدم آن و جايگزين كردن فرهنگ امامت برآيد و در ضمنِ آن ، امامان ياران خود را براى مبارزهء مسلحانه آماده مىكردند تا اگر زمينه ايجاد شد ، حكومت جور را ساقط كنند و حاكميت صالحان را تحقق بخشند .\r\nمقام معظم رهبرى مىفرمايد :\r\nهمهء كارهاى امامان ( ع ) غير از آن كارهاى معنوى و روحى كه مربوط به اعلاء و تكميل نفس يك انسان و قرب او به خداست ، بَيْنَهُ و بَيْن رَبِّهِ - يعنى درس ، حديث ، علم ، كلام ، محاجّه با خصوم علمى يا خصوم سياسى ، تأييد و حمايت يك گروه ، ردّ يك گروه و غير ذلك ، همه در اين جهت است ، براى اين است كه حكومت اسلامى را تشكيل بدهند . « 2 » \r\nاين مطلب براى آنان كه اندكى تأمل مىكردند - از موافق و مخالف - ظاهر بود ؛ از اين رو بسيارى از شيعيان اين معنا را دريافته و منتظر پيروزى و حاكميت امامان بودند . به عنوان نمونه :\r\nمنزل امام باقر ( ع ) پر از جمعيت بود . پيرمردى آمد كه به عصايى تَكيه داده بود . سلام و اظهار محبت كرد و كنار حضرت نشست و گفت : به‌خدا قسم من شما و محبان شما را دوست دارم آن هم نه به طمع دنيا ، و از دشمنان شما متنفّر و بيزار هستم آن هم نه به‌خاطر دشمنى شخصى با آنها و به خدا قسم آنچه را حلال بدانيد ، حلال و آنچه را حرام بدانيد ، حرام مىدانم و منتظر امر و حكومت شما هستم . فدايت شوم ، آيا اميد دارى من دولت شما را ببينم ؟\r\n\r\n","description":"","footnote":" ( 1 ) - تذكر اين نكته لازم است كه بعد از واقعهء كربلا ، در حركت امامان مبارزهء مسلحانه چندان نمود ندارد ؛ ولى از مبارزات مسلحانه‌اى كه در راستاى امر به معروف و نهى از منكر و ساقط كردن حكومت ظلم و تحقق حكومت عدل بود ، حمايت مىكردند .  ( 2 ) - عنصر مبارزه در زندگى ائمه ( ع ) ، ص 8 . ","page_name":" 155 ","page_number":155},
  {"content":"\r\n\r\nامام پير مرد را به نزد خود فراخواند و فرمود : اى پيرمرد ، مردى از پدرم همين سؤال را كرد و پدرم به او جواب داد : اگر بر اين انتظار بميرى ، بر رسول خدا و على بن ابيطالب و حسن و حسين ( ع ) وارد مىشوى و دلت خنك و چشمت روشن مىگردد و ملائكهء مكرم با رَوْح و ريحان به استقبالت مىآيند و اگر زنده مانى نيز با ديدن حكومت ما چشمت روشن مىگردد . « 1 » \r\nاين حديث ظهور دارد كه حركت امامان هدفدار بوده ، آنان درصدد تشكيل حكومت اسلامى و به عهده گرفتن زمام امور بوده‌اند به طورى كه گاهى اصحاب نزديك امام از رفتار و گفتار آنان چنين برداشت مىكرده‌اند كه پيروزى آنان به همين زودى خواهد بود . « 2 » \r\nدشمنان امام نيز به وضوح اين هدف را در رفتار و مبارزات امامان مىديدند و از اين رو خليفه را به وجود رقيب هشدار مىدادند . « 3 »  خود خليفه نيز اين مطلب را مىفهميد و حتى امامان در فرازهايى از مبارزه از علنى شدن اين هدف نيز ابا نداشتند . به عنوان مثال ، هارون از امام موسى بن جعفر خواست تا حدود فدك را معين كند و آن را پس بگيرد . امام كاظم ( ع ) فرمود كه اگر حدود آن را معين كند ، هارون آن را پس نخواهد داد و بعد چهار مرز حكومت اسلامى را به عنوان حدود فدك معرفى كرد و هارون با شنيدن سخن امام ، رنگ از چهره‌اش پريد و فهميد كه منظور امام ، حكومت و خلافت است . « 4 » \r\nمأمون نقل مىكند كه وقتى پدرم به مدينه رفت ، موسى بن جعفر بر پدرم وارد شد و پدرم به احترام ايشان برخاست و به استقبال آمد و او را تا نزديك بساط خود سوار بر مركب جلو برد و با احترام پياده كرد و بر بساط نشاند و با هم به نجوا پرداختند و موسى بن جعفر از فقر و تنگى معيشت خود و عائله‌اش سخن گفت . آن‌گاه پدرم به همهء حاضران صله‌هاى از پنج هزار دينار به بالا داد ولى با وجود شنيدن شكايت موسى بن جعفر از تنگى معيشت و وعدهء صلهء پنجاه هزار درهمى ، به ايشان فقط دويست دينار داد . از پدرم علت اين كار را\r\n\r\n","description":"","footnote":" ( 1 ) - بحارالانوار ، ج 46 ، ص 362 . مشابه همين بشارت را امام صادق ( ع ) به شيعيانش مىدهد . « عنصر مبارزه ، ص 44 به نقل از نورالثقلين » .  ( 2 ) - عنصر مبارزه در زندگى ائمه ( ع ) ، ص 49 .  ( 3 ) - بحارالانوار ، ج 48 ، ص 239 .  ( 4 ) - همان ، ص 145 . ","page_name":" 156 ","page_number":156},
  {"content":"\r\n\r\nپرسيدم و او گفت : اگر مبلغى را كه به گردن گرفتم و وعده دادم به او بدهم ، اطمينان ندارم كه اندكى بعد با صد هزار شمشير زن به جان من نيفتد ! « 1 » \r\nسير مبارزاتى امامان پس از امام سجاد ( ع ) همچنان ادامه داشت و هر دوره نسبت به دورهء پيشين اميدوار كننده‌تر بود و به پيروزى نزديك‌تر مىشد ؛ گرچه پس از شهادت امام رضا ( ع ) ، عرصه بر ديگر امامان تنگ شد و با اينكه شيعيان فراوان بودند و توان مالى و اقتدار اجتماعى خوبى هم داشتند ، رهبرى شيعه در سختى و محنت بود و امامان تحت نظر مستقيم خلفا و محصور بودند و به مرور سخت‌گيرىها بيشتر مىشد تا اين كه دوران غيبت فرا رسيد .\r\n\r\n","description":"","footnote":" ( 1 ) - عنصر مبارزه در زندگى ائمه ( ع ) ، ص 39 . ","page_name":" 157 ","page_number":157},
  {"content":"\r\n\r\nپرسش\r\n1 - پيامبر ( ص ) براى حفظ دين از خطر تحريف ، چه اقدامى كرد ؟\r\n2 - مبارزات و اقدامات امام على ( ع ) پيرامون كدام محورها بود ؟\r\n3 - نگاه كلى به سيرهء امامان بايد چگونه باشد تا از سوء برداشت در امان باشيم ؟\r\n4 - تفاوت مبارزات كلامى - سياسى امامان با ديگر مبارزات زمانشان را توضيح دهيد .\r\n5 - چرا تعيين حدود فدك بر هارون بسيار گران آمد ؟\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nدرس سيزدهم : نقش علما در عصر انتظار\r\nپيش از ورود به بحث لازم است قلمرو موضوع مشخّص شود . منظور از علما در اين عنوان ، عالمان دينى يعنى فقها هستند و منظور از پاسدارى ، اعمّ از احيا ، حفظ ، نشر و گسترش معارف دينى و ستيز در برابر تجاوزگران به حريم دين است . مراد از دين نيز مجموعهء معارف و اعتقادات ، اخلاقيّات و امور تربيتى و احكام و مسائل عملى است كه از آن به قوانين و مقرّرات موضوعه يا به اصطلاح فقها « فقه » تعبير مىشود .\r\nبستر بحث از نظر زمانى ، عصر انتظار يعنى از زمان غيبت صغرى ( 260 هجرى قمرى ) است ، چون عصر قبل از غيبت صغرى ، عصر حضور ائمّه ( ع ) است و در عصر حضور گر چه فقها و عالمان دينى بودند ، ليكن به علّت حضور امامان ( ع ) تحت‌الشّعاع قرار داشتند ؛ بدين معنا كه مرجعيّت آنان در صورت دسترسى نداشتن مردم به ائمّه ( ع ) بوده است و مردم در حدّ امكان سعى مىكردند به منبع و مرجع اصلى مراجعه كنند . خود فقها نيز مشكلات و مسائل خود را تا حدّ مقدور با آن بزرگواران در ميان مىگذاشتند .\r\n\r\nجايگاه عالمان دينى\r\nعالمان دينى به لحاظ دانشى كه مىاندوزند و نيز به سبب رابطهء ولايى با پيشوايان معصوم و رسالت و مسؤوليّت خطير پاسدارى ، آگاهىبخشى و تربيتى كه دارند در شريعت از رتبت و جايگاه بلندى برخوردارند كه از دو منظر بدان اشاره مىشود .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n\r\nالف - منظر آيات\r\n1 - « وَ جَعَلْنا بَيْنَهُمْ وَ بَيْنَ الْقُرَى الَّتى بارَكْنا فيها قُرًى ظاهِرَةً وَ قَدَّرْنا فيهَا السَّيْرَ سيرُوا فيها لَيالِىَ وَ ايّاماً آمِنِينَ » ( سبأ : 18 )\r\nو ميان ايشان ( مردم ) و آبادىهاى بركت يافته ، آبادىهاى آشكارا قرار داديم و سير در آن‌ها را حتم و معيّن‌كرديم ( و به آنهاگفتيم : ) شب‌ها و روزها در اين آبادىها با ايمنى ( كامل ) سفركنيد !\r\nدر چندين روايت « 1 »  ، امامان ( ع ) « قراى ظاهره » را دانشمندان و عالمان دينى دانسته‌اند كه ميان مردم و « قراى مباركه » يعنى معصومين ( ع ) قرار دارند و مردمان را با ارشادها و راهنمايىهاى خويش به « قراى مباركه » مىرسانند و مردم از حركت در اين مسير در هر شرايطى احساس امنيّت مىكنند .\r\n2 - « فَلَوْلا نَفَرَ مِنْ كُلِّ فِرْقَةٍ مِنْهُمْ طائِفَةٌ لَيَتَفَقَّهُوا فِى الدّينِ وَ لِيُنْذِرُوا قَوْمَهُمْ اذا رَجَعُوا الَيْهِمْ لَعَلَّهُمْ يَحْذَرُونَ » ( توبه : 122 )\r\nچرا از هر گروهى از آنان ( مؤمنان ) طايفه‌اى كوچ نمىكند تا در دين ( و معارف و احكام اسلام ) آگاهى يابند و به هنگام بازگشت به سوى قوم خود آنها را بيم دهند ؟ ! شايد ( از مخالفت فرمان پروردگار ) بترسند و خوددارى كنند .\r\nمنظور از تفقّه در دين ، فراگيرى همهء معارف و احكام اسلام ، اعم از اصول و فروع است .\r\nبنابراين آيهء ياد شده دليل روشنى است بر اين كه همواره گروهى از مسلمانان به‌عنوان انجام يك واجب كفايى بايد به تحصيل علم و دانش در زمينهء تمام مسائل اسلامى بپردازند و پس از فراغت از تحصيل به ارشاد و هدايت مردم همّت گمارند .\r\n\r\nب - منظر روايات :\r\n1 - « تَفَقَّهْ فِى الدّينِ فَانَّ الْفُقَهاءَ وَرَثَةُ الْانْبِياءِ » « 2 » \r\nدر دين تفقّه كن ! زيرا فقيهان ، وارثان پيامبرانند .\r\n\r\n","description":"","footnote":" ( 1 ) - ر . ك : تفسير برهان ، ج 3 ، ص 347 - 348 .  ( 2 ) - عوالى اللئالى ، ابن ابى جمهور ، ج 4 ، ص 60 . ","page_name":" 160 ","page_number":160},
  {"content":"\r\n\r\nدر اين روايت ، حضرت على ( ع ) ضمن دستور به تفقّه در دين ، فقها را وارثان انبيا معرفى كرده است .\r\n2 - « امَّا الْحَوادِثُ الْواقِعَةُ فَارْجِعُوا فيها الى رُواةِ حَديثِنا فَانَّهُمْ حُجَّتى عَلَيْكُمْ وَ انَا حُجَّةُ اللَّهِ عَلَيْهِمْ » « 1 » \r\nدر حوادث و رخدادهايى كه پيش مىآيد به راويان احاديث ما رجوع كنيد كه آنان حجّت من بر شما هستند و من حجّت خدا بر آنان مىباشم .\r\nدر اين توقيع شريف ، حضرت حجّت ( عج ) تكليف شيعيان را در عصر غيبت مشخص كرده و آنان را در رخدادهاى اجتماعى به راويان احاديث كه همان فقها هستند ارجاع داده است و در فلسفهء دستور خود تأكيد كرده كه فقها حجّت آن حضرت در ميان مردم و وى حجّت خدا بر آنان است .\r\n\r\nرسالت‌ها و ويژگىها\r\nعالمان دينى در سمت جانشينى پيامبر ( ص ) و امامان معصوم ( ع ) از آغاز غيبت صغراى دوازدهمين امام تا كنون با تحمّل رنج‌ها و سختىهاى « تفقّه در دين » و نيل به مقام اجتهاد و نيز برقرارى رابطه معنوى و پيوند ولايى با امام زمان خويش و تخلّق به اخلاق رسول‌اللّه ( ص ) و الگوگيرى از خطّ مشى عملى و زندگى زاهدانه و مجاهدانه امير مؤمنان ( ع ) ، توانسته‌اند پاسداران امين و مخلصى براى اسلام عزيز ، تكيه‌گاه مورد اعتمادى براى پيروان مكتب اهل بيت ( ع ) و پيشگامان جهاد و مبارزه با ستمگران ، طاغوت‌ها و تجاوزگران به حريم اسلام و مرزهاى مسلمانان در عرصه‌هاى فكرى و فرهنگى ، بلكه نظامى باشند . بخشى از رسالت‌ها و ويژگىهاى عالمان دينى از اين قرارند :\r\n\r\n1 - مرزبانى از عقيدهء اسلامى\r\nدشمنان عقيده و انديشهء اسلامى همواره - به صورت فردى و گروهى - مىكوشيدند\r\n\r\n","description":"","footnote":" ( 1 ) - وسائل الشيعه ، ج 18 ، ص 101 . ","page_name":" 161 ","page_number":161},
  {"content":"\r\n\r\nافكار و اذهان مردم را از اعتقادات و معارف حقّهء دين ، تهى كنند . اين تلاش در دوران غيبت ، ابعاد گسترده‌ترى پيدا كرد . فقهاى اسلام ، شاخص‌ترين قشرى بودند كه در سنگر هدايت و ارشاد و تعليم و تربيت به مرزبانى عقيدهء اسلامى همّت گماردند و در هر عصرى با استفاده از جايگاه وعظ و خطابه ، نوشتن كتاب‌هاى ارزنده ، تشكيل حوزه‌هاى بزرگ علمى و درسى و بحث و مناظره با سران مخالفان و مكاتب الحادى ، جوامع اسلامى و تشنگان حقيقت را از چشمه‌سارهاى قرآن و سنّت معصومين ( ع ) سيراب نموده ، شياطين انس و رهزنان ايمان و عقيدهء مسلمانان را از دستيابى به اهداف شوم خود مأيوس مىكردند . امام عسكرى ( ع ) در اين زمينه از قول امام صادق ( ع ) مىفرمايد :\r\nعلماى شيعيان ما مرزبانان مرزى هستند كه شيطان و لشكريانش از آنجا قصد هجوم دارند .\r\nآنان شياطين را از يورش به حريم شيعيان ما باز مىدارند و نمىگذارند او و پيروان معاندش بر پيروان ما مسلّط شوند . « 1 » \r\nو نيز در روايتى ديگر از زبان پدرش امام هادى ( ع ) فرمود :\r\nاگر بعد از غيبت قائم ما عالمانى نباشند كه از دين حمايت كنند و مردم را به سوى قائم ما فراخوانند و شيعيان ناتوان را از وقوع در دام‌هاى شيطان و پيروان سركش او برهانند ، كسى باقى نمىماند مگر آن كه از دين خدا برمىگردد . ليكن عالمان دينى زمام دل‌هاى شيعيان ضعيف را در دست مىگيرند و همچون سكّانداران كشتى ، آنان را از خطرات و تهديدها نجات مىدهند . آنان بهترين انسان‌ها در پيشگاه خداوند هستند . « 2 » \r\nامام خمينى ( ره ) در مقام بيان اين نقش عالمان دينى مىفرمايد :\r\nترديدى نيست كه حوزه‌هاى علميّه و علماى متعهّد در طول تاريخ اسلام و تشيّع ، مهم‌ترين پايگاه اسلام در برابر حملات ، انحرافات و كجروىها بوده‌اند . علماى بزرگ اسلام در همهء عمر خود ، تلاش نموده‌اند تا مسائل حلال و حرام الهى را بدون دخل و تصرف ، ترويج نمايند . « 3 » \r\n\r\n","description":"","footnote":" ( 1 ) - بحارالانوار ، ج 2 ، ص 5 .  ( 2 ) - همان ، ص 6 .  ( 3 ) - صحيفهء نور ، ج 21 ، ص 88 . ","page_name":" 162 ","page_number":162},
  {"content":"\r\n\r\n\r\n2 - حفظ و گسترش علوم اسلامى\r\nآنچه از علوم اسلامى - اعمّ از فقه ، تفسير ، كلام ، فلسفه ، اخلاق و . . . - هم اكنون در اختيار ما است ، حاصل تلاش‌ها و مجاهدت‌هاى انديشمندان دينى در حوزه معرفت دينى است .\r\nعالمان دينى در اين سنگر در دو محور ايفاى نقش كردند . نخست ، مسائل علوم اسلامى را از سرچشمه‌هاى اصيل آن - قرآن و سنّت - بدون دخل و تصرف ، استخراج و تنظيم و سازماندهى موضوعى كردند و ديگر ، در حفظ و نگاهبانى از اصول و فروع آن از دستبرد تحريف‌گران و تفسير به رأى كنندگان - كه همواره مىكوشيدند نظرات فردى يا حزبى خود را به عنوان نظرات دينى در جامعهء اسلامى عرضه كنند - نهايت سعى خود را به كار گرفتند .\r\nبنيانگذار جمهورى اسلامى ايران در اين زمينه مىفرمايد :\r\nاگر فقهاى عزيز نبودند معلوم نبود امروز چه علومى به عنوان علوم قرآن و اسلام و اهل‌بيت ( ع ) به خورد توده‌ها داده بودند . جمع‌آورى و نگهدارى علوم قرآن و آثار و احاديث پيامبر بزرگوار و سنّت و سيرهء معصومين ( ع ) و ثبت و تبويب و تنقيح آنها در شرايطى كه امكانات ، بسيار كم بوده است و سلاطين و ستمگران در محو آثار رسالت ، همهء امكانات خود را به كار مىگرفتند ، كار آسانى نبوده است كه بحمداللّه امروز نتيجهء آن زحمات را در آثار و كتب با بركتى همچون كتب اربعه « 1 »  و كتاب‌هاى ديگر متقدّمين و متأخّرين - از فقه و فلسفه ، رياضيات و نجوم و اصول و كلام و حديث و رجال و تفسير و ادب و عرفان و لغت و تمامى رشته‌هاى متنوّع علوم - مشاهده مىكنيم . « 2 » \r\n\r\n3 - تكيه‌گاه محرومان\r\nبيشتر عالمان دينى همچون سلف صالح خويش ؛ پيامبران و رهبران الهى از ميان قشرهاى متوسّط و محروم جامعه برخاسته و خود ، زندگى ساده‌اى داشته‌اند ؛ از اين رو ، با درد\r\n\r\n","description":"","footnote":" ( 1 ) - كافى ، استبصار ، من لا يحضره الفقيه و تهذيب .  ( 2 ) - صحيفهء نور ، ج 21 ، ص 88 . ","page_name":" 163 ","page_number":163},
  {"content":"\r\n\r\nدردمندان آشنا بودند و محروميّت‌ها و مشكلات آنان را به صورت عينى لمس كرده ، همواره پشتيبان و تكيه‌گاه محرومان و مستضعفان بوده‌اند .\r\nتاريخ مبارزات شيعه گواه اين واقعيّت است كه فقهاى گرانقدر ، همواره در كنار مردم مسلمان ، طعم فقر و تنگدستى ، زندان و شكنجه و اسارت را چشيده و در عرصه‌هاى خون و شهادت ، الگوهاى صادقى براى مردم بوده‌اند .\r\nصدها سال است كه روحانيّت اسلام ، تكيه‌گاه محرومان بوده است . هميشه مستضعفان از كوثر زلال معرفت فقهاى بزرگوار ، سيراب شده‌اند . از مجاهدات علمى و فرهنگى آنان - كه به حقّ ، از جهاتى افضلِ از دِماء شهيدان است - كه بگذريم ، آنان در هر عصرى از اعصار براى دفاع از مقدّسات دينى و ميهنى خود ، مرارت‌ها و تلخىهايى متحمّل شده‌اند و همراه با تحمّل اسارت‌ها و تبعيدها ، زندان‌ها و اذيّت‌ها و آزارها و زخم زبان‌ها ، شهداى گرانقدرى را به پيشگاه مقدّس حقّ ، تقديم نموده‌اند . « 1 » \r\nدر شرح حال صاحب معالم ، فرزند شهيد ثانى نوشته‌اند : وى فقط به خاطر همگون بودن با تنگدستان و مستمندان و تسلّى آنان و عدم تشبّه به ثروتمندان ، هرگز قوت بيش از يك هفته يا يك ماه را نمىاندوخت . « 2 » \r\nاز زبان اطرافيان امام خمينى ( ره ) نقل شده است :\r\nهواى نجف بسيار گرم بود . بعضى از اوقات نزديك به 50 درجه مىرسيد . روزى با چند نفر از برادران خدمت امام رسيديم و گفتيم : آقا ! اين گرما شديد است و شما هم پيرمرد . چون هواى كوفه بهتر است و مردم به آنجا مىروند ، شما هم به آنجا برويد . امام در جواب فرمود : من چطور براى هواى خوب به كوفه بروم در صورتى كه برادران من در ايران در زندان به سر مىبرند . « 3 » \r\n\r\n","description":"","footnote":" ( 1 ) - صحيفهء نور ، ج 21 ، ص 89 .  ( 2 ) - سيماى فرزانگان ، ج 3 ، ص 453 .  ( 3 ) - همان ، ص 449 . ","page_name":" 164 ","page_number":164},
  {"content":"\r\n\r\nهنگامى كه امام در حومهء پاريس به سر مىبردند و در ايران نفت كمياب شد و مردم از نظر گرم كردن خانه‌هاى خود در فشار بودند ، امام فرمود : من براى همدردى با ملّت ايران اتاق خود را سرد نگاه مىدارم . « 1 » \r\n\r\n4 - ساده‌زيستى\r\nساده‌زيستى و زهد و پرهيز از زرق و برق و تجمّلات و جلوه‌هاى دنيوى از بارزترين ويژگىهاى پيشواى دينى است . شايد بتوان گفت يكى از عوامل مهمّ جذب مردم به دين مقدّس اسلام ، بىپيرايگى رسول خدا ( ص ) و رويگردانى وى از دنيا بوده است . امير مؤمنان ( ع ) در وصف وى مىفرمايد :\r\nروى زمين مىنشست و به دست خود پاىافزار خويش و جامه‌اش را وصله مىزد و بر خرِ بىپالان سوار مىشد و ديگرى را بر ترك خود سوار مىكرد . پرده‌اى بر در خانهء او آويخته بود كه تصويرهايى داشت . يكى از زنان خويش را گفت : اين پرده را از من پنهان كن كه هرگاه بدان مىنگرم ، دنيا و زيورهاى آن را به ياد مىآورم . « 2 » \r\nچنين زيست كه توانست جهانى را دگرگون كند و قلب‌ها را به تسخير خود درآورد و پيامش به جان‌هاى انسان‌هاى شيفته بنشيند و دل‌هاى سخت و بىعاطفه را نرم و لطيف سازد .\r\nمعصومان ( ع ) نيز زندگى فوق‌العاده ساده‌اى داشتند و تاريخ پر است از رويدادهاى مؤيّد اين مطلب . امير مؤمنان ( ع ) گهگاه در نامه‌ها و خطبه‌هاى خويش به زندگى سادهء خود اشاره كرده ، مىفرمايد :\r\n« وَاللَّهِ لَقَدْ رَقَعْتُ مِدْرَعَتى هذِهِ حَتَّى اسْتَحْيَيْتُ مِنْ راقِعِها وَ لَقَدْ قالَ لى قائِلٌ الا تَنْبِذُها عَنْكَ ؟ فَقُلْتُ : اغْرُبْ عَنّى فَعِنْدَ الصَّباحِ يَحْمَدُ الْقَوْمُ السُّرى « 3 »  . »\r\n\r\n","description":"","footnote":" ( 1 ) - همان ، ص 450 .  ( 2 ) - نهج‌البلاغه ، صبحى صالح ، خ 160 .  ( 3 ) - همان . ","page_name":" 165 ","page_number":165},
  {"content":"\r\n\r\nبه خدا سوگند ، اين جامهء پشمين خود را چندان پينه كردم كه از پينه كننده ، شرمسارى بردم .\r\nيكى به من گفت : آن را دور نمىافكنى ؟ ! گفتم از من دور شو ، كه بامدادان ، مردم ، شبروان را مىستايند .\r\nزهد و ساده‌زيستى پيشوايان معصوم ( ع ) به وارثان و راويان احاديث آنان ، يعنى عالمان دينى به ارث رسيده است . به عنوان نمونه :\r\nملا صدرا مىگفت : چون بخشى از گناهان ، نتيجهء پرخورى و شكم پرورى است ، بايد در صرف غذا امساك كرد و همواره اين شعر سعدى را مىخواند :\r\n اندرون از طعام خالى دار * تا در آن ، نور معرفت بينى \r\nملا صدرا در شبانه روز يك وعده غذا مىخورد و غذايش فرقى با غذاى طلّاب نداشت و در فصل تابستان به صرف مقدارى ميوه اكتفا مىنمود . او با آن كه از بزرگ‌ترين علماى عصر خود بود ، با سادگى زيست مىكرد . هر كس كارى با او داشت مىتوانست در هر ساعتى از ساعات روز بدون واسطه او را ببيند و مشكلش را با وى در ميان بگذارد . « 1 » \r\nزهد وحيد بهبهانى به اندازه‌اى بود كه لباس‌هايش كرباس و تابدار ( قماشى است كه نخش را تاب داده ، بافند ) بود و غالب آنها را همسرش مهيّا مىكرد . در مدّت عمر به جمع زخارف دنيوى توجه نداشت . كناره‌گيرى از زراندوزان ، شيوهء او بود و مصاحبت با مستمندان را خوش داشت . « 2 » \r\nشيخ انصارى ، آن مرجع كلّ فى الكلّ شيعه آن روزى كه مىميرد با آن روزى كه به صورت يك طلبهء فقير دزفولى وارد نجف شده فرقى نكرده است . وقتى كه خانهء او را نگاه مىكنند ، مىبينند مثل فقيرترين مردم زندگى مىكند .\r\nدارايى شيخ هنگام درگذشت او ، معادل 17 تومان پول ايرانى بود كه همان مقدار هم مقروض بود . بازماندگانش قدرت قيام به لوازم معمولى اقامهء عزا نداشتند و يكى از ثروتمندان ، شش شبانه روز به تمام مراسم و لوازم مجلس ختم و ترحيم او قيام كرد . « 3 » \r\n\r\n","description":"","footnote":" ( 1 ) - سيماى فرزانگان ، ج 3 ، ص 453 .  ( 2 ) - همان ، ص 454 .  ( 3 ) - همان ، ص 457 - 458 . ","page_name":" 166 ","page_number":166},
  {"content":"\r\n\r\nاوائلى كه امام [ خمينى ( ره ) 
  ] به نجف آمدند حاضر نمىشدند در منزل ، كولر باشد تا اين كه يكى از برادران اصرار كرد و گفت : آقا ! در اين هواى گرم ، زندگى بدون كولر ممكن نيست ، مردم گرمشان مىشود و امام حاضر شدند كولر خريدارى شود . همچنين با هزار مكافات حاضر شدند كه براى منزل چند پتو بخريم . « 1 » \r\n\r\n5 - پرچمدارى جهاد و شهادت\r\nدشمنان اسلام بارها براى محو و نابودى اين آيين آسمانى دست به انواع توطئه‌هاى فرهنگى ، سياسى و اقتصادى زده‌اند ، اما هر بار نخستين قشرى كه در برابر آنها قد برافراشته و از اسلام حمايت كرده‌اند فقها و عالمان دينى بوده‌اند . رهبرى نهضت‌هاى حق‌طلبانهء شيعى در طول تاريخ اسلام ، از قيام عليه سامانيان گرفته « 2 »  تا نهضت تنباكو و قيام پانزده خرداد ، با فقهاى بزرگ بوده است .\r\nكمتر رخداد مهمّى در تاريخ شيعه مىتوان يافت كه بدون حادثهء خونين تمام شده باشد و در اين راه بجز افراد با ايمان و سربازان با حميّت ، علماى بزرگى جان خويش را تقديم كرده‌اند .\r\nعالمان شيعه در اثر تعليمات پيشوايان دينى ، با حضور در عرصه‌هاى جهاد و ستيز با ستمگران و طاغوت‌هاى زمان خويش ، منشور « شهداى فضيلت » را رقم زدند و لازم بود اين منشور ، جمع‌آورى و مكتوب گردد تا آن كه علّامهء امينى بخشى از آن را در كتابى تحت عنوان « شهداء الفضيلة » گرد آورد و در آن ، شرح حال 130 تن از برجسته‌ترين عالمان شهيد شيعه را نوشت .\r\nكتاب « شهداء الفضيله » بر اين پندار پوچ كه علماى شيعه تا ديروز خواب بوده‌اند و بىخبر از مصالح توده‌ها با سلاطين و جائران زمان خويش سازش كرده‌اند ، مهر ابطال زدو نمودارى از آن همه تلاش‌ها ، درگيرىها ، مبارزه‌ها و شهادت‌ها را ترسيم كرد . البتّه\r\n\r\n","description":"","footnote":" ( 1 ) - همان ، ص 450 .  ( 2 ) - اشاره به قيام ابو محمّد اطروش از فقهاى بزرگ اسلام در قرن چهارم است ( ر . ك : شهيدان راه فضيلت ، ص 24 ) . ","page_name":" 167 ","page_number":167},
  {"content":"\r\n\r\nكتاب‌هاى فراوان ديگرى پيرامون مجاهدت‌هاى عالمان دينى و نهضت‌هاى شيعى همچون سيد جمال الدين اسدآبادى ، نهضت تنباكو ، جنبش مشروطيّت ، انقلاب عراق و بيرون راندن انگليسىها از آن كشور ، مبارزات علماى ايران با رضا خان ، ملّى شدن صنعت نفت ، مبارزات شيخ محمد خيابانى و بالاخره انقلاب اسلامى ايران به رهبرى امام خمينى و ياران روحانى شهيد آن گرامى ، نوشته شده كه تا اندازه‌اى كوشش‌هاى علماى شيعه در راه آزادى ملّت‌ها و تحقق آرمان‌هاى الهى را روشن كرده است .\r\nدر هر نهضت و انقلاب الهى و مردمى ، علماى اسلام اوّلين كسانى بوده‌اندكه بر تارك جبينشان ، خون و شهادت ، نقش بسته است . كدام انقلاب مردمى - اسلامى را سراغ كنيم كه در آن ، حوزه و روحانيّت ، پيش كسوت شهادت نبوده‌اند و بر بالاى دار نرفته‌اند و اجساد مطهّرشان بر سنگفرش‌هاى حوادث خونين به شهادت نايستاده است ؟\r\nدر 15 خرداد و در حوادث قبل و بعد از پيروزى ، شهداى اوّلين ، از كدام قشر بوده‌اند ؟ خدا را سپاس مىگذاريم كه از ديوارهاى فيضيّه گرفته تا سلّول‌هاى مخوف و انفرادى رژيم شاه و از كوچه و خيابان تا مسجد و محراب امامت جمعه و جماعات و از دفاتر كار و محلّ خدمت تا خطوط مقدّم جبهه‌ها و ميادين مين ، خون پاك شهداى حوزه و روحانيّت ، افق فقاهت را گلگون كرده است . « 1 » \r\nمجتهدان بزرگى چون سيد محمّد مجاهد ، فرزند صاحب رياض و ملّا احمد نراقى در جبههء جنگ عليه دولت اشغالگر روس ، آيةاللّه محمدتقى شيرازى ، معروف به ميرزاى دوّم ، آيةاللّه كاشانى ، سيد محمّد سعيد حبوبى و آيةاللّه حكيم در جبههء نبرد عليه انگليس تجاوز كار ، شركت جسته‌اند ، همچنين افرادى مانند آيةاللّه سيد ابوالحسن اصفهانى ، آيةاللّه ميرزاى نائينى و مرحوم شهرستانى از عراق به ايران تبعيد شده و شخصيّت‌هايى مانند آيةاللّه سيد محمّدتقى خوانسارى به اسارت و زندان رفته‌اند . « 2 » \r\n\r\n","description":"","footnote":" ( 1 ) - صحيفهء نور ، ج 21 ، ص 89 .  ( 2 ) - سيماى فرزانگان ، ج 3 ، ص 473 . ","page_name":" 168 ","page_number":168},
  {"content":"\r\n\r\n\r\nرفع يك ابهام\r\nدر اين جا ممكن است اين سؤال براى برخى سطحىنگران مطرح شود كه عالمان دينى با اين مجاهدت‌ها و مواضع ظلم‌ستيزى كه داشتند و در رفتار و عمل نيز نشان دادند ، چگونه برخى از آنان - آن‌گونه كه در شرح حالشان نوشته‌اند - با سلاطين جور ، مرتبط بوده و به دربار آنان آمد و شد داشتند ؟\r\nپاسخ : در شرح حال گروهى از رجال برجستهء دينى مانند سيد مرتضى ، سيد رضى ، خواجه نصير طوسى ، علّامهء حلّى ، علّامهء مجلسى ، شيخ بهايى و . . . آمده كه اينان با سلاطين زمان مرتبط بوده‌اند . قبل از اينان مىتوان از برخى شخصيّت‌هاى برجسته از ياران امامان ( ع ) مانند على بن يقطين ، عبداللّه نجاشى ، ابوالقاسم بن روح ، محمد بن اسماعيل بن بزيع و نوح بن دَرّاج نام برد كه با خلفاى جور آمد و شد داشته‌اند . « 1 » \r\nبدون شك ، اين بزرگواران ، براى اقدام خود ، حجّت شرعى داشتند و هدف آنان از اين كار ، حفظ و پاسدارى از دين و خدمت به تشيّع و شيعيان بوده است ؛ اينان كه پايه‌گذاران علوم اسلامى هستند و اين همه ميراث‌هاى گرانبهاى علمى را در اختيار ما گذارده‌اند و اگر اينان نبودند ما هيچ سرمايهء علمى نداشتيم . چگونه ممكن است شخصيّتى چون علّامهء مجلسى كه آن همه روايات پيرامون تحريم كمك به ستمگران را گردآورده است ، خود ، دربارى باشد ؟\r\nپاسخ اين ابهام را از زبان امام خمينى ( ره ) چنين مىشنويم :\r\nامّا خوب ، اين تاريخ صد ساله ، صد و چند سالهء اخير ، در دست است . ما يك خرده جلوترش مىرويم ، مىبينيم كه يك طايفه از علما ، اين‌ها گذشت كرده‌اند از يك مقاماتى و متّصل شده‌اند به يك سلاطينى ، با اين كه مىديدند كه مردم ، مخالفند ؛ ليكن براى ترويج ديانت و ترويج تشيّع اسلامى و ترويج حقّ ، اينها متّصل شده‌اند به يك سلاطينى و اين سلاطين را وادار كرده‌اند ، خواهى نخواهى براى ترويج مذهب ، مذهب تشيّع . اينها آخوند دربارى نبودند .\r\nاين اشتباهى است كه بعضى نويسندگان ما مىكنند . اينها اغراض سياسى داشتند ، اغراض\r\n\r\n","description":"","footnote":" ( 1 ) - ر . ك : منية المديد ، ص 164 . ","page_name":" 169 ","page_number":169},
  {"content":"\r\n\r\nدينى داشتند . نبايد يك كسى تا به گوشش خورد كه مثلًا مجلسى ، محقّق ثانى ، نمىدانم شيخ بهايى رضوان‌اللّه عليهم با اينها روابط داشتند و مىرفتند سراغ اينها ، همراهىشان مىكردند ، خيال مىكردند كه اينها مانده بودند براى جاه و عزّت ، احتياج داشتند به اين كه سلطان حسين و شاه عباس به آنها عنايتى بكنند . اين حرف‌ها نبوده در كار . آنها گذشت كردند ، مجاهدهء نفسانى كردند ، براى اين كه اين مذهب را به وسيلهء آنها ، به دست آنها ترويج كنند .\r\nدر يك محيطى كه اجازه مىگرفتند كه « شش ماه ديگر اجازه بدهيد كه ما حضرت امير را سبّ كنيم . . . ! » اينها در يك همچو محيطى كه سبّ حضرت امير اين‌طورها بوده و رايج بوده و از مذهب تشيّع هيچ خبرى نبوده و هيچ اسمى نبوده ، اينها رفته‌اند مجاهده كرده‌اند . مردم آن عصر شايد اشكال به آنها داشتند ، از باب نفهمى ، چنانچه حالا هم اگر كسى اشكال كند ، نمىدانند قصّه را . . .\r\nزمان ائمّه هم بودند . على بن يقطين از وزرا بود . در زمان ائمّه هم بودند . حضرت امير بيست و چند سال به واسطهء مصالح عاليهء اسلام در نماز اينها رفت ، تبعيّت از اينها كرد ، براى اين كه يك مصلحتى بود كه فوق اين مسائل بود . ساير ائمّه هم گاهى مسالمت مىكردند . مصالح اسلام فوق اين مسائلى است كه ما خيال مىكنيم . « 1 » \r\nمحمد بن اسماعيل بن بزيع از امام رضا ( ع ) نقل مىكند كه فرمود :\r\nخدا را در درگاه ستمگران ، كسانى است كه برهان و رهنمودهاى خويش را به وسيلهء آنها درخشان و نورانى مىسازد . آرى خداوند متعال چنين كسانى را از چنان تمكّنى برخوردار مىنمايد كه بتوانند در مقام حمايت از اولياءاللّه ، شرّ و ستم ظالمان را از آنان دفع نمايند و امور مسلمانان را به وسيلهء آنان به صلاح مىآورد .\r\nاين گونه اشخاص ، پناهگاه مسلمانان در برابر عوامل زيانبار هستند و همهء شيعيان نيازمند به آنان روى مىآورند و مؤمنان در سايه مساعى و مراقبت‌هاى ايشان ، از بيم و هراس ، ايمن هستند . . . .\r\n\r\n","description":"","footnote":" ( 1 ) - صحيفهء نور ، ج 1 ، ص 258 . ","page_name":" 170 ","page_number":170},
  {"content":"\r\n\r\nشهيد ثانى ضمن نقل اين روايت و پس از بيان علّت نزديك شدن برخى علما به سلاطين مىافزايد : با چنين توجيهى مىتوان ميان رواياتى كه ورود در كار سلاطين را نكوهش مىكند و احاديثى كه ارتباط با سلطان و اهل دنيا را تجويز مىنمايد ، جمع كرد . « 1 » \r\n\r\n","description":"","footnote":" ( 1 ) - منية المريد ، ص 164 - 165 . ","page_name":" 171 ","page_number":171},
  {"content":"\r\n\r\nپرسش\r\n1 - جايگاه فقه و فقها را با توجه به آيه 122 سوره مباركه توبه بيان كنيد .\r\n2 - نقش عالمان دينى در حفظ و گسترش علوم اسلامى چيست ؟\r\n3 - مهم‌ترين عامل موفقيّت پيشوايان دينى در تبليغ دين و جذب مردم به آن چه بود ؟ توضيح دهيد .\r\n4 - چرا يك رهبر و عالم دينى بايد زاهد و غير وابسته به دنيا و زخارف دنيوى باشد ؟\r\n5 - نقش عالمان دينى را در جنبش‌ها و نهضت‌هاى شيعى به اختصار بيان كنيد .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n\r\nدرس چهاردهم : انقلاب اسلامى و نهضت انتظار\r\n\r\nانقلاب اسلامى ثمرهء انتظار\r\nدر عصر انتظار حركت‌ها و قيام‌هاى فراوانى بر ضد ستمگران ، صورت گرفته است . اين حركت‌ها در زمان حضور امامان معصوم نيز كم و بيش رخ داده و مورد تأييد آن بزرگواران قرار گرفته است . در عصر غيبت نيز اين گونه نهضت‌هاى رهايى بخش از طرف شيعيان و عالمان ربانى ، فراوان به چشم مىخورد كه در اين مسير به موفقيّت‌هايى نيز دست يافته‌اند ؛ تا اين كه ثمرهء آن همه پايمردىها و جانفشانىهاى عالمان دينى و رشادت‌هاى امت اسلامى ، به خصوص مردم غيور ايران به ثمر نشست و انقلاب اسلامى كه ثمرهء خون هزاران شهيد سرافراز بود ، به رهبرى بىنظير امام خمينى ( ره ) به پيروزى رسيد و براى اولين بار در عصر غيبت ، حكومت اسلامى محقّق شد و زمينه را براى تحقق حكومت جهانى حضرت مهدى ( عج ) هموار ساخت .\r\n\r\nمقدمات ظهور\r\nانقلاب حضرت مهدى ( عج ) همچون ديگر انقلاب‌ها ، بدون مقدمه و زمينه‌سازى شكل نمىگيرد ، بلكه در آستانهء ظهور ، انقلاب‌ها و نهضت‌هايى رخ مىدهد و زمينه را براى قيام مصلح جهانى مهيا مىكند .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n\r\nالف - بروز جنگ جهانى\r\nاز مجموع روايات و سخنان پيشوايان دين استفاده مىشود كه پيش از ظهور حضرت مهدى ( عج ) ، فتنه‌ها و شورش‌هاى فراوانى بروز مىكند و طى جنگى جهانى ، يك سوم جمعيّت كرهء زمين از بين مىروند و به دنبال آن بيمارى طاعون شايع مىشود و يك سوم ديگر را نابود مىسازد . چنان كه در حديثى از امام على ( ع ) روايت شده كه فرمود :\r\n« لا يَخْرُجُ الْمَهْدِىُّ حَتَّى يُقْتَلَ ثُلْثٌ وَ يَمُوتَ ثُلْثٌ وَ يَبْقى ثُلْثٌ » « 1 » \r\nمهدى ( عج ) قيام نخواهد كرد تا اين كه يك سوّم مردم كشته شوند و يك سوّم مردم بميرند و يك سوّم باقى بمانند .\r\nهمچنين در حديثى كه ابو بصير و محمد بن مسلم از امام صادق ( ع ) نقل كرده‌اند ، چنين آمده است :\r\n« لا يَكُونُ هذَا الْأَمْرُ حَتَّى يَذْهَبَ ثُلْثَا النَّاسِ فَقيلَ لَهُ فَاذا ذَهَبَ ثُلْثَا النَّاسِ فَما يَبْقى ؟ فَقالَ عَلَيْهِ السَّلامِ : أَما تَرْضَونَ أَنْ تَكُونُوا الثُّلْثَ الْباقى ؟ » « 2 » \r\nاين أمر - ظهور حضرت مهدى ( عج ) - صورت نخواهد گرفت تا اين كه دو سوم مردم از ميان بروند . سؤال شد : اگر دو سوم از ميان بروند ، چه كسى باقى مىماند ؟ حضرت فرمود : آيا خوشحال نيستيد كه شما [ پيروان اهل بيت 
  ] يك سوم باقيمانده باشيد ؟\r\nاز اين رو ، از مجموع روايات پيشوايان معصوم ( ع ) استفاده مىشود كه مسأله جنگ و خون‌ريزى و كشمكش‌هاى امروزى همچنان ادامه خواهد داشت تا زمانى كه به جنگ جهانى ( احتمالًا جنگ جهانى سوم ) و ظهور منجى عالم منتهى گردد و خورشيد تابناك امامت و ولايت از افق مكهء معظمه طلوع كند و همهء ستمكاران و متجاوزان را به خاك مذلّت بنشاند .\r\n\r\n","description":"","footnote":" ( 1 ) - عقد الدرر ، ص 65 .  ( 2 ) - بحارالانوار ، ج 52 ، ص 211 . ","page_name":" 174 ","page_number":174},
  {"content":"\r\n\r\n\r\nب - قيام‌هاى منطقه‌اى\r\nدر سطح منطقه دو حكومت هوادار حضرت مهدى ( عج ) در يمن و ايران تشكيل مىشود كه زمينه‌ساز قيام حضرت مهدى ( عج ) خواهد بود .\r\n1 - خروج يمانى\r\nسردارى از يمن قيام مىكند و مردم را به حق و عدل فرامىخواند . اگر چه جزئيات و چگونگى اين قيام روشن نيست ، اما به اصل اين قيام و انقلاب در روايات تصريح شده است ، چنان كه امام صادق ( ع ) مىفرمايد :\r\nخروج اين سه‌تن ؛ خراسانى ، سفيانى و يمانى در يك‌سال و يك‌ماه و يك‌روز اتفاق مىافتد . . . . « 1 » \r\n2 - ياران ايرانى\r\nياران ايرانى حضرت مهدى ( عج ) مدتى قبل از ظهور ، حكومت تشكيل مىدهند و درگير جنگ طولانى با دشمنان مىشوند و سرانجام در آن پيروز مىگردند .\r\nامام باقر ( ع ) در اين زمينه مىفرمايد :\r\nگويى مىبينم گروهى از مشرق زمين خروج مىنمايند و طالب حق‌اند اما آنها را اجابت نمىكنند ، مجدداً بر خواسته‌هايشان تأكيد دارند ، اما مخالفان نمىپذيرند . وقتى چنين مشاهده مىكنند ، شمشيرها را به دوش كشيده « 2 »  در مقابل دشمن مىايستند ، اينجا است كه پاسخ مثبت مىگيرند ( يعنى دشمن به ظاهر مجبور به پذيرش خواسته‌هاى آنان مىشود ) اما اين بار خودشان نمىپذيرند تا اين‌كه قيام فراگير مىشود . . . و درفش هدايت را جز به دست صاحب شما ، حضرت مهدى ( عج ) به كس ديگر نمىسپرند و كشته‌هاى آنان شهيد محسوب مىشوند . . . . « 3 » \r\n\r\n","description":"","footnote":" ( 1 ) - بحارالانوار ، ج 52 ، ص 210 .  ( 2 ) - كنايه از آمادگى نظامى .  ( 3 ) - بحارالانوار ، ج 52 ، ص 243 . ","page_name":" 175 ","page_number":175},
  {"content":"\r\n\r\nمراد از اين كه گروهى از مشرق خروج مىكنند ، ايرانيان مىباشند و اين مسأله مورد اتفاق صحابهء راوى اين روايت ، مىباشد . « 1 » \r\n\r\nانقلاب اسلامى زمينه‌ساز دولت منتظر\r\nبراى شناخت پيوند انقلاب اسلامى ايران با انقلاب جهانى حضرت مهدى ( عج ) و اين كه انقلاب اسلامى زمينه‌ساز حكومت جهانى اسلام است ، نخست توجه به اين نكته ضرورى است كه ملّت ايران از ديرباز مورد توجه پيامبر اسلام ( ص ) و امامان ( ع ) بوده‌اند و در احاديث بسيارى از ايرانيان تمجيد شده و از آنان به عنوان وفادارترين ملّت‌ها به اسلام ياد شده است . در قرآن كريم مىخوانيم :\r\n« يا ايُّهَا الَّذينَ آمَنُوا مَنْ يَرْتَدَّ مِنْكُمْ عَنْ دينِهِ فَسَوْفَ يَأْتِى اللَّهُ بِقَوْمٍ يُحِبُّهُمْ وَ يُحِبُّونَهُ أَذِلَّةٍ عَلَى الْمُؤْمِنينَ أَعِزَّةٍ عَلَى الْكافِرينَ يُجاهِدُونَ فى سَبيلِ اللَّهِ وَ لا يَخافُونَ لَوْمَةَ لائِمٍ ذلِكَ فَضْلُ اللَّهِ يُؤْتيهِ مَنْ يَشاءُ وَاللَّهُ واسِعٌ عَليمٌ » ( مائده : 54 )\r\nاى كسانىكه ايمان آورده‌ايد ! هر كس از شما از آيين خود بازگردد ، خداوند جمعيتى را مىآورد كه آنها را دوست دارد و آنان ( نيز ) او را دوست دارند ؛ در برابر مؤمنان متواضع و در برابر كافران سرسخت و نيرومندند ؛ آنها در راه خدا جهاد مىكنند و از سرزنش هيچ ملامتگرى هراسى ندارند . اين ، فضل خداست كه به هر كس بخواهد ( و شايسته ببيند ) مىدهد ؛ فضل خدا وسيع و خداوند داناست .\r\nاين آيه خطاب به مؤمنان صدر اسلام است كه قرآن در ميان آنها و به زبان آنها نازل شد ، خداى تعالى به آنها هشدار مىدهد كه اگر از اسلام روى برگردانيد و ارزش و منزلت آن را ناديده بگيريد ، قوم و جمعيتى را جايگزين شما خواهد نمود كه خدا آنها را دوست دارد و آنها نيز خدا را دوست دارند و متواضع و جهادگرند . هنگامى كه از پيامبر ( ص ) دربارهء اين قوم و جمعيت سؤال شد ، آن حضرت دست بر شانهء سلمان فارسى زد و فرمود : « اين مرد و ياران و هموطنان او هستند » ، سپس فرمود :\r\n\r\n","description":"","footnote":" ( 1 ) - ر . ك : عصر ظهور ، على كورانى ، ترجمه عباس جلالى ، ص 248 . ","page_name":" 176 ","page_number":176},
  {"content":"\r\n\r\n« لَوْ كانَ الدّينُ مُعَلَّقًا بِالثُّرَيَّا لَتَناوَلَهُ رِجالٌ مِنْ ابْناءِ الْفارْسِ » « 1 » \r\nاگر دين به ستارهء ثريا آويخته باشد ، مردانى از فارس آن را در اختيار خواهند گرفت .\r\nهمچنين فرمود :\r\n« اعْظَمُ النَّاسِ نَصيباً فِى الْاسْلامِ اهْلُ فارِسٍ » « 2 » \r\nنصيب و بهرهء ايرانيان در اسلام از همهء ملّت‌هاى ديگر ، فزون‌تر است .\r\nتا اينجا به اين نتيجه رسيديم كه ايرانيان وفادارترين ملّت‌ها به اسلام اصيل‌اند و اين معنى را پيامبر اسلام حتى پيش از آن كه ايرانيان مسلمان شوند ، پيش‌گويى نموده است .\r\nحال بايد ديد ايرانيان در حكومت جهانى اسلام و انقلاب حضرت مهدى ( عج ) چه نقشى ايفا مىكنند و انقلاب اسلامى مردم ايران در زمينه‌سازى آن انقلاب بزرگ چه تأثيرى داشته است ؟\r\nبا پيروزى انقلاب اسلامى ايران ، براى اولين بار پس از چهارده قرن پايگاهى در جهان به وجود آمد كه بتواند از اسلام اصيل به طور رسمى و به طور گسترده و جهانى دفاع كند و ايدئولوژى رهايى بخش و تكامل آفرين اسلام را به گوش تودهء مستضعف برساند و به آنها نويد پيروزى را با دست خالى بر استكبار جهانى كه تا دندان مسلّح است ، بدهد . « 3 » \r\nدر منابع روايى شيعه و سنى پيرامون حضرت مهدى ( عج ) ، بر اين مطلب اتفاق نظر وجود دارد كه آن بزرگوار بعد از نهضتى مقدماتى كه برايش به وجود مىآيد ، ظهور مىكند و يارانِ پرچم‌هاى سياه ، ايرانىاند كه زمينه‌ساز حكومت آن حضرت و آماده‌كنندهء مقدمات فرمان‌روايى وى مىباشند . « 4 »  اما حكومت زمينه‌سازان ايرانى به دو مرحله تقسيم مىشود :\r\n\r\n","description":"","footnote":" ( 1 ) - مجمع‌البيان ، ج 3 ، ص 208 ؛ نورالثقلين ، ج 1 ، ص 642 .  ( 2 ) - كنز العمال ، ج 12 ، ص 90 ، حديث 34126 .  ( 3 ) - تداوم انقلاب اسلامى تا انقلاب جهانى مهدى ( عج ) ، محمّد محمّدى رىشهرى ، ص 36 .  ( 4 ) - عصر ظهور ، ص 229 . ","page_name":" 177 ","page_number":177},
  {"content":"\r\n\r\n1 - مرحلهء اول ، آغاز نهضت آنان به وسيلهء مردى از قم ، كسى كه حركتش سرآغاز أمر ظهور حضرت مهدى ( عج ) است ؛ چنان كه روايات گوياى اين است كه آغاز نهضت آن حضرت از ناحيهء مشرق زمين است . « 1 »  از زمرهء روايات ظهور ، به پا خاستن مردى از قم و ياران وى مىباشد ، از امام كاظم ( ع ) روايت شده است كه فرمود :\r\nمردى از قم ، مردم را به سوى خدا دعوت مىكند . افرادى گرد او جمع مىشوند كه قلب‌هايشان همچون پاره‌هاى آهن ستبر است ، بادهاى تند حوادث ، آنان را نمىلغزاند ، از جنگ خسته نشده و نمىترسند ، اعتماد آنان بر خداست و سرانجام كار از آن پرهيزكاران است . « 2 » \r\nدر روايات ياد شده ، زمان اين پيشامد مشخص و روشن نشده است ، اما مجموعه صفاتى كه در روايات متعدد ديگر ، پيرامون قم و ايران وارد شده است موجب اطمينان اين معناست كه مراد از صفات ياد شده ، امام خمينى ( ره ) و ياران وى مىباشند .\r\n2 - مرحلهء دوم ، ظاهر شدن دو شخصيت مهم از بين ايرانيان به نام « سيد خراسانى » - فرمانده نيروى آن حضرت - و جوان گندمگون به نام « شعيب بن صالح » است كه در نهضت مقدس حضرت مهدى ( عج ) حضور مىيابند . « 3 » \r\nبنابراين ايرانيان هم در زمينه‌سازى قيام حضرت مهدى ( عج ) نقش بسزايى دارند و هم در خود قيام و نهضت آن حضرت . چنان كه پيامبر گرامى اسلام ( ص ) فرمود :\r\n« يَخْرُجُ ناسٌ مِنَ الْمَشْرِقِ فَيُوَطِّؤُنَ لِلْمَهْدِىِّ سُلْطانَهُ » « 4 » \r\nمردمى از شرق قيام مىكنند و زمينه را براى انقلاب جهانى مهدى ( عج ) فراهم مىسازند .\r\nمراد از شرق در اين حديث ، ايران مىباشد ، همان‌گونه كه در رواياتى كه دربارهء ايرانيان وارد شده است به عناوينى مانند : طرفداران سلمان فارسى ، اهل مشرق زمين ،\r\n\r\n","description":"","footnote":" ( 1 ) - بحارالانوار ، ج 60 ، ص 213 .  ( 2 ) - همان .  ( 3 ) - عصر ظهور ، ص 238 .  ( 4 ) - كنز العمال ، حديث 38657 . ","page_name":" 178 ","page_number":178},
  {"content":"\r\n\r\nاهل خراسان ، ياران درفش‌هاى سياه ، فارسيان ، سرخ رويان ، اهل قم ، اهل طالقان و . . . ياد شده است . « 1 » \r\nاز آنچه ذكر شد مىتوان نتيجه گرفت كه ( ان‌شاءالله ) انقلاب اسلامى ايران ، زمينه‌ساز انقلاب جهانى حضرت مهدى ( عج ) و حكومت جهانى اسلام خواهد بود و اين معنا با حديثى كه از پيامبر اسلام نقل شده كه انقلابى در شرق به وقوع مىپيوندد و زمينه را براى حكومت جهانى مهدى ( عج ) مهيّا مىكند ، نيز منطبق است .\r\n\r\n","description":"","footnote":" ( 1 ) - عصر ظهور ، ص 219 . ","page_name":" 179 ","page_number":179},
  {"content":"\r\n\r\nپرسش\r\n1 - در آستانهء ظهور چه تحولاتى در جهان رخ خواهد داد ؟\r\n2 - سخن پيامبر ( ص ) را در تمجيد ايرانيان ذكر كنيد .\r\n3 - ايرانيان در حكومت جهانى حضرت مهدى چه نقشى ايفا مىكنند ؟\r\n4 - انقلاب اسلامى ايران چه تأثيرى در زمينه‌سازى انقلاب جهانى امام عصر ( عج ) دارد ؟\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\nدرس پانزدهم : نهضت ظهور\r\nاعتقاد به ظهور مصلح بزرگ در آخرالزمان ، ريشه در تاريخ دارد و كم و بيش همهء اديان الهى ، صرف نظر از نوع جهان‌بينى و اختلافاتى كه در ويژگىهاى منجى موعود دارند ، نَويد آمدن وى را داده‌اند و براى او نشانه‌هايى را بيان كرده‌اند . در اسلام ، به ويژه مذهب تشيع ، از ظهور مهدى موعود ( ع ) ، تفسير روشنى ارائه و چگونگى قيام و نيز نشانه‌هاى نزديكى ظهور ، به تفصيل در روايات بيان شده است .\r\n\r\nعلايم ظهور\r\nبراى ظهور حضرت مهدى ( عج ) نشانه‌هايى بيان شده تا حق‌طلبان با تحقق هر يك از آنها ، مژدهء نزديكى ظهورش را دريابند و نيز حجتى براى عموم باشد تا مبادا فريب مدّعيان دروغين مهدويت را خورده ، گمراه شوند . البته بايد توجه داشت كه پيدايش بيشتر علايم ظهور ، امورى هستند كه پيدايش هر يك از آنها بيانگر نزديك شدن ظهور است ، و دليل آن نخواهد بود كه بعد از وقوع آنها ، بلافاصله حضرت مهدى ( عج ) ظهور مىكند ؛ گرچه در موارد بعضى از علايم تصريح شده كه مقارن ظهور واقع مىشوند .\r\n\r\nعلايم حتمى و غير حتمى\r\nاز روايات اهل بيت ( ع ) استفاده مىشود كه بعضى از علايم ظهور حضرت مهدى ( عج ) حتمى و بعضى غير حتمى است . منظور از نشانه‌هاى حتمى ، آن است كه تحقق و پديدار شدن\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nآنها بدون هيچ قيد و شرطى ، قطعى و الزامى خواهد بود به گونه‌اى كه تا آنها واقع نگردد ، حضرت مهدى ( عج ) ظهور نخواهد كرد و اگر كسى پيش از واقع شدن اين نشانه‌ها ادعاى ظهور نمايد ، ادعاى نادرستى كرده است . در مقابل ، نشانه‌هاى غير حتمى ، امورى هستند كه در صورت فراهم بودن شرايط ، به عنوان نشانه ، پديد مىآيند . « 1 » \r\n\r\nالف - علايم حتمى\r\nروايات زيادى دلالت دارند كه علايم حتمى پنج تاست . عمر بن حنظله مىگويد : از امام صادق ( ع ) شنيدم كه فرمود :\r\nقبل از قيام قائم ( عج ) پنج علامت حتمى واقع خواهد شد : خروج يمانى و سفيانى ، شنيده شدن نداى آسمانى ، كشته‌شدن نفس زكيه و فرو رفتن لشكرى در صحرا ( بين مدينه و مكه ) . « 2 » \r\n1 - خروج سفيانى\r\nپيش از قيام قائم ( عج ) ، مردى از نسل ابوسفيان به نام « عثمان بن عنبسه » ، در منطقهء شام ، خروج مىكند و با تظاهر به ديندارى ، گروه زيادى از مسلمانان را مىفريبد و به گرد خود مىآورد و بخش گسترده‌اى از سرزمين‌هاى اسلام را به تصرف خويش درمىآورد و بر مناطق پنجگانه : شام ، دمشق ، حمص ، فلسطين ، اردن و قنسرين سيطره و تسلّط مىيابد و در كوفه و نجف به قتل‌عام شيعيان مىپردازد و براى كشتن و يافتن آنها جايزه تعيين مىكند . « 3 » \r\nامام سجاد ( ع ) مىفرمايد :\r\n« انَّ امْرَ الْقائِمِ حَتْمٌ مِنَ اللَّهِ وَ امْرَ السُّفْيانِىِّ حَتْمٌ مِنَ اللَّهِ . . . » « 4 » \r\nهمانا قيام قائم و خروج سفيانى از سوى خدا قطعى است .\r\n\r\n","description":"","footnote":" ( 1 ) - ر . ك : چشم به راه مهدى ، جمعى از نويسندگان مجلهء حوزه ، ص 262 .  ( 2 ) - بحارالانوار ، ج 52 ، ص 204 .  ( 3 ) - همان ، ص 215 .  ( 4 ) - همان ، ص 186 . ","page_name":" 182 ","page_number":182},
  {"content":"\r\n\r\n2 - فرو رفتن لشكر سفيانى در بيداء\r\nحضرت على ( ع ) در اين زمينه مىفرمايد :\r\nمردى از خاندان من ، در سرزمين حرم قيام مىكند ، چون خبر ظهور وى به سفيانى مىرسد ، وى ، سپاهى از لشكريان خود را براى جنگ ، به سوى او مىفرستد ، ولى [ سپاه مهدى 
  ] آنان را شكست مىدهد ، آن گاه خود سفيانى با لشكريان همراه ، به جنگ وى مىروند و چون از سرزمين بيداء مىگذرند ، در زمين فرو مىروند و جز يك نفر ، كه خبر آنان را مىآورد ، همگى هلاك مىشود . « 1 » \r\n3 - خروج يمانى\r\nسردارى ( از دوستان اهل‌بيت ( ع ) ) از يمن قيام مىكند و مردم را به حق و عدل دعوت مىكند . خروج يمانى از نشانه‌هاى حتمى و متّصل به ظهور است . « 2 »  امام صادق ( ع ) مىفرمايد :\r\nقيام خراسانى و سفيانى و يمانى ، در يك سال و در يك ماه و يك روز خواهد بود و در اين ميان ، هيچ پرچمى به اندازه پرچم يمانى ، دعوت به حق و هدايت نمىكند . « 3 » \r\nبنابراين ، خروج يمانى ، اجمالًا از نشانه‌هاى حتمى ظهور است هر چند جزئيات و چگونگى قيام وى روشن نيست .\r\n4 - قتل « نفس زكيه »\r\n« نقس زكيه » ، از اولاد امام حسن مجتبى ( ع ) است كه در روايات ، گاهى از او به عنوان « نفس زكيه » و يا « سيد حسنى » ياد شده است . امام باقر ( ع ) ماجراى كشته شدن او را اين‌گونه بيان فرموده است :\r\nقائم ( عج ) به يارانش مىگويد : اى اصحاب من ! اهل مكه مرا نمىخواهند ، اما من كسى را به سوى آنان خواهم فرستاد تا حجت را بر آنان تمام كنم . پس مردى از ياران خود را فراخوانده و\r\n\r\n","description":"","footnote":" ( 1 ) - تاريخ الغيبة الكبرى ، سيّد محمد صدر ، ص 521 .  ( 2 ) - در برخى روايات عبارت « واليمانى من المحتوم » وجود دارد : ر . ك : كتاب الغيبة ، محمد ابراهيم نعمانى ، ص 252 .  ( 3 ) - همان ، ص 252 . ","page_name":" 183 ","page_number":183},
  {"content":"\r\n\r\nبه او مىگويد : به سوى مكه برو و اعلام كن اى اهالى مكه ، من فرستادهء مهدى ( عج ) به سوى شما هستم . او خطاب به اهل مكه چنين اظهار مىدارد : ما اهل بيت رحمت و معدن رسالت و خلافتيم ، ما ذريّهء محمد و از نسل پيامبرانيم ، از هنگامى كه پيامبر ( ص ) از دنيا رفته ، ما مورد ظلم و ستم قرار گرفته‌ايم ، از شما يارى مىطلبم ، مرا يارى كنيد . اما اهل مكه او را بين ركن ( حجرالاسود ) و مقام ( ابراهيم ( ع ) ) سر مىبرند و او داراى نفسى پاك است . ( زيرا بدون هيچ گناهى كشته مىشود ) . « 1 » \r\n5 - صيحهء آسمانى\r\nمنظور از صيحه ، ندايى آسمانى است كه نام حضرت مهدى ( عج ) را مىبَرَد و همه ساكنان زمين ، آن را با زبان خودشان [ عربى ، فارسى و . . . 
  ] مىشنوند .\r\nزراره مىگويد : امام صادق ( ع ) فرمود :\r\nكسى نام قائم ( عج ) را ( در جهان ) مىبرد . عرض كردم : آيا اين صدا را افراد خاصى مىشنوند يا همگانى است ؟ فرمود : اين صدا عمومى است و هر كس به زبان خودش آن را مىشنود . . . . « 2 » \r\n\r\nب - علايم غير حتمى\r\nامور و حوادث زيادى به‌عنوان علايم ظهور در روايات مطرح شده بدون اين‌كه حتمى بودن آنها تصريح شود ؛ از جمله :\r\n1 - گرفتن خورشيد و ماه در ماه رمضان : از نشانه‌هاى ظهور ، كسوف در نيمه ماه رمضان و خسوف در آخر همان ماه است . كسوف در روزهاى نخست و روزهاى آخر ماه و نيز خسوف در روزهاى ميانى ماه طبيعى و عادى است و در طول تاريخ بارها اتفاق افتاده است . امّا خورشيد گرفتگى در وسط ماه يا ماه گرفتگى در اول يا آخر ماه امرى غير عادى است . امام باقر ( ع ) مىفرمايد :\r\n\r\n","description":"","footnote":" ( 1 ) - بحارالانوار ، ج 52 ، ص 307 .  ( 2 ) - منتخب الاثر ، لطف الله صافى گلپايگانى ، ص 450 - 455 . ","page_name":" 184 ","page_number":184},
  {"content":"\r\n\r\nدو نشانه ، پيش از قيام مهدى ( عج ) پديد خواهد آمد كه از زمان هبوط آدم ( ع ) در زمين بىسابقه است : گرفتن خورشيد در نيمه ماه رمضان و گرفتن ماه در آخر آن . « 1 » \r\n2 - به اهتزاز درآمدن پرچم‌هاى سياه از خراسان : اين حادثه در منابع دينى به عنوان نشانهء ظهور بيان شده و مضمون روايات در اين باره اين است كه پيش از ظهور مهدى ( عج ) در منطقهء خراسان [ خراسان قديم شامل : قسمت‌هايى از ايران ، افغانستان ، تركمنستان ، تاجيكستان و ازبكستان 
  ] انقلابى بر پا مىشود و مردم در حالى كه پرچم‌هاى سياه را به اهتزاز درآورده‌اند ، به حركت درمىآيند ؛ اينان در زمان ظهور هم هستند و حضرت آنان را به سوى خود فرامىخواند . « 2 » \r\n3 - فراگير شدن ظلم و ستم در جهان : از نشانه‌هاى معروف ظهور حضرت مهدى ( عج ) فراگير شدن ظلم و جور است . چنان‌كه از آن حضرت نقل شده است :\r\n« عَلامَةُ ظُهُورى كَثْرَةُ الْهَرْجِ وَ الْمَرْجِ وَالْفِتَنِ . . . » « 3 » \r\nنشانهء آشكار شدن من ، زياد شدن هرج و مرج و فتنه‌ها و آشوب‌هاست .\r\nزياد شدن گناهان و مفاسد اخلاقى و اجتماعى در ميان مردم در واقع نوعى از فراگيرى ظلم و جور است ؛ به‌گونه‌اى كه بدىها بر خوبىها و ضد ارزش‌ها بر ارزش‌ها غلبه مىكند و لهيب آتش فساد و تباهى ، دامن همه را فرامىگيرد و جامعهء انسانى در باتلاق فساد و انحطاط فرو مىرود . افزون بر اين ، گسترش حاكميت استكبار بر زمين و در استضعاف و محروميت قرار دادن پيروان حق ، نمود ديگرى از بىعدالتى و زياد شدن ظلم و جور است ؛ در اين هنگام مهدى ( عج ) ظهور مىكند و دنيا را پر از عدل و داد مىكند .\r\nسخن از زياد شدن ظلم و جور و كم شدن افراد صالح است ، نه اين كه همه مردم كافر شوند يا افراد صالح هيچ نباشند . در همان زمان ، كه همه جا را تباهى فرا گرفته و ابرهاى تيرهء گناه و فساد سايه افكنده ، افراد پاكباخته ، متعهد و صالحى هستند كه زمينهء قيام آن حضرت\r\n\r\n","description":"","footnote":" ( 1 ) - كتاب الغيبة ، محمد ابراهيم نعمانى ، ص 271 .  ( 2 ) - ر . ك : بحارالانوار ، ج 52 ، ص 217 .  ( 3 ) - همان ، ج 51 ، ص 320 . ","page_name":" 185 ","page_number":185},
  {"content":"\r\n\r\nرا آماده سازند و در حمايت از آن منجى بزرگ به جهاد برخيزند . به تعبير استاد شهيد مرتضى مطهرى :\r\nدر روايات اسلامى سخن از گروهى زبده است ، كه به محض ظهور امام ، به آن حضرت ملحق مىشوند . بديهى است كه اين گروه ابتدا به ساكن خلق نمىشوند . و به قول معروف از پاى بوتهء هيزم سبز نمىشوند . معلوم مىشود در عين اشاعه و رواج ظلم و فساد ، زمينه‌هايى عالى وجود دارد كه چنين گروه زبده را پرورش دهد . اين خود مىرساند كه نه تنها حق و حقيقت به صفر نرسيده است ، بلكه فرضاً اگر اهل حق از نظر كميت قابل توجه نباشند ، از نظر كيفيت ارزنده‌ترين اهل ايمان‌اند و در رديف ياران سيد الشهداء . « 1 » \r\n4 - طلوع خورشيد از مغرب : از جملهء نشانه‌هاى ظهور كه در روايات به آن اشاره شده است ، طلوع خورشيد از مغرب است . اگر معناى ظاهر مُراد باشد ، اين أمر مستلزم در هم ريختن و از هم پاشيدن نظم جهان و تغيير در حركت منظومه شمسى خواهد بود كه اين ، با اصول حاكم بر نظام طبيعت ناسازگار است ، افزون بر اينكه به طور قطع حضرت مهدى ( عج ) بر روى همين زمين ، حكومت جهانى خويش را تشكيل مىدهد . « 2 »  از اين رو ، به نظر مىرسد طلوع خورشيد از مغرب ، معناى كنايى دارد و در حقيقت ظهور حضرت مهدى ( عج ) به طلوع خورشيد از غروبگاهش تشبيه شده است . چنان‌كه فيض كاشانى در كتاب وافى ، مىگويد :\r\nگويا ، طلوع خورشيد از مغرب ، كنايه از ظهور حضرت مهدى ( عج ) است ، همان‌گونه كه از برخى اخبار هم استفاده مىشود . « 3 » \r\nهمان‌گونه كه خورشيد ، پس از آن كه چهره در نقاب شب فرو مىكشد و دوباره پرده‌هاى سياهى را مىدرد و طليعه روشن آن از كرانه‌هاى افق پرتو افشانى مىكند ، حضرت مهدى ( عج )\r\n\r\n","description":"","footnote":" ( 1 ) - قيام و انقلاب مهدى ، ص 66 .  ( 2 ) - كتاب الغيبة ، نعمانى ، ص 252 .  ( 3 ) - وافى ، ج 2 ، ص 446 . ","page_name":" 186 ","page_number":186},
  {"content":"\r\n\r\nنيز ، پس از طى دوران محنت و محروميت و سپرى شدن روزگار غيبت و انتظار ، ظهور مىكند و بسان خورشيدى جهان پر از فتنه به ستوه آمده از ظلم و ستم و بىعدالتى را با پرتو حياتبخش عدالت ، زنده مىكند . « 1 » \r\n5 - خروج دجّال : از جملهء نشانه‌هاى ظهور ، خروج دجّال است . « دجّال » از ريشهء « دجل » به معناى دروغگو و حيله‌گر است . براساس آنچه از ظاهر روايات استفاده مىشود ، دجال فردى است كه در آخرالزمان و پيش از قيام مهدى ( عج ) خروج مىكند و با انجام كارهاى شگفت‌انگيز جمع زيادى از مردم را مىفريبد . « 2 » \r\nدر برخى روايات از « دجال‌ها » سخن به ميان آمده است و اين احتمال را تقويت مىكند كه دجال نام شخص معينى نيست بلكه هر كسى كه با ادعاهاى پوچ و بىاساس و با توسل به حيله‌گرى و نيرنگ درصدد فريب مردم باشد ، دجال است . چنان‌كه پيامبر ( ص ) فرمود :\r\nقيامت ، برپا نمىشود ، تا وقتى كه مهدى ( عج ) از فرزندانم قيام‌كند و مهدى ( عج ) قيام نمىكند ، تا وقتى كه شصت دروغگو خروج كنند و هر كدام بگويد : من پيامبرم ! « 3 » \r\nبر اين اساس ، مىتوان گفت ما دو نوع دجال داريم : يكى همان دجال حقيقى و واقعى كه پس از همهء دجال‌ها مىآيد و در دروغگويى و حيله‌گرى و مردم فريبى سرآمد است و ديگرى گروهى شيّاد و دروغگويند كه دست به فريبكارى و گمراهى مردم مىزنند .\r\n\r\nرجعت\r\nرجعت در لغت به معناى « بازگشت » است و در اصطلاح بر بازگشت گروهى از انسان‌ها پس از مرگ و پيش از رستاخيز اطلاق مىشود كه همزمان با نهضت جهانى مهدى موعود ( عج ) صورت مىگيرد . « 4 » \r\n\r\n","description":"","footnote":" ( 1 ) - چشم به راه مهدى ( عج ) ، جمعى از نويسندگان مجلهء حوزه ، ص 310 .  ( 2 ) - ر . ك : بحارالانوار ، ج 52 ، ص 193 .  ( 3 ) - الارشاد ، شيخ مفيد ، ج 2 ، ص 371 .  ( 4 ) - شيعه پاسخ مىدهد ، سيد رضا حسينىنسب ، ص 47 . ","page_name":" 187 ","page_number":187},
  {"content":"\r\n\r\nحكمت و مشيّت الهى بر اين تعلق گرفته كه هنگام حاكميت مطلق الهى و استقرار يافتن حكومت جهانى حضرت مهدى ( عج ) ، چشم انتظاران آن روزگار مسعود بازگردند و از بركات بىپايان دولت كريمهء خاندان وحى برخوردار شوند .\r\nروايات دربارهء اينكه چه كسانى رجعت خواهند كرد ، دو نظر دارند : دسته‌اى از روايات به طور كلّى دلالت بر بازگشت مؤمن خالص و كافر خالص دارند ؛ مؤمنان خالص براى مشاهدهء الطاف حق و درك لذّت زندگانى در پناه دولت حق باز مىگردند و ستمگران و ملحدان نيز بازمىگردند ، تا پيش از آخرت قسمتى از كيفر اعمال خود را ببينند كه اين كار مايهء سرور و تشفّى خاطر ستمديدگان مىگردد . امام صادق ( ع ) فرمود :\r\nرجعت همگانى نيست ، بلكه خصوصى است ، تنها كسانى رجعت مىكنند كه مؤمن خالص يا مشرك خالص باشند . « 1 » \r\nدستهء ديگر از روايات ، اشخاصى را مشخّصاً نام برده است ؛ طبق روايات ، پيامبران ، حضرت اسماعيل صادق الوعد ، حضرت عيسى ، حضرت خضر ، حضرت رسول اكرم ( ص ) ، اميرالمؤمنين على ( ع ) ، امام حسين ( ع ) ، ساير امامان معصوم ( ع ) و جمعى از اصحاب با وفاى پيامبر اسلام چون سلمان ، مقداد ، جابر بن عبدالله انصارى ، مالك اشتر و . . . و نيز اصحاب كهف و . . . رجعت خواهند كرد . « 2 » \r\nاز روايات استفاده مىشود نخستين كسى كه رجعت مىكند ، حضرت امام حسين ( ع ) است ، چنان كه امام صادق ( ع ) فرمود :\r\nنخستين كسى كه زمين براى او شكافته مىشود و به روى زمين رجعت مىكند ، حسين بن على ( ع ) است . « 3 » \r\n\r\nخصال ياران حضرت مهدى ( عج )\r\nياران مهدى ( عج ) ، از صنف و نژاد خاصى نيستند بلكه از گروه‌ها و نژادهاى مختلف\r\n\r\n","description":"","footnote":" ( 1 ) - تفسير البرهان ، سيد هاشم بحرانى ، ج 2 ، ص 408 .  ( 2 ) - براى آشنايى با آيات و روايات مربوط به رجعت . ر . ك : بحارالانوار ، ج 53 ، ص 39 - 144 .  ( 3 ) - بحارالانوار ، ج 53 ، ص 46 . ","page_name":" 188 ","page_number":188},
  {"content":"\r\n\r\nو از سراسر جهان هستند . حضرت در سن جوانى ظاهر مىشود و ياران وى را نيز بيشتر جوانان پرتحرك و پرنشاط تشكيل مىدهند . زنان نيز ، در اين نهضت بزرگ جايگاه شكوهمند و حضورى فعال خواهند داشت .\r\nامام صادق ( ع ) ، عدد ياران حضرت مهدى ( عج ) را سيصد و سيزده نفر ذكر كرده است :\r\nگويا مىنگرم قائم را بر منبر كوفه و سيصد و سيزده نفر يارانش را كه پيرامونش گردآمده‌اند ، به شمارهء اهل بدر . « 1 » \r\nدر برخى از روايات ، ياران مهدى ( عج ) ده هزار نفر ياد شده و تا آنان گرد نيايند قيام صورت نمىگيرد ؛ ابىبصير از امام صادق ( ع ) نقل مىكند كه آن حضرت فرمود :\r\nتا حلقه كامل نگردد ، قائم خروج نمىكند . گفتم كامل شدن حلقه به چند نفر است ؟ فرمود :\r\nده هزار نفر . « 2 » \r\nاين دو دسته روايات با هم تعارض ندارند بلكه در طول يكديگرند و در مجموع نشانگر سير تشكيل يارانند : سيصد و سيزده نفر نخستين گروندگانند - و به عبارتى فرماندهان و وزيران امام هستند - كه با گردآمدن اين گروه دعوت آغاز مىشود و سپس با انتشار خبر ظهور ده هزار نفر كه ستون‌هاى اصلى نيروهاى انقلاب را تشكيل مىدهند ، به سرعت به امام مىپيوندند .\r\nهمه رهبران و مصلحان الهى ، هسته‌هاى اصلى نهضت خويش را با آزمايش برگزيده‌اند ؛ چرا كه راه دشوار و آميختهء با رنج‌ها و مشقّت‌ها است و بدون داشتن يارانى كه آب ديده ، سرد و گرم چشيده و با وفا نمىتوان حركت كرد . ياران مهدى ( عج ) نيز ، براى رسيدن به درجهء شايستگى همراهى بايد از غربال‌هاى گوناگونى گذر داده شوند و داراى ويژگىها و خصال خاصى باشند كه به اختصار به برخى خصايل آنان اشاره مىشود . « 3 » \r\n\r\n","description":"","footnote":" ( 1 ) - كمال الدين و تمام النعمه ، شيخ صدوق ، ج 2 ، ص 672 ، جامعهء مدرسين .  ( 2 ) - كتاب الغيبة ، محمدابراهيم نعمانى ، ص 307 .  ( 3 ) - چشم به راه مهدى ( عج ) ، ص 364 - 380 ، اقتباس . ","page_name":" 189 ","page_number":189},
  {"content":"\r\n\r\n1 - خداجويى : خداجويى و توحيد ، سرلوحهء عقايد و خصال ياران مهدى است . آنان خدا را به شايستگى شناخته و همه وجودشان غرق جلوه نور ايزدى است . شوق ديدار محبوب ، دل‌هايشان را به وجد آورده و در اشتياق وصل او ، شب و روز نمىشناسند . امام صادق ( ع ) درباره اينان مىفرمايد :\r\nمردانى كه گويا دل‌هايشان پاره‌هاى آهن است . . . غبار ترديد در ذات مقدس خداى ، خاطرشان را نمىآلايد . . . همانند چراغ‌هاى فروزانند ، گويا دل‌هايشان نور باران است . از ناخشنودى پروردگارشان هراس دارند . براى شهادت دعا مىكنند و آرزومند كشته شدن در راه خدايند . « 1 » \r\n2 - عبادت و بندگى : ياران مهدى ( عج ) ، مردان عبادت و نيايش ، شيران روز و نيايش‌گران شب هستند ؛ آن هم نيايشى عارفانه و پاكبازانه . روح بندگى و راز و نياز با جانشان در هم آميخته و همواره خود را در محضر خدا مىبينند ؛ به بيان امام باقر ( ع ) :\r\nگويا قائم و يارانش را در نجف اشرف مىنگرم ، توشه‌هايشان به‌پايان رسيده و لباس‌هايشان مندرس گشته است ، جاى سجده بر پيشانيشان نمايان است ، شيران روز و راهبان شب‌اند . « 2 » \r\n3 - شجاعت : ياران مهدى ( عج ) ، دل‌هايى چون پولاد دارند و از انبوه دشمن ، هراسى به دل راه نمىدهند . ايمان به هدف همهء وجودشان را تسخير كرده و عشق به خاندان پيامبر ( ص ) به بازوانشان قوت بخشيده است . شجاعت بىنظيرشان ، ترس را بر دل‌هاى مستكبران چيره ساخته آنچنان كه پيشاپيش راه گريز پيش مىگيرند . امام باقر ( ع ) در توصيف شجاعت اينان مىفرمايد :\r\nدل‌هايى چون پولاد دارند . از هر سو تا مسافت يك ماه راه ، ترس بر دل‌هاى دشمنان سايه مىافكند . « 3 » \r\n\r\n","description":"","footnote":" ( 1 ) - بحارالانوار ، ج 52 ، ص 308 .  ( 2 ) - همان ، ج 51 ، ص 7 .  ( 3 ) - همان ، ج 52 ، ص 343 . ","page_name":" 190 ","page_number":190},
  {"content":"\r\n\r\n4 - فرمانبرى : ياران امام ، به مولاى خود عشق مىورزند و چون بنده‌اى گوش به فرمان ، از حضرت ، پيروى مىكنند . در انجام دستورهاى وى ، بر يكديگر ، پيشى مىگيرند ؛ به فرمودهء پيامبر ( ص ) :\r\n« كَرَّارُونَ مُجِدُّونَ فِى طاعَتِهِ » « 1 » \r\nسلحشورانى كوشا در پيروى از اويند .\r\nامام حسن عسكرى ( ع ) ، در آخرين روزهاى عمر خود ، سخنانى خطاب به فرزند خود حضرت مهدى ( عج ) فرمود و ياران او را اين گونه توصيف نمود :\r\n. . . روزى را مىبينم كه پرچم‌هاى زرد و سفيد در كنار كعبه به اهتزاز درآمده ، دست‌ها براى بيعت تو ، پى در پى كشيده‌اند . دوستان با صفا ، كارها را چنان به نظم و ترتيب درآورده‌اند كه همچون دانه‌هاى درّ گرانبها كه در رشته‌اى قرار گيرند . . . قومى به آستانه‌ات گرد آيند كه خداوند آنان را از سرشتى پاك و ريشه‌اى پاكيزه و گرانبها آفريده است . دل‌هايشان از آلودگى و نفاق و پليدى و شقاق پاكيزه است در برابر فرمان‌هاى دينى فروتن‌اند و دل‌هايشان از كينه و دشمنى پيراسته ، رخسارشان براى پذيرش حق آماده و سيمايشان با نور فضل و كمال آراسته ، آيين حق را مىپرستند و از اهل حق پيروى مىكنند . « 2 » \r\n\r\n","description":"","footnote":" ( 1 ) - همان .  ( 2 ) - همان ، ص 35 . ","page_name":" 191 ","page_number":191},
  {"content":"\r\n\r\nپرسش\r\n1 - مراد از علايم حتمى و غير حتمى ظهور چيست ؟\r\n2 - در روايات چه علايمى به عنوان علايم حتمى ذكر شده است ؟\r\n3 - آيا با فراگير شدن ظلم و ستم در جهان ، طيف حق به كلى منقرض مىشوند ؟\r\n4 - مراد از طلوع خورشيد از مغرب كه از نشانه‌هاى ظهور ذكر شده ، چيست ؟\r\n5 - آيا منظور از دجّال شخصى خاصى است يا فكر خاصى ؟\r\n6 - ويژگىهاى ياران حضرت مهدى ( عج ) از لحاظ كيفيت و كميّت را بيان كنيد .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n\r\nدرس شانزدهم : سيماى حكومت جهانى\r\nامام مهدى ( ع ) ، آخرين ذخيرهء الهى و حاكم آرمانى همهء موحّدان تاريخ و وارث يكايك انبيا و اولياى خداست . چنان كه يگانه رهايى بخش جهان از فساد و تباهى و پيام‌آور نهايى آرامش ، انسانيت و معنويّت است . حكومت چنين شخصيتى بايد يك حكومت آرمانى و كامل باشد كه شايستهء انسان‌ها و برآورندهء همهء آرزوهاى خردمندان و نابود كنندهء هرگونه فساد و ستم باشد . اينك شمّه‌اى از آن خوبىهاى بىشمار را در آيات قرآن مجيد و روايات اهل بيت ( ع ) بررسى مىكنيم .\r\n\r\nالف - پيروزى حق بر باطل\r\nزيباترين ويژگى حكومت جهانى حضرت مهدى ( عج ) حقانيّت آن است و مىتوان گفت شعار راهبردى ايشان « نابودى باطل و زنده كردن حق » است و جالب‌تر اين‌كه آن حضرت با اين شعار تولّد يافته است . كليمه - دختر امام جواد و عمّهء امام حسن عسكرى ( ع ) - مىگويد :\r\nآن لحظه‌اى كه حضرت حجة بن الحسن ( عج ) به دنيا آمد در برابر پروردگار به سجده رفت و من ديدم بر بازوى راست او نوشته شده : « جاءَ الْحَقُّ وَ زَهَقَ الْباطِلُ انَّ الْباطِلَ كانَ زَهُوقاً » . « 1 » \r\n\r\n","description":"","footnote":" ( 1 ) - بحارالانوار ، ج 51 ، ص 26 . ","page_name":" 193 ","page_number":193},
  {"content":"\r\n\r\nنظر به اينكه امام ( ع ) از سوى خداوند به امامت منصوب شده و خليفه و جانشين معصوم خداوند در روى زمين است ، حكومتش نيز مشروع و بر حق است و هيچ حكومت ديگرى نيز در زمين باقى نمىماند . حكومت‌هاى مشروع تابع و هضم در حكومت جهانى مىشوند و حكومت‌هاى نامشروع و ناحق نيز نابود مىگردند .\r\nاز سوى ديگر چون امام ( ع ) معصوم است ، همهء انديشه‌ها ، برنامه‌ها ، روابط ، قوانين امر و نهى و اخلاق و رفتارش صواب و بر حق است و خود ايشان محور و معيار حق است چنان كه احيا كنندهء حق و حقيقت و نابود كنندهء باطل و ناصواب است .\r\nبراى دست‌يابى به چنين هدف مقدّسى ، كليهء قوانين و مقرّرات ، بخش‌نامه‌ها و دستورالعمل‌ها و به‌طور كلى ، جهت‌گيرى و رويكرد حكومت جهانى اسلام بر مدار حق تنظيم مىشود و امام به طور دقيق بر اجراى آنها نظارت مىكند ، چنان كه همهء كارگزاران ايشان نيز انسان‌هايى صالح و حق‌پو خواهند بود و قرآن دربارهء آنان فرموده است : « 1 » \r\n« وَ لَقَدْ كَتَبْنا فِى الزَّبُورِ مِنْ بَعْدِ الذِّكْرِ انَّ الْارْضَ يَرِثُها عِبادِىَ الصَّالِحُونَ » ( انبيا : 105 )\r\nو در حقيقت ، در زبور پس از تورات نوشتيم كه زمين را بندگان شايستهء ما به ارث خواهند برد .\r\n\r\nب - ريشه‌كنى ستم و ستمگر\r\nحكومت جهانى مهدى ( ع ) با تمام توان با ستم و ستمگران پيكار خواهد كرد تا ريشهء آنها را از بن بسوزاند و درخت پرثمر عدالت را بارور سازد ، در آن زمان ، معادلهء زندگى انسان به سود عدل و داد دگرگون خواهد شد و از خوى ستمگرى اثرى نخواهد ماند .\r\nامام باقر ( ع ) مىفرمايد :\r\n« . . . اما وَاللَّهِ لَيَدْخُلُنَّ عَلَيْهِمْ عَدْلُهُ جَوْفَ بُيُوتِهِمْ كَما يَدْخُلُ الْمَرُّ وَالْقَرُّ » « 2 » \r\nبه خدا سوگند ، دادگرى مهدى ( عج ) تا ميان خانه‌هاى مردم نفوذ خواهد كرد چنان كه گرما و سرما بدانها نفوذ مىكند .\r\n\r\n","description":"","footnote":" ( 1 ) - امام باقر ( ع ) فرمود : اين آيه پيرامون ياران حضرت مهدى ( عج ) است . ( ر . ك : مجمع البيان ، ج 7 - 8 ، ص 66 . )  ( 2 ) - بحارالانوار ، ج 52 ، ص 362 . ","page_name":" 194 ","page_number":194},
  {"content":"\r\n\r\nهمچنين جملهء « يَمْلَأُ الْأَرْضَ قِسْطاً وَ عَدْلًا كَما مُلِئَتْ ظُلْماً وَ جَوْراً » كه در روايات بسيارى از رسول خدا و ائمه ( ع ) نقل شده ، نشانگر يك شعار راهبردى حكومت جهانى حضرت مهدى ( ع ) است . حكومت نهايى ، عدالت را به بهترين شيوه و تا دورترين نقاط عالم خواهد گسترد و در اين راه از هيچ كوششى دريغ نخواهد كرد ، اين در حالى است كه رهبر آن ، به لباس و غذايى بسيار ساده ، بسنده خواهد كرد . « 1 » \r\nدادگرى امام ( ع ) به گونه‌اى گسترده و فراگير است كه رسول خدا ( ص ) فرمود :\r\n« . . . يَمْلَأُ الْارْضَ عَدْلًا كَما مُلِئَتْ جَوْراً يَرْضى بِخِلافَتِهِ اهْلُ الْارْضِ وَ اهْلُ السَّماءِ وَالطَّيْرُ فِى الْجَوِّ » « 2 » \r\nزمين را پس از آنكه پر از ستم است ، چنان پر از داد كند كه ساكنان زمين و آسمان ، حتى پرندگان هوا از حكومتش خشنود گردند !\r\n\r\nجنگ مسلّحانه\r\nبا توجه به مأموريت سترگ « دادگسترى و ستم‌زدايى » آن امام همام و حضور انبوه ستمگران در سراسر جهان ، نبرد مسلّحانه ، امرى اجتناب‌ناپذير است و به طور طبيعى آن حضرت بايد جبههء گسترده‌اى عليه زورمداران بگشايد و با تمام توان به قلع و قمع آنان اقدام كند . روايات متعدّدى از پيامبر و امامان ( ع ) ، اين موضوع را پيش‌بينى كرده‌اند كه در اينجا به دو دسته از آنها اشاره مىكنيم :\r\n1 - كشتن دجّال : در روايات گوناگونى سخن از دجّال به ميان آمده . دجّال به معناى كسى است كه بسيار حيله‌گر و به اصطلاح امروز سياست‌باز و سيّاسى از نوع شيطانى آن است « 3 »  ، مفضّل از امام صادق از پدرانش از امير مؤمنان از رسول خدا ( ص ) روايتى نقل كرده كه به شرح اعمال نابخردانه و باطل دجّال مىپردازد از جمله آنكه :\r\n\r\n","description":"","footnote":" ( 1 ) - بحارالانوار ، ج 52 ، ص 354 .  ( 2 ) - همان ، ج 51 ، ص 95 .  ( 3 ) - ر . ك . النهايه ، ابن اثير ، ج 2 ، ص 102 . ","page_name":" 195 ","page_number":195},
  {"content":"\r\n\r\nاو ادّعاى خدايى مىكند و هفتاد هزار نفر يهودى ، زنازاده و دائم‌الخمر و رامشگر و بازيگر و برخى از عرب‌ها و زن‌ها به او مىگروند . از جمله كارهاى او آزاد كردن زنا و هم‌جنس بازى به طور علنى است . همين‌طور يارانش انواع و اقسام زشتىها را انجام مىدهند . او بسيارى از مناطق زمين را تسخير مىكند گرچه به مكه و مدينه و حرم امامان دسترسى نخواهد يافت و پس از آنكه در طغيان و سركشى افراط كرد و زمين از ستم او و يارانش لبريز شد ، كسى كه حضرت عيسى ( ع ) پشت سرش نماز مىخواند ( مهدى ( ع ) ) او را خواهد كشت . « 1 » \r\nهمچنين از امام صادق ( ع ) نقل شده كه فرمود :\r\n« يَوْمَ النَيْرُوزِ هُوَ الْيَوْمُ الَّذى يَظْهَرُ فيهِ قائِمُنا اهْلَ الْبَيْتِ وَ وُلاةُ الْامْرِ وَ يُظْفَرُهُ اللَّهُ تَعالى بِالدَّجَّالِ فَيَصْلُبُهُ عَلى كُناسَةِ الْكُوفَةِ » « 2 » \r\n« نوروز » روزى است كه قائم ما اهل‌بيت و واليان امر ظهور مىكند و خداوند ، او را بر دجّال پيروز مىگرداند و [ حضرت مهدى ( عج ) 
  ] دجّال را در مزبلهء شهر كوفه به دار مىآويزد .\r\n2 - قتل سفيانى : روايات فراوانى نيز در كتاب‌هاى اهل سنّت و شيعه پيرامون سفيانى ، صفات و حالات او و خروج بر حضرت مهدى ( ع ) آمده و هيچ ترديدى نيست كه شخصى به نام سفيانى به جنگ حضرت قائم ( ع ) مبادرت مىورزد و رسوا و كشته مىشود . در درس‌هاى گذشته درباره او به تفصيل سخن به ميان آمد .\r\nاشاره به اين نكته ضرورى است كه توانايىهاى رزمى امام و يارانش طبيعى و مطابق با دانش و تكنيك‌هاى روز است ، امّا از امدادهاى غيبى و فتح و ظفر خدايى نيز بهره‌مند مىشوند .\r\n\r\nج - احياى اسلام\r\nخداوند متعال ، دين مقدس اسلام را به شكلى جامع و كامل طرّاحى كرده به‌گونه‌اى كه مىتواند همهء ابعاد زندگى بشر را در همهء سرزمين‌ها و همهء زمان‌ها اداره نمايد . از اين رو فرمود :\r\n\r\n","description":"","footnote":" ( 1 ) - منتخب الاثر ، ص 480 .  ( 2 ) - بحارالانوار ، ج 52 ، ص 276 . ","page_name":" 196 ","page_number":196},
  {"content":"\r\n\r\n« الْيَوْمَ اكْمَلْتُ لَكُمْ دينَكُمْ وَ اتْمَمْتُ عَلَيْكُمْ نِعْمَتى وَ رَضيتُ لَكُمُ الْاسْلامَ ديناً » ( مائده : 3 )\r\nامروز دين شما را برايتان كامل و نعمت خود را بر شما تمام كردم و اسلام را براى شما [ به‌عنوان 
  ] آيين ( جاويدان ) برگزيدم .\r\nو خطاب به پيامبر اكرم ( ص ) نيز فرمود :\r\n« وَ ما ارْسَلْناكَ الّا كافَّةً لِلنَّاسِ بَشيراً وَ نَذيراً . . . »\r\nو ما تو را جز بشارت‌گر و هشدار دهنده براى تمام مردم ، نفرستاديم .\r\nدر حكومت جهانى امام مهدى ( عج ) ، اسلام تنها دين حاكم و رسمى خواهد بود و آن حضرت ، با بينش و دانش خدادادى خويش ، با تمام توان به اجرا و احياى واقعى اسلام مىپردازد و فطرت همگان را با اين آيين فطرى الهى سيراب مىسازد . در قرآن مجيد مىخوانيم :\r\n« هُوَ الَّذى ارْسَلَ رَسُولَهُ بِالْهُدى وَ دينِ الْحَقِّ لِيُظْهِرَهُ عَلَى الدّينِ كُلِّهِ وَ لَوْكَرِهَ الْمُشْرِكُونَ »\r\n( توبه : 33 )\r\nاو كسى است كه پيامبرش را با هدايت و دين حق فرستاد تا آن را بر هر چه دين است پيروز گرداند ، هر چند مشركان خوش نداشته باشند .\r\nاز امام صادق ( ع ) روايت شده كه اين جهان شمولى پس از ظهور حضرت قائم ( ع ) رخ مىدهد « 1 »  و حضرت باقر ( ع ) فرمود :\r\nدر آن زمان كسى پيدا نمىشود كه به رسالت حضرت محمد ( ص ) اعتراف نكرده باشد . « 2 » \r\nبدين‌سان با همّت آن جناب ، عقايد خرافى ، مذاهب باطل ، مطالب ياوه ، دين فروشى ، قوانين ناصواب ، اخلاق رذيله ، شرك و بت‌پرستى ، جاهليت مدرن ، دانش‌هاى ضدارزش و فرقه‌گرايىهاى كوركورانه از بين خواهد رفت و جامعهء انسانى با آرا و نظرات علمى و\r\n\r\n","description":"","footnote":" ( 1 ) - ر . ك . بحارالانوار ، ج 52 ، ص 324 ، حديث 36 .  ( 2 ) - همان ، ص 346 ، حديث 93 . ","page_name":" 197 ","page_number":197},
  {"content":"\r\n\r\nدانش خدادادى آن رهبر فرزانه سيراب خواهد شد و انديشه‌هاى صحيح و معارف روشن ، كردار و گفتار زيبا و اخلاق حسنه در اوج شكوفايى قرار خواهد گرفت . در روايتى از امام صادق ( ع ) آمده است كه :\r\nمجموع دانش 27 حرف ( جزء ) است و پيامبران دو جزء آن را آورده‌اند و مردم تاكنون بيش از آن دو جزء نمىدانند ولى آن گاه كه قائم ما قيام كند ، 25 جزء ديگر را نيز برملا مىسازد و همراه آن دو جزء در ميان مردم گسترش مىدهد . « 1 » \r\n. . . و در آن زمان آن قدر دانش و حكمت به دستشان مىآيد كه حتى زنى كه در خانه‌اش نشسته مىتواند طبق كتاب خدا ( قرآن ) و سنت پيامبر ( ص ) قضاوت كند . « 2 » \r\nامير مؤمنان ( ع ) نيز پيرامون روش حضرت مهدى ( ع ) مىفرمايد :\r\nدر زمانى كه مردم ، قرآن را طبق رأى خويش تفسير مىكنند ، او همهء نظرات را به قرآن عرضه مىكند و روش دادگرى را به مردم مىآموزد و آنچه را از كتاب و سنت كه فراموش شده ، دوباره احيا مىكند . « 3 » \r\n\r\nد - امنيت و رفاه\r\nآرامش و آسايش عمومى نيز در حكومت مهدى ( ع ) در حد اعلا تأمين خواهد شد و پديدهء شوم فقر و ناامنى از جامعهء رخت برخواهد بست . سارقان ، جانيان و حراميان ادب خواهند شد و زالو صفتان اقتصادى از بيمارى روحى ثروت‌اندوزى مداوا خواهند شد .\r\nامام باقر ( ع ) در اين باره نيز مىفرمايد :\r\nآن گاه كه قائم اهل بيت قيام كند ، ثروت را بالسويه تقسيم مىكند و ميان مردم ، عدالت مىورزد . . . و ثروت‌هاى درونى و بيرونى زمين را گرد مىآورد و به مردم آن قدر مىبخشد كه كسى پيش از او نبخشيده باشد . « 4 » \r\n\r\n","description":"","footnote":" ( 1 ) - همان ، ص 336 .  ( 2 ) - همان ، ص 352 .  ( 3 ) - شرح نهج‌البلاغه ، ابن ابى الحديد ، ج 9 ، ص 40 .  ( 4 ) - بحارالانوار ، ج 52 ، ص 351 . ","page_name":" 198 ","page_number":198},
  {"content":"\r\n\r\nابو سعيد خدرى از رسول خدا ( ص ) نقل مىكند :\r\nافرادى نزد مهدى ( عج ) مىآيند و از او درخواست كمك مىكنند ، او آن قدر در دامنشان پول مىريزد كه بتوانند حمل كنند . « 1 » \r\nو نيز گفته‌اند :\r\nدر آن زمان ، گنج‌ها و بركت‌هاى زمين ، عيان خواهد شد و مؤمنان چنان توانگر خواهند شد كه اگر كسى بخواهد صدقه و خيرات بدهد ، كسى را نمىيابد كه به او بپردازد . « 2 » \r\nامنيت و آسايش نيز چنان گسترده خواهد شد كه كسى متعرّض جان و مال و ناموس ديگران نمىشود . امام باقر ( ع ) فرمود :\r\n[ در حكومت مهدى ( عج ) 
  ] پيرزن ناتوانى از مشرق تا مغرب هم اگر برود كسى مزاحم او نخواهد شد . « 3 » \r\n\r\nه - رحمت و بركت الهى\r\nميان رحمت‌هاى الهى و بركات آسمانى و زمينى از يك سو و عملكرد مردم در روى زمين از سوى ديگر ، رابطه‌اى تنگاتنگ برقرار است ؛ به اين معنا كه اگر مردم اهل تقوا و ايمان و عمل صالح باشند ، زمين و آسمان نيز با آنان سر سازگارى دارند و از بركات آنها ، بهرهء بيشترى خواهند برد و اگر بر عكس عمل كنند ، نتيجهء معكوس مىگيرند . اين حقيقت در قرآن مجيد آمده است :\r\n« وَلَوْ انَّ اهْل‌َالْقُرى امَنُوا وَاتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَالْارْضِ . . . » ( اعراف : 96 )\r\nو اگر مردم شهرها ايمان آورده و به تقوا گراييده بودند ، قطعاً بركاتى از آسمان و زمين برايشان نازل مىكرديم .\r\n\r\n","description":"","footnote":" ( 1 ) - منتخب‌الاثر ، لطف‌الله صافى ، ص 311 .  ( 2 ) - همان ، ص 308 .  ( 3 ) - همان . ","page_name":" 199 ","page_number":199},
  {"content":"\r\n\r\nبا توجه به اينكه در حكومت جهانى حضرت مهدى ( عج ) علم و عدالت ، حق و ايمان و تقوا در ميان مردم گسترش مىيابد ، رحمت و بركات الهى نيز فزونى مىيابد .\r\n1 - بارندگى فراوان مىشود ؛ رسول اكرم ( ص ) فرمود :\r\n« تَنْعُمُ امَّتى فى زَمَنِ الْمَهْدِىِّ نِعْمَةً لَمْ يَنْعُمُوا مِثْلَها قَطُّ ؛ تُرْسَلُ السَّماءُ عَلَيْهِمْ مِدْاراً » « 1 » \r\nامّت من در دوران حضرت‌مهدى ( عج ) از چنان نعمتى برخوردارمىشوند كه تا آن‌روز مانندش را نديده‌اند ، آسمان برايشان بسيار مىبارد .\r\nو بر اثر بارش فراوان ، هوا با طراوت و مطلوب مىگردد ، سفره‌هاى آب‌هاى زيرزمينى غنى مىشود ، درياچه‌ها و رودخانه و تالاب‌ها و . . . زنده مىشوند .\r\n2 - زمين ، ذخاير خويش را ظاهر مىكند ؛ اين كار به دو شكل انجام مىپذيرد ؛\r\nالف - محصولات باغى و كشاورزى به حد وفور مىرسد . رسول خدا ( ص ) در پى سخن پيشين فرمود :\r\n« وَ لا تَدَعُ الْارْضَ شَيْئاً مِنَ النَّباتِ الَّا اخْرَجَتْهُ »\r\nو زمين نيز همهء گياهان خويش را مىروياند .\r\nو چنين امرى ، پس از بارندگىهاى فراوان و به موقع ، امرى طبيعى و مورد توقع است .\r\nب - معادن و گنج‌ها استخراج مىشود ؛ در اين باره نيز رسول اكرم ( ص ) مىفرمايد :\r\n« يُخْرِجُ لَهُ الْارْضُ افْلاذَ كَبِدِها وَ يَحْثُو الْمالَ حَثْواً وَ لا يَعُدُّهُ عَدّاً » « 2 » \r\nزمين ، جگرگوشه‌هاى خود را براى آن حضرت ، ظاهرمىسازد و ثروت چنان فزونى يابدكه قابل شمارش نباشد .\r\nجگرگوشه‌هاى زمين كنايه از گنج‌هاى نهفته و معادن ناسفته است و امام على ( ع ) نيز در خطبه‌اى به آن اشاره مىكند :\r\n\r\n","description":"","footnote":" ( 1 ) - عصر الظهور ، كورانى ، ص 325 .  ( 2 ) - بحارالانوار ، ج 51 ، ص 68 . ","page_name":" 200 ","page_number":200},
  {"content":"\r\n\r\n« . . . وَ تُخْرِجُ لَهُ الْارْضُ افاليذَ كَبِدِها وَ تُلْقى الَيْهِ سِلْماً مَقاليدَها فَيُريكُمْ كَيْفَ عَدْلُ السّيرَةِ وَ يُحْيى مَيِّتَ الْكِتابِ وَالسُّنَّةِ » « 1 » \r\nزمين ، پاره جگر خود را برايش بيرون مىريزد و تمام رمز و كليدهايش را به وى مىسپارد . او بر شما نشان خواهد داد كه روش دادگرى چيست و كتاب و سنّت مرده را احيا خواهد كرد .\r\nآبادانى جهان نيز نتيجهء دو موضوع ياد شده است و پديدهء مباركى است كه در آن دوران رخ خواهد داد ؛ به بيان امام باقر ( ع ) :\r\n« فَلا يَنْبَغى فِى الْارْضِ خَرابٌ الّا عُمِرَ » « 2 » \r\nدر زمين ، ويرانه‌اى يافت نشود جز اينكه آباد گردد .\r\n\r\n","description":"","footnote":" ( 1 ) - نهج‌البلاغه ، خطبهء 138 .  ( 2 ) - بحارالانوار ، ج 52 ، ص 191 . ","page_name":" 201 ","page_number":201},
  {"content":"\r\n\r\nپرسش\r\n1 - زيباترين ويژگى حكومت حضرت مهدى ( عج ) چيست و در كدام آيه آمده است ؟\r\n2 - امام باقر ( ع ) پيرامون دادگرى امام زمان ( عج ) چه فرموده است ؟\r\n3 - منظور از جنگ مسلّحانه در دوران حضرت مهدى ( عج ) چيست ؟\r\n4 - دين حاكم بر جهان در زمان حضرت مهدى ( عج ) كدام است ؟ چرا ؟\r\n5 - دو نمونه از بركت و رحمت الهى در دوران آن حضرت را بنويسيد .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\nفهرست منابع\r\nقرآن كريم\r\nنهج‌البلاغه\r\nآموزش دين ، علامه محمدحسين طباطبايى ، انتشارات اسلامى ، جامعه مدرسين ، قم .\r\nاخلاق ، محمدتقى فلسفى ، هيأت نشر معارف اسلامى ، تهران .\r\nاخلاق ناصرى ، با مقدمه و پاورقى وحيد دامغانى ، مؤسسه انتشاراتى فراهانى .\r\nاديان زنده جهان ، رابرت ا . هيوم ، ترجمه عبدالرحيم گواهى ، دفتر نشر فرهنگ اسلامى ، تهران .\r\nاسفار اربعه ، ملا صدرا ، چاپ بيروت .\r\nاسلام و كثرت‌گرايى دينى ، محمد لگنهاوزن ، ترجمه نرجس جواندل ، مؤسسه فرهنگى طه ، قم .\r\nاسلام و مقتضيات زمان ، شهيد مطهرى ، انتشارات صدرا ، قم .\r\nاصطلاحات الاصول ، على مشكينى ، انتشارات حكمت .\r\nاصول كافى ، ثقةالاسلام كلينى ، چاپ بيروت .\r\nاعترافات دانشمندان بزرگ جهان ، خيرالله مردانى ، انتشارات آيين جعفرى ، تهران .\r\nالاحتجاج ، طبرسى ، مؤسسهء اعلمى ، بيروت ، 1401 ه . ق .\r\nالارشاد ، شيخ مفيد ، مؤسسة الاعلمى ، بيروت ، 1399 ه . ق .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nالبيع ، امام خمينى ، انتشارات اسماعيليان ، قم .\r\nالسيرة الحلبيّة ، برهان‌الدين حلبى الشافعى ، دار احياء التراث العربى ، بيروت .\r\nالسيرة النبويّة ، ابن هشام ، دار احياء التراث العربى - بيروت .\r\nالغدير ، علامه امينى ، چاپ اتحاد .\r\nالكامل فى التاريخ ، ابن اثير ، دار صادر ، بيروت .\r\nالمراجعات ، عبدالحسين شرف‌الدين ، مؤسسة الاعلمى ، بيروت .\r\nالمنجد فى اللغة ، لويس معلوف ، انتشارات اسماعيليان ، قم .\r\nالميزان ، ( تفسير ) علامه محمدحسين طباطبايى ، چاپ بيروت .\r\nالميزان ، علامه طباطبايى ، مؤسسة النشر الاسلامى ، قم .\r\nالنهاية ، ابن اثير ، المكتبة الاسلاميه ، 1383 ه . ق .\r\nالوافى ، فيض كاشانى ، اسلاميه .\r\nالهيات ، جعفر سبحانى ، تلخيص از على ربانى گلپايگانى ، انتشارات اسلامى ، جامعه مدرسين ، قم .\r\nانسان و اديان ، ميشل مالرب ، ترجمه مهران توكلى ، نشر نى ، تهران .\r\nانسان و ايمان ، شهيد مطهرى ، انتشارات صدرا ، قم .\r\nانقلاب تكاملى اسلام ، جلال‌الدين فارسى ، انتشارات آسيا ، تهران ، 2537 .\r\nبحارالانوار ، علامه مجلسى ، چاپ بيروت .\r\nبحران روانكاوى ، اريك فروم ، ترجمه اكبر تبريزى ، انتشارات فيروزه ، تهران .\r\nبيست گفتار ، شهيد مطهرى ، انتشارات صدرا ، قم .\r\nتاريخ الغيبة الكبرى ، سيد محمد صدر ، كتابخانه اميرالمؤمنين ، اصفهان .\r\nتاريخ تمدن از كهن‌ترين روزگار تا سده ما ، هنرى لوكاس ، ترجمه عبدالحسين آذرنگ ، انتشارات كيهان .\r\nتاريخ تمدن ، ويل دورانت ، ترجمه ابوالقاسم پاينده ، نشر سازمان انتشارات و آموزش انقلاب اسلامى .\r\nتاريخ جامعه اديان ، جان ناس ، ترجمه علىاصغر حكمت ، انتشارات پيروز ، تهران .\r\nتاريخ طبرى ، محمد بن جرير طبرى ، دارالمعارف ، مصر ، 1961 م .\r\nتاريخ طبيعى دين ، ديويد هيوم ، ترجمه حميد عنايت ، نشر شركت سهامى انتشارات خوارزمى .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nتاريخ فرهنگ و تمدن اسلامى ، زين‌العابدين قربانى ، دفتر نشر فرهنگ اسلامى .\r\nتاريخ فلسفه ، فردريك كاپلستن ، ترجمه جلال‌الدين مجتبوى ، انتشارات علمى و فرهنگى ، تهران .\r\nتحريرالوسيله ، امام خمينى ، مطبعة الاداب ، نجف اشرف .\r\nتحف العقول ، على بن شعبه حرّانى ، انتشارات اسلامى ، جامعه مدرسين ، قم .\r\nتداوم انقلاب اسلامى تا انقلاب جهانى مهدى ( عج ) ، محمد محمدى رىشهرى ، انتشارات ياسر ، 1361 .\r\nتفسير برهان ، سيد هاشم بحرانى ، دارالكتب العلميه ، قم .\r\nتفكر مذهبى ، سيد محمدباقر نجفى ، چاپخانه شمس .\r\nتمدن اسلام و عرب ، گوستا لوبون ، ترجمه فخر داعى گيلانى ، بنگاه مطبوعاتى علىاكبر اعلمى ، تهران .\r\nجامع‌السعادات ، ملا مهدى نراقى ، چاپ بيروت .\r\nجامعه‌شناسى اديان ، ژان پل ويلم ، ترجمه عبدالرحيم گواهى ، مؤسسه فرهنگى انتشاراتى تبيان ، تهران .\r\nجواهرالكلام ، شيخ محمدحسن نجفى ، دارالحياء تراث عربى ، بيروت .\r\nچشم به راه مهدى ( عج ) ، جمعى از نويسندگان مجلّهء حوزه ، انتشارات دفتر تبليغات اسلامى ، قم ، 1375 .\r\nحديث الثقلين ، قوام‌الدين وشنوى ، دارالتقريب ، مصر ، 1371 ه . ق .\r\nخاتميت ، شهيد مطهرى ، انتشارات صدرا ، قم .\r\nدراسات و بحوث فى التاريخ و الاسلام ، جعفر مرتضى عاملى ، مركز جواد ، بيروت ، 1414 ه . ق .\r\nدين‌پژوهى ، ميرچا الياده ، ترجمه بهاءالدين خرمشاهى ، نشر پژوهشگاه علوم اسلامى و مطالعات فرهنگى ، تهران .\r\nدين و روان ، ويليام جيمز ، ترجمه مهدى قائنى ، ترجمه و نشر بنگاه كتاب ، تهران .\r\nذخائر العقبى ، محب‌ّالدين طبرى ، دارالكتب العراقيه ، عراق ، 1387 ه . ق .\r\nرسائل اخوان صفا ، چاپ بيروت .\r\nرساله نمونه ( احكام تقليد و اجتهاد ) ، امام خمينى ، تنظيم از عبدالرحيم موگهى ، انتشارات اسلامى ، جامعه مدرسين ، قم .\r\nرساله نمونه ( مسائل سياسى و حقوقى ) ، امام خمينى ، تنظيم از عبدالكريم بىآزار شيرازى ، نشر مؤسسه انجام كتاب ، تهران .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nزندگى در پرتو اخلاق ، ناصر مكارم شيرازى ، انتشارات نسل جوان ، قم .\r\nسفينة البحار ، شيخ عباس قمى ، انتشارات اسلامى وابسته به جامعه مدرسين ، قم .\r\nسيماى فرزانگان ، رضا مختارى ، انتشارات دفتر تبليغات اسلامى ، قم ، 1366 .\r\nشرح اشارات ، ابن سينا ، شرح خواجه نصير طوسى ، دفتر نشر كتاب .\r\nشرح نهج‌البلاغه ، ابن ابى الحديد ، بيروت .\r\nشريعت در آينه معرفت ، عبدالله جوادى آملى ، مركز نشر فرهنگى رجاء .\r\nشهيدان راه فضيلت ، علامه امينى ، ترجمه ، انتشارات روزبه ، تهران .\r\nشيعه پاسخ مىدهد ، سيد رضا حسينى نسب ، انتشارات مشعر تهران .\r\nصحيفهء نور ( مجموعه سخنان امام خمينى ) ، انتشارات شركت سهامى چاپخانه وزارت ارشاد اسلامى .\r\nعبادت در اسلام ، صادقى اردستانى ، انتشارات خزر ، تهران .\r\nعروة الوثقى ، سيد كاظم يزدى ، چاپ مكتبة العلمية الاسلاميه ، تهران .\r\nعصر ظهور ، على كورانى ، ترجمهء عباس جلالى ، سازمان تبليغات اسلامى ، 1369 .\r\nعقل و اعتقاد دينى ، مايكل پترسون و چند تن ديگر ، ترجمه احمد نراقى و ابراهيم سلطانى ، نشر طرح نو .\r\nعلوم اسلامى و نقش آن در تحول علمى جهان ، آلدوميه لى ، ترجمه محمدرضا شجاع رضوى و دكتر اسدالله علوى ، انتشارات آستان قدس رضوى ، مشهد .\r\nعنصر مبارزه در زندگانى ائمه ( ع ) ، سخنرانى مقام معظم رهبرى ، نشر كنگرهء جهانى حضرت رضا ( ع ) در آبان 1365 .\r\nعوالى اللئالى ، ابن ابى جمهور .\r\nغررالحكم و دررالكلم ، تميمى آمدى ، ترجمه و تصحيح حسينى ارموى ، انتشارات دانشگاه تهران .\r\nفاطمة من المهد الى اللحد ، قزوينى ، دارالصادق ، بيروت ، 1397 ه . ق .\r\nفرهنگ و دين ، ميرچا الياده ، ترجمه بهاءالدين خرمشاهى ، نشر طرح نو .\r\nفصلنامه قبسات .\r\nفصلنامه كتاب نقد .\r\nفطرت در قرآن ، عبدالله جوادى آملى ، مؤسسه نشر اسراء .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nفطرت ، شهيد مطهرى ، انتشارات صدرا ، قم .\r\nفلسفه اخلاق ، شهيد مطهرى ، انتشارات صدرا ، قم .\r\nفلسفه دين ، جان هيك ، ترجمه بهرام‌راد ، انتشارات بين‌المللى الهدى .\r\nفلسفه دين ، محمدتقى جعفرى ، تدوين از عبدالله نصرى ، نشر پژوهشگاه فرهنگ و انديشه اسلامى .\r\nفلسفه و هدف زندگى ، محمدتقى جعفرى ، انتشارات صدر .\r\nكارنامه اسلام ، عبدالحسين زرين‌كوب ، مؤسسه انتشاراتى امير كبير ، تهران .\r\nكتاب الغيبة ، محمد ابراهيم نعمانى ، دارالكتب الاسلاميه ، تهران ، 1363 .\r\nكشف المحجه ، على بن موسى ( سيد بن طاووس ) ، مطبعة الحيدريه ، نجف اشرف .\r\nكمال الدين و تمام النعمة ، شيخ صدوق ، تصحيح و حواشى علىاكبر غفارى ، موسسة النشر الاسلامى ، قم .\r\nكنز العمال ، على المتقى بن حسام الدين هندى ، حيدرآباد .\r\nلسان العرب ، جمال الدين محمد بن مكرم مصرى ، نشر دار صادر ، بيروت .\r\nلغت‌نامه دهخدا ، انتشارات دانشگاه تهران .\r\nماهنامه كيهان .\r\nمبانى انديشه سياسى در اسلام ، عباسعلى عميد زنجانى ، نشر مؤسسه فرهنگى انديشه .\r\nمبانى خداشناسى در فلسفه يونان و اديان الهى ، رضا برنجكار ، نشر الهادى ، قم .\r\nمجمع البحرين ، شيخ فخرالدين طريحى ، دفتر نشر فرهنگ اسلامى .\r\nمجمع البيان ( تفسير ) ، امين الاسلام طبرسى ، دفتر نشر فرهنگ اسلامى .\r\nمجموعه آثار ، شهيد مطهرى ، انتشارات صدرا ، قم .\r\nمعنويت تشيع ، علامه طباطبايى ، انتشارات تشيع ، قم .\r\nمفاتيح الجنان ، شيخ عباس قمى .\r\nمفردات ، راغب اصفهانى ، چاپ بيروت .\r\nملل و نحل ، جعفر سبحانى ، انتشارات مهر ، قم .\r\nمنتخب‌الاثر ، لطف‌الله صافى گلپايگانى ، انتشارات مكتبة الصدر ، چاپ سوم .\r\nميزان الحكمه ، محمد محمدى رىشهرى ، دفتر تبليغات اسلامى ، چاپ اول .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nنورالثقلين ، شيخ عبدالعلى بن جمعة حويزى ، مطبعة الحكمه ، قم ، 1382 ه . ق .\r\nوانهادگى انسان در عصر صنعت ، على قائمى ، انتشارات شفق ، قم .\r\nوسائل الشيعه ، شيخ حر عاملى ، انتشارات مؤسسه آل البيت لاحياء تراث ، قم .\r\nولايت فقيه ، امام خمينى ، انتشارات آزادى ، قم .\r\nولايت فقيه ، عبدالله جوادى آملى ، موسسه نشر اسراء ( ويرايش جديد ) .\r\nهرمنوتيك ، كتاب و سنت ، محمد مجتهد شبسترى ، نشر طرح نو .\r\n\r\n\r\n","description":"","footnote":"","page_name":" 208 ","page_number":208}
  ]