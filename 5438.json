[
  {"content":"\r\nانتشارات كتابخانهء مسجد سيد\r\nاصفهان - ايران\r\n( 7 )\r\nتحفة الأبرار\r\nالملتقط من آثار الأئمة الأطهار\r\nتأليف\r\nعلامة الجليل القدر ومحقق وفقيه نامدار سيد محمد باقر شقتى معروف به حجة الاسلام على الاطلاق\r\nمتوفاى 1260 ه‍ . ق\r\nجزء اول\r\nتحقيق\r\nسيد مهدى رجائى\r\n","description":"","footnote":"","page_name":" مقدمة 1 ","page_number":1},
  {"content":"\r\nمؤسسهء تحقيقاتى علامه مجلسى قدس سره\r\nتأسيس 1407 ه‍ . ق\r\nقم ايران - ص پ 753 - 37185\r\nكتاب : تحفة الأبرار ج 1\r\nتأليف : علامه سيد محمد باقر شفتى معروف بحجة الأسلام\r\nتحقيق سيد مهدي رجائي\r\nباهتمام : مرحوم حجة الاسلام والمسلمين حاج آقا رضا آل رسول ( رحمة الله عليه ) .\r\nنشر : انتشارات كتابخانهء مسجد سيد اصفهان\r\nچاپ : چاپخانهء سيد الشهداء عليه السلام - قم\r\nتاريخ چاپ : 1409 ه‍ ق\r\nمقدار چاپ : هزار نسخه\r\nچاپ : اول\r\nقيمت : چهار صد تومان براى دورهء كتاب\r\n","description":"","footnote":"","page_name":" مقدمة 2 ","page_number":2},
  {"content":"\r\n\r\n\r\nبسم اللَّه الرّحمن الرّحيم\r\nپس از حمد و ستايش خداوند متعال و ايزد منان خالق كون و مكان ، و درود بى پايان بر خاتم أنبياء و فخر رسل حضرت ختمى مرتبت محمد بن عبد اللَّه صلى اللَّه عليه و آله و درود بىحد و حصر بر آل اطهار آن سرور عظام صلوات اللَّه و سلامه عليهم أجمعين .\r\nبه عرض خوانندگان عزيز مىرساند : يكى از بزرگترين و مهمترين مسائل دين نماز است ، كه ركن أعظم دين است ، و يكى از واجبات فروع دين است كه بر تمام مكلفين معتقد به شريعت مطهره انجام آن واجب و فريضه ايست الهى بر ذمهء عباد .\r\nو تأكيدى كه شارع مقدس راجع به نماز و أهميت آن مقرر فرموده در هيچ يك از ساير عبادات و مسائل دين مقرر نفرموده ، و شرائط و احكامى كه براى اين فريضهء الهى است از حد و حصر افزون است ، و اهتمام شارع مقدس راجع به اين فريضه به جائى رسيده ، كه قبول شدن ساير عبادات را مترتب و موقوف ساخته است بر قبول شدن نماز ، و اول چيزى كه در روز قيامت بعد از اصول دين انسان مورد مؤاخذه قرار\r\n","description":"","footnote":"","page_name":" مقدمة 3 ","page_number":3},
  {"content":"\r\nمىگيرد همين نماز است .\r\nچنانچه امام صادق عليه السّلام فرموده است : « اول ما يحاسب به العبد الصلاة ، فاذا قبلت قبل سائر عمله ، و ان ردت رد عليه سائر عمله » پس أول تكليف الهى كه از او در روز قيامت مورد سؤال قرار مىگيرد نماز است ، هر كس در بر پا نمودن نماز به همان نحوى كه شارع مقدس مقرر فرموده اهتمام ورزد ، و به نحو شايسته و مطلوب شارع مقدس انجام دهد ، ساير عبادات و اعمال او مورد قبول درگاه أحديت قرار خواهد گرفت ، و اگر خداى نكرده نسبت به اين فريضهء الهى اهتمام نورزد آن گونه كه مطلوب شارع مقدس است و مقرر فرموده است ، ساير عبادات و أعمال او اگر چه به نحو شايسته و مطلوب انجام داده - چنانچه از اين روايت و روايات ديگر استفاده مىشود - مورد رد درگاه ايزد متعال قرار خواهد گرفت .\r\nو روايات و أحاديث وارده از ناحيه مقدسه ائمه معصومين عليهم السّلام راجع به نماز بىشمار است ، به طورى كه احاديث راجع به نماز و احكام آن بيشتر از ساير عبادات است ، و اين گوياى اهتمام شارع مقدس است نسبت به اين فريضهء الهى .\r\nو قلم فرسائى دربارهء نماز در چندين بعد آن مىتوان نمود ، بعضى از بزرگان و دانشمندان راجع به اهميت نماز از ديدگاه شرع مقدس ايراد كلام نموده و بعضى ديگر راجع به اسرار نهفتهء در نماز و رازهائى كه در اين عبادت الهى موجود است قلم فرسائى نموده ، و كتابهائى بزرگان و علماى ما در اين باره به رشتهء تحرير در آورده‌اند ، و بعضى ديگر راجع به جمع آورى أحاديث وارده در باره نماز اهتمام بليغ ورزيده‌اند ، كه كتابهاى فراوانى در اين باره نوشته شده ، و بعضى ديگر از فقهاء دين راجع به أحكام نماز و وظيفهء مكلف در چگونگى\r\n","description":"","footnote":"","page_name":" مقدمة 4 ","page_number":4},
  {"content":"\r\nانجام اين فريضهء الهى قلم فرسائى نموده . و خلاصهء مطلب نماز يك معجون الهى است كه درباره هر يك از مواد آن مىتوان صحبتها و كتابها به رشتهء تحرير درآورد .\r\nو آنچه اهميت زياد دارد از نظر شرع مقدس در مرحلهء اول ، همان كيفيت اتيان اين عبادت و فريضهء الهى است ، كه با اتيان آن موجب سقوط ذمه از اين تكليف بشود . و لذا ملاحظه مىفرمائيد كه علماى دين و فقهاى شيعه رضوان اللَّه تعالى عليهم أجمعين در اين باره حق آن را به نحو شايسته و مطلوب ادا فرموده ، و با ايراد احاديث وارده از ناحيهء مقدسهء ائمهء أطهار صلوات اللَّه عليهم و استنباط حكم الهى از آن كيفيت اتيان به اين فريضه به نحو شايسته و مطلوب را براى عامهء مردم روشن نموده‌اند .\r\nتا جائى كه بعض علماى دين همانند مؤلف اين كتاب شريف تمام عمر گرانقدر خود را در اين موضوع صرف نموده و اهتمام بليغ در بيان احكام اين فريضه براى كافهء مردم ورزيده است ، و در نتيجهء حاصل عمر احكام اين فريضهء الهى را به نحو روشن و ساده با دليلى محكم و متقن براى تودهء مردم بيان فرموده‌اند ، تا آن كه در روز قيامت هيچگونه عذرى براى مكلفين نبوده باشد .\r\nو يكى از علماى دين و فقهاى عظام شيعه كه به حق عمر ارزشمند خود را در اين راه شريف صرف نموده ، و مردم را با نماز و احكام آن قولا و عملا آشنا ساخته ، و مسائل اين فريضهء الهى را با دليلى قاطع و متين با قلمى بسيار شيوا و ساده براى تودهء مردم بيان فرموده ، و آن علامه دوران و محقق گرانقدر و زاهد و عابد كم نظير مرحوم حاج سيد محمد باقر شفتى معروف به حجة الاسلام على الاطلاق قدس اللَّه سره و حشره اللَّه مع أجداده الطاهرين ، و ايشان از ميان علماء و فقهاى شيعه امتياز خاصى نسبت به بيان و انجام اين فريضهء الهى پيدا نموده‌اند ، به طورى كه\r\n","description":"","footnote":"","page_name":" مقدمة 5 ","page_number":5},
  {"content":"\r\nچندين مجلد بزرگ به نام مطالع الانوار به زبان عربى راجع به نماز و احكام آن فقط به رشتهء تحرير درآورده‌اند و كتاب ارزشمند ايشان سؤال و جواب عمدهء آن راجع به نماز است كه به زبان فارسى به رشتهء تحرير درآورده‌اند .\r\nو يكى ديگر از آثار بسيار ارزشمند و نفيس ايشان كتاب شريف تحفة الابرار است ، كه مجموع اين كتاب راجع به نماز و احكام و اسرار آن است كه براى اولين بار كتابى دربارهء نماز با اين وسعت و حجم بزرگ به زبان فارسى به رشتهء تحرير درآورده‌اند ، و به قلمى بسيار شيوا و ساده براى تودهء مردم و در عين حال عالمانه و محققانه نوشته شده ، كه مورد استفادهء خاص و عام قرار گرفته ، و حق اداى كيفيت اين فريضهء الهى را به نحو شايسته بيان فرموده‌اند . و استقبالى كه از اين كتاب بعد از تأليف آن شده بى سابقه بوده است ، و جهت آن جامعيت اين كتاب است در بيان اين وظيفهء الهى ، تا جائى كه بنا به گفته محقق خبير جناب آقا بزرگ تهرانى در كتاب ذريعه ج 3 / 404 يك نفر از نساخ سى و چهار بار اين كتاب را از أول آن تا آخر براى طالبان آن استنساخ نموده ، و اين گوياى استقبال پرشور از اين كتاب است ، و طالب زياد داشتن آن است .\r\nو با اين كه قريب صد و پنجاه سال از وفات مؤلف مىگذرد هيچ كتابخانه‌اى چه عمومى و خصوصى خالى از يك نسخهء اين كتاب نيست ، و با اين همه متأسفانه اين كتاب ارزشمند تا حال به زيور طبع آراسته نشده بود ، و خاص و عام از دسترسى به اين كتاب گرانقدر محروم بودند .\r\nتا آن كه در يكى از روزها كه در كتابخانهء شخصى خود مشغول مطالعهء اين اثر نفيس بودم و نسخه‌اى بسيار مغلوط و مشوش بود ، به ذهن حقير خطور نمود كه اقدام به تصحيح نسخه و چاپ آن كنم ، و از روح بزرگ آن ابر مرد علم و ورع استمداد طلبيدم ، و به حمد اللَّه يكى از احفاد مؤلف كتاب جناب دانشمند\r\n","description":"","footnote":"","page_name":" مقدمة 6 ","page_number":6},
  {"content":"\r\nگرامى حجة الاسلام آقاى حاج سيد مهدى شفتى دامت توفيقاته كمر همت بسته و كليه لوازم چاپ اين كتاب را براى حقير فراهم ساخته .\r\nو سپس اين كتاب به وسيلهء مساعى جميلهء مرحوم مبرور حجة الاسلام و المسلمين جناب حاج آقا رضا آل رسول قدس سره از وجوهات خيريه مقبرهء برادر معظم خود شهيد اصفهانى حضرت آية اللَّه سيد أبو الحسن شمس آبادى قدس سره و حشره اللَّه مع الشهداء ، به زيور طبع آراسته گرديد ، و معظم له قصد داشتند شرحى از زندگانى برادر شهيد خود به رشتهء تحرير درآورند و در مقدمهء جلد اول چاپ گردد ، و لكن قبل از تكميل آن اجل مهلت نداده و اين دار فانى را وداع گفته ، كه انشاء اللَّه پس از تكميل آن در پايان جلد دوم چاپ خواهد شد كه مورد توجه علاقمندان قرار خواهد گرفت .\r\nو حال شروع مىكنم به مختصرى و گوشه هائى از زندگانى مؤلف كتاب ، و هر كس طالب تفصيل در زندگانى مؤلف كتاب باشد مراجعه نمايد به كتاب ارزشمند بيان المفاخر در بيان زندگانى مرحوم علامه حجة الاسلام شفتي به قلم دانشمند معاصر جناب آقاى سيد مصلح الدين مهدى دامت توفيقاته ، كه به نحو شايسته و مطلوب راجع به زندگينامهء مؤلف كتاب به رشتهء تحرير درآورده‌اند .\r\n\r\nمختصرى از زندگانى نامه مؤلف كتاب\r\n\r\nنام و نسب ايشان :\r\nنام شريف ايشان سيد محمد باقر بن محمد نقي بن محمد زكي بن محمد نقى ابن شاه قاسم بن مير أشرف بن شاه قاسم بن شاه هدايت بن الامير هاشم بن السلطان السيد علي قاضي بن سيد علي بن سيد محمد بن سيد علي بن سيد محمد بن\r\n","description":"","footnote":"","page_name":" مقدمة 7 ","page_number":7},
  {"content":"\r\nسيد موسى بن سيد جعفر بن سيد اسماعيل بن سيد أحمد بن سيد محمد بن سيد أحمد بن سيد محمد بن سيد أبي القاسم بن سيد حمزة فرزند امام موسى الكاظم عليه السلام .\r\n\r\nتوصيف اجمالى مدح ايشان :\r\nمرحوم تنكابنى در كتاب قصص العلماء ص 135 در وصف ايشان گفته : وحيد ايام و مقتداى انام ، و در علم عربيت و هيئت و فقه و رجال و درايه از مهرهء اعلام و حذقهء علماء گرام ، عالم عامل و بارع و فاضل و عليم باذل ناذل استاد اكامل افاضل ، و در زهد و ورع و تقوى او را ثانى و تالى نبوده . اما علم آن جناب پس از حيز تحرير دبير خارج ، و جميع مرافى و مراتب علم را عارج ، و در تفريع أوحد زمان ، و در استدلال نهاية دقيق و با كمال تحقيق ، حافظهء او ضرب المثل و تأليفات او بسيار . مجملا اينكه عبادت اين بزرگوار به نحوى بود كه از نصف شب تا به صبح به گريه و زارى اشتغال داشته ، و در صحن كتابخانه اش مانند ديوانگان مىگرديد و دعا و مناجات مىخواند ، و بر سر و سينه اش مىزد تا صبح ، و چنان بىاختيار حنين و انين آن سرور دين بلند مىشد كه اگر همسايگان بيدار مىبودند مىشنيدند ، و در أواخر زندگانى آن قدر گريسته بود و به هايهاى ناله و بىقرارى و گريه و زارى كرده بود كه او را باد فتق عارض شده بود ، و با فتق بند او را بسته و أطباء هر چه معالجه كردند مفيد نيفتاد ، آخر الامر او را از گريه منع كردند و گفتند كه گريه بر تو حرام است .\r\nو مرحوم كشميرى در كتاب نجوم السماء ص 63 چنين فرموده : از مشايخ كبار و فضلاى نامدار صاحب قوت قدسيه و مالك ملكات ملكيه بود ، صاحب تذكره آورده كه آن جناب در مزبد فضل و كمال اجتهاد و علو منزلت جلالت قدر از ساير مجتهدين عرب و عجم ممتاز بوده ، و در اصفهان تشريف داشت ، حاوى\r\n","description":"","footnote":"","page_name":" مقدمة 8 ","page_number":8},
  {"content":"\r\nمعقول و منقول و جامع فروع و اصول ، و مرجع علماء فحول بود ، ساير علماء زمان و مجتهدين دوران اذعان أعلميت و أفضليت و أكمليت آن جناب دارند ، و او مستند عرب و عجم بوده ، و منبع محامد و محاسن و مجمع فضائل لا تعد و لا تحصى ، و معدن شرف و جلالت مخزن كمال علو منزلت بود ، احدى از علماء متقدمين و متأخرين را اين قدر مرجعيت كه آن جناب داشت اتفاق نيفتاد ، حتى كه سلاطين زمان را مجال مخالفت فرمان نبود ، خاص و عام به خلوص ارادت و حسن عقيدت معترف فضل و كمال او ، و رؤساى انام به كمال اطاعت در سايه جاه جلال او بودند ، رياست دينى و دنيوى و زعامت صورى و معنوى داشت ، اعانت فقراء و مساكين و انجاح حوائج مؤمنين از اموال خود مىفرمود ، بلكه به انواع وجوه اكثر اموال خود را به مصارف وقف درآورده بود ، مجتهد عصر على الاطلاق ، و فقيه ثقهء خوش اخلاق ، و در مرجعيت و كمال شهرهء آفاق أعجوبهء زمان نادرهء دوران بود ، اگر چه در اين قرب زمان در ساير بلاد اسلام خصوصا ديار عجم مجتهدين بسيار و فقهاء بىشمار بوده‌اند ، لكن آن جناب تفوق و ترجيح داشت و اكثر اهل زمان سعادت اندوز شرف تقليد او بودند .\r\n\r\nسير اجمالى از ولادت تا وفات :\r\nمرحوم سيد قدس سره در سنهء ( 1175 ) هجرى قمرى در يكى از دهات رشت ديده به جهان گشود ، و در سن هفت سالگى منتقل به شفت شدند كه يكى از نواحى رشت است ، و در سنهء ( 1192 ) هجرى قمرى مهاجرت بسوى عراق نمودند براى تحصيل علوم دين ، و سن مبارك ايشان هيفده سال بود ، و در عتبات مقدسه نزد فحول علماء تحصيل علوم دينى و كمالات نمودند ، در كربلا در درس استاد اكبر ملا محمد باقر بهبهانى قدس سره در مرحلهء اول شركت نمودند\r\n","description":"","footnote":"","page_name":" مقدمة 9 ","page_number":9},
  {"content":"\r\nو پس از وفات ايشان در درس بحث مرحوم سيد علي صاحب رياض شركت فرموده .\r\nو سپس در سنهء ( 1193 ) به نجف أشرف مشرف شدند ، و اكثر مراحل تحصيلى را در نجف أشرف بسر بردند ، و در درس بحث مرحوم سيد مهدى بحر العلوم و درس بحث مرحوم شيخ جعفر كبير معروف به كاشف الغطاء شركت نمودند ، سپس به شهر مقدس كاظمين مسافرت نمودند و در درس بحث مرحوم سيد محسن كاظمى أعرجى شركت نموده ، و بحث قضاء و شهادات را نزد ايشان ديدند .\r\nو پس از هشت سال اقامت در عتبات مقدسه در سنهء ( 1200 ) با دستى پر به ايران مراجعت نمودند و به شهر مقدس قم اجلال نزول فرمودند ، و در نزد صاحب قوانين مرحوم ميرزا أبو القاسم قمى گيلانى تلمذ نمودند ، و سپس به شهر كاشان مسافرت نموده و در درس بحث مرحوم ملامهدى نراقى صاحب جامع السعادات شركت نموده .\r\nو در سنهء ( 1206 ) هجرى قمرى به شهر اصفهان عزيمت نموده و قصد توطن نمودند ، و پس از توطن در شهر اصفهان كم كم علم و كمال ايشان مورد توجه عام و خاص قرار گرفت ، و صدها نفر در درس بحث ايشان شركت مىنمودند ، تا اينكه مرجعيت تامه پيدا نمودند ، و اقدام به خدمات اصلاحى و اجتماعى نمودند و از ثروت خود مسجدى با شكوه در اصفهان بنا نمودند ، كه الان معروف است به مسجد سيد ، و گويند صد هزار دينار شرعى از مال خود در راه ساختن اين مسجد با عظمت صرف نمودند ، و اهتمام بليغ در قضاء حوائج مردم داشتند ، و مساعدت شايانى نسبت به أهل علم مىورزيدند ، بطورى كه حوزه علميه اصفهان يكى از حوزه هاى علميه بزرگ شيعه قرار گرفته .\r\n","description":"","footnote":"","page_name":" مقدمة 10 ","page_number":10},
  {"content":"\r\nو در سنهء ( 1230 ) براى انجام مناسك حج به مكه مشرفه عازم گرديد و يك عمر با عزت و احترام زندگى نمودند تا آن كه در سنهء ( 1260 ) اين دار فانى را وداع گفته و به سراى ابديت مأوى و مسكن نمودند .\r\nمرحوم تنكابنى كه هنگام وفات در اصفهان تشريف داشتند وفات سيد را چنين مىنگارد : در روز پنجشنبه به مرض حبس البول گرفتار شد ، در نزديك زوال حاجى كلباسى به عيادت آن جناب آمد زمانى نشست و در أول زوال آن جناب را وداع كرده مراجعت نمود ، سيد وضو ساخته نوافل ظهر و نماز ظهر را ايستاده بجاى آورده . پس بى طاقت شد در بالاى جاى نماز يك حب از تربت حضرت امام حسين عليه السّلام تناول نمود و فى الفور طاير روحش بآشيان قدس پرواز نمود ، و در جنب مسجد او جائى ساخته بود و در آنجا حسب الوصيه دفن نمودند قدس اللَّه سره و حشره اللَّه مع أجداده الطاهرين .\r\n\r\nتأليفات ايشان :\r\nمرحوم سيد تصانيف بسيار دارد كه هر يك شاهد كمال تبحر او در أحكام فقه و قوت اجتهاد او در مسائل دينيه است ، از آن جمله :\r\n1 - مطالع الانوار ، در فقه شرح شرائع كتاب صلاة آن است .\r\n2 - سؤال و جواب مرحوم سيد ، كه به زبان فارسى در دو مجلد .\r\n3 - تحفة الابرار الملتقط من آثار الائمة الاطهار ، همين كتاب شريف است .\r\n4 - كتاب القضاء و الشهادات ، در شهر كاظمين تأليف نمودند .\r\n5 - مناسك حج .\r\n6 - شكيات نماز ، كه داراى فروع زيادى در شكيات نماز است .\r\n7 - رساله در اقامهء حدود در عصر غيبت .\r\n","description":"","footnote":"","page_name":" مقدمة 11 ","page_number":11},
  {"content":"\r\n8 - رساله در باطل بودن وقف نمودن بر خود واقف .\r\n9 - رساله در زيارت عاشوراء .\r\n10 - الزهرة الباهرة در اصول فقه .\r\n11 - الحلية اللامعة ، حاشيه بر شرح سيوطى است .\r\n12 - رساله در مشتركات رجال .\r\n13 - بيست و دو رساله در تحقيق حال بيست و دو نفر از روات أصحاب .\r\n14 - رساله در حكم تزويج بر أخت مطلقة .\r\nو چندين رسالهء ديگر كه اين مختصر گنجايش آن را ندارد ، و اميدوارم كليه آثار ارزندهء ايشان در آينده نزديك به نحو شايسته‌اى به زيور طبع آراسته گردد انشاء اللَّه .\r\n\r\nپيرامون تحفة الابرار و نسخ معتمده در تصحيح :\r\nاين كتاب يكى از آثار پر ارزش است كه درباره نماز نگاشته شده است و در دو جلد ضخيم خواهد شد ، جلد اول راجع به مقدمات نماز است و داراى مباحث بسيار ارزنده است ، بحثى بسيار شيوا راجع به اجتهاد و تقليد نموده‌اند و اينكه تقليد علماى أموات جايز است يا خير در اين باره بحث بسيار مفصلى نموده اند ، و همچنين راجع به نماز شب و آداب آن بحث شايانى نموده‌اند ، و دقتهائى در مبحث قبله شده كه مورد توجه أهل هيئت قرار خواهد گرفت ، و جلد دوم اين كتاب راجع به أفعال نماز است ، و با خاتمه يافتن مبحث تعقيب كتاب به پايان مىرسد .\r\nو اين كتاب چنانچه اشاره شد تا كنون به زيور طبع آراسته نگرديده بود و نسخ آن زياد است ، و لكن بعض نسخ آن دست خوش بعض نساخ قرار گرفته\r\n","description":"","footnote":"","page_name":" مقدمة 12 ","page_number":12},
  {"content":"\r\nبود و دخل و تصرف در آن نموده بودند ، تا به حمد به چندين نسخه دسترسى يافتم و سعى نمودم متن كتاب را يك متن كامل و صحيح تحويل دهم و از ذكر اختلاف نسخ در پاورقى اجتناب ورزيدم ، چنانچه اگر مىخواستم اختلاف نسخ را درج نمايم اين كتاب دو برابر مىشد و احتياجى به آن نبود ، و نسخى كه مورد استفاده حقير قرار گرفت عبارت از ذيل است :\r\n1 - نسخه‌اى بسيار نفيس متعلق به كتابخانه شخصى حقير است كه محشى به حاشيه علامه سيد أسد اللَّه شفتى فرزند مرحوم سيد حجة الاسلام است ، كه حواشى به خط ايشان است و كليه حواشى ايشان را حقير در پاورقى درج نموده‌ام .\r\n2 - چهار نسخهء خطى متعلق به كتابخانهء حضرت آية اللَّه العظمى مرعشى نجفى دام ظله مىباشد به شماره هاى ( 5417 ) كه اين نسخه به خط مؤلف است البته تمام كتاب نيست ، بلكه بخشى از افعال نماز است و نمونهء از آن در آخر همين مقدمه به معرض گذاشته شده است ، و شمارهء ( 448 ) و شمارهء ( 1745 ) و شمارهء ( 5892 ) روى برگ اول اين نسخه اجازه ايست به خط مرحوم سيد حجة الاسلام براى ملا حسين لاكانى .\r\n3 - دو نسخهء خطى متعلق به كتابخانهء شخصى فاضل محترم شيخ حيدر علي حائرى ، كه يكى از دو نسخه نسخهء بسيار كامل و صحيح است و مورد استفادهء كامل قرار گرفت ، كه خداوند جزاى خير به صاحبان اين نسخ عنايت بفرمايد .\r\nو سعى شده مصادر أحاديث و روايات و كتابهائى كه از آنها نقل شده نقل گردد تا براى پژوهشگران مراجعه به مصادر آنها آسان گردد .\r\nو در پايان تشكر مجدد خود را نسبت به حفيد مؤلف جناب دانشمند معزز سيد مهدى شفتى دامت توفيقاته اظهار مىدارم و همچنين به روح پر فتوح مرحوم مبرور حجة الاسلام و المسلمين جناب حاج آقا رضا آل رسول رحمة اللَّه عليه كه\r\n","description":"","footnote":"","page_name":" مقدمة 13 ","page_number":13},
  {"content":"\r\nسبب خير در نشر اين كتاب شريف شدند رحمت و مغفرت مىفرستم ، و خداوند متعال ايشان را با أجداد گراميش محشور فرمايد آمين رب العالمين ، و ثواب جزيلى به روح مرحوم شهيد اصفهانى آية اللَّه سيد أبو الحسن شمس آبادى قدس سره اهداء گردد بمحمد و آله الطاهرين .\r\nو الحمد للَّه رب العالمين و السلام على عباد اللَّه الصالحين .\r\nعيد فطر / 1409 ه قم سيد مهدى رجائى ص پ - 753 - 37185\r\n","description":"","footnote":"","page_name":" مقدمة 14 ","page_number":14},
  {"content":"\r\nصفحهء اول از نسخهء اصل به خط مؤلف\r\n","description":"","footnote":"","page_name":" مقدمة 15 ","page_number":15},
  {"content":"\r\nصفحهء آخر از نسخهء اصل به خط مؤلف\r\n","description":"","footnote":"","page_name":" مقدمة 16 ","page_number":16},
  {"content":"\r\nتحفة الابرار الملتقط من آثار الائمة الاطهار\r\n","description":"","footnote":"","page_name":" 1 ","page_number":17},
  {"content":"\r\n\r\n","description":"","footnote":"","page_name":" 2 ","page_number":18},
  {"content":"\r\nبسم اللَّه الرّحمن الرّحيم\r\nالحمد للَّه الذي توحد بالملك ، فلا ند له في ملكوت سلطانه ، و تفرد بالعز فلا ضد له في جبروت كبريائه ، و حارت الاذهان الثاقبة في بيداء عظمته و قدرته ، و انحسرت الابصار الخاطفة في بدائع صنعه و غرائب فطرته .\r\nو أشهد أن لا إله الا اللَّه ، شهادة مذعن بأحديته و وحدانيته ، و أؤمن به و بجميع رسله و سفرائه و ملائكته .\r\nو أشهد أن جدي محمدا صلَّى اللَّه عليه و آله سيد رسله و مفخر أنبيائه ، و باعث خلقه و أرضه و سمائه .\r\nو أن علي بن أبي طالب و الائمة الاحد عشر عليه و عليهم آلاف التحية حججه الكاملة على عباده ، و أن من اعتصم بهم و اهتدى بهداهم ، فقد هيأ نفسه المفوز برضوانه . و من فارقهم و ضل عن سبيلهم ، فقد مكن نفسه في درك نيرانه .\r\nأما بعد : خادم شريعت فخر أنبياء و سيد رسل ، و چاكر درگاه ملجأ أولياء و هادي سبل ابن محمد نقى الموسوى محمد باقر أوتي كتابهما بيمينهما ، و حوسبا حسابا يسيرا .\r\nبعرض برادران دينى و أخلاء ايمانى مىرساند ، كه اين كتابى است در بيان\r\n","description":"","footnote":"","page_name":" 3 ","page_number":19},
  {"content":"\r\nصلاة و احكام آن مسمى ب « تحفة الابرار الملتقط من آثار الائمة الاطهار لتنوير قلوب الاخيار » مرتب گردانيديم آن را به مقدمه و چند باب و خاتمه و هر يك از أبواب مشتمل است بر مباحث بسيار .\r\n\r\nمقدمه ( در بيان فضيلت صلاة )\r\nو جملهء از مباحث مهمه مطلوبه در اين مقام است :\r\nبدان كه نظر به مضمون حق مشحون كريمه * ( « وَما خَلَقْتُ الْجِنَّ وَالإِنْسَ إِلَّا لِيَعْبُدُونِ » ) * « 1 » غرس نهال وجود بني آدم در بوستان سراى اين وادى پر محن و الم نشد مگر به جهت تحصيل معرفت و عبادت جناب أحديت عز شأنه .\r\n\r\nو به مقتضاى مفهوم حديث حق مقرون « الدنيا مزرعة الآخرة » « 2 » قرار اين سراى سريع الزوال نشده مگر به جهت محل زرع دار قرار . مراد از محل زرع آن است كه انسان در آن مرتكب أعمالى شود كه موجب رفع درجات و باعث استحقاق بموائد و عطاياى جليله حضرت منعم بىزوال شود در دار قرار .\r\nو چون كه عقول قاصره انساني از درك چنين أعمالى كه ارتكاب آن موجب نجات در دار جنان ، و باعث فوز به عطاياى حضرت رحمن شود قاصر است .\r\nلهذا خلاق جهان آفرين جلت عظمته نظر به كمال رأفت و عطوفت به مخلوقين به توسط أنبياء و رسل مقربين ، هدايت و ارشاد عباد فرموده أعمالى را كه موجب فوز به دار قرار ، و باعث استحقاق توصل به نعم بى زوال است ، مثل صلاة و صوم و زكات و خمس و حج و عمره و غيرها ، أمر به ارتكاب آنها فرموده .\r\n\r\n","description":"","footnote":"\r\n« 1 » سوره الذاريات : 56 .\r\n\r\n« 2 » عوالى اللئالى مرحوم أحسايى ص 267 ، شماره حديث : 66 .\r\n","page_name":" 4 ","page_number":20},
  {"content":"\r\nبعضى را در مدت عمر يك مرتبه ، و بعضى را در هر سال يك مرتبه ، و بعضى را در هر شب و روز پنج مرتبه ، تا به ارتكاب آن أعمال حسنه سعادت انتظام بنده ذليل فائز شود به عطاياى جليله خداوند جليل ، تا در أوان عرض أكبر از خسارت و ندامت بىحاصلى سالم ، و از شامت و ملامت بىثمرى و تهى دستى غانم ، و از مفاسد پر شر و شور ميدان كثير الفضاى صحراى محشر محفوظ ، و از فوايد موائد عطاياى بىمنتهاى حضرت كريم وهاب على الاطلاق محفوظ گردد .\r\nمخفى نماند أعمال مذكوره با اشتراك در اصل رجحان و محبوبيت متفاوت المراتب مىباشند در فضيلت و رجحان ، لكن أشرف از همه و أفضل از كل نماز است كه فوق كل طاعات بدنيه و سعادات ، و سرمايه افتخار قاطبه قربات ، و موجب استخلاص از درك نيران ، و باعث استحقاق نعم جنان ، و داعى قبول ساير أعمال است .\r\nچنانچه از أركان دين و أمناى حضرت رب العالمين مأثور است « اذا قبلت قبل ما سواها ، و اذا ردت رد ما سواها » .\r\nففي الفقيه عن مولانا الصادق عليه السّلام : أول ما يحاسب به العبد الصلاة ، فاذا قبلت قبل سائر عمله ، و اذا ردت عليه رد عليه سائر عمله « 1 » .\r\nحاصل معنى ظاهر اين كلام حقيقت انجام اين است ، كه در موقف حساب از جانب مؤاخذ و محاسب حقيقى ، أول كلامى كه در مقام حساب صادر مىشود سؤال از حال نماز بنده است ، پس اگر نماز شخص مقبول شد مقبوليت آن موجب مقبوليت ساير أعمال مىشود .\r\nو گويا مراد اين باشد كه بعد از مقبوليت نماز ديگر سؤال از ساير أعمال نمىشود ، به بركت نماز مقبول كل أعمال مقبول مىشود .\r\n\r\n","description":"","footnote":"\r\n« 1 » من لا يحضره الفقيه مرحوم صدوق 1 / 208 ، شماره حديث : 626 .\r\n","page_name":" 5 ","page_number":21},
  {"content":"\r\nو اگر العياذ باللَّه سبحانه نماز اين شخص در درگاه أحديت جل شأنه مردود شد ، قاطبهء طاعات و أعمال او مردود مىشود ، يعنى : ثمرى بر آنها مترتب نمىشود .\r\nبدان كه اشكالى در ظاهر اين حديث مىتوان نمود . بيان آن اين است : كه از جملهء واجبات الهيه زكات و خمس و صوم و نحو آنها است ، هر گاه فرض شود مكلف رعايت نموده هر يك از آنها را به نحوى كه در شريعت مقرر و ثابت است عدالت و حكمت مقتضى قبول و ترتب ثمرات است بر آنها ، خواه صلاة مقبول شود يا نه .\r\nمردود شدن اينها با رعايت أمور معتبره در اينها به سبب مردود شدن صلاة نظر به اخلال به بعضى از أمور معتبرة در آن ، ملايم با تفضل حكيم على الاطلاق و مناسب با كرم كريم واهب متعال نيست .\r\nو احتمال اينكه مقبوليت صلاة معتبر و شرط بوده باشد در قبول ساير أعمال مندفع است به امكان دعوى اجماع بر خلاف آن ، نظر به اينكه تصفح كلمات أصحاب كاشف بر خلاف اين احتمال است .\r\nچه در مباحث هر يك متعرض شده‌اند امور معتبر در هر يك را ، و تا حال نديده‌ايم أحدى متعرض اين شده باشد در كتب فقهيه ، كه معتبر در قبول زكات مثلا رعايت أمور معتبره در صلاة يا مقبوليت صلاة است .\r\nو حديث مذكور اگر چه ناطق بر اين است ، لكن نظر به ارسال و اعراض أصحاب از ظاهر آن قابل اين نيست كه توان اعتماد بر آن نمود در اين مطلب خطير .\r\nپس مىگوييم : ممكن است كه حديث حمل شود در صورت عدم رعايت امور معتبره در غير صلاة ، بنابراين معني حديث چنين مىشود : هر گاه نماز\r\n","description":"","footnote":"","page_name":" 6 ","page_number":22},
  {"content":"\r\n\r\nمقبول شود به بركت آن ساير أعمالى كه مستجمع شرايط قبول نبوده باشد مقبول مىشود ، و هر گاه نماز مردود شد ، مردود شدن مستلزم مردود شدن ساير أعمالى است كه به بركت نماز مقبول مىشد .\r\nملخص كلام : آن كه هر يك از عبادات كه غير صلاة بوده باشد ، مقبوليت نفسي دارد و مقبوليت غيري . أول در صورتي است كه مستجمع شرايط معتبره بوده باشد ، خواه شرايط مقبوليت صلاة در صلاة موجود باشد يا نه .\r\nو مقبوليت غيري در صورتى است كه صلاة مقبول شود ، و غير از صلاة مستجمع شرايط قبول في نفسه نبوده باشد ، لكن مقبول شود به سبب مقبوليت صلاة ، همين قدر كفايت مىكند در أفضليت صلاة نسبت به آنها .\r\nو ممكن است كه حمل كرده شود قبول بر قبول بر وجه كمال ، و حمل شود مردوديت بر عدم آن ، بنا بر اين اشكالي نخواهد بود ، مگر حمل كلام بر خلاف ظاهر ، لكن أمر در اين سهل است .\r\nمجملا أخبار در فضيلت نماز ، بلكه أفضليت آن بر قاطبهء أعمال بسيار است .\r\nاول : حديثى است كه مذكور شد ، و اين حديث اگر چه در فقيه مرسلا مروى است ، لكن ثفة الاسلام در أوايل كتاب صلاة از كافي ، و شيخ طوسى در باب فضل الصلاة از زيادات تهذيب « 1 » روايت فرموده به سند موثق كالصحيح ، لكن ذيل حديث در آن مذكور نيست .\r\nمذكور در كافي به اين نحو است : عن أبي بصير قال : سمعت أبا جعفر عليه السّلام يقول : كل سهو فى الصلاة يطرح منها ، غير أن اللَّه يتم بالنوافل ، ان أول ما يحاسب العبد الصلاة ، فان قبلت قبل ما سواها « 2 » .\r\n\r\n","description":"","footnote":"\r\n« 1 » تهذيب الاحكام 2 / 239 ، ح 15 .\r\n« 2 » فروع كافى 3 / 268 ، ح 4 .\r\n","page_name":" 7 ","page_number":23},
  {"content":"\r\nو ذيل حديث يعني « و ان ردت رد ما سواها » مذكور نيست . بنا بر اين معنى كه در حديث مذكور شد چندان خلاف ظاهر در آن نيست . يعنى : أعمال غير صلاة كه مستجمع شرايط قبول نيست به بركت صلاة مقبوله مقبول مىشود ، و مقتضاى مفهوم شرط اين است كه اگر صلاة قبول نمىشود آن أعمال نيز قبول نمىشود ، نظر به انتفاء شرايط قبول در آنها .\r\nقريب به اين حديثى است كه شيخ برقي در كتاب محاسن در باب عقاب من تهاون بالصلاة « 1 » ، و شيخ صدوق در عقاب الاعمال ذكر فرموده‌اند به سند ضعيف هكذا : أول ما يسأل العبد اذا وقف بين يدي اللَّه عز و جل عن صلاته ، فان زكت صلاته « 2 » زكى سائر أعماله « 3 » ، و ان لم تزك صلاته لم تزك أعماله « 4 » .\r\nيعني : بنده وقتى كه حاضر كرده شد در محل حساب ، أول سؤالى كه از او مىشود سؤال از نماز است ، اگر نماز صادره از او مرضى درگاه احديت جل شأنه گرديد جميع أعمال او مرضى مىشود ، نعوذ باللَّه سبحانه اگر نماز او مرضى بارگاه معبود متعال نشد هيچ عمل او مرضى نخواهد بود .\r\nو مرحوم شيخ طوسى قدس اللَّه روحه الزكي در تهذيب به سند ديگر به اين نحو روايت فرموده از مقتداى ارباب معرفت و يقين جناب أمير المؤمنين عليه السلام كه آن سرور ابرار از سيد أخيار صلَّى اللَّه عليه و آله روايت فرموده‌اند : ان عمود الدين الصلاة ، و هي أول ما ينظر فيه من عمل ابن آدم ، فان صحت نظر في عمله ، و ان لم تصح لم ينظر في بقية عمله « 5 » .\r\n\r\n","description":"","footnote":"\r\n« 1 » محاسن برقى ص 81 ، ح 10 .\r\n« 2 » در محاسن : صلواته ، و در عقاب الاعمال : الصلاة .\r\n« 3 » در محاسن و عقاب الاعمال در دو مورد : عمله .\r\n« 4 » عقاب الاعمال ص 273 .\r\n« 5 » تهذيب الاحكام 2 / 237 ، ح 5 .\r\n","page_name":" 8 ","page_number":24},
  {"content":"\r\nحديث دوم : حديث معتبرى است مروى در كافى « 1 » و تهذيب و مؤيد حديثى است كه مذكور شد ، و آن حديث اين است ، كه جناب كاشف الابرار و الدقايق امام جعفر صادق عليه السّلام روايت فرموده از فخر أنبياء و سيد رسل و مفخر أزكياء و هادى سبل جناب فخر كاينات صلَّى اللَّه عليه و آله فرموده ، كلامى كه حاصل مضمون آن اين است :\r\nمثال صلاة نسبت به دين و ايمان مثال ستون خيمه است ، و ساير أعمال مثل زكات و خمس و صوم و غير اينها مثل طناب و ميخ و پرده خيمه است ، هر گاه ستون خيمه مستحكم و بر پا بوده باشد ثمرى مترتب مىشود بر طناب خيمه و ميخ و پردهء آن . و اگر ستون مستحكم و بر پا نباشد بلكه شكسته باشد مطلقا ثمرى مترتب بر آنها نمىشود « 2 » .\r\nو اين حديث با كمال اعتبار سند دلالت مىكند بر منتهاى مرتبه مدح ، و صريح است در أفضليت صلاة نسبت به قاطبه عبادات .\r\nسوم : حديثى است كه ثقة الاسلام و رئيس المحدثين و شيخ الطائفة مكنهم اللَّه تعالى في جنة عالية به سند صحيح در كافى « 3 » و فقيه « 4 » و تهذيب از معاوية بن وهب كه از ثقات روات است روايت فرموده‌اند كه او اخبار نموده كه استدعا و مسألت كردم از خدمت كاشف الاسرار و الدقايق جناب امام جعفر صادق عليه السّلام كه به من فرموده باشند ، بهترين عملى كه وسيله قرب عباد مىشود به خداوند عالم جل شأنه ، و محبوبترين أعمال نزد خلاق عالم چه چيز است ؟\r\nآن حضرت در جواب فرمودند : نمىدانم چيزى را كه بعد از معرفت بهتر از نماز بوده باشد .\r\n\r\n","description":"","footnote":"\r\n« 1 » فروع كافى 3 / 266 ، ح 9 .\r\n« 2 » تهذيب الاحكام ج 2 / 238 ، ح 11 .\r\n« 3 » فروع كافى ج 3 / 264 ، ح 1 .\r\n« 4 » من لا يحضره الفقيه ج 1 / 210 ، ح 636 .\r\n","page_name":" 9 ","page_number":25},
  {"content":"\r\nيعني : نماز بعد از معرفت اللَّه و معرفت نبوت فخر أنبياء و أئمه هدى عليه و عليهم آلاف السلام و الثناء أفضل از قاطبهء عبادات است .\r\nچهارم : حديثى است مذكور در فقيه « 1 » و تهذيب ، مروى است از جناب رسول خدا صلَّى اللَّه عليه و آله قال : ما من صلاة يحضر وقتها الا نادى ملك بين يدي الناس أيها الناس قوموا الى نيرانكم التي أوقدتموها على ظهوركم فاطفؤوها بصلاتكم « 2 » .\r\nنيران جمع نار است ، مثل أنوار و نيرة بكسر نون و فتح ياء و راء .\r\nقال في القاموس : و النار معلوم و قد تذكر جمعه أنوار و نيران و نيرة كقردة و نور و نيار « 3 » .\r\nقال في الصحاح : النور الضياء ، و الجمع أنوار ، الى أن قال : و النار مؤنثة و هي من الواو ، لان تصغيرها نويرة ، و الجمع نور و أنور و نيران انقلبت الواو ياءا لكسرة ما قبلها « 4 » .\r\nمراد از نيران در اين مقام : يا معنى ظاهر است ، يا معاصي است . بنابر ثاني مصحح استعمال يا سببيت است يا شباهت ، در أول اطلاق لفظ مسبب است بر سبب ، به عبارت اخرى تسميه سبب به اسم مسبب است ، در ثاني استعاره است اقتران به أو قدتموها ترشيح است .\r\nحاصل معنى حديث اين است : داخل نمىشود هيچ وقتى از أوقات نماز مگر اينكه ملكى مىآيد مقابل مردمان خطاب مىكند : كه أيها الناس برخيزيد\r\n\r\n","description":"","footnote":"\r\n« 1 » من لا يحضره الفقيه 1 / 208 ، ح 624 .\r\n« 2 » تهذيب الاحكام 2 / 238 ، ح 13 .\r\n« 3 » قاموس 2 / 149 .\r\n« 4 » صحاح اللغة 2 / 838 - 839 .\r\n","page_name":" 10 ","page_number":26},
  {"content":"\r\nآتشى را كه مشتعل كرده‌ايد به جهت خودتان « 1 » به سبب ارتكاب معاصى آن آتش را خاموش كنيد به سبب اقدام به نماز .\r\nدور نيست كه خاموش كردن آتش كنايه باشد از استخلاص از آن آتش ، يعنى نظر به ارتكاب به معاصى جزاى آن چنين مقرر شد كه در فلان مكان معين از جهنم معاقب شود ، بعد از آن به سبب محافظت و شرافت نماز از عذاب آن مكان مستخلص شد ، نظر به بعد خاموش شدن آتش جهنم .\r\nو ممكن است حمل بر ظاهر شود ، به اين نحو كه مكانى در جهنم بوده باشد آتش در آن در به دو أمر مشتعل نشده باشد ، بعد از آن اشتغال به معاصى موجب اشتعال او شود ، بعد از آنكه بنده محافظت نماز در وقت خود نمايد قيام و اهتمام در صلاة باعث اطفاء آن آتش شود .\r\nو از آنچه مذكور شد ظاهر مىشود كه كلام محتاج به تقدير است ، به اين نحو : قوموا الى استخلاصكم من نيرانكم ، أو قوموا الى اطفاء نيرانكم و الاول أقرب معنى و الثانى لفظا .\r\nاين معنى بنابر آن است كه نيران حمل شود بر ظاهر خود . و أما هر گاه حمل شود بر تسميه سبب به اسم مسبب معنى چنين خواهد شد : برخيزيد و سعى نماييد به اقامه نماز و محافظت آن در ابطال معاصى صادره از شما كه موجب عقاب در نيران است .\r\nبنابر اينكه أعمال حسنة مكفر معاصى است ، كما هو المدلول عليه بالكتاب و السنة ، قال اللَّه تعالى * ( إِنَّ الْحَسَناتِ يُذْهِبْنَ السَّيِّئاتِ ) * « 2 » و ذكر ايقاد بعد از آن\r\n\r\n","description":"","footnote":"\r\n« 1 » قوله « به جهت خودتان » اشاره است به اينكه على ظهوركم در حديث به معنى عليكم است « منه » .\r\n« 2 » سوره هود : 114 .\r\n","page_name":" 11 ","page_number":27},
  {"content":"\r\nكه از ملائمات مشبهة به است - به عبارت اخرى : كه از ملائمات موضوع له لفظ نيران است - به جهت تنبيه بر كمال سبب است در سببيت ، كأنه نفس مسبب است . بنابر اين « 1 » استعاره مصرحه مرشحه خواهد بود .\r\nپنجم : حديثى است كالصحيح كه قاطبهء مشايخ عظام مكنهم اللَّه تعالى في منازل الكرام اطباق بر روايت آن كرده‌اند ، حاصل مضمون آن اين است كه يك نماز فريضه بهتر است از بيست حج ، و هر حجى بهتر است از خانهء كه مملو از طلا بوده باشد تصدق كرده شود از آن تا تمام شود « 2 » .\r\nاشكالات چندى در اين حديث وارد است بيان اشكالات مع دفع آنها مذكور در مطالع الانوار « 3 » است .\r\nششم : حديثى است معتبر مروى از فخر الاوائل و الاواخر جناب امام محمد باقر عليه السّلام قال : ما من عبد من شيعتنا يقوم الى الصلاة الا اكتنفته بعدد من خالفه ملائكة يصلون خلفه ، و يدعون اللَّه عز و جل له حتى يفرغ من صلاته « 4 » .\r\nيعنى : نيست بندهء از شيعيان ما كه بايستد به جهت اداى نماز مگر آن كه احاطه مىكند بر آن بنده ملايكهء به آنچه مخالف آن بنده باشد ، و اين ملايكهء متكثره نماز مىكنند در عقب سر او ، كل آن ملايكه دعا مىكنند از خداوند عالم جل شأنه به جهت او تا آنكه فارغ مىشود از نماز .\r\nممكن است مراد از مخالف هر كس بوده باشد كه مذهب او مخالف مذهب\r\n\r\n","description":"","footnote":"\r\n« 1 » يعنى بنابر اين ايقاد از ملائمات موضوع له لفظ نيران است « منه » .\r\n« 2 » من لا يحضره الفقيه 1 / 209 ح 630 ، فروع كافى 3 / 265 - 266 ح 7 تهذيب الاحكام 2 / 236 - 237 ح 4 .\r\n« 3 » مطالع الانوار 1 / 4 .\r\n« 4 » من لا يحضره الفقيه 1 / 209 ح 629 .\r\n","page_name":" 12 ","page_number":28},
  {"content":"\r\nشيعه بوده باشد ، خواه سنى بوده باشد يا غير سنى ساير فرق شيعه . بنابراين عدد ملايكه معادل مىشود با عدد هر كس كه در سطح أرض هست غير از شيعيان .\r\nاين بنابراين است كه مراد از مخالفت مخالفت در اعتقاد بوده باشد . و ممكن است كه مراد از مخالفت مخالفت در فعل صلاة بوده باشد در آن وقت ، يعنى مخالفت او كرده باشند كه در آن وقت مشغول نماز نباشند .\r\nپس عدد ملايكه معادل مىشود با هر كس كه در سطح أرض هست مر كسانى كه موافق او باشند در فعل صلاة در آن وقت از جملهء كسانى كه نماز آنها صحيح بوده باشد . بنابراين عدد ملايكه أكثر از أول مىشود .\r\nوجه آن بعد از تأمل ظاهر مىشود « 1 » ، و على التقديرين اين مدحى است فوق كل محامد .\r\nهفتم : حديثى است معتبر مروى است از مفخر الاوائل و الاواخر جناب حضرت امام محمد باقر عليه السّلام كه آن جناب حكايت فرموده از فخر كاينات جناب رسالت مآب صلَّى اللَّه عليه و آله كه فرموده‌اند :\r\nبندهء مومن بعد از آنكه مشغول نماز شد التفاتى مىشود از جانب خلاق آسمان و زمين به سوى او تا از نماز فارغ شود ، و رحمت الهى جل شأنه احاطه مىكند بر او تا آسمان ، به أمر الهى جل جلاله ملايكه مأمور مىشوند كه بايستند بالاى سر او ، و آن ملايكه ندا مىكنند : كه اى نماز كننده اگر بدانى كه كى است التفات به تو كرده است و كى است معبود تو هر آينه از نماز فارغ نمىشدى\r\n\r\n","description":"","footnote":"\r\n« 1 » وجه آن اين است كه كسى كه در آن وقت اشتغال به نماز ندارد و مخالف آن شخص مصلى است اعم از آن است كه شيعه اثنا عشرى بوده باشد و يا غير او از طوائف و فرق ديگر كه مشغول به نماز در آن حين نيستند .\r\n","page_name":" 13 ","page_number":29},
  {"content":"\r\nو از محل خود زايل نمىشدى يعنى راضى نمىشدى كه از نماز فارغ شده باشى « 1 » .\r\nمخفى نماند كه مراد از التفات الهى به آن بنده مؤمن آن است كه نسبت حق تعالى در آن وقت به او مثل نسبت پادشاهى مىشود كه التفات رأفتانه فرمايد به شخصى كه در خدمت او ايستاده و اظهار حاجت مىنمايد به او .\r\nهشتم : حديث صحيحى است مروى از كاشف أسرار و دقايق جناب حضرت امام جعفر صادق عليه السّلام كه فرموده است : محبوبترين أعمال و عبادات نزد خداوند عالم جل شأنه نماز است ، و اين نماز آخر وصاياى أنبياء است « 2 » .\r\nمخفى نماند كه نماز آخر وصاياى أنبياء بودن دال بر كمال مدح و نهايت مبالغه در آن است ، نظر به اينكه آخر وصيت در حين قطع به ممات نمىشود مگر به چيزى كه نهايت اهتمام و غايت اعتنا بشأن او بوده باشد .\r\nنهم : حديث صحيحى است مروى از مفخر الاوائل و الاواخر جناب حضرت امام محمد باقر عليه السّلام كه فرموده : هر گاه ادا كند مكلف يك نماز را با جميع آداب و شرايط قبول مىشود از او جميع نمازهاى او اگر چه ساير نمازها هيچ يك مستجمع شرايط قبول نبوده باشد . و اگر هيچ نمازى از او مستجمع شرايط قبول نبوده باشد ، هيچ يك از نمازهاى او مقبول نمىشود « 3 » .\r\nاى برادر عزيز من از خواب غفلت بيدار شو ، تأمل كن در اين حديث شريف كه ثقة الاسلام با جلالت قدر و رفعت منزلت آن را به سند صحيح روايت نموده از كاشف الدقايق و السراير جناب حضرت امام محمد باقر عليه السّلام فرموده .\r\nو مدلول صريح اين حديث سعادت قرين اين است كه بنده ذليل هر گاه سعى\r\n\r\n","description":"","footnote":"\r\n« 1 » فروع كافى 3 / 265 ، ح 4 .\r\n« 2 » من لا يحضره الفقيه 1 / 210 ، ح 638 .\r\n« 3 » فروع كافى 3 / 269 ، ح 11 .\r\n","page_name":" 14 ","page_number":30},
  {"content":"\r\nو اهتمام نمايد در اينكه يك نماز را به عمل آورد به نحوى كه مقبول درگاه رأفت قرين خلاق آسمان و زمين شود ، اين باعث مىشود كه ساير نمازهاى او مقبول شود اگر چه هيچ يك مستجمع شرايط قبول نبوده باشد .\r\nبعد از ملاحظه مضمون اين حديث با مضمون حديثى كه در أول مذكور شد كه مقبوليت نماز موجب اين مىشود كه جميع أعمال و عبادات مقبول شود ، و اين مضمون مروى است به أسانيد متعدده .\r\nپس از ملاحظه همه مستفاد مىشود كه هر گاه مكلف اتيان به يك ركعت نماز نمايد به نحوى كه مقبول درگاه عطوفت قرين فياض دنيا و دين شود ، جميع طاعات و عبادات او به شرافت قبول مشرف مىگردد ، اگر چه هيچ يك مستجمع شرايط قبول نبوده باشد . اين منتهاى مرتبهء كرم و احسان ، و غايت مرتبهء تفضل و افضال است .\r\nپس أهم امور نسبت به قاطبهء عباد آن است كه سعى و اهتمام نموده اگر كل نمازها اتيان نشود به نحوى كه مستجمع شرايط قبول بوده باشد ، لا أقل بعضى از نمازهاى خود را سعى نموده كه چنين نموده باشد ، تا خود را از چنين سعادت عظمى و عطيه كبرى و فضيلت قصوى محروم نگرداند .\r\nرجا از فياض على الاطلاق آن است كه به حق و حرمت أنوار مقدسه أئمه هدى عليهم آلاف التحية و الثناء قاطبه نفوس را توفيق خاص عطا فرموده ، تا موجب تيقظ از خواب غفلت كثير الخساره ، و باعث توصل به اين فضيلت سراسر سعادت جليل المنفعه گردد .\r\nدهم : حديث موثقى است مروى از فخر كاينات صلوات اللَّه و سلامه عليه و آله خطاب فرمودند به كسانى كه متشرف به شرافت سراسر سعادت خدمت آن سرور مشرف بودند فرمودند ، كلامى كه حاصل مضمون حق مقرون آن اين\r\n","description":"","footnote":"","page_name":" 15 ","page_number":31},
  {"content":"\r\nاست كه :\r\nهر گاه در در خانه يكى از شماها نهرى بوده باشد ، و آن كس بدن خود را بشويد در آن نهر در هر روز و شب پنج مرتبه ، آيا باقى مىماند در بدن او كثافتى ؟ عرض كردند : خير ، فرمودند : مثال نماز يوميه مثال آن نهر جارى است « 1 » .\r\nملخص مراد از اين حديث سعادت انتظام آن است كه معصيتى كه از كسى صادر شد آن معصيت محدث خباثتى مىشود در نفس اين شخص ، بعد از آن كه همان شخص اتيان به نماز نمود اين نماز باعث تطهير آن نفس مىشود از آن خباثت .\r\nو همچنين هر گاه آن شخص به سبب غلبهء هوا و هوس نفسانيه و متابعت قواى بهيمية بعد از آن نماز عود به معصيت نمود ، باز آن معصيت موجب اتصاف نفس آن شخص مىشود به خباثت باطنى ، در وقت نماز ديگر كه اتيان به نماز نمود باز آن نماز موجب رفع آن خباثت باطنى مىشود ، و همچنين است حال فيما بعد ذلك .\r\nپس با وجود محافظت صلوات يوميه در پنج وقت خباثتى در نفس اين شخص باقى نخواهد ماند ، چنانچه هر گاه كسى در شبانه روزى پنج دفعه بدن خود را در آب نهر بشويد چركى و كثافتى در بدن او باقى نمىماند .\r\nأحاديث در باب فضيلت نماز بسيار است ، آنچه مذكور شد كفايت مىكند در اين مقام . مجملا ممكن است كه استدلال كرده شود در اثبات فضيلت نماز ، بلكه أفضليت آن از ساير عبادات از چند راه :\r\nأول : نظر به نصوص وارده از حجج الهيه جلت عظمته در اين باب ، چنانچه\r\n\r\n","description":"","footnote":"\r\n« 1 » من لا يحضره الفقيه 1 / 211 ، ح 640 .\r\n","page_name":" 16 ","page_number":32},
  {"content":"\r\nدانسته شد .\r\nدوم : ملاحظه أمر شارع است به رعايت امور مستحسنة ، و اجتناب از امور غير مرضية در حالت اشتغال به نماز بخلاف غير نماز از عبادات ديگر .\r\nتوضيح مطلب مقتضى اين است كه گفته شود : كه معتبر در حال اشتغال به نماز آن است كه بايد مصلى با وضو بوده باشد ، و بدن و ثوب او از نجاسات پاك بوده باشد ، و متوجه شود به جانب كعبهء معظمه كه أشرف مواضع است .\r\nو همچنين متوجه شود به قلب و عقل به معبود منعم متعال .\r\nو ممنوع است از دخول در نماز با حدث و نجاست بدن يا لباس ، و لازم است اجتناب نمايد از أكل و شرب و تكلم با غير و ضحك و پشت از قبله كردن ، بلكه روى از قبله گردانيدن ، و اجتناب نمودن از كشف عورت ، و از اجزاء حيوان غير مأكول اللحم .\r\nو در هيچ يك از عبادات غير از نماز اعتبار أمور مذكور نشده ، و لهذا جايز است در حالت صوم و أداء زكات و خمس با حدث و نجاست ثوب و بدن و در حالت پشت به قبله و كشف عورت ، و با تكلم با غير و در حالت أكل و شرب و ضحك .\r\nاز اين جا مشخص مىشود كه نماز أشرف و أفضل از اينها است ، كه أمر فرموده است شارع به رعايت امور مستحسنه در حال اشتغال به آن و نهى فرموده از امور غير لايقه در آن حالت ، نظر به شرافت و فضيلت نماز بخلاف غير نماز .\r\nپس نماز أفضل از اينها خواهد بود .\r\nسوم : نظر به ملاحظه جامعيت نماز است . بيان اين مطلب مقتضى اين است كه گفته شود : كه اصول عمليه منحصر است در نماز و زكات و خمس و صوم و حج و عمره و جهاد ، بعد از ملاحظه هر يك مشخص مىشود جامعيتى كه در نماز هست\r\n","description":"","footnote":"","page_name":" 17 ","page_number":33},
  {"content":"\r\nدر هيچ يك از عبادات مذكوره نيست .\r\nتوضيح مرام مقتضى اين است كه گفته شود : نماز مركب است از أفعال و أقوال چندى ، كه حكمت بالغه الهيه مقتضى تركيب آن شده ، به كيفيت مخصوصه در هر يك از أفعال و أقوال ، حكم چندى و فضيلت و ثواب به حدى است ، كه اطلاع بر آن كاشف از حقيقت حال است ، كه أفضليت أصل صلاة بوده باشد نسبت به ساير عبادات :\r\nأول : از آن أفعال قيام يعنى ايستادن است ، حكمت ظاهر در آن اين است كه بنده ذليل ملتفت شود كه در خدمت چنين سلطانى ايستاده است ، كه أعظم سلاطين جهان را كه ملاحظه مىكنى به آن سطوت كه قاطبه عساكر و امراء و وزراء و رعايا از خوف سطوت او در اضطراب و ارتعاش مىباشند ، در جنب سلطنت و سطوت إله جل شأنه مقهور و مضمحل مىباشد .\r\nسلطان به اين اقتدار كه از سطوت او رعب در قلوب قاطبهء أهل مملكت او مستولى شده ، ملاحظه كن به بين كه هر گاه حيوان ضعيفى مثل وزغ « 1 » يا عقربى متوجه او شود ، چگونه آثار خوف و اضطراب از آن مشاهده مىشود ، خصوصا هر گاه چنين چيزى در شب لا سيما در ظلمت شب اتفاق أفتد .\r\nمجملا حكمت در اعتبار قيام در نماز آن است كه ملتفت اين شود كه اين قيام در خدمت كيست ؟ و از براى چه چيز است ؟\r\nدر حديث معتبر وارد است : وقتى كه بندهء مؤمن ايستاد به جهت نماز ، ملكى از جانب خداوند عالم بر او موكل مىشود ، مقام آن ملك بالاى سر آن مصلى است ، ندا مىكند به او كه اى نماز كننده اگر مىدانستى كه كيست كه نظر به تو مىكند ، و كيست كه تو در بندگى و اطاعت او ايستادهء هرگز از مقام عبادت\r\n\r\n","description":"","footnote":"\r\n« 1 » وزغ بمعنى قرباغه است .\r\n","page_name":" 18 ","page_number":34},
  {"content":"\r\nخود زايل نمىشدى « 1 » .\r\nدوم : از أفعال مهمه نماز ركوع است . در مصباح الشريعة در مدح ركوع حديثى روايت نموده از كاشف اسرار و دقايق جناب امام جعفر صادق عليه السّلام كه حاصل مضمون آن اين است :\r\nكه نيست بنده كه ركوع كند به جهت امتثال أمر خداوند عالم جل شأنه في الحقيقة مگر اينكه زينت بخشد خلاق عالم جل شأنه آن بنده را بنور بهاء ، و به بزرگى خود پناه دهد او را در سايه عظمت و كبريايى خود ، و به پوشاند او را لباس أصفيا و أولياى خود « 2 » .\r\nدور نيست حكمت در تقدم قيام بر ركوع اين بوده ، كه بنده أول در قيام به نحوى كه مذكور شد متذكر عظمت خداوند عالم جل شأنه بشود ، بعد از آنكه ملتفت و متذكر به عظمت معبود شد ، آن تذكر موجب اظهار مذلت و خشوع مىشود ، پس به ركوع مىرود به قصد اظهار ذلت و خشوع .\r\nسوم : از أفعال مذكوره سجود است . أخبار در مدح سجود علاوه بر آن است كه توان استقصاء نمود ، جملهء از آن را در مبحث سجود بعون الملك الودود مطلع خواهى شد .\r\nدر كتاب مذكور در اين باب حديثى مروى است كه ما حصل مضمون آن اين است كه : قسم به خداوند عالم جل شأنه خسران نكرده و ضرر نديده كسى كه در مدت عمر يك مرتبه اتيان به حقيقت سجود نموده باشد « 3 » .\r\nمجملا ذكر استقصاى حكم و فضيلت أفعال واجبه و مندوبه نماز موجب طول\r\n\r\n","description":"","footnote":"\r\n« 1 » فروع كافى 3 / 265 ، ح 4 .\r\n« 2 » مصباح الشريعه منسوب به امام صادق عليه السلام ص 89 .\r\n« 3 » مصباح الشريعه ص 91 .\r\n","page_name":" 19 ","page_number":35},
  {"content":"\r\n\r\nكلام مىشود ، در اين مقام مناسب نيست ، به علاوه اشاره به هر يك در مقام خود به قدرى كه مناسب مقام است شده .\r\nو أما أقوال ثابته در نماز ، پس أول تكبير است ، بعد از آن قرائت سيما سورهء مباركه فاتحة الكتاب و سوره ديگر از سور قرآنيه ، بعد از آن تسبيح و ذكر در ركوع و سجود و شهادت بر الوهيت و رسالت و صلوات بر فخر كاينات و آل أطهار آن سرور در تشهد .\r\nأخبار از أئمه أطهار عليهم السّلام در بيان فضيلت و مثوبات مترتبه بر هر يك از امور مذكوره أكثر از آن است كه توان استقصا نمود ، نماز جامع همه اينها است ، پس اجتماع محسنات به نحوى كه در نماز متحقق است در هيچ يك از عبادات نيست ، لهذا نماز أفضل و أشرف از همه خواهد بود .\r\nو چون كه اطلاع به نصوص وارده در بيان فضيلت أمور مذكوره در محال خود در حق غالب أشخاص ممكن نيست ، و اطلاع بر شرافت و فضيلت را مدخليت تامى است در تأثير قلوب أمثال ما غافلان ، لهذا مناسب دانست اشاره به جملهء از أخبار داله بر فضيلت فاتحة الكتاب شده باشد ، تا باعث مزيد رغبت عابدان ، و موجب زيادتى ميل قلوب مؤمنان گردد در اهتمام .\r\nمىگوييم : شيخ صدوق در كتاب خصال روايت نموده از كاشف السر و العلن جناب حضرت امام حسن عليه السّلام كه آن حضرت فرموده : جماعتى از يهود مشرف شدند خدمت جناب رسول خدا صلَّى اللَّه عليه و آله ، پس عالمترين ايشان سؤال كرد از آن سرور از چند مطلب .\r\nاز جمله مطالبى كه سؤال كرد اين بود ، كه اخبار فرموده باش به ما آن هفت خصلتى را كه خلاق عالم جل شأنه شما را ممتاز فرموده از ساير أنبياء عليهم السّلام كدام است آن ؟\r\n","description":"","footnote":"","page_name":" 20 ","page_number":36},
  {"content":"\r\nجناب خاتم الانبياء صلَّى اللَّه عليه و آله در جواب فرمودند : أول از آن هفت چيز آن است كه خلاق عالم عز شأنه عطا فرموده است به من سورهء مباركه فاتحة الكتاب را .\r\nيهودى عرض كرد : صحيح فرموديد ، فرموده باشيد كه چه قدر است ثواب كسى كه بخواند فاتحة الكتاب را ؟\r\nجناب رسول خدا صلَّى اللَّه عليه و آله فرمودند : كسى كه بخواند فاتحة الكتاب را عطا مىفرمايد خداوند عالم جل شأنه او را ثواب تلاوت هر آيه كه از آسمان نازل شده « 1 » .\r\nو در تفسير منسوب به جناب كاشف السر و العلن جناب حضرت امام حسن عليه السلام روايت فرموده از سر خيل أرباب معرفت و يقين جناب حضرت أمير المؤمنين عليه السلام كه آن حضرت فرموده كه جناب رسول خدا صلَّى اللَّه عليه و آله فرمود : كه خلاق عالم عز شأنه فرموده : كه قسمت كرده‌ام سوره فاتحة الكتاب را ميان من و ميان بندگان من ، به اين نحو كه نصف آن را به جهت خود قرار داده‌ام و نصف ديگر را به جهت بندگان خود .\r\nپن وقتى كه بنده گفت : * ( « بِسْمِ الله الرَّحْمنِ الرَّحِيمِ » ) * خلاق عالم جل جلاله مىفرمايد : ابتدا كرد بنده من به اسم من ، سزاوار است بر من كه ناتمامى امور او را به اتمام برسانم ، و مبارك گردانم از براى او در احوال او .\r\nوقتى كه گفت * ( « الْحَمْدُ لِلَّه رَبِّ الْعالَمِينَ » ) * خداوند عالم عز شأنه مىفرمايد :\r\nبنده من حمد و شكر مرا ادا كرد ، و دانست كه نعمتهايى كه در نزد او هست از جانب من به او رسيده است ، و به فضل و احسان خود بلايا و مكاره را از او دفع كرده‌ام .\r\nاى ملايكه من شاهد باشيد شما ، چنانچه نعم دنيا را به او عطا كرده‌ام ،\r\n\r\n","description":"","footnote":"\r\n« 1 » خصال شيخ صدوق ص 355 .\r\n","page_name":" 21 ","page_number":37},
  {"content":"\r\nنعم آخرت را نيز به او عطا خواهم كرد . و چنانچه بلاياى دنيويه را از او دفع كرده‌ام ، بلاياى اخرويه را نيز از او دفع خواهم كرد .\r\nو در وقتى كه بنده گفت * ( « الرَّحْمنِ الرَّحِيمِ » ) * پروردگار عالم جل شأنه مىفرمايد : بنده من اعتراف نمود به اينكه من رحمان و رحيم مىباشم ، شاهد باشيد شما حظ و بهرهء او را در نعمت من زياد مىكنم ، و نصيب او را از عطاياى خود خواهم افزود .\r\nپس بعد از آنكه بنده گفت * ( « مالِكِ يَوْمِ الدِّينِ » ) * خلاق عالم جل شأنه مىفرمايد : اى ملايكه من شاهد باشيد چنانچه بنده من اعتراف نمود كه سلطنت روز قيامت مختص من است ، در آن روز حساب را بر او آسان خواهم گردانيد ، و شاهد باشيد كه از معاصى و گناهان او خواهم گذشت .\r\nبعد از آنكه بنده ذليل گفت * ( « إِيَّاكَ نَعْبُدُ » ) * پروردگار عالم مىفرمايد : راست گفت بنده من ، عبادت و ذلت او به جهت من است ، اى ملايكه من شاهد باشيد اين قدر ثواب در مقابل عبادت او به او بدهم كه تمناى آن را نمايد هر كس كه عبادت مثل او نكرده باشد .\r\nو وقتى كه گفت : * ( « وَإِيَّاكَ نَسْتَعِينُ » ) * خداوند عالم عز جلاله مىفرمايد : بنده من از من طلب و استدعاى نصرت و اعانت كرد ، گواه باشيد اى ملائكه من كه اعانت او خواهم نمود در امور او ، و به فرياد او خواهم رسيد در شدايدى كه وارد مىشود بر او .\r\nو در وقتى كه تلاوت نمود * ( « اهْدِنَا الصِّراطَ الْمُسْتَقِيمَ » ) * تا آخر سوره ، خداوند جل شأنه مىفرمايد : اين سهم بندهء من است و از براى بنده مهيا است ، هر مطلب كه خواهد او را به شرف اجابت مشرف مىگردانيم ، عطا مىكنيم به او هر\r\n","description":"","footnote":"","page_name":" 22 ","page_number":38},
  {"content":"\r\nتمنايى كه مىكند ، و ايمن مىسازيم او را از هر چه خائف از آن است « 1 » .\r\nظاهر اين است كه اين اشاره بوده باشد به تفسير * ( « غَيْرِ الْمَغْضُوبِ عَلَيْهِمْ وَلَا الضَّالِّينَ » ) * .\r\nو أيضا در تفسير مذكور روايت شده از جناب حضرت أمير المؤمنين عليه السّلام كه جناب رسول خدا صلَّى اللَّه عليه و آله فرموده كه خداوند عالم جل شأنه فرمود به من : يا محمد و لقد آتيناك سبعا من المثاني و القرآن العظيم « 2 » .\r\nفي التفسير المذكور نقلا عن الامام عليه السّلام أنه تعالى أفرد الامتنان بفاتحة الكتاب ، و جعلها بازاء القرآن العظيم « 3 » .\r\nمقصود از اين كلام تنبيه بر كمال مدح و فضيلت فاتحة الكتاب است به آنكه فاتحه جزء قرآن است ، و خلاق عالم جل شأنه در مقام امتنان به فخر كاينات صلَّى اللَّه عليه و آله سبع المثانى - كه مراد سوره مباركه حمد است - ذكر فرموده .\r\nبعد از آن ذكر فرموده القرآن العظيم ، مراد از اين ما عداى سوره مباركه حمد است ، كه حمد را در مقابل كل قرآن در مقام امتنان ذكر فرموده ، اين دلالت مىكند بر كمال مدح اين سوره مباركه .\r\nو أيضا حكايت شده در تفسير عياشى از جناب رسول خدا صلَّى اللَّه عليه و آله كه فرموده :\r\nفاتحة الكتاب أفضل سور قرآنيه است « 4 » .\r\nبدان كه در وجه اين سوره مباركه بفاتحة الكتاب چند وجه گفته شده است :\r\nأول : آن است كه فاتحة الكتاب مىگويند به جهت آنكه أول سوره قرآنيه است به حسب ترتيب سوره در مصاحف . بنابر آنكه بعضى ادعا كرده اند\r\n\r\n","description":"","footnote":"\r\n« 1 » تفسير امام حسن عسكرى عليه السلام ص 59 .\r\n« 2 » تفسير امام حسن عسكرى عليه السلام ص 29 .\r\n« 3 » تفسير امام حسن عسكرى عليه السلام ص 29 .\r\n« 4 » تفسير عياشى ج 1 / 20 ح 9 .\r\n","page_name":" 23 ","page_number":39},
  {"content":"\r\nكه ترتيب سور قرآنيه به نحو معهود در عصر شريف جناب فخر كاينات شده به مقتضاى فرموده آن جناب .\r\nدوم : آن است كه اين سوره را فاتحة الكتاب مىگويند به جهت آنكه أول سوره منزله است . لكن اين مخالف چيزى است كه مدلول عليه بعض احاديث است ، كه أول سوره منزله سوره * ( « اقْرَأْ بِاسْمِ رَبِّكَ الَّذِي خَلَقَ » ) * است ، چنانچه جماعتى از مفسرين بر اين تصريح نموده‌اند .\r\nسوم : آن است كه فاتحة الكتاب مىگويند به جهت آنچه بعضى ادعا نموده‌اند كه أول سوره مثبته در لوح محفوظ اين سوره است .\r\nچهارم : آن است كه فاتحة الكتاب مىگويند به جهت آنكه به مقتضاى آيه شريفه * ( إِنَّا أَنْزَلْناه فِي لَيْلَةٍ مُبارَكَةٍ ) * « 1 » كل قرآن در شب قدر نازل شد به آسمان دنيا يك دفعه ، بعد به تدريج به مقتضاى مصلحت نازل شد به جناب رسول خدا صلَّى اللَّه عليه و آله و اين سوره مباركه أول قرآن بود كه يك دفعه نازل شد .\r\nپنجم : آن است كه فاتحة الكتاب مىگويند به جهت آنكه أول قرآنى است كه ثابت در نماز است ، اين بنابراين است كه كتاب چنانچه اطلاق مىشود دبر كل قرآن ، اطلاق شود بر بعض از آن ، چنانچه بعضى از مفسرين در مشار اليه اسم اشاره در آيه شريفه * ( ذلِكَ الْكِتابُ لا رَيْبَ فِيه ) * « 2 » گفته است سوره است .\r\nيا مىگوئيم : تسميهء مقدار ثابت از قرآن در نماز به كتاب از بابت تسميه جزء است به اسم كل .\r\nبعد از بيان اين مطلب كه خارج از وضع رساله بود مىگوييم : مقصود\r\n\r\n","description":"","footnote":"\r\n« 1 » سوره دخان : 3 .\r\n« 2 » سوره بقره : 2 .\r\n","page_name":" 24 ","page_number":40},
  {"content":"\r\nاين است كه نماز جامع محاسنى است كه در هيچ يك از عبادات متحقق نيست ، از جمله يك جزء از آن قرآن است ، كه شرافت و فضيلت او به نحوى است كه دانسته شد ، و همچنين ساير أجزاء .\r\nپس جامعيتى كه در نماز هست در هيچ يك از عبادات متحقق نيست ، و اين دليل است بر آنكه نماز أشرف است از قاطبه عبادات ، و هو المطلوب .\r\nكفايت مىكند در اثبات مرام همان حديث معتبرى كه سابق بر اين از كتاب كافى « 1 » و تهذيب نقل شده ، و هو الذي روى عبيد بن زرارة بسند كالصحيح عن أبي عبد اللَّه عليه السّلام قال قال رسول اللَّه صلَّى اللَّه عليه و آله : مثل الصلاة مثل عمود الفسطاط ، اذا ثبت العمود نفعت الاطناب و الاوتاد و الغشاء ، و اذا انكسر العمود لم ينفع طنب و لا وتد و لاغشاء « 2 » .\r\nالفسطاط بضم الفاء و كسرها ، و تبديل الطاء الاولى تاءا و الطائين تائين هكذا : فسطاط و فستاط و فستات كما فى القاموس « 3 » .\r\nو فيه : طنب بضمتين حبل طويل يشد به سرادق البيت أو الوتد « 4 » .\r\nحاصل معنى اين حديث حق آيين چنانچه در سابق بيان شد آنست كه مثال صلاة مثال عمود و ستون خيمه است ، و ساير اعمال مثل زكات و خمس و صوم و نحو اينها به منزله طناب و ميخ و پرده خيمه است پس هر گاه عمود و ستون خيمه محكم و ثابت باشد نفعى مترتب مىشود بر طناب و ميخ و پرده خيمه ، و هر گاه عمود خيمه شكسته باشد هيچ نفعى مترتب نمىشود بر طناب و ميخ و پرده خيمه .\r\n\r\n","description":"","footnote":"\r\n« 1 » فروع كافى ج 3 / 266 ، ح 9 .\r\n« 2 » تهذيب الاحكام ج 2 / 238 ، ح 11 .\r\n« 3 » قاموس فيروز آبادى ج 2 / 378 .\r\n« 4 » قاموس فيروز آبادى ج 1 / 98 .\r\n","page_name":" 25 ","page_number":41},
  {"content":"\r\nمخفى نماند اين غايت مرتبه مدح و غايت مرتبه فضيلت و كمال است .\r\nمناسب در اين مقام ختم كلام است به ايراد حديثى كه رئيس المحدثين شيخ صدوق قدس اللَّه تعالى روحه در مجالس روايت فرموده ، حاصل معنى آن حديث شريف آن است كه ابن عباس ، مشهور اسم او عبد اللَّه است .\r\nمرحوم علامه در كتاب خلاصه ذكره فرموده ايشان را با كمال تعظيم و احترام فرمود : حال اين شخص در جلالت و بزرگى و اخلاص به خدمت جناب أمير المؤمنين عليه السّلام مشهورتر از اين است كه محتاج به بيان باشد « 1 » .\r\nمجملا همين ابن عباس روايت نموده از فخر كاينات صلَّى اللَّه عليه و آله كه فرموده‌اند :\r\nخداوند عالم را ملكى است اسم او سخاييل ، عادت او اين است كه اخذ بروات مىكند از خلاق آسمان و زمين جل شأنه وقت هر نمازى از براى مصلين .\r\nپس وقتى كه صبح كردند مؤمنين و ايستادند مشغول وضو شدند بعد از آن اتيان به نماز صبح نمودند ، آن ملك برات مىگيرد از خداوند عالم جل شأنه از براى نماز گذارندگان .\r\nمكتوب در آن برات اين است : أنا اللَّه الباقي منم خداوند عالم كه فنايى براى من نيست ، اى بندگان من و اى كنيزان من ، در پناه خود گردانيدم شما را ، و در حفظ خود گردانيدم شماها را ، قسم به عزت و جلال خود خوار و ذليل نخواهم كرد شما را ، و معاصى شماها آمرزيده مىشود تا ظهر .\r\nبعد از آنكه وقت نماز ظهر داخل شد ، پس ايستادند مؤمنين و اتيان به وضو و نماز ظهر نمودند همان ملك مىگيرد از خداوند عالم جل شأنه برات دوم را .\r\nنوشته شده است در آن برات : أنا اللَّه القادر ، منم خداوند عالم كه قدرت من محيط به همه چيز است ، اى بندگان و كنيزان من آمرزيدم همه گناهان شما\r\n\r\n","description":"","footnote":"\r\n« 1 » خلاصة الاقوال علامه حلى ص 103 .\r\n","page_name":" 26 ","page_number":42},
  {"content":"\r\nرا ، و تبديل كردم همه گناهان شما را به أعمال حسنه ، و حلال گردانيدم بر شماها به سبب راضى بودن من از شما خانه هاى بهشت را كه دار جلال است .\r\nبعد از آنكه وقت نماز عصر داخل شد و ايستادند مؤمنين به جهت وضو ، و اتيان به وضو و نماز نمودند ، همان ملك از خداوند عالم جل شأنه مىگيرد برات سوم را .\r\nمكتوب در آن است : انا اللَّه الجليل منم خداوند جليل و بزرگ و جليل است ذكر من ، و عظيم است سلطنت من ، اى بندگان من و اى كنيزان من حرام گردانيدم بدنهاى شما را از آتش جهنم ، و ساكن مىگردانم شماها را در خانه هايى كه به جهت أبرار و نيكان مقرر داشته‌ايم ، و دفع كرديم از شما از رحمت خود شر أشرار را .\r\nبعد از آنكه وقت نماز مغرب داخل شد و ايستادند مؤمنين و اتيان به وضو و نماز مغرب نمودند ، آن ملك مىگيرد از خلاق عالم جل شأنه برات چهارم را .\r\nمكتوب است در آن برات : أنا اللَّه الجبار الكبير المتعال .\r\nمنم خداوند كه جبر كسور و قصور و نقايص با من است ، و منم خداوند عظيم كه منزهم از كل مناقص و صفات مخلوقين ، اى بندگان من و كنيزان من ملايكه من معاودت كردند از نزد شماها به رضا و سرور ، سزاوار است بر من كه شماها را راضى كنم ، و عطا فرمايم به شماها خواهشهاى شما را در روز قيامت .\r\nبعد از آنكه وقت نماز عشا داخل شد و مؤمنين ايستادند و اتيان به وضو و نماز عشا نمودند ، آن ملك مىگيرد از خداوند عالم عز شأنه برات پنجمى را ، مكتوب است در آن : اني أنا اللَّه لا إله غيري و لا رب سواي .\r\nمنم خداوندى كه مستجمع جميع صفات كمال ، و منزهم از جميع مناقص و معايب و زوال ، معبودى كه سزاوار معبوديت باشد غير من نيست ، مربى سواى من نيست .\r\n","description":"","footnote":"","page_name":" 27 ","page_number":43},
  {"content":"\r\nاى بندگان و كنيزان من در خانه هاى خود وضو ساختيد ، و روى آورديد به سوى خانه هاى من كه مساجد است ، و به خضوع و خشوع مشغول ذكر من شده‌ايد و معرفت به حقوق من هم رسانيديد ، و امورى كه بر شما واجب كرده بودم به عمل آورديد .\r\nشاهد باش تو سخاييل و ساير ملايكه من ، كه من از اين بندگان خود راضى شدم .\r\nپس سخاييل در هر شب بعد از نماز عشا سه مرتبه ندا مىكند ، كه اى فرقه ملايكه بشارت باد شما را كه حق تعالى جل شأنه آمرزيد مصلين از موحدين را .\r\nپس باقى نمىماند ملايكه در هفت آسمان مگر اينكه استغفار مىكنند از براى مصلين ، و دعا مىكنند از براى آنها بر اينكه موفق شوند پيوسته بر طاعت و عبادت خداوند عالم جل شأنه « 1 » .\r\nاى عزيز من نمازى كه اين همه شرافت و فضيلت به جهت او ثابت است ، و أفضل از همه عبادات ، بلكه موقوف عليه قبول كافه طاعات است ، مشخص است كه محض راست شدن و كج شدن و افتادن نيست .\r\nچنانچه در حديث صحيح وارد شده است كه جناب رسول خدا صلَّى اللَّه عليه و آله در مسجد تشريف داشتند مردى داخل در مسجد شد شروع در نماز كرد ، پس تمام نكرد ركوع و سجود نماز را ، فقال صلَّى اللَّه عليه و آله : نقر كنقر الغراب لئن مات هذا و هكذا صلاته ليموتن على غير ديني « 2 » .\r\nيعنى : ركوع و سجود كه اين شخص مىكند ركوع و سجود مطلوب در نماز نيست ، بلكه سر بر زمين زدن است مثل سر بر زمين زدن غراب به جهت\r\n\r\n","description":"","footnote":"\r\n« 1 » مجالس شيخ صدوق ص 60 - 61 .\r\n« 2 » فروع كافى ج 3 / 268 ، ح 6 .\r\n","page_name":" 28 ","page_number":44},
  {"content":"\r\nدانه از زمين برداشتن ، هر گاه اين شخص بميرد و نماز او به اين نحو بوده باشد هر آينه ممات او بر غير دين و شريعت من خواهد بود .\r\nپس عمده در اين مقام معرفت دو مطلب است :\r\n\r\nمطلب اول ( معرفت صورت نماز است )\r\nيعنى : بايد بداند نمازى كه مكلف به او است ، يعنى نمازى را كه خداوند عالم جل شأنه از او خواسته در هر شب و روز پنج دفعه آن چه چيز است ؟ و شرايط آن چيست ؟ و منافيات آن كدام است .\r\nمجملا بر هر مكلف لازم است كه معرفت او به نماز به نحوى بوده باشد كه اگر در موقف حساب سؤالى از جانب خلاق متعال جلت عظمته به او متوجه شود ، كه اى بنده من دانستى كه من از تو نمازى خواسته‌ام از كجا دانستى آن نمازى را كه من از تو خواسته بودم به اين نحو بود كه تو اتيان مىنمودى ؟\r\nبايد جوابى نزد خود مهيا نموده باشد ، كه اگر آن جواب را در حين القاى چنين سؤالى عرض نمايد از جواب ، عقلا مقبول و مؤاخذ كردن قبيح بوده باشد . پس اگر به اين نحو نبوده باشد ، نماز او بى ثمر و عمل او بى حاصل خواهد بود .\r\nملخص مقال در بيان اين اجمال آن است : كه هر گاه مكلفى در مقام نيت نماز چنين نيت مىنمايد كه من اتيان به اين نماز مىنمايم به جهت امتثال و اطاعت أمر پروردگار عالم جل شأنه ، پس بايد بداند منوى او آن نمازى است كه مطلوب خلاق عالم عز شأنه مىباشد .\r\n","description":"","footnote":"","page_name":" 29 ","page_number":45},
  {"content":"\r\nو چون كه نماز از مركبات و مجعولات پروردگار عالم است ، يعنى نمازى را كه واجب فرموده است بر بندگان خود كه اتيان به آن نموده باشند مصلحت الهيه جلت عظمته مقتضى اين شده كه به اين نحو ترتيب فرموده باشد .\r\nأول مكلف به ايستد به قصد اطاعت إله جل شأنه ، بعد از آن تكبيرة الاحرام بگويد ، پس قرائت حمد و سوره نمايد ، بعد از آن به ركوع رود در ركوع ذكر به عمل آورد ، بعد از فراغ از آن رفع رأس از ركوع نمايد به نحوى كه به ايستد به حدى كه راست شود .\r\nبعد از آن به سجود برود به نحوى كه هفت عضو كه عبارت از جبهه و كفين و ركبتين و ابهامين بوده بر زمين بگذارد ، بعد از آن مشغول به ذكر معين شود .\r\nو بعد از فراغ از آن رفع رأس از سجود نمايد . بعد از آنكه راست نشست و قرار گرفت ثانيا به سجود رود و هكذا تا آخر نماز .\r\nو شرايطى چندى به جهت اين مقرر فرموده ، مثل اينكه بايد با وضو يا با غسل يا هر دو بوده باشد ، و در وقت معين اتيان به آن نموده باشد ، و در مكان مباح با مستور بودن عورت به ساتر مباح ، و آن ساتر از اجزاى غير مأكول اللحم نبوده باشد و همچنين حرير نبوده باشد لكن در حق رجال ، و بدن و لباس خالى بوده باشد از نجاست مگر آنچه استثناء شده .\r\nبايد در جميع أحوال نماز متوجه قبله بوده باشد ، بلكه رعايت صورى نماز بايد در جميع احوال اجتناب از تكلم و ضحك و اكل و شرب و انحراف از قبله و ساير آنچه بيان خواهد شد در نماز نمايد .\r\nمجملا لازم است كه عالم باشد كه مكلف به او كه مسمى به اسم صلاة است چه چيز است ؟ و چون كه اين تركيب از جعل خداوند عالم است جلت قدرته پس تعليم آن لا محاله منحصر در ذات اقدس الهى خواهد بود .\r\n","description":"","footnote":"","page_name":" 30 ","page_number":46},
  {"content":"\r\nو چون كه تعلم از جناب خالق متعال در حق هر كس متعذر و غير مقدور است نظر به عدم قابليت ، لهذا خلاق عالم جل شأنه بعضى را كه ممتاز بوده باشد از من عداى او به مميزات بسيار اختيار فرموده و عبادات را به كيفيت مطلوبه تعليم ايشان مىفرموده ، ايشان را امر مىفرمود كه تبليغ به كافه عباد نموده باشد .\r\nچنانچه أمر به ديگران فرموده كه از او أخذ نموده باشند ، شخص أول را نبى و پيغمبر و رسول مىنامند .\r\nاين ألفاظ همه قريب به يكديگر مىباشند ، نبى مىگويند به جهت آنكه مخبر است از جانب خداوند عالم . و پيغمبر مىگويند به جهت آنكه پيغام مىآورد از جانب خداوند عالم جل شأنه به سوى عباد او .\r\nو رسول مىگويند به جهت اينكه فرستاده شده است از جانب پروردگار عالم عز شأنه بسوى بندگان او در هر عصرى از اعصار ، حكمت بالغه حكيم متعال چنين اقتضا نمود .\r\nتا آنكه أمر منتهى شد به خاتم پيغمبران ، أعني : فخر أنبياء و سيد رسل و سرور اصفيا و هادى سبل محمد مصطفى صلى اللَّه عليه و آله ، امت ايشان را به عبادات چندى امر فرموده از جمله نماز به كيفيت معهوده ، بعد از تعليم آن را به آن جناب ، ايشان را أمر فرموده كه تبليغ به امت فرموده باشند ، چنانچه امت را امر فرموده كه از ايشان أخذ نموده ، و به مقتضاى آن معمول داشته باشند .\r\nحسب الامر خلاق جهان آن ستوده در گاه رحمن در عصر شريف خود تبليغ بندگان فرمودند فعلا و قولا .\r\nو در آن أوان كه معموره جهان بنور جمال ايشان منور بود نصب حججى فرمودند ، كه بعد از آنكه روح مقدس ايشان به شوق اتصال به عالم قدس زينت بخش قاطبه اهل انس گردد آن حجج منصوبه مكرمه حافظ شريعت مطهره ، و مبين\r\n","description":"","footnote":"","page_name":" 31 ","page_number":47},
  {"content":"\r\nطريقه منوره ايشان بوده ، مبلغ تكاليف به كافه عباد باشند .\r\nو از اينكه حكم الهيه جلت عظمته مقتضى عدم ظهور حجت عجل اللَّه تعالى فرجه در برخى از زمان شده ، كه دست حاجت عباد از تمسك به ذيل دامن سعادت آن جناب قاصر ، لهذا صونا الشريعة عن الانطماس و حفظا للطريقة عن الاندراس فرموده‌اند : علماء أمتي كأنبياء بني اسرائيل « 1 » .\r\nو در اصول كافى و غيره بأسانيد معتبره از حجج الهيه روايت شده كه فرموده‌اند ان العلماء ورثة الانبياء « 2 » .\r\nو أيضا در اصول كافى به سند معتبر مروى است از كاشف الاسرار و الدقايق جناب حضرت امام جعفر صادق عليه السّلام كه فرموده : العلماء أمناء « 3 » .\r\nو در كتاب غوالى اللئالى از سرور عالى و دانى جناب أمير المؤمنين عليه السّلام روايت نمود كه فرموده‌اند لابنه محمد بن الحنفية : تفقه في الدين ، فان الفقهاء ورثة الانبياء « 4 » .\r\nو در كتاب أعلام الورى « 5 » و كتاب احتجاج روايت فرموده‌اند از ثقة الاسلام كه روايت نموده از اسحاق بن يعقوب كه گفته : من التماس كردم از محمد بن عثمان عمرى رحمه اللَّه كه نايب ثاني از نواب جناب امام زمان عجل اللَّه تعالى فرجه مىباشد ، كه عريضه مرا كه در آن مسائل چندى كه بر من مشكل بود ثبت شده بود برساند به جناب امام زمان عمر اللَّه تعالى بلاده بظهوره .\r\nجواب خارج شد به خط شريف جناب صاحب الامر عليه السّلام : أما الحوادث\r\n\r\n","description":"","footnote":"\r\n« 1 » غوالى اللئالى ج 4 / 77 ، ح 67 .\r\n« 2 » اصول كافى ج 1 / 32 ، ح 2 .\r\n« 3 » اصول كافى ج 1 / 33 ، ح 5 .\r\n« 4 » غوالى اللئالى ج 4 / 60 ، ح 5 .\r\n« 5 » أعلام الورى مرحوم طبرسى ص 424 .\r\n","page_name":" 32 ","page_number":48},
  {"content":"\r\n\r\nالواقعة فارجعوا فيها الى رواة حديثنا ، فانهم حجتى عليكم و أنا حجة اللَّه « 1 » .\r\nو همين مروى در كتاب كشف الغمة « 2 » نيز هست ، لكن روايت نمود از اسحاق بن يعقوب بدون توسط و ذكر ثقة الاسلام .\r\nأما مضمون اين است كه در اين كتاب نيز مأخوذ از آن عالى مقام بوده باشد .\r\nپس مشيت قاهره سبحانيه اقتضا نموده در هر عصرى از أعصار جملهء از عباد ممتاز باشند از سايرين به نفوس قدسيه عاليه و قلوب صافيه زاكيه كه قابل استفاضه باشند از فيوضات الهيه و محل استناره باشند از أنوار مطهره مضيئه .\r\nو قابل باشند كه اكتساب أحكام الهيه ، و استفاده تكاليف شرعيه از آيات قرآنيه و آثار نبويه و أخبار أئمه عليه و عليهم آلاف السلام و التحية نموده باشند ، تا حافظ فرائض و سنن ، و رادع محارم و بدع ، و مبلغ تكاليف شرعيه به عباد ، و موصل نواميس الهيه جلت عظمته به خلايق باشند .\r\nو از اينكه انسان در امور معيشت محتاج به امور بسيار است ، مثل مساكن و ملابس و مآكل و مشارب و ساير امور محتاج اليها ، و هر يك از اينها مقدماتى دارند لا يعد و لا يحصى ، نفوس متكثره تا مباشر نشوند ممكن الحصول نيست .\r\nمثل لباس كه موقوف بر اين است كه پنبه دانه مثلا گاشته شود ، و اين موقوف بر اين است كه زمين شخم شود ، و شخم زدن زمين توقف دارد به بيل زدن ، و بيل از آن است ، و آهن را مىبايد از معدن آن أخذ كرد .\r\nو أخذ كردن آن توقف دارد بر مقدمات بسيار ، تا آنكه آهن به جايى برسد كه مستعد اين باشد كه توان او را بيل ساخت ، آن وقت موقوف به حداد است\r\n\r\n","description":"","footnote":"\r\n« 1 » احتجاج مرحوم طبرسى ص 283 .\r\n« 2 » كشف الغمه مرحوم اربلى ج 2 / 531 .\r\n","page_name":" 33 ","page_number":49},
  {"content":"\r\nوجود حداد به تنهايى كفايت نمىكند در آن ، بلكه محتاج است به زغال ، و تحصيل آن توقف دارد به آلت قاطعه كه توان به آن قطع أشجار نمود . و اگر نقل كلام در تحصيل مقدمات آن آلت كنيم رشته كلام منقطع نمىشود .\r\nبعد از قطع أشجار به نحوى كه توان زغال نمود ، توقف دارد بر حفر كودال ، و آن نيز مقدمات بسيار دارد ، بعد از آنكه زغال موجود شد بايد حمل نمود ، بعد از طى مقدمات حمل كه به حداد رسيد موقوف به كوره است ، و آن محتاج به بناء است . نقل كلام در مقدمات بنايى شاغل از وصول به اصل مطلب است .\r\nبعد از آنكه كوره مهيا شد ، محتاج است به آتش و به آلتى كه بدمند مشتعل شود تا تأثير در آهن كند ، تا توان بيل ساخت ، و آن آلت را دم مىنامند از پوست مىباشد ، و پوست محتاج به دباغى است ، مقدمات دباغى را مثل مقدمات امور مذكوره تعداد نمىتوان نمود . و همچنين است حال در چكش و سندان « 1 » و غيرهما .\r\nبعد از همه اينها كه بيل موجود شد موقوف است به گيوه كه در پا كند كه تواند به بيل زند تا زمين كنده شود ، و مقدمات آن مثل آنها است كه مذكور شد .\r\nبعد از آنكه زمين كنده شد موقوف است به آلتى كه زمين را هموار كنند .\r\nبعد از همهء مراتب مسطوره كه پنبه دانه كاشته شد موقوف است به آب دادن آن موضع يك هفته يا دو هفته يك مرتبه ، و اين توقف دارد به حفر قنات يا حفر بئر . و كلام در مقدمات اينها مثل سابق است .\r\n\r\n","description":"","footnote":"\r\n« 1 » سندان : افزار آهنى ضخيم كه آهنگران قطعه آهن را بر روى آن مىگذارند و با پتك يا چكش مىكوبند .\r\n","page_name":" 34 ","page_number":50},
  {"content":"\r\nبعد از آنكه سبز شد و پنبه به ثمر رسيد مىبايد آن را چيد . بعد از آن طايفهء « 1 » ضرور است كه پنبه را از محل آن در آرند . بعد از آن محتاج است به چرخى كه پنبه را به معونت آن چرخ از تخم آن جدا نمايند .\r\nبعد از آن محتاج است به نداف « 2 » كه پنبه را ندافى نمود چوله كند .\r\nبعد از آن مىرسد به دست ريسنده تا ريسمان شود ، و اين توقف دارد به چرخ وظيفه نجار و خراط « 3 » است ، و حصول چرخ از نجار و خراط توقف دارد بر مقدماتى كه لا يعد و لا يحصى است .\r\nبعد از آنكه ريسمان موجود شد موقوف است بر اينكه كلافه شود ، آن نيز مقدماتى دارد . بعد از آن محتاج است بر اينكه ماسوره « 4 » شود ، بعد از آن داخل ماكويى شود ، و آن موقوف است به ماسوره كن و ماكو ساز آن وقت محتاج است به دستگاه نساجى ، و نساج مقدمات هر يك را تعداد نمىتوان نمود .\r\nبعد از آن كرباسى موجود مىشود ، بعد از آن مىرود به دست سفيدگر از آنجا به صباغ « 5 » ، بعد از آن به خياط ، تعداد مقدمات هر يك خارج از طاقت است ، آن وقت لباسى هم رسد . بايد هزار نفس بلكه علاوه مباشر شود تا لباسى هم رسد .\r\nو همچنين است حال در فرش و ظروف و مس و منزل و ساير امورى كه موقوف\r\n\r\n","description":"","footnote":"\r\n« 1 » بمعنى جماعتى از مردم .\r\n« 2 » نداف : حلاج ، پنبه زن .\r\n« 3 » خراط : چوپتراش ، كسى كه با دستگاه خراطى چوب را مىتراشد و اشياء چوبى درست مىكند .\r\n« 4 » ماسوره : آلتى است در چرخ خياطى كه نخ به آن پيچيده مىشود .\r\n« 5 » صباغ : رنگرز .\r\n","page_name":" 35 ","page_number":51},
  {"content":"\r\nعليه حيات انسان است .\r\nمجملا از اين كه موقوف عليه حيات انسان امور بسيار هست ، و هر يك از آنها ممكن الحصول نيست مگر به مباشرت نفوس متكثره ، پس قطعا مطلوب خلاق حكيم جلت عظمته نيست كه هر فرد از أفراد مكلفين مسائل تكاليف خود از نماز و غيره را اخذ نمايد از آيات قرآنية و سنت نبويه و أخبار أئمه عليهم السلام .\r\nچه اشتغال قاطبهء نفوس در اين مطلب ميمنت مسعود موجب خلل در انتظام عالم است قطعا .\r\nبلكه منصب شريف مطلوب است از جماعتى كه ممتاز بوده باشند از من عدا به صفا و زكا و ورع و تقوى ، تكليف ديگران اين است كه اخذ از آنها نموده باشند .\r\nاشخاصى كه استفاده تكاليف الهيه جلت عظمته را از كتاب و سنت مىنمايند آنها را مجتهد مىنامند ، يعنى كسانى هستند كه استنباط أحكام شرعيه نموده‌اند و مىنمايند از مآخذ و مدارك معلومه آن به بذل جهد و صرف طاقت خود را در آن .\r\nديگران را كه اخذ أحكام شرعيه را مىنمايند به تعليم و ارشاد مجتهدين به واسطه يا بدون واسطه ، آنها را مقلد مىنامند .\r\nو أما طريقه احتياط ، پس آن در مسائل بسيار - يعنى مسائلى كه امر در آن مردد است ما بين وجوب و حرمت - ممكن نيست .\r\nمثل اينكه كسى شك كرد در قيام در اينكه ركوع كرده است يا نه ، واجب است كه برود به ركوع ، بعد از دخول در ركوع مشخص او شد كه ركوع كرده بوده است ، در اين صورت جماعتى از فقها را اعتقاد اين است كه واجب است\r\n","description":"","footnote":"","page_name":" 36 ","page_number":52},
  {"content":"\r\nاز همان حالت ركوعى برود به سجود ، نماز او محكوم به صحت است ، قطع نماز در حق او جايز نيست . و جماعتى حكم فرموده‌اند به بطلان نماز و لزوم قطع ، مختار ثانى « 1 » است .\r\nو همچنين هر گاه كسى داخل در سجده أولى شد ، مشخص او شد كه اخلال به ركوع كرده است ، صاحب مدارك « 2 » و بعضى ديگر را اعتقاد اين است كه نماز صحيح است ، لازم است رجوع نمايد به ركوع بعد از آن به سجود رفته ، نماز را تمام نمايد و قطع نماز حرام است . مختار اين است كه نماز باطل « 3 » است و قطع آن لازم است ، چگونه ممكن است كه كسى احتياط تواند نمود .\r\nو همچنين هر گاه صبي مميز سلام كرد بر مصلي ، أمر مصلي در اين صورت مردد است ما بين وجوب رد و حرمت آن ، مختار أول « 4 » است .\r\nو همچنين هر گاه كسى سلام كرد بر جماعتى كه مشغول نماز بودند ، از جمله مسلم عليهم صبى مميز بود ، آن صبي مبادرت كرد در رد سلام ، أمر در حق ديگران مردد است ما بين وجوب رد و حرمت آن .\r\nبنابر اينكه رد سلام از صبي اگر مسقط وجوب باشد از مكلفينى كه مشغول نماز مىباشند ، پس رد سلام در حق آنها حرام خواهد بود . و اگر مسقط نبوده باشد رد سلام بر يكى از آنها واجب خواهد بود ، مختار عدم سقوط و وجوب رد سلام است .\r\nمجملا عمل به احتياط در صورتى ممكن است كه أمر مردد بوده باشد ما بين\r\n\r\n","description":"","footnote":"\r\n« 1 » احوط اتمام و اعاده صلاة است - ا س د .\r\n« 2 » مرحوم علامه فقيه سيد محمد طباطبايى عاملى .\r\n« 3 » احوط اتمام و اعاده صلاة است - ا س د .\r\n« 4 » احوط رد سلام و اعاده صلاة است - ا س د .\r\n","page_name":" 37 ","page_number":53},
  {"content":"\r\nوجوب و غير حرام ، يا مردد باشد ما بين حرام و غير واجب ، در أول احتياط در فعل است و در ثانى احتياط در ترك .\r\nو أما هر گاه أمر مردد بوده باشد ما بين واجب و حرام ، پس در آن عمل به احتياط ممكن نيست . مفري نيست در مثل اين واقعه مگر به ترجيح كه مختص مجتهد است يا به تقليد .\r\nپس كسى كه مجتهد نبوده باشد و همچنين مقلد مجتهد نباشد بگويد من احتياط مىكنم ، در مثل اين صور چه كار خواهد كرد ؟\r\nبه علاوه مىگوييم در موضعى كه أمر مردد بوده باشد ما بين وجوب و غير حرام ، مثل قرائت سوره در نماز ، و مثل اين در اين صورت نيز مىگوييم : عمل به احتياط باز ممكن نيست .\r\nچه مراد از احتياط آن است كه اين شخص اتيان عمل نمايد به نحوى كه قاطع بوده باشد به حصول برائت ذمه قطع نظر از طريقهء اجتهاد ، و اين در اين صورت متحقق نيست .\r\nنظر به اينكه جمع كثيرى از فقهاء نيت وجه را در عمل لازم دانسته‌اند ، و اين شخص كه ترجيح وجوب و استحباب هيچ يك را نداده باشد ، اگر قصد وجوب نمايد عمل باطل خواهد بود ، نظر به عدم اعتقاد وجوب ، و همچنين هر گاه قصد استحباب نمايد ، و اگر قصد هيچ يك از وجوب و استحباب ننمايد باز عمل به احتياط نكرده است ، نظر به قول لزوم اعتبار وجه . پس مفرى از اجتهاد و تقليد نخواهد بود .\r\nاگر گويى اين شخص را اعتقاد اين است كه نيت وجه معتبر نيست مىگوييم :\r\nاين اعتقاد يا از تقليد است يا از اجتهاد ، على التقديرين أمر راجع شد به يكى از طريقين ، پس طريقهء ثالثه دست نيامد و هو المطلوب .\r\n","description":"","footnote":"","page_name":" 38 ","page_number":54},
  {"content":"\r\nبه علاوه مىگوييم : عمل به احتياطى كه قاطع بوده باشد كه مأتي به او مبرء ذمه است نشد نظر به تحقق خلاف .\r\nاين است وجه در كلمات معتمدين فقهاء اعلى اللَّه تعالى مقامهم كه فرموده‌اند :\r\nأمر امت در اين أعصار منحصر است در اجتهاد و تقليد . بنابر اين هر گاه نماز كسى مستند به يكى از اين دو طريقه نبوده باشد باطل خواهد بود .\r\nپس در اينجا دو مقام است :\r\nأول صحت : نماز است در صورتى كه مستند بوده باشد به اجتهاد يا به تقليد أهل اجتهاد .\r\nدوم : بطلان نماز است در صورت عدم استناد به يكى از اين دو طريقه .\r\nپس مناسب در اين مقام ايراد كلام است در سه مبحث :\r\n\r\nمبحث اول در بيان صحت نماز است در صورتى كه اتيان شده باشد به مقتضاى اجتهاد\r\nاين مطلب قطعي الثبوت است ، نظر به قطع به ثبوت تكليف به صلاة ، و عدم تمكن از تحصيل قطع در جميع مسائل محتاج اليها در نماز ، و قطع به عدم تكليف به ما لا يطاق . پس هر گاه چنين جوابى عرض شود در مقام القاى سؤال سابق در موقف حساب ، عقل قاضى است به قبول آن و به قبح مواخذه .\r\nپس هر گاه فرض شود سؤالى از جانب خلاق عالم عز شأنه القا شود به چنين شخصى ، كه اى بنده من اين نماز كه اتيان نمودى از كجا مشخص تو شد كه منوي تو مطلوب من بوده است ؟\r\nاين جواب را عرض نمايد : كه اى پروردگار من اتيان به نماز را بر من\r\n","description":"","footnote":"","page_name":" 39 ","page_number":55},
  {"content":"\r\nواجب فرموده بودى ، و دست حاجت من به ذيل دامن سعادت حجت تو نمىرسيد لكن كتاب تو و أخبار حجت تو در ميان بود به قدر استعداد و طاقت خود فحص و بحث و تأمل در آنچه را فهميدم اين كيفيت بود كه اتيان به آن نمودم . قطعا چنين جواب معقول و مقبول است ، و مؤاخذه از آن قبيح و غير معقول است .\r\nپس بنابر اين عملى كه به مقتضاى اجتهاد مجتهد بوده باشد قطعى الصحه است لكن عمده در اين مقام كه موجب لغزش أقدام و باعث القاي نفس است به مهالك مسائت انتظام در چند چيز است :\r\nيكى : عدم تكميل استعداد فهم از كتاب و سنت نظر به قصور در مبادى ، چه در اين وقت تكليف اين شخص تقليد است در عمل و عدول از تقليد و اتكال به فهم خود خروج از منصب و موجب بطلان عمل است .\r\nدوم : تقصير در بذل جهد و صرف طاقت ، نظر به اينكه مكرر تجربه شده در بادى أمر كسى مطلبى را كه رجوع نمود نحوى مىفهمد ، بعد از فحص بليغ و تأمل تمام ظاهر مىشود فساد آن ، اين امرى است كه هول آن موجب ارتعاش قلوب و باعث اضطراب نفوس است .\r\nمجملا چه بسيار ديده‌ايم از طايفه كه فتح باب طعن كرده‌اند بر أساطين دين مبين ، و أمناى رب العالمين ، و نواب به استحقاق أئمه طاهرين عليهم السّلام بعد از تأمل در مقالات واهيه آنها مشخص شده است باعث اين طعون ركيكه نيست مگر ضعف و قصور در استعداد ، و تقصير در تحصيل مبادي و مباني آن ، نعوذ باللَّه تعالى منه ، چنانچه در مواضع متشتته به بسط تمام توضيح اين مطلب را نموده‌ايم .\r\nو همچنين مكرر ملاحظه شده از اشخاصى كه به مقتضاى انصاف آن است كه نقصانى در آنها به اعتبار أول نيست ، و مع ذلك سالك طريقه شده‌اند ، ظاهر مىشود منشأ آن قلت فحص و تأمل است ، چنانچه در موارد بسيار در مطالع الانوار\r\n","description":"","footnote":"","page_name":" 40 ","page_number":56},
  {"content":"\r\nتوضيح آن شده .\r\nنعوذ باللَّه تعالى منه ، و نرجو منه التوفيق في العصمة عن الخطأ و الزلل ، فأسألك اللهم بتفضلك على عبادك و حبيبك سيد رسلك و وليك سيد أوصيائك و حجتك المحيى لعبادك العامر لبلادك أن لا تكلني الى نفسي طرفة عين ، و تعصمني فيما بقي من عمري عن التقصير في خدمتك ، و استنباط أحكامك ، و تعفو عما صدر منى فيما سلف من عمري من المسامحة و التقصير ، و تعينني به حق كمل خليقتك في الوصول الى مرضاتك ، و ترشدني بوحدانيتك الى ما ينبغي الارشاد اليه من مباني أحكامك .\r\nاى عزيز من چنانچه منافع فقه بسيار و محاسن آن بىشمار است ، كفايت مىكند در آن كه حفظ نواميس الهيه جلت عظمته منوط به آن ، و اقامه وظايف شرعيه ، و احياى محامد دينيه موكول است بر آن ، و اينكه بعث أنبياء و ارسال رسل به جهت نشر وظايف دينيه و حفظ محاسن شرعيه است .\r\nبس است در اين باب از آنچه وارد شده « ان الفقهاء ورثة الانبياء » « 1 » مشخص است مراد از وراثت اين است كه منصب أنبياء عليهم السّلام به جهت ايشان ثابت است .\r\nو به همين معنى است كه جناب فخر كاينات صلَّى اللَّه عليه و آله فرموده : « علماء أمتي كأنبياء بني اسرائيل » « 2 » اين مدحى است فوق كل محامد . و أخبار از أئمه أطهار عليهم السلام در مدح آن بسيار است .\r\nمرحوم شيخ صدوق در كتاب خصال روايت نموده از حماد بن عيسى كه از أجله روات است ، روايت نموده از كاشف الاسرار و الدقايق جناب امام جعفر صادق عليه السلام كه فرموده در مقام ذكر وصاياى حضرت لقمان را به پسر خود ، كلامى را كه حاصل آن اين است : علمى كه سزاوار اين است كه عالم عمر را صرف\r\n\r\n","description":"","footnote":"\r\n« 1 » اصول كافى ج 1 / 32 ، حديث 2 ، و غوالى اللئالى ج 4 / 60 .\r\n« 2 » غوالى اللئالى ج 4 / 77 .\r\n","page_name":" 41 ","page_number":57},
  {"content":"\r\nدر طلب آن نمايد سه چيز است : العلم باللَّه ، و بما يحبه ، و بما يكره « 1 » .\r\nيعني : أول عالم به وجود خداوند عالم و به صفات إله جل شأنه است .\r\nدوم : علم به آنچه محبوب خداوند عالم است ، اين شامل عبادات و عقود و ايقاعات و أحكام همه هست . سوم : علم به آنچه مكروه خداوند عالم ، و اين شامل محرمات از كباير و صغاير و مكروهات بمعنى أخص است .\r\nأول موكول به علم كلام است ، دوم و سوم به علم فقه .\r\nو أيضا از آن بزرگوار در كتاب عيون الاخبار به سند صحيح روايت نموده حديثى كه حاصل مضمون آن اين است ، شخصى مشرف شد خدمت جناب امام جعفر صادق عليه السّلام عرض كرد : پسرى دارم خوش دارم كه به خدمت شما مشرف شود سؤال نمايد از حلال و حرام ، حضرت در جواب فرمودند : آيا ممكن است كه سؤال كرده شود از چيزى كه أفضل از حلال و حرام بوده باشد « 2 » .\r\nو در كتاب غوالي اللئالي روايت نموده از جناب رسول خدا صلَّى اللَّه عليه و آله كه فرموده :\r\nلكل شيء عماد و عماد هذا الدين الفقه « 3 » . يعنى : هر چيزى را ستونى است كه قوام آن چيز به آن ستون است ، و ستون دين اسلام فقه است .\r\nو أيضا در آن كتاب از آن سرور اخيار مروى است كه فرموده : الفقهاء امناء الرسل « 4 » .\r\nو فيه أيضا عنه صلَّى اللَّه عليه و آله انه قال : رحم اللَّه خلفائي ، قيل : يا رسول اللَّه من خلفاؤك ؟\r\n\r\n","description":"","footnote":"\r\n« 1 » خصال شيخ صدوق ص 121 .\r\n« 2 » روايت نموده اين حديث را علامه مجلسى قدس سره از كتاب عيون اخبار الرضا در كتاب بحار ج 1 / 213 .\r\n« 3 » غوالى اللئالى ج 4 / 59 ، ح 1 .\r\n« 4 » غوالى اللئالى ج 4 / 59 ، ح 2 و ص 77 ح 65 .\r\n","page_name":" 42 ","page_number":58},
  {"content":"\r\nقال : الذين يأتون بعدى يروون حديثى و سنتى . و [ قال الصادق عليه السّلام : 
  ] « 1 » من أكرم فقيها مسلما لقى اللَّه يوم القيامة و هو عنه راض ، و من أهان فقيها مسلما لقى اللَّه يوم القيامة و هو عليه غضبان « 2 » .\r\nو باز در آن كتاب مسطور است از قدوه اهالى معرفت و شكور جناب أمير المؤمنين عليه السّلام روايت نموده‌اند : « الفقهاء ورثة الانبياء » « 3 » .\r\nو أيضا در آن كتاب از مفخر أنبياء صلَّى اللَّه عليه و آله روايت نموده فرموده‌اند : فقيه واحد أشد على ابليس من ألف عابد « 4 » .\r\nو در اصول كافى به سند صحيح روايت نموده از مفخر أوايل و أواخر جناب حضرت امام محمد باقر عليه السّلام كه فرموده : عالم ينتفع بعلمه أفضل من سبعين ألف عابد « 5 » . يعنى : عالمى كه منتفع شود به علم خود يا عالمى كه مردم از او علم منتفع شوند ، بهتر است از هفتاد هزار عابد .\r\nمجملا شرافت و فضيلت اين علم شريف اگر چه بسيار است ، لكن خطر متصدين آن نيز بى شمار است ، بلكه از أعظم مهالك دينيه ، و أضر مفاسد مهلكه است .\r\nنظر به اينكه هر گاه مسلمانى در مقام حاجت از ملايى سؤال كند ، خواه در عبادات بوده باشد يا در معاملات ، اين شخص كه متصدى جواب مىشود اگر أهل جواب از آن بوده باشد و مطابق واقع به مقتضاى فحص و بحث خود گفته باشد ، اين شخص أمينى خواهد بود از امناى خداوند عالم جل شأنه\r\n\r\n","description":"","footnote":"\r\n« 1 » اين زياده از نسخ افتاده است .\r\n« 2 » غوالى اللئالى ج 4 / 59 - 60 .\r\n« 3 » غوالى اللئالى ج 4 / 60 ح 5 .\r\n« 4 » غوالى اللئالى ج 1 / 189 ، ح 269 .\r\n« 5 » اصول كافى ج 1 / 33 ، ح 8 .\r\n","page_name":" 43 ","page_number":59},
  {"content":"\r\nبسوى عباد ، و او مندرج خواهد بود در تحت عموم حديث سابق كه عالمى كه از علم او نفع عايد بندگان خداوند عز شأنه شود بهتر است از هفتاد هزار عابد .\r\nو همچنين أمينى خواهد بود از جانب سرور أنبياء صلوات اللَّه عليه و آله بسوى امت . پس اين شخص فايز خواهد بود به عطاياى الهيه و مثوبات غير متناهيه .\r\nو اگر العياذ باللَّه از أهل آن نبوده باشد ، يا به مقتضاى تشهى نفس گفته باشد چنين شخص خائن است در دين مبين ، و مفترى است به خلاق آسمان و زمين و جعال و كذاب است به جناب سيد المرسلين عليه و على آله آلاف التحية من رب العالمين .\r\nكفايت مىكند در سوء حال او آيه كريمهء * ( فَمَنْ أَظْلَمُ مِمَّنِ افْتَرى عَلَى الله كَذِباً ) * « 1 » يعنى : كيست ظالمتر از كسى كه افتراء مىزند به خداوند عالم جل شأنه ، استفهام انكارى ابطالى است .\r\nيعنى : چنين كسى ظالم بلكه ظالمتر از او نخواهد بود در عالم ، اين مضرتى است فوق كافهء مضار ، و مفسده ايست أعظم از كل مفاسد ، چگونه چنين نباشد و حال آنكه مستوجب لعن خالق آسمان و زمين ، و مستحق طعن ملايكه مقربين خواهد بود .\r\nچنانچه همين مطلب مصرح به است در بسيارى از أخبار معتبره صادره از حجج الهيه جلت عظمته مرويه در كتب معتبره .\r\nشيخ برقى در كتاب محاسن « 2 » ، و ثقة الاسلام در أوايل اصول كافى « 3 » ، و همچنين\r\n\r\n","description":"","footnote":"\r\n« 1 » سوره اعراف : 37 .\r\n« 2 » محاسن شيخ برقى ص 205 ، ح 60 .\r\n« 3 » اصول كافى ج 1 / 42 ، ح 3 .\r\n","page_name":" 44 ","page_number":60},
  {"content":"\r\nدر أواخر فروع « 1 » آن ، و شيخ الطائفة در كتاب تهذيب روايت فرموده‌اند در حديث صحيح از مفخر أوايل و أواخر جناب حضرت امام محمد باقر عليه السّلام كه فرموده : من أفتى الناس به غير علم و لا هدى من اللَّه لعنه ملائكة الرحمة و ملائكة العذاب ، و لحقه وزر من عمل بفتياه « 2 » .\r\nحاصل معنى اين كلام مزيل عيش و سرور از مذاق معتقدين به شدائد يوم النشور آن است : هر كس فتوى بگويد در ميان مردمان با عدم علم ، و با عدم دليل و حجتى كه از جانب خداوند عالم عز شأنه باشد ، كه آن فتوى مأخوذ از آن دليل بوده باشد ، يا با عدم دليلى كه دلالت كند بر اينكه چنين فتوى در حق او جايز باشد ، يعنى : چنين دليلى در دست او نبوده باشد ، لعنت مىكند بر او ملايكه رحمت و ملايكه غضب هر دو صنف ملايكه ، و عايد اين شخص مىشود گناه كسى كه عمل به فتواى او كرده باشد .\r\nمخفى نماند كه اين حديث شريف اشعارى دارد بر عدم جواز تعويل به ظنى كه مستند به دليل شرع نبوده باشد ، كما يظهر للمتأمل .\r\nو أيضا شيخ برقي در كتاب محاسن « 3 » ، و شيخ صدوق در كتاب عيون الاخبار از سرور أبرار جناب موسى بن جعفر عليه السّلام روايت نموده‌اند : من أفتى الناس به غير علم لعنته ملائكة الارض و ملائكة السماء « 4 » .\r\nو أيضا در كتاب محاسن « 5 » ، و اصول كافى مروى است از جناب رسول خدا\r\n\r\n","description":"","footnote":"\r\n« 1 » فروع كافى ج 7 / 409 .\r\n« 2 » تهذيب الاحكام ج 6 / 223 ، ح 23 .\r\n« 3 » محاسن شيخ برقى ص 205 ، ح 58 .\r\n« 4 » عيون اخبار الرضا ج 2 / 46 ، ح 173 .\r\n« 5 » محاسن شيخ برقى ص 206 ، ح 61 .\r\n","page_name":" 45 ","page_number":61},
  {"content":"\r\nصلى اللَّه عليه و آله كه فرموده‌اند : من أفتى الناس به غير علم ، و هو لا يعلم الناسخ من المنسوخ و المحكم من المتشابه ، فقد هلك و أهلك « 1 » .\r\nيعنى : كسى كه فتوى بگويد به جهت مردم با عدم علم از مأخذ و مستند آن و تفرقه نكرده باشد ما بين ناسخ و منسوخ ، و ما بين محكم از آيات قرآنيه و متشابه آن ، يا تفرقه نكرده باشد ما بين محكم و متشابه مطلقا ، پس چنين كسى خودش هالك و باعث هلاكت ديگران نيز شده است .\r\nو أيضا شيخ برقى در محاسن « 2 » ، و ثقة الاسلام در اصول كافى « 3 » ، و شيخ صدوق در كتاب خصال روايت نموده‌اند از كاشف اسرار و دقائق امام صادق عليه السلام كه فرموده‌اند : من تو را نهى مىكنم از دو خصلت ، به سبب آن دو خصلت هلاك مىشوند مردان ، يكى از آن دو خصلت فتوى گفتن است با عدم علم « 4 » .\r\nمجملا ظهور فساد فتوى با عدم علم نه مرتبه ايست كه حاجت به اظهار فساد آن بوده باشد نظر به اينكه فتوى اخبار است از جانب خلاق آسمان و زمين جلت قدرته ، اقدام به چنين چيزى العياذ باللَّه با عدم علم به واقع كذب است به خداوند عالم جل شأنه . و قبح كذب در هر جا ظاهر است ، خصوصا كذب بر خداوند عالم و فخر بنى آدم .\r\nاين همان كذبى است كه موجب بطلان صوم ماه مبارك رمضان ، و موجب قضاء و كفاره است ، فرقى در اين باب نيست در حرمت ، در صورتى كه اخبار با عدم علم و عدم رخصت نموده باشد ، ما بين آنكه فتواى او مطابق واقع اتفاق\r\n\r\n","description":"","footnote":"\r\n« 1 » اصول كافى ج 1 / 43 ، ح 9 .\r\n« 2 » محاسن شيخ برقى ص 204 ، ح 54 .\r\n« 3 » اصول كافى ج 1 / 42 .\r\n« 4 » خصال شيخ صدوق ص 52 .\r\n","page_name":" 46 ","page_number":62},
  {"content":"\r\nافتاده باشد يا مخالف واقع .\r\nچنانچه ناطق بر اين است حديث معتبرى كه ثقة الاسلام در فروع كافى « 1 » و رئيس المحدثين در فقيه « 2 » و خصال « 3 » ، و شيخ الطائفة در تهذيب روايت نموده‌اند از جناب حضرت امام جعفر صادق عليه السّلام كه فرموده‌اند : قضاة بر چهار قسم مىباشند ، سه قسم از آنها در جهنم خواهند بود و يك قسم در بهشت .\r\nبعد از آن بيان فرموده‌اند سه قسم را كه معذب در جهنم خواهند بود ، أول آن است كه حكم مىكند به جور و باطل . دوم : آن است كه حكم به جور و باطل مىكند ، لكن نمىداند كه حكم او بر جور و باطل است . سوم : آن است كه حكم بر حق مىكند ، لكن نمىداند كه حكم او بر حق است ، لكن در واقع اتفاق افتاد كه مطابق با حق بود ، كل اين سه قسم را فرموده‌اند كه در جهنم خواهند بود .\r\nو أما قسم چهارم كه ناجى و در بهشت خواهند بود ، آن قاضى است كه حكم بر حق مىكند و مىداند كه حكم او بر حق است و مأخذ آن چه چيز است « 4 » .\r\nو همين حديث را شيخ مفيد قدس اللَّه روحه السعيد در مقنعه ذكر فرموده اند ، لكن اسناد داده‌اند به جناب حضرت أمير المؤمنين عليه السّلام ، و عبارت آن مرحوم در كتاب مذكور اين است :\r\nروي عن أمير المؤمنين عليه السّلام أنه قال : القضاة أربعة ، ثلاثة منهم في النار و واحدة في الجنة ، فسئل عن صفاتهم لتقع المعرفة بهم و التميز بينهم ، فقال :\r\n\r\n","description":"","footnote":"\r\n« 1 » فروع كافى ج 7 / 407 .\r\n« 2 » من لا يحضره الفقيه ج 3 / 4 ، شماره حديث : 3221 .\r\n« 3 » خصال شيخ صدوق ص 247 ، ح 108 .\r\n« 4 » تهذيب الاحكام ج 6 / 218 ، ح 5 .\r\n","page_name":" 47 ","page_number":63},
  {"content":"\r\nقاض قضى بالباطل و هو يعلم أنه باطل ، فهو في النار و قاض قضى بالباطل و هو لا يعلم أنه باطل ، فهو أيضا في النار . و قاض قضى بالحق و هو لا يعلم أنه حق ، فهو في النار . و قاض قضى بالحق و هو يعلم أنه حق ، فهو في الجنة « 1 » .\r\nو اين حديث معتبر اگر چه در قاضى وارد شده است ، لكن فرقى در اين باب ما بين مفتى و قاضى نمىباشد در حرمت آن ، پس اثم در هر دو مقام ثابت است .\r\nپس فتوى از كسى كه مستجمع شرايط فتوى نبوده باشد حرام و موجب عقاب است اگر چه مطابق واقع شده باشد ، بلى ممكن است كه فرق گذارده شود ما بين مطابق و غيره در حكم وضعى ، به اين معنى در روز ماه مبارك رمضان اگر چنين چيزى صادر شده باشد حكم به فساد صوم در صورتى كه مطابق واقع اتفاق افتاده باشد نتوان نمود ، و اين مطلب محل كلام در اين مقام نيست .\r\nمجملا فرقى در آنچه مذكور شد ما بين فتوى و حكم نمىباشد ، اگر چه حكم أسوء حالا و أشد مفسدتا است ، به اين معنى كسى كه متصدى حكم و مرافعه بين الناس بشود و مستجمع شرايط آن نباشد مغضوبيت چنين كسى در درگاه أحديت جل شأنه أشد بوده باشد از مفتى در صورتى كه مستجمع شرايط فتوى نبوده به مقتضاى عقل و نقل .\r\nأما عقل نظر به اينكه حكم مستلزم أخذ أموال ناس و تصرف در فروج و دماء و أنساب است ، به خلاف فتوى بر خلاف واقع كه مفسده آن أقل است ، پس حكم بر خلاف واقع مفسده در آن أشد از مفسده در فتواي به خلاف واقع است .\r\nو أما نقلا نظر به اينكه تهديدات شديده كه در حكم به غير ما أنزل اللَّه هست در فتواى به غير ما أنزل اللَّه نيست . پس مناسب اين است برخى از آن در اين\r\n\r\n","description":"","footnote":"\r\n« 1 » مقنعه شيخ مفيد ص 111 .\r\n","page_name":" 48 ","page_number":64},
  {"content":"\r\nمقام ذكر شود تا شايد اطلاع بر آن موجب تنبه غافلان گردد تا از مفاسد شديده آن اجتناب نمايند .\r\nپس مىگوييم : أدله داله بر مفسده شديده حكم به غير ما أنزل اللَّه از كتاب و سنت بسيار است . أما كتاب - يعنى قرآن - پس مىگوييم : آيات قرآنيه كه دلالت مىكند بر مذمت حكم به غير ما أنزل اللَّه بسيار است ، لكن در اين مقام اقتصار مىكنيم بر سه آيه متقاربه در سوره مباركه مائده .\r\nدر أولى فرموده * ( « وَمَنْ لَمْ يَحْكُمْ بِما أَنْزَلَ الله فَأُولئِكَ هُمُ الْكافِرُونَ » ) * « 1 » و در ثاني فرموده * ( « وَمَنْ لَمْ يَحْكُمْ بِما أَنْزَلَ الله فَأُولئِكَ هُمُ الظَّالِمُونَ » ) * « 2 » و در ثالث فرموده * ( « وَمَنْ لَمْ يَحْكُمْ بِما أَنْزَلَ الله فَأُولئِكَ هُمُ الْفاسِقُونَ » ) * « 3 » .\r\nممكن است كه گفته شود نكته در اختلاف تعبير در اول به كفر ، و در ثانى به ظلم ، و در ثالث به فسق ، به جهت تنبيه بر اختلاف مراتب قبح بوده باشد در شدت و ضعف در موارد حكم .\r\nمثلا حكم بر خلاف ما أنزل اللَّه در جايى كه موجب سفك دماء و غصب فروج بوده باشد ، اين أشد قبحا است در صورتى كه حكم به غير ما أنزل اللَّه موجب غصب در مال فقط بوده باشد .\r\nو همچنين حكم به غير ما انزل اللَّه در صورتى كه حرمان ايتام بوده باشد از أموالى كه خلاق عالم جل شأنه آنها را مالك گردانيده ، اين أشد قبحا است از صورتى كه حكم به غير ما أنزل اللَّه موجب حرمان كبار بوده باشد از أموال آنها با ندرت حاجت آنها نسبت به ايتام .\r\n\r\n","description":"","footnote":"\r\n« 1 » سوره مائده : 44 .\r\n« 2 » سوره مائده : 45 .\r\n« 3 » سوره مائده : 47 .\r\n","page_name":" 49 ","page_number":65},
  {"content":"\r\nپس تعبير به كفر در مثل أول بوده باشد ، و تعبير به ظلم در مثل ثانى ، و تعبير به فسق در مثل قسم ثالث . و همين هم نكته بوده باشد در تكرر ذكر به علاوه تأكيد .\r\nو ممكن است كه گفته شود : وجه ديگر در سبب اختلاف تعبير در آيات ثلاثه بيان آن اين است كه ممكن است اختلاف تعبير اشاره باشد به أقسام ثلاثه سابقه ، يعنى تعبير به كفر در صورتى بوده باشد كه حكم بر باطل بوده باشد با علم به اينكه باطل است ، و تعبير به ظلم در صورتى بوده باشد كه حكم بر باطل بوده باشد با جهل به اينكه آن باطل است ، نظر به اينكه موجب حرمان مستحق است از حق آن ، و مناسب اين اطلاق ظلم است .\r\nو حكم به فسق در صورتى بوده باشد كه حكم بر حق باشد با عدم علم به اينكه حق است ، و مناسبت كفر در اول و ظلم در ثانى و فسق در ثالث ظاهر است .\r\nمخفى نماند ممكن است كه حكم در آيات مذكوره أعم بوده باشد از حكم به معنى خاص ، يعنى أعم از كلامى كه صادر مىشود در مقام مرافعه به جهت رفع نزاع ، بنابر اين فتواى به غير ما أنزل اللَّه نيز مندرج در تحت عموم آيات شريفه خواهد بود .\r\nو أما أخبار داله بر كمال مذمت حكم به غير ما أنزل اللَّه پس بسيار است ، ثقة الاسلام در كافى « 1 » ، و شيخ الطائفة در تهذيب به سند صحيح روايت نموده‌اند از كاشف أسرار و دقايق جناب امام جعفر صادق عليه السّلام كه فرموده : من حكم في در همين به غير ما أنزل اللَّه عز و جل ، فهو كافر باللَّه العظيم « 2 » .\r\nيعنى : كسى كه حكم كند به دو درهم به غير آنچه مقرر شده است از جانب\r\n\r\n","description":"","footnote":"\r\n« 1 » فروع كافى ج 7 / 408 ، ح 2 .\r\n« 2 » تهذيب الاحكام ج 6 / 221 ، ح 15 .\r\n","page_name":" 50 ","page_number":66},
  {"content":"\r\nخداوند عالم جل جلاله ، پس آن شخص كافر خواهد بود به خداوند عالم جل شأنه .\r\nكفايت مىكند در اين باب همين حديث صحيح السند به علاوه حديثى كه مذكور شد در باب تقسيم قضاة به أقسام أربعة مذكوره ، چه كسى كه متصدى مرافعه و حكم ما بين مسلمانان مىشود با عدم استجماع شرايط ، يا حكم مىكند به باطل با علم به اينكه باطل است .\r\nمثل اينكه زيد ادعا مىكند به عمرو كه فلان مبلغ را از تو مىخواهم و عمرو منكر است ، طرفين رجوع مىكنند در مقام مرافعه به كسى كه متصدى مرافعه مىشود ، لكن مستجمع شرايط افتا و حكم نيست ، و اين شخص العياذ باللَّه با علم به اينكه شخص مدعى در ادعاى خود كاذب است ، العياذ باللَّه نظر به أغراض و مقاصد فاسده حكم مىكند به اينكه عمرو آن مبلغ را داده باشد .\r\nمعلوم است اين قسم أفسد و أسوء أقسام است ، و لهذا در حديث مقدم داشته شده است ، لكن اين قسم اگر چه ممكن است بلكه واقع است لكن نادر است نعوذ باللَّه از نفسى كه متصف به چنين شقاوت بوده باشد .\r\nيا آنكه حكم مىكند بر باطل ، لكن با عدم علم به اينكه اين باطل است ، بلكه اعتقاد اينكه اين حق است .\r\nمثل اينكه ضعيفه‌اى برادر زوج خود را شير داده است ، و حد رضاع شرعى متحقق شده است ، بعد زوج يا زوجه يا كلاهما تشكيك مىكنند ، در اين باب رجوع مىكنند به آن شخص مرافعه رس ، آن شخص حكم مىكند به حرمت زوجه بر زوج خود ، نظر به اينكه آن مرضعه در صورت مفروضه مادر برادر زوج مىشود ، چنين توهم مىكند كه مادر برادر مطلقا حرام است ، پس حكم مىكند به تفريق ما بين زن و شوهر به جهت اين اعتقاد ، كه اگر به فهمد كه\r\n","description":"","footnote":"","page_name":" 51 ","page_number":67},
  {"content":"\r\nچنين نيست هرگز چنين حكمى نمىكند .\r\nيا اينكه ضعيفه‌اى طفل دختر خود را شير داده ، و حد رضاع متحقق شده ، بعد نزاع ميان زن و شوهر مىشود ، زوجه مىگويد به زوج خود من در خانه تو حرام مىباشم ، زوج انكار مىكند ، رجوع مىكنند به آن شخص مرافعه رس آن شخص در اول حكم مىكند به حرمت و لزوم تفريق چنانچه مذكور شد ، و در ثانى حكم مىكند به عدم حرمت نظر به انتفاى نسبت .\r\nچنانچه هر دو اين واقعه را خود در اصفهان مشاهده كردم ، از بعضى مجملا أمثال اين شايع و بسيار است .\r\nيا آنكه حكم به حق مىكند لكن نمىداند كه حق است ، به اين معنى كه حكمى كرده است مطابق واقع است ، لكن قدرت و استعداد اين را ندارد كه استفاده حقيت آن را از أدله شرعيه نمايد .\r\nيا قوه و استعداد اين را دارد لكن مسامحه در تحقيق مطلب كرده حكم مىنمايد يا فتوايى مىگويد ، مجملا به حدس و تخمين با عدم رجوع به مآخذ و مدارك حكم مىنمايد ، مدلول عليه به صريح حديث معتبر مذكور آن است كه هر سه قسم هالك و معذب به آتش جهنم خواهند بود .\r\nپس حاكم و مفتى در هر صورت از صور ثلاث مذكور آثم و عاصى ، بلكه معاند شريعت و صاحب شرع است ، چه مشخص است كه مخالفت شريعت عامدا معاندت با صاحب شريعت است ، نعوذ باللَّه تعالى سبحانه منها ، و آن شخص مرافعه رس در هر يك از صور ثلاث مذكوره مهاون به أمر خداوند عالم است .\r\nاز كاشف اسرار و دقايق جناب امام جعفر صادق عليه السّلام مروى است كه فرمود :\r\nاياكم و التهاون بأمر اللَّه عز و جل ، فان من تهاون بأمر اللَّه أهانه اللَّه يوم القيامة « 1 » .\r\n\r\n","description":"","footnote":"\r\n« 1 » عقاب الاعمال شيخ صدوق ص 242 .\r\n","page_name":" 52 ","page_number":68},
  {"content":"\r\nحاصل معنى اين كلمات حق انجام آن است كه اجتناب نماييد از تهاون و مسامحه و بىاعتنايى در حكم خداوند جل شأنه پس به درستى كه كسى كه تهاون در حكم خلاق عالم جل شأنه نمايد خوار و ذليل مىگرداند خداوند عالم او را در روز قيامت . نعوذ باللَّه تعالى منه من ذا الذي أعز من أذله اللَّه سبحانه . پس آن مجلس - مجلس مرافعه شرعيه كه از امور مرغوبه و خصال محسنه در شريعت مطهره نيست ، بلكه مجلس مخاصمه و معاندت با خلاق عالم عز شأنه مىباشد به أمر لازم الاذعان حتمى الامتثال خلاق زمين و آسمان جل شأنه بر قاطبه أهل ايمان اجتناب از آن مجلس لازم است .\r\nو قاطبه مشايخ عظام مثل ثقة الاسلام در كتاب كافى « 1 » ، و رئيس المحدثين در كتاب فقيه « 2 » ، و شيخ الطائفة در كتاب تهذيب الاحكام و غيرهم روايت فرموده‌اند از محمد بن مسلم كه از أكابر و أعاظم روات شيعه ، و از اجله أصحاب جناب حضرت امام محمد باقر و امام جعفر صادق عليهما السّلام مىباشد كه گفته :\r\nمن در مجلس قاضى در مدينه نشسته بودم كه جناب فخر الاوايل و الاواخر جناب حضرت امام محمد باقر و امام جعفر صادق عليهما السّلام از آنجا عبور فرمودند ، فردا كه به خدمت ايشان مشرف شدم در مقام مؤاخذه از من سؤال فرمودند : كه چه مجلس بود كه ديروز در آنجا نشسته بودى ؟\r\nعرض كردم : خداوند عالم مرا فداى تو گرداند اين شخص قاضى احترامى نسبت به من منظور مىدارد به ندرت اتفاق مىافتد در مجلس او مىنشينم .\r\nحضرت فرمودند : ايمن مباش از اينكه لعنتى از جانب خداوند عالم\r\n\r\n","description":"","footnote":"\r\n« 1 » فروع كافى ج 7 / 410 - 411 .\r\n« 2 » من لا يحضره الفقيه ج 3 / 5 - 6 .\r\n","page_name":" 53 ","page_number":69},
  {"content":"\r\nعز شأنه نازل شود ، پس احاطه كند به همه أهل مجلس « 1 » .\r\nو اين شخص قاضى اگر چه ظاهر اين است كه از عامه بوده ، لكن مشخص است منع آن حضرت از جلوس در مجلس او نه به جهت عامى بودن بوده ، و لهذا منع از مجالست با عامه نمىفرمودند ، بلكه به جهت آنكه متصدى منصب قضا بوده با عدم قابليت و استجماع شرايط .\r\nو أيضا ثقة الاسلام در اصول كافى از مخزن علوم الهى امام جعفر صادق عليه السّلام روايت نموده كه فرموده : لا ينبغي للمؤمن أن يجلس مجلسا يعصى اللَّه فيه و لا يقدر على تغييره « 2 » .\r\nيعنى : سزاوار نيست از براى مؤمن اينكه بنشيند در مجلسى كه در آن مجلس معصيت خداوند عالم عز شأنه مىشود ، و اين شخص قدرت بر تغيير اين را ندارد . معصيتى بدتر از حكم به غير ما أنزل اللَّه كه خلاق عالم جل شأنه در قرآن مجيد تعبير از آن به كفر و ظلم و فسق فرموده نيست .\r\nو أيضا ثقة الاسلام « 3 » و رئيس المحدثين « 4 » و شيخ طائفه در كتب مسطوره روايت نموده‌اند از جناب حضرت أمير المؤمنين عليه السّلام كه فرموده : يا شريح قد جلست مجلسا لا يجلس فيه الا نبي أو وصي أو شقي « 5 » .\r\nيعنى : حضرت أمير المؤمنين عليه السّلام خطاب فرمودند به شريح كه يكى از قضاة عامه بود ، كه اى شريح به تحقيق كه نشسته‌اى در مجلسى كه نمىنشيند در آن مجلس مگر پيغمبر يا وصي پيغمبر يا شقى .\r\n\r\n","description":"","footnote":"\r\n« 1 » تهذيب الاحكام ج 6 / 220 ح 12 .\r\n« 2 » اصول كافى ج 2 / 374 ح 1 .\r\n« 3 » فروع كافى ج 7 / 406 ح 2 .\r\n« 4 » من لا يحضره الفقيه ج 3 / 5 .\r\n« 5 » تهذيب الاحكام ج 6 / 217 ح 1 .\r\n","page_name":" 54 ","page_number":70},
  {"content":"\r\nمراد از وصي أعم است از وصي به معنى خاص يا وصى به معنى عام كه مستجمع شرايط فتوى بوده باشد ، نظر به حصر در أقسام ثلاثه مشخص است كه مراد از شقي كسى است كه متصدى مرافعه شود و مستجمع فتوى نبوده باشد .\r\nچنين كسى را جناب سيد أوصياء عليه آلاف التحية و الثناء حكم فرموده‌اند كه شقي است ، نعوذ باللَّه سبحانه كسى را كه جناب سيد أوصياء حكم فرموده باشند بر شقاوت او .\r\nو مرحوم شيخ صدوق قدس اللَّه تعالى روحه در كتاب فقيه روايت نموده از كاشف أسرار دقايق جناب حضرت امام جعفر صادق عليه السّلام كه فرموده : ان النواويس شكت الى اللَّه عز و جل شدة حرها ، فقال لها : أسكتي فان مواضع القضاة أشد حرارة منك « 1 » .\r\nنواويس جمع ناووس است ، و بعضى گفته‌اند : ناووس اسم موضعى است در جهنم كه شدت حرارت او از مواضع ديگر جهنم زيادتر است . و بعضى گفته اند : ناوس مقبره نصارى .\r\nپس ظاهر معنى حديث مزيل عيش و سرور از مذاق قضاة جور آن است كه موضع معين از جهنم كه حرارت او از مواضع ديگر بيشتر است يا مقبره نصارى شكايت كرد به درگاه حق تعالى از شدت حرارت خود ، خطاب رسيد به او كه ساكت باش ، يعنى شكوه از شدت حرارت مكن ، به درستى كه مواضعى كه قضاة در آنجا مىنشينند به جهت مرافعه رسيدن ، حرارت آن مواضع شديدتر است از حرارت تو ، نعوذ باللَّه تعالى منه .\r\nمجملا متصدى شدن مرافعه و قضا و محاكمه و افتاء أمرى است خطير ، و مفسده آن مفسده ايست به غايت شديد ، چه در صورت عدم اجتماع شرايط از أعظم\r\n\r\n","description":"","footnote":"\r\n« 1 » من لا يحضره الفقيه ج 3 / 6 .\r\n","page_name":" 55 ","page_number":71},
  {"content":"\r\nمهالك موبقه و أسوء مقابح مهلكه است .\r\nچنانچه بنده‌اى از مفاسد آن دانسته شد ، أخبار از أئمه أطهار عليهم آلاف التحية من إله الجبار در اين باب بسيار است ، استقصاء همه مناسب مقام نيست ، با آنكه آنچه مذكور شد اگر اعتقاد به موقف حساب و خوف از مؤاخذه رب الارباب هست همين قدر كفايت مىكند ، و در صورت اجتماع شرايط نيز ايمن از خطر آن نمىتوان بود ، نظر به عدم اطمينان در عدم تقصير در مبانى و أطراف حكم .\r\nنعوذ باللَّه سبحانه از تضييع حقوق مسلمانان ، و مفسده شديده تسليط غير مستحق را بر مستحق ، چه اين ظلمى است به غايت شديد ، و ستمى است در نهايت بعيد ورديد ، بلكه أقبح مقابح عقليه و أردى موبقات شرعيه است .\r\nاميد أكيد از خلاق وحيد و فريد آن است كه به حق مقربين درگاه أحديت و به أنين حزين قلوب خاصانش همه را ، خصوصا اين منغمر به وادى غفلت و ضلال را از شر شيطان ، و از مكر نفس لوامه محافظت فرمايد .\r\nعمده در اين مقام بعد از تحصيل استعداد تضرع و ابتهال است به درگاه حضرت ذو الجلال ، فانه الوافي عباده عن مهالك الهوى ، و هاديهم الى سبيل الحق و مسالك الهدى .\r\nفأسألك اللهم بتفضلك على عبادك أن تحفظني من الخيط و الخطأ و الزلل في الحكم و الفتوى و العمل ، به حق أشرف خليفتك سيد الرسل و أمنائك في بلادك و حكامك هداة السبل .\r\nأن لا تكلني الى نفسي الميالة الى المسامحة و الفة البطالين ، و الراغبة الى الرقاد في بساط الغفلة كالغافلين ، و الامارة بالسوء و الفحشاء ، و الصادة عن مناهج الحق و سلوك التقى ، و اقطع ان وصلني الى الحق و الصواب أحب اليك من العثرة فيما يوجب المؤاخذة و العقاب .\r\n","description":"","footnote":"","page_name":" 56 ","page_number":72},
  {"content":"\r\nفاهدنى لما هو محبوب عندك ، و اعصمني عمالا ترضى أن أقع فيه ، بحقك علي و على كافة خليقتك الذي لا يكاد يحصيه العد و الحسبان ، و لا يحيطه الاستقصاء في مر الدهور و الايام و الازمان .\r\nبعد از آنكه اين مطالب منقح شد بر مىگرديم به أصل مدعى ، پس مىگوييم : نمازى كه مستند به اجتهاد بوده باشد ، و مسامحه در مقام استنباط از مدارك و مآخذ آن نشده باشد ، و اين شخص هم از أهل آن بوده باشد ، چنين نمازى در اين اعصار كه حجت اللَّه القائم عجل اللَّه تعالى فرجه غائب از أنظار است قطعي الصحه است ، چنانچه مشخص شد .\r\nو أما هر گاه از أهل آن نبوده باشد لازم است عمل به مقتضاى تقليد از چنين كسى بوده باشد كه مذكور شد . اگر چنين نبوده باشد نماز آن باطل و خود اين شخص آثم ، چنانچه وجه آن مفصلا بيان خواهد شد .\r\nفرقى در اين باب نيست ما بين آنكه رجوع به مآخذ به كند يا نه ، چه رجوع با عدم حصول شرايط مثل عدم رجوع است .\r\nو همچنين است هر گاه أهل اجتهاد بوده باشد ، لكن تقصير در استفاده از ادله كرده باشد ، و مبناى عمل خود را بر فهم خود گذارده باشد ، يا تقصير در استفاده ، چنانچه مفروض است ، چه جواب اين شخص از سؤال سابق مقبول نيست ، بلكه مؤاخذه كردن حسن است ، مگر در صورتى كه فرض شود كه ايقاع صلاة در ضيق وقت نمايد با اشكال در اين ، نظر به اينكه الامتناع بالاختيار لا ينافي الاختيار .\r\n","description":"","footnote":"","page_name":" 57 ","page_number":73},
  {"content":"\r\n\r\nمبحث دوم در بيان صحت نماز مكلفين است در اين اعصار در صورتى كه مستند بوده باشد به متابعت اهل اجتهاد\r\nاين مطلب نيز قطعي الثبوت است في الجمله ، و مستند آن از آنچه در سابق بيان شد ظاهر مىشود ، نظر به اينكه ثبوت تكاليف الهيه جلت عظمته مقطوع به است ، و استفاده آنها از كتاب و سنت در حق قاطبه عباد با افتقار عباد در امور معيشت به امور متكثرة ممكن نيست . پس استفاده تكليف از أدله شرعيه مطلوب خداوند عالم جل شأنه از هر فرد از أفراد مكلفين نخواهد بود قطعا .\r\nپس مىگوييم : تكليف به اتيان نماز مثلا ثابت است جزما ، و مشخص است اتيان به نماز موقوف بر علم به آن است بالضرورة ، و معلوم است نماز از مركبات اعتباريه جعليه شارع است ، بنابر اين لا محاله أجزاء ماديه به جهت او است ، چنانچه جزء صورى نيز لابد منه است .\r\nپس لازم است عالم شود به أجزاء ماديه ، كه به عبارت اخرى علة مادى آن است . و همچنين جزء صورى كه تعبير از آن به علت صورى مىنمايند .\r\nو هر يك از جزء مادى و صورى آن منقسم مىشود به مقوم كه به انتفاء آن انتفاء أصل نماز لازم مىآيد ، و مكمل و محسن فرق بين القسمين آن است ، كه به انتفاء قسم أول موجب انتفاء اصل ماهيت است ، بخلاف قسم ثانى كه انتفاء آن موجب انتفاء كمال و حسن آن است ، پس لازم است علم به هر يك هم رسانيدن .\r\nقسم أول مثل قيام و تكبيرة الاحرام و قرائت حمد و سوره و ركوع و سجود و ذكر در هر دو و تشهد و تسليم .\r\n","description":"","footnote":"","page_name":" 58 ","page_number":74},
  {"content":"\r\nقسم ثانى مثل تكبيرات ست افتتاحيه و أدعيه معهوده ، و استعاذه قبل از قرائت در ركعت أولى ، و تكبير ركوع و دعاء در ركوع قبل از اشتغال به ذكر ، و تكرار در اصل ذكر و صلوات بر فخر كاينات و آل أطهار آن شافع عرصات ، و دعا بعد از رفع رأس ، و تكبيرات أربع به جهت رفتن به سجود و رفع رأس از آن ، و رفع يدين در أحوال كل تكبيرات ، و دعاى قبل از اشتغال به ذكر در سجود ، و تكرار در ذكر و صلوات در آن ، و دعاء فيما بين السجدتين ، و هكذا الحال في غير ما ذكر مما يطول باستقصائه الكلام .\r\nو در هر يك از أجزاء مقومه و محسنه معتبر است امور مقومه و محسنه .\r\nاما امر مقوم در جزء مقوم ، مثل اخراج حروف از مخارج در قرائت ، و اجتناب از وقف به حركت و وصل به سكون در صورتى كه كلمه لاحقه مفتتح به همزه وصل بوده باشد ، و فصلى ما بين فراغ آن كلمه سابقه و أخذ به كلمه لاحقه متخلل نشده باشد . و همچنين رعايت مد صوت در مد متصل .\r\nو اما أمر محسن در جزء مقوم ، مثل رعايت محسنات قرائت در قرائت مثل رعايت صفات حروف ، و رعايت اخفاء و اظهار و غنه و مد منفصل و نحو اينها .\r\nو از آنچه مذكور شد معلوم مىشود أمر مقوم در جزء محسن و همچنين امر محسن در جزء محسن . و آنچه مذكور شد در جزء قولى صلاة بود .\r\nو همچنين است حال در جزء فعلى ، مثل قيام و ركوع و سجود . پس امر مقوم در ركوع انحنايى « 1 » است كه متمكن بوده باشد به سبب آن مكلف از بلوغ يدين به ركبتين و طمأنينه در آن .\r\nو امر محسن در آن انحناء به نحوى است كه تسويه ظهر نمايد به حدى كه اگر قطره آبي در پشت واقع شود ميل به هيچ سمت ننمايد ، و كفين را مفرجات\r\n\r\n","description":"","footnote":"\r\n« 1 » انحناء : خميده شدن ، كج شدن .\r\n","page_name":" 59 ","page_number":75},
  {"content":"\r\nالاصابع محيط نمايد به ركبتين ، و هكذا الحال في غير ما ذكر مما يطول باستقصائه المقال آنچه مذكور شد در أجزاء ماديه نماز بود .\r\nو اما جزء صورى پس آن عبارت است از ترتيب أجزاء به كيفيت مخصوصه اين هم مثل اجزاء ماديه منقسم مىشود به جزء مقوم كه اخلال به آن موجب اخلال به امتثال است ، پس تلافى لازم است . و جزء محسن و مكمل كه رعايت آن موجب كمال نماز است ، پس اخلال به آن موجب اخلال به أصل نماز نيست ، بلكه موجب اخلال به كمال آن است .\r\nأول مثل تقديم تكبيرة الاحرام بر قرائت ، و تقديم قرائت بر سورة ، و تقديم آيات سابقه هر يك از حمد و سوره بر آيات لاحقه ، بلكه تقديم هر كلمه و حروف سابقه بر كلمات و حروف لاحقه ، و تقديم قرائت حمد و سوره بر ركوع ، و هكذا الحال في الاجزاء الباقية كه اخلال به اين ترتيب عامدا موجب اخلال به نماز است .\r\nدوم مثل رفع يدين در تكبيرة الاحرام و كل تكبيرات در نماز ، كه رفع يدين هيئتى است راجحه در نماز ، و اخلال به آن واتيان به تكبيرات با عدم رفع يدين صحيح و بىعيب است ، لكن اخلال به هيئت راجحه نموده است .\r\nو همچنين رفع يدين در حال قنوت هيئت راجحه است در آن ، و در صورت اخلال به آن واتيان به قنوت با عدم رفع يدين اخلال به هيئت راجحه نموده است ، پس اين هيئت مكلمه خواهد بود نه مقومه .\r\nو مثل اينكه در قنوت هر گاه دعايى كه مشتمل بر ثناء أحديت جل جلاله بوده باشد ، و همچنين مشتمل باشد بر اظهار مسألت و حاجت ، أولى اين است مشتمل بر ثناء مقدم باشد بر كلام مشتمل بر حاجت ، پس هر گاه اخلال به اين ترتيب نمايد أول اظهار حاجت در قنوت نمايد بعد اتيان به كلامى كه دال بر ثنا\r\n","description":"","footnote":"","page_name":" 60 ","page_number":76},
  {"content":"\r\nباشد نمايد ، اخلال به هيئتى كه منافى با كمال باشد شده است ، لكن اخلال به امتثال نشده است .\r\nو هر يك از اين أجزاء ماديه و صوريه مقومه منقسم مىشود بر دو قسم :\r\nيك قسم آن است كه اخلال به آن ساهيا و عامدا موجب اخلال به امتثال است مثل تكبيرة الاحرام و ركوع و سجود ، و قيام در ضمن تكبيرة الاحرام ، و قيام متصل به ركوع در أجزاء ماديه ، و تقديم سجود بر ركوع در جزء صورى .\r\nو قسم ديگر : آن است كه چنين نيست ، يعنى اخلال به آن عامدا موجب اخلال به امتثال هست ، لكن اخلال ساهيا چنين نيست ، مثلا اخلال به قرائت فاتحة يا به قرائت سوره أحدهما أو كلاهما نمود ، متذكر شد بعد از دخول در ركوع در جزء مادى به اتيان به قرائت سوره نموده مقدم بر قرائت فاتحه ، و متذكر شد بعد از دخول در ركوع در جزء صورى . پس علم به همهء اين مراتب لابد منه است ، اينها همه امور داخليه در نماز است .\r\nو اما امور معتبره خارجه از نماز پس آن نيز بسيار است ، مثل وضو و غسل و تيمم و وقت و قبله و ستر عورت و اباحه مكان و لباس و طهارت بدن مصلى و لباس او از نجاسات ، خواه متعديه بوده باشد يا نه ، و خلو مكان از نجاست متعديه و سجود بر ما يصح السجود عليه ، و طهارت قدر معتبر از جبهه از مطلق نجاسات اگر چه تعدى به اين شخص ننمايد .\r\nو همچنين اجتناب از أجزاء حيوان غير مأكول اللحم نمودن ، و اجتناب از جامه حرير نمودن در حق رجال .\r\nو در هر يك از امور مذكوره مسائل متكثرة معتبر مىباشد ، مثل مسائل وضو و غسل و غير اينها .\r\nو اين امور معتبره خارجه از نماز آن نيز منقسم مىشود به دو قسم قسمي اخلال به آن موجب اخلال به نماز است ، پس تلافى لازم است ، مثل اينها كه\r\n","description":"","footnote":"","page_name":" 61 ","page_number":77},
  {"content":"\r\nمذكور شد .\r\nو قسم ديگر : آن است كه اخلال به آن موجب اخلال به امتثال نيست مثل أذان و اقامه و بعضى أدعيه ثابته قبل از دخول در نماز .\r\nو قسم أول منقسم مىشود بر دو قسم : يك قسم آن است كه اخلال به آن ساهيا و عامدا موجب اخلال به امتثال است . و قسم ديگر : چنين نيست بلكه اخلال عامدا موجب اخلال به امتثال هست ، لكن اخلال به آن ساهيا چنين نيست .\r\nبعد از اين مراحل مىگوييم : نماز منافيات چندى دارد ، يعنى امور چندى هست كه ارتكاب آنها در نماز موجب بطلان و اخلال به امتثال است ، مثل ضحك و اكل و شرب و تكلم و اشتغال به امور خارجه از نماز كه ماحي « 1 » صورت نماز بوده باشد ، و استدبار و عدم استقرار و نحو اينها .\r\nبعد از آنكه اين مطالب دانسته شد عود مىكنيم به اصل مطلب مىگوييم :\r\nتكليف به نماز ثابت است قطعا ، و اتيان به نماز به نحوى كه مخرج از عهده تكليف بوده باشد موقوف است به علم به آنچه مذكور شد از امور داخله و خارجه و غير اينها ، و تعلم مكلفين از خلاق آسمان و زمين غير ممكن است .\r\nو همچنين دست حاجت جماعت عباد از تمسك به ذيل دامن ميمنت انتظام سعادت اقتران حجت اللَّه الرحمن عجل اللَّه تعالى فرجه قاصر ، و استفاده از آيات قرآنيه و آثار نبويه و أخبار أئمه عليهم السّلام و الثناء و التحية نسبت به هر فرد از افراد مكلفين غير مطلوب بلكه غير مقدور .\r\nپس مفرى نيست مگر آنكه امور معتبره در نماز از قرارى كه مذكور شد أخذ شود از شخص عالم به آنها . پس أخذ مسائل نماز از شخص عالم به آن مسائل واجب و لا بد منه ، و عمل به مقتضاى آن لازم ، چنين عملى را عمل به مقتضاى تقليد مىگويند ، و اين شخص عالم مأخوذ منه را مجتهد مىنامند ، و اين\r\n\r\n","description":"","footnote":"\r\n« 1 » ماحى : محو كنند ، زايل كننده ، نيست و نابود كننده .\r\n","page_name":" 62 ","page_number":78},
  {"content":"\r\nشخص متعلم را مقلد گويند .\r\nظاهر اين است كه اشاره به همين دو صنف باشد حديث شريف مروى در اصول كافى عن النبي صلَّى اللَّه عليه و آله قال : لا خير في العيش الا لرجلين : عالم مطاع ، أو مستمع واع « 1 » .\r\nيعنى : خير و بركتى در عمر و زندگانى احدى نيست مگر دو كس : اول شخص عالم بامور ثابته در دين كه مطاع بوده باشد ، يا سزاوار و شايسته اين بوده باشد كه ديگران مطيع او بوده باشند . و ثاني : كسى كه از اين شخص عالم أخذ كند امور دين خود را ، و محافظت نمايد آن را از سهو و نسيان و عمل به مقتضاى آن نمايد .\r\nمجملا اين قدر كه بر مكلفين لازم است كه امور دين خود را اخذ كنند از شخص عالم به امور دين محل تشكيك و مكان ريب نيست . لكن عمده در اين مقام فحص و بحث در طلب و معرفت آن شخص است .\r\nدر أوايل اصول كافى از مخزن اسرار الهى جناب امام جعفر صادق عليه السّلام در تفسير طعام مذكور در آيه شريفه * ( فَلْيَنْظُرِ الإِنْسانُ إِلى طَعامِه ) * « 2 » مروى است كه فرموده : علمه الذي يأخذه عمن يأخذه « 3 » .\r\nحاصل معنى اين حديث شريف آن است كه مراد از طعام در آيه شريفه علمى است كه محتاج اليه اين شخص است ، پس معنى آيه بنابراين آن است كه لازم است بر انسان كه تامل و فحص و بحث نمايد در حال شخصى كه امور دين خود را از آن شخص أخذ مىنمايد ، بعد از فحص و بحث اگر مشخص او شد\r\n\r\n","description":"","footnote":"\r\n« 1 » اصول كافى ج 1 / 33 ، حديث 7 .\r\n« 2 » سوره عبس : 24 .\r\n« 3 » اصول كافى ج 1 / 49 - 50 .\r\n","page_name":" 63 ","page_number":79},
  {"content":"\r\nكه موثق به در امور دين و امين حضرت رب العالمين هست ، آن وقت امور دين خود را از او اخذ كند .\r\nپس به مقتضاى آيهء شريفه نظر به حديث مذكور آن است : قبل از تأمل و فحص در امور دين اعتماد نمىتوان نمود .\r\nو أيضا در اصول كافى از آن مخزن فيوضات الهى عز شأنه مروى است كه فرموده‌اند : انظروا علمكم هذا عمن تأخذونه ، فان فينا أهل البيت في كل خلف عدولا ينفون عنه تحريف الغالين و انتحال المبطلين و تأويل الجاهلين « 1 » .\r\nحاصل معنى اين حديث شريف اين است : كه لازم است بر شما كه تأمل و فحص كنيد از حال كسى كه امور دين خود را از آن أخذ مىنماييد ، نظر به اينكه در هر زمانى كسانى هستند كه سزاوار اين هستند كه ديگران در امور دين رجوع به آنها نمايند ، و كسانى هستند كه قابل نيستند كه رجوع به آنها شود .\r\nتأمل كنيد كه امتياز ما بين آن دو صنف را بدهيد . مراد بقوله « فان فينا أهل البيت في كل خلف عدولا » صنف أول است ، و مراد ب « غالين و مبطلين و جاهلين » قسم ثانى است .\r\nپس حاصل معنى حديث اين است : شما تأمل كنيد و نظر كنيد در كسانى كه امور دين خودتان را از آنها مىخواهيد أخذ نموده باشيد ، نظر به اينكه هر كس قابل اين نيست ، به درستى كه جماعتى از ما عدول از ما كه أهل بيت جناب رسول خدا صلَّى اللَّه عليه و آله هستيم در هر عصرى از أعصار مىباشند .\r\nعادت آنها اين است كه دفع مىنمايند از دين خداوند عالم عز شأنه آنچه غالين - يعنى : تجاوز كنندگان از جاده شريعت - تحريف و تغيير داده‌اند و همچنين دفع مىنمايند آنچه را مبطلين زياد كرده‌اند و به خود بسته‌اند . و همچنين\r\n\r\n","description":"","footnote":"\r\n« 1 » اصول كافى ج 1 / 32 .\r\n","page_name":" 64 ","page_number":80},
  {"content":"\r\nآنچه را جاهلين تأويل نموده‌اند از كتاب و سنت ، يعنى صرف كرده‌اند كتاب و سنت را از ظواهر خود ، و حمل كرده‌اند بر خلاف ظاهر بدون شاهد و دليل .\r\nمخفى نماند اتيان لفظ عدول به صيغه جمع آبى از اين است كه حمل شود بر اينكه مراد خصوص امام زمان است ، نظر به وحدت امام زمان در هر عصرى از أعصار كه بوده باشد ، پس حديث محمول است بر أعم از امام زمان و غيره .\r\nو ظاهر حديث مقتضى اين است كه مىبايد آن جماعت عدول از ذريه جناب رسول خدا بوده باشند ، و احتمال اينكه مراد اين باشد كه آن جماعت از شيعيان ايشان بوده باشند ، خواه از ذريه فخر كائنات بوده باشند يا غير ، اگر چه قابل « 1 » است لكن خلاف ظاهر حديث است ، لكن سهل است . بنابر اين حمل بر امام زمان نيز ممكن است ، مگر اينكه مخالفت ظاهر در اين صورت أشد است از سابق .\r\nمجملا ظاهر اين حديث آن است كه در هر عصرى از اعصار مىبايد جماعتى از ذريه فخر كائنات صلوات اللَّه و سلامه عليه و آله عارف به أحكام الهيه جلت عظمته بوده باشند ، و مرجع باشند در أحكام دينيه و رفع بدع و مقابح مهلكه به حسب ظاهر مراد معصوم اين است كه مىبايد چنين أشخاصى باشند ، آنها شايسته اين باشند كه در امور دين رجوع به آنها شود نه به ديگران .\r\nملخص مقال در اين مقام اين است : چون كه مقصود مكلف در مقام اتيان به نماز آن است كه اطاعت خداوند عالم جل شأنه مىنمايد در اتيان به مراد الهى عز شأنه ، پس بايد بداند آنچه را اتيان مىنمايد در آن حين آن مطلوب خداوند عالم است ، چنانچه مكرر مذكور شده .\r\nپس به هر كس اعتماد در آن نمىتوان نمود ، بلكه مىبايد از كسى\r\n\r\n","description":"","footnote":"\r\n« 1 » در أكثر نسخ : قائم است .\r\n","page_name":" 65 ","page_number":81},
  {"content":"\r\nسؤال نمايد كه معتقد اين بوده كه آن شخص معتمد و أمين خداوند عالم است نسبت به عباد .\r\nمناسب در اين مقام مثالى ذكر شود به جهت توضيح حال ، پس مىگوييم :\r\nمثال ما نحن فيه مثال رعايا و عساكر و رؤساء عسكر است نسبت به سلطان ، هر گاه كسى اخبار نمود به رؤساء كه شاه امر كرده برويد فلانه بلد را تسخير نموده أهل آن را به هلاكت برسانيد .\r\nرؤساى عسكر به محض استماع اين خبر ملاحظه حال مخبر مىنمايند كه اگر آن مخبر أمين الدوله است بلا تأمل اعتماد به آن خبر مىنمايند و مهياى امتثال مىشوند . و أما هر گاه مخبر كسى است كه اعتماد به آن نيست ، اعتماد به قول آن نمىنمايند .\r\nأمر در ما نحن فيه چنين است . پس در امور دين اعتماد نمىتوان نمود مگر به كسى كه مشخص باشد كه اين شخص امين خداوند عالم است در دين أوضح از آنچه كه مذكور شد .\r\nو أنسب به مقام اين است كه فرض شود كه مشخص كل عساكر و رعايا و أركان سلطان شده كه شاه معجونى خود ترتيب داده و امر نموده بر اينكه هر فردى از افراد رعايا و عساكر و أركان دولت در روز معين اتيان به آن معجون نموده باشند ، و مقرر داشته كه هر كس اتيان نموده فايز به عطاياى سلطانيه خواهد شد ، و هر كس اتيان ننمود او مؤاخذ خواهد بود .\r\nاين قدر هم مشخص شده است كه بعضى عالم به اين شده كه أجزاء آن معجون و كيفيت ترتيب آن چه نحو است ، تشكيكى نيست كه در اين صورت عقل قاضى بر آن است كه بر كل رعايا و غيرهم لازم است در صدد اين بر آيند كه علم به آن معجون هم رسانند .\r\n","description":"","footnote":"","page_name":" 66 ","page_number":82},
  {"content":"\r\nو مشخص است در صدد معرفت كسى را قصد مىنمايند كه معتمد و امين سلطان بوده باشد ، نه هر كس كه اتفاق افتد ، اگر چه اين شخص مدعى اين بوده باشد كه من عالم به اين هستم . پس هر گاه كسى غير معتمدى ادعا نمايد كه كيفيت آن معجون اين است كه من مىگويم ، كسى اعتنا به آن نمىنمايد .\r\nحقيقت حال در محل كلام چنين است كه اين صلاة به منزله آن معجون است كه حكيم متعال جلت عظمته از أجزاء متعدده به كيفيت مخصوصه ترتيب فرموده ، و امور داخله و خارجه را در آن اعتبار فرموده ، و مقرر فرموده كه عباد در هر روز و شب پنج مرتبه به آن قيام نموده باشند ، در فعل آن وعده ثواب و در ترك آن ايعاد عقاب فرموده .\r\nپس در مقام تعلم به آن بايد شخصى امين و معتمدى را تحصيل نمود ، و علاوه بر آن خارج از طاقت و غير مقدور است ، پس مطلوب آمر نمىتواند بود ، چنانچه كمتر از اين را نيز دليل بر اجتزاء و اعتماد بر آن نداريم ، تفصيل آن را بعد از اين به كلى مطلع خواهى شد .\r\n\r\nمبحث سوم در بطلان نماز كسانى كه مستند به اجتهاد و تقليد هيچ يك نبوده باشد\r\nاين مطلب اگر چه از مطالب مرقومه در سابق ظاهر مىشود ، لكن به جهت اتقان مطلب و احكام مرام اكتفا به آن ننمودن أنسب است .\r\nپس مىگوييم : اعتماد اين شخص در آنچه به عمل مىآورد : يا به آباء و امهات است ، يا به أمثال و أقران خود است ، يا به كتب اموات است ، مثل قواعد و ارشاد و الفيه و لمعه و شرح لمعه و نحو اينها ، پس در اينجا دو مقام است\r\n","description":"","footnote":"","page_name":" 67 ","page_number":83},
  {"content":"\r\n\r\nمقام أول در بطلان نمازى كه مأخوذ بوده باشد از آباء و امهات يا امثال و اقران\r\nمىگوييم : چنين شخصى در موقف حساب در جواب سؤال سابق نمىدانم چه عرض خواهد نمود ، يا خواهد گفت : چون كه پدر و مادر خود را ديدم چنين عملى از آنها صادر مىشد متابعت آنها كردم ، يا آنكه به مكتب كه مىرفتم مكتب دار چنين چيزى تعليم مىنمود اكتفا به همان نمودم ، بلا تشكيك مؤاخذه كردن در چنين مقام مستحسن و به موقع است .\r\nمجملا استحقاق عقاب در مقابل چنين أعمال أقرب است از استحقاق ثواب نظر به آنچه سابق دانسته شد كه لازم است أخذ كردن امور دين را از كسى كه أمين خداوند عالم بوده باشد .\r\nپس مكلف به اين شخص آن است كه مأخوذ باشد از أمينى از امناء صاحب شريعت و مأخوذ از غير مكلف به نخواهد بود ، پس مأتي به غير مكلف به خواهد بود ، و مكلف به غير مأتي به ، پس آنچه را اتيان نموده است مخرج از عهده تكليف نخواهد بود ، و اين معني بطلان است .\r\nبلكه آن شخص در اتيان به مأتي به معاقب خواهد بود ، نظر به انتفاء أمر نسبت به آنچه اتيان نموده ، پس مأتي به منهي عنه خواهد بود نه مأمور به ، فأين الامتثال .\r\nدور نيست كه اشاره به همين مطلب بوده باشد حديث معتبر مروى در اصول كافى از فخر كائنات كه فرموده : « من عمل على غير علم كان ما يفسد أكثر مما\r\n","description":"","footnote":"","page_name":" 68 ","page_number":84},
  {"content":"\r\nيصلح » « 1 » يعنى : كسى كه عمل مىكند با عدم بصيرت و عدم علم ، مفسده كه مترتب بر عمل او مىشود أكثر است از مصلحتى كه مترتب بر آن مىشود .\r\nاز اين راه است كه فقهاء كرام كه نواب به استحقاق جناب خليفة الرحمن عجل اللَّه تعالى فرجه و ورثه معنويه أنبياء مىباشند حكم صريح فرموده‌اند به بطلان نماز در صورتى كه مستند به اجتهاد يا به تقليد أهل اجتهاد نبوده باشد .\r\nو چون كه حكم صريح فقهاء در اين باب معلوم بسيارى از عباد نيست ، لهذا محل انكار شده ، چنانچه خودم از بعضى كه خود را از أعاظم علما مىدانست استماع نمودم ، كه مىگفت : اين مطلب را كه وجوب تقليد مجتهد بوده باشد فقها نگفته‌اند ، بلكه اين كلام ناشى شده است از آن اشخاصى كه در اين عصر خود را مجتهد مىدانند .\r\nلهذا مناسب دانست كه در اين مقام ايراد نمايد جمله از عبارات أجله فقها را كه صريح در اين مطلب است تا اطلاع بر آن موجب بصيرت أهل ايمان و باعث اجتناب از سلوك طريق پر خطر أهل طغيان گردد .\r\nفنقول : قال العلامة نور اللَّه تعالى ضريحه في التذكرة : المقصد الثاني في أفعال الصلاة و تروكها - و كل منهما : اما واجب أو ندب . و تجب معرفة ذلك كله ، اما بالدليل أو بالتقليد للمجتهد ، فلو قلد غير مجتهد في الاحكام لم تصح صلاته « 2 » .\r\nو قال في نهاية الاحكام : العلم بأفعال الصلاة واجب ، لتوقف الواجب المطلق ، و هو الاتيان بها عليه ، الى أن قال : لكن يشترط استناده الى دليل أو تقليد من له\r\n\r\n","description":"","footnote":"\r\n« 1 » أصول كافى ج 1 / 44 ، ح 3 .\r\n« 2 » تذكرة الفقهاء علامه حلى مبحث أفعال نماز .\r\n","page_name":" 69 ","page_number":85},
  {"content":"\r\nأهلية التقليد « 1 » .\r\nو قال شيخنا الشهيد في الالفية : ثم المكلف بها الان من الرعية صنفان : مجتهد و فرضه الاخذ بالاستدلال على كل فعل من أفعالها ، و مقلد و يكفيه الاخذ عن المجتهد و لو بواسطة أو بوسايط مع عدالة الجميع ، فمن لم يعتقد ما ذكرناه و لم يأخذ كما وصفناه فلا صلاة له « 2 » .\r\nو قال المحقق الثاني في الجعفرية : و طريق معرفة أحكامها - أي : أحكام الصلاة - لمن كان بعيدا عن الامام عليه السّلام الاخذ بالادلة التفصيلية في أعيان المسائل ان كان مجتهدا ، أو الرجوع الى المجتهد و لو بواسطة و ان تعددت ان كان مقلدا « 3 » .\r\nو قال شيخنا الشهيد الثاني في روض الجنان : و المعتبر من المعرفة المذكورة ما كانت عن دليل تفصيلى للقادر عليه ، و هو المجتهد في الأحكام الشرعية أو التقليد للمجتهد و لو بواسطة ، بشرائطها المقررة في الاصول ، ان لم يكن مجتهدا .\r\nو لا يكفي مطلق المعرفة ، فصلاة المكلف بدون أحد الامرين باطلة ، و ان تطابق اعتقاده و ايقاعه المواجب و الندب للمطلوب شرعا « 4 » .\r\nو قال الفاضل السمي الخراساني في الذخيرة : يجب على المكلف معرفة كيفية الصلاة و ما يعتبر في ماهيتها ، ليتمكن من الاتيان بها على جهة الامتثال .\r\nو لا بد من أن يكون تلك المعرفة مستندة الى دليل تفصيلي ، ان كان مجتهدا أهلا\r\n\r\n","description":"","footnote":"\r\n« 1 » نهاية الاحكام ج 1 / 345 ، اين كتاب أخيرا با تحقيق اين جانب در بيروت به چاپ رسيد .\r\n« 2 » الفيه شهيد ثانى ص 22 - 23 ، چاپ سال 1404 ه ق .\r\n« 3 » رساله جعفريه از محقق كركى ص 161 ، در حاشيه كتاب تعليقه رسائل مرحوم آخوند چاپ شده .\r\n« 4 » روض الجنان از شهيد ثانى ص 248 .\r\n","page_name":" 70 ","page_number":86},
  {"content":"\r\nللاستدلال . أو دليل إجمالي ان كان مقلدا لم يبلغ مرتبته ، كما تقرر في الاصول و لا يكفي تقليد غير مجتهد « 1 » .\r\nو عبارت آن مرحوم در كفايه « 2 » مثل ذخيره است ، بلكه در آن ادعاى نفى خلاف كرده‌اند در عدم كفايت أخذ مسائل از غير مجتهد در صحت عبادات .\r\nمجملا چنين عبادت كه مأخوذ بوده باشد از آباء و امهات ، يا از أمثال و أقران ، مقطوع به و محل وفاق ما بين علما است . و اين ظاهر مىشود از مقالات آتيه در مقام ثانى ، به علاوه كلمات مذكوره در اين مقام ، نظر به اينكه آنچه در مقام ثانى مذكور خواهد شد آن است كه آيا تقليد أموات از مجتهدين هم جايز است يا آنكه تقليد أموات جايز نيست ؟ بلكه معين است تقليد أحياء از مجتهدين .\r\nمقتضاى اين كلام آن است كه تقليد مجتهد متعين است ، كلامى كه هست اين است كه آيا معين است تقليد احياء از مجتهدين يا تقليد أموات نيز جايز است ؟\r\nپس تأملى در بطلان نماز نيست در صورتى كه مستند به تقليد نبوده باشد مطلقا .\r\nقال في الكفاية : يجب على المكلف معرفة كيفية الصلاة و ما يعتبر في ماهيتها ، ليتمكن من الاتيان بها على وجه الامتثال . و لا بد من أن يكون تلك المعرفة مستندة الى دليل تفصيلي ان كان مجتهدا أهلا للاستدلال ، أو دليل إجمالي ان كان مقلدا لم يبلغ درجة الاجتهاد ، على ما بين في الاصول ، و لا يكفي تقليد غير المجتهد بلا خلاف ، و لا تقليد الاموات « 3 » ، انتهى كلامه رفع مقامه .\r\n\r\n","description":"","footnote":"\r\n« 1 » ذخيرة المعاد از محقق خراسانى در نظر دوم از كتاب در ماهيت نماز از مقصد أول آن .\r\n« 2 » چنانچه خواهد آمد .\r\n« 3 » كفاية الاحكام از محقق سبزوارى ص 17 .\r\n","page_name":" 71 ","page_number":87},
  {"content":"\r\nملخص كلام : آنكه عمل مكلف در صورتى كه مستند به هيچ يك از اجتهاد و تقليد نبوده باشد ، چه مشخص است عمل در چنين صورت با عدم بصيرت است .\r\nدر اصول كافى از مخبر صادق حضرت امام جعفر صادق عليه السّلام مروى است كه فرموده : العامل على غير بصيرة كالسائر على غير الطريق ، لا يزيده سرعة السير الا بعدا « 1 » . و في بعض النسخ : لا يزيده كثرة السير الا بعدا .\r\nملخص كلام در اين مقام آن است : نمازى كه مأخوذ از آباء و امهات يا از أمثال و أقران بوده باشد ، نقل كلام در نمازهايى كه از مأخوذ منه صادر شده مىكنيم ، يعنى نمازهاى پدر و مادر يا أمثال و أقران ، اگر نماز آنها مستند بوده باشد به يكى از دو طريق كه مذكور شد - يعنى اجتهاد و تقليد - كلامى در آن نيست . و اگر مستند به هيچ يك نبوده باشد ، نماز أصل باطل خواهد بود ، پس چگونه نماز فرع صحيح مىشود ، پس بطلان نماز در چنين صورت محل تشكيك نيست .\r\nكلامى كه در اين مقام هست اين است كه آيا حكم به بطلان مختص است به صورتى كه اخلال به بعض از امور معتبره در نماز شده باشد ، يا عام است ؟\r\nيعنى : نماز اين طايفه محكوم به فساد است اگر چه مطابق با رأى مجتهد بوده باشد .\r\nمقتضاى كلمات أجله علماء مذكوره و غيرهم تعميم است ، چه مشخص است ثمره در چنين صورتى ظاهر مىشود ، نظر به اينكه بطلان نماز در صورت اخلال به بعض از امور معتبره در صحت نماز محل تأمل نيست ، كه محتاج به بيان بوده باشد ، پس مراد حكم به فساد است به عنوان اطلاق .\r\nبلكه ممكن است ادعاى ظهور كلمات علما قدس اللَّه تعالى أرواحهم در\r\n\r\n","description":"","footnote":"\r\n« 1 » اصول كافى ج 1 / 43 حديث اول .\r\n","page_name":" 72 ","page_number":88},
  {"content":"\r\nصورت ثانيه بوده باشد ، نظر به اينكه ظاهر از كلمات علما بطلان نماز است به جهت انتفاء تقليد نه به جهت امور ديگر ، مثل اخلال به بعض امور واجبه ، چه در صورت اخلال به بعض از امور معتبره نماز محكوم به فساد است ، اگر چه مستند بوده باشد به تقليد .\r\nتحقيق مقام مقتضى اين است كه گفته شود : نمازى كه از كسى صادر شد و مستند به اجتهاد و تقليد نبوده باشد خالى از سه صورت نيست :\r\nأول : آن است كه اخلال كرده باشد به بعض از امورى كه اعتبار او ثابت است در نماز به اطباق كل فقهاء ، خواه اخلال به بعض از شرايط كرده باشد ، مثل اينكه اخلال كرده باشد به وضو و يا به بعض از امور معتبره در وضو ، مثل اينكه آب وضو غصبى بوده باشد با علم به غصبيت ، يا تقصير كرده باشد در ايصال آب وضو به بعضى از أصابع يدين ، چنانچه متعارف شده در غسل يدين اقتصار مىنمايند به غسل آن تا بند دست ، كه تعبير از آن مىنمايند به زند .\r\nمجملا اخلال نموده باشد در ايصال آب به بعض از مواضع وضو و نحو آن يا آنكه اخلال كرده باشد به بعضى اجزاء ، مثل اينكه اخلال نموده باشد به بعض كلمات سوره مباركه فاتحة الكتاب ، بلكه بعض حروف آن ، اگر چه به تبديل حرف به حرف ديگر بوده باشد .\r\nقسم دوم : آن است كه اتيان به نماز نموده به نحوى كه مأتي به محكوم به صحت است نزد بعض علما ، و محكوم به فساد است نزد بعض ديگر . مثل اينكه در مقام تشهد اقتصار به شهادتين نمود ، به اين نحو « أشهد أن لا إله الا اللَّه ، و أشهد أن محمدا رسول اللَّه » .\r\nنظر به اينكه صحت نماز در چنين صورت محل خلاف ما بين علما است .\r\n","description":"","footnote":"","page_name":" 73 ","page_number":89},
  {"content":"\r\nجماعتى حكم فرموده‌اند به صحت نماز . و جماعتى ديگر حكم فرموده به بطلان و اين شخص اتيان نمود به اين نحو بدون آنكه تقليد آن أشخاص نموده باشد كه نماز را به اين نحو صحيح دانسته‌اند .\r\nيا آنكه در مقام صلوات بر فخر كاينات و آل أطهار آن شافع عرصات در تشهد اتيان به اين نحو نمود « اللهم صل على محمد و آله » يا آنكه اتيان به تكبيرة الركوع نمود در حال منحنى شدن به جهت ركوع ، يا آنكه رفع يدين نمود در جميع تكبيرات نماز به اعتقاد آنكه رفع يدين در آنها لازم است .\r\nيا آنكه اتيان به نماز نمود در سعه وقت با اشتغال ذمه او به نماز قضا بدون آنكه بناى عمل او به فتواى فقيهى بوده باشد ، كه با اشتغال ذمه به قضا اتيان به نماز را در سعه وقت تجويز نموده .\r\nيا ترك ازاله نجاست از مسجد ننمود با تمكن از ازاله آن ، و در آن وقت اتيان به نماز نمود . يا آنكه دينى در ذمه او بود و متمكن از أداء آن بود ، و عالم بود به عدم رضاى صاحب دين از تأخير در أداء ، و مع ذلك تأخير در أداء نمود در آن وقت مشغول به نماز شد .\r\nيا آنكه خمس لازمى يا زكات واجبى در ذمه او بود ، و ترك در أداء آن نمود و اتيان به نماز نمود در سعه وقت . در كل اين موارد صحت نماز خلاف ما بين علماء عظام است .\r\nقال العلامة في كتاب الدين من التذكرة : يجب على المديون المبادرة الى قضاء الدين ، و لا يحل تأخيره مع حلوله و تمكنه من الاداء و مطالبة صاحب الدين فان أخر و الحال هذه كان عاصيا .\r\nالى أن قال : و لا تصح صلاته في أول الوقت بل اذا تضيق ، و لا يصح منه فعل شيء من الواجبات الموسعة المنافية للقضاء في أول أوقاتها . و كذا غير الديون\r\n","description":"","footnote":"","page_name":" 74 ","page_number":90},
  {"content":"\r\nمن الحقوق الواجبة ، كالزكاة و الخمس و ان لم يطالب بها الحاكم ، لان أربابها في العادة مطالبون .\r\nو قال في القواعد - بعد الحكم بوجوب السعي على المديون في قضاء الدين - ما هذا كلامه : و لا تصح صلاته في أول وقتها ، و لا شيء من الواجبات المنافية في أول أوقاتها قبل القضاء مع المطالبة . و كذا غير الدين من الحقوق الواجبة ، كالزكاة و الخمس « 1 » .\r\nو قال في التحرير : كل من عليه دين وجب قضاؤه عند المطالبة في الحال مع القدرة ، و ان أخر معها أثم و لا تقبل صلاته في أول وقتها بل تجب اعادتها .\r\nو قال شيخنا الشهيد في مباحث منافيات الصلاة من كتاب البيان : و لو ترك رد السلام أورد الوديعة المطالب بها في الصلاة ، و هو قادر على أدائها من غير ابطال أو ايفاء الدين الواجب كذلك ، فالاقرب عدم الابطال ، سواء أتى بفعل من أفعال الصلاة بتلك الحالة أولا .\r\nأما المطالب بالوديعة أو الدين فيصلي مع سعة الوقت بعد المطالبة ، فالمشهور بطلانها . و كذا باقي العبادات الموسعة ، كل ذلك مع المنافيات لاداء حق الادمي فلو أمكن الجمع بينهما فلا ابطال . و حكم الزكاة و الخمس كذلك و ان لم يطالب انتهى كلام البيان « 2 » .\r\nو اين عبارات صريح است در بطلان نماز در سعه وقت ، در صورتى كه زكاتى يا خمسى در ذمه او بوده باشد ، و متمكن بوده باشد از أداء آن ، ترك أداء آن نموده .\r\nو همچنين دين در صورت تمكن از أداء و عدم رضاى صاحب دين به تأخير آن كلام شيخ شهيد صريح است در اينكه مشهور ما بين فقها اين است . و جماعتى\r\n\r\n","description":"","footnote":"\r\n« 1 » قواعد الاحكام از علامه حلى ج 1 / 156 .\r\n« 2 » البيان از شهيد اول ص 99 - 100 .\r\n","page_name":" 75 ","page_number":91},
  {"content":"\r\nديگر از أجله علما را اعتقاد اين است كه اين شخص در چنين صورت اگر چه آثم و عاصي است ، لكن نماز باطل نيست ، كه اعاده يا قضاى آن واجب بوده باشد چنين نيست .\r\nكلام در اين است كه جمعى از مسلمانان كه ذمه ايشان مشغول به چنين حقوقى بوده ، در صورت تمكن از أداء ترك آن نموده اتيان به نماز نموده در سعه وقت ، لكن نه از اين راه كه عمل خود را مستند ساخته باشند به قول آن أشخاصى كه حكم به بطلان نماز نمىكنند .\r\nمجملا اين قسم اين بود كه اتيان به نماز نمود به نحوى كه نماز او صحيح است بنابر قول بعض مجتهدين ، و باطل است بنا بر قول بعضى ديگر از مجتهدين لكن نه از اين راه كه اين شخص عمل خود را مستند ساخته باشد به قول آن اشخاص كه صحيح مىدانند عمل را در آن صورت ، بلكه با عدم بصيرت چنين عملى از او صادر شده ، بعد مطلع شده كه آن عمل بنا به مقتضاى فرموده بعضى باطل و به مقتضاى فرموده بعضى ديگر صحيح بوده .\r\nتشكيكى نيست در بطلان صلاة در قسم أول ، يعنى در صورتى كه اخلال نموده مكلف بعض امورى را كه اجماع علما منعقد است بر اعتبار آن در نماز .\r\nوجه آن ظاهر است ، نظر به اينكه صحت عمل در صورتى متحقق است كه مكلف اتيان به مأمور به نموده باشد بر وجهى كه آمر او را خواسته باشد ، مفروض اين است كه مكلف مأمور به را بر وجهى كه آمر خواسته است اتيان ننموده است پس مأتي به غير مأمور به است ، و مأمور به غير مأتي به .\r\nپس اين شخص معاقب است بر ترك مأمور به ، بلكه به مقتضاى برهان حكم اين شخص أسوء حالا است نسبت به شخصى كه بالمره اتيان به نماز ننموده باشد نظر به اشتراك هر دو در اثم به ترك مأمور به ، به علاوه اين شخص نظر به ارتكاب\r\n","description":"","footnote":"","page_name":" 76 ","page_number":92},
  {"content":"\r\nغير مأمور به به قصد آنكه مأمور به است ممكن است كه گفته شود مشرع و مبدع خواهد بود .\r\nمجملا شبهه‌اى در بطلان عمل در صورت مفروضه نيست .\r\nو أما قسم ثانى پس ظاهر اين است كه آن نيز چنين بوده باشد ، نظر به اينكه هر گاه فرض شود صحت عمل در اين صورت مىگوييم : حكم به صحت يا به جهت اعتقاد مكلف است كه منوى او مأمور به است ، يا به جهت آن است كه اتفاق افتد كه عمل او مطابق شد با رأى بعضى از علما . هيچ يك از اين دو وجه موجب حكم به صحت نمىتواند شد .\r\nأما أولا فبالنقض و الحل ، اما نقض مىگوييم : اگر محض اعتقاد مأمور به از مكلف كفايت مىكرد در صحت عمل او مىبايست در اول نيز حكم به صحت شود ، نظر به اينكه اين اعتقاد در آنجا نيز ثابت است ، و حال آنكه بطلان عمل در آنجا مقطوع به است .\r\nو اما حل پس مىگوييم : اعتقاد مكلف مثمر ثمر در وقتى مىتواند شد كه دليل قائم باشد بر جواز اعتماد بر مأخذ آن اعتقاد . مثل اينكه هر گاه اين اعتقاد مستند مىبود به قول مجتهدى در اين صورت حكم به صحت به حسب ظاهر مقطوع به بود ، اگر چه في الحقيقة مطابق با نفس الامر نبوده باشد . و اما هر گاه دليلى نداشته باشيم بر جواز اعتماد به آن مأخذ ، پس وجود آن اعتقاد با عدم آن مساوى است . مثل اينكه فرض شود چنين اعتقادى به رمل « 1 » باشد ، يا به\r\n\r\n","description":"","footnote":"\r\n« 1 » رمل : نام علمى است كه به عقيده برخى از مردم به وسيله آن مىتوان پيشگويى كرد .\r\n","page_name":" 77 ","page_number":93},
  {"content":"\r\nچيزى ديگر مثل آن .\r\nمجملا اعتقاد مأمور به در صورتى نافع هست كه حجت شرعى ناطق باشد بر جواز اتكال به مستند آن اعتقاد ، مفروض اين است كه اعتقاد اين بيچاره مستند است به قول ملا مكتبى يا مثل آن ، و دليل بر جواز اعتماد به آن نداريم ، بلكه دليل بر خلاف آن موجود است ، چنانچه از سابق ظاهر مىشود . به علاوه عدم دليل بر جواز اعتماد كفايت مىكند در حكم به عدم جواز اعتماد ، كما لا يخفى على المتأمل .\r\nو اما ثاني يعنى محض مطابقه با رأى مجتهد با عدم علم مكلف به آن ، پس به جهت آنكه مشخص است مناط در تكاليف الهيه جلت عظمته اختيار و اراده مكلف است مفروض اين است كه اين شخص حين العمل مبناى اعتقاد او چيزى بود كه اعتقاد بر آن صحيح نبود ، و بعد از فراغ عمل خواه فصلى متخلل شده باشد يا نه مشخص شد كه رأى بعض علما عمل را به اين كيفيت صحيح مىدانند .\r\nمعلوم است كه اين شخص صحيح در وقتى مىداند كه اتيان عمل به جهت متابعت و موافقت اعتقاد او بوده باشد ، نه آنكه مبناى عمل او چيزى بوده باشد و اتيان عمل به جهت آن مبناى غير صحيح بوده باشد ، بعد از قرنى مثلا مشخص شد مطابقت مأتي به او با اعتقاد بعضى از معتمدين علما .\r\nمجملا مناط در صحت عمل به مقتضاى قواعد عدليه اتيان عمل است به جهت مبناى صحيح ، و اين در محل كلام متحقق نيست ، بلكه متحقق در كلام محض مطابقه عمل است با رأى بعضى از معتمدين . پس مناط معتبر در صحت عمل مكلف غير موجود است در محل كلام ، و موجود كه محض مطابقه بوده باشد من غير اراده كفايت نمىكند در صحت . پس عمل در اين قسم نيز مثل قسم أول محكوم\r\n","description":"","footnote":"","page_name":" 78 ","page_number":94},
  {"content":"\r\nبه فساد است .\r\nمجملا آنچه كه مبناى عمل اين شخص است كه أخذ از ملا مكتبى بوده باشد مثلا ، قابل اين باشد كه مبنا تواند شد نيست ، و آنچه كه مىتواند مبنا شد مبنا در عمل اين شخص نيست ، پس عمل نظر به انتفاى مبناى صحت محكوم به فساد است .\r\nتنقيح مقام مقتضى اين است كه گفته شود : كه عمل اين دو نفر كه أحدهما عمل او مصداق قسم أول است ، و ثانى عمل او مصداق قسم ثانى ، به مقتضاى قواعد عدليه يا مىبايد هر دو مقبول شود يا هر دو مردود ، مقبوليت هر دو قطعى الفساد است ، نظر به انتفاء شرط قبول در قسم أول قطعا ، نظر به اينكه مفروض اين است كه اخلال شده است به بعضى از امور معتبره در آن اتفاقا پس معين است كه بايد هر دو مردود شود .\r\nتفرقه به مردوديت اول و مقبوليت ثانى به جهت محض مطابقه اتفاقيه مدفوع است به برهان عقل ، چه ممكن است عامل اول در موقف حساب عرض نمايد اى معبود حكيم متعال ما دو نفر در امور اختياريه كه مناط در تكليف است مساوى بوديم ، تفرقه كه ما بين ما دو نفر هست اين است كه اتفاق افتاد با عدم شعور و اراده وصفى در عمل او ظاهر شد و در عمل من نبود ، عدالت مقتضى اين است كه هر دو مجزى به جزاى واحد شويم .\r\nچنين كلامى مطابق عقل و مستحسن است . نظير اين آن است كه دو نفر دو كاسه را كه مملو باشد از مايعى به قصد اينكه ما في الكاسه شراب است تناول كردند ، بعد اتفاق افتاد أحدهما شراب بود و ثانى غير شراب مىگوييم : هر دو شريكاند در معاقب بودن ، نظر به اينكه در امورى كه مناط در تكليف است كه عبارت از اراده و اختيار بوده باشد هر دو مساوىاند ، و محض اتفاق اين\r\n","description":"","footnote":"","page_name":" 79 ","page_number":95},
  {"content":"\r\nكه أحدهما غير شراب بود با مساوات هر دو در امور اختياريه مثمر ثمر نيست .\r\nو همچنين است هر گاه دو نفر به دو ضعيفه در شب تار مقاربت نمودند به اعتقاد اينكه هر دو أجنبيه است ، بعد مشخص شد كه يكى أجنبيه بوده است و ديگرى معقوده واطي ، ظاهر اين است كه استحقاق اثم و مذمت نسبت به هر دو ثابت باشد .\r\nو أيضا ممكن است كه كسى عارف و عالم به مذاق علما باشد ، دعوى اطباق « 1 » فقها تواند نموده بر بطلان چنين عمل . اما بنا بر اعتقاد مجتهدى كه اين شخص اخلال به واجب نموده ظاهر است .\r\nو اما بنابر اعتقاد مجتهد ديگر كه معتقد اين است كه چنين عملى صحيح است ، نظر به اينكه مشخص است آن شخص حكم به صحت در وقتى مىنمايد كه حين العمل مكلف عالم بوده باشد كه مطاع او چنين حكم نموده ، علت اختيار او آن عمل را فتواى مفتى او بوده باشد .\r\nمفروض اين است كه در اين مقام چنين نيست ، پس مقتضاى برهان اين است چنانچه عبادت محكوم به بطلان است در قسم اول ، در قسم ثانى نيز چنين بوده باشد .\r\nو اما قسم سوم يعنى : اتيان نماز به نحوى نموده كه به مقتضاى اعتقاد كل مجتهدين اخلال به واجبى از واجبات نماز ننموده است . پس مىگوييم : اين قسم اگر چه بسيار بعيد الوقوع است ، لكن بر فرض وقوع حكم به صحت در اين قسم نيز محل اشكال است ، بلكه مقتضاى آنچه در قسم ثانى مذكور شد آن است كه در اين صورت نيز حكم شود به بطلان نماز .\r\n\r\n","description":"","footnote":"\r\n« 1 » اطباق : همرأى شدن گروهى ، اجماع كردن بر كارى .\r\n","page_name":" 80 ","page_number":96},
  {"content":"\r\nنظر به اينكه مبناى اعتقاد اين شخص در أقسام ثلاثه يكى است ، دليل بر جواز اتكال به آن مبنا در دست نيست ، بلكه دليل بر خلاف آن موجود است چنانچه مشخص شد .\r\nپس ظهور مطابقه با رأى كل مثل ظهور مطابقه با رأى بعض كفايت نمىكند در حكم به صحت ، و حكم به صحت در صورتى است كه مبناى عمل مكلف فتواى مفتى باشد ، كه دليل در دست باشد كه دلالت كند ، بر اينكه فتواى او مبناى عمل مىتواند شد ، و اين چنانچه در قسم ثانى منتفى بود در اين قسم نيز منتفى است ، و اتفاق مطابقه با رأى كل مثل اتفاق مطابقه با رأى بعض است ، پس مثمر ثمر نمىتواند شد .\r\nپس آنچه مبناى عمل اين شخص است مبنا نمىتواند شد شرعا ، و آنچه مبناى عمل تواند شد مبنا نشده است در اين مقام ، بلكه مىتوان گفت : أخذ به نماز با اعتماد به آن مبنا منهي عنه است ، و نهى از آن مقتضى بطلان است .\r\nكلامى كه در اين مقام هست اين است كه آنچه مذكور شد اگر چه مطابق برهان و مقرون به اعتبار است ، لكن مستفاد از جمله أخبار معتبره آن است كه أمر أوسع از اين است .\r\nنظر به اينكه استفاده مىشود از أخبار مذكوره كه هر گاه كسى جاهل به حقيقت حال بوده باشد و پيش خود عمل بكند ، و مشخص شود كه آن عمل مطابق با واقع بوده ، همين قدر كفايت مىكند در صحت عمل ، اگر چه حين العمل عالم نبوده باشد به حقيقت حال ، فالمناسب ايراد النصوص المذكورة .\r\nفنقول : منها : صحيحة زرارة المروية في الفقيه عن أبي جعفر عليه السّلام قال : قال رسول اللَّه صلَّى اللَّه عليه و آله ذات يوم لعمار في سفر له : يا عمار بلغنا أنك أجنبت فكيف صنعت ؟ قال : تمرغت يا رسول اللَّه في التراب ، قال فقال له : كذلك يتمرغ الحمار\r\n","description":"","footnote":"","page_name":" 81 ","page_number":97},
  {"content":"\r\nأفلا صنعت كذا ؟ ثم أهوى بيديه الى الارض ، فوضعهما على الصعيد ثم مسح جبينه بأصابعه و كفيه احداهما بالاخرى « 1 » .\r\nترجمه ظاهر حديث اين است : كه جناب مفخر الاوايل و الاواخر جناب امام محمد باقر عليه السّلام فرمودند : كه جناب مخزن اسرار الهى جناب رسول خدا صلَّى اللَّه عليه و آله در سفرى به عمار بن ياسر فرمودند : كه اى عمار به ما رسيد كه تو جنب شده بودى چه كار كردى در چاره جنابت خود ؟ عمار عرض كرد : خود را به خاك غلطانيدم ، جناب رسول خدا صلَّى اللَّه عليه و آله فرمودند : اين عمل خر است كه به اين نوع خود را به خاك مىغلطاند ، چرا چنين نكردى ؟ بعد از آن دو كف دست مبارك خود را بر زمين گذاردند ، بعد از آن دو جبين خود را به انگشتان خود مسح كردند ، بعد از آن دو كف دست را هر يك را به ديگرى مسح كردند .\r\nوجه استفاده آن است كه فرموده‌اند « أفلا صنعت كذا ؟ » مستفاد از اين كلام آن است كه اگر چنين كرده بودى عمل تو صحيح و بى عيب بود ، مشخص است كه عمار نمىدانست كه چنين مىبايد كرد ، و مع ذلك فرموده‌اند كه اگر چنين كرده بودى صحيح بود .\r\nپس مقتضاى اين كلام شريف آن است كه جاهل به مسأله هر گاه پيش خود عملى كند و مشخص شود مطابق واقع بوده است ، همين قدر كفايت مىكند در صحت عمل او ، و هو المطلوب .\r\nو منها : الصحيح المروي في باب العلة التي من أجلها كان الناس يستنجون بثلاثة أحجار و العلة التي من أجلها صاروا يستنجون بالماء من العلل ، عن أبي خديجة عن أبي عبد اللَّه عليه السّلام قال : كان الناس يستنجون بثلاثة أحجار ، لانهم كانوا يأكلون البسر فكانوا يبعرون بعرا .\r\n\r\n","description":"","footnote":"\r\n« 1 » من لا يحضره الفقيه ج 1 / 104 .\r\n","page_name":" 82 ","page_number":98},
  {"content":"\r\nفأكل رجل من الانصار الدبا فلان بطنه و استنجى بالماء ، فبعث اليه النبي صلى اللَّه عليه و آله فجاء الرجل و هو خائف يظن أن يكون قد نزل فيه أمر يسوؤه في استنجائه بالماء ، فقال له : هل عملت في يومك هذا شيئا ؟\r\nفقال : [ نعم 
  ] يا رسول اللَّه اني و اللَّه ما حملني على الاستنجاء بالماء الا اني أكلت طعاما فلان بطني ، فلم تغن عن الحجارة شيئا فاستنجيت بالماء ، فقال له رسول اللَّه صلَّى اللَّه عليه و آله : هنيئا لك ، فان اللَّه جل و عز قد أنزل فيك آية فابشر * ( « إِنَّ الله يُحِبُّ التَّوَّابِينَ وَيُحِبُّ الْمُتَطَهِّرِينَ » ) * « 1 » .\r\nو أورده في الفقيه أيضا لكن مرسلا قال : و كان الناس يستنجون بالاحجار ، فأكل رجل من الانصار طعاما ، فلان بطنه ، فاستنجى بالماء ، فأنزل اللَّه سبحانه فيه * ( « إِنَّ الله يُحِبُّ التَّوَّابِينَ وَيُحِبُّ الْمُتَطَهِّرِينَ » ) * .\r\nفدعاه رسول اللَّه صلَّى اللَّه عليه و آله فخشى الرجل أن يكون قد نزل فيه أمر يسوءه ، فلما دخل قال له رسول اللَّه صلَّى اللَّه عليه و آله : هل عملت في يومك هذا شيئا ؟ قال : نعم يا رسول اللَّه أكلت طعاما فلان بطني فاستنجيت بالماء .\r\nفقال له : أبشر فان اللَّه تبارك و تعالى قد أنزل فيك * ( « إِنَّ الله يُحِبُّ التَّوَّابِينَ وَيُحِبُّ الْمُتَطَهِّرِينَ » ) * فكنت أول التوابين و أول المتطهرين ، و يقال : ان هذا الرجل كان البراء بن معرور الانصاري « 2 » .\r\nترجمه مذكور در علل آن است كه عادت ناس اين بود كه استنجاء به سه سنگ مىكردند ، چون كه مأكول آنها بسر - يعنى خرما قبل از آن كه به حد رطب برسد - بود ، لهذا آنچه در حين تغوظ از آنها دفع مىشد مثل پشكل بود .\r\n\r\n","description":"","footnote":"\r\n« 1 » علل الشرايع شيخ صدوق ص 286 .\r\n« 2 » من لا يحضره الفقيه شيخ صدوق ج 1 / 30 .\r\n","page_name":" 83 ","page_number":99},
  {"content":"\r\nچون كه مردى از أهل مدينه از كسانى كه نصرت « 1 » جناب رسول خدا صلَّى اللَّه عليه و آله كرده بودند كدو خورد لينتى در مزاج او هم رسيد ، به اين سبب عدول كرد از استنجاء به أحجار به استنجاء به آب ، در آن وقت آيه شريفه * ( إِنَّ الله يُحِبُّ التَّوَّابِينَ وَيُحِبُّ الْمُتَطَهِّرِينَ » ) * بر آن سرور أنام نازل شد .\r\nپس جناب حضرت أمر به احضار آن شخص فرمودند ، آن شخص با خوف و اضطراب خدمت آن سرور أنام مشرف شد به گمان آن كه مذمتى درباره او نازل شده به جهت استنجاء نمودن به آب . جناب فخر أنام از او استفسار فرمودند : در اين روز عملى از تو صادر شده است ؟\r\nعرض كرد : يا رسول اللَّه بلى استنجاء به آب كردم ، لكن باعث بر آن نبود مگر آن كه چون كه كدو خوردم لينتى در مزاج من هم رسيد ، ازاله نجاست به سنك نمىشد لهذا استنجاء به آب نمودم .\r\nپس جناب رسول خدا صلَّى اللَّه عليه و آله فرمودند : گوارا باد به تو كه جناب باري تعالى شأنه آيهء در تحسين عمل تو نازل فرموده ، آن آيه اين است * ( « إِنَّ الله يُحِبُّ التَّوَّابِينَ وَيُحِبُّ الْمُتَطَهِّرِينَ » ) * خداوند عالم دوست مىدارد توبه كاران را و دوست مىدارد كسانى را كه در صدد اين هستند كه خود را پاك كنند از كثافات .\r\nذكر توبه شايد به جهت اين باشد كه مردم راغب به آن شوند ، يا همان شخص از جملهء تائبين بوده باشد .\r\nوجه دلالت حديث مذكور بر مدعى ظاهر است ، نظر به اينكه با جهل به اينكه استنجاء به آب مىتوان كرد يا نه ، استنجاء نمود به آب ، چون كه عمل او مطابق واقع شده بود محكوم به صحت شد با عدم علم او به حقيقت حال .\r\n\r\n","description":"","footnote":"\r\n« 1 » الاولى أن يفسر الانصار بلفظها ، لان الانصار هم الذين هاجر اليهم النبى صلى اللَّه عليه و آله أعم من تحقق النصرة و عدمها - ا س د .\r\n","page_name":" 84 ","page_number":100},
  {"content":"\r\nو منها : المعتبر المروي في باب أحكام السهو في الصلاة من الفقيه ، عن علي بن النعمان الرازي أنه قال : كنت مع أصحاب لي في سفر و أنا امامهم ، فصليت بهم المغرب ، فسلمت في الركعتين الاوليين ، فقال أصحابي : انما صليت بنا ركعتين ، فكلمتهم و كلموني ، فقالوا : انما نحن فنعيد ، فقلت : و لكني لا أعيد و أتم بركعة ، فأتممت بركعة ثم سرنا ، فأتيت أبا عبد اللَّه عليه السّلام فذكرت له الذي كان من أمرنا ، فقال لي : أنت أصوب منهم فعلا ، انما يعيد من لا يدري ما صلى « 1 » .\r\nوجه الدلالة : هو ان قول المأمومين « انما نحن فنعيد » يرشد الى أن الامام لم يكن جازما بصحة الصلاة مع الاتيان بركعة ، بل كان متحيرا و مترددا في ذلك و الا تابعه المأمومون في ذلك ، و مع ذلك صوبه المعصوم عليه السّلام في فعله .\r\nو منها : ما دل على صحة حج من مر بالموقف مع الجهل بلزوم الوقوف فيه ، كالمعتبر المروي في الكافي عن ابن مسكان ، عن أبي بصير قال : قلت لابي عبد اللَّه عليه السّلام : جعلت فداك ان صاحبي هذين جهلا أن يقفا بالمزدلفة ، فقال : يرجعان مكانهما فيقفان بالمشعر ساعة .\r\nقلت : فانه لم يخبرهما أحد حتى كان اليوم و قد نفر الناس ، قال : فنكس رأسه ساعة ثم قال : أليسا قد صليا الغداة بالمزدلفة ؟ قلت : بلى ، فقال : اليسا قد قنتا في صلاتهما ؟ قلت : بلى ، فقال : تم حجهما « 2 » .\r\nظاهر ترجمه اين حديث آن است كه أبي بصير عرض كرد خدمت جناب امام جعفر صادق عليه السّلام كه خداوند عالم مرا فداى تو گرداند اين دو نفر رفيق من جاهل بودند به وجوب وقوف در مشعر الحرام ، حضرت در جواب فرمودند : همان وقت كه عالم شدند به وجوب وقوف لازم است عود نمايند به مشعر و ساعتى در\r\n\r\n","description":"","footnote":"\r\n« 1 » من لا يحضره الفقيه ج 1 / 347 .\r\n« 2 » فروع كافى ج 4 / 472 .\r\n","page_name":" 85 ","page_number":101},
  {"content":"\r\nآنجا توقف نمايند .\r\nراوي مىگويد : عرض كردم كه أحدى اخبار به آنها نكرد تا امروز كه كوچ كردند مردمان ، يعنى : تا حال كه مطلع نشده بودند بر مسأله و حال كه مطلع شده‌اند قدرت بر عود ندارند ، نظر به اينكه كوچ كرده‌اند مردم .\r\nراوي گفت : اين را كه عرض كردم حضرت سر مبارك را به زير انداختند ساعتى ، آن وقت فرمودند : آيا اين دو نفر نماز صبح را در مزدلفه كه مشعر باشد اتيان نكردند ؟ عرض كردم : بلى ، فرمودند : آيا در نماز صبح قنوت نخواندند ؟\r\nعرض كردم : بلى قنوت خوانده‌اند ، پس فرمودند : حج آنها تمام و صحيح است .\r\nوجه استدلال بر مدعى آن است كه اين حديث دلالت مىكند بر اينكه هر گاه اتفاقا چيزى از مكلف صادر شد با جهل بر اينكه آن چيز مطلوب از او هست ، و در واقع و نفس الامر مطلوب بوده باشد ، آن چيز كه از او صادر شده قائم مقام آن چيز مطلوب مىشود در صحت عمل .\r\nبنابر اين هر گاه كسى در نماز اتيان به چيزى نمود به قصد مطلوبيت آن در نماز ، لكن مأخذ درستى در دست او نباشد ، و بعد مشخص شد آن چيز مطلوب بوده باشد در واقع ، پس نماز او مىبايد صحيح بوده باشد به طريق أولى .\r\nاز اين راه است كه محقق اردبيلى رحمه اللَّه تعالى فرموده‌اند : كه هر گاه كسى چيزى را اعتقاد نمود كه مطلوب از او هست از هر راه كه بوده باشد ، اين كفايت مىكند در صحت عمل او .\r\nو عبارت آن مرحوم في شرحه على الارشاد في مباحث أوقات الصلاة اين است : كل من فعل ما هو في نفس الامر ، و ان لم يعرف كونه كذلك ، ما لم يكن عالما بنهيه وقت الفعل حتى لو أخذ المسائل من غير أهله ، بل لو لم يأخذ من أحد و ظنها كذلك ، فانه يصح ما فعله .\r\n","description":"","footnote":"","page_name":" 86 ","page_number":102},
  {"content":"\r\nو كذا في الاعتقادات و ان لم يأخذها من أدلتها ، فانه يكفي ما اعتقده دليلا و أوصله الى المطلوب و لو كان تقليدا . كذا يفهم من كلام منسوب الى المحقق نصير الملة و الدين قدس سره العزيز .\r\nو في كلام الشارع اشارات اليه ، مثل مدحه جماعة للطهارة بالحجر و الماء مع عدم العلم بحسنها ، و صحة حج من مر بالموقف و غيرهما مما يدل عليه الاثر يطلع عليه ان تأملت ، مثل قوله صلَّى اللَّه عليه و آله لعمار حين غلط في التيمم : ألا فعلت كذا فانه يدل على أنه لو فعل كذا يصح ، مع أنه ما كان يعرف . و في الصحيح من نسي ركعة ففعلها و استحسنه عليه السّلام مع عدم العلم « 1 » انتهى كلامه رفع مقامه .\r\nممكن است جواب از أحاديث مذكوره :\r\nاما حديث أول : پس مناسب اين است كه نقل كلام شود در آن از چند راه :\r\nأول : در بيان اختلاف در لفظ حديث است به زياده و نقصان ، پس مىگوييم حديث به نحو مذكور مروى است در فقيه ، و اما در كافى و تهذيب ، پس مطابق با مذكور در فقيه نيست .\r\nاما در كافى پس مذكور در آن به سند صحيح به اين نحو است : روايت كرده است يونس بن عبد الرحمن از أبو أيوب الخزاز از جناب امام جعفر صادق عليه السلام قال : سألته عن التيمم ، فقال : ان عمار بن ياسر أصابته جنابة ، فتمعك كما تتمعك الدابة ، فقال له رسول اللَّه صلَّى اللَّه عليه و آله : يا عمار تمعكت كما تتمعك الدابة فقلت له : كيف التيمم ؟ فوضع يده على السبخ « 2 » ثم رقعها فمسح وجهه ، ثم مسح فوق الكف قليلا . روايت كرده است همين حديث را به سند ديگر از ابن\r\n\r\n","description":"","footnote":"\r\n« 1 » مجمع الفائدة و البرهان از مقدس اردبيلى ج 2 / 54 - 55 .\r\n« 2 » كذا في جميع النسخ و فى الكافى : المسح .\r\n","page_name":" 87 ","page_number":103},
  {"content":"\r\nأبي عمير از أبي أيوب مذكور « 1 » .\r\nو اما در تهذيب پس مذكور در آن به اين نحو است : روايت كرده به سند صحيح از داود النعمان قال : سألت أبا عبد اللَّه عليه السّلام عن التيمم فقال : ان عمارا أصابته جنابة فتمعك كما تتمعك الدابة ، فقال له رسول اللَّه صلَّى اللَّه عليه و آله و هو يهزء به :\r\nيا عمار تمعكت كما تتمعك الدابة ، فقلنا له : فكيف التيمم ؟ فوضع يده على الارض ثم رفعها فمسح وجهه و يديه فوق الكف قليلا « 2 » .\r\nو در استبصار « 3 » نيز به همين طريق است .\r\nو روايت كرده است همين حديث را از ابن ادريس در أواخر سرائر به نحوى كه مخالف با همه اينها است ، نظر به اينكه روايت كرده است از نوادر أحمد ابن محمد بن أبي نصر كه آن بزرگوار .\r\nروايت كرده از عبد اللَّه بن بكير از زراره از جناب حضرت امام محمد باقر عليه السّلام كه فرموده : أتى عمار بن ياسر رسول اللَّه صلَّى اللَّه عليه و آله فقال : يا رسول اللَّه أجنبت الليلة و لم يكن معي ماء ، قال : كيف صنعت ؟ قال : طرحت ثيابي و قمت على الصعيد فتمعكت فيه ، فقال : هكذا يصنع الحمار انما قال عز و جل * ( « فَتَيَمَّمُوا صَعِيداً طَيِّباً » ) * « 4 » فضرب بيديه على الارض ، ثم ضرب احداهما على الاخرى ، ثم مسح بجبينه ، ثم مسح كفيه كل واحدة على الاخرى مسح باليسرى على اليمنى و باليمنى على اليسرى « 5 » .\r\n\r\n","description":"","footnote":"\r\n« 1 » فروع كافى ج 3 / 62 حديث 4 .\r\n« 2 » تهذيب الاحكام ج 1 / 207 .\r\n« 3 » استبصار ج 1 / 170 ح 4 .\r\n« 4 » سوره نساء : 43 .\r\n« 5 » مستطرفات سرائر ص 26 ح 4 .\r\n","page_name":" 88 ","page_number":104},
  {"content":"\r\nدوم : در بيان داعى و باعث به جهت عمار بر اينكه در مقام غسل خود را به خاك غلطانيد ، مىگوييم : دور نيست داعى بر اين مطلب اين بوده باشد چون كه جناب رسول خدا صلَّى اللَّه عليه و آله در مقام حاجت به غسل جنابت چنين فرموده‌اند : « يكفيك الصعيد عشر سنين » « 1 » اين يا مثل اينكه فرموده : « جعلت لي الارض مسجدا و ترابها طهورا » « 2 » يا مثل اينكه « ان اللَّه تعالى جعل التراب طهورا كما جعل الماء طهورا » .\r\nمقتضاى همه اينها آن است كه تراب مثلا قائم مقام آب مىشود در مقام حاجت به غسل . و مشخص است طهوريت آب در مقام حاجت به غسل به اين نحو است كه مىبايد آب را به جميع أجزاء بدن رسانيد ، يا مثل غسل ارتماسى كه مىبايد بدن را در جوف آب داخل نمود .\r\nبا مقايسه بر اين كه تراب نيز طهور است ، چنين توهم كرده بود كه كيفيت تطهر به تراب مثل تطهير به آب است ، لهذا بدن خود را به خاك غلطانيده بوده است بعد از نزع لباس . اين بنا بر غفلت از آيه تيمم بوده كه فرموده * ( « فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَأَيْدِيكُمْ مِنْه » ) * « 3 » .\r\nسوم : در اصل مطلب است كه جواب از تمسك به اين حديث بوده باشد در اثبات اينكه هر گاه جاهل به مسأله در مقام امتثال اتيان به عملى نزد خود نمود اتفاقا آن عمل مطابق واقع شد ، در چنين صورت محكوم به صحت خواهد بود .\r\nپس مىگوييم : راه دلالت حديث مذكور بر اين مطلب ظاهر نيست مگر به جهت اشتمال حديث بلفظ « أفلا صنعت كذا ؟ » يعنى : اگر استعمال خاك به اين\r\n\r\n","description":"","footnote":"\r\n« 1 » تهذيب ج 1 / 194 حديث 35 .\r\n« 2 » وسائل الشيعة ج 2 / 969 - 970 .\r\n« 3 » سوره نساء : 43 .\r\n","page_name":" 89 ","page_number":105},
  {"content":"\r\nنحو نموده بودى صحيح بود .\r\nمىگوييم : اعتماد به اين حديث در اثبات اين مطلب ممكن نيست . أما أولا :\r\nبه جهت آن كه ظاهر مىشود اين واقعه در سفرى بود كه عمار در خدمت جناب رسول خدا صلَّى اللَّه عليه و آله بود ، با وجود تمكن از استكشاف از حقيقت حال از آن سرور أبرار ، چگونه « 1 » ممكن است كه ايشان فرموده باشند كه اگر پيش خود چنين كارى مىكردى صحيح بود ، خصوصا در مثل چنين واقعه .\r\nو أما ثانيا مىگوييم : مفروض اين است كه عمار جاهل بود از كيفيت تيمم و معلوم است اين كيفيت از امور توقيفيه است كه مىبايد دو دست خود را به خاك زد و به دو كف مسح جبهه و ظهر كفين نمود ، اين امرى است محال است كه كسى بدون تعليم معلمى تواند به آن رسيد .\r\nبا وجود اين چگونه مىفرمايند جناب رسول خدا صلَّى اللَّه عليه و آله كه اگر چنين عملى نزد خود نموده بودى خوب و صحيح بود ، با وجود آن كه نظر به توقيفيت آن محال بود كه تواند شد كسى نزد خود چنين عملى نمايد به قصد امتثال ، به خلاف غلطيدن به خاك آن راهى داشت كه توهم شود ، چنانچه مذكور شد به خلاف كيفيت مطلوبه در تيمم .\r\nو أما ثالثا مىگوييم : توهم دلالت اين حديث به جهت همين لفظى است كه مذكور شد ، از آنچه ذكر كرديم در أول مشخص شد كه اين حديث مذكور است در كتب معتبره ، اين لفظ در هيچ يك مذكور نيست مگر در فقيه .\r\nظاهر است كه اين واقعه يك مرتبه بوده است ، عمار نظر به طريق توهمى كه مذكور شد خود را به خاك غلطانيد ، جناب رسول خدا صلَّى اللَّه عليه و آله ايشان را تقبيح فرمودند كه اين فعل حمار است ، مناسب همين قدر است ، چنانچه مذكور در\r\n\r\n","description":"","footnote":"\r\n« 1 » فيه مصادرة ، لان أصل الكلام في صورة التمكن عن استكشاف الحال - ا س د .\r\n","page_name":" 90 ","page_number":106},
  {"content":"\r\nكافى و تهذيب و استبصار همين قدر است .\r\nبه علاوه سند در فقيه منتهي مىشود به زراره ، چنانچه در أواخر سرائر چنين است ، در هر دو كتاب روايت نموده است از جناب حضرت امام محمد باقر عليه السّلام . مصرح به در أواخر سرائر اين است كه زراره روايت نموده كه جناب حضرت امام محمد باقر عليه السّلام فرموده : كه عمار بعد از وقوع واقعه خود خدمت جناب رسول خدا صلَّى اللَّه عليه و آله مشرف شد و عرض كرد : چنين واقعه به جهت من در شب اتفاق افتاد و آبى نداشتم .\r\nاز اينجا ظاهر مىشود كه در شب نوعى بود كه وصول به خدمت آن حضرت ممكن او نبود . حضرت فرمودند : چه كار كردى ؟ عرض كرد : چنان كردم .\r\nحضرت فرمودند : كه اين فعل حمار است درست نشده ، آن وقت آيه تيمم را تلاوت فرمودند ، و كيفيت تيمم را به فعل تيمم تعليم عمار فرمودند .\r\nحكايت به اين نحو منقح مطابق اعتبار است ، و مقتضاى آنچه مروى در فقيه است آن است كه جناب رسول خدا صلَّى اللَّه عليه و آله خود سبقت به سؤال فرمودند الى آخره . و چون كه قضيه واحده است ، و راوى واحد است مثل مروى عنه ، پس مظنون اين است به يك نهج نقل شده مطابق اعتبار كيفيت مسطوره در أواخر سرائر است .\r\nپس كلام مذكور در فقيه كه عبارت از « أفلا صنعت كذا ؟ » بوده باشد نوعى نيست كه توان به آن اعتماد نمود ، پس التفاتى به آن نيست ، خصوصا در چنين مقام خطيرى كه مخالف عقل و فتاوى أصحاب است .\r\nمجملا حكايت عمار مروى است به طرق متعدده در كتب خاصه و عامه ، اين زيادتى كه عبارت از « أفلا صنعت كذا ؟ » بوده باشد در هيچ يك از كتب فريقين به نظر نرسيده است مگر در فقيه . اما طرق خاصه پس دانسته شد .\r\n","description":"","footnote":"","page_name":" 91 ","page_number":107},
  {"content":"\r\nو اما در كتب عامه پس در كتاب مصابيح كه از كتب معتبره عامه است روايت نموده است از عمار أنه قال : كنا في سرية فاجنبت فتمعكت فصليت ، فذكرت للنبي صلَّى اللَّه عليه و آله فقال : انما كان يكفيك هكذا ، فضرب النبي صلَّى اللَّه عليه و آله بكفيه على الارض و نفخ فيهما ، ثم مسح بهما وجهه و كفيه .\r\nو في مشكاة المصابيح و هو أيضا من كتبهم المعتبرة عن عمار قال : جاء رجل الى عمر بن الخطاب فقال : اني أجنبت فلم أصب الماء ، فقال عمار لعمر : أما تذكر انا كنا في سفر أنا و أنت ، فأما أنت فلم تصل ، و أما أنا فتمعكت فصليت و ذكرت ذلك للنبي صلَّى اللَّه عليه و آله فقال : انما كان يكفيك هكذا ، فضرب النبي صلَّى اللَّه عليه و آله بكفيه الارض و نفخ فيهما ، ثم مسح بهما وجهه و كفيه . قال : رواه البخاري « 1 » و مسلم « 2 » .\r\nو في كتاب تيسير الوصول الى جامع الاصول عن عبد الرحمن أن رجلا أتى عمر فقال : أجنبت و لم أجد ماءا ، فقال له : لا تصل ، فقال عمار : أما تذكر يا أمير المؤمنين اذا أنا و أنت في سرية فأصابتنا جنابة فلم نجد ماءا ، فأما أنت فلم تصل ، و أما أنا فتمعكت في التراب و صليت ، فذكرت ذلك للنبي فقال صلَّى اللَّه عليه و آله انما كان يكفيك أن تضرب بيديك الارض ثم تنفخ ثم تمسح بهما وجهك و كفيك « 3 » .\r\nمقصود از تطويل مقال در اين مقام آن است كه مشخص شود عبارتى كه در فقيه مذكور شده مأخذى ندارد ، بلكه مخالف طريق ثابته در طرق عامه و خاصه است ، به علاوه آنچه مذكور شد پس مطلقا التفاتى و اعتبارى به اين زيادتى نيست .\r\n\r\n","description":"","footnote":"\r\n« 1 » صحيح بخارى ج 1 / 87 .\r\n« 2 » صحيح مسلم ج 1 / 280 - 281 .\r\n« 3 » جامع الاصول ج 8 / 149 .\r\n","page_name":" 92 ","page_number":108},
  {"content":"\r\nو أما جواب از حديث ثانى كه مشتمل بر حكايت استنجا به آب است ، پس مىگوييم : أولا مسلم نداريم دلالت حديث مذكور را بر اين كه در آن وقت أنصار معتقد اين بوده باشند كه استنجا به أحجار متعين بوده باشد ، به اين معنى كه استنجا به آب جايز نبوده باشد ، چه اين بسيار بعيد است .\r\nسيما بعد از عمومات متكثره داله بر طهوريت آب به عنوان اطلاق از كتاب و سنت ، مثل قوله تعالى * ( وَأَنْزَلْنا مِنَ السَّماءِ ماءً طَهُوراً ) * « 1 » و قوله تعالى * ( وَيُنَزِّلُ عَلَيْكُمْ مِنَ السَّماءِ ماءً لِيُطَهِّرَكُمْ بِه ) * « 2 » .\r\nخصوصا بعد التفات به اين كه آيه شريفه * ( وَأَنْزَلْنا مِنَ السَّماءِ ماءً طَهُوراً ) * جزء سوره فرقان است ، و سوره فرقان از سورى است كه در مكه معظمه زادها اللَّه تعالى عزا و شرفا نازل شده ، و حكايت أنصار در مدينه متبركه بوده بعد از مهاجرت از مكه .\r\nبه علاوه مىگوييم : همين أنصار و غيرهم در صورتى كه بدن آنها يا لباس آنها متلوث به غايط مىشد اگر مىگويى مطلقا تطهير نمىكردند يا تطهير مىكردند به غير آب ، هر يك از اين دو گويا قبول كردنى نباشد ، پس كأنه مقطوع به آن است كه تطهير لباسى كه متلوث به غايط مىشود به آب مىكردند .\r\nچنانچه مىتوان ادعاى قطع نمود كه در تطهير آن اكتفاى به أحجار نمى نمودند ، و همچنين در تطهير مخرج بول ، پس بسيار بسيار مستبعد است تطهير لباس را از غايط مثلا به آب متعين بوده باشد ، و تطهير مخرج غايط به آب جايز\r\n\r\n","description":"","footnote":"\r\n« 1 » سوره فرقان : 48 .\r\n« 2 » سوره انفال : 11 .\r\n","page_name":" 93 ","page_number":109},
  {"content":"\r\nنباشد و به حجر متعين بوده باشد .\r\nبلى ظاهر حديث مذكور اين است كه شيوعى داشته استنجاء به أحجار و عادت به آن مطرد شده بود ، دور نيست كه شيوع و اطراد عادت بر آن به جهت ندرت آب در مدينه متبركه در آن زمان بوده .\r\nبلكه مىگوييم : دلالت حديث بر شيوع و اطراد استنجاء به أحجار به عنوان اطلاق مسلم نيست ، نظر به عبارت حديث كه فرموده « لانهم كانوا يأكلون البسر ، و كانوا يبعرون بعرا » يعنى استمرار عادت آنها به اين كه در مقام استنجاء - استنجاء به أحجار مىكردند به جهت اين بود كه چيزى كه دفع مىشد از آنها در مقام تغوط مثل پشكل بود در يبوست ، در اين صورت حاجت به آب نبود ، و آب هم ندرت داشت ، لهذا عادت مطرد بود در استنجاء به أحجار .\r\nو اگر كسى بگويد اگر استنجاء به احجار متعين نمىبود و آن شخص معتقد انحصار در احجار نمىبود ، پس تشويش و اضطراب او در أوان صدور أمر از فخر كاينات صلَّى اللَّه عليه و آله به احضار به چه سبب بود ؟\r\nممكن است جواب گفته شود : چون كه عادت مطرد شده بود در استنجاء به احجار به جهت ندرت آب ، و اين شخص عدول از عادت كرده بود به اين جهت اضطرابى به جهت او همرسيد در اين وقت .\r\nبر فرض غمض عين از اين و تسليم بعد از اين كه اضطراب به جهت اين بوده باشد مىگوييم : استبعادى كه اول ذكر كرديم به مراتب زايد بر اين مىباشد .\r\nو اما نزول آيه شريفه در مدح اين عمل پس ممكن است به جهت اختيار اولى بوده باشد ، و نظر به آنكه استنجاء به آب اولى است از اقتصار به استنجاء به احجار ، مرجح ديگر از براى آنچه مذكور شد كه نبايست در آن وقت استنجاء منحصر باشد در احجار فرض تجاوز نجاست است از اطراف مخرج\r\n","description":"","footnote":"","page_name":" 94 ","page_number":110},
  {"content":"\r\nالتزام حصول تطهير به احجار در اين صورت أبعد از سابق است .\r\nبلى چيزى كه در اين مقام مىتوان گفت : اين است كه حكايت انصارى مروى در كافى نيز هست ، و از آنجا ظاهر مىشود انحصار استنجاء در آن وقت قبل از فعل آن شخص انصارى .\r\nروى ثقة الاسلام في الصحيح عن جميل بن دراج عن أبي عبد اللَّه عليه السّلام قال في قول اللَّه عز و جل * ( « إِنَّ الله يُحِبُّ التَّوَّابِينَ وَيُحِبُّ الْمُتَطَهِّرِينَ » ) * « 1 » قال : كان الناس يستنجون بالكرسف و بالاحجار ، ثم أحدث الوضوء و هو خلق كريم فأمر به رسول اللَّه صلَّى اللَّه عليه و آله و صنعه و أنزل اللَّه في كتابه * ( إِنَّ الله يُحِبُّ التَّوَّابِينَ وَيُحِبُّ الْمُتَطَهِّرِينَ ) * « 2 » .\r\nظاهر اين است كه مراد از وضوء في قوله « ثم أحدث الوضوء » استنجاء به آب باشد ، پس ظاهر ترجمه حديث اين است : عادت مردم چنين مطرد شده بود كه استنجاء به كهنه و احجار مىكردند ، بعد از آن حادث شد استنجاء به آب ، و اين استنجاء به آب صنعت خوبى است ، پس أمر فرمودند به آن جناب رسول خدا صلَّى اللَّه عليه و آله ، و خودشان نيز به عمل آوردند الى آخره .\r\nممكن است جواب گفته شود از اين حديث به اين نحو كه حديث متروك الظاهر است قطعا ، نظر به اين كه مقتضاى ظاهر آن اين است كه وقتى متداول بود استنجاء به خرقه و احجار فقط مىكردند ، بعد از آن نسخ شد و معين شد استنجاء به آب فقط ، اين مخالف اجماع است جزما .\r\nلهذا ممكن است حمل كرده شود به اين نحو كه در سابق متعارف ما بين ناس اين بود كه استنجاء مىكردند به خرقه و سنك مطلقا ، بعد احداث شد استنجاء\r\n\r\n","description":"","footnote":"\r\n« 1 » سوره بقره : 222 .\r\n« 2 » فروع كافى ج 3 / 18 ح 13 .\r\n","page_name":" 95 ","page_number":111},
  {"content":"\r\nبه آب ، يعنى معين شد آب .\r\nاين را حمل مىكنيم كه نجاسات تجاوز كرده باشد از اطراف مخرج ، و اين حملى است صحيح و ناخوشى در آن نيست مطلقا ، مگر آن كه مقابله مقتضى اين است كه قبل از اين وقت استنجاء به احجار و خرقه ثابت بوده است مطلقا اگر چه تجاوز كرده باشد نجاست .\r\nو اين صحيح نيست ، ممكن است جواب از اين باز به اين نحو كه غايت آنچه مستفاد از اين كلام هست آن است كه سابق بر اين چنين كارى مىكردند .\r\nاما اين كه مقتضى شريعت مطهره فخر كاينات بوده است مطلقا چنين چيزى استفاده نمىشود .\r\nپس معنى حديث چنين مىشود كه عادت ناس در جاهليت چنين بوده مطلقا خواه مخرج بول بوده باشد يا مخرج غايط ، نجاست تعدى كرده باشد يا نه اين نسخ شد و استنجاء به آب متعين شد ، هم در مخرج بول و هم در مخرج غايط .\r\nلكن اطلاق كلام نسبت به بول مسلم است ، و لكن نسبت به غايط محمول است در صورتى كه تعدى كرده باشد ، نظر به اجماع و غيره كه دلالت مىكند بر ثبوت استنجاء به احجار در مخرج غايط حتى در اين شريعت در صورت عدم تعدى .\r\nبنابر اين مطلقا اشكالى در حديث نيست ، اگر چه حمل شود « أحدث الوضوء » در اين حديث بر فعل انصارى ، نظر به اين كه چنين چيزى على سبيل الاطلاق معتاد كل بود ، انصارى در صورت لينت مزاج نظر به حسن عقل و مقتضاى عمومات كتاب و سنت كه مقتضى طهوريت آب است مطلقا ، عدول از آنچه در سابق مىكردند بسوى آب نمودند .\r\n","description":"","footnote":"","page_name":" 96 ","page_number":112},
  {"content":"\r\nپس بعد از ملاحظه جميع آنچه مذكور شد با دقت نظر در آن ظاهر مىشود كه تمسك به حديث مذكور در اثبات صحت عمل اگر چه اختراع نزد خود باشد در صورتى كه مشخص شود كه مطابق واقع بوده است ضعيف است قطعا .\r\nو بر فرض غمض عين از جميع آنچه مذكور شد و تسليم دلالت حديث به اين معنى ، كه حديث حمل شود بر اين كه استنجاء به آب نبود ، و دليل شرع كه مقتضى آن بود در نظر آن شخص نبود ، و نزد خود چنين اختراعى نمود ، لكن اتفاق افتاد كه مطابق با رضاى إله جل جلاله و شأنه شد ، لهذا عمل آن شخص محكوم به صحت شد .\r\nمىگوييم : اعتماد به اين حديث در اثبات اين مطلب جسيم در محل كلام بسيار بى وجه است ، نظر به اين كه كلام در عبادات است ، و صحت در عبادات موقوف بر معلوميت تعلق امر و قصد قربت است ، و با جهل به حقيقت حال چگونه معلوم مىشود كه امر ثابت است ، و كجا ممكن است كه قصد قربت شود بر خلاف در مورد حديث ، نظر به اين كه مقصود در اينجا ازاله نجاست است و مطهر آن در واقع آب است ، هر گاه چيز نجسى را كسى در آب غسل نمود ثمر غسل كه ازاله نجاست باشد بر آن مترتب مىشود ، اگر چه هرگز به كوش نرسيده باشد كه آب مطهر و مزيل نجاست است .\r\nبنابر اين مىگوييم : هر گاه كسى هرگز نشنيده باشد كه به آب ازاله غايط مىتوان نمود ، لكن نزد خود چنين احتمال داد كه ازاله غايط به آن مىشود ، و به مقتضاى اين احتمال آب را در آن استعمال نمود قطعا اين ثمر بر آن مترتب مىشود .\r\nلكن اين چگونه مىتواند مؤسس اساس شود در عبادات كه با جهل به حقيقت حال اگر كسى عملى از او صادر شود و اتفاق افتاد مطابق واقع بود حكم\r\n","description":"","footnote":"","page_name":" 97 ","page_number":113},
  {"content":"\r\nشود بر صحت آن ، نظر به حديث مذكور با فرق بين المقامين چنانچه مذكور شد .\r\nو اما جواب از حديث سوم ، يعني : حديث مشتمل بر حكايت فعل ماموم و امامى كه اخلال به يك ركعت از نماز مغرب كرده بود سهوا ، پس مىگوييم :\r\nاين حديث نيز متروك الظاهر است ، يعنى مىتوان ادعا نمود كه اجماع بر خلاف آن منعقد است .\r\nتوضيح حال در بيان اين مطلب مقتضى اين است كه گفته شود : كه اجماع منعقد است بر اين كه تكلم به عنوان عمد در اثناء نماز مقتضى فساد نماز است ، پس كلام مأمومين نسبت به امام « انما صليت بنا ركعتين » كلامى است در اثناء نماز ، متعمدا مقتضى بطلان نماز است قطعا .\r\nپس چگونه مىتوان كلام معصوم عليه السّلام « أنت أصوب منهم فعلا » حمل نمود بر ظاهر خود ، كه مقتضى اين است كه اگر آنها بعد از تكلم اتيان به يك ركعت از نماز مىنمودند حاجت به اعاده نماز نبود ، بلى حكم در حق آنها اين بود كه قبل از تكلم برخيزند اتمام نماز نمايند به اتيان يك ركعت باقى .\r\nو همچنين است حال نسبت به امام ، نظر به اين كه كلام امام « فقلت و لكني لا أعيد و أتم بركعة » كلامى است صادر از امام بعد از اعتقاد اين كه اخلال به يك ركعت از نماز كرده ، چنين كلامى موجب بطلان نماز است قطعا ، و مع ذلك چگونه ممكن است كه معصوم فرموده باشد در حق او كه « أنت أصوب منهم فعلا » يعنى : عمل تو از عمل آنها صحيحتر است .\r\nاين در صورتى بود كه حديث حمل شود بر ظاهر خود ، و هر گاه صرف از ظاهر خود شود و بگوييم مراد اين است كه مأمومين تفهيم امام نمودند به غير طريق تكلمى كه مفسد باشد كه اخلال به يك ركعت از نماز نموده ، و امام نيز بعد\r\n","description":"","footnote":"","page_name":" 98 ","page_number":114},
  {"content":"\r\nاز اعتقاد به واقع تفهيم آنها نمود به همان طريق كه من اعاده نمىكنم ، بلكه اكتفى مىكنم به اتيان ركعت باقيه .\r\nدر اين صورت حكم به صحت نماز امام صحيح ، و همچنين حكم به اصوبيت فعل امام از فعل آنها ، لكن حمل كردن آن را بر اين كه امام جاهل بوده است از حقيقت حال بى جا است ، چه شود كه امام واقف به مسأله بود ، لهذا به مقتضاى اعتقاد خود عمل نمود ، و لكن چون كه از فعل امام چيزى كه مظهر آن باشد كه مأمومين اعتماد به آن توانند نمود نبود ، و مأمومين خود هم عالم به حكم مسأله نبودند لهذا استيناف « 1 » نماز نمودند .\r\nو عرض كردند واقعه را خدمت معصوم عليه السّلام بعد از آن كه شرافت خدمت ايشان را درك نمود ، چه شود به جهت زيادتى اطمينان خود بوده كه اشتباه نكرده بوده است ، يا به جهت اعتماد مامومين ، البته بايد چنين بوده باشد ، چه اگر فرض كنيم امام نيز مثل مأمومين جاهل « 2 » بود ، چگونه ممكن بود كه قصد امتثال تواند نمود ، چه مشخص است قصد امتثال ممكن نيست ، مگر به اعتقاد تحقق امر ، و اعتقاد تحقق امر يا شك در اصل عمل از جمله محالات است .\r\nپس اعتماد به اين حديث در اثبات مطلب مسطور بسيار ضعيف و واهى است .\r\nو أما جواب از حديث رابع ، يعنى حديث مشتمل بر صحت حج كسى كه مرور به مشعر كرده باشد با جهل به وجوب وقوف در آن ، پس آن نيز ظاهر بلكه أظهر از سابق است .\r\n\r\n","description":"","footnote":"\r\n« 1 » استيناف : از نو گرفتن ، از سر گرفتن ، دوباره آغاز كردن امرى .\r\n« 2 » اصل الكلام فيما اذا اعتقد العامل صحة عمله من غير طريقة الاجتهاد و التقليد ، لا فيما اذا عمل مع الشك ، هذا مضافا الى امكان بناء العمل على مؤدى الظن فلاحظ ا س د .\r\n","page_name":" 99 ","page_number":115},
  {"content":"\r\nبيان آن اين است أولا مىگوييم : چگونه ممكن است عاقلى احتمال اين را تواند داد كه هر گاه فعلى از كسى صادر شد با جهل بر اين كه آن فعل مطلوب شارع است و در واقع مطلوب شارع بوده است ، محض صدور آن فعل از آن شخص نه به قصد امتثال ، بلكه با جهل بر اين كه مطلوب است ، كفايت كند در حصول امتثال و اتيان مأمور به .\r\nسبحان است . اين سخنى است ممكن نيست كه عاقل تفوه « 1 » بر آن تواند نمود ، آخر مقتضاى « لا عمل الا بنية » و نحو آن كجا رفت .\r\nبه علاوه مىگوييم : اگر چنين چيزى كفايت مىكرد ، پس معصوم در همين حديث أمر به رجوع به جهت تدارك آن فعل چرا مىفرمودند ، فرمودند « يرجعان مكانهما فيقفان بالمشعر » و حال آن كه وقوف جهلا كه صادر شده بود و مفروض اين است اين قدر كفايت مىكند .\r\nاگر گويى كفايت مىكند در صورتى كه متمكن از تلافى آن در وقت آن فعل نباشد ، مىگوييم : با آن كه اين تفصيل بى وجه است ، بنابراين پس مىبايد در نماز تفصيل داده شود ما بين امكان تدارك در وقت و عدم آن ، در أول حكم شود به بطلان به خلاف ثانى ، و حال آن كه چنين تفصيلى در كلام اين قائل نيست .\r\nمجملا حمل حديث به معنى مذكور صحيح نيست ، بلكه مىگوييم : غايت آنچه مدلول عليه به حديث « 2 » هست آن است كه در چنين وقتى حج اين شخص محكوم به صحت است ، و اين مستلزم اين نيست كه آنچه جهلا از او صادر شده كفايت كند در حصول امتثال ، با آن كه مخالف عقل و نقل است .\r\n\r\n","description":"","footnote":"\r\n« 1 » تفوه : سخن گفتن ، بسخن آمدن ، حرف زدن ، لب بسخن گشودن .\r\n« 2 » ظاهر الخبر يقتضى تحقق الوقوف و لو بالمكث لاجل الصلاة و قنوتها ، و الامر بالرجوع فى الاول انما هو لاقتضاء ظهور كلامه عدم حصول الوقوف بالمرة - ا س د .\r\n","page_name":" 100 ","page_number":116},
  {"content":"\r\nچه شود وجه آن اين بوده باشد كه در چنين صورت آن فعل در حق چنين شخص مطلوب نبوده است ، پس حكم به صحت در صورت عدم صدور آن چيز به جهت عدم مطلوبيت آن چيز است از اين شخص به خصوصه ، نه اين كه به جهت تحقق مطلوب بوده باشد .\r\nاين از اين قبيل مىشود كه درك اختيارى عرفات را نموده است و درك مشعر مطلقا ننموده است ، نه اختيارى مشعر را ، كه عبارت از طلوع فجر تا طلوع شمس روز عيد أضحى بوده باشد ، و نه اضطرارى مشعر را ، كه عبارت از طلوع شمس بوده باشد تا زوال يوم مذكور ، حج چنين شخصى محكوم به صحت است .\r\nمخفى نماند اگر چه مضمار كلام در تنقيح مرام خارج از اعتدال شد ، لكن از اين كه مطلب بسيار مهم بود و محل مزال اقدام اعلام بود ، چاره جز تطويل كلام و اطناب مقال در تنقيح مرام نديد ، و اللَّه العاصم عن الخطأ و الزلل و الحكم و الفتوى و القول و العمل .\r\nپس از جميع مباحث مذكوره ظاهر شد وجه كلمات علماء كه فرموده‌اند :\r\nأمر نماز لازم است كه مستند بوده باشد به اجتهاد يا به تقليد از مجتهد ، و هر گاه چنين نباشد آن عمل محكوم به فساد است ، خواه أخذ نموده باشد از آباء و امهات يا از أمثال و أقران ، يا پيش خود به حدس و تخمين نموده باشد .\r\nجمله‌اى از كلمات أعاظم أصحاب كه دال بر اين مطلب بود مذكور شد ، و بسيارى از كلمات أصحاب كه مقتضى اين مطلب است انشاء اللَّه تعالى بعد از اين مذكور خواهد شد .\r\nظاهر از صاحب معالم دعوى اتفاق است بر اين مطلب ، قال في مقام الاستدلال على أنه لا بد من تخصيص أهل الذكر في الآية الشريفة به من جمع شرائط الفتوى\r\n","description":"","footnote":"","page_name":" 101 ","page_number":117},
  {"content":"\r\nما هذا لفظه : للاتفاق على عدم وجوب استفتاء غيره بل عدم جوازه « 1 » - انتهى كلامه رفع مقامه .\r\nو معلوم أن الاتفاق على عدم جواز الاستفتاء من غير المستجمع للشرائط يستلزم الاتفاق على عدم جواز العمل بقوله .\r\nو ظاهر اين است كه فرقى نيست در اين باب ما بين اين كه عمل او مطابق واقع شده باشد يا مخالف ، وجه آن به بسط تمام مشخص شد .\r\n\r\nمقام ثانى در بيان عدم جواز اتكال است بر اقوال اموات در عمل و بطلان نماز است در صورتى كه مستند بوده باشد به تقليد اموات\r\nاين معروف ما بين فقها است .\r\nقال العلامة أحله اللَّه تعالى محل الكرامة في النهاية : اختلفوا في أن من ليس من أهل الاجتهاد هل يجوز له الافتاء بمذهب غيره من المجتهدين .\r\nالى أن قال : ان حكاه عن ميت لم يجز بقوله ، اذ لا قول للميت ، لانعقاد الاجماع مع خلافه بعد موته دون حياته ، فدل على أنه لم يبق له قول ، و فائدة تصنيف الكتب مع موت مصنفها استفادة طريق الاجتهاد من تصرفهم في الحوادث و كيفية بناء بعضها على بعض ، و معرفة المجمع عليه من المختلف فيه .\r\nالى أن قال : و ان حكى عن مجتهد حي ، فان سمعه منه مشافهة جاز له العمل به ، و جاز للغير المحكي له العمل أيضا ، ثم قال : و هذا هو الاجود عندي .\r\nو قال في التهذيب : و هل لغير المجتهد الفتوى بما يحكيه عن المجتهد ؟\r\nالاقرب أنه ان حكى عن ميت لم يجز له العمل به ، اذ لا قول للميت ، و لهذا ينعقد\r\n\r\n","description":"","footnote":"\r\n« 1 » معالم الاصول ص 245 .\r\n","page_name":" 102 ","page_number":118},
  {"content":"\r\nالاجماع لو خالف حيا . و ان حكى عن حي من أهل الاجتهاد ، فان كان قد سمعه منه مشافهة جاز له العمل و لغيره أيضا ، و كذا لو سمعه من مخبر ثقة عن المجتهد ، و ان كاتبه فالاقرب جواز العمل به ان آمن الغلط و التزوير و الا فلا « 1 » .\r\nو قال في مبادى الاصول : اذا أفتى غير المجتهد بما يحكيه عن المجتهد ، فان كان يحكى عن ميت لم يجز الاخذ بقوله ، اذ لا قول للميت ، فان الاجماع لا ينعقد مع خلافه حيا و ينعقد بعد موته ، و ان كان يحكي عن حي مجتهد ، فان سمعه منه مشافهة فالاقرب جواز العمل به ، و ان وجده مكتوبا و كان موثوقا به ، فالاقرب جواز العمل به أيضا ، و الا فلا .\r\nو قال في القواعد : و لا يحل لفاقد الشرائط أو بعضها الحكم و لا الافتاء ، و لا ينفذ حكمه ، و لا يكفيه فتوى العلماء ، و لا تقليد المقدمين ، فان الميت لا قول له « 2 » .\r\nو قال في الارشاد : و لا يحل الحكم ، و لا افتاء لغير الجامع للشرائط ، و لا يكفيه فتوى العلماء ، و لا تقليد المتقدمين ، فان الميت لا يحل تقليده و ان كان مجتهدا .\r\nو قال شيخنا الشهيد في الذكرى : لا يشترط مشافهة المفتى في العمل بقوله ، بل يجوز بالرواية عنه مادام حيا ، و تقييد جواز العمل بالحكاية عن المفتي مادام كونه حيا يقتضي انتفاؤه بعد مماته ، و هو المطلوب « 3 » .\r\nو قال المحقق الثاني في تعليقاته على الشرائع : و قد صرح جمع من الاصوليين و الفقهاء باشتراط كون المجتهد حيا ليجوز العمل بفتياه ، فلا يجوز العمل بقول\r\n\r\n","description":"","footnote":"\r\n« 1 » تهذيب الاصول ص 98 مبحث چهارم .\r\n« 2 » قواعد الاحكام ج 2 / 201 .\r\n« 3 » الذكرى ص 3 .\r\n","page_name":" 103 ","page_number":119},
  {"content":"\r\nالمجتهد بعد موته ، و هو متجه .\r\nو قال شيخنا الشهيد الثاني في شرحه على اللمعة : يجوز لمقلد الفقيه الحي نقل الاحكام الى غيره و ذلك لا يعد افتاءا . أما الحكم فيمتنع مطلقا ، للاجماع على اشتراط أهلية الفتوى في الحاكم حال حضور الامام و غيبته .\r\nو قال الفاضل الخراساني في الكفاية : و لا يحل لفاقد الشرائط كلا أو بعضا الحكم و لا الافتاء ، و لا ينفذ حكمه ، و لا يكفيه فتوى العلماء ، و لا تقليد القدماء ، فان الميت لا تعويل على العمل بفتياه و ان كان مجتهدا « 1 » .\r\nو لا يخفى عليك أن العبارات المذكورة بأسرها صريحة في عدم جواز تقليد الاموات و لو كانوا من أعاظم المجتهدين ، بل الظاهر من كثير من عبارات جماعة من أعاظم الاصحاب دعوى اطباق علمائنا عليه .\r\nمنها : ما ذكره شيخنا الشهيد في الذكرى أيضا حيث قال : و هل يجوز العمل بالرواية عن الميت ؟ ظاهر العلماء المنع عنه ، محتجين بأنه لا قول له ، و لهذا ينعقد الاجماع مع خلافه ميتا ، و جوزه بعضهم « 2 » انتهى .\r\nو الظاهر أن مراده من البعض بعض العلماء العامة ، كما ستقف عليه في كلام شيخنا الشهيد الثاني و الفاضل المدقق السيد الشهير بالداماد و غيرهما .\r\nو منها : ما ذكره المحقق الثاني في شرحه على الالفية ، في شرح ثم المكلف بها الان من الرعية صنفان : مجتهد و فرضه الاخذ بالاستدلال على كل فعل من أفعالها ، و مقلد و يكفيه الاخذ عن المجتهد ، من قوله اللام في قوله « عن المجتهد » للعهد الذكري ، فكأنه قال : عن المجتهد المذكور و يكون فيه ايماء لطيف الى اعتبار كون المجتهد المأخوذ عنه حيا ، فان ذلك مذهب أصحابنا الامامية قاطبة ،\r\n\r\n","description":"","footnote":"\r\n« 1 » كفايه مرحوم سبزوارى ص 262 .\r\n« 2 » ذكرى از شهيد اول ص 3 .\r\n","page_name":" 104 ","page_number":120},
  {"content":"\r\nو قد نادوا به في مصنفاتهم الاصولية و الفقيه ، فاسمعوا من كان حيا .\r\nو منها : ما ذكره شيخنا الشهيد الثاني في المسالك حيث قال : و قد صرح الاصحاب في هذا الباب من كتبهم المختصرة و المطولة و في غيره باشتراط حياة المجتهد في جواز العمل بقوله ، و أن الميت لا يجوز العمل بقوله ، و لم يتحقق لي الان في ذلك خلاف ممن يعتد بقوله من أصحابنا ، و ان كان للعامة في ذلك خلاف مشهور .\r\nو منها : ما ذكره في المقاصد العلية قال : اللام في قوله « عن المجتهد » للعهد الذكري ، و هو المذكور قبله بيسير ، أي : عن المجتهد المتقدم الاخذ بالاستدلال .\r\nو فيه اشار لطيفة الى اشتراط حياة المجتهد المأخوذ عنه ، فان ذلك هو المعروف من مذهب الامامية ، لا نعلم فيه مخالفا منهم ، و ان كان الجمهور قد اختلفوا في ذلك .\r\nو منها : ما ذكره في منية المريد قال : في جواز تقليد المجتهد الميت مع وجود الحي و لا معه للجمهور أقوال ، أصحها عندهم جوازه مطلقا ، لان المذاهب لا تموت بموت أصحابها ، و لهذا يعتد بها بعدهم في الاجماع و الخلاف ، و لان موت الشاهد قبل الحكم لا يمنع الحكم بشهادته بخلاف فسقه .\r\nو الثاني : لا يجوز مطلقا ، لفوات أهليته بالموت ، و لهذا ينعقد الاجماع بعده و لا ينعقد في حياته على خلافه ، و هذا هو المشهور بين أصحابنا خصوصا المتأخرين منهم ، بل لا نعلم قائلا بخلافه صريحا ممن يعتد بقوله ، لكن هذا الدليل لا يتم على أصولنا من أن العبرة في الاجماع انما هو بدخول المعصوم كما لا يخفى .\r\nو الثالث : المنع منه مع وجود الحي لا مع عدمه « 1 » .\r\nو منها : ما ذكره شيخنا الشيخ حسين والد شيخنا البهائي نور اللَّه تعالى مرقدهما في شرح الالفية حيث قال : و اللام في « المجتهد » للعهد الذكري ، ففيه ايماء الى\r\n\r\n","description":"","footnote":"\r\n« 1 » منية المريد ص 167 .\r\n","page_name":" 105 ","page_number":121},
  {"content":"\r\nاشتراط كونه حيا ، كما عليه أصحابنا .\r\nو منها : ما ذكره ابن أبي الجمهور في المسالك الجامعية في شرح الالفية قال :\r\nو لا كذلك المأخوذ عن قول المفتي ، بل لا بد في جواز العمل بقوله من بقائه ، فلو مات بطل العمل بقوله و وجب الرجوع الى غيره ، اذ الميت لا قول له ، و على هذا انعقد اجماع الامامية ، و به نطقت مصنفاتهم الاصولية و الفروعية ، لا أعلم فيه مخالفا منهم .\r\nو منها : ما ذكره صاحب المعالم قال : لا نعرف خلافا في عدم اشتراط مشافهة المفتي في العمل بقوله ، بل يجوز بالرواية عنه ما دام حيا ، ثم قال : و هل يجوز العمل بالرواية عن الميت ؟ ظاهر الاصحاب الاطباق على عدمه ، و من أهل الخلاف من أجازه .\r\nو قال أيضا : ان القول بالجواز - أى بجواز تقليد الميت - قليل الجدوى على أصولنا ، لان المسألة اجتهادية و فرض العامي فيها الرجوع الى فتوى المجتهد و حينئذ فالقائل بالجواز ان كان ميتا ، فالرجوع الى فتواه دور ظاهر ، و ان كان حيا فاتباعه فيها و العمل بفتاوى الموتى في غيرها [ بعيد عن الاعتبار غالبا 
  ] مخالف لما يظهر من اتفاق علمائنا على المنع من الرجوع الى فتوى الميت مع وجود المجتهد الحي « 1 » .\r\nو منها : ما ذكره أيضا قال : لا نجاة لمكلف من أخطار التفريط في جنب اللَّه و التعدي بحدوده بدون الوصول الى رتبة الاقتدار على استنباط الاحكام التكليفية و اقتناصها من أصولها و مأخذها بالقوة القدسية ، أو بالتقليد لمن هذا شأنه مشافهة أو بتوسط عدل فصاعدا به شرط كونه حيا ، و الاستراحة في ذلك الى فتاوى الموتى كما يصنعه الاغبياء الذين يبنون تدينهم على غير أساس ، هذا بيان يدرك فساده\r\n\r\n","description":"","footnote":"\r\n« 1 » معالم الاصول ص 247 - 248 .\r\n","page_name":" 106 ","page_number":122},
  {"content":"\r\nبأدنى نظر ، و هو شيء يرى بطلانه كل من أبصر ، فان التقليد من حيث هو غير محصل لليقين .\r\nو قد دلت الادلة العقلية و النقلية على المنع من اتباعه على أي وجه اتفق و من كل جهة حصل ، بل هو مخصوص بمواضع ثبت حكمها بدليل قطعي لا ظني ، فان اعتماد الظن في ذلك دور صريح يقضي البديهة ببطلانه .\r\nو من جملة المواضع التي ثبت بالقطع ظن القادر على الاستنباط و ظن المقلد للمجتهد الحي في قول جمهور العلماء لم يخالف فيه الامن أوجب الاجتهاد عينا من علمائنا . و حينئذ فيحتاج اتباع الظن الحاصل من تحصيل الميت الى حجة و دليل قاطع ، و كيف يتصور وجوده ؟ و لا يعرف من علمائنا الماضين قائل بذلك و لا عامل به .\r\nو منها : ما ذكره الفاضل المدقق السمي الشهير بالداماد في تعليقاته على العبارة السالفة في الذكرى حيث قال : قوله « و جوزه بعضهم » يعني بعضا من العلماء العامة على ما في كتب الاصول ، فانا لا نعرف الى الان مخالفا في ذلك من أصحابنا رضوان اللَّه عليهم .\r\nو قال الفاضل المدقق الاستاد « 1 » قدس اللَّه تعالى روحه الزكي و حشره مع أحبائه من النبي صلَّى اللَّه عليه و آله و الوصي ما هذا لفظه : و أيضا المستند ليس نفس الظن من حيث هو ظن ، بل الادلة التي مرت و هي موجودة في حال الحياة دون الموت ، و منها الاجماع و هنا نقلوا الاجماع على عدم الجواز ، بل ربما جعل من المعلوم مذهب من الشيعة ، انتهى كلامه رفع اللَّه مقامه .\r\nو مراده نور اللَّه تعالى مرقده أنه جعل عدم جواز العمل بقول الميت من الامور\r\n\r\n","description":"","footnote":"\r\n« 1 » هو العلامة النحير المحقق المدقق السيد على الطباطبائى صاحب كتاب رياض المسائل .\r\n","page_name":" 107 ","page_number":123},
  {"content":"\r\nالمعلومة و الثابتة في مذهب الشيعة .\r\nو قال سيد الفضلاء و المحققين و سند العلماء و المدققين استادنا « 1 » بل استاد البرية في عصره حشره اللَّه تعالى مع أجداده في درجاتهم في المصابيح : ان القول بالجواز لبعض العامة بناءا على أصلهم الفاسد ، و أما الاصحاب فمذهبهم المنع ، كما نص عليه غير واحد .\r\nو حكى المحقق الثاني في تعليقاته على كتاب الامر بالمعروف من الشرائع عن فخر المحققين أنه حكى عن والده العلامة جواز تقليد الميت فيما اذا خلى العصر عن المجتهد . و استبعده حيث قال بعد حكايته قلت : هذا بعيد جدا ، لانه رحمه اللَّه صرح في كتبه الاصولية و الفقهية بأن الميت لا قول له ، و اذا كان بحسب الواقع لا قول له لم يتفاوت في عدم جواز الرجوع حال الضرورة و الاختيار .\r\nقال : و لعله رحمه اللَّه أراد الاستعانة بقول المتقدمين في معرفة صور المسائل و الاحكام مع انتفاء المرجع ليأتي بالعبادة على وجه الضرورة ، لا أنه أراد تقليدهم حينئذ .\r\nمخفى نماند عبارات مذكوره از أعاظم و أكابر علماء مسطوره صريح است در عدم جواز تقليد أموات ، و اين كه أحدى از علماء شيعه قدس اللَّه تعالى أرواحهم و حشرهم مع أئمتهم في أعلى غرفات الجنان تجويز اين مطلب را نفرموده‌اند .\r\nبنابراين تشكيكى نيست در ضعف آنچه مرحوم مغفور السيد السند سيد نعمت اللَّه اختيار بلكه احداث نموده‌اند .\r\nاگر چه انصاف اين است كه عبارات مذكوره كه صريح است در اين كه احدى از علماى شيعه قائل به اين مطلب نشده ، بلكه قول به جواز از بعض علماء عامه\r\n\r\n","description":"","footnote":"\r\n« 1 » هو العلامة الفقيه قطب العارفين و الواصلين السيد محمد مهدى بحر العلوم قدس سره .\r\n","page_name":" 108 ","page_number":124},
  {"content":"\r\nكفايت مىكند در توهين و تضعيف اين قول ، و حاجت به استدلال در اظهار فساد اين نيست ، لكن من باب الاهتمام و اتقان مطلب تنبيه بر بعض مطالب در اين مقام نمودن بجا است .\r\nپس مىگوييم : بر أهل انصاف و بصيرت و معتزل از طريقه جور و اعتساف و لجاجت ظاهر و هويدا است كه با اذعان علما بر اين مطلب ، تأمل نمودن در اين مطلب تا ميل بر خلاف آن نمودن ، منشأ آن قلت تأمل در مسأله و أطراف آن است .\r\nتوضيح مرام مقتضى اين است كه گفته شود : در سابق بيان شد كه نظير ما نحن فيه نظير معجونى است كه سلطانى ترتيب داده باشد ، بعد از آن أمر فرموده باشد به عباد خود كه اتيان به آن معجون نمايند ، معلوم است كه عقل قاضى بر اين است كه بر عباد لازم است در صدد تحصيل علم به آن معجون بر آمده باشند ، و در صورت عدم تمكن تعلم از سلطان از اشخاصى كه امين سلطان بوده باشند تعلم نمايند چنانچه سابقا مفصلا بيان شد .\r\nو مقصود در اين مقام اين است كه بيان ماهيت صلاة و امور معتبره در آن كه به منزله معجون مذكوره است ، و همچنين ساير تكاليف الهيه جلت عظمته در عصر غيبت امام زمان عجل اللَّه تعالى فرجه ، منحصر است در فقهاء عظام هم امناء اللَّه تعالى في الحلال و الحرام .\r\nو سابق بيان شد كه جواز اعتماد در اين مطلب مهم بر فقهاء قدس اللَّه تعالى أرواحهم از جمله امورى است كه محل تشكيك نيست ، نظر به اين كه طريقه استعلام و استنباط فقهاء غالب امور معتبره در نماز را منحصر است در أدله ظنيه .\r\nو اختلاف افكار و انظار و تفاوت سلق و استعداد و اذهان امرى است ظاهر و هويدا ، لهذا اختلاف شده و مىشود ما بين فقهاء تا ظهور فخر زمين و آسمان جناب حضرت صاحب العصر و الزمان عمر اللَّه تعالى بلاده بظهوره و نور عيوننا\r\n","description":"","footnote":"","page_name":" 109 ","page_number":125},
  {"content":"\r\nبتراب نعاله .\r\nو اجماع علما منعقد بلكه از امور قطعيه است كه مكلفين در امور دين هر گاه اعتماد كنند به احياى از مجتهدين بىعيب بلكه ماجور و مثاب مىباشند كلامى كه هست در اعتماد نمودن به اموات از مجتهدين است .\r\nمقصود اين است كه به اعانت حضرت إله جل جلاله به وضع خوشى به سهولت بيان شود كه اعتماد به اموات در اين باب نمىتوان نمود .\r\nمىگوييم : تشكيكى در آن نيست كه حجت خداوند عالم جل جلاله در زمان غيبت امام عليه آلاف التحية و السلام بر قاطبه مكلفين كه متمكن از استنباط احكام الهيه از مدارك معلومه آن نيستند ، فقهاء عظام كه امناء حضرت رب العالمين و ورثه علوم أنبياء و مرسلين و حفظه طريق أئمه طاهرين عليه آلاف التحية و السلام مىباشند .\r\nو اين مطلب به عقل و نقل ثابت است ، چنانچه در سابق مفصلا بيان شد ، و جمله‌اى از اخبار وارده در اين باب به علاوه آنچه در سابق ذكر شد بيان خواهد شد .\r\nبنابر اين مىگوييم : مفروض اين است كه اين امناء خالق آسمان و زمين و نواب به استحقاق أئمه طاهرين عليهم السّلام اخبار فرموده‌اند كه در امور متعلقه به نماز مثلا اعتماد به قول اموات از فقها نمىتوان نمود .\r\nبنابراين مىگوييم : تو كه در مسائل نماز خود اعتماد مىكنى به كتاب قواعد يا ارشاد يا لمعه يا الفيه يا شرح الفيه يا مسالك ، و هكذا هر گاه مستغرق بحار رحمه اللَّه مرحوم علامه از تو سؤال كند كه اى بنده خلاق آسمان و زمين مرا امين خداوند عالم مىدانستى در احكام الهيه يا نه ؟ مشخص است در جواب خواهى گفت بلى .\r\n","description":"","footnote":"","page_name":" 110 ","page_number":126},
  {"content":"\r\nبعد از آن هر گاه بگويد مرا امين خداوند عالم دانستى ، لهذا بناى تكليف خود را به مقتضاى قول من قرار دادى ، كه در همان كتاب كه بناى عمل خود را بر آن گذاشتى تصريح كردم به كلامى كه صريح بود كه بعد از ممات اعتماد به قول من نمىتوان نمود . پس چگونه اعتماد به آن كردى در مقام امتثال خلاق جهان آفرين ، در آن وقت ، چه جواب خواهى گفت .\r\nو همچنين است حال هر گاه در امور صلاة متابعت هر يك از شهيدين سعيدين قدس اللَّه تعالى أرواحهم نمايى . و كلام مرحوم علامه در قواعد و غيره ، و همچنين كلام شهيدين سعيدين و غيرهم كه صريح در اين باب است در سابق بيان شد .\r\nپس هر گاه در چنين صورت از عهده جواب قدس آشيان مرحوم علامه و مثل ايشان نتوانى برآمد چگونه از عهده جواب خلاق آسمان و زمين خواهى برآمد .\r\nپس هر گاه فرض شود در مقام مؤاخذه و سؤال چنين سؤالى از خلاق عالم جل شأنه القا شود : اى بنده من فلان عالم كه به تو چنين مطلبى اخبار نمود اگر معتقد اين بودى كه امينى از امناى من بوده ، پس چرا متابعت او نكردى در اين كه اخبار نمود به تو كه در تكاليف الهيه جلت عظمته بعد از موت او اعتماد به قول او نمىتوان نمود ، و اگر معتقد اين نبودى كه امينى از امناى من است ، پس چگونه اعتماد به قول او نمودى در مقام اتيان به مطلوب من ، ببين چه جواب خواهى گفت .\r\nحال خود را ملاحظه كن نسبت به معجون مرتب از سلطان ، تامل كن ببين هر گاه جماعتى كه سابق بر اين از امناى سلطان بودند در بيان اجزاء آن معجون و شرايط آن هر يك شرحى قلمى نموده باشند ، عمل به مقتضاى قول هر يك در حال حيات او بى اشكال باشد ، نظر به اين كه هر يك امينى از امناء آن سلطان\r\n","description":"","footnote":"","page_name":" 111 ","page_number":127},
  {"content":"\r\nبوده‌اند .\r\nو هر گاه هر يك در حال حيات خود چنين اخبار نموده باشند كه بعد از فوت من در اتيان به معجون مطلوب سلطان اكتفا به قول من نمىتوان نمود . تأمل كن به بين هيچ عاقلى بعد از اطلاع بر اين مرحله هرگز اكتفا خواهد نمود در اتيان به آن معجون به گفته آن امنايى كه بوده‌اند .\r\nو همچنين هر گاه فرض شود از آن امناء سابق چيزى در اين باب در دست نباشد ، لكن امناء سلطان كه موجود هستند در اين عصر ، و مشخص اين شخص باشد كه امناء سلطان هستند ، هر گاه چنين چيزى از همه آنها بلكه از يك نفر از آنها استماع نموده باشى هرگز اكتفا نخواهى نمود در مقام اتيان به مطلوب سلطان به قول اين شخص .\r\nو هر گاه فرض شود كسى اكتفا نمود به قول يكى از امناء سابقه در اتيان به مطلوب سلطان ، هر گاه آن سلطان در مقام سؤال بگويد : كه اى فلان شخص تو كه از امينى از امناء من شنيدى كه در اتيان به مطلوب من اكتفا به قول آن شخص ميت نمىتوان نمود ، پس چگونه اكتفا به آن نمودى ، به بين اگر جواب در آن وقت توانى گفت در اين جا نيز مىتوانى گفت ، بلكه بىاشكال چنين كسى در چنين حالت مستحق لوم و عتاب و مذمت و عقاب است .\r\nهمين قدر در اين مقام كفايت مىكند در حق أهل انصاف و معتزل از مسلك جور و اعتساف ، حاجت به بيان علاوه بر اين قدر نيست ، به علاوه در حكم به عدم جواز اعتماد به قول اموات حاجت به استدلال نيست .\r\nچه مشخص است حكم به جواز اكتفاء به آن محتاج به دليل و برهان است چه كلام راجع به اين است قول فلان ميت حجت است بر مكلفين ، مشخص است حكم به حجيت آن محتاج به برهان است ، و عدم ظهور حجت و مستند در اعتماد\r\n","description":"","footnote":"","page_name":" 112 ","page_number":128},
  {"content":"\r\nكفايت مىكند در حكم به عدم جواز اعتماد .\r\nپس از جميع آنچه مذكور شد مشخص مىشود آنچه را كه مرحوم مغفور السيد السند السيد نعمة اللَّه اختيار نموده است از قول به جواز تقليد أموات قولى است بين الضعف ظاهر البطلان .\r\nكفايت مىكند در فساد و بطلان آن عدم ظهور چنين قولى در ميان علماء شيعه ، بلكه مفصلا دانسته شد كه أعاظم علماء شيعه تصريح فرموده‌اند كه چنين قولى در ميان علماء شيعه نبوده ، و قائل به آن منحصر است در علماء عامه ، همين قدر كفايت مىكند در توهين قول مذكور و تضعيف آن ، و اللَّه الموفق للاصابة الى الحق و الصواب ، و الاجتناب عن الخطأ و الزلل و سوء المآب .\r\nبه علاوه آن همه مىگوييم : كه دلالت مىكند بر بطلان اين قول و تعين تقليد مجتهد حى حديث صحيحى كه شيخ صدوق در كتاب علل الشرايع روايت نموده از حسن بن محبوب عن يعقوب السراج قال : قلت لابي عبد اللَّه عليه السّلام :\r\nتبقى الارض بلا عالم حي ظاهر يفزع اليه الناس في حلالهم و حرامهم ؟ فقال :\r\nاذا لا يعبد اللَّه يا أبا يوسف « 1 » .\r\nوجه دلالت آن است كه مدلول عليه به حديث مذكور آن است كه موقوف عليه تحقق عبادت معبود آن است كه رجوع شود در مسائل از عبادات به شخص عالم به حلال و حرام كه زنده باشد ، پس در صورت عدم وجود شخص عالم زنده عبادت متحقق نخواهد بود ، و هو المطلوب .\r\nمجملا تشكيكى در ضعف قول مذكور نيست ، كلامى كه در اين مقام هست اين است كه آيا منع مختص است به تقليد ابتدايى ؟ بنابراين هر گاه در حالت حيات مجتهدى كسى كه عمل به قول آن مجتهد نموده بعدا فوت شد ، بنابراين\r\n\r\n","description":"","footnote":"\r\n« 1 » علل الشرايع شيخ صدوق ص 295 ح 3 .\r\n","page_name":" 113 ","page_number":129},
  {"content":"\r\nباقى بر تقليد خود مىتواند ماند يا خير منع مختص به تقليد ابتدايى نيست ، بلكه عام است شامل ابتدايى و استدامتى نيز هست . پس عمل به مقتضاى قول ميت جايز نيست ، اگر چه در حال حياة تقليد آن نموده باشد ، پس در اين صورت عدول از قول آن مجتهد لازم و متعين است .\r\nمىگوييم : آنچه ظاهر مىشود از كلمات أصحاب ثاني است ، ملاحظه و تأمل كن در عبارات مذكوره ، نظر به آنكه در بسيارى از آنها حكم به عدم جواز تقليد ميت معلل به اين شده است « ان الميت لا قول له » .\r\nمقتضاى اين استدلال آن است كه بعد از موت مجتهد بقاء بر تقليد آن جايز نيست ، نظر به اين كه مىگوييم : اين شخص كه درك حيات مجتهد نمود و عمل خود را به مقتضاى قول او قرار داد ، و مدتى هم فرض مىكنيم به اين نحو عمل نمود ، بعد روح سعيد اين مجتهد ميل به عالم سرور نمود .\r\nمىگوييم : بنابر بقاء اين شخص در اين وقت يا مجتهد است يا مقلد ، مشخص است انتفاء اجتهاد پس مقلد خواهد بود ، مىگوييم : عمل اين شخص در اين حالت بنا بر قول حي است يا بنابر قول ميت . أول مفروض الانتفاء است ، پس متعين است ثاني ، پس صادق است در حق اين شخص كه عمل آن در اين وقت به مقتضاى قول ميت است ، و حال آن كه مقتضاى كلمات جماعت از أجله علما قدس اللَّه تعالى أرواحهم « ان الميت لا قول له » آن است كه اعتمادى به قول ميت در حق هيچ مقلدى ثابت و جايز نيست .\r\nو أوضح از اين در افاده اين مطلب كلام شيخ سعيد شهيد ثاني است در مسالك كه فرموده : و قد صرح الاصحاب باشتراط حياة المجتهد في جواز العمل بقوله و أن الميت لا يجوز العمل بقوله - تا آخر عبارت آن مرحوم كه سابق بيان شد ، وجه دلالت أوضحيت اين ظاهر است .\r\n","description":"","footnote":"","page_name":" 114 ","page_number":130},
  {"content":"\r\nو أوضح از همه كلام محقق ثاني است قال : ان المجتهد اذا مات سقط بموته اعتبار قوله شرعا بحيث لا يعتد به ، و ما هذا شأنه لا يجوز الاستناد اليه شرعا - الى آخر ما ذكر . و دلالت اين كلام بر عدم جواز تقليد ميت اگر چه به طريق بقاء بر تقليد بوده باشد ظاهر است .\r\nو همچنين آن بزرگوار فرموده : حتى عرض للفقيه فسق العياذ باللَّه أو جنون أو طعن في السن كثيرا بحيث اختل فهمه ، امتنع تقليده لوجود المانع و لو كان قد قلده مقلده ، فعلى ذلك بطل حكم تقليده ، لان العمل بقوله في مستقبل الزمان يقتضي الاستناد اليه حينئذ ، و قد خرج عن الاهلية لذلك ، فكان تقليده باطلا بالنسبة الى مستقبل الزمان انتهى كلامه .\r\nو دلالت اين كلام نيز بر عدم جواز تقليد ميت به عنوان اطلاق اگر چه به طريق استدامه بوده باشد ظاهر است .\r\nو اين قول مفتى به أعاظم از مشايخ عظامى است كه به شرف استفاده خدمت ايشان مشرف شديم .\r\nمنهم : المولى الاعظم الاجل الاكرم و الاستاد الاكمل الافخم المحي للشريعة المحمدية غب ما كاد ينطمس مولانا آقا محمد باقر « 1 » .\r\nو منهم : سيدنا الاجل الاكمل قدوة أرباب التحقيق و اسوة أهالى التدقيق الذي يعجز العبارة عن تحديد وصفه و يقصر القراطيس الطويلة عن تحمل مدحه سيد المحققين سيدنا السيد محمد مهدي « 2 » .\r\nو منهم : المحي بطريقه المجتهدين و المقوم للقواعد الممهدة لاستنباط أحكام\r\n\r\n","description":"","footnote":"\r\n« 1 » معروف به وحيد بهبهانى قدس سره ، متولد سنه 1118 و متوفاى سنه 1205 .\r\n« 2 » معروف به سيد بحر العلوم قدس سره ، متولد سنه 1155 و متوفاى سنه 1212 .\r\n","page_name":" 115 ","page_number":131},
  {"content":"\r\nالدين المبين مولانا العلي العالي سيدنا الامير السيد علي « 1 » أعلى اللَّه تعالى مقامهم و حشرهم مع أجدادهم في درجاتهم .\r\nو يدل عليه الصحيح المروي في العلل عن الحسن بن محبوب عن يعقوب السراج قال : قلت لابي عبد اللَّه عليه السّلام : تبقى الارض بلا عالم حي ظاهر يفزع اليه الناس في حلالهم و حرامهم ؟ فقال : اذا لا يعبد اللَّه يا أبا يوسف « 2 » .\r\nوجه دلالت حديث بر مدعى آن است كه مقتضى حديث آن است كه موقوف عليه تحقق عبادت معبود در هر زمانى رجوع به عالم زنده است ، پس در صورتى كه رجوع به عالم حى نباشد در هر زمان عبادت متحقق نخواهد بود ، و اين أعم است از اين كه أخذ مسائل نموده باشد از عالمى در حال حيات يا نه .\r\nمجملا آنچه ظاهر مىشود از كلمات أكثر أصحاب آن است كه تقليد ميت جايز نيست خواه ابتدايى بوده باشد يا استدامتى ، بلكه قول به اختصاص منع به تقليد ابتدايى و جواز استدامتى قائلى به آن ظاهر نيست .\r\nبلى مرحوم مغفور سيد الشارحين السيد صدر الدين در شرح وافية الاصول حكايت فرموده‌اند از بعضى از متأخرين ميل به اين قول را ، بعد از آن اختيار اين قول نموده .\r\nقال : و مال بعض المتأخرين الى عدم بطلان التقليد بموت المجتهد الذي قلده في حياته ، و عدم جواز تقليد الميت ابتداءا بعد موته ، و هو قريب انتهى كلامه رفع مقامه .\r\nو مستند اين قول دو چيز است : أول استصحاب ، دوم لزوم عسر و حرج .\r\nو هيچ يك تمام نيست .\r\n\r\n","description":"","footnote":"\r\n« 1 » معروف به صاحب رياض قدس سره ، متوفاى سنه 1231 .\r\n« 2 » علل الشرايع شيخ صدوق ص 195 ح 3 .\r\n","page_name":" 116 ","page_number":132},
  {"content":"\r\nاما استصحاب پس به جهت آن كه استصحاب در جايى صحيح است كه حكمى ثابت باشد در وقتى لا به شرط و در وقت ديگر مشكوك الثبوت بوده باشد به اعتبار باعثى ، آن وقت گفته مىشود : ثبوت در زمان اول كفايت مىكند در حكم به ثبوت آن در زمانى كه مشكوك الثبوت بوده باشد و در ما نحن فيه چنين نيست ، بلكه جواز تقليد ثابت است به شرط حيات مجتهد ، پس در صورت ممات منتفى است ، نظر به اين كه انتفاء شرط مستلزم انتفاء مشروط است .\r\nاما آن كه جواز تقليد ثابت است به شرط حيات مجتهد ، پس به جهت آن كه عمومات داله بر عدم جواز عمل به مظنه از كتاب و سنت مقتضى عدم جواز است ، و مطلقا خارج شد ظن مجتهد مادامى كه مخلع است به خلعت وجود ، به اجماع و غير آنچه كه در سابق بيان شد ، و باقى ماند ما عداى آن از جمله عمل به مقتضاى ظن مجتهد بعد از ممات آن مطلقا ، اگر چه در حال حيات تقليد آن نموده باشد .\r\nپس جواز عمل به قول مجتهد مشروط به حيات مجتهد است ، و اين مدلول عليه به كلام أصحاب است چنانچه بيان شد .\r\nكفايت مىكند در اين باب كلام مذكور از مسالك فرموده : و قد صرح الاصحاب باشتراط حياة المجتهد في جواز العمل بقوله .\r\nو بر فرض اغماض عين از اين مرحله مىگوييم : شرط استصحاب بقاء موضوع است ، و اين در اين مقام منتفى است ، نظر به اين كه ثابت در حق مكلف در حال حيات مجتهد وجوب عمل به قول او است ، و اين بعد الممات ثابت نيست ، نظر به امكان ادعاء قطع به جواز عدول به قول مجتهد حي ، و كلام در جواز بقاء به نحو سابق و عدم آن است .\r\nاز اين راه است كه مرحوم سيد سند السيد صدر الدين تعبير به عدم بطلان\r\n","description":"","footnote":"","page_name":" 117 ","page_number":133},
  {"content":"\r\nتقليد فرموده‌اند في قوله : و مال بعض المتأخرين الى عدم بطلان التقليد بموت المجتهد الذي قلده في حياته الى آخر عبارة السالفه .\r\nپس شرط استصحاب كه بقاء موضوع بوده باشد موجود نيست ، پس تمسك به استصحاب در اين مقام صحيح نخواهد بود .\r\nاگر كسى بگويد مسلم نداريم ثابت در حال حيات مجتهد وجود عمل به قول اين مجتهد بوده باشد ، بلكه واجب عمل به قول يكى از مجتهدين است ، و اما نسبت به اين مجتهد معين فلا .\r\nجواب مىگوييم : مفروض در محل كلام بعد از عمل است نه قبل از عمل مشخص است ثابت بعد از عمل وجوب عمل است به قول همين مجتهد معين در صورتى كه أعلم و أوثق از آن نبوده باشد ، چنانچه مفروض است ظاهر اين است در جواز عدول بعد از فوت او به قول مجتهد مساوى تشكيكى نبوده باشد .\r\nكلامى كه هست در لزوم عدول و عدم لزوم است ، و نظر به اين كه اصل جواز جنس است نسبت به أحكام أربعه ، كه عبارت از وجوب و ندب و اباحه بمعنى أخص و كراهت بوده باشد ، و ظاهر اين است تحصيل جنس به تحصيل فصل بوده باشد ، بنابر اين زوال وجوب مستلزم است زوال جوازى را كه متحصل به تحصيل او بوده است پس در چنين صورت جوازى ثابت نخواهد بود .\r\nو اما تمسك به عسر و حرج ، پس آن نيز تمام نيست ، نظر به اين كه مفروض اين است كه تعليم مسائل لازم است و در آن عسر و حرجى نيست ، و اين شخص مفروض اين است كه اخذ مسائل لازمه خود را نموده از آن مجتهد ، معلوم است عرض مسائل معلومه خود را به كتاب مجتهد ديگر تا مشخص شود وفاق و خلاف تعسرى در آن نيست كه نتوان متحمل شد ، پس بقا بر تقليد جايز نيست بلكه عدول متعين است .\r\n","description":"","footnote":"","page_name":" 118 ","page_number":134},
  {"content":"\r\nمجملا از جميع آنچه مذكور شد متحقق مىشود كه بر قاطبه مكلفين لازم است در زمان غيبت امام عليه السّلام أخذ مسائل و أحكام دين خود را از مجتهدين أخذ نموده باشد .\r\nلكن لازم نيست از خود مجتهد بى واسطه أخذ نمايد ، بلكه اين ممكن نيست بلكه از واسطه عادل نيز أخذ مىتوان نمود . مشخص است كه أخذ جميع مسائل بلا واسطه از مجتهد نسبت به قاطبه أشخاص ممكن نخواهد بود .\r\nچنانچه در عصر أئمه عليهم السّلام نيز چنين بود كل شيعيان را ممكن نبود كه أخذ مسائل نموده باشند از امام عليه السّلام ، عرض مىكردند در اين باب اذن از حضرت صادر مىشد كه رجوع نمايد به فلان شخص ، مثل أبي بصير الاسدى ، چنانچه شعيب عقرقوفى عرض كرد خدمت جناب امام جعفر صادق عليه السّلام بسيار مىشود كه محتاج مىشوم در مسائل از كه سؤال كنم ؟ فرمودند : سؤال كن از أبا بصير الاسدى « 1 » .\r\nو همچنين محمد بن مسلم چنانچه روايت شده از عبد اللَّه بن أبى يعفور كه گفته : من عرض كردم خدمت جناب حضرت امام جعفر صادق عليه السّلام ممكن نمى شود در هر ساعت مشرف شدن خدمت شما و مىآيند از من سؤال مىكنند و گاه است جواب آنچه را كه سؤال مىكنند نمىدانم ، جواب فرمودند : در چنين حالت سؤال كن از محمد بن مسلم به درستى كه محمد بن مسلم مسائل بسيارى از والد بزرگوارم أخذ كرده است « 2 » .\r\nو همچنين زكريا بن آدم چنانچه روايت شده از علي بن مسيب كه گفته :\r\nمن عرض كردم خدمت جناب امام رضا عليه السّلام كه منزل من دور است در هر زمان\r\n\r\n","description":"","footnote":"\r\n« 1 » اختيار معرفة الرجال شيخ طوسى ج 1 / 400 حديث 291 .\r\n« 2 » اختيار معرفة الرجال ج 1 / 383 ح 273 .\r\n","page_name":" 119 ","page_number":135},
  {"content":"\r\nممكن من نمىشود مشرف شدن خدمت شما ، مسائل دين خود را از كه أخذ كنم ؟ فرمودند : أخذ كن از زكريا بن آدم كه او امين مىباشد در امور دين و دنيا « 1 » .\r\nو همچنين يونس بن عبد الرحمن چنانچه عبد العزيز بن المهتدى گفته : كه عرض كردم خدمت جناب امام رضا عليه السّلام ممكن نمىشود كه هر ساعت خدمت شما مشرف شوم ، مسائل دين خود را از كه أخذ كنم ؟ فرمودند : أخذ كن از يونس بن عبد الرحمن « 2 » .\r\nمجملا لازم نيست أخذ مسائل از مجتهد بدون واسطه مواجهة ، بلكه به كتابت يا به واسطه بلكه به وسائط متعدده نيز اكتفا مىتوان نمود .\r\nاما كتابت مثل اين كه كسى در يك ماه مسافت مسائلى متعدده در طومارى ثبت مىنمايد و مىفرستد خدمت مجتهد ، مجتهد جواب مىنويسد ، اعتماد به اين مىتوان نمود در صورتى كه مشخص باشد كه جواب از مجتهد بوده باشد .\r\nو اما به واسطه يا وسائط پس آن نيز چنين است لكن در صورتى كه سائل معتقد عدالت همه بوده باشد ، لكن با امكان سؤال از مجتهد بدون مشقت و عسر اكتفا به واسطه نمودن مشكل است ، و در صورت عدم امكان اولى اين است تعيين آن شخص واسطه از مجتهد شده باشد .\r\nپس جزم در دين مقتضى اين است كه با امكان أخذ از مجتهد نمايد مشافهة ، يا از كتاب او به خط مجتهد ، يا به خط غير در صورتى كه ايمن از غلط بوده باشد ، لكن در صورتى كه قابليت فهم آن را داشته باشد ، بعد از آن به واسطه كه تعيين از مجتهد شده باشد ، بعد از آن به واسطه عادل ، و با تعدد ترجيح دهد أوثق را از غير أوثق ،\r\n\r\n","description":"","footnote":"\r\n« 1 » اختيار معرفة الرجال ج 2 / 858 ح 1112 .\r\n« 2 » اختيار معرفة الرجال ج 2 / 779 ح 910 .\r\n","page_name":" 120 ","page_number":136},
  {"content":"\r\nبا امكان سؤال از متعدد به سهولت اكتفا به واحد ننمايد ، اينها در صورت عدالت واسطه است ، و اعتماد به غير عادل نمىتوان نمود ، مگر در صورتى كه مقرون به قرائن قطعيه بوده باشد .\r\nبعد از آنكه نظم كلام به اين مقام رسيد ، مناسب آن است بحث شود از طريق ثبوت اجتهاد و عدالت ، پس مىگوييم در اين مقام دو مبحث اسدد :\r\n\r\nمبحث أول در طريق ثبوت اجتهاد است\r\nيعنى طريق معرفت مكلفين كه فلان شخص مجتهد است ، مىگوييم : طريق آن اختبار است و اخبار .\r\nاما اختبار يعنى امتحان و استعلام كردن ، پس اين مختص أهل علم و كمال است از مطلعين به علوم شرعيه ، خواه فايز به رتبه اجتهاد بوده باشد يا نه . پس كسى كه عالم به طريقه فقهاء و عارف به سيرت مجتهدين بوده باشد ، بعد از آنكه ملاحظه تاليفات و مقالات اين شخص را نمود به نظر دقيق ، مشخص او مىشود كه اين شخص متصف به صفت اجتهاد هست يا نيست .\r\nكلامى كه در اين مقام هست اين است كه آيا مظنه به تحقق ملكه اجتهاد كفايت در حكم به اجتهاد اين شخص مىكند يا خير ، بلكه لابد است از علم به تحقق آن ، و الا حكم به اين كه فلان شخص مجتهد است نمىتوان نمود .\r\nاكتفا به مظنه خالى از اشكال نيست ، بلكه ظاهر عدم اكتفا است ، پس معتبر علم به تحقق آن است ، چنانچه قاعده اشتقاق و لغت مقتضى آن است .\r\nو اما اخبار پس هر گاه اخبار به اجتهاد شخصى صادر شود از دو نفر عادل فصاعدا ، اكتفا به آن مىتوان نمود ، در صورتى كه آن دو نفر از اهل معرفت\r\n","description":"","footnote":"","page_name":" 121 ","page_number":137},
  {"content":"\r\nبه اجتهاد بوده باشند ، اگر چه غير مجتهد بوده باشند ، همين كه اخبار به اجتهاد شخص از دو نفر عالم بمعنى اجتهاد صادر شود اعتماد به اجتهاد آن شخص مىتوان نمود .\r\nبلكه ظاهر اين است كه اعتماد به اخبار عادل واحد « 1 » نيز مىتوان نمود ، در صورتى كه آن شخص مخبر از اهل خبره و بصيرت به اجتهاد بوده باشد ، لكن اين اعتماد در صورتى مىتوان نمود كه آن شخص مخبر خواه واحد بوده باشد يا متعدد ، مخبر عن علم و يقين بوده باشد .\r\nپس هر گاه مخبر واحد اخبار به مظنه نمايد ، مثل اين كه بگويد مظنون من اين است كه فلان شخص مجتهد است اكتفا به آن نمىتوان نمود . و همچنين است حال هر گاه مخبر متعدد بوده باشد ، لكن در صورتى كه هر دو اخبار به مظنه « 2 » نمايند .\r\nو اما هر گاه أحدهما اخبار به مظنه نمايد و ديگرى اخبار به جزم نمايد ، ظاهر اين است كه اعتماد مىتوان نمود ، لكن كلام در اين است آنچه مذكور شد كه اعتماد به اخبارى كه مستند به مظنه بوده باشد نمىتوان نمود ، اين در صورتى است كه ظن آن شخص مخبر مستند به سبب شرعى نباشد .\r\nيا خير بلكه عام است ، پس هر گاه مخبر واحد يا متعدد اخبار نمايند به اجتهاد شخصى به مظنه و ظن هر دو يا يكى مستند بوده باشد به قول عدل واحد يا عدلين كه اخبار عن علم نموده باشد به آن اعتماد نمىتوان نمود .\r\n\r\n","description":"","footnote":"\r\n« 1 » در جواز اعتماد به عدل واحد تامل است - ا س د .\r\n« 2 » ظاهر جواز اعتماد به عدلين در صورتى كه ظن اين دو نفر مستند به سببى از اسباب شرعيه بوده باشد ، مثل شهادة عدلين ، اما اين در صورتى است كه اخبار عن قطع شرعى شود - ا س د .\r\n","page_name":" 122 ","page_number":138},
  {"content":"\r\nظاهر ثاني است ، پس در اين صورت اجتهاد در حق مخبر ثابت خواهد بود نه در حق مخبر اليه .\r\nمخفى نماند از آنچه مذكور شد مشخص مىشود كه گاه است مخبر و مخبر اليه هر دو اعتماد به اجتهاد آن شخص مىتوانند نمود ، و گاه است نه مخبر و نه مخبر اليه هيچ يك اعتماد نمىتوانند نمود ، و گاه است مخبر اعتماد مىتواند نمود لكن مخبر اليه اعتماد نمىتواند نمود .\r\nاول : در صورتى است كه مخبر خواه واحد بوده باشد يا متعدد و اخبار به علم و جزم نمايد .\r\nدوم : در صورتى است كه مخبر اخبار به مظنه نمايد و ظن او مستند به سبب شرعى باشد ، مثل اين كه از اخبار مظنون كسى شد كه ملكه اجتهاد در فلان شخص ثابت است ، و اعتماد به اين مظنه نمود در اخبار به اجتهاد آن شخص در اين صورت هيچ يك از مخبر و مخبر اليه اعتماد به اجتهاد آن شخص نمىتوانند نمود .\r\nسوم : وقتى است كه مخبر مخبر به مظنه بوده باشد كه مستند به سبب شرعى بوده باشد ، مثل اين كه عدل واحد يا عدلين اخبار به اجتهاد شخصى نموده‌اند و خبر هر دو يا يكى ماخوذ شده از اخبار عدل واحد ، يا عدلين كه اخبار به علم نموده باشند ، در اين صورت مخبر اعتماد و به اجتهاد آن شخص مىتواند نمود ، لكن مخبر اليه ظاهر اين است كه اعتماد نمىتواند نمود .\r\nاينها در صورتى بود كه مخبر واحد يا متعدد از اهل خبره و وقوف به حقيقت اجتهاد بوده باشد . و اما هر گاه چنين نبوده باشد ، مثل اين كه دو نفر عادل مسلم العدالة ، يا يك نفر عادل اخبار نمود كه فلان شخص مجتهد است ، لكن مىدانيم اين شخص شخصى است عارف به حقيقت اجتهاد نيست .\r\n","description":"","footnote":"","page_name":" 123 ","page_number":139},
  {"content":"\r\nدر اين صورت ممكن است تفصيل داده شود در مساله به اين نحو كه اگر قول اين دو نفر عادل يا يك نفر مفيد مظنه شد در اتصاف آن شخص به ملكه اجتهاد ، در اين صورت اعتماد توان نمود در اجتهاد آن شخص . و اما هر گاه قول دو عادل يا يكى مفيد مظنه نشد ، پس ظاهر اين است كه اكتفا به آن خبر نتوان نمود .\r\nپس از آنچه مذكور شد مشخص شد كه هر گاه مخبر عدل واحد عارف به حقيقت اجتهاد اخبار به اجتهاد شخصى نمايد به خبر جزم ، اعتماد به آن مىتوان نمود ، آيا اين در صورتى است كه مخبر غير مجتهد بوده باشد يا آنكه عام است ؟\r\nبه اين معنى هر گاه مخبر از اجتهاد شخصى منحصر در خود مجتهد بوده باشد آيا در حكم به اجتهاد او اعتماد به قول خود آن شخص مىتوان نمود ؟\r\nمثل اين كه شخص عادل از اهل علم مزاول علوم شرعيه اخبار مىكند به اجتهاد خود مىگويد من مجتهدم ، فرض مىكنيم به عنوان قطع اين اخبار را مىنمايد اعتماد مىتوان نمود در حكم به اجتهاد او به اخبار خود او يا نه ؟ اين متصور به چند صورت مىشود :\r\nاول : آن است كه قول آن شخص مطلقا مفيد مظنه نيست .\r\nدوم : آن است كه قول او مفيد مظنه هست في نفسه ، لكن معارضى نسبت به او موجود است ، مثل اين كه مخبر عادل اخبار مىكند به اين كه او اشتباه كرده است در اين اخبار ، بلكه مطلقا ملكه اجتهاد در آن قائم نيست .\r\nسوم : آن است كه قول آن شخص مفيد مظنه هست و معارضى نيست .\r\nچهارم : آن است كه قول او مفيد قطع است در آنچه اخبار نموده به آن .\r\nتشكيكى نيست در جواز اعتماد به آن در قسم رابع چنانچه تشكيكى\r\n","description":"","footnote":"","page_name":" 124 ","page_number":140},
  {"content":"\r\nنيست در عدم جواز اعتماد به آن در قسم اول ، بلكه ثانى نيز چنين است .\r\nكلامى كه هست در قسم ثالث است اين محل اشكال است ، لكن ظاهر در نظر اين قاصر عدم جواز اعتماد است نظر به استصحاب عدم جواز اعتماد و عدم حصول برائت ذمه و عدم حصول ملكه اجتهاد در حق او پس استصحاب از چندين راه مقتضى عدم است .\r\nمعارضى كه توان اعتماد به آن نمود در نظر نيست مگر اطلاق يا عموم آيه نبأ ، لكن انصراف آن نسبت به محل كلام يا مظنون العدم است يا مشكوك و على التقديرين رفع يد از آنچه مذكور شد نمىتوان نمود .\r\nمخفى نماند از آنچه مذكور شد مشخص مىشود عدم جواز اكتفا در حكم به اجتهاد شخص به مشاهده كردن او را بر اين كه متصدى امور فتوى و مرافعات مىباشد و اقبال عامه ناس بسوى او بوده باشد در اين امور ، اگر چه معتقد عدالت و زهد و ورع او بوده باشد ، مگر در صورتى كه مقترن به قرائن مفيده علم به اتصاف او به صفت اجتهاد يا اخبار مفيد علم به آن بوده باشد ، و اين قول ظاهر از سيد جليل سيد مرتضى و مرحوم محقق و غير ايشان است .\r\nو مرحوم علامه اكتفا فرموده‌اند در حكم به اجتهاد به ظن به تحقق ملكه اجتهاد ، و فرموده‌اند : اين مظنه حاصل مىشود به مشاهده كردن شخصى را كه متصدى فتوى بوده باشد در محضر ناس ، و اجتماع خلايق را بر آن شخص در اخذ فتوى . جماعتى از متاخرين با ايشان موافقت فرموده‌اند .\r\nو اين دو مطلب تمام نيست ، پس مشاهده كردن كسى كه متصدى منصب فتوى است موجب مظنه به اين كه ملكه اجتهاد در آن ثابت است مسلم نيست و بر فرض تسليم اجتزاء به هر ظنى در اين مقام نمىتوان نمود ، چنانچه بيان شد .\r\n","description":"","footnote":"","page_name":" 125 ","page_number":141},
  {"content":"\r\nبدان كه هر گاه كسى مطلع باشد بر اين كه فلان شخص در فلانه بلد مجتهد است ، خواه آن كس از اهل آن بلد بوده باشد يا نه ، آيا اين قدر مىتوان اكتفا نمود در تقليد آن شخص يا لازم است فحص و بحث نمايد در اين كه مجتهد ديگر هست در آن بلد يا نه ؟\r\nپس بعد از فحص هر گاه مشخص شد انحصار مجتهد در آن شخص امر ظاهر است ، و هر گاه مشخص شد وجود مجتهد ديگر در آن بلد ، آيا لازم است فحص و بحث نمايد در اين كه كدام يك اعلم مىباشند تا تقليد اعلم نمايد ؟\r\nظاهر اين است كه لازم نباشد .\r\nتنقيح مقام مقتضى اين است كه گفته شود در اين مقام چند احتمال است :\r\nأول : آن است كسى وارد بلدى شد عالم نبود بر اين كه در آن مجتهدى هست ، بعد از ورود مطلع شد بر اين كه فلان شخص در آن بلد مجتهد است .\r\nدوم : آن است كه مىداند در آن بلد فلان شخص مجتهد است ، لكن عالم نيست در اين كه مجتهدى ديگر هست در آن بلد يا نه ، ظاهر اين است در هر دو صورت در امور دين خود اعتماد به آن مجتهد مىتوان نمود ، فحص از وجود مجتهد ديگر در آن بلد لازم نيست .\r\nسوم : آن است كه عالم است بر تعدد مجتهد در آن بلد ، خواه اين علم در بدايت امر حاصل بوده يا بعد از فحص هم رسيد ، لكن اعلميت احد مجتهدين بر ديگرى معلوم اين شخص نيست ، آيا مىتواند در مقام تقليد اكتفا به قول هر يك كه خواهد نمايد ؟ يا توزيع نمايد در بعض مسائل تقليد بعضى نمايد و در مسائل ديگر تقليد ديگر ، يا خير بلكه لازم است فحص از أعلميت بعضى از بعضى ديگر نمايد ، بعد از فحص اگر مشخص شد بعضى أوثق است در فتوى از\r\n","description":"","footnote":"","page_name":" 126 ","page_number":142},
  {"content":"\r\nديگرى عمل به قول او متعين خواهد بود ، و الا مخير خواهد بود .\r\nظاهر تفصيل است در اين مقام ، به اين نحو كه اگر مطلع شد در مساله كه محل حاجت اين شخص است اختلاف كرده‌اند مجتهدين بعضى نحوى و ديگرى خلاف آن گفته ، در اين صورت ظاهر اين است كه لازم بوده باشد فحص و بحث از أو ثقيت نموده باشد ، بعد از آن كه أوثقيت أحدهما از ديگرى مشخص شد عمل به مقتضاى قول أوثق متعين است ، و اگر مشخص نشد در اين صورت مخير است در تقليد هر يك كه خواسته باشد .\r\nاما عدم لزوم فحص در صور ثلاث مذكوره ، نظر به اطلاق ادله داله بر حجيت قول مجتهد ، مثل قول مولانا صاحب الامر عجل اللَّه تعالى فرجه « أما الحوادث الواقعة فارجعوا فيها الى رواة حديثنا فانهم حجتى عليكم « 1 » » و قوله صلَّى اللَّه عليه و آله « علماء أمتي كأنبياء بني اسرائيل « 2 » » و قوله عليه السّلام « الفقهاء ورثة الانبياء « 3 » » .\r\nو مقبوله عمر بن حنظله مرويه در اصول كافى « 4 » و فروع « 5 » آن ، و در زيادات تهذيب « ينظران الى من كان منكم قد روى حديثنا و نظر في حلالنا و حرامنا و عرف أحكامنا فليرضوا به حكما فاني قد جعلته عليكم حاكما « 6 » و قوله تعالى * ( فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ ) * « 7 » * ( ) * و اما لزوم فحص از أو ثقيت در صورت تعدد مجتهدين و ظهور اختلاف آنها\r\n\r\n","description":"","footnote":"\r\n« 1 » كتاب احتجاج مرحوم طبرسى ج 2 / 283 .\r\n« 2 » عوالى اللئالى ج 4 / 77 .\r\n« 3 » عوالى اللئالى ج 4 / 60 .\r\n« 4 » اصول كافى ج 1 / 67 - 68 .\r\n« 5 » فروع كافى ج 7 / 412 .\r\n« 6 » تهذيب الاحكام ج 6 / 302 .\r\n« 7 » سوره انبياء : 7 .\r\n","page_name":" 127 ","page_number":143},
  {"content":"\r\nو اخبار هر يك خلاف آنچه را كه ديگرى اخبار به آن نموده ، پس وجه آن ظاهر است ، نظر به اين كه هر دو اخبار مىنمايند از جانب خداوند عالم جل شأنه .\r\nو مفروض اين است كه حق و ثابت در واقع نيست مگر يك چيز ، فرض اين است أحدهما مدعى اين است كه آن حكم واحد اين چيزى است كه او اخبار مىنمايد ، و ديگرى مدعى اين است كه چنين نيست ، بلكه ثابت در نفس الامر آن است كه او مىگويد .\r\nدر اين صورت عقل قاضى بر اين است كه فحص شود از حال مخبر تا مشخص شود اعتماد به كدام يك بيشتر است ، پس بعد از فحص هر گاه مشخص او شد كه أحدهما اعتماد به او بيشتر است ، پس قول او مظنون الحقيقه مىشود به خلاف قول ديگرى ، پس عمل به قول او متعين خواهد بود .\r\nدلالت بر اين مىكند مقبوله عمر بن حنظله قال قلت : فان كان كل واحد اختار رجلا من أصحابنا فرضينا أن يكونا الناظرين في حقهما و اختلفا فيما حكما و كلاهما اختلف في حديثكم ، قال : الحكم ما حكم به أعدلهما و أفقهما و أصدقهما في الحديث . مورد حديث اگر چه در مرافعه و منازعه است لكن مناط يكى است .\r\nچهارم : آن است كه مشخص است تعدد مجتهد در آن بلد ، و همچنين مشخص است أوثقيت بعضى بر ديگرى ، در اين صورت عمل به قول أوثق متعين است ، ظاهر اين است ظن به أوثقيت كفايت مىكند .\r\nو اما طريق موصل به أوثقيت ، پس آن ملاحظه فتاوى صادره از هر يك است اين در صورتى است كه اين شخص از اهل علم بوده باشد يا اشتهار ما بين عامه بلد است كه فلان شخص أعلم و أوثق است با اشتهار ما بين معتمدين و معقولين اهل بلد است .\r\n","description":"","footnote":"","page_name":" 128 ","page_number":144},
  {"content":"\r\nپنجم « 1 » : در حكم عدول از قول مجتهد است به قول مجتهد ديگر ، مىگوييم : اين متصور به سه صورت مىشود : واجب العدول ، ممتنع العدول ، جايز الامرين .\r\nواجب العدول « 2 » در صورتى است كه كسى تقليد مجتهدى مىنمود بعد مطلع شد به مجتهد ديگر كه أوثق از او است در فتوى در نظر او .\r\nممتنع العدول مثل عدول از أوثق در فتوى به غير أوثق .\r\nمتساوى الامرين در صورتى است كه أوثقيت و عدم آن هيچ يك مشخص نبوده باشد ، به عبارت اخرى مثل عدول از قول مساوى به قول مساوى ، مصرح به در معتبر و جمله از كتب مرحوم علامه جواز عدول است در اين صورت .\r\nقال في المعتبر : اذا اعتقد شيئا من الفروع ثم خالفه قدح في عدالته ، و كذا المقلد اذا أفتاه العالم . اما لو عدل من عالم الى آخر مع تساويهما في العلم و العدالة لم يقدح في عدالته « 3 » .\r\nو في التذكرة : اذا اعتقد المجتهد شيئا من الفروع و فعل ضده مع بقاء اعتقاده قدح في عدالته ، و كذا المقلد اذا أفتاه العالم . أما لو عدل من عالم الى أعلم منه أو مساو له لم يقدح في العدالة . و بمثله ذكر في نهاية الاحكام « 4 » .\r\nو مصرح به در كلام علامه در تهذيب الاصول خلاف آن است : و اذا تساوي المفتيان فقلد العامي أحدهما ، لم يجز له الرجوع عنه في ذلك الحكم ، و الاقرب جوازه في غيره .\r\n\r\n","description":"","footnote":"\r\n« 1 » في جعل هذه المسألة خامس الاحتمالات نظر ظاهر ، و كذا فى جعلها خامس الصور السابقة فى حال المخبر و المخبر له فلاحظ ، و الاولى مسألة على حدها - ا س د .\r\n« 2 » فى لزوم العدول الى الاعلم بعد العمل تأمل - ا س د .\r\n« 3 » المعتبر ج 2 / 307 - 308 .\r\n« 4 » نهاية الاحكام علامه حلى ج 2 / 141 .\r\n","page_name":" 129 ","page_number":145},
  {"content":"\r\nفما يظهر في النهاية من دعوى الاجماع على عدم جواز الرجوع فلا يخفى ما فيه . قال : اذا تبع العامي بعض المجتهدين في حكم حادثة و عمل بقوله فيها ، لم يجز له الرجوع عنه في ذلك الحكم بعد ذلك الى غيره اجماعا .\r\nو الوجه عندي جواز العدول الى غيره في مساويه لا فيه بنفسه ، و لا يمكن حمله على العدول من المفضول الى الفاضل و لا على العدول من الفاضل الى المفضول للزوم العدول في الاول و عدم جوازه في الثاني مطلقا .\r\nپس مراد در صورت تساوى مجتهدين است ، چنانچه اين مصرح به است در عبارت السيد السند السيد عميد الدين در شرح تهذيب الاصول قال : اذا قلد العامي أحد المجتهدين المتساويين في ظنه في حكم حادثة و عمل على فتواه فيها ، لم يجز له الرجوع عنه في ذلك الحكم الى غيره اجماعا ، و جوز بعضهم العدول في مساوي ذلك الحكم لا فيه بعينه ، و هو اختيار المصنف .\r\nپس عبارت نهايه محمول است در صورت تساوى مجتهدين ، لكن دعوى اجماع در عدم جواز عدول در اين وقت منافى با حكم به جواز آن است در تذكره و نهاية الاحكام و قبل از ايشان مرحوم محقق در معتبر « 1 » . و عبارت اين دو بزرگوار مذكور شد .\r\nتحقيق حال در اين مقام مقتضى اين است كه گفته شود : تأملى نبايد نمود در جواز رجوع به مجتهد در سائر أحكام ، نظر به عموم أدله داله بر حجيت قول مجتهد على وجه الاطلاق ، رجوع به بعضى از مجتهدين در بعضى از مسائل موجب اين نمىشود كه قول ديگرى از حجيت خارج شود در حق اين شخص .\r\n\r\n","description":"","footnote":"\r\n« 1 » لم يحكم فى المعتبر و النهاية و التذكرة بالجواز ، بل قالا بعدم قدح فى العدالة بل قد يشم من قولهما لم يقدح فى العدالة عدم الجواز أيضا ، فلا تنافى بين الكلمات ، و لا يوهن دعوى الاجماع المذكورة فى النهاية - ا س د .\r\n","page_name":" 130 ","page_number":146},
  {"content":"\r\nكلامى كه در اين مقام هست اين است كه آيا اين يعنى جواز رجوع به غير از مجتهد در صورتى است كه در به دو امر عازم نشده باشد كه در كل امور تقليد آن مجتهد كرده باشد يا عام است ؟ پس رجوع جايز خواهد بود اگر چه عازم شد كه در كل مسائل تقليد آن مجتهد نموده باشد .\r\nظاهر اين است كه رجوع در بعض ديگر جايز بوده باشد ، اگر چه در بدايه امر عازم اين شده باشد كه در كل مسائل تقليد آن را نموده باشد .\r\nتنقيح مقام مقتضى اين است كه گفته شود مسأله متصور به چند صورت مىشود :\r\nاول : آن است كه شخص مقلد در به دو امر قرار داد كه تقليد دو مجتهد متساويين را نموده باشد ، در بعض مسائل تقليد يكى ، و در بعض ديگر تقليد ديگرى .\r\nدوم : آن است كه در بعض مسائل تقليد احد مجتهدين را نموده با غفلت و عدم التفات از تقليد در بعضى .\r\nسوم : آن است كه قرار داد در كل مسائل تقليد يكى از دو مجتهد را نموده باشد قبل از اين كه اين عزم فعليت هم رساند مطلقا ، يعنى قبل از آن كه تقليد نمايد - اگر چه در بعضى از مسائل بوده باشد - عزم او قرار گرفت كه تقليد مجتهد ديگر را نموده باشد در كل مسائل يا در بعضى مسائل .\r\nچهارم : مثل سوم است لكن بعد از تقليد در بعض مسائل مىخواهد تقليد مجتهد ديگر را نموده باشد .\r\nظاهر اين است منعى و محظورى در هيچ يك نبوده باشد . اما قسم اول و ثانى پس وجه آن ظاهر است ، نظر به اين كه مفروض اين است دو مجتهد مثلا هر دو مساوىاند ، نظر به ادله سابقه و غيرها قول هر يك حجت است در حق اين شخص پس چنانچه ممكن است در كل مسائل تقليد بعضى نمايد توزيع نيز جايز خواهد\r\n","description":"","footnote":"","page_name":" 131 ","page_number":147},
  {"content":"\r\nبود .\r\nدليلى كه دلالت كند بر اين كه بايد مبلغ احكام شرعيه بالاضافه به هر مكلفى واحد بوده باشد در دست نيست ، بلكه مقتضى عمومات و اطلاقات سابقه خلاف اين است .\r\nو اما قسم ثالث كه عازم اين شد كه در جميع مسائل تقليد احد مجتهدين نموده باشد ، بعد رأى او قرار گرفت در كل مسائل تقليد ديگر را نموده باشد يا توزيع نمايد ، پس در اين نيز اشكال نبايد نمود ، نظر به أدله داله بر حجيت قول مجتهد نسبت به مقلد .\r\nبه علاوه آن كه قطع حاصل است كه قبل از اين عزم در حق اين شخص مجوز بود هر يك از أقسام مذكوره قطعا ، پس استصحاب مقتضى بقاء آن است عزم مكلف بر اين كه در كل مسائل تقليد يكى خواهد نمود ، موجب تقييد آن أدله و رافع حكم استصحاب نمىتواند شد .\r\nو همچنين است حال در قسم رابع ، وجه آن نيز از آنچه مذكور شد ظاهر مىشود .\r\nكلامى كه هست در آن بعض است كه تقليد آن مجتهد نمود ، آيا مىتواند در آن بعض تقليد مجتهد ديگر نمود يا نه ؟ اين منقسم به دو قسم مىشود ، نظر به اين كه مجتهد ديگر موافق است يا آن مجتهد در حكم يا مخالف .\r\nدر صورت اول نيز تأملى « 1 » در جواز نبايد نمود ، به اين نحو چنانچه در اول مطاع خود را آن مجتهد قرار داده بود ، حال مطاع خود را اين مجتهد قرار دهد ، يعنى حين العمل چنين التفات نمايد ، ثمره در حال ممات أحد مجتهدين ظاهر مىشود در بقاء بر تقليد و عدم آن ، بنابر اين مبناى عمل اين به\r\n\r\n","description":"","footnote":"\r\n« 1 » در اينجا تأمل است و عدم جواز أظهر و أحوط است - ا س د .\r\n","page_name":" 132 ","page_number":148},
  {"content":"\r\n\r\nسه طريق ممكن خواهد بود ، قول آن مجتهد ، و قول اين مجتهد ، و تشريك و اين أكمل است .\r\nو در صورت ثانيه يعنى صورتى كه قول مجتهد ثانى مخالف بوده باشد با قول مجتهد اول ، مثل اين كه أحدهما صحت بوده باشد و ديگرى بطلان ، يا أحدهما حرام بوده باشد و ديگرى واجب ، اشكالى كه در اين صورت مىتوان نمود اين است كه بعد از آن كه اين شخص قول به صحت را مثلا اختيار نمود در مقام عمل ، پس حكم الهى جل شأنه در حق اين شخص اين خواهد بود .\r\nبنا بر اين هر گاه تجويز عدول از اين تقليد نمائيم و تجويز تقليد قول مخالف نمائيم در همان مسأله لازم مىآيد قول به صحت و قول به بطلان ، هر دو نسبت به شخص واحد حق بوده باشد و اين محال است .\r\nجواب از اين - اين است : محال اجتماع صحت و فساد است ، يعنى در آن واحد چيزى صحيح بوده باشد و هم باطل نسبت به شخص واحد ، و اين لازم نيست بلكه لازم آن است چيزى صحيح بوده به اعتقاد شخصى در وقتى به اعتبار چيزى ، و همان چيز در وقت ديگر به اعتبار همان چيز محكوم به بطلان بوده باشد ، و استحاله اين مسلم نيست ، مثل اين كه مجتهدى چيزى را واجب دانست در وقتى به اعتبار دليلى و در وقت ديگر همان چيز را حرام دانست به اعتبار دليل ديگر .\r\nمجملا حكم به عدم جواز عدول در اين صورت نيز نمىتوان نمود ، بلكه « 1 » دور نيست كه عدول در اينجا جايز بوده باشد ، چنانچه مصرح به در كلام محقق\r\n\r\n","description":"","footnote":"\r\n« 1 » ظاهر اين است كه عدول در اين صورت جايز نبوده باشد ، و دعوى اجماع مذكور در دو كتاب سابق را وهن به نظر نيايد ، با اينكه عدول محتاج به دليل است و المفروض عدمه . مجملا عد جواز عدول در اين صورت أقوى و أحوط است - ا س د .\r\n","page_name":" 133 ","page_number":149},
  {"content":"\r\nاست در معتبر ، و كلام مرحوم علامه است در تذكره و نهاية الاحكام ، و دعوى اجماع بر عدم جواز عدول كه ظاهر مىشود از كلام مرحوم علامه در نهاية الاصول و غيره مسلم نيست ، چنانچه مشخص شد .\r\nلكن انصاف اين است كه تجويز عدول در چنين صورت خالى از اشكال نيست ، نظر « 1 » به اين كه حكم ثابت در واقع نيست مگر وجوب يا حرمت ، فرض اين است أحد مجتهدين چنين استنباط نمود كه آن حكم ثابت نسبت به شىء معين وجوب است نه حرمت ، و مجتهد ديگر چنين استنباط نمود كه آن حكم حرمت است نه وجوب .\r\nمفروض اين است رجحانى و مزيتى در حق أحد مجتهدين نسبت به ديگرى ثابت نيست ، و مفروض اين است مقلد يا با عدم اطلاع به فتواى مجتهد ديگر يا با اطلاع ، لكن نظر به مساوات ما بين مجتهدين مخير بود در اختيار هر يك كه خواسته باشد وجوب را اختيار نمود به مقتضاى آن معمول داشت ، و مع ذلك اعتقاد حرمت در آن در حق آن مقلد با اعتقاد آن كه در واقع نيست مگر وجوب يا حرمت ممكن نيست .\r\nو حمل اين را بر اين كه مجتهدى حكم به وجوب چيزى نمود به اعتبار دليلى و بعد حكم به حرمت آن نمود به اعتبار دليل ديگر صحيح نيست به جهت آن كه در ثانى كه حكم به حرمت آن مىنمايد به اعتبار دليلى معتقد اين هست كه اول اشتباه نموده بوده است حكم واقع نبوده است مگر حرمت ، و در ما نحن فيه چنين نيست ، نظر به اين كه فرض مساوات بين مجتهدين و عدم رجحان أحدهما است بر ديگرى در نظر آن مقلد .\r\n\r\n","description":"","footnote":"\r\n« 1 » يمكن الجواب عن هذا الوجه الذى ذكره ، لكن الاولى فى وجه عدم الجواز ما أشرنا اليه - ا س د .\r\n","page_name":" 134 ","page_number":150},
  {"content":"\r\nمفروض اين است نظر به فتواى احد مجتهدين معتقد وجوب او شد به مقتضاى آن معمول داشت ، و مع ذلك معتقد حرمت آن شدن كه در واقع چنين است غير معقول است ، پس عدول از قول مجتهدى به قول مجتهدى ديگر در مساله واحده در صورت اختلاف با فرض مساوات صحيح نيست .\r\nبلى هر گاه أحدهما در نظر او رجحانى هم رساند اين محل كلام نيست ، بلكه آن از قبيل عدول از قول مفضول است به قول فاضل ، و دانسته « 1 » شد كه عدول در چنين صورت لازم خواهد بود .\r\nاز آنچه مذكور شد ظاهر مىشود هر گاه دو دليل متعارضى باشد در نظر مجتهدى به حدى كه رجحان أحد دليلين بر ديگرى مطلقا ممكن نبوده باشد ، در اين صورت تكليف مجتهد تخيير است در مقام فتوى ، لكن هر گاه در مقام عمل اختيار أحدهما نمود در مقام ديگر اختيار ديگرى نمىتواند نمود با بقاى اعتقاد مساوات ما بين دليلين .\r\nو ممكن است حمل شود عبارت معتبر و تذكره و نهاية الاحكام بر عدول به قول مساوى در حكم ديگر ، و اين اگر چه خلاف ظاهر است لكن ارتكاب مخالفت ظاهر أولى است از حمل بر ظاهر ، چنانچه وجه آن بعد از تأمل در آنچه مذكور شد ظاهر مىشود .\r\nو اما ما ذكره شيخنا الشهيد الثاني حيث قال : لو تعدد المفتي و تساووا في العلم و الدين و قلنا بتخييره مطلقا ، قلد من شاء فيما نزل به ، ثم اذا حضرت واقعة أخرى فهل يجب عليه الرجوع فيها الى الاول وجهان ، و عدمه أوجه .\r\nو كذا القول فى تلك الواقعة في وقت آخر ، فليس من هذا القبيل ، أي من قبيل\r\n\r\n","description":"","footnote":"\r\n« 1 » فى لزوم العدول الى الاعلم تأمل - ا س د .\r\n","page_name":" 135 ","page_number":151},
  {"content":"\r\n\r\nكلام المعتبر و التذكرة .\r\nشايد وجه اين آن بوده باشد كه واقعه كه در آن رجوع نموده باشد به أحد مفتيين متساويين ، هر گاه عين آن واقعه در وقت ديگر اتفاق افتاد اعتماد به آنچه در سابق از مفتى شنيده مشكل است ، نظر به احتمال تجدد رأى او .\r\nمقتضاى فرموده شيخ شهيد آن است كه رجوع در آن واقعه در وقت ديگر به مفتى ديگر كه مساوى با اول بوده باشد مىتواند نمود ، و اين مفتى ثانى يا موافق با اول حكم خواهد نمود يا مخالف ، على التقديرين به مقتضاى آن عمل مىتواند نمود .\r\nاما بنا بر اول پس وجه آن ظاهر است . و اما بنا بر ثانى پس نظر به احتمال عدم بقاى مفتى اول بر آن فتواى اول ، اين شخص عمل به مقتضاى قول مفتى ثانى ميتواند نمود ، اشكالى كه مذكور شد نظر به احتمال مذكور وارد نيست ، چنانچه وجه آن بعد از تأمل دقيق ظاهر مىشود .\r\nبدان كه امر فتوى اگر چه امرى است در نهايت عظيم و خطر آن خطرى است در غايت جسيم ، لكن مفتى بعد از آن كه اهليت اين منصب جليل را هم رسانيد و صرف طاقت و بذل جهد خود را نمود در خدمت شريعت مطهره ، و انقاذ عباد را از خسارت جهالت و ضلالت ، و اصرار در نشر محسنات شرعيه ، و مبالغه در قلع و قمع مبغوضات الهى جلت عظمته نمود ، فايز خواهد بود به مواهب غير متناهيه واهب متعال جل شأنه .\r\nاخبار از رسول مختار و ائمه أطهار عليه و عليهم آلاف التحية من اللَّه الغفار در مدح بليغ اين منصب شريف علاوه بر آن است كه توان استقصاء نمود ، اگر چه در سابق جمله‌اى از أخبار مشتمله بر اين مطلب مذكور شد ، لكن نظر به اين كه تكرر اطلاع موجب مزيد رغبت مؤمنان است در اهتمام به آن ، لهذا مناسب\r\n","description":"","footnote":"","page_name":" 136 ","page_number":152},
  {"content":"\r\nدانست ختم مقام نمايد به ايراد جمله ديگر از آن أخبار .\r\nپس مىگوييم : از جمله حديثى است مروى در تفسير منسوب به جناب كاشف اسرار الهى جناب امام حسن عسكرى عليه و على آبائه و خليفته آلاف التحية و السلام كه آن حضرت روايت فرموده از جناب علي بن الحسين عليهما السّلام كه فرموده حديثى كه حاصل مضمون آن اين است :\r\nاز جانب خداوند عالم جل شأنه وحى رسيد به حضرت موسى عليه السّلام كه اى موسى حب مرا در قلوب عباد داخل و محكم گردان ، و محبوب گردان بندگان مرا بسوى من .\r\nحضرت موسى عرض كرد : اى پروردگار من چه كار كنم كه اين ثمر بر آن مترتب شود .\r\nخطاب رسيد : كه متذكر كن بندگان مرا به نعم ظاهره و باطنه من تا آن كه محبت من در قلوب ايشان جا كند ، اى موسى هر گاه فرار كننده از درگاه مرا برگردانى ، يا كم شده از درگاه مرا هدايت نمايى ، اين بهتر است از براى تو از عبادت صد سال كه روزهاى آن را روزه باشى و شبهاى آن را مشغول عبادت شده باشى .\r\nحضرت موسى عرض كرد : اى پروردگار من كيست آن بنده كه از درگاه تو فرار كرده باشد ؟ جواب رسيد : آن شخص كسى است كه طغيان و سركشى در معصيت كرده باشد .\r\nو عرض كرد : آن كم شده از درگاه تو كيست ؟ فرمود : آن كسى است كه جاهل به امام زمان خود باشد ، به شناسان او را امام زمان او را . و همچنين آن كم شده كسى است كه غايب بوده باشد از امام زمان خود ، بعد از آن كه عارف به امام زمان خود بوده باشد ، لكن جاهل بوده باشد به شريعت دين خود ، تعليم نما\r\n","description":"","footnote":"","page_name":" 137 ","page_number":153},
  {"content":"\r\nبه او شريعت دين او را به او و كيفيت عبادت پروردگار ، و چيزى كه موجب توصل به رضاى الهى است به او تعليم نما .\r\nبعد از آن جناب علي بن الحسين عليهما السّلام فرمودند : بشارت دهيد علماى شيعه ما را به ثواب بسيار و جزاى وافر « 1 » .\r\nو أيضا در تفسير مذكور و كتاب احتجاج از جناب حضرت امام حسن عسكرى عليه السّلام مروى است ، كه آن حضرت روايت فرموده از جناب سرور أوصياء جناب أمير المؤمنين عليه السّلام كه فرموده كلامى كه حاصل مضمون آن اين است :\r\nكسى كه از شيعيان ما عالم به شريعت ما بوده باشد ، پس بيرون بياورد ضعفاى شيعيان ما را از تاريكى جهل بسوى نور علمى كه ما به او عطا فرموده‌ايم ، مىآيد در روز قيامت و حال آن كه بر سر او تاجى بوده باشد از نور ، كه نور او احاطه كند به جميع اهل عرصات ، و بر بدن او جامه باشد كه جميع دنيا و ما فيها مقاومت نمىكند پستترين نخ او را .\r\nبعد از اين منادى ندا مىكند به اهل محشر : اى بندگان خدا اين شخص عالمى است از جمله تلامذه بعض علماء آل محمد صلَّى اللَّه عليه و آله ، پس هر كسى را در دنيا اين شخص عالم از تحير جهل خارج نموده باشد بايد متمسك شود به نور آن تا آن كه بيرون ببرد او را از تحير ظلمت و تاريكى اين عرصات بسوى درجات بهشت .\r\nپس بيرون مىرود از آن ظلمت عرصات هر كسى را كه تعليم نموده باشد او را در دنيا امر خيرى را ، يا گشوده باشد از قلب او قفل جهل را ، يا شبهه‌اى را از او\r\n\r\n","description":"","footnote":"\r\n« 1 » تفسير امام حسن عسكرى عليه السلام ص 342 ، حديث 219 .\r\n","page_name":" 138 ","page_number":154},
  {"content":"\r\nرفع نموده باشد « 1 » .\r\nو أيضا در تفسير مذكور در تفسير آيه شريفه * ( وَإِذْ أَخَذْنا مِيثاقَ بَنِي إِسْرائِيلَ لا تَعْبُدُونَ إِلَّا الله وَبِالْوالِدَيْنِ إِحْساناً وَذِي الْقُرْبى وَالْيَتامى ) * « 2 » و همچنين در كتاب احتجاج از آن امام عالى مقام اعنى جناب امام حسن عسكرى عليه الصلاة و السلام مأثور است كه فرموده ، كه جناب رسول خدا صلَّى اللَّه عليه و آله فرمودند :\r\nخداوند عالم جل شأنه ترغيب فرموده بر احسان بر ايتام به جهت منقطع شدن آنها از پدران خود ، پس هر كس محافظت كند ايتام را محافظت فرمايد خداوند عالم او را ، و كسى كه نوازش و احسان كند در حق ايتام احسان فرمايد خداوند عالم جل شأنه در حق او .\r\nو كسى كه دست خود را به سر يتيمى بكشد به جهت محبت نمودن بر آن مقرر مىفرمايد خداوند عالم عز شأنه به جهت او در بهشت به ازاى هر مويى كه دست او به آن رسيده است قصرى را كه وسيعتر بوده باشد از دنيا و آنچه در دنيا است ، و در آن قصر هست هر چه را كه خواسته باشد .\r\nجناب حضرت امام حسن عسكرى عليه السّلام بعد از ذكر اين فرمودند : محتاجتر به احسان از اين يتيم ، يتيمى است كه منقطع باشد از امام زمان خود ، و قدرت بر مشرف شدن به خدمت امام خود نداشته باشد ، و در مسائل دين خود معطل و حيران باشد ، متنبه شويد كسى كه از شيعيان ما كه عالم باشد به علوم ما اين شخص جاهل به شريعت ما كه محروم است از سعادت مشاهده جمال ما يتيمى است در دامن او . پس كسى كه هدايت و ارشاد و تعليم نمايد او را به شريعت ما مىباشد\r\n\r\n","description":"","footnote":"\r\n« 1 » تفسير امام حسن عسكرى عليه السلام ص 339 ح 215 ، و احتجاج ج 1 / 7 .\r\n« 2 » سوره بقره : 83 .\r\n","page_name":" 139 ","page_number":155},
  {"content":"\r\nبا مادر منازل عاليه مادر بهشت « 1 » .\r\nو ايضا در تفسير مذكور و احتجاج روايت شده از جناب حضرت امام حسن عسكري عليه السّلام كه روايت فرموده‌اند از كاشف السر و العلن جناب حضرت امام حسن عليه السّلام كه فرموده‌اند : فضيلت كسى كه متكفل ايتام آل محمد صلَّى اللَّه عليه و آله بوده باشد و ايتامى كه منقطع از ائمه خود بوده باشد و فرو رفته باشد در گمراهى جهل ، بيرون بياورد آنها را از گمراهى جهل و رفع شبهات آنها را بكند بر فضيلت كسانى كه متكفل ايتام هستند به اطعام و اكساى آنها مثل فضيلت آفتاب است كه أعظم كواكب مشرقه است بر سهى كه اصغر كواكب است « 2 » .\r\nو ايضا در كتابين مذكورين مروى است از آن امام عالى مقام كه روايت فرموده از جناب حضرت امام حسين عليه السّلام كه آن حضرت فرمودند : كسى كه متكفل يتيمى كه دست او به ما نمىرسد به سبب محنتهايى كه به ما رسيده ، و به سبب مخفى بودن ما ، متكفل چنين يتيمى از ايتام ما بشود ، پس تعليم نمايد او را از علوم ما كه افاضه به او شده است ، تا اين كه او را ارشاد و هدايت نمايد .\r\nخطاب مىرسد از جانب خداوند عالم جل شأنه به او : « يا أيها العبد الكريم المواسي » من أولى به كرم از تو ، اى ملايكه من بگردانيد از براى بنده من در بهشت بعدد هر حرفى كه تعليم نموده است هزار هزار قصر و ضم كنند به آن قصرها آنچه را كه لايق به آنها است از ساير نعمتها « 3 » .\r\nو أيضا در تفسير مذكور از آن عالى مقام مروى است كه فرموده : ضعيفه‌اى مشرف شد خدمت جناب سيده نساء فاطمه زهرا عليها السّلام عرض كرد : من والده\r\n\r\n","description":"","footnote":"\r\n« 1 » تفسير امام حسن عسكرى عليه السلام ص 338 - 339 . و احتجاج ص 7 .\r\n« 2 » تفسير امام حسن عسكرى عليه السلام ص 341 . و احتجاج ص 7 .\r\n« 3 » تفسير امام حسن عسكرى عليه السلام ص 341 - 342 ، و احتجاج ص 8 .\r\n","page_name":" 140 ","page_number":156},
  {"content":"\r\nضعيفهء دارم كه مشتبه شده است بر او در امر نماز او بعضى چيزها ، مرا فرستاده است به خدمت شما از آن استفسار كرده باشم .\r\nحضرت جواب فرمودند ، ثانيا سؤال كرد جواب فرمودند ، ثالثا سؤال كرد جواب فرمودند ، تا ده مرتبه سؤال كرد جواب شنيد ، بعد از آن ضعيفه اظهار معذرت و خجالت كرد از كثرت سؤال ، عرض كرد ديگر شما را مشقت نمىدهم اى دختر رسول خدا .\r\nجناب سيده نساء فرمودند : سؤال كن هر چه خواهى ، يعنى ترك سؤال از امور نماز مكن به تشويش آن كه بر من در جواب آن مشقتى باشد ، آيا كسى كه نفس خود را به كرايه بدهد از براى آن كه بار سنگينى را به پشت بام ببرد و وجه كرايه صد هزار اشرفى بوده باشد ، آيا بر آن شخص حمل آن چيز گران است با اين اجرت ؟ ضعيفه عرض كرد : نه گران نخواهد بود .\r\nپس سيده نساء عليها السّلام فرمودند : اجرت من در جواب هر مسأله بيشتر است از اين كه از عرش تا هفت طبقه زمين پر از جواهر باشد ، پس من سزاواتر از آن شخص مىباشم كه بر من شاق نباشد جواب از مساله .\r\nو شنيدم از والد بزرگوار خود صلَّى اللَّه عليه و آله كه فرمودند . علماء شيعيان ما محشور مىشوند در روز قيامت ، پس خلعت داده خواهند بود از خلعتهاى كرامات به مقدار كثرت علوم آنها ، و به قدر سعى و اهتمام آنها در ارشاد و تعليم بندگان خدا ، تا آن كه گاه است خلعت داده خواهد شد به يك عالم هزار هزار حله از نور .\r\nبعد از آن منادى از جانب پروردگار عالم جل شأنه ندا خواهد نمود : كه اى علمايى كه متكفل ايتام آل محمد صلَّى اللَّه عليه و آله بوده‌ايد ، و بيرون آورده‌ايد آنها را از جهالت در وقتى كه منقطع بودند آنها از پدران خود كه ائمه طاهرين عليهم السّلام بوده باشند ، اين آن اشخاصى بودند كه تعليم نموده‌ايد شما آنها را ، و به اعانه\r\n","description":"","footnote":"","page_name":" 141 ","page_number":157},
  {"content":"\r\nشماها از كوره جهالت خارج شده‌اند ، پس خلعت بدهيد بر آنها .\r\nپس آن علماء خلعت مىدهند بر هر يك از آن ايتام ائمه أنام عليهم السّلام به مقدار علومى كه اخذ كرده‌اند از آنها ، تا به جايى مىرسد كه گاه است به يك نفر صد هزار خلعت داده خواهد شد . و همچنين خلعت مىدهند آن ايتام بر كسانى كه از آنها تعليم گرفته‌اند .\r\nآن وقت خطاب از جانب پروردگار عالم جل شأنه مىرسد كه بدهيد به اين علماء عوض آنچه را كه داده‌اند به متعلمين خود بلكه ضعف « 1 » آن را ، پس آنچه را كه به متعلمين خود داده بودند مىدهند به آنها بلكه ضعف آن را .\r\nآن وقت جناب سيده نساء فرمودند به آن ضعيفه : يك نخ از آن خلعتها بهتر است از هر چه در دنيا به آن آفتاب تابد هزار هزار بار « 2 » .\r\nو أيضا در تفسير مذكور و كتاب احتجاج از آن امام عالى مقام عليه الصلاة و السلام مروى است كه روايت فرموده از كاشف الاسرار و الدقائق جناب امام جعفر صادق عليه الصلاة و السلام كه فرموده حديثى كه حاصل مضمون آن اين است :\r\nعلماء شيعه ما سد مىكنند رخنهايى را كه شيطان و اعوان او مسلط مىشوند بر ايشان ، و منع مىنمايند آن شياطين را از مسلط شدن بر ضعفاى از شيعيان ما ، پس كسى كه از شيعيان ما نفس خود را نصب نمود از براى اين مطلب مهم ، اين شخص در نزد خداوند عالم بهتر است از كسانى كه جهاد با روم و ترك و فرنك هزار هزار مرتبه ، به جهت آن كه آن شخص عالم دفع مىكند دشمن را از دين شيعيان ما ، و اين شخص كه جهاد مىكند با روم و فرنك دفع مىكند دشمن را از\r\n\r\n","description":"","footnote":"\r\n« 1 » يعنى دو برابر آن را .\r\n« 2 » تفسير امام حسن عسكرى عليه السلام ص 340 - 341 .\r\n","page_name":" 142 ","page_number":158},
  {"content":"\r\nابدان شيعيان ما « 1 » .\r\nو أيضا در دو كتاب مذكور مروى است از جناب امام عالى مقام عليه الصلاة و السلام كه روايت فرموده از جناب امام موسى بن جعفر عليهما السّلام كه فرموده : فقيهى كه انقاذ و خلاص نمايد يتيمى از ايتامى كه منقطع مىباشند از خدمت ما ، و محروم است از سعادت مشاهده جمال ما از شر شيطان به سبب تعليم نمودن او از امورى كه محتاج اليها است در دين ، چنين فقيهى شديدتر است بر ابليس از هزار عابد .\r\nبه جهت آن كه عابد هم او همين فكر مصلحت نفس خودش است ، و اين شخص فقيه چنانچه مقصود او مصلحت نفس خود هست مصلحت كافه بندگان و كنيزان خداوند رحمن هم هست ، تا آن كه مستخلص نمايد آنها را از دست ابليس و توابع او ، پس چنين شخصى بهتر است نزد خداوند عالم جل شأنه از هزار هزار عابد و هزار هزار عابده « 2 » .\r\nو أيضا در تفسير مذكور و كتاب احتجاج از جناب حضرت امام حسن عسكرى عليه السّلام مروى است كه آن حضرت روايت فرموده از جناب محمد بن علي ظاهر اين است كه مراد جناب امام محمد تقى عليه السّلام بوده باشد ، چنانچه مصرح به در احتجاج است كه آن حضرت فرمودند :\r\nكسانى كه متكفل شود ايتام آل محمد را كه منقطع مىباشند از امام زمان خود و متحيرند در جهالت ، و أسير مىباشند در دست شياطين و در دست نواصب از دشمنان ما ، پس استنقاد و خلاص كند آنها را از دست اين شياطين و نواصب و بيرون آورد آنها را از تحير جهل و ضلالت ، و از مقهور بودن شياطين به سبب باطل كردن وساوس آنها را ، و مقهور كردن نواصب به سبب اقامه حجج پروردگار\r\n\r\n","description":"","footnote":"\r\n« 1 » تفسير امام حسن عسكرى عليه السلام ص 343 ، و احتجاج ص 8 .\r\n« 2 » تفسير امام حسن عسكرى عليه السلام ص 343 و احتجاج ص 8 - 9 .\r\n","page_name":" 143 ","page_number":159},
  {"content":"\r\nايشان و دليل ائمه ايشان .\r\nهر آينه اين اشخاص فضيلت داده شده‌اند از جانب پروردگار عالم جلت عظمته بر قاطبه بندگان زياده از فضل آسمان بر زمين ، و زياده بر فضيلت عرش و كرسى و حجب بر آسمان ، و فضل چنين اشخاصى بر عابد مثل فضل ماه است در شب چهارده بر خفى تر ستاره كه در آسمان هست « 1 » .\r\nو أيضا در تفسير مذكور هست از جناب امام حسن عسكرى عليه السّلام روايت نموده كه آن حضرت فرموده‌اند : علماى شيعيان ما آن علمايى كه حفاظ ضعفاء محبين ما مىباشند ، مىآيند آن علما در روز قيامت و حال آن كه در سر هر يك از آن علما تاجى است كه نور آن ساطع و منبث است در عرصات قيامت ، و خانه هاى آن معادل سيصد هزار سال است .\r\nپس شعاع تاجهاى آن علماء منبث و پهن است در همه عرصات ، پس باقى نمىماند در آنجا يتيمى كه در دار دنيا آن علماء آنها را از ظلمت جهل و از تحير ضلالت اخراج نموده بودند مگر آن كه آنها متمسك مىشوند به شعبه‌اى از آن نور ، پس آن نور آنها را بلند مىكند تا آن كه به محاذات بهشت مىرساند .\r\nبعد از آن پايين مىآورد آنها را بر منازلى كه مهيا ساخته‌اند به جهت آنها در جوار آن علمايى كه استادان آنها بوده‌اند كه منازل آنها در جوار ائمه عليهم السّلام مىباشند .\r\nو باقى نمىماند ناصبى از نواصب مگر آن كه مىرسد چيزى از شعاع آن تاجها به چشمهاى آنها مگر آن كه چشمهاى ايشان را كور مىكند ، و گوشهاى\r\n\r\n","description":"","footnote":"\r\n« 1 » تفسير امام حسن عسكرى عليه السلام ص 344 و احتجاج ص 9 .\r\n","page_name":" 144 ","page_number":160},
  {"content":"\r\nآنها را كر مىكند ، و زبانهاى آنها را لال مىكند « 1 » .\r\nو أيضا در تفسير مذكور و كتاب احتجاج مروى است از آن امام عالى مقام عليه الصلاة و السلام فرموده : كه جناب سيدهء نساء فاطمه زهرا عليها السّلام فرموده : كه دو نفر زن با هم در امرى از امور دين در خدمت آن معصومه نزاع كردند ، يكى از آن دو زن معانده و ديگرى مؤمنه بوده .\r\nپس جناب سيده نساء تعليم ضعيفه مؤمنه فرمودند حجتى را كه به سبب آن مؤمنه غالب شد بر معانده ، پس مسرور شد آن ضعيفه مؤمنه به سرور بسيار .\r\nپس جناب سيده نساء فرمودند : فرح و سرور ملايكه به سبب غالب شدن تو بر آن معانده زيادتر از سرور تو شد ، و هم و حزن شيطان و متابعين آن به سبب محزون شدن آن معانده زيادتر شد از حزن خود آن معانده .\r\nو خطابى شديد البشاره از جانب خداوند عالم جل شأنه رسيد به ملايكه :\r\nكه مهيا نماييد از براى فاطمه به سبب آن حجتى كه تعليم آن ضعيفه مسكينه مؤمنه نمود در بهشت هزار هزار معادل آنچه به جهت ايشان در بهشت مهيا فرموده بوديم ، و بگردانيد اين قاعده را مطرد و سنت در حق هر كس كه محقى را بر معاند و مبطل غالب گرداند ، پس از براى او مهيا نماييد در بهشت هزار هزار معادل آنچه به جهت او مهيا شده بود در بهشت « 2 » .\r\nأحاديث در اين باب در تفسير مذكور و كتاب احتجاج بسيار است ، و لكن ظاهر از كتاب احتجاج آن است كه نقل از آن « 3 » نموده باشد .\r\nمجملا أحاديث در اين باب بسيار است ، همين قدر در اين مقام كفايت مى\r\n\r\n","description":"","footnote":"\r\n« 1 » تفسير امام حسن عسكرى عليه السلام ص 345 .\r\n« 2 » تفسير امام حسن عسكرى عليه السلام ص 346 - 347 ، و احتجاج ص 11 .\r\n« 3 » يعنى نقل از تفسير امام حسن عسكرى عليه السلام كرده باشد - ا س د .\r\n","page_name":" 145 ","page_number":161},
  {"content":"\r\nكند با اطلاع بر مضامين اين اخبار ، چه بسيار پست فطرت و كم همت كسى است كه خود را از اين سعادات كثيره بلكه غير متناهيه محروم گرداند .\r\nنعوذ باللَّه سبحانه من الخذلان بالحرمان من هذه العطايا الجليلة ، و أرجو بتفضله منه الفوز بتلك المراتب العاليه .\r\n\r\nمبحث دوم ( در بيان معنى عدالت و طريق معرفت آن است )\r\nپس مىگوييم : اما عدالت پس آن عبارت است از حالت نفسانيه كه باعث مىشود ارتكاب واجبات و ترك محرمات را ، و همچنين ترك منافيات مروت را .\r\nو به عبارت اخرى : عبارت است از حالت نفسانيه كه باعث مىشود اجتناب از محرمات و منافيات مروت را ، و نظر به اين كه ترك واجب حرام است پس مندرج در عبارت خواهد بود . و تحقيق اين مطلب كما ينبغى محتاج به بسط و تطويل مقال است ، در اينجا محل آن نيست ، تحقيق آن كما هو حقه در جلد رابع از مطالع الانوار شده است .\r\nدر اين مقام به عنوان اجمال مىگوييم : محرمات بر دو قسم مىباشد كبيره و صغيره ، ارتكاب كبيره اگر چه مطلقا منافى با عدالت هست ، لكن ارتكاب صغيره به عنوان ندرت منافى نيست .\r\nو مراد از منافيات مروت ارتكاب امورى است كه دال است بر دنائت نفس و استخفاف فاعل آن ، مثل تقبيل زوجه يا كنيز در حضور ناس ، و مد رجلين در مجالس ، و افراط در ضحك با عدم باعث ، و اكل و شرب در اسواق در حق غير اهل سوق .\r\n","description":"","footnote":"","page_name":" 146 ","page_number":162},
  {"content":"\r\nمجملا مراد از منافيات مروت ارتكاب امورى است كه نزد عقلا محسوب و معدود از معايب است . و مقتضاى مقابله به محرمات اين است كه منافيات مروت از جمله امور محرمه نبوده باشد ، لكن دال بر خست « 1 » نفس و دنائت فاعل و عيب او باشد در نظر عقلا . و اعتبار چنين چيزى در عدالت مشهور ما بين فقهاء است ، بلكه مصرح به بر خلاف آن قبل از صاحب مدارك معلوم نيست .\r\nو اما طريق معرفت عدالت پس چند امر است :\r\nأول : اختبار است يعنى معاشرت ، يعنى به سبب معاشرت ظاهر مىشود كه نفس فلان شخص چنين است ، يعنى متصف به حالتى است كه اگر مخلى شود بين او و معصيت - يعنى هيچ عايقى و مانعى نبوده باشد - آن حالت مانع شود از ارتكاب آن معصيت .\r\nتحقق چنين حالت كه مدلول عليه است به معاشرت مختلف مىشود به شدت و ضعف ، تابع زمان معاشرت است به طول و قصر ، گاه است معاشرت به جايى مىرسد كه موجب قطع به تحقق اين حالت مىشود ، و گاه است موجب مظنه مىشود . و ظاهر اين است اكتفا به مظنه مىتوان نمود ، پس قطع به تحقق حالت مذكوره ضرور نيست .\r\nدوم : تزكيه و تعديل است ، يعنى دو نفر عادل شخص مجهول الحال را تعديل مىنمايند ، يعنى مىگويند فلان شخص عادل است ، پس هر گاه قول اين دو نفر عادل مفيد قطع يا ظن به عدالت آن شخص شود ، آن شخص نزد اين شخص محكوم به عدالت خواهد بود .\r\nاعتماد به اين شخص در جميع امورى كه توقف بر عدالت دارد مىتوان\r\n\r\n","description":"","footnote":"\r\n« 1 » خست : فرومايگى و پستى .\r\n","page_name":" 147 ","page_number":163},
  {"content":"\r\nنمود ، بلكه به اعتقاد اين خادم شريعت مطهره يعنى تعديل از يك نفر « 1 » كسى كه كمال وثوق و اعتماد به قول او هست مىتوان نمود .\r\nسوم : اشتهار است ، يعنى هر گاه شخصى در بلاد مشهور معروف به عدالت بوده باشد ، و اين اشتهار موجب مظنه به عدالت آن شخص شود ، اعتماد به اين نيز مىتوان نمود .\r\nبعد از آن كه اين مطلب مشخص شد مىگوييم : مطلب اين بود كه أخذ مسائل از مجتهد لازم است ، خواه بلا واسطه يا به واسطه ، كه عدالت او به يكى از طرق ثلاثه مذكوره ثابت شده باشد ، لكن در سابق بيان شد با امكان أخذ بلا واسطه با عدم عسر اكتفا به واسطه ننمايد ، پس أخذ از مجتهد از خود آن مجتهد يا از كتاب او مقدم است بر أخذ به واسطه .\r\nو اما أخذ از كتاب مجتهد يا از خود مجتهد ، پس مختلف مىشود نسبت به حالات مختلفه مجتهد و أحوال مقلد ، پس گاه است أخذ از كتاب أقوى است در صورتى كه مقلد صاحب فهم باشد ، و مدتى متخلل شده باشد كه به مجتهد رجوع نكرده باشد . و گاه است به عكس اين است مخفى نماند تا حال در بيان مطلوب در مطلب أول بود .\r\n\r\nمطلب ثانى ( در بيان معرفت اسرار و اقوال و افعال صلاة )\r\nو تنبيه بر رعايت توجه و اقبال است به حضرت كريم ذو الجلال در اوان اشتغال به نماز ، كه روح و حقيقت نماز است . و اين مطلب در مباحث نيت و ركوع\r\n\r\n","description":"","footnote":"\r\n« 1 » فى الاكتفاء بقول العدل الواحد فى اثبات العدالة تأمل - ا س د .\r\n","page_name":" 148 ","page_number":164},
  {"content":"\r\nو سجود و غيرها مبين خواهد شد انشاء اللَّه تعالى .\r\n\r\nباب اول ( در بيان مقدمات است )\r\nو در آن چند فصل است :\r\n\r\nفصل اول ( در تقسيم صلاة است )\r\nبدان كه صلاة منقسم مىشود به واجب و مستحب ، و هر يك از اين دو قسم منقسم مىشود به چند قسم .\r\nاما نماز واجب پس أقسام آن شش است : أول - نماز يوميه است . دوم نماز جمعه . سوم : نماز عيدين . چهارم : نماز آيات . پنجم : نماز طواف .\r\nششم : نمازى است كه به نذر و عهد و نحوهما بر مكلف لازم مىشود .\r\nو أفضل از همه نماز يوميه است ، يعنى پنج نمازى كه در شب و روز اتيان مىشود . و وجه تسميه آن به نماز يوميه با آنكه بعضى در روز واقع مىشود و بعضى در شب چند چيز است .\r\nو اكتفا مىشود در اين مقام به يكى از آنها ، پس مىگوييم : ممكن است وجه آن اين بوده باشد ، چون كه آنچه در روز واقع مىشود بيشتر است از آنچه در شب واقع مىشود به اين سبب تسميه شده است به يوميه ، تسمية للشيء به وصف أكثر أجزائه .\r\nو نماز يوميه پنج است : أول نماز ظهر ، دوم نماز عصر ، سوم نماز مغرب ، چهارم نماز عشا ، پنجم نماز صبح . و هر يك از نماز ظهر و عصر و عشاء در حضر چهار ركعت است و در سفر دو ركعت است ، و نماز مغرب سه ركعت است ،\r\n","description":"","footnote":"","page_name":" 149 ","page_number":165},
  {"content":"\r\nو نماز صبح دو ركعت است ، و فرقى در اين دو نماز در سفر و حضر نيست .\r\n\r\nفصل دوم ( در بيان اوقات اين پنج نماز است )\r\nو در آن چند مبحث است :\r\n\r\nمبحث اول ( در بيان وقت نماز ظهر و عصر است )\r\nبدان كه أول وقت نماز ظهر زوال شمس است ، و مراد از زوال شمس تجاوز نمودن آفتاب است از دايره نصف النهار ، و علامت آن زياد شدن ظل شاخص است بعد از نقصان در غالب بلاد ، و حادث شدن ظل است بعد از انعدام آن در بعض بلاد . و مراد اين است كه اول وقت نماز ظهر زوال شمس است بمعنى كه مذكور شد .\r\nو بعد از تحقق زوال مقدار چهار ركعت در حق حاضر و دو ركعت در حق مسافر مختص است به نماز ظهر ، و بعد از انقضاء اين مقدار از أول زوال داخل مىشود وقت نماز عصر ، و وقت هر دو نماز ممتد است تا غروب آفتاب ، به اين معنى كه وقت نماز ظهر ممتد است تا باقى بماند به غروب شمس مقدارى كه كفايت كند اداى نماز عصر را چهار ركعت نسبت به حاضر و دو ركعت نسبت به مسافر .\r\nپس اين مقدار مختص به نماز عصر است ، چنانچه در أول معادل اين مقدار مختص به نماز ظهر مىباشد ، و ما بين حدين مشترك خواهد بود بين الصلاتين و معتبر در ركعت در اين مقام همان قدر واجب است از فعل و قول در حق كسى\r\n","description":"","footnote":"","page_name":" 150 ","page_number":166},
  {"content":"\r\nكه معتدل القراءة بوده در سرعت و بطوء « 1 » ، و همچنين در فعل .\r\nتوضيح اين اجمال مقتضى اين است كه گفته شود « 2 » : چون كه مذكور شد بعد از تحقق زوال مقدار چهار ركعت در حق حاضر مختص به نماز ظهر است و مشخص است كه زمان ركعت مختلف است به زياده و نقصان ، به اعتبار اشتمال آن بر واجب و مستحب .\r\nمىگوييم : مراد در اين مقام ركعت مشتمل بر واجب است ، و چون كه مقدار واجب نيز مختلف مىشود به اعتبار طول سوره و قصر آن مىگوييم : مراد زمان قرائت أقصر سور قرآنيه است ، و چون كه اين نيز مختلف مىشود به اعتبار سرعت قرائت و بطوء آن مىگوييم : مراد مقدارى است كه ادا شود در آن ماهيت حروف ، و چون كه اين نيز مختلف مىشود به اعتبار اختلاف اشخاص در مراتب سرعت و بطوء مىگوييم : مراد حال أغلب ناس است .\r\nو همچنين است كلام در فعل بعضى اشخاص كه فعل به سرعت از آنها صادر مىشود به خلاف بعض ديگر . معيار صدور ماهيت فعل است بالاضافة به حال أغلب اشخاص .\r\nو بعد از اطلاع بر مراتب مرقومه مىگوييم : فروعات مترتبه بر دقايق مذكوره چند است :\r\nأول « 3 » : آن است كه دو نفر فرض مىكنيم در أول زوال شروع كردند به\r\n\r\n","description":"","footnote":"\r\n« 1 » بطوء : درنك كردن ، دير كردن .\r\n« 2 » لا يتوهم أحد أن هذه الثمرات ثمرة الخلاف بين الاختصاص و الاشتراك فلاحظ بل هى ثمرات لكون المدار فى الاختصاص على المتعارف الغالب فتدبر - ا س د .\r\n« 3 » لو اعتبر فى وقت الاختصاص كل شخص بالنسبة الى حاله ، كما اختاره المحقق الثانى و الشهيد الثانى ، فلا يتحقق ثمرة فى المقام ، لدخول الوقت بالنسبة الى سريع القراءة فيجوز له الاقتداء بالامام البطىء ، و ان لم يدخل وقت العصر بالنسبة الى الامام . نعم يتجه مرام المصنف لو جعل مورده كون المدار فى الوقت الاختصاص على بطىء القراءة كما يظهر من قوله بعد ذلك - ا س د .\r\n","page_name":" 151 ","page_number":167},
  {"content":"\r\nنماز ظهر ، يكى در ركعت أول طول داد به سبب رعايت آداب و سنن ، و ديگرى اقتصار نمود به اقل واجب ، و اين از نماز ظهر فارغ شد ، و أول هنوز از ركعت أولى فارغ نشده .\r\nبنا بر آنچه مذكور شد مىگوييم : جايز است در حق ثانى اقتدا كند در صلاة عصر خود به آن شخص به علت آن كه وقت نماز عصر به مقتضاى آنچه مذكور شد داخل شده است ، اگر چه امام هنوز از ركعت أول نماز ظهر فارغ نشده باشد با آنكه هر دو در يك آن مشغول به نماز ظهر شده‌اند .\r\nدوم : آن است كه هر گاه فرض شود شخصى بطيء القراءة بعد از انقضاى مقدار يك ركعت از نماز به حسب حال او از أول زوال شروع كرد به نماز عصر به اعتقاد آن كه نماز ظهر را به عمل آورده ، بعد از فراغ از نماز عصر عالم شد به حقيقت حال ، صلاة عصر او محكوم به صحت است ، بنابر آن كه آن مقدار از وقت وسعت كل اقل واجب از صلاة ظهر را داشته باشد ، به خلاف آن كه اگر مراد چهار ركعت مختص بالاضافه به خود اين شخص بطيء القراءة بوده باشد .\r\nسوم : آن است هر گاه فرض شود كسى به اعتقاد اين كه زوال متحقق شده مشغول شد به نماز ظهر ، و بعد فساد اعتقاد او منكشف شد ، هر گاه بعضى از صلاة ظهر مصادف با وقت شده باشد به حدى كه آن وقت وسعت اقل واجب نماز ظهر را داشته باشد ، در آن وقت من غير تأمل ، حكم مىكنيم به جواز اتيان به صلاة عصر من غير فصل ، به خلاف اين كه هر گاه وسعت « 1 » آن را\r\n\r\n","description":"","footnote":"\r\n« 1 » ظاهر اين است كه حكم به صحت صلاة ظهر ثابت است مطلقا ، اعم از اينكه آنچه از وقت درك كرده وسعت اقل واجب صلاة ظهر را داشته باشد يا نه - ا س د .\r\n","page_name":" 152 ","page_number":168},
  {"content":"\r\nنداشته باشد .\r\nچهارم : هر گاه فرض شود بالاضافه به بطيء القراءة به مقدار چهار ركعت از آخر وقت باقى بوده باشد ، و همين مقدار نسبت به أغلب اشخاص سعهء هشت ركعت نماز را داشته باشد ، در اين صورت در حق اين شخص جايز نيست مشغول به نماز عصر شود و عدول « 1 » كند از نماز ظهر مطلقا .\r\nپس اگر ممكن بوده باشد در حق اين شخص اتيان صلاتين به جماعت آن متعين خواهد بود ، و اگر جماعت ممكن نبوده باشد و متمكن بوده باشد به ترك قرائت سوره در هر دو نماز از درك كل صلاة ظهر و درك ركعت از عصر را فصاعدا قبل از غروب چنين نمايد .\r\nو اگر فرض شود كه چنين ممكن نبوده باشد ، دور نيست كه بگوييم در چنين صورت اين شخص مخير « 2 » است ما بين آن كه اتيان به صلاة ظهر نمايد اداءا و نماز عصر را قضا نمايد و بالعكس .\r\nو ممكن است كه گفته شود عدول از ظهر نمايد ، و متعين بوده باشد در حق اين نماز عصر ، و نماز ظهر را بعد از آن قضا نمايد ، نظر به اين كه مقدار دو ركعت أخير مختص به نماز عصر است بى اشكال ، و مقدار دو ركعت اول مشترك است ما بين الصلاتين .\r\nپس در صورت اختيار نماز عصر همهء نماز عصر در وقت خود اتيان شده خواهد بود ، دو ركعت آن در وقت مختص به خود نماز عصر ، به خلاف\r\n\r\n","description":"","footnote":"\r\n« 1 » يعنى ترك كند نماز ظهر و قضاء آن را نمايد - ا س د .\r\n« 2 » الظاهر تعين العصر عليه لو لم يمكن الجمع به ترك السورة و الاتيان بالصلاتين جماعة و نحو ذلك - ا س د .\r\n","page_name":" 153 ","page_number":169},
  {"content":"\r\nاين كه هر گاه اختيار كند نماز ظهر را ، در اين صورت اگر چه دو ركعت أولى از آن در وقت مشترك شده خواهد بود ، لكن دو ركعت آخر در خارج وقت خود بلكه در وقت مختص به نماز عصر اتيان شده خواهد بود ، و اگر چنين « 1 » نمايد و بعد از نماز ظهر قضاء نماز عصر را نيز اعاده نمايد قضاءا أكمل و أتم خواهد بود .\r\n\r\nمبحث دوم ( در ذكر خلاف است در تحديد وقت صلاتين بداية و نهاية )\r\nاما در بدايت پس آنچه كه مذكور شد كه أول وقت نماز عصر بعد از انقضاء مقدار اداى نماز ظهر است از أول زوال ، اين مشهور ما بين فقهاء است . و قولى از شيخ صدوق نقل شده حاصل آن اين است كه آن بزرگوار منكر اختصاص شده ، بلكه از أول زوال تا غروب آفتاب را وقت هر دو نماز مىداند با حكم به لزوم تقديم ظهر بر عصر ، ثمرهء ما بين قولين ظاهر مىشود در چند موضع :\r\nاول : آن است هر گاه كسى شروع به نماز ظهر نمود به اعتقاد تحقق زوال و فارغ از نماز ظهر شد به حدى كه قليلى از نماز واقع در وقت شده ، آن وقت حقيقت حال منكشف شده .\r\nبنا بر مشهور لازم است تأمل نمايد تا مقدار اداى ظهر منقضى شود از أول\r\n\r\n","description":"","footnote":"\r\n« 1 » شخص بطىء القراءه هر گاه درك كند از وقت به مقدار چهار ركعت به مقتضاى حال بطوء خود ، هر گاه ممكن است او را اسراع در قرائت و اذكار و افعال صلاة ، لازم است بر او اسراع تا اينكه درك كند هر دو فريضه را در وقت و هر گاه ممكن نيست و جماعت او را ممكن است ، جماعت بر او لازم است . و هر گاه جماعت هم او را ممكن نباشد ترك سوره نمايد . و هر گاه با ترك سوره هم درك هر دو فريضه و لو يك ركعت نمىكند در اين صورت تقديم عصر را نمايد و ظهر را قضا نمايد - ا س د .\r\n","page_name":" 154 ","page_number":170},
  {"content":"\r\nزوال آن وقت شروع نمايد به نماز عصر ، به خلاف قول شيخ صدوق كه مطلقا تأمل لازم نيست ، بلكه جايز است شروع نمايد به نماز عصر بعد از فراغ از ظهر من غير فصل .\r\nدوم : در صورت اتيان به صلاة عصر است بعد از زوال من غير فصل به اعتقاد اين كه نماز ظهر را به عمل آورده است ، و بعد از فراغ از صلاة فساد اعتقاد او منكشف شود ، بنا بر مشهور نماز عصر باطل است ، و بنا بر قول ثانى صحيح است .\r\nسوم : در صورتى كه به مقدار اداى نماز عصر تا غروب باقى مانده باشد و مكلف اتيان به هيچ يك از دو نماز ننموده باشد ، در اين صورت بنا بر مشهور معين است كه اتيان به نماز عصر نمايد ، اشتغال به نماز ظهر در اين حالت مجوز نيست ، نظر به اين كه وقت مختص به عصر است و وقت ظهر منقضى شده .\r\nو مقتضى قول ثاني آن است كه صحيح بوده باشد ، نظر به اين كه اين مقدار نيز ما بين هر دو نماز خواهد بود ، بلكه مقتضاى اين قول آن است كه اشتغال به نماز ظهر در اين وقت نيز متعين بوده باشد .\r\nو مخفى نماند كه اين قول اگر چه مشهور شده از صدوق ، لكن از كتب آن بزرگوار كلامى كه صريح در اين مطلب بوده باشد حال در نظر نيست ، بلكه كلام آن مرحوم در هدايه « 1 » ظاهر بر خلاف اين است .\r\nو همچنين در مقنع تصريح فرموده : كه هر گاه كسى نماز ظهر و عصر را نكرده باشد تا آخر وقت ، و وقت كفايت نكند مگر يك نماز ، معين است كه اتيان به نماز عصر نمايد « 2 » .\r\nو اما اختلاف در نهايت پس مىگوييم : بعد از اطباق أصحاب بر اين كه\r\n\r\n","description":"","footnote":"\r\n« 1 » هدايه شيخ صدوق ص 29 .\r\n« 2 » مقنع شيخ صدوق ص 32 .\r\n","page_name":" 155 ","page_number":171},
  {"content":"\r\nأول وقت نماز ظهر زوال شمس است ، ظاهر مىشود از كلمات ايشان در آخر وقت آن به چهار قول .\r\nأول : قول شيخ مفيد است فرموده : وقت ظهر بعد از زوال است تا آن كه سايه شاخص زياد شود به قدر دو سبع شاخص .\r\nقول دوم : قول شيخ طوسى است در نهايه « 1 » كه فرموده : آخر وقت ظهر در حق مختار وقتى است كه سايه شاخص زياده شود به مقدار چهار سبع آن .\r\nسوم : قول شيخ طوسى است در مبسوط « 2 » و خلاف « 3 » كه فرموده : وقت صلاة ظهر در حق مختار ممتد است تا آن كه سايه شاخص زياد شود به قدر شاخص .\r\nو تشكيكى در ضعف اين أقوال نيست ، بلكه ظاهر اين است كه مراد شيخين جليلين نيز اين معنى كه ظاهر مىشود از كلام ايشان نبوده باشد ، چنانچه مدللا در مطالع الانوار بيان شده .\r\nقول چهارم : قول أبى الصلاح است در كافى « 4 » ايشان فرموده‌اند : وقت فضيلت نماز ظهر در حق مختار ممتد است تا وقتى كه ظل شاخص به چهار سبع شاخص برسد ، و وقت نماز ظهر در حق مضطر ممتد است تا آن كه ظل شاخص به مثل شاخص برسد .\r\nاينها كه مذكور شد ذكر اختلاف بود در وقت نماز ظهر من حيث النهايه و وقت نماز عصر من حيث البدايه و اما اختلاف در وقت نماز عصر من حيث النهايه ، پس اين نيز به حسب ظاهر خلاف شده به چند قول :\r\n\r\n","description":"","footnote":"\r\n« 1 » نهايه شيخ طوسى ص 58 .\r\n« 2 » مبسوط شيخ طوسى ج 1 / 72 .\r\n« 3 » خلاف شيخ طوسى ج 1 / 257 .\r\n« 4 » كافى أبى الصلاح ص 137 .\r\n","page_name":" 156 ","page_number":172},
  {"content":"\r\nأول : قول مشهور ما بين اصحاب و مختار ما بين أقوال است ، و آن اين است كه وقت نماز عصر ممتد است الى الغروب ، و تفاوتى ما بين مختار و مضطر در اصل جواز تأخير تا اين وقت نمىباشد ، بلى چيزى كه هست اين است كه تأخير در حق مختار تا آن وقت بسيار مرجوح و مذموم است ، و اما بالاضافه به ارتكاب معاذير پس چنين نيست .\r\nقول ثانى : آن است كه وقت صلاة ممتد است در حق مختار تا آن كه سايه شاخص دو مثل شاخص شود ، در اين وقت صلاة عصر در حق مختار منقضى مىشود . و اما در حق ارباب معاذير ، پس وقت باقى است تا غروب ، و اين ظاهر مىشود از شيخ در مبسوط « 1 » و ابن البراج .\r\nقول سوم : ظاهر مىشود از شيخ مفيد ، حاصل آن اين است : كه وقت عصر اگر چه در حق أرباب معاذير ممتد است تا غروب ، لكن در حق مختار منتهى مىشود به ميل كردن شعاع آفتاب بزردى .\r\nچهارم : قول أبى الصلاح است در كافى « 2 » ، و محصل آن اين است وقت فضيلت نماز عصر در حق مختار ممتد است تا آن كه ظل شاخص به چهار سبع شاخص برسد ، و وقت اجزاى آن در حق مختار ممتد است تا آن كه ظل شاخص به مثل شاخص برسد ، و وقت آن در حق مضطر ممتد است تا غروب شمس .\r\n\r\nمبحث سوم ( در بيان وقت نماز مغرب و عشاء است )\r\nبدان كه اجماع علماء منعقد است بر اين كه وقت نماز مغرب داخل مىشود\r\n\r\n","description":"","footnote":"\r\n« 1 » مبسوط شيخ طوسى ج 1 / 72 .\r\n« 2 » كافى ابى الصلاح ص 137 .\r\n","page_name":" 157 ","page_number":173},
  {"content":"\r\nبه تحقق غروب شمس ، و اشكالى در اين نيست . و خلافى كه هست ما بين علماء در اين است كه علامت غروب شمس چه چيز است ؟ اختلاف كرده‌اند در اين علما به سه قول :\r\nأول : آن است كه علامت غروب شمس استتار قرص شمس است ، يعنى :\r\nهمين كه در صورت انتفاء ابر و مانع بعد از ملاحظه افق مشخص شد كه قرص شمس پايين رفته و مربى نشود ، مشخص مىشود كه غروب شده است .\r\nو اين قول ضعيف و موافق مذهب عامه است . و مشهور ما بين علماء شيعه آن است كه اين قدر كفايت نمىكند در تحقق غروب ، و اينها مفترق به دو فرقه شده‌اند :\r\nطايفه‌اى فرموده‌اند : كه علامت غروب انتفاء حمره « 1 » است از مشرق مقابل مغرب و اين قول شيخ مفيد است در مقنعه و شيخ طوسى است و غيرهما ، و اين قول ثانى است .\r\nو جماعت ديگر فرموده‌اند : علامت غروب ميل نمودن حمره مشرقيه است از سمت رأس به جانب مغرب ، و اين قول سوم است .\r\nتوضيح اين اجمال آن است : بعد از آن كه قرص شمس از افق در جانب مغرب پايين رفت سرخى كه در جانب مشرق هست ميل به ارتفاع مىنمايد ، و هر قدر كه قرص آفتاب پايينتر مىرود سرخى از جانب مشرق بالاتر مىرود تا آن كه آن سرخى به محاذات سر مىرسد . بعد از آن كه آن سرخى از جانب سر ميل به جانب مغرب نمود ، بى اشكال وقت نماز مغرب و وقت افطار خواهد بود ، و قبل از آن شروع به نماز مغرب نمىتوان نمود ، و همچنين جايز نيست افطار ، و اين ثمرهء ما بين دو قول است .\r\n\r\n","description":"","footnote":"\r\n« 1 » زوال حمره مشرقيه در جانب مشرق كافى در دخول وقت مغرب است - ا س د .\r\n","page_name":" 158 ","page_number":174},
  {"content":"\r\nبنا بر قول أول كه علامت غروب استتار قرص است ، همين كه قرص آفتاب مخفى شد شروع به نماز مغرب و افطار جايز خواهد بود . و بنا بر مختار جايز نخواهد بود مگر در مقام تقيه .\r\nو همچنين هر گاه فرض شود كسى نماز عصر نكرده باشد تا آن كه قرص شمس مخفى شد ، بنا بر مختار نماز عصر را به نيت اداء مىتواند شروع نمود ، و بنا بر قول أول قضا خواهد بود .\r\nو لكن احتياط در أمثال اين مقام اين است كه كسى عمدا تأخير نماز عصر تا آن وقت ننمايد ، و اگر اتفاقا تأخير شد تا آن وقت ، اگر چه نماز عصر در اين حالت اداء است ، لكن احتياط اين است كه متعرض اداء و قضاء نشود ، اكتفا به قربت مطلقه نمايد .\r\nبعد از آن كه مشخص شد كه أول وقت نماز مغرب غروب شمس است و علامت غروب ميل حمره مشرقيه است از سمت رأس به جانب مغرب ، بى اشكال در اين وقت شروع به نماز مغرب مىتوان نمود ، و همچنين است كلام در افطار در حق صائم .\r\nو بعد از تحقق غروب مقدارى كه كفايت نماز مغرب كند ، بمعنايى كه در نماز ظهر مذكور شد ، مختص به نماز مغرب است . بعد از انقضاى اين مقدار از زمان از أول غروب وقت نماز عشا داخل مىشود ، و وقت هر دو نماز باقى است تا نصف شب .\r\nچنانچه از أول وقت به مقدار اداى نماز مغرب مختص به او است ، و همچنين در آخر وقت مقدار اداء نماز عشا مختص است به نماز عشا ، پس وقت نماز مغرب داخل مىشود به غروب آفتاب ، و ممتد است تا آن كه باقى بماند از نصف شب به مقدارى كه كفايت نماز عشاء نمايد ، و وقت نماز عشاء داخل مىشود بعد\r\n","description":"","footnote":"","page_name":" 159 ","page_number":175},
  {"content":"\r\nاز آن كه از غروب منقضى شد مقدارى كه كفايت نماز مغرب نمايد ، و ممتد است تا نصف شب .\r\nو قول به اشتراك هر دو نماز در تمام وقت چنانچه در ظهرين منقول از شيخ بزرگوار صدوق مرحوم بود ، در اينجا نيز نقل شده ، لكن كلام آن بزرگوار در فقيه « 1 » و غيره مطابق با اين حكايت نيست . و آنچه مذكور شد در تحديد آخر وقت در نماز مغرب موافق مشهور و معروف ما بين فقهاء است .\r\nو ظاهر مىشود از جماعت از أجله قدماى أصحاب خلاف در مسأله به چند قول :\r\nأول : آن است كه وقت نماز مغرب منقضى مىشود به زوال شفق ، كه عبارت از حمره مغربيه است ، و اين ظاهر مىشود از ثقة الاسلام در كافى « 2 » و شيخ صدوق در هدايه « 3 » و غيره و شيخ مفيد در مقنعه و شيخ طوسى در خلاف « 4 » و مبسوط « 5 » و غيرهما .\r\nو قول ثانى : آن است كه وقت نماز مغرب ممتد است تا طلوع فجر صادق ، و اين قول را شيخ طوسى در خلاف نقل فرموده از بعض علماى ما و از جماعتى از علماى عامه .\r\nپس اختلاف شده در آخر وقت نماز مغرب به سه قول :\r\nأول آن است كه وقت نماز مغرب منتهى مىشود به زوال حمره مغربيه .\r\nو ثانى آن است كه ممتد است تا آن كه باقى بماند از نصف شب مقدارى كه كفايت نماز عشاء نمايد .\r\n\r\n","description":"","footnote":"\r\n« 1 » من لا يحضره الفقيه ج 1 / 219 .\r\n« 2 » فروع كافى ج 3 / 280 .\r\n« 3 » هدايه شيخ صدوق ص 30 .\r\n« 4 » خلاف شيخ طوسى ج 1 / 262 .\r\n« 5 » مبسوط شيخ طوسى ج 1 / 74 .\r\n","page_name":" 160 ","page_number":176},
  {"content":"\r\nسوم آن آن است كه وقت آن ممتد است تا طلوع فجر خير الامور أوسطها ، قول اول و سوم هر دو ضعيف است خصوصا سوم .\r\nو همچنين تحديدى كه در وقت نماز عشا مذكور شد بداية و نهاية مشهور و معروف ما بين أصحاب است ، و در اين نيز خلاف شده :\r\nأول : آن است كه مذكور شد ، يعنى وقت نماز عشاء داخل مىشود بعد از انقضاء زمانى كه كفايت نماز مغرب كند از أول غروب ، و وقت آن ممتد است تا نصف شب .\r\nقول ثانى : آن است كه وقت آن داخل مىشود به زوال حمره مغربيه ، و منقضى مىشود به ثلث شب ، و اين قول شيخ صدوق است در هدايه « 1 » ، و شيخ مفيد در مقنعه ، و شيخ طوسى است در خلاف « 2 » و مبسوط « 3 » و نهايه « 4 » و اقتصاد « 5 » .\r\nو سلار بن عبد العزيز در مراسم « 6 » موافقت مشايخ عظام فرموده در بدايه و مخالفت نموده در نهايه ، چنانچه فرموده : اول وقت نماز عشاء زوال حمره است ، و ممتد است تا آن كه باقي ماند به نصف شب مقدار چهار ركعت .\r\nو چون مشايخ مذكوره از اعاظم علماى شيعه مىباشند ، بنابراين احتياط مقتضى اين است كه شروع به نماز عشاء نشود قبل از زوال حمره مغربيه . و اگر نماز به جماعت بوده باشد ، چون كه تعجيل در آن مطلوب است اولى آن است كه اندكى تأخير در نماز مغرب نمايد به حدى كه تا فارغ مىشود از نماز مغرب\r\n\r\n","description":"","footnote":"\r\n« 1 » هدايه شيخ صدوق ص 30 .\r\n« 2 » خلاف ج 1 / 265 .\r\n« 3 » مبسوط ج 1 / 75 .\r\n« 4 » نهايه ص 59 .\r\n« 5 » اقتصاد ص 256 .\r\n« 6 » مراسم ابن سلار ص 62 .\r\n","page_name":" 161 ","page_number":177},
  {"content":"\r\nو نافله آن زوال حمره شده باشد ، آن وقت شروع به نماز عشاء نمايد ، لا سيما بعد از ملاحظه آن كه مرحوم شيخ در خلاف اين قول را نسبت به مذهب أصحاب داده ، و مع ذلك اگر نخواهد كسى رعايت اين احتياط بكند مانعى ندارد .\r\nو قول ثالث : قولى است كه در نماز مغرب مذكور شد ، كه ممتد است تا طلوع فجر صادق ، اگر چه اين قول را شيخ الطائفه در خلاف در وقت نماز مغرب نسبت به بعض أصحاب داده ، لكن بين است آن كسى كه اين قول را در نماز مغرب قائل شده البته قائل خواهد بود در نماز عشاء ، و اين ظاهر است .\r\nلكن ممكن است كه كسى ادعا نمايد اين قول اگر چه از كلام شيخ در خلاف ظاهر مىشود كه چنين قائلى در علماء شيعه بوده باشد ، لكن چون كه از مبسوط ظاهر مىشود اين قائل كه قائل اين قول شده در حال ضرورت است نه مطلقا ، بنابر اين قول به اطلاق قائلى ندارد .\r\nو اما قول در حالت ضرورت پس قائل اين قول مجهول نخواهد بود ، بلكه جماعتى از أعاظم متأخرين اين قول را اختيار نموده‌اند ، لكن مختار نزد حقير اين است كه فرقى ما بين مختار و مضطر در اين باب نمىباشد ، و وقت نماز عشاء منقضى مىشود به انتصاف ليل مطلقا . بنا بر اين هر گاه كسى در أول شب خوابيد قبل از اداى نماز عشاء و بيدار نشد مگر بعد از نصف شب ، ظاهر اين است كه نماز او قضا بوده باشد .\r\nو كلامى كه در اين مقام هست اين است كه آيا واجب است بر اين شخص روزه بگيرد همان روز را به قصد كفاره اين عمل يا نه ؟ ظاهر اين است كه واجب بوده باشد ، خواه خوابيدن به اختيار اين شخص بوده باشد يا به اضطرار ، خواه معتاد بوده باشد به بيدار شدن يا نه .\r\nظاهر اين است كه صوم واجب بوده باشد در جميع صور مذكوره . و همچنين\r\n","description":"","footnote":"","page_name":" 162 ","page_number":178},
  {"content":"\r\nظاهر اين است كه وجوب صوم ثابت بوده باشد ، خواه نوم او بعد از اتيان به نماز مغرب بوده باشد يا قبل از اتيان به هر دو نماز ، لكن ظاهر اين است كه وجوب صوم مختص بوده باشد به صورتى كه انشاء نوم نموده باشد بعد از دخول ليل و انقضاى زمانى كه وسعت هر دو نماز را داشته باشد .\r\nو اما هر گاه چنين نبوده مثل اين كه قبل از تحقق غروب خوابيد و بيدار نشد مگر بعد از انتصاف ليل ، ظاهر اين است كه صوم واجب نبوده باشد .\r\nو همچنين است هر گاه خوابيد بعد از تحقق غروب ، لكن قبل از انقضاى زمانى كه وسعت هر دو نماز را داشته باشد .\r\nبدان كه مفروض در نص و كلام أصحاب آن است كه بيدار شود بعد از نصف شب و قبل از فجر . پس هر گاه فرض شود خوابيد و بيدار نشد مگر بعد از طلوع صبح ظاهر اين است در اين وقت نيز روزه واجب بوده باشد .\r\nو همچنين محل سؤال در حديث « 1 » معتبرى كه مستند حكم دو مسأله است ، اگر چه مرد است لكن فرقى در اين باب ما بين مرد و زن نمىباشد ، پس هر گاه زن قبل از نماز عشاء خوابيد و بيدار نشد مگر بعد از انتصاف ليل ، روزه آن روز بر آن نيز واجب خواهد بود .\r\nو آنچه مذكور شد در صورتى بود كه اخلال به نماز عشاء شده باشد در وقت آن به جهت نوم . و اما هر گاه اخلال به آن شده باشد به سبب اغماء يا سهو يا به سبب مستى يا متعمدا ترك نماز كرده باشد ، آيا در اين صورت روزه آن روز بر آن شخص واجب خواهد بود يا نه ؟\r\nمىگوييم : اما اغماء پس بىاشكال مىتوان گفت كه روزه بر مغمى عليه واجب نبوده باشد ، لكن اين در صورتى است كه اغماء به اختيار خود اين شخص\r\n\r\n","description":"","footnote":"\r\n« 1 » فروع كافى ج 3 / 295 ح 11 .\r\n","page_name":" 163 ","page_number":179},
  {"content":"\r\nنبوده باشد ، به اين معنى كه اين شخص به اختيار خود احداث سبب اغماء ننموده باشد . و اما هر گاه به اختيار خود احداث سبب اغماء نموده باشد ، ممكن هست كه گفته شود : اين شخص حكم عامد خواهد بود ، و حكم عامد بعد مذكور خواهد شد .\r\nو اما اخلال به نماز عشاء ساهيا ، پس مىگوييم : كه سهو بر دو قسم است :\r\nأول : آن است كه معتقد اين بود كه نماز عشاء را به عمل آورده به اين جهت نماز عشاء نكرد ، بعد از انتصاف شب مشخص شد فساد اعتقاد او . ظاهر اين است در اين صورت حكم به وجوب روزه آن روز نتوان نمود ، و اكتفا به همان قضاى نماز مىنمايد .\r\nو دوم : آن است كه غافل شد از نماز كردن و وقتى متنبه شد كه نصف شب شده بود ، احتياط در دين مقتضى اين است در اين صورت اخلال به روزه آن روز ننمايد .\r\nو اما اخلال به نماز عشا به جهت مستى ، پس مىگوييم : اين نيز بر دو قسم است :\r\nيك قسم : آن است كه مستى به اختيار خود نباشد ، در اين صورت اگر چه حكم به وجوب روزه آن روز ممكن نيست ، لكن طريقه احتياط مقتضى اين است كه اخلال به روزه آن روز ننمايد .\r\nو قسم ديگر : آن است كه مستى به اختيار خود اين شخص بوده كه احداث سبب سكر را به اختيار خود نموده ، دور نيست حكم اين شخص حكم عامد بوده باشد .\r\nپس مىگوييم : اما عامد يعنى كسى كه عمدا ترك نماز عشاء كرد تا نصف شب گذشت ، آيا روزه آن روز بر اين شخص واجب است يا نه ؟ دور نيست كه واجب بوده باشد ، پس هر گاه اخلال به روزه نمايد معاقب خواهد بود به ترك\r\n","description":"","footnote":"","page_name":" 164 ","page_number":180},
  {"content":"\r\nصوم ، چنانچه معاقب است به ترك صلاة و به تأخير آن از وقت آن .\r\n\r\nتنبيه\r\nسزاوار اين است كه ختم مبحث شود به ايراد چند مطلب :\r\nأول : آن است كه وجوب صوم مذكور آيا مختص است به صورتى كه اخلال به نماز عشاء شده باشد در حضر يا ثابت است در سفر و حضر ؟ حق اين است كه تفصيل داده شود در مساله ما بين كثير السفر و مسافرى كه سفر او معصيت بوده باشد و غيرهما .\r\nاگر كثير السفر بوده باشد ، آن شخص كه اخلال به نماز عشاء نموده يا آن كه سفر او معصيت بوده ، ظاهر اين است كه واجب بوده باشد كه روزه گرفته باشد در آن روز ، و اما هر گاه چنين نبوده باشد روزه بر آن شخص واجب نخواهد بود .\r\nو همچنين است اين امر هر گاه در شبى اتفاق افتاده باشد كه روزه آن روز در شريعت طاهره مجوز نبوده باشد ، مثل اين كه در شب عيدين اتفاق افتاده و همچنين است هر گاه عايقى از صوم در آن روز هم رسيد ، مثل اين كه مريض شود ، يا آن كه ضعيفه حائض شد و هكذا .\r\nمجملا هر گاه اين سبب صوم در شبى هم رسيد كه صوم آن روز در شريعت ممنوع و محرم بوده باشد روزه در آن روز واجب بلكه جايز نخواهد بود .\r\nتفصيل مقام مقتضى اين است كه گفته شود : اين سبب صوم در شبى كه هم رسيد صوم آن روز در شريعت مطهره يا حرام است يا جايز است يا واجب . اگر حرام بوده باشد ظاهر اين است كه روزه آن روز در اين مقام مطلوب نبوده باشد ، پس جايز نخواهد بود ، و اگر ممكن بوده باشد يعنى مانعى از صوم نبوده باشد واجب است روزه .\r\n","description":"","footnote":"","page_name":" 165 ","page_number":181},
  {"content":"\r\nو اما اگر واجب بوده باشد ، اين محتاج به تفصيل است به اين نحو واجب يا معين است ، مثل اين كه اين امر در ماه مبارك اتفاق افتاد يا در شبى كه روزه آن روز بر اين شخص معين بوده به نذر يا به غير نذر ، در اين صورت ظاهر اين است كه لازم باشد نيت هر دو روزه نمايد ، پس صومين تداخل خواهند نمود ، يا آن كه نيت روزه ماه مبارك يا نذر معين نمايد ، و نيت اين نمايد كه اين مجزى باشد از آن صومى كه مستند است به اخلال نماز عشاء .\r\nو تحقيق مبناى اين مسأله را كما هو حقه به توفيق قائد توفيق در جلد خامس از مجلدات مطالع الانوار در مباحث صلاة كسوف نموده‌ايم ، و اشاره اجمالى در جلد أول در مبحث مواقيت در خصوص همين مسأله نيز شده است .\r\nو هر گاه صوم آن روز معين نبوده باشد ، مثل آن كه صوم منذورى به نذر مطلق در ذمه او بوده باشد ، و منظورش اين بود كه فردا را به همان قصد روزه گرفته باشد ، شب چنين امرى اتفاق افتاد ، و همچنين است قضاى ماه مبارك در صورت سعه وقت .\r\nدر اين صورت امتثال در حق اين شخص به دو طريق ممكن هست :\r\nأول : آن است كه روزه را به قصد كفاره تأخير صلاة عشاء روزه گرفته وجوبا و روزه واجبه به نذر مطلق را مثلا تأخير اندازد به وقت ديگر .\r\nدوم : آن است كه همان روز را به نيت هر دو صوم روزه گرفته ، صومين نيز در اينجا نيز تداخل خواهند نمود ، و فرق ما بين اين صورت و صورت سابقه آن است كه تداخل در آنجا لازم بود ، به خلاف در اين صورت كه تداخل در اين مقام جايز خواهد بود .\r\nبنابراين هر گاه كسى مشغول به صومى شده باشد كه تتابع و توالى در آن شرط بوده باشد ، مثل كفاره ماه مبارك در صورت عدم تجاوز از نصف ، چنين امرى\r\n","description":"","footnote":"","page_name":" 166 ","page_number":182},
  {"content":"\r\nاتفاق افتاد ، مىتواند در آن روز قصد هر دو صوم نمايد ، امتثال به هر دو در حق او حاصل مىشود ، بنابراين اختلاف به تتابع هم نخواهد رسيد ، تا آن كه لازم باشد استيناف « 1 » صوم كفاره ، نظر به اختلال امر به تتابع .\r\nبه علاوه ممكن هست كه گفته شود : در صورتى كه ناوى تداخل نبوده باشد بلكه همان روز را به نيت اين صوم مسبب اخلال به صلاة عشاء به خصوصه روزه شود ، تخلل چنين امرى موجب اختلال به تتابع مطلوب در آن صوم نشود ، خصوصا در صورتى كه احداث سبب به اختيار اين شخص نبوده باشد ، مثل اين كه فرض شود كسى كه شب سابق و روز آن هيچ خواب نكرده باشد ، و بعد از اداى نماز مغرب خواست سجده شكر مستحبه را به عمل آورده باشد ، در اثناى سجده خواب بر او غلبه نموده خوابيد ، وقتى بيدار شد كه حوالى صبح است ، لكن بعد از فتح باب تداخل به توفيق اللَّه الموفق الاكبر حاجت به اين دقت نخواهد بود .\r\nمطلب ثانى : آن است كه هر گاه شب چنين امرى اتفاق افتاده ، روز آن انشاى سفر در حق چنين شخصى مجوز خواهد بود يا نه ؟ حق در مسأله تفصيل در اين مقام است ما بين آن كه انشاى سفر قبل از زوال بوده يا بعد از زوال .\r\nاگر بعد از زوال بوده باشد مىگوييم : جايز است چه مسافرت بعد از زوال منافات با اتمام صوم واجب ندارد . و اگر قبل از زوال بوده باشد تفصيل داده شود ما بين كثير السفرى كه رافع حكم او به ظهور نرسيده باشد و غير آن ، اگر كثير السفر بوده باشد حكم شود به جواز سفر و لزوم صوم در آن روز .\r\nو اگر غير كثير السفر بوده باشد در اين وقت تفصيل داده شود ما بين سفر واجب و غير واجب ، اگر غير واجب است حكم مىشود به عدم جواز آن و تعين\r\n\r\n","description":"","footnote":"\r\n« 1 » استيناف : از نو گرفتن ، از سر گرفتن كار .\r\n","page_name":" 167 ","page_number":183},
  {"content":"\r\nصوم بر آن شخص در آن روز . و اگر واجب بوده باشد در اين وقت لازم مىآيد تعارض واجبين ، مفرى نيست در اين صورت مگر رجوع به ترجيح و اختيار أهم در نظر شارع .\r\nمثلا هر گاه فرض شود چنين امرى در شب اتفاق افتاد و روز قافله حاج مىروند ، و اين شخص هم مستطيع است ، و با تخلف از اين قافله مأيوس از درك حج است در اين سال ، در اين صورت ظاهر اين است كه اختيار مسافرت نمايد و از روزه آن روز مىگذرد ، و با عدم امكان ترجيح مخير خواهد بود ما بين اختيار أحد واجبين و ترك ديگر .\r\nمطلب سوم : آن است كه آيا قضاى اين روزه در صورت اخلال به سبب عذر يا غير عذر واجب خواهد بود يا نه ؟ مثل اين كه فرض شود چنين امرى اتفاق افتاد در حق ضعيفه و صبح حائض شد ، يا در حق مريض اتفاق افتاد ، يا روز مريض شد ، و يا متذكر به حقيقت حال شد در روز و حال آن كه اكل به عمل آورده بود ، يا آن كه سفر در حق او متعين بود اختيار سفر نمود به اين سبب .\r\nيا آن كه روزه روز آن شب نظر به منع در شريعت ممكن نبود ، مثل اين كه شب أحد عيدين بود ، يا ليالي التشريق كه عبارت از يازدهم و دوازدهم و سيزدهم ذى الحجة الحرام بوده باشد در منى ، يا آن كه اخلال به صوم نموده متعمدا آثما .\r\nظاهر اين است كه حكم به وجوب قضاى اين روزه ممكن نبوده باشد در جميع صور مفروضه .\r\nمطلب چهارم : آن است كه اين حكم مختص به نماز عشاء است ، و در ساير صلوات مثل ظهرين و صلاة مغرب ثابت نيست ، پس هر گاه بعد از زوال و انقضاى زمانى كه وسعت فرضين داشته باشد كسى خوابيد و بيدار نشد تا غروب .\r\n","description":"","footnote":"","page_name":" 168 ","page_number":184},
  {"content":"\r\nيا آن كه در شب به اعتقاد اين كه نماز مغرب كرده است نماز عشاء را به عمل آورد و خوابيد ، بيدار نشد مگر بعد از نصف شب ، آن وقت فساد اعتقاد او منكشف شد ، مشخص شد كه نماز مغرب را به عمل نياورده است .\r\nيا آن كه بعد از دخول شب و انقضاى زمانى كه كفايت صلاتين مىنمود خوابيد قبل از اداى صلاتين و بيدار نشد مگر قبل از نصف شب مقدارى كه كفايت نمىنمود مگر اداى صلاة عشاء را .\r\nدر جميع اين صور صوم آن روز ثابت نيست .\r\nو زمام كلام اگر چه تجاوز از اعتدال نمود ، لكن نظر به اين كه مباحث مهمه بود و أصحاب رفع اللَّه تعالى مقامهم متعرض نشده بودند در اين مقام ثبت نمود ، و اللَّه العالم بحقايق الاحكام و حججه الائمة النجباء العظام عليهم آلاف التحية و الثناء و السلام .\r\n\r\nمبحث چهارم ( در بيان وقت نماز صبح است و تحديد آن بداية و نهاية )\r\nپس مىگوييم : أول آن حين ظهور سفيدى است فوق افق متصل به افق در جانب مشرق كه منبسط و منتشر است در عرض افق متصل به آن ، اين أول فجر است ، كه تعبير از آن به صبح صادق مىشود .\r\nدر مقابل صبح كاذب كه عبارت از سفيدى است كه فوق افق به طريق استطاله « 1 » هم مىرسد ، قبل از اين و آن سفيدى متصل به افق نيست ، بلكه فوق افق است و ظلمتى يعنى سياهى فاصله هست ما بين اين سفيدى و افق مشرق ، تعبير از اين مىشود به صبح كاذب و فجر أولش گويند ، به جهت آن كه اين سفيدى قبل\r\n\r\n","description":"","footnote":"\r\n« 1 » استطاله : دراز شدن .\r\n","page_name":" 169 ","page_number":185},
  {"content":"\r\nاز سفيدى كه متصل به افق و منتشر در عرض افق است هم مىرسد .\r\nو صبح كاذب مىگويند از بابت صفت به حال متعلق موصوف است ، أي :\r\nكاذب من أخبر بالصبح . يعنى اين سفيدى است كه كسى كه اعتماد به اين مىكند و اخبار مىكند كه صبح است كاذب است در اين اخبار .\r\nو آنچه أول مذكور شد آن را فجر ثاني و صبح صادق مىگويند ، ثانى به جهت آن كه بعد از روشنى أول به هم مىرسد ، و صادق به جهت آن كه صادق است كسى كه اخبار مىكند كه صبح است .\r\nو اين روشنى كه عبارت از روشنى متصل به افق حسى مشرق و منتشر در عرض آن است أول وقت فريضه صبح است ، و در اين وقت حرام مىشود اكل و شرب بر كسى كه عازم صوم هست . و وقت نماز ممتد است تا طلوع شمس به اين معنى كه وقت نماز صبح منقضى مىشود به طلوع شمس .\r\nاما اين كه أول وقت نماز حين ظهور سفيدى است كه مذكور شد ، پس محل اتفاق است و كسى از فقهاء در اين اختلاف نكرده است .\r\nو اما انقضاى وقت آن در حق مختار بوده باشد يا مضطر به طلوع شمس پس اين مشهور ما بين فقهاء است ، خواه در حق مختار بوده باشد يا مضطر .\r\nو شيخ طوسى تفصيل داده ما بين مختار و مضطر ، و فرموده اگر چه در حق مضطر وقت ممتد است تا طلوع شمس ، لكن در حق مختار منتهى مىشود به ظهور حمره در جانب مشرق ، چنانچه در مبسوط « 1 » فرموده . و به اسفار صبح يعنى به كمال روشنى رسيدن ، چنانچه در خلاف « 2 » فرموده ، و ممكن است ارجاع هر دو به يك چيز .\r\n\r\n","description":"","footnote":"\r\n« 1 » مبسوط ج 1 / 75 .\r\n« 2 » خلاف ج 1 / 267 .\r\n","page_name":" 170 ","page_number":186},
  {"content":"\r\n\r\nمبحث پنجم [ وقت فضيلت و اجزاء در صلوات يوميه 
  ]\r\nدر بيان اين است كه هر يك از مواقيت مذكوره در هر يك از صلوات خمس منقسم مىشود به دو قسم : وقت فضيلت ، و وقت اجزاء . و مراد از وقت فضيلت وقتى است كه نماز در آن أفضل است از نماز در وقت ديگر . و مراد از وقت اجزاء وقتى است كه نماز در آن مسقط تكليف است و مرجوح است نسبت به نماز در وقت فضيلت .\r\nو وقت فضيلت « 1 » نماز ظهر از أول زوال است تا آن كه ظل حادث به مثل شاخص برسد ، و وقت اجزاى آن بعد از انقضاى وقت فضيلت است ، تا آن كه باقى بماند به غروب شمس به مقدار اداى عصر .\r\nو وقت فضيلت نماز عصر بعد از اداى ظهر است تا آن كه ظل حادث به مقدار دو مثل شاخص برسد ، و وقت اجزاى آن بعد از انقضاى اين مقدار است تا غروب شمس .\r\nو وقت فضيلت نماز مغرب از غروب شمس تا غروب حمره مغربيه ، و وقت اجزاى آن بعد از انقضاى وقت فضيلت است تا آن كه باقى بماند از نصف شب مقدارى كه كفايت نماز عشاء بكند .\r\nو وقت فضيلت نماز عشاء از غروب حمره مغربيه است تا ثلث شب ، و وقت اجزاى آن بعد از فراغ از نماز مغرب است تا زوال حمره مغربيه و بعد از ثلث\r\n\r\n","description":"","footnote":"\r\n« 1 » اول وقت فضيلت صلاة ظهر بعد از بلوغ ظل شاخص است به يك ذراع از براى غير متنفل ، و اما در حق متنفل بعد از فراغ از نافله است . و اول وقت فضيلت صلاة عصر بعد از بلوغ ظل شاخص به دو ذراع از براى غير متنفل است ، و بعد از فراغ از نافله است به جهت متنفل - ا س د .\r\n","page_name":" 171 ","page_number":187},
  {"content":"\r\nشب است تا نصف شب .\r\nو وقت فضيلت فريضه صبح از أول طلوع فجر ثانى است تا ظهور « 1 » حمره مشرقيه ، و وقت اجزاى آن باقى است تا طلوع شمس .\r\nمخفى نماند ظهور حمره در مشرق بعد از طلوع فجر در دو وقت است ، أول بعد از انفجار به فاصله بسيار كم ، و ديگرى بعد از آن كه خوب روشن شد و مراد در اين مقام كه وقت فضيلت ممتد است تا ظهور حمره اين معنى است كه آخر مذكور شد .\r\nو از آنچه مذكور شد در بيان اصل وقت نماز عشاء ، و بيان وقت فضيلت آن و وقت اجزاء آن معلوم مىشود كه وقت فضيلت نماز عشاء محفوف است به دو وقت اجزاء ، يعنى وقت فضيلت آن متوسط است ما بين دو وقت اجزاء أول بعد از فراغ از نماز مغرب است تا زوال حمره مغربيه ، و ثانى بعد از انقضاء ثلث شب است تا نصف شب .\r\nو جماعتى « 2 » از علماء وقت فضيلت نماز عصر را نيز چنين مىدانند يعنى وقت فضيلت آن متوسط است ما بين دو وقت اجزاء أول بعد از فراغ از نماز ظهر است تا آن كه ظل شاخص به مثل شاخص بشود ، آن وقت وقت فضيلت نماز عصر داخل مىشود ، و منقضى مىشود به رسيدن ظل به دو مثل شاخص ، بعد از آن وقت اجزاء است تا غروب . و مختار خلاف آن است ، بلكه بعد از انقضاء مقدارى كه كفايت نماز ظهر كند وقت فضيلت نماز عصر داخل مىشود .\r\nبلى بعد از تحقق زوال چنانچه راجح است تأخير نماز ظهر به قدر اتيان\r\n\r\n","description":"","footnote":"\r\n« 1 » و وقت فضيلت صلاة صبح از طلوع فجر صادق است تا روشنى تمام آسمان - ا س د .\r\n« 2 » بل و لعله الاقرى ، و لكن لا كمثل العشاء كما لا يخفى على الخبير - ا س د .\r\n","page_name":" 172 ","page_number":188},
  {"content":"\r\nهشت ركعت نافله ، چنين است حال در نماز عصر ، يعنى راجح اين است تأخير در نماز عصر نمايد تا فارغ شود از هشت ركعت نافله آن .\r\nو لكن اين در صورتى است كه خواهد اتيان به نافله نموده باشد . و اما هر گاه نخواهد نافله به عمل آورد رجحان تأخير صلاتين به مقدار نافله مسلم نيست « 1 » بلكه چنانچه اتيان به نماز ظهر نمود در اول زوال نماز ظهر اتيان شده خواهد بود در وقت فضيلت خود ، چنين است حال در نماز عصر كه هر گاه اتيان به آن نمايد بعد از فراغ از نماز ظهر من غير فصل نماز عصر در وقت فضيلت خود واقع شده خواهد بود ، خواه اتيان به هشت ركعت زوال كه نافله ظهر است كرده باشد يا نه .\r\nغاية ما في الباب آن است كه در صورت عدم اتيان به نافله در هر دو يا أحدهما خود را از فضيلت نافله محروم كرده خواهد بود . بلى اين مطلب در نماز عشاء مسلم است ، كه هر گاه اتيان شود به آن قبل از زوال حمره مغربيه ، واقع شده خواهد بود نماز عشاء در غير وقت فضيلت خود .\r\nبدان كه اهتمام تمامى در محافظت صلوات در أوقات فضيلت آنها ضرور است ، و نهايت مبالغه در اخبار معتبره در اين باب به عمل آمده . چنانچه در حديث از كاشف أسرار و دقايق جناب حضرت امام جعفر صادق عليه السّلام مروى است كه آن حضرت فرموده : كه فضل و رجحان وقت أول بر وقت آخر بهتر است از براى مكلف از أولاد و أموال او « 2 » .\r\nو در حديث ديگر از آن سرور عليه السّلام مروى است كه فضيلت وقت أول بر وقت\r\n\r\n","description":"","footnote":"\r\n« 1 » ذكرش كه رجحان تاخير در حق غير متنفل تا بلوغ ظل به ذراع در صلاة ظهر و ذراعين در صلاة عصر ثابت است .\r\n« 2 » فروع كافى ج 3 / 274 ح 7 .\r\n","page_name":" 173 ","page_number":189},
  {"content":"\r\nآخر مثل فضيلت آخرت است بر دنيا « 1 » . و اين مدحى است فوق جميع محامد و حسنى است بالاتر از جميع محاسن ، محروم ساختن انسان خود را از اين سعادت عظمى در صورت انتفاء عذر ستمى است شديد و خسارتى است عظيم .\r\nو چون كه محافظت صلوات در اوقات فضيلت آنها موقوف به معرفت وقت فضيلت مىباشد ، و معرفت فضيلت در غير ظهرين به نحوى كه مذكور شد چندان صعوبتى ندارد . و اما در ظهرين معرفت آن از راهى كه مذكور شد صعوبتى داشت ، لهذا مناسب دانست در تحديد وقت فضيلت اين دو نماز اشاره نمايد به نحوى كه أظهر از اين بوده باشد .\r\nپس مىگوييم : مذكور در بحار « 2 » و غيره آن است وقتى كه آفتاب در أول جدى بوده باشد كه شمس در آن وقت در غايت انحطاط است ظل حادث به مثل شاخص مىرسد در دو ساعت و چهل و دو دقيقه ، يعنى در اين وقت وقت فضيلت نماز ظهر ممتد است به قدر دو ساعت و چهل و دو دقيقه ، و ظل حادث در اين وقت معادل دو مثل شاخص مىشود در سه ساعت و بيست و دو دقيقه . و همچنين ظل حادث در وسط جدى معادل مثل شاخص مىرسد در دو ساعت و چهل و چهار دقيقه ، و دو مثل شاخص مىشود در سه ساعت و بيست و پنج دقيقه .\r\nدر آخر جدى كه متصل به أول دلو است ، ظل حادث به مثل شاخص مىرسد در دو ساعت و چهل و نه دقيقه ، و به دو مثل شاخص مىرسد در سه ساعت و سى و دو دقيقه . و در وسط دلو معادل مثل شاخص مىشود در دو ساعت و پنجاه و نه دقيقه ، و معادل دو مثل شاخص مىشود در سه ساعت و چهل و سه دقيقه .\r\nو در آخر دلو كه متصل به أول حوت است معادل مثل شاخص مىشود در\r\n\r\n","description":"","footnote":"\r\n« 1 » فروع كافى ج 3 / 274 ح 6 .\r\n« 2 » بحار الانوار ج 82 / 367 .\r\n","page_name":" 174 ","page_number":190},
  {"content":"\r\nسه ساعت و نه دقيقه ، و دو مثل شاخص مىشود در سه ساعت و پنجاه و هشت دقيقه ، و در وسط حوت معادل مثل شاخص مىشود در سه ساعت و نوزده دقيقه و دو مثل شاخص مىشود در چهار ساعت و يازده دقيقه .\r\nو در آخر حوت كه متصل به أول حمل است معادل مثل شاخص مىشود در سه ساعت و بيست و شش دقيقه ، و دو مثل شاخص مىشود در چهار ساعت و هيجده دقيقه . و در وسط حمل معادل مثل شاخص مىشود در سه ساعت و سى و سه دقيقه ، و معادل دو مثل شاخص مىشود در چهار ساعت و سى و يك دقيقه .\r\nو در آخر حمل كه أول ثور است ظل شاخص معادل مثل شاخص مىشود در سه ساعت و سى و هفت دقيقه ، و دو مثل شاخص مىشود در چهار ساعت و چهل دقيقه . و در وسط ثور معادل مثل شاخص مىشود در سه ساعت و چهل دقيقه ، و دو مثل شاخص مىشود در چهار ساعت و چهل و هشت دقيقه .\r\nو در آخر ثور كه أول جوزا است معادل مثل شاخص مىشود در سه ساعت و چهل و يك دقيقه ، و دو مثل شاخص مىشود در چهار ساعت و پنجاه و سه دقيقه .\r\nو در وسط جوزا معادل مثل شاخص مىشود در سه ساعت و سى و نه دقيقه ، و در اين اشتباهى است وجه آن را در مطالع الانوار ايراد نموده‌ايم . و دو مثل شاخص مىشود در چهار ساعت و پنجاه و شش دقيقه .\r\nو در آخر جوزا كه أول سرطان بوده باشد معادل مثل شاخص مىشود در سه ساعت و سى و هفت دقيقه ، و دو مثل شاخص مىشود در چهار ساعت و چهل و سه دقيقه ، در اين دو مقام نيز اشتباه شده . و وسط سرطان مثل وسط جوزا است .\r\nو أول اسد مثل أول جوز است ، و وسط اسد مثل وسط ثور است ، و أول سنبله مثل أول ثور است ، و وسطه سنبله مثل وسط حمل است ، و أول ميزان مثل أول حمل است ، و وسط ميزان مثل وسط حوت است . و أول عقرب مثل أول\r\n","description":"","footnote":"","page_name":" 175 ","page_number":191},
  {"content":"\r\nحوت است ، و وسط عقرب مثل وسط دلو است . و أول قوس مثل أول دلو است و وسط قوس مثل وسط جدى است .\r\nو اينها در صورتى است كه عرض بلد به قدر سى و دو درجه بوده باشد ، مثل اصفهان و نواحى آن ، و بلادى كه مثل آن بوده باشد در عرض ، و در صورتى كه عرض بلد بيشتر بوده باشد يا كمتر مدت بلوغ ظل حادث به مثل شاخص يا به دو مثل شاخص بيشتر مىشود يا كمتر .\r\nو آنچه مذكور شد در بيان مدت بلوغ ظل حادث به مثل شاخص يا دو مثل شاخص در أوان بودن شمس بود در أوايل بروج و أواسط و أواخر آن ، و در ساير أحوال تقريبا مطلوب مشخص مىشود .\r\nو مخفى نماند آنچه مذكور شد در تعيين مقادير مذكوره اگر چه مفيد قطع نيست ، سيما با وقوع اشتباه در بعض مواضع ، لكن چون كه مفيد مظنه هست و باكى در اعتماد بر مظنه در أمثال اين مقام نيست ، لهذا عمل به مقتضاى آن نمودن بى عيب است ، و مع ذلك رعايت تعجيل نمودن أتقن و أحكم خواهد بود .\r\nتا اينجا در بيان أوقات صلوات مفروضه يوميه بود ، و اما أوقات باقى فرايض انشاء اللَّه تعالى هر يك در محل خود بيان خواهد شد .\r\n\r\nفصل سوم ( در بيان تقسيم نمازهاى مستحبه است )\r\nو نماز نافله منقسم مىشود به نوافل يوميه و غير يوميه ، و أقسام غير يوميه بسيار است به اعانت اللَّه تعالى شأنه بسيارى از آنها در محل خود بيان خواهد شد .\r\nكلام در اين مقام در نوافل يوميه است ، و تسميه به نوافل يوميه با آن كه بسيارى در شب واقع مىشود يا به اعتبار آن است كه اكثر آن متعلق به صلوات\r\n","description":"","footnote":"","page_name":" 176 ","page_number":192},
  {"content":"\r\nيوميه است ، اگر چه آنچه متعلق به فريضه فجر است جايز است اتيان شود در شب ، يا به اعتبار تسميه مظروف است به اسم أشرف ظرفين ، و در اين نيز چند مبحث است :\r\n\r\nمبحث اول ( در عدد ركعات آنها است )\r\nبدان كه نوافل يوميه سى و چهار ركعت است ضعف ركعات فرائض يوميه ، هشت ركعت نافله زوال است كه قبل از نماز ظهر اتيان مىشود ، و هشت ركعت بعد از نماز ظهر و قبل از عصر اتيان مىشود ، و تعيين مىشود از أول به نافله ظهر و از ثانى به نافله عصر ، و در حين نيت هر گاه متعرض اين اضافه شود مطلقا عيبى ندارد ، به اين نحو كه هشت ركعت را به نيت نافله ظهر و هشت ركعت را به نيت نافله عصر به عمل آورد .\r\nبلكه شيخ صدوق در كتاب هدايه « 1 » مجموع شانزده ركعت را نافله ظهر دانسته ، هشت ركعت قبل از ظهر و هشت ركعت بعد از آن قبل از عصر ، و نقل شده از ابن الجنيد كه چهارده ركعت را از نافله ظهر دانسته و دو ركعت را از نافله عصر . و اين هر دو قول ضعيف است .\r\nو ممكن هست كه مراد صدوق از ظهر زوال بوده باشد نه نماز ، بنابر اين مراد اين خواهد بود كه شانزده ركعت نافله زوال خواهد بود ، چنانچه صاحب كتاب جامع « 2 » تصريح نموده ، كه شانزده ركعت نافله زوال است ، و چهار ركعت نافله مغرب است كه اتيان مىشود بعد از نماز مغرب ، و دو ركعت نماز نشسته است بجاى يك ركعت كه بعد از نماز عشاء است ، و آن را نيز وتيره مىنامند\r\n\r\n","description":"","footnote":"\r\n« 1 » هدايه شيخ صدوق ص 30 .\r\n« 2 » جامع الشرايع ابن سعيد حلى ص 58 .\r\n","page_name":" 177 ","page_number":193},
  {"content":"\r\nو هشت ركعت نماز شب است ، و دو ركعت شفع و يك ركعت وتر ، كه مجموع يازده ركعت مىشود .\r\nو اطلاق نماز شب چنانچه بر هشت ركعت أول مىشود اطلاق مىشود بر مجموع يازده ركعت و دو ركعت نافله فجر است كه قبل از فريضه اتيان مىشود .\r\nو آنچه مذكور شد كه عدد ركعات نوافل يوميه سى و چهار است اين در حضر است . و اما در سفر پس نصف آن ساقط است ، پس عدد ركعات اين نافله در سفر هيفده خواهد بود ، و شانزده ركعت نافله ظهر و عصر و همچنين نافله عشاء كه وتيره بوده باشد ساقط است ، لكن اين در حق مسافرى است كه قصر صلاة در حق او متعين بوده باشد .\r\nو اما مسافرى كه قصر نماز در حق او جايز نبوده باشد ، مثل كثير السفر يا كسى كه سفر او مشروع نبوده باشد ظاهر اين است كه جميع نوافل در حق او ثابت بوده باشد مثل حضر .\r\nو همچنين است هر گاه قصر صلاة در حق او متعين نبوده باشد ، لكن مخير بوده باشد ما بين قصر و اتمام ، مثل مسافر در مسجد الحرام يا مسجد نبى صلى اللَّه عليه و آله در مدينه يا حائر جناب حضرت امام حسين عليه السّلام يا مسجد كوفه . پس مسافر در اين أماكن أربعه اتيان به نافله ظهرين و وتيره مىتواند نمود ، خواه فريضه را قصر كند يا تمام .\r\nلكن كلام در اين است كه اين حكم در صورت قصر نمودن فريضه در صورتى است كه اتيان به فريضه مقصوره در نفس اين أماكن نمايد ، يا ثابت است اگر چه اتيان به فريضه مقصوره در خارج أماكن نيز نمايد ، و على التقديرين نافله را نيز در نفس أماكن اتيان نمايد يا در خارج ، پس مساله متصور به چند قسم مىشود :\r\nأول : آن است كه اتيان به فريضه نمايد در خود أماكن تمام .\r\n","description":"","footnote":"","page_name":" 178 ","page_number":194},
  {"content":"\r\nدوم : مثل أول است مگر اين كه اتيان به فريضه نمايد مقصوره ، در اين دو صورت نافله ثابت است مثل حضر .\r\nسوم : آن است كه اتيان به نافله در خارج نمايد و اتيان به فريضه نمايد در نفس أماكن لكن تامه .\r\nچهارم : مثل اين است مگر اين كه اتيان به فريضه نمايد در نفس أماكن مقصوره ، در اين دو صورت نيز ظاهر اين است كه اتيان به نافله تواند نمود « 1 » .\r\nپنجم : آن است كه اتيان به نافله نمايد در نفس أماكن ، و به فريضه در خارج .\r\nششم : آن است كه اتيان به هر يك از نافله و فريضه در خارج بوده باشد ، و مشخص است كه در اين دو صورت فريضه قصر خواهد بود .\r\nو اين محل كلام نيست ، و كلام در اين است كه آيا در اين دو صورت اتيان به نافله جايز هست يا نه ؟ هر يك از طرفين خالى از اشكال نيست ، لكن دور نيست كه حكم به جواز أقرب به صواب بوده باشد .\r\nپس در قسم أول اتيان به نافله ظهر مىنمايد در نفس يكى از أماكن أربعه ، اگر چه حين اتيان ناوى اين بوده باشد كه اتيان به فريضه در خارج خواهد نمود مقصوره ، يا آن كه از نماز عشاء را در خارج مقصوره اتيان نمود ، نماز وتيره را در نفس يكى از أماكن اتيان مىتواند نمود .\r\nو در قسم ثانى كه سادس أقسام است اتيان به هر يك از نافله ظهرين و ظهرين در خارج از أماكن مىنمايد ، لكن در صورتى كه متمكن از اتيان ظهرين در نفس أماكن بوده باشد ، پس نافله ظهرين مثلا در سفر در وقتى ساقط است كه قصر در ظهرين متعين بوده باشد به حدى كه مفرى از قصر در حق او نبوده باشد ، اگر\r\n\r\n","description":"","footnote":"\r\n« 1 » ثبوت حكم يعنى جواز اتيان نافله در قسم سوم و چهارم و ششم مشكل است ، بلكه اقوى عدم جواز است - ا س د .\r\n","page_name":" 179 ","page_number":195},
  {"content":"\r\nچه تبديل مكان نمايد مگر به اقامه عشره أيام ، و در ما نحن فيه چنين نيست ، نظر به اين كه متمكن هست در اين وقت نماز را در نفس أماكن اتيان نمايد تامه .\r\nبنابراين مسافر در مكه معظمه هر گاه نماز ظهرين را در منزل خود اتيان نمايد متعين است كه قصر نمايد ، لكن نظر به اين كه متمكن هست از اتيان نماز در مسجد الحرام تامه ، لهذا مىتواند اتيان به نافله ظهر مثلا در منزل خود نمايد ، و بعد از فراغ نافله نماز فريضه را در همان منزل مقصوره اتيان نمايد ، و همچنين است در مدينه متبركه و كربلاى معلى على مشرفها آلاف التحية و الثناء .\r\nپس محصل « 1 » كلام در اين مقام اين است كه كسى كه در يكى از أماكن أربعه مذكوره بوده باشد جايز است در حق او اتيان به نوافل ، خواه نافله و فريضه هر دو را در خارج أماكن اتيان نمايد ، يا هر دو را در نفس أماكن ، يا نافله را در نفس أماكن اتيان نمايد و فريضه را در خارج و بالعكس ، و در صورت اتيان به فريضه در نفس أماكن خواه اتمام نمايد يا قصر در جميع صور اتيان به نافله ظهرين و عشاء در حق او مجوز خواهد بود .\r\nو همچنين هر گاه كسى از سفر وارد مىشود و در دو فرسخ به بلد خود مانده زوال شد ، هر گاه تأخير در نافله نمايد تا ورود به بلد وقت نافله منقضى مىشود ، در اين صورت در حق او جايز « 2 » است در بين راه نافله نمايد و تأخير در فريضه نمايد تا ورود به خانه ، يا نه بلكه اتيان به نافله و فريضه هر دو در سفر نمايد و در چنين صورت متمكن از اتيان به فريضه تامه در خانه خود هست به تأخير در آن اگر چه تا آخر وقت بوده باشد .\r\n\r\n","description":"","footnote":"\r\n« 1 » مشكل است اين تعميم مشكل است ، بلكه جواز مقصور است به صورتى كه اتيان نوافل در أماكن باشد - ا س د .\r\n« 2 » مشكل است چه با ضم فريضه و چه با عدم ضم فريضه - ا س د .\r\n","page_name":" 180 ","page_number":196},
  {"content":"\r\nو همچنين است هر گاه كسى انشاى سفر نمايد در أول زوال جايز است در حق او اتيان به نافله زوال در منزل ، اگر چه اتيان به فريضه ظهر در سفر نمايد ، و وجه ثبوت نافله در موارد مذكوره را در مطالع الانوار ذكر نموده‌ايم .\r\n\r\nمبحث دوم [ در بيان وقت نافله ظهرين است 
  ]\r\nو در اين چند قول است :\r\nأول : و هو أوسع الاقوال آن است كه وقت نافله ممتد است به امتداد وقت فريضه ، و اين قول را صاحب شرايع « 1 » و غيره حكايت نموده‌اند ، و تا حال به قائل اين برنخورده‌ايم ، لكن كلام أبي الصلاح در مبحث صلوات مسنونه اگر چه موهم اين است .\r\nچنانچه فرموده است : كه أوقات نافله هر فريضه ممتد است به امتداد آن فريضه ، لكن مذكور شده در أوقات فرائض آن مرحوم وقت اجزاى نماز ظهر را در حق مختار منتهى مىدانند به رسيدن ظل شاخص به چهار سبع آن ، و وقت نماز ظهر را در حق مضطر منتهى مىدانند به رسيدن ظل شاخص به مثل شاخص .\r\nپس مقتضاى جمع ما بين دو كلام او آن است كه وقت نافله ظهر ممتد است تا آن كه ظل شاخص مثل شاخص شود لكن در حق مضطر ، بلكه مقتضاى كلام ايشان در نماز عصر چنين است ، نظر به اين كه وقت نماز عصر را در حق مضطر ممتد مىدانند تا غروب ، و در حق مختار وقت آن را ممتد مىدانند تا بلوغ ظل مثل شاخص شود .\r\nدوم : آن است كه وقت نافله ظهر ممتد است تا آن كه ظل شاخص به مثل\r\n\r\n","description":"","footnote":"\r\n« 1 » شرايع الاسلام ج 1 / 62 .\r\n","page_name":" 181 ","page_number":197},
  {"content":"\r\nشاخص شود ، و وقت نافله عصر ممتد است تا آن كه ظل شاخص دو مثل شاخص شود . و ارباب اين قول مختلفاند ، بعضى استثناء نموده‌اند از آخر اين دو وقت مقدارى را كه كفايت فريضتين نمايد ، و بعضى مطلقا فرموده‌اند و استثنايى ننموده‌اند ، بلكه بعضى تصريح بر عدم استثناء نموده .\r\nو قول سوم : و هو أضيق الاقوال آن است كه وقت نافله ظهر ممتد است تا آن كه ظل حادث به دو سبع شاخص برسد ، بعد از تحقق زوال تا اين وقت مشترك ما بين نافله و فريضه است ، و بعد از آن مختص به نماز ظهر مىشود ، به اين معنى كه اتيان به نافله ظهر در اين وقت جايز نخواهد بود ، نظر به خروج وقت آن ، و وقت نافله عصر باقى است تا آن كه ظل حادث به مقدار چهار سبع شاخص برسد ، بعد از آن مختص به نماز عصر مىشود ، به اين معنى كه اتيان به نافله بعد از انقضاى اين مقدار و قبل از عصر جايز نيست . و مختار ما بين أقوال قول ثالث است .\r\nو از جمله امورى كه در اين مقام مناسب است بيان شود دو مطلب است :\r\nأول : آن است كه هر گاه كسى در أول زوال به جهت عارضى ترك نافله ظهر نمود و نماز ظهر را در أول وقت اتيان نمود ، و همچنين ترك نافله عصر نمود و نماز عصر را بعد از ظهر بلا فاصله به عمل آورد و هنوز ظل حادث مساوى دو سبع شاخص نشده ، در اين وقت باعث رفع شد مىتواند هر دو نافله را به عمل آورد به قصد اداء ، نظر به بقاى وقت هر دو .\r\nو هر گاه فرض شود كه رفع باعث شد بعد از اداى ظهر و قبل از عصر ، در اين صورت آيا مىتواند اتيان به نافله ظهر نمايد مقدم بر نماز عصر يا نه ؟ نظر به اين كه اين نافله است در وقت فريضه ، و آن قدر كه ثابت است جواز اين نافله است مقدم بر صلاة ظهر ، و مفروض اين است كه بعد است ، ظاهر اين است\r\n","description":"","footnote":"","page_name":" 182 ","page_number":198},
  {"content":"\r\nكه جايز بوده باشد .\r\nمطلب دوم : در تحديد وقت نافله ظهر و عصر است به حسب ساعات .\r\nبدان كه مذكور در بحار « 1 » و غيره آن است كه زمان بلوغ ظل حادث به دو سبع شاخص وقتى كه شمس در رأس جدى بوده باشد در يك ساعت و نيم و هفت دقيقه است ، و به چهار سبع شاخص در دو ساعت و ده دقيقه . و در وسط جدى در يك ساعت و نيم و هشت دقيقه ، و به چهار سبع در دو ساعت و دوازده دقيقه .\r\nو در آخر جدى كه أول دلو است بلوغ ظل به دو سبع شاخص در يك ساعت و چهل دقيقه است ، و به چهار سبع در دو ساعت و هيفده دقيقه . و در وسط دلو بلوغ ظل به دو سبع شاخص در يك ساعت و نيم و شانزده دقيقه ، و به چهار سبع در دو ساعت و بيست و سه دقيقه .\r\nدر آخر دلو كه أول حوت است بلوغ ظل به دو سبع در يك ساعت و نيم و شانزده دقيقه ، در اين اشتباه است ، و به چهار سبع در دو ساعت و نيم و شانزده دقيقه ، و در اين اشتباه است ، و به چهار سبع در دو ساعت و نيم و يك دقيقه . و در وسط حوت بلوغ ظل مقدار دو سبع در يك ساعت و نيم و بيست و چهار دقيقه ، و به چهار سبع در دو ساعت و نيم و هشت دقيقه .\r\nو در آخر حوت كه أول حمل است بلوغ ظل به دو سبع شاخص در دو ساعت الا سه دقيقه ، و به چهار سبع در دو ساعت و نيم و سيزده دقيقه . و در وسط حمل بلوغ ظل به مقدار دو سبع در دو ساعت الا سه دقيقه ، و به چهار سبع در دو ساعت و نيم و هيفده دقيقه .\r\nو در آخر حمل كه أول ثور است بلوغ ظل به مقدار دو سبع در دو ساعت الا پنج دقيقه ، در اين اشتباه است ، و به مقدار چهار سبع در دو ساعت و نيم و هيفده\r\n\r\n","description":"","footnote":"\r\n« 1 » بحار الانوار ج 82 / 372 .\r\n","page_name":" 183 ","page_number":199},
  {"content":"\r\nدقيقه . و در وسط ثور بلوغ ظل به مقدار دو سبع در دو ساعت الا نه دقيقه ، و به مقدار چهار سبع در دو ساعت و نيم و پانزده دقيقه است .\r\nو در آخر ثور كه أول جوزا است بلوغ ظل به مقدار دو سبع در يك ساعت و چهل و نه دقيقه ، و به مقدار چهار سبع در دو ساعت و چهل و دو دقيقه . و در وسط جوزا بلوغ ظل به مقدار دو سبع در يك ساعت و سى و هشت دقيقه ، و به مقدار چهار سبع در دو ساعت و سى و هشت دقيقه .\r\nو در آخر جوزا كه أول سرطان است بلوغ ظل به مقدار دو سبع در يك ساعت و چهل و يك دقيقه ، و به چهار سبع در دو ساعت و سى و هشت دقيقه ، و وسط سرطان مثل وسط جوزا است .\r\nو آخر سرطان مثل أول جوزا است . و وسط اسد مثل اسد مثل وسط ثور است ، و آخر اسد يعنى أول سنبله مثل أول ثور است ، و أول سنبله مثل وسط حمل است . و آخر سنبله يعنى أول ميزان مثل أول حمل است ، و وسط ميزان مثل وسط حوت است . و آخر ميزان يعنى أول عقرب مثل أول حوت است ، و وسط عقرب مثل وسط دلو است . و آخر عقرب يعنى أول قوس مثل أول دلو است ، و وسط قوس مثل وسط جدى است .\r\nو در بعضى مواضع اگر چه اشتباه شده ، لكن به نحوى نيست كه منافى با مظنه بوده باشد . بنابر اين عمل به مقتضاى آن نمودن در اتيان نوافل بى عيب است .\r\nمخفى نماند كه آنچه مذكور شد در وقت نافله ظهرين در غير روز جمعه است و اما در روز جمعه چنين نيست ، و همچنين عدد ركعات نافله روز جمعه علاوه است از عدد ركعات نافله ساير أيام به چهار ركعت ، پس عدد ركعات نافله روز جمعه بيست است ، و اشكالى در اين نيست ، بلكه كلام در وقت اتيان به اين بيست ركعت است ، و احتمالات در اين بسيار است\r\n","description":"","footnote":"","page_name":" 184 ","page_number":200},
  {"content":"\r\nأول : آن است كه اتيان شود به مجموع بيست ركعت قبل از زوال مجتمعة يعنى در يك دفعه ، ظاهر اين است كه جايز بوده باشد در هر وقت از أوقات قبل از زوال كه بوده باشد ، خواه وقت پهن شدن آفتاب يا وقت بلند شدن آفتاب يا قريب به زوال بوده باشد ، در هر وقت كه خواسته باشد مجموع بيست ركعت را يك دفعه اتيان مىتواند نمود .\r\nدوم : آن است كه مجموع بيست ركعت را باز اتيان نمايد قبل از زوال لكن متفرقه ، اين نيز به هر نحو كه خواسته باشد ، ظاهر اين است كه جايز بوده باشد ، لكن أفضل أقسام متصوره آن است كه توزيع نموده ، به اين نحو كه شش ركعت را وقت انبساط شمس ، يعنى وقت پهن شدن آفتاب در سطح زمين اتيان نمايد ، و شش ركعت را وقتى كه آفتاب بلند شد اتيان نمايد ، و شش ركعت را قريب به زوال اتيان نمايد ، و دو ركعت را متصل به زوال ، يعنى بسيار نزديك به زوال اتيان نمايد .\r\nو بعد از تحقق زوال ظاهر اين است كه جايز نباشد ، به اين معنى كه جايز نيست تأخير نمايد اين دو ركعت را و بعد از زوال اتيان نمايد ، و اگر اتفاق افتاد زوال و اتيان به اين دو ركعت ننموده باشد قبل از اتيان به فريضه اتيان به اين دو ركعت نماز ننمايد .\r\nسوم : آن است كه اتيان نمايد به مجموع بيست ركعت نافله بعد از زوال و قبل از اتيان به فريضه مجتمعة بوده باشد يا متفرقة . و اين قسم اگر چه از كلام شهيد ثانى ظاهر مىشود جواز آن در شرح لمعه « 1 » و شرح ارشاد « 2 » ، لكن مختار عدم جواز است\r\n\r\n","description":"","footnote":"\r\n« 1 » شرح لمعه ج 1 / 305 .\r\n« 2 » روض الجنان شهيد ثانى ص 181 .\r\n","page_name":" 185 ","page_number":201},
  {"content":"\r\nچهارم : آن است كه اتيان نمايد به مجموع بيست ركعت نافله فيما بين فريضتين ، خواه مجتمعة بوده يا متفرقة ، و اين نيز جايز نيست ، اگر چه مرحوم علامه در نهاية الاحكام « 1 » و شهيد ثانى در شرح ارشاد « 2 » تصريح فرموده‌اند بر جواز .\r\nپنجم : آن است كه اتيان نمايد به مجموع بيست ركعت بعد از اداى فريضتين و تشكيكى در جواز اين نيست ، خواه مجتمعة اتيان نمايد يا متفرقة ، لكن كلام در اين است كه در اين وقت به نيت قضا اتيان نمايد يا به نيت اداء ؟ أولى آن است كه قصد قربة مطلقه نمايد و متعرض اداء و قضاء هيچ يك نشود .\r\nششم : توزيع است ، و اين به چند نوع متصور مىشود :\r\nأول : آن است كه بعضى از اين نافله قبل از زوال اتيان نمايد ، و بعضى را بعد از زوال قبل از اداى فريضتين .\r\nو ثاني : آن است كه بعضى از آن را بعد از زوال و قبل از فريضه و باقى را فيما بين فريضتين اتيان نمايد .\r\nثالث : آن است كه بعضى را بعد از زوال اتيان نمايد قبل از فريضتين و باقى را بعد از فريضتين .\r\nرابع : آن است كه بعضى را بعد از زوال و قبل از فريضه ، و بعضى از آن را فيما بين فريضتين ، و بعضى ديگر را بعد از فريضتين .\r\nخامس : اين است كه بعضى را قبل از زوال اتيان نمايد ، و بعضى را بعد از زوال قبل از فريضتين ، و بعضى را فيما بين فريضتين فقط ، يا بعد از فريضتين هم اتيان نمايد .\r\nظاهر اين است كه هيچ يك از اين اقسام خمسه جايز نبوده باشد ،\r\n\r\n","description":"","footnote":"\r\n« 1 » نهاية الاحكام ج 2 / 53 .\r\n« 2 » روض الجنان ص 181 .\r\n","page_name":" 186 ","page_number":202},
  {"content":"\r\nبلى أقسام ديگر هست كه مضايقه از جواز آنها نداريم « 1 » .\r\nأول : آن است كه بعضى از نافله را قبل از زوال اتيان نمايد و تتمه را فيما بين فريضتين ، و سه قسم از اين منصوص است ، أول آن است كه هشت ركعت در ما بين فريضتين اتيان شود . و ثانى آن است كه شش ركعت فيما بين اتيان شود .\r\nو ثالث آن است كه چهار ركعت فيما بين اتيان شود .\r\nو دوم : آن است كه بعضى از نافله را قبل از زوال اتيان نمايد و تتمه را بعد از فريضتين . و ثالث : آن است كه جمع ما بين هر سه نمايد ، يعنى بعضى را قبل از زوال اتيان نمايد ، و بعضى را بعد از زوال لكن فيما بين فريضتين ، و تتمه را بعد از فراغ از هر دو فريضه اتيان نمايد ، دور نيست اين اقسام همه جايز بوده باشد .\r\nبدان كه مناسب اين است كه ختم مبحث نماييم به ذكر دو مطلب :\r\nأول : آن است كه مذكور شد هر گاه كسى اتيان به اين بيست ركعت نماز نمايد به هر يك از أنحاء مذكوره كه بوده باشد مؤدى سنت خواهد بود ، مگر أقسامى كه تصريح شد به عدم جواز آنها ، لكن أفضل از همه آن است كه اتيان شود به مجموع بيست ركعت قبل از زوال به توزيعى كه مذكور شد ، به اين نحو كه شش ركعت وقت انبساط شمس و شش ركعت را وقت ارتفاع آن و شش ركعت قريب به زوال و دو ركعت متصل به زوال .\r\n\r\n","description":"","footnote":"\r\n« 1 » بهتر اقتصار است در نافله جمعه يعنى بيست ركعت مشهوره به دو قسم : قسم أول اتيان به جميع است قبل از ظهر به اين نحو كه شش ركعت هنگام پهن شدن آفتاب ، و شش ركعت هنگام بلند شدن روز و هنگام چاشت ، و شش ركعت قبل از ظهر ، و دو ركعت مقارن زوال . و قسم دوم : اتيان شش ركعت هنگام پهن شدن آفتاب ، و شش ركعت هنگام چاشت ، و دو ركعت مقارن زوال ، و شش ركعت بعد از اتيان به صلاة ظهر يا جمعه على القولين فيه ، و قسم أول بهتر است - ا س د .\r\n","page_name":" 187 ","page_number":203},
  {"content":"\r\nكلامى كه در اين مقام هست اين است كه هر گاه عيد فطر يا عيد أضحى اتفاق افتاد در روز جمعه آيا حكم نافله به حال خود باقى است يا خير ؟ نظر به اين كه اتيان به نماز نافله در اين دو يوم قبل از نماز عيد و بعد از آن منهى عنه است ، ظاهر احتمال أول است ، پس نافله مذكوره بر حال خود باقى است ، اگر چه در صورت مفروضه بوده باشد ، و ظاهر اين است كه نهى منصرف به غير اين نماز بوده باشد .\r\nمطلب ثانى : آن است كه مجموع اين بيست ركعت نماز از نافله ظهر و عصر اين روز است ، يا از وظيفه روز جمعه است ، يا شانزده ركعت از نافله ظهرين و چهار ركعت از وظيفه يوم جمعه است . ثمره در مقام نيت ظاهر مىشود ، ظاهر احتمال أول است ، پس ده ركعت أول را به نيت نافله ظهر يا صلاة جمعه به عمل مىتواند آورد ، و ده ركعت باقى را به نيت نافله عصر ، لكن أولى « 1 » اين است كه نيت اين كه از نافله فريضتين است يا از وظيفه يوم است متعرض هيچ يك نشود ، بلكه مقصود اين باشد كه چون كه شارع مقرر فرموده در اين روز بيست ركعت نماز شود امتثالا لطلبه و طلبا لرضاه اين نماز را به عمل مىآورم .\r\n\r\nمبحث سوم ( در بيان وقت نافله مغرب است )\r\nوقت اين نافله داخل مىشود بعد از انقضاى مقدارى كه كفايت نماز مغرب نمايد بعد از تحقق غروب ، لكن جايز نيست اتيان به نافله مگر بعد از اداى نماز مغرب . و در آخر وقت اين نافله خلاف است به سه قول :\r\nقول مشهور و معروف ما بين فقهاء آن است كه وقت آن منقضى مىشود به\r\n\r\n","description":"","footnote":"\r\n« 1 » ترك اين أولى شود - ا س د .\r\n","page_name":" 188 ","page_number":204},
  {"content":"\r\nزوال حمره مغربيه ، و ظاهر محقق در معتبر « 1 » و علامه در منتهى دعوى اتفاق علماء شيعه است بر اين مطلب .\r\nدوم : آن است كه ممتد است به امتداد وقت مغرب ، و اين مختار شيخ شهيد است در دروس « 2 » و صاحب مدارك .\r\nسوم : جمع ما بين هر دو قول است ، أول در حق مختار ، و دوم در حق مضطر و اين ظاهر مىشود از كلام أبي الصلاح در كافى ، نظر به اين كه در فصل صلوات مسنونه فرموده است : كه وقت نافله هر فريضه ممتد است به امتداد وقت آن فريضه ، و در وقت نماز مغرب قائل شده كه وقت مختار منتهى مىشود به زوال حمره مغربيه ، و وقت مضطر باقى است تا نصف شب « 3 » . و مختار ما بين أقوال قول أول است .\r\nبدان كه مناسب اين است كه تنبيه شود در اين مقام به چند چيز :\r\nأول : آن است كه هر گاه فرض شود كسى كه در به دو امر به اعتبار باعثى قرار داد كه ترك نافله مغرب نمايد ، و به اين قصد اتيان به هر دو نماز نمود بلا فصل ، بعد رفع باعث شد و قرار داد كه اتيان به نافله مغرب نمايد ، اگر بعد از زوال حمره است اتيان مىنمايد به نيت قضا ، و اگر قبل از زوال حمره است ظاهر اين است كه اتيان به نيت اداء مىتواند نمود .\r\nدوم : آن است كه مكروه است حرف زدن ما بين مغرب و نافله آن ، و همچنين ما بين چهار ركعت .\r\nسوم : سجده شكرى كه مستحب است بعد از فراغ از فرايض أولى آن است\r\n\r\n","description":"","footnote":"\r\n« 1 » معتبر ج 2 / 40 .\r\n« 2 » دروس ص 23 .\r\n« 3 » كافى ابى الصلاح ص 137 و 158 .\r\n","page_name":" 189 ","page_number":205},
  {"content":"\r\nكه اتيان شود به آن سجده مقدم « 1 » بر نافله مغرب .\r\n\r\nمبحث چهارم ( در بيان مزاحمت نوافل مذكوره است نسبت به فرايض )\r\nو در آن چند مقام است :\r\nأول : آن است كه نافله ظهرين مزاحم اين دو نماز مىشود در وقت اين دو نماز .\r\nتوضيح اين اجمال آن است : كه هر گاه كسى يك ركعت از نافله ظهر را فصاعدا اتيان نمود و وقت نافله منقضى شد ، در اين صورت جايز است كه هفت ركعت ديگر را مزاحم نماز ظهر گرداند ، يعنى هفت ركعت را بعد از انقضاى وقت نافله اتيان نمايد ، بعد اتيان به نماز نمايد . و همچنين است حال در نافله عصر ، پس هر گاه يك ركعت را فصاعدا در وقت خود اتيان نمود و وقت اين نافله منقضى شد مىتواند اتمام نافله عصر نمايد مقدم بر نماز عصر و اشكالى « 2 » در اين نيست .\r\nلكن كلام در اين است كه آيا اين حكم مختص به صورتى است كه اين شخص به اعتقاد سعه وقت نافله شروع به نافله نمود ، و بعد از اتيان به يك ركعت فساد اعتقاد او منكشف شد ، يا آن كه مختص به اين صورت نيست بلكه حكم ثابت است در صورتى كه قبل از شروع به نماز نافله معتقد اين بوده باشد كه وقت نافله وسعت ندارد مگر يك ركعت از آن را ، در اين صورت جايز\r\n\r\n","description":"","footnote":"\r\n« 1 » در اين تأمل است و شايد تأخير تا فراغ از فريضه مغرب أولى باشد .\r\n« 2 » يعنى مزاحمت در اين صورت ثابت است ، و اين چنين است كه فرموده‌اند ، مزاحمت در صورت اتيان يك ركعت محقق است - ا س د .\r\n","page_name":" 190 ","page_number":206},
  {"content":"\r\nهست يك ركعت را در وقت اتيان نمايد و تتمه را در خارج وقت ؟\r\nظاهر اين است كه حكم در هر دو صورت ثابت بوده باشد و مختص به صورت أول نبوده باشد ، و لكن اين در صورتى است كه خروج وقت نافله بعد از اتيان به يك ركعت بوده باشد . و اما هر گاه قبل از اتمام يك ركعت بوده باشد اين حكم ثابت نيست « 1 » ، آيا در اين صورت اتمام دو ركعت جايز است با آنكه قطع آن نماز متعين است ؟ ظاهر أول است ، لكن اين در صورتى است كه به اعتقاد سعه وقت شروع به نماز نافله نموده باشد ، و قبل از اتمام ركوع فساد اعتقاد او ظاهر شود ، بلكه وقت خارج شود قبل از اتمام ركعت ، در اين صورت اگر چه اتمام دو ركعت جايز است - يعنى قطع نماز بر او لازم نيست - لكن اتمام همه نافله جايز نيست . اما هر گاه قبل از شروع به نماز مشخص بوده باشد كه متمكن از اتمام يك ركعت در وقت نيست ، ظاهر اين است كه شروع به نافله در اين صورت جايز نبوده باشد .\r\nمقام دوم : در اين است كه آيا اين مزاحمت در نافله روز جمعه ثابت هست يا نه ؟ به اين معنى كه كسى شروع نمود به نافلهء روز جمعه به اعتقاد سعه وقت ، بعد از اتمام يك ركعت مشخص شد كه وقت نافله خارج شده ، يعنى وقت فريضه داخل شد به تحقق زوال ، در اين صورت ظاهر اين است كه مزاحمت نبوده باشد ، يعنى اتمام نافله روز جمعه جايز نبوده باشد . و اما اتمام آن نماز كه شروع نموده و بعد از اتيان به يك ركعت وقت خارج شد ، ظاهر اين است كه جايز بوده ، بلكه دور نيست كه اتمام آن دو ركعت جايز بوده باشد اگر چه خروج وقت قبل از اتمام يك ركعت بوده باشد .\r\nملخص مقال اين است : كه مزاحمت نافله در روز جمعه با فريضه ثابت\r\n\r\n","description":"","footnote":"\r\n« 1 » ظاهر ثبوت اين حكم است مطلقا ، اگر چه يك ركعت را تمام نكرده باشد .\r\n","page_name":" 191 ","page_number":207},
  {"content":"\r\nنيست ، اگر چه ده ركعت نافله را بلكه هيجده ركعت را به عمل آورده باشد ، بلى هر گاه هيجده ركعت را تمام نموده باشد و شروع به ركعت نوزدهم نموده باشد در آن وقت - وقت نافله خارج شود ، يعنى وقت نماز ظهر داخل شود ، در اين صورت مىتواند آن دو ركعت را تمام نمايد تا بيست ركعت تمام شود اگر چه اين مزاحم فريضه شده .\r\nمقام سوم : در مزاحمت نافله مغرب است با صلاة عشاء ، به اين معنى كه شروع به نماز نافله مغرب نمود به اعتقاد اين كه وقت تمام نافله باقى است ، بعد از اتمام يك ركعت وقت خارج شود ، در اين صورت ظاهر اين است كه اتمام نافله مغرب يعنى چهار ركعت را نتواند « 1 » نمود ، و لكن اتمام آنچه را شروع نموده ظاهر اين است كه جايز بوده باشد ، اگر چه خروج وقت قبل از اتمام يك ركعت بوده باشد . اما اين در صورتى است كه قبل از شروع به نماز معتقد سعه وقت نسبت به همهء چهار ركعت بوده باشد . و هر گاه چنين نبوده باشد ، اين منقسم به چند قسم مىشود :\r\nأول : آن است كه معتقد اين هست كه به قدر دو ركعت از وقت نافله باقى است ، در اين صورت ظاهر « 2 » اين است كه تواند دو ركعت را اتيان نمود ، ظاهر اين است كه مىبايد در اين وقت قصد كند كه اين دو ركعت أخيرتين است .\r\nدوم : آن است كه معتقد اين است كه وقت وسعت يك ركعت دارد نه دو ركعت در اين صورت ظاهر اين است كه شروع به نافله نتواند نمود .\r\nسوم : آن است كه معتقد اين است كه وقت وسعت سه ركعت دارد ، در\r\n\r\n","description":"","footnote":"\r\n« 1 » ظاهر اين است بتواند نمود - ا س د .\r\n« 2 » بهتر آن است كه اين قصد را نكند بلكه نيت نافله كند ، و أحوط آن است كه ترك كند و قضا نمايد - ا س د .\r\n","page_name":" 192 ","page_number":208},
  {"content":"\r\nاين صورت اتيان به دو ركعت مىتواند نمود نه علاوه .\r\n\r\nمبحث پنجم ( در بيان بعضى نمازهاى وارده در اين وقت است )\r\nيعنى فيما بين نماز مغرب و نماز عشاء ، و در أخبار تعبير از اين وقت يعنى بعد از غروب آفتاب تا غروب شفق ، و همچنين بعد از طلوع فجر تا طلوع شمس ، تعبير از اين دو وقت به ساعت غفلت شده . و وجه تسميه اين دو وقت به ساعت غفلت چنانچه بعضى أخبار ايمايى دارد بر اين آن است كه جنود شياطين در اين وقت غافل مىشوند از احوال انسان ، پس مراد اين است كه اين ساعت ساعتى است كه جنود شيطان از انسان غافل مىباشند . پس انسان از شر آنها در اين وقت محفوظ مىباشد ، پس دعا و عبادت در اين وقت أقرب به اجابت و أوفق به قبول خواهد بود .\r\nو حديثى كه اشاره به آن شده اين است كه شيطان پهن مىكند لشكر و جنود ليليه خود را از براى اغواى عباد اللَّه از وقت غايب شدن شمس تا زوال شفق كه حمره مغربيه است ، و همچنين پهن مىكند عسكر و جنود نهاريه خود را از وقت طلوع فجر تا طلوع شمس ، پس اين دو وقت وقت جمع نمودن عسكر و پهن نمودن و منتشر ساختن جنود است به جهت اغواى خلايق .\r\nپس در اين دو وقت چون كه مستولى نيستند بر خلايق ، لهذا مىتوان گفت كه غافلاند از احوال انسان . و چون كه منتشر مىسازد آنها را به جهت اغواى ناس ، لهذا مناسب اين است كه در آن وقت انسان مشغول به ذكر و دعا شود تا از شر آنها محفوظ باشد .\r\nيا آن كه چون كه اين دو ساعت ساعت شريفى است و غالب ناس از شرافت آنها\r\n","description":"","footnote":"","page_name":" 193 ","page_number":209},
  {"content":"\r\nغافلاند ، لهذا تسميه شده به ساعت غفلت ، نظر به غفلت أغلب ناس از بركت و شرافت آنها .\r\nيا آن كه چون شيطان در اين دو وقت جنود خود را متفرق مىنمايد به جهت اغوا و اغفال ناس از طاعت الهى جل شأنه ، به اين مناسبت تسميه شده به ساعت غفلت . على أى حال مقصود در اين مقام اشاره است به بعضى نمازهاى وارده در اين وقت ، كه عبارت از بعد از نماز مغرب و قبل از عشاء است ، و در اين مقام اقتصار مىشود به چند نماز :\r\nأول : چهار ركعت نافله مغرب است كه بيان شد .\r\nدوم : نمازى است كه مشهور شده در ألسنه به صلاة غفيله ، و اين نماز دو ركعت است ، در ركعت اولى بعد از حمد اين آيه را بخواند * ( وَذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْه فَنادى فِي الظُّلُماتِ أَنْ لا إِله إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ فَاسْتَجَبْنا لَه وَنَجَّيْناه مِنَ الْغَمِّ وَكَذلِكَ نُنْجِي الْمُؤْمِنِينَ ) * و در ركعت ثانيه بعد از حمد اين آيه را بخواند * ( وَعِنْدَه مَفاتِحُ الْغَيْبِ لا يَعْلَمُها إِلَّا هُوَ وَيَعْلَمُ ما فِي الْبَرِّ وَالْبَحْرِ وَما تَسْقُطُ مِنْ وَرَقَةٍ إِلَّا يَعْلَمُها وَلا حَبَّةٍ فِي ظُلُماتِ الأَرْضِ وَلا رَطْبٍ وَلا يابِسٍ إِلَّا فِي كِتابٍ مُبِينٍ ) * .\r\nعبارت حديث بعد از اين اين است ، فاذا فرغ من القرءآت رفع يديه و قال :\r\n« اللهم اني أسألك به مفاتح الغيب التي لا يعلمها الا أنت أن تصلي على محمد و آل محمد و أن تفعل بي كذا و كذا و يقول : اللهم أنت ولي نعمتي و القادر على طلبتي تعلم حاجتي فأسألك به حق محمد و آله عليه و عليهم السلام لما قضيتها لي ، و سأل اللَّه حاجته أعطاه اللَّه ما سأل « 1 » .\r\nاين است عبارت حديث . و قوله عليه السّلام « و أن تفعل بي كذا و كذا » اشاره است\r\n\r\n","description":"","footnote":"\r\n« 1 » وسائل الشيعة ج 5 / 249 ، ح 2 .\r\n","page_name":" 194 ","page_number":210},
  {"content":"\r\nبه اين كه حاجت خود را در آن وقت ذكر نمايد . و قوله عليه السّلام في آخر الحديث « و سأل اللَّه حاجته » اشاره بر اين است كه حاجت خود را دو مرتبه در قنوت ذكر نمايد ، و گويا نكته در تكرار اين بوده باشد كه يك مرتبه متوسل مىشود به ذات أقدس جل شأنه در قضاى حاجت خود به معونت شفاعت به مفاتح الغيب ، يعنى چيزهايى كه موجب توصل به مغيبات است از اسم أعظم الهى و غيره از جمله چيزهايى كه عالم به آنها نيست مگر بارى تعالى جل شأنه ، و به اين اشاره است قوله عليه السّلام « به مفاتح الغيب التي لا يعلمها الا أنت » تا آخر . و مرتبه ديگر وسيله قضاى حاجت خود را قرار مىدهد به سيد المرسلين صلوات اللَّه و سلامه عليه و آل أطهار او را ، و به اين اشاره است قوله عليه السّلام « فأسألك به حق محمد و آله » الى آخره .\r\nو قوله عليه السّلام « و سأل اللَّه حاجته » ممكن « 1 » است كه مراد اين بوده باشد كه ذكر حاجت خود نمايد ، بعد از آن كه گفت تعلم حاجتى به اين نحو : اللهم أنت ولي طلبتي « 2 » تعلم حاجتى و هي أن تغفر لي ذنوبي ، و تجعلني ممن اخترتهم لدينك و خلقتهم لجنتك ، و يسرني في أقرب الطرق للوقود عليك ، و تحشرني في زمرة أوليائك الذين لا خوف عليهم و لا هم يحزنون . و هر مطلب كه خواهد ذكر كند آن وقت بگويد : فأسألك به حق محمد و آله عليه و عليهم السلام لما قضيتها لي .\r\nو ممكن « 3 » است كه مراد اين باشد كه ذكر حاجت خود نمايد در آخر به اين نحو : اللهم أنت ولي طلبتي تعلم حاجتى فأسألك به حق محمد و آله عليه و عليهم السلام لما قضيتها لي . آن وقت ذكر حاجت خود نمايد .\r\n\r\n","description":"","footnote":"\r\n« 1 » اين وجه خلاف ظاهر است - ا س د .\r\n« 2 » نعمتى - خ ل .\r\n« 3 » اين وجه ظاهر است - ا س د .\r\n","page_name":" 195 ","page_number":211},
  {"content":"\r\nو احتمال سوم آن است كه قوله عليه السّلام « و سأل حاجته » اشاره بوده باشد به تفسير كذا و كذا در آنجا كه فرموده « و أن تفعل بي كذا و كذا » و اين بعيد است اگر چه مراد اين بود مىبايست در جنب آن ذكر شده باشد .\r\nو احتمال چهارم « 1 » آن است كه مراد اين بوده باشد كه بعد از فراغ از نماز سؤال حاجت خود نمايد ، بنابراين « و سأل حاجته » عطف خواهد بود بر « صلى » كه در أول حديث مذكور است ، و أول حديث اين است « من صلى بين العشائين ركعتين قرأ في الاولى الحمد و قوله * ( « وَذَا النُّونِ إِذْ ذَهَبَ مُغاضِباً » ) * الى قوله * ( « وَكَذلِكَ نُنْجِي الْمُؤْمِنِينَ » ) * و في الثانية الحمد و قوله * ( « وَعِنْدَه مَفاتِحُ الْغَيْبِ لا يَعْلَمُها » ) * الى آخر الآية ، فاذا فرغ من القراءة رفع يديه - الى آخر الحديث .\r\nحاصل معنى بنابراين چنين خواهد بود كه كسى كه ميان نماز مغرب و عشاء دو ركعت نماز كند به اين كيفيت كه مذكور شد و سؤال كند حاجت خود را بعد از نماز ، هر گاه چنين نمايد خداوند عالم اجابت حاجت او خواهد فرمود ، و حاجت او را به او خواهد داد . و هر گاه جمع ما بين همه نمايد به همهء احتمالات حديث عمل كرده خواهد بود ، به اين نحو كه به جاى و أن تفعل بي كذا و كذا ذكر حاجت خود نمايد ، و همچنين بعد از آن كه گفت تعلم حاجتى سؤال حاجت خود نمايد ، و اعاده آن نمايد بعد از آن كه گفت لما قضيتها ، و همچنين بعد از فراغ از نماز . و اگر چنين نمايد أشمل و أتقن خواهد بود .\r\nمخفى نماند آنچه كه مذكور شد در بيان كيفيت و حقيقت اين نماز بود ، كلامى كه در اين مقام هست در حكم آن است ، كه آيا اين نماز را ما بين مغرب و عشاء مىتوان به عمل آورد يا نه ؟ تحقيق در اين باب تفصيل در مقال است ، پس مىگوييم : اتيان به اين نماز يا قبل از زوال سرخى است كه در جانب مغرب\r\n\r\n","description":"","footnote":"\r\n« 1 » اين وجه مثل اول و ثالث خلاف ظاهر است ا س د .\r\n","page_name":" 196 ","page_number":212},
  {"content":"\r\nهم مىرسد بعد از غروب ، يا بعد از آن ، در صورت أول يا اقتصار مىنمايد به همين دو ركعت نماز ، يا جمع مىكند ما بين آن و چهار ركعت نافله مغرب .\r\nو در صورت ثانيه يا اين دو ركعت نماز را مقدم مىدارد بر نافلهء مغرب ، يا در وسط آن اتيان مىنمايد ، يا بعد از آن ، پس أقسام مسأله شش « 1 » است :\r\nأول : آن است كه اتيان به اين نماز نمايد قبل از زوال حمره مغربيه و اقتصار نمايد به آن .\r\nدوم : آن است كه جمع نمايد ما بين آن و نافله مغرب ، لكن اين نماز را مقدم مىدارد بر نافله مغرب ، در اين دو صورت ظاهر اين است كه اتيان به اين نماز مىتواند نمود .\r\nسوم : آن است كه جمع نمايد ما بين اين نماز و نافله مغرب ، و لكن اتيان به اين نماز نمايد ما بين نافله مغرب ، مشخص است كه اين قبل از زوال حمره مغربيه خواهد بود ، اين قسم نيز ظاهر اين است كه جايز بوده باشد .\r\nچهارم : آن است كه اتيان نمايد به اين دو ركعت بعد از چهار ركعت\r\n\r\n","description":"","footnote":"\r\n« 1 » اظهر اين است كه هر گاه اتيان به نافله مغرب كه چهار ركعت است نمايد ، اتيان به اين نماز ننمايد مگر پس از فراغ از نافله مغرب ، بلكه بهتر اين است كه در آن صورت قصد خصوصيت نكند . مجملا صور جايزه در نظر سه صورت است : صورت اولى اتيان به نافله مغرب است ، و اين أكمل از صورت آتيه است . صورت ثانيه : اتيان به اين صلاة است به جاى نافله مغرب ، و اين هم عيبى ندارد ، و لا سيما هر گاه او را حاجتى بوده باشد . صورت ثالثه : اتيان به اين صلاة است پس از فراغ از نافله مغرب مادام كه شفق غروب نكرده باشد . و هر گاه شفق غروب كرده جايز نيست . و اما تقديم اين نماز بر نافله مغرب و توسيط در ميانه نافله مغرب پس خالى از تأمل نيست ، و لكنه قدس سره بسط الكلام في اثبات المرام ، و هو جواز الصورتين الاخيرتين فى مطالع الانوار ، و أتعب قدس اللَّه روحه فى ذلك ، جزاه اللَّه عنا و عن سائر المسلمين خير الجزاء - ا س د .\r\n","page_name":" 197 ","page_number":213},
  {"content":"\r\nنافله مغرب لكن قبل از زوال حمره مغربيه ، اين نيز دور نيست كه جايز بوده باشد .\r\nپنجم : مثل چهارم است مگر اين كه اتيان به اين دو ركعت بعد از حمره مغربيه بوده باشد .\r\nششم : آن است كه اقتصار نمايد به اين دو ركعت لكن بعد از زوال حمره مغربيه اين دو قسم ظاهر اين است كه جايز نبوده باشد ، پس اتيان به اين دو ركعت در چهار صورت كه اول مذكور شد بى عيب است ، لكن اينها مختلف مىباشند در قوت و ضعف ، به اين معنى كه دو صورت أول حكم به جواز كمال قوت دارد ، و صورت ثالثه اگر چه جايز است لكن مثل اين دو صورت در قوت نيست چنانچه جواز در صورت ثالثه أقوى از صورت رابعه است .\r\nو ممكن است كه هر گاه كسى دو ركعت نافله مغرب را اتيان نمايد به كيفيتى كه مذكور شد ، و در آن قصد هر دو نماز كند ، هم قصد نافله مغرب و هم قصد اين نماز ، امتثال به هر دو نماز به عمل آورده باشد ، پس فائز به ثواب هر دو نماز خواهد بود انشاء اللَّه تعالى . وجه جواز اين نماز در چهار صورت كه مذكور شد و عدم جواز در دو صورت اخيره ظاهر مىشود از مطالع الانوار .\r\nو از جمله صلوات وارده ما بين نماز مغرب و نماز عشا نماز معروف به نماز وصيت است ، كه شيخ طوسى در كتاب مصباح ذكر فرموده از جناب رسول خدا صلَّى اللَّه عليه و آله ، كه آن جناب در مقام وصيت به امت خود فرموده : كه وصيت مىكنم شما را به دو ركعت نماز ميان مغرب و عشاء ، قرائت كند در ركعت أولى بعد از حمد سيزده مرتبه سوره اذا زلزلت ، و در ركعت ثانى بعد از حمد پانزده مرتبه قل هو اللَّه أحد ، كسى كه اين نماز را بكند در هر ماهى مىباشد او از جملهء متقين ، و هر گاه در هر سالى بكند مىباشد او از جملهء محسنين ، و هر گاه در هر جمعه بكند مىباشد از جملهء نماز كنندگان ، و اگر در هر شب به عمل آورد مزاحم\r\n","description":"","footnote":"","page_name":" 198 ","page_number":214},
  {"content":"\r\nمن مىشود در بهشت ، و غير از خداوند جل شأنه كسى احصاى ثواب او را نمىتواند نمود « 1 » .\r\nو چون كه حديثى كه مشتمل بر اين نماز ضعيف است ، لهذا ترك اين نماز اولى است ، مگر در صورتى كه اتيان به نافلهء مغرب ننمايد ، يا آن كه اين نماز را مقدم « 2 » بر نافله مغرب اتيان نمايد . در اين دو صورت ظاهر اين است كه اتيان به اين نماز عيب نداشته باشد .\r\nو از جمله نمازهاى وارده ما بين عشائين نمازى است كه در دههء أول ماه ذى الحجة الحرام ما بين اين دو نماز وارد شده ، و اين نمازى است روايت شده از كاشف أسرار و دقايق جناب امام جعفر صادق عليه السّلام كه آن حضرت فرمود : كه جناب والد من به من امر فرمود كه نبايد ترك بكنى دو ركعت نماز را ميان مغرب و عشاء در دهه ذى الحجه ، و مىخوانى در هر يك از اين دو ركعت بعد از فراغ از سوره مباركه حمد سوره قل هو اللَّه أحد و اين آيه شريفه را * ( وَواعَدْنا مُوسى ثَلاثِينَ لَيْلَةً وَأَتْمَمْناها بِعَشْرٍ فَتَمَّ مِيقاتُ رَبِّه أَرْبَعِينَ لَيْلَةً وَقالَ مُوسى لأَخِيه هارُونَ اخْلُفْنِي فِي قَوْمِي وَأَصْلِحْ وَلا تَتَّبِعْ سَبِيلَ الْمُفْسِدِينَ ) * بعد از آن كه اين دو ركعت نماز را ميان اين دو نماز در دهه ذى الحجه به عمل آوردى شريك خواهى بود با حاج در ثواب ايشان اگر چه حج نكرده باشى « 3 » .\r\nاين نماز نيز مثل نماز وصيت است ، بلكه به مراتب سند اين أضعف از سند آن است ، چه اين حديث در أحدى از كتب معتبره روايت نشده ، و سيد\r\n\r\n","description":"","footnote":"\r\n« 1 » مصباح شيخ طوسى ص 94 - 95 .\r\n« 2 » صورت تقديم مشكل است ، و لعل التأخير ما لم يسقط الشفق أولى من هذه الصورة ، پس جايز خواهد بود در صورت ترك نافله مغرب و تأخير از نافله مغرب هم قوت دارد - ا س د .\r\n« 3 » وسائل الشيعه ج 5 / 296 ، از اقبال سيد ابن طاووس .\r\n","page_name":" 199 ","page_number":215},
  {"content":"\r\nابن طاووس نقل كرده اين را از كتاب ابن اشناس ، نه اصل اين كتاب معروف است نه مصنف آن ، پس اعتماد به اين نمىتوان نمود در حكم به جواز اين نماز در وقت فريضه ، مگر به نحوى كه در صلوات وصيت مذكور شد ، به اين نحو كه اقتصار نمايد به اين نماز و اتيان به نافله مغرب ننمايد ، يا آن كه در صورت جمع ما بين هر دو أول اتيان به اين نماز نمايد بعد به نماز نافله مغرب ، در اين دو صورت بىعيب خواهد بود ، چنانچه وجه آن در مطالع الانوار مبين است .\r\nو از جمله نمازهايى كه متداول شده در اين اعصار ميان نماز مغرب و عشاء مىكنند نماز هديه ميت است ، و اين مطلقا مأخذى ندارد ، بلكه تا حال مستندى از براى اين نماز بر نخورده‌ايم ، مگر آنچه كفعمى در مصباح ايراد نموده و آن اين است : صلاة الهدية ليلة الدفن ركعتان في الاولى الحمد و آية الكرسي و في الثانية الحمد و القدر عشرا ، فاذا سلم قال : اللهم صل على محمد و آل محمد و ابعث ثوابها الى قبر فلان ، قال : و في رواية أخرى بعد الحمد التوحيد مرتين و في الثانية بعد الحمد الهاكم التكاثر عشرا ثم الدعاء المذكور « 1 » .\r\nو از اين كه اسناد به معصوم عليه السّلام نداده حديث بودن آن مشخص نيست بلى ظاهر مىشود از عبارت « و في رواية أخرى » اين كه آنچه أول مذكور شده حديث است ، لكن نه سندى دارد كه ملاحظه شود ، و نه اشاره به مأخذ شده كه استعلام حال آن توان نمود . به علاوه آن كه غايت مدلول آن اين است كه چنين نمازى در شب دفن ميت وارد شده ، و اما اين كه اين نماز مىبايد ما بين دو نماز كرده شود مطلقا اثرى از آن نيست .\r\nپس اتيان نمودن اين نماز ميان دو نماز بىوجه است ، بلى هر گاه اين نماز به طريق اجاره بر كسى لازم شود در اين وقت ، اگر چه مخير است ما\r\n\r\n","description":"","footnote":"\r\n« 1 » وسائل الشيعه ج 5 / 285 ح 2 و 3 .\r\n","page_name":" 200 ","page_number":216},
  {"content":"\r\nبين آن كه ميان دو نماز اين نماز را اتيان كند يا بعد از هر دو نماز ، لكن در اين صورت از محل كلام خارج است ، نظر به اين كه در اين حالت نافله نخواهد بود .\r\n\r\nمبحث ششم ( در بيان وقت نافله عشا است كه مسمى بوتيره است )\r\nبدان كه وقت « 1 » اين نافله داخل مىشود بعد از آن كه منقضى شد از مغرب مقدارى كه كفايت نماز مغرب و نماز عشاء نمايد ، بعد از آن كه اين مقدار منقضى شد اتيان به اين نماز مىتواند نمود ، اگر چه اتيان به نافله مغرب ننموده باشد پس لازم نيست انتظار انقضاى زمانى كه كفايت نماز نافله مغرب نمايد ، بلكه بعد از انقضاى مقدار هفت ركعت اگر چه در أول وقت اتيان شده باشد بلا فصل اتيان به نافله عشاء جايز است .\r\nو وقت اين نماز ممتد است به امتداد وقت عشاء ، محقق در معتبر « 2 » و علامه در منتهى بر اين ادعاء اتفاق فقهاء فرموده‌اند . پس مقتضاى اين كلام آن است كه هر گاه تأخير نماز عشاء شود تا آخر وقت آن به حدى كه فارغ از نماز عشاء شود در نصف شب ، پس وقت اين نافله منقضى شده باشد ظاهر اين است كه چنين نبوده باشد پس مناسب اين است كه گفته شود : وقت اين نافله ممتد است به امتداد وقت عشاء ، به علاوه زمانى كه كفايت اين نماز نمايد در وقتى كه نماز عشاء اتيان شود در آخر وقت خود .\r\nو جميع نوافل مذكوره و غيرها اتيان به آنها در حال قيام با تمكن أفضل\r\n\r\n","description":"","footnote":"\r\n« 1 » اقرب به احتياط آن است كه شروع به نافله عشا كه وتيره است نكند مگر بعد از غروب شفق كه عبارت از حمره مغربيه باشد ا س د .\r\n« 2 » معتبر ج 2 / 40 .\r\n","page_name":" 201 ","page_number":217},
  {"content":"\r\nاز اتيان به آنها است در حال جلوس . و هر گاه با تمكن از قيام اختيار جلوس نمايد مستحب اين است كه به جاى هر ركعتى دو ركعت اتيان نمايد ، مگر اين نماز كه چنين نيست ، بلكه جلوس در آن متعين است .\r\nمخفى نماند اگر چه وقت اين نماز بعد از فراغ از نماز عشاء است ، لكن أولى آن است كه اتيان به اين نماز نمايد بعد از هر نمازى كه در اين شب اتيان نمايد تا نصف شب .\r\n\r\nمبحث هفتم ( در بيان كيفيت قرائت در اين نماز است )\r\nمىگوييم : بعد از قطع بر اين كه در اين نماز و ساير نوافل مذكوره اقتصار به حمد و سوره توحيد مىتواند نمود ، بلكه اقتصار به حمد تنها نيز مىتوان نمود ، لكن كلام در قرائت موظفه در خصوص اين صلاة است ، و اين به سه طريق روايت شده :\r\nأول : آن است كه قرائت شود در اين دو ركعت نماز صد آيه از قرآن ظاهر اين است كه امتثال حاصل است به قرائت صد آيه در دو ركعت ، خواه بالمساوات بوده باشد ، كه نصف در ركعت أولى بوده و نصف در ثانيه ، و خواه بالتفاوت ، دور نيست كه آيات فاتحة الكتاب را از جمله يك صد آيه محسوب مىتوان نمود ، و اگر محسوب ننمايد أوثق خواهد بود .\r\nدوم : آن است كه اتيان نمايد اين دو ركعت را به سوره واقعه و اخلاص اگر سوره أولى در ركعت أولى و ثانيه در ثانيه قرائت نمايد أوفق به ظاهر حديث خواهد بود .\r\nسوم : آن است كه اتيان شود به سوره ملك و اخلاص .\r\n","description":"","footnote":"","page_name":" 202 ","page_number":218},
  {"content":"\r\n\r\nمبحث هشتم ( در وقت نماز شب است )\r\nبدان كه آخر وقت نماز عشاء متصل است به أول وقت نماز شب ، پس بعد از آن كه نصف أول شب منقضى شد وقت نماز شب داخل مىشود . أول وقت نماز شب أول نصف آخر شب است ، و وقت آن ممتد است تا طلوع فجر صادق .\r\nو تقديم اين نماز بر نصف شب جايز نيست ، مگر در حق مسافرى كه مظنون او بوده باشد كه متمكن از اتيان نماز شب بعد از نصف شب نخواهد بود ، خواه به اعتبار مشقت سفر بوده باشد ، يا به اعتبار غلبه نوم يا امر ديگر ، در اين صورت جايز است در حق چنين كسى اتيان نمايد به نماز شب قبل از نصف شب .\r\nو همچنين است هر گاه كسى مظنه عدم تمكن از نماز شب در وقت آن داشته باشد به اعتبار غلبه نوم ، خواه جوان بوده باشد يا پير ، خواه در فصل تابستان بوده باشد يا زمستان ، خواه در سفر بوده باشد يا در حضر . و همچنين هر گاه مظنه جنابت داشته باشد در وقت و متمكن از غسل نبوده باشد اگر چه در حضر بوده باشد در جميع اين صور اتيان به نماز در أول شب مىتوان نمود . و اينها در صورتى است كه مظنون او بوده باشد كه متمكن از اصل نماز شب نبوده باشد .\r\nو اما هر گاه معتقد اين بوده باشد كه متمكن از نماز شب در وقت آن هست لكن نه بر وجه كمال ، مثل اين كه امر او مردد است ما بين اتيان به نماز شب در أول شب قائما روى به قبله ، يا آن كه اتيان به آن نمايد بعد از نصف شب در محمل در بين راه نشسته يا بر روى چاروا « 1 » ، ظاهر اين است در چنين صورت تقديم نماز شب بر نصف شب جايز نبوده باشد ، بلكه جواز تقديم « 2 » در صورتى\r\n\r\n","description":"","footnote":"\r\n« 1 » خلاصه چهار پا مىباشد به معنى حيوان باركش .\r\n« 2 » جواز تقديم ثابت است در صورتى كه احتمال كلى بدهد كه متمكن به صلاة ليل در وقت او نخواهد باشد اگر چه مقطوع به او نباشد - ا س د .\r\n","page_name":" 203 ","page_number":219},
  {"content":"\r\nاست كه متمكن از آن در وقت مطلقا نبوده باشد .\r\nو اما تقديم نماز شب در حق كسى كه خائف از جنابت بوده باشد با اعتقاد عدم تمكن از غسل ، ظاهر اين است كه مختص نبوده باشد به صورتى كه متمكن از تيمم نبوده باشد ، بلكه با تمكن از تيمم ظاهر اين است كه تقديم مجوز بوده باشد ، پس در اين صورت اين شخص مخير خواهد بود ما بين آن كه نماز شب را در أول شب اتيان نمايد با وضوء ، يا آنكه در آخر شب اتيان نمايد با تيمم بدل از غسل جنابت . بعد از آن كه اين مطالب معلوم شد مىگوييم : مناسب اين است در اين مقام تنبيه شود بر چند مطلب :\r\nأول : آن است در صورت تقديم نماز شب در صور مسطوره ، معين است كه بايد در شب اتيان شود نه روز ، يعنى قبل از غروب اتيان نمىتواند نمود ، بلكه معين است در شب اتيان شود ، بلكه لازم است كه بعد از نماز مغرب و عشاء اتيان نمايد ، پس مقدم بر دو نماز يا در بين دو نماز نمىتواند اتيان نمود .\r\nدوم : آن است كه هر گاه چنين كسى اتيان نماز شب نمود در أول شب و متمكن شد از اتيان به آن در آخر شب ، ظاهر اين است كه اتيان به نماز شب ثانيا نتواند نمود « 1 » .\r\nسوم : آن است كه اين نماز در صورت تقديم ظاهر اين است كه اداء بوده باشد ، پس به نيت اداء اتيان مىتواند نمود ، بنابراين ظاهر مىشود كه وقت نماز شب در حق چنين اشخاصى داخل مىشود بعد از فراغ از اداء نماز مغرب و عشاء ، و در حق غير داخل مىشود بعد از انقضاى نصف ليل .\r\n\r\n","description":"","footnote":"\r\n« 1 » ظاهر اين است كه بتواند ثانيا نمود هر گاه مسافر نبوده باشد ، يعنى هر گاه علت تقديم سفر نبوده باشد بلكه مطلقا ا س د .\r\n","page_name":" 204 ","page_number":220},
  {"content":"\r\nچهارم : آن است كه تقديم نماز شب در صور مذكوره مشروط بر اين نيست كه معتقد عدم تمكن از قضا بوده باشد ، بلكه مىتواند مقدم داشت اگر چه با اعتقاد تمكن از قضاء ، لكن ظاهر اين است كه قضا أفضل از تقديم بوده باشد .\r\nپنجم : آن است كه حكم به جواز تقديم مختص هشت ركعت از نماز شب نيست ، بلكه بالاضافه به شفع و وتر ثابت است ، لكن حكم تقديم مختص به همين يازده ركعت مىباشد ، نسبت به دو ركعت نافله فجر ثابت نيست ، اگر چه فرض شود كه متمكن از اتيان آن در وقت خود نبوده باشد .\r\nششم : آن است كه وقت نماز شب ممتد است تا طلوع فجر صادق ، بعد از آن كه فجر طالع شد قبل از اتيان به فريضه اتيان به اين نماز جايز نيست ، مگر در صورتى كه چهار ركعت آن نماز را كرده باشد و فجر طالع شد ، در اين صورت جايز است مزاحم بسازد به بقيه اين نماز فريضه فجر را ، و لكن اين در صورتى است كه به اعتقاد سعه وقت نسبت به مجموع نماز شب شروع به نماز نموده باشد ، بعد از اتيان به چهار ركعت فساد اعتقاد او ظاهر شود . و اما هر گاه قبل از شروع مشخص بوده كه وقت وسعت همه نماز را ندارد اگر چه به عنوان اختصار بوده باشد ، در چنين صورت اتيان به نماز شفع و وتر نمايد ، و هشت ركعت را بعد از نماز صبح قضا نمايد .\r\nتفصيل مقام مقتضى اين است كه گفته شود در اين مقام چند احتمال است :\r\nأول : آن است كه مكلف قبل از شروع در نماز شب معتقد اين است كه مقدار باقى از شب كفايت همهء نماز شب را خواهد نمود .\r\nدوم : آن است كه مكلف معتقد اين است كه مقدار باقى از شب كفايت نماز شب را نمىنمايد .\r\nسوم : آن است كه معتقد اتساع وقت و عدم اتساع هيچ يك نبوده باشد .\r\n","description":"","footnote":"","page_name":" 205 ","page_number":221},
  {"content":"\r\nدر قسم أول و ثالث شروع به نماز شب به طريق معهود مىتواند نمود ، پس اگر فجر طالع نشد تا آن كه نماز شب را تمام نمود ، در اين صورت كلامى نخواهد بود ، و اگر فجر طالع شد قبل از اتمام نماز شب ، خالى از اين نيست كه طلوع فجر يا بعد از اتيان به چهار ركعت خواهد بود يا قبل ، اگر بعد از اتيان به چهار ركعت است جايز است نماز شب را تمام كند قبل از نماز صبح .\r\nظاهر اين است كه در اين صورت لازم نبوده باشد كه در ركعات اقتصار به حمد تنها نمايد ، مگر در صورتى كه چهار ركعتى كه اتيان نموده باشد قبل از فجر اتيان نموده باشد به حمد تنها ، به اين معنى كه لازم بود اتيان به حمد تنها نمايد ، مثل اين كه قبل از شروع در نماز معتقد اين بود كه وقت وسعت ندارد مگر به مقدار يازده ركعتى كه اقتصار شود در آنها به حمد تنها .\r\nدر اين صورت ممكن است كه گفته شود : آنچه بعد از فجر اتيان مىشود لازم است كه اقتصار شود در آن به حمد تنها ، و اگر طلوع فجر قبل از اتيان به چهار ركعت بوده باشد اگر چه در ركعت چهارم بوده باشد ، اتمام نماز شب مقدم بر فريضه فجر جايز نيست ، پس ترك نماز شب مىنمايد ، بعد از اتيان به نافله صبح نماز صبح را به عمل مىآورد ، و بقيه از نماز شب را بعد قضا خواهد نمود .\r\nو اگر طلوع صبح در حين اشتغال به ركعت ثالثه يا ركعت رابعه بوده باشد آيا معين است كه قطع اين نماز نمايد ؟ يا جايز است اتمام اين دو ركعت ، يا عدول مىنمايد به نافله فجر ، يعنى اين دو ركعت را قرار مىدهد كه نافله فجر است و اتمام مىنمايد به نيت نافله فجر ، ظاهر اين است كه قطع لازم نبوده باشد ، و عدول نيز جايز نبوده باشد ، پس اتمام آن دو ركعت به همان قصدى كه شروع نموده جايز خواهد بود .\r\n","description":"","footnote":"","page_name":" 206 ","page_number":222},
  {"content":"\r\nو اما قسم دوم يعنى قبل از شروع به نماز شب معتقد اين بوده باشد كه قدر باقى از شب كفايت نماز شب را نمىكند ، در اين صورت ظاهر اين است كه شروع به نماز شب به طريق معهود نتواند نمود ، اگر چه معتقد اين بوده باشد كه چهار ركعت را قبل از صبح اتيان مىتواند نمود ، بلكه در اين صورت عدول مىنمايد از نماز شب به شفع و وتر .\r\nمخفى نماند اتمام نماز شب بعد از طلوع فجر در صورتى كه چهار ركعت از نماز شب را اتيان نموده باشد قبل از فجر مختص به اين نيست كه طلوع فجر در حال اشتغال به نماز شب شود ، بلكه حكم ثابت « 1 » است اگر چه چهار ركعت از نماز شب را كرده باشد در أول وقت نماز شب ، و تتمه را تأخير نمود كه بعد اتيان نموده باشد و خوابيد يا مشغول به مطالعه يا شغل ديگر شد ، وقتى مطلع شد كه صبح طالع شده ، در اين صورت نيز اتمام نماز شب را قبل از اتيان به فريضه مىتواند نمود .\r\nهفتم : آن است در صورتى كه مكلف به اعتبار مظنه ضيق وقت اتيان به نماز شفع و وتر نمود ، بعد فساد اعتقاد او ظاهر شد ، مشخص شد كه وقت باقى كفايت همهء نماز شب را مىنمايد ، ظاهر اين است كه اعاده شفع و وتر بعد از اتيان هشت ركعت نماز شب ضرور نبوده باشد ، بلكه جواز اعاده آن محل تشكيك است .\r\nهشتم : در حديث صحيح وارد است كسى كه برخيزد قبل از صبح و اتيان نمايد به نماز شفع و وتر و دو ركعت نافله صبح ، ثبت مىشود در نامه عمل او نماز شب « 2 » .\r\n\r\n","description":"","footnote":"\r\n« 1 » در اين حكم به تعميم منع است ، بلكه ظاهر اختصاص است به اين كه مشغول به نماز باشد و صبح طالع شود - ا س د .\r\n« 2 » وسائل الشيعه ج 3 / 187 ح 3 .\r\n","page_name":" 207 ","page_number":223},
  {"content":"\r\nبدان كه در اين مقام چند احتمال است : أول : آن است كه كسى در أول شب عازم بود كه در آخر شب برخيزد و تمام نماز شب را به عمل آورد ، بعد از آن كه بيدار شد مشخص شد كه مقدار باقى از شب كفايت همهء نماز شب را نمىكند .\r\nدوم : آن است كسى در أول شب قصد نداشت كه نماز شب كند ، بعد از آن كه از خواب بيدار شد قبل از طلوع فجر رأى او قرار گرفت كه اتيان به نماز شفع و وتر و دو ركعت نافله صبح نمايد .\r\nسوم : آن است كه در أول شب عازم اين بود كه آخر شب برخيزد و اقتصار نمايد به همان شفع و وتر و دو ركعت نافله فجر . مقتضاى اين حديث صحيح آن است كه در جميع اين احتمالات مذكوره هر گاه اتيان به شفع و وتر و دو ركعت نافله فجر نمايد نماز شب در حق او محسوب خواهد بود .\r\n\r\nمبحث نهم ( در بيان كيفيت نماز شب است )\r\nبدان كه نماز شب يازده ركعت است با دو ركعت شفع و يك ركعت وتر ، و دو ركعت أول به چند طريق نقل شده : أول - آن است كه در ركعت أول بعد از حمد سوره قل يا أيها الكافرون ، و در ركعت دوم بعد از حمد سوره قل هو اللَّه أحد بخواند « 1 » فهو أقصرها .\r\nدوم : آن است كه در هر ركعت بعد از حمد سى مرتبه سوره قل هو اللَّه أحد بخواند و هو أفضلها .\r\n\r\n","description":"","footnote":"\r\n« 1 » هر گاه بجاى اول عكس ذكر شده بود كه در ركعت اولى حمد و توحيد و در ركعت ثانيه حمد و جحد بهتر بود ، زيرا كه جمعى از علماء تصريح به اين فرموده‌اند و روايت هم در اين باب هست - ا س د .\r\n","page_name":" 208 ","page_number":224},
  {"content":"\r\nسوم : آن است كه در ركعت أول بعد از حمد سى مرتبه سوره قل هو اللَّه أحد و در ركعت ثانيه بعد از حمد سى مرتبه سوره قل يا أيها الكافرون بخواند .\r\nچهارم : آن است كه در ركعت أول بعد از حمد سوره قل هو اللَّه أحد سى مرتبه ، و در ركعت ثانيه سوره قل يا أيها الكافرون يك مرتبه بخواند . قول سوم مذكور در كلام شيخ مفيد است ، و قول چهارم مذكور است در كلام شيخ بهايى رحمهما اللَّه تعالى ، و تا حال به مستند اين دو قول برنخورده‌ايم .\r\nو شش ركعت ديگر را اگر تواند اتيان نمايد به سور مطوله ، و اگر نه بهر سوره كه خواهد بعد از حمد تلاوت نمايد در هر ركعت خوب است ، اگر همه را به حمد و قل هو اللَّه أحد اتيان نمايد نيز خوب است ، و مستحب است بعد از فراغ از قرائت سوره توحيد در هر نماز كه بوده باشد بگويد كذلك اللَّه ربي .\r\nو سنت است بعد از فراغ از هر دو ركعت از اين هشت ركعت اين دعا را بخواند : اللهم انى أسألك و لم يسأل مثلك ، أنت موضع مسألة السائلين ، و منتهى رغبة الراغبين ، أدعوك و لم يدع مثلك ، و أرغب اليك و لم يرغب الى مثلك ، أنت مجيب دعوة المضطرين و أرحم الراحمين ، أسألك بأفضل المسائل و أنجحها و أعظمها يا اللَّه يا رحمن يا رحيم ، و بأسمائك الحسنى و أمثالك العليا و نعمك التي لا تحصى و بأكرم أسمائك عليك و أحبها اليك و أقربها منك وسيلة ، و أشرفها عندك منزلة ، و أجزلها لديك ثوابا ، و أسرعها في الامور اجابة ، و باسمك المكنون الاكبر الاعز الاجل الاعظم الاكرم الذي تحبه و تهواه و ترضى به عمن دعاك به و استجبت له دعائه ، و حق عليك أن لا تحرم سائلك و لا ترده ، و بكل اسم هو لك في التوراة و الانجيل و الزبور و الفرقان العظيم ، و بكل اسم دعاك به حملة عرشك و ملائكتك و أنبياؤك و رسلك و أهل طاعتك من خلقك ، أن تصلي على محمد و آل محمد ، و أن تعجل فرج وليك و ابن وليك و تعجل خزي أعدائه .\r\n","description":"","footnote":"","page_name":" 209 ","page_number":225},
  {"content":"\r\nمخفى نماند اين دعا « 1 » دعاى عظيمى است در هر وقت از أوقات بلكه در قنوت صلوات كسى كه حاجتى داشته باشد ، خواندن اين دعاء به جهت انجاح حاجت بسيار مناسب است ، به شرطى كه با معرفت و حضور قلب و خشوع بوده باشد .\r\nبدان كه مستحب است بعد از فراغ از ركعت دوم و ركعت هشتم تسبيح سيدة النساء فاطمه زهرا عليها السّلام ، بعد از آن شروع به نماز شفع نمايد در هر ركعت بعد از فراغ از قرائت حمد سوره توحيد « 2 » بخواند ، و در ركعت ثانيه بعد از فراغ از قرائت قبل از ركوع مثل ساير نمازها قنوت مستحب است ، و قول به عدم ثبوت قنوت در نماز شفع ضعيف است .\r\nو بعد از فراغ از آن نماز سنت است كه اين دعا بخواند : الهى تعرض لك في هذا الليل المتعرضون ، و قصدك فيه القاصدون ، و امل فضلك و معروفك الطالبون و لك في هذا الليل نفحات و جوائز و عطايا و مواهب تمن بها على من تشاء من عبادك و تمنعها من لم تسبق له العناية منك ، و ها أنا ذا عبدك الفقير اليك المؤمل فضلك و معروفك ، فان كنت يا مولاي تفضلت في هذه الليلة على أحد من خلقك وعدت عليه بعائدة من عطفك ، فصل على محمد و آل محمد الطيبين الطاهرين الخيرين الفاضلين ، وجد علي [ بجودك 
  ] بطولك و معروفك يا رب العالمين ، و صل على خاتم النبيين و آله الطاهرين و سلم تسليما ، ان اللَّه حميد مجيد ، اللهم اني أدعوك كما أمرت فاستجب لي كما وعدت انك لا تخلف الميعاد .\r\n\r\n","description":"","footnote":"\r\n« 1 » مخفى نماند كه پس از اين دعا مناسب است ذكر حاجت خود نمايد ، و اينكه فرموده‌اند كه به جهت انجاح حاجات مناسب است با وجود اين است كه اشاره به آن شد - ا س د .\r\n« 2 » سوره توحيد افضل است ، و الا هر سوره جايز است از سور قصار هر گاه اقتصار نمايد به يك سوره ، بلكه در نهايه بجاى توحيد معوذتين ذكر شده است - ا س د .\r\n","page_name":" 210 ","page_number":226},
  {"content":"\r\nو بعد از آن شروع نمايد به مفرده وتر ، و افتتاح آن نمايد به تكبيرات افتتاحيه و أدعيه معهوده ، و اگر نخواهد اقتصار نمايد به نيت و تكبيرة الاحرام ، بعد از فراغ از قرائت فاتحة الكتاب سه مرتبه سوره توحيد بخواند ، و بعد از فراغ از هر مرتبه كذلك اللَّه ربى مناسب است ، و اگر اقتصار به يك مرتبه نمايد بعد از فراغ از مرتبه سوم باكى نيست ، و بعد از آن سوره قل أعوذ برب الفلق و قل أعوذ برب الناس بخواند . مناسب اين است بعد از آن كه گفت قل أعوذ برب الفلق بگويد أعوذ برب الفلق ، و همچنين بعد از آن كه گفت قل أعوذ برب الناس بگويد أعوذ برب الناس و سوره را تمام نمايد .\r\nبعد از آن شروع نمايد به قنوت و تطويل در قنوت در جميع صلوات امرى است به غايت مطلوب ، و صفتى است در نهايت محبوب ، خصوصا در قنوت نماز شب ، كه وقت خلوت و تخاطب با معبود ، و محل عرض مطلب و مناجات با قاضى الحاجات است .\r\nاز جمله مخاطباتى كه جناب موسى بن عمران عليه السّلام از جناب رب العزه تعالى شأنه مشرف به شرافت آن شده خطابى است كه حاصل مضمون آن اين است : اى پسر عمران كسى كه در همه شب خواب مىكند و خود را از سعادت و شرافت ذكر و مناجات با ما محروم مىنمايد ، اگر ادعا نمايد كه محبت با ما دارد اين ادعا از او دروغ و بىاصل خواهد بود ، آيا چنين نيست كه هر كس حب محبوبى در قلب او بوده باشد پيوسته با كمال شوق طالب خلوت با محبوب خود مىباشد . خلوتى بهتر از شب كى ممكن خواهد شد كه كافه ناس در خوابند مگر كسانى كه لذت مناجات با خالق ارضين و سماوات جل جلاله به مذاق ايشان رسيده ، هر كس استراحت خود را در خواب مىداند مگر اين اشخاص كه عين استراحت و محض لذت خود را در اشتغال به مناجات و تضرع و ابتهال به درگاه\r\n","description":"","footnote":"","page_name":" 211 ","page_number":227},
  {"content":"\r\nقاضى الحاجات مىدانند .\r\nمجملا تطويل در قنوت در جميع صلوات خصوصا در قنوت نماز شب لا سيما در قنوت وتر مطلوب و مرغوب است ، و هر دعا كه خواهد مىتواند خواند ، و بهترين ادعيه مناجاتهاى وارده از ائمه أطهار است ، خصوصا أدعيه صحيفه كامله و ساير مناجاتهاى آن مفخر أهل عبادت .\r\nبدان كه آداب خصوص قنوت وتر سه چيز است :\r\nأول : دعاء در حق چهل نفر از برادران دينى ، أحاديث در فضيلت دعاء در حق چهل نفر از برادران دينى اگر چه بسيار است ، اما در خصوص وتر تا حال به حديثى در اين باب بر نخورده‌ايم ، لكن عموم أحاديث وارده شامل اين مقام هست ، اگر چه اين كفايت در خصوص توظيف در قنوت وتر نمىكند ، لكن فتواى ثابته از جماعت از جله فقهاء نور اللَّه تعالى مراقدهم كفايت مىكند در أمثال مقام پس حكم به استحباب دعاء در حق چهل نفر از برادران دينى در خصوص قنوت وتر بىعيب است .\r\nو ظاهر اين است تأديه سنت مختص به اين نيست كه مىبايد چهل نفر مدعو لهم از أموات بوده باشند ، بلكه امتثال چنانچه به دعا در حق چهل نفر از أموات حاصل مىشود به دعا در حق چهل نفر از أحياء يا مشترك ما بين أحياء و أموات نيز حاصل مىشود .\r\nو ظاهر اين است كه تأديه سنت منحصر « 1 » در اين است كه مىبايد چهل نفر مرد بوده باشد ، و چهل نفر زن يا بعضى زن و بعضى مرد كفايت در اين باب نمىكند بلى هر گاه در حق زن نيز دعا كند در همين قنوت ، لكن آنها را از عدد چهل\r\n\r\n","description":"","footnote":"\r\n« 1 » منحصر نيست بلكه تأديه سنت به نساءهم مىشود - ا س د .\r\n","page_name":" 212 ","page_number":228},
  {"content":"\r\nحساب ننمايد « 1 » باكى نيست .\r\nو ظاهر اين است تأديه سنت موقوف بر اين نيست كه چهل نفر عادل بوده باشد ، پس اگر كل فاسق « 2 » بوده باشند ، يا بعضى فاسق و بعضى غير فاسق ، ظاهر اين است كه كفايت مىنمايد در تأديه سنت .\r\nو مخفى نماند كه امتثال موقوف بر اين نيست كه دعا به جهت غفران ذنوب بوده باشد ، بلكه چنانچه سنت مؤدى مىشود به دعاء در مغفرت ذنوب در حق جميع ، همچنين مؤدى مىشود به دعاء در سعه رزق در حق همه ، چنانچه مؤدى مىشود به دعاء مغفرت ذنوب در حق بعض و در سعه رزق نسبت به ديگرى ، يا طلب مغفرت نسبت به بعض و سعه رزق نسبت به ديگرى واداى ديون نسبت به ثالث .\r\nمجملا مناط دعا است در حق چهل مؤمن ، خواه در امور متعلق به دنيا بوده باشد ، يا در امور متعلق به آخرت يا مختلف ، اين باعث اين مىشود كه دعايى كه در حق خود مىكند دعاى او مستجاب شود ، خواه دعا به جهت خود مماثل دعايى بوده كه در حق غير كرده يا مخالف .\r\nدوم : از امور ثلاثه كه از آداب خصوص قنوت وتر مىباشد استغفار است پس مناسب آن است بعد از آن كه از دعاء در حق چهل نفر فارغ شد هفتاد مرتبه استغفار نمايد ، خواه به لفظ « أستغفر اللَّه ربي و أتوب اليه » بوده باشد ، يا به اسقاط ربى به اين نحو « استغفر اللَّه و أتوب إليه » يا به اسقاط لفظ جلاله بگويد « أستغفر\r\n\r\n","description":"","footnote":"\r\n« 1 » هر گاه نساء را حساب از چهل نفر نمايد عيبى ندارد در تأديه سنت مسطوره - ا س د .\r\n« 2 » معلوم الفسق و لا سيما متجاهر به فسق خارج از عدد قرار دهد ، مگر در صورتى كه دعا در هدايت آنها باشد - ا س د .\r\n","page_name":" 213 ","page_number":229},
  {"content":"\r\nربى و أتوب اليه » و يا بگويد « استغفر اللَّه و أسأله التوبة » يا جمع كند ما بين اثنين يا ثلاثه يا أربعه ، به اين طريق كه أول بيست دفعه بگويد « استغفر اللَّه ربي و أتوب اليه » و بقيه هفتاد را تمام نمايد به سه طريق ديگر مثلا ، و اگر هفتاد مرتبه بگويد « اللهم اغفر لي ذنوبي » ظاهر اين است كه امتثال به عمل آمده باشد .\r\nو از جمله آداب اين استغفار آن است كه در حين استغفار دست چپ خود را بلند نگاه دارد ، و به دست راست ضبط عدد استغفار نمايد ، و بعد از فراغ از هفتاد مرتبه مستحب است كه هفت مرتبه بگويد « هذا مقام العائذ بك من النار » بعد از آن هفت مرتبه بگويد « أستغفر اللَّه الذي لا إله الا هو الحي القيوم من جميع ظلمي و جرمي و اسرافي على نفسي و أتوب اليه » بعد از آن بگويد « رب أسأت و ظلمت نفسي و بئس ما صنعت ، و هذه يداي يا رب جزاء بما كسبت ، و هذه رقبتي خاضعة لما أتيت ، و ها أنا ذا بين يديك ، فخذ لنفسك من نفسي الرضا حتى ترضى لك العتبى و لا أعود » .\r\nسوم : از امور ثلاثه اين است كه بعد از آن كه از استغفار فارغ شد سيصد مرتبه بگويد « العفو » جايز است به نصب واو ، چنانچه جايز است به رفع آن و بنابر نصب مفعول فعل محذوف است ، أي : أسألك العفو عن ذنوبي ، أو استدعي منك العفو . و بنا بر رفع اين لفظ مبتداى محذوف الخبر خواهد بود ، أي : العفو مطلوبي منك ، أو من صفاتك . و در صورتى كه جمع ما بين هر سه نمايد ، اتيان كرده خواهد بود به أفضل أفراد .\r\nو در صورت اقتصار به دو ظاهر اين است كه جمع ما بين دعاء در حق چهل نفر از برادران دينى و هفتاد مرتبه استغفار أكمل از دو تاى ديگر بوده باشد خواه جمع ما بين دعاء در حق چهل نفر و سيصد مرتبه العفو بوده باشد ، يا جمع\r\n","description":"","footnote":"","page_name":" 214 ","page_number":230},
  {"content":"\r\nما بين استغفار و سيصد مرتبه العفو . و در صورت اقتصار به يكى دور نيست كه اقتصار به هفتاد مرتبه استغفار بهتر از اقتصار به هر يك از دو تاى ديگر بوده باشد ، مگر در صورتى كه دعا در حق چهل نفر طلب مغفرت ذنوب آنها از غفار ذنوب بوده باشد ، در اين صورت دور نيست كه اقتصار به دعاء در حق چهل نفر أولى خواهد بود ، نظر به أحاديث مستفيضه .\r\nاز جمله آنها حديث صحيحى است كه ثقة الاسلام روايت نموده از ابراهيم ابن هاشم كه فرموده : ديدم عبد اللَّه بن جندب را در عرفات ، كسى را نديدم در عرفات به حالت او ، دو دست او بلند بود بسوى آسمان ، اشكهاى چشم او جارى بود به حدى كه بر زمين مىرسيد ، بعد از آن كه مردم متفرق شدند به او گفتم يا ابا محمد نديدم كسى را به مثل حالتى كه از تو ديدم ، در جواب من گفت : قسم به خداوند عالم جل شأنه دعاء نكردم مگر در حق برادران خود ، نظر به اين كه از مولى و سرور خود موسى بن جعفر عليهما السّلام شنيدم كه فرمود : هر كس دعا كند در حق برادر خود در حال غياب او ، ندا كرده مىشود از جانب رب العزه كه از براى تو باد صد هزار برابر آنچه كه براى برادر مؤمن خود خواستى پس خوش نداشتم كه بگذارم صد هزار برابرى كه خداوند عالم ضامن او شده باشد براى مطلبى كه خود به جهت خود خواهم ندانم كه مستجاب خواهد شد يا نه « 1 » .\r\nبنابر اين هر گاه طلب مغفرت از حضرت رب العزه در حق چهل نفر از برادران دينى خود نمايد چندين هزار مقابل از جانب رب العزه به جهت او خواهد بود ، پس اين شخص در اين حالت فرد كامل « مستغفرين في الاسحار »\r\n\r\n","description":"","footnote":"\r\n« 1 » فروع كافى ج 4 / 465 ، ح 7 .\r\n","page_name":" 215 ","page_number":231},
  {"content":"\r\n\r\nخواهد بود . و بعد « 1 » از فراغ از قنوت به ركوع رفته ، بعد از رفع رأس از ركوع مستحب است كه اين دعا را بخواند : « هذا مقام من حسناته نعمة منك و شكره ضعيف ، و ذنبه عظيم ، و ليس لذلك الا رفقك و رأفتك ، فانك قلت في كتابك المنزل على نبيك المرسل صلَّى اللَّه عليه و آله كانوا قليلا من الليل ما يهجعون و بالاسحار هم يستغفرون ، طال هجوعي و قل قيامي ، و هذا السحر و أنا أستغفرك استغفار من لا يجد لنفسه نفعا و لا ضرا و لا حياة و لا نشورا » بعد از آن به سجود رفته ركعت را تمام نمايد .\r\nاى برادر عزيز از خواب غفلت بيدار شو ، و خرقه مستى از گوش و هوش دور كن ، بدان كه آنچه مذكور شد از اول تا اين مقام در كيفيت نماز شب به منزله بدن و كالبد است ، و از براى آن روحى است كه به آن حيات و بقاء و نماء و صفاى آن است ، و آن توجه و التفات است در جميع أفعال و أقوال به جناب معبود عظيم متعال با نهايت خضوع و خشوع و اقبال ، و به اين است اشاره بقوله عليه السّلام « الصلاة معراج المؤمن » و چنانچه كمال بدن انسانى و بهاء و صفاى آن به روح است ، و آن بدن با عدم روح شىءايست باطل و چثه ايست زايل چنين است حال صلاة با عدم آنچه مذكور شد كه به منزله روح است .\r\nو عمده محاسنى كه در خصوص شب خيزى هست كه در غير آن نيست ، آن است كه چون كه عساكر نوم مستولى به حواس و مشاعر أغلب ناس شده ، هر يك به بستر استراحت آسوده ، أغلب به لذت نوم خود را از لذت ثمرات خلقت انسانى محروم ، و برخى به مسرت التذاذ به محبوب بىاعتبار خود را از سرمايهء\r\n\r\n","description":"","footnote":"\r\n« 1 » ذكر نشده از آداب قنوت وتر ، دعاهايى كه از آداب اين قنوت است از جملهء أدعيه آن « اللهم اهدنى فيمن هديت » الى آخر دعا مىباشد ، و قد ذكرت تمامه فى شرح الشرايع - ا س د .\r\n","page_name":" 216 ","page_number":232},
  {"content":"\r\nاعتبار بىاعتبار نموده ، لهذا در اين وقت عوايق تخاطب با معبود كمتر ، و موانع مناجات با قاضى الحاجات اندر است .\r\nآن كس كه لذت توجه به ساحت عظمت رب العزه ، و حلاوت التفات به بيدارى « 1 » كبريايى معدن العظمة به مذاق او رسيده ، طالب چنين وقتى است كه خود را به سرمايه سعادت دارين و مصدر افتخار نشأتين رسانده ، زنگ آلام مكتسبه از مباعدت ساحت حضور از خود دور ، و التيام جراحات مولمه از قلب محنت قرين به مرحم وصال جهان آفرين نمايد ، حواجب مظلمه عايقه جمال محبوب متعال را به ناله هاى جگر سوز و نداهاى رقت اندوذ دفع نموده .\r\nو ستور مظلمه حاجبه مولمه را به استناره تمسك به ذيل مقاله « و أنر أبصار قلوبنا بضياء نظرها اليك » قطع نموده ، خود را معلق به عز قدس حضرت ودود سازد و به اعانت توصل به مناجات « و هب لي دوام الاتصال بخدمتك » خود را از حضيض مآلم فرقت مهجور به اوج مسرت وصال محبوب مسرور گرداند .\r\nو چه بلاها است كه به بركت خروج دموع از عيون در آن وقت ظلوم از خوف و خشيت حضرت معبود جل شأنه از اهل آن بلد دفع خواهد شد ، و چه مراتبى است كه به دستيارى ناله هاى بسيار در آن شب تار از خوف و غضب حضرت قهار به آن مىتوان رسيد ، نعم ما قيل :\r\n\r\nاى دانه كه خوشه مىتوانى گشتن\r\nدر خاك چه مانده‌اى سرى بيرون كن\r\n\r\nاز كاشف أسرار و دقايق جناب امام جعفر صادق عليه السّلام وارد است حديثى كه حاصل معنى آن اين است : هر چشمى در روز قيامت گريان خواهد بود مگر\r\n\r\n","description":"","footnote":"\r\n« 1 » در بعض نسخ : بيدايى .\r\n","page_name":" 217 ","page_number":233},
  {"content":"\r\nچشمى كه گريسته باشد از خوف و خشيت إله جل شأنه ، و نيست چشمى كه پر شده باشد آن چشم از آب خود از خوف الهى مگر آن كه خداوند عالم جل جلاله بدن آن شخص را از آتش جهنم حرام خواهد گردانيد ، و هر گاه آب آن چشم بر صورت جارى شده باشد ، ظلمتى و مذلتى در روز قيامت بر آن وجه وارد نخواهد شد ، و نيست چيزى مگر آن كه كيلى و وزنى به جهت او هست مگر اشك چشمى كه از خوف الهى ريخته شده باشد ، به درستى كه خداوند عالم به بركت قليل از آن درياى آتش جهنم را خاموش خواهد فرمود . و اگر بنده در ميان امتى از خوف و خشيت الهى بنالد خداوند عالم جل شأنه به بركت گريه او قاطبه آن امت را رحم خواهد فرمود « 1 » . نعم ما قيل نظم :\r\n\r\nتا نگريد طفل كى نوشد لبن\r\nتا نگريد ابر كى خندد چمن\r\nاشك اگر بهر خدا بارند خلق\r\nگوهر است اشك پندارند خلق\r\nمايه در بازار اين دنيا ز راست\r\nمايه آنجا سوزش چشم تر است « 2 »\r\n\r\nمجملا نماز بى خضوع چون بدنى است بىروح ، و عبادت بدون توجه و اقبال چون شعله چراغى است بى روغن ، و قيام در مقام امتثال با عدم شعور به عظمت جناب بارى چون غرس نهالى است بى آب بارى .\r\nو از مخزن اسرار الهى جناب رسالت پناه صلَّى اللَّه عليه و آله مروى است حديثى كه حاصل معنى و مضمون آن اين است : كه هر بنده كه مشغول نماز شد و در آن اقبال به معبود بى زوال ننمود و قلب او التفات به غير نمود ، در آن حالت فرمانى از جانب رب العزه مىرسد ، كه اى بنده من كه مقصود تو است و كه را طلب\r\n\r\n","description":"","footnote":"\r\n« 1 » اصول كافى ج 2 / 482 ح 2 .\r\n« 2 » اشعار از مثنوى مولوى است .\r\n","page_name":" 218 ","page_number":234},
  {"content":"\r\nمىكنى ، آيا پروردگار غير مرا مىخواهى ، يا طلب مىكنى حافظى را كه سواى من بوده باشد ، يا در طلب جوادى هستى كه غير من بوده باشد ، منم أكرم الاكرمين ، و منم جود كننده تر از هر جود كننده ، و منم أفضل از هر عطا كننده ، اگر ثواب مىخواهى ثوابى به تو خواهم داد كه كسى احصاى آن نتوان نمود روى به درگاه ما آور كه من اقبال به جانب تو نموده‌ام ، و ملايكه ما به جانب تو اقبال نموده‌اند .\r\nپس هر گاه آن بنده متنبه شد ، از مساءت غفلت اجتناب نمود ، و اقبال به جانب عظمت مدار حضرت آفريدگار نمود ، قلم عفو بر آنچه از او صادر شده مىزنند . پس اگر ثانيا باز التفات نمود اعاده مىشود از جانب رب العزه آنچه حال مذكور شد ، پس اگر اقبال نمود به جانب پروردگار عالم خداوند عالم او را به آنچه از او صادر شده مؤاخذه نخواهد فرمود . پس اگر مرتبه سوم باز التفات نمود ، باز از جانب رب العزه همان كلام اعاده مىشود ، پس اگر باز اقبال به صلاة خود نمود ، خداوند عالم عفو فرمايد آنچه را كه صادر شده .\r\nپس اگر مرتبه چهارم باز التفات نمود در نماز به جانب غير ، خداوند عالم جل شأنه از او اعراض مىفرمايد ، و همچنين كل ملايكه از او اعراض خواهند نمود ، و خطابى مىرسد در اين حالت از جانب رب العزه به اين مضمون : كه تو را واگذارديم به آن كس كه ميل به او دارى .\r\nو نيز از آن سرور أنبياء عليه و على آله آلاف التحية و الثناء وارد شده ، كه از جمله وصايايى كه آن سرور عالم به أبى ذر فرموده اين است كه : اى أبا ذر دو ركعت نماز از كسى صادر شود با تفكر و توجه و اقبال به درگاه ذو الجلال بهتر است از نماز در كل شب در حالتى كه قلب مصلى از معبود حقيقى غافل بوده باشد و نفهمد چه مىگويد و چه مىكند .\r\n","description":"","footnote":"","page_name":" 219 ","page_number":235},
  {"content":"\r\nاى عزيز من خلاق عالم جل شأنه محتاج به عبادت ما و شما نيست ، چه قادرى كه اثر از آثار قدرت آن خلقت سماوات و ارضين است با عدم ماده و مكان ، و انتفاى أنصار و أعوان ، با آن احكام و اتقان كه عقول عقلا در درك آن عاجز و حيران مىباشند ، چه حاجت است جناب او را به عبادت عابدان ، و صانعى كه هر چه مشيتاش قرار گرفت كفايت مىكند در تحقق آن محض صدور * ( « كُنْ » ) * او را ، چه حاجت به اطاعت عالميان .\r\nبلكه حكمت در وضع تكاليف آن است كه چون خلاق عالم جل شأنه مريد خير عباد است ، و چيزى در حق عباد اولى از معرفت معبود و اطاعت او نمىتواند شد ، لهذا اساس عبادت را برانگيخته تا ملتزمين به مناهج آن خود را به مطلوب و ساحل نجات توانند رسانيد .\r\nمقصود اين است اين ثمره كه باعث وداعى بر وضع طاعات است مترتب بر وجه كمال بر محض اين أقوال و أعيان نمىشود ، بلكه لابد است از توجه و اقبال به معبود جليل متعال با خشوع و خضوع و اجلال در جميع أفعال و أقوال ، أهم از همه تصحيح نيت است از اغراض و مقاصد فاسده ، مثل ريا و سمعه هر گاه داعى بر اقدام به عبادت اين بوده باشد ، كه مردم مطلع شوند كه اين شخص نماز شب مىكند ، يا اين كه احترام او را منظور داشته باشند ، يا آن كه به او چيز بدهند ، يا آن كه هر گاه اظهار حاجتى به آنها نمايد اجابت او نمايند چنين عمل عمل مرايى است ، ترك اين به مراتب أولى از فعل آن است ، و آيات و أخبار در مذمت اين صفت زشت سيرت بسيار است . و سمعه آن است كه داعى بر اتيان عبادت آن است كه منتشر شود صيت عبادت اين در بلاد .\r\nاى عزيز من اگر طالب عزت و احترامى ، از خداوند عالم بخواه . و اگر راغب به چيزى كه محتاج به او هستى ، از درگاه قادر على الاطلاق طلب كن ،\r\n","description":"","footnote":"","page_name":" 220 ","page_number":236},
  {"content":"\r\nچه قاطبه موجودات غير از ذات أحديت جل جلاله خود محتاجند ، اگر چه سلاطين دوران بوده باشند ، بلكه مىتوان گفت : احتياج سلاطين نسبت به ديگران أشد است ، چه حاجت هر كسى در دنيا به قدر تعلق او است به آن ، پس هر كس تعلق او به اساس دنيا بيشتر است افتقار او از ديگران أشد است ، و معلوم هر عاقلى هست كه أخذ محتاج اليه از محتاج بسيار صعب بلكه سفاهت است . قال عليه السّلام :\r\nطلب المحتاج من المحتاج سفه من عقله و ذلة من رأيه .\r\nو خداوند عالم است غنى مطلق و شايبه احتياج در حق او غير متصور ، و هر چه غير خدا است محتاج است ، تحصيل محتاج اليه او با عدم تعب در حق او متصور نيست و خداوند عالم است قادر مطلق * ( « أَنَّه عَلى كُلِّ شَيْءٍ قَدِيرٌ » ) * « 1 » * ( إِنَّما أَمْرُه إِذا أَرادَ شَيْئاً أَنْ يَقُولَ لَه كُنْ فَيَكُونُ ) * « 2 » اگر خود را از سلك عقلاء مىدانى طلب محتاج اليه خود از كسى طلب كن كه معرى از وصف احتياج بوده باشد ، تا توصل به مطلوب به سهولت ممكن شود .\r\nغير از ذات اقدس از ابناى زمان أمتعه دنيا نزد آنها محبوب است ، و مراتب محبوبيت مختلف است به شدت و ضعف نسبت به اشخاص ، به اعتبار شدت تعلق و ضعف آن ، و معلوم است انتزاع محبوب كسى ازيد او به سهولت ممكن نيست ، دنيا و ما فيها در جنب قدرت الهى جل جلاله بسيار بىوقع است پس تحصيل مطلوب نمودن از كسى كه مطلقا مطلوب نزد او وقعى نداشته باشد به مراتب أسهل است از طلب نمودن او را از كسى كه حب آن در قلب او رسوخ نموده باشد پس قصد ريا در عبادات كه في الحقيقه راجع است به طلب محبوب از ناس بعد از تأمل چگونه با عقل جمع مىشود .\r\n\r\n","description":"","footnote":"\r\n« 1 » سوره فصلت : 39 .\r\n« 2 » سوره يس : 82 .\r\n","page_name":" 221 ","page_number":237},
  {"content":"\r\nو اگر طالب اين هستى كه معزز و محبوب نزد مردم باشى ، خود را محبوب خداوند عالم عز شأنه كن ، محبوب الهى محبوب آفاق است . بعد از تخليص نيت از أغراض فاسده قلب خود را متوجه معبودى كه هو معك أينما كنت كن و سعى كن كه غايت فعل خود را تحصيل انس به معبود و معرفت ملك و ودود قرار دهى . اگر خدا را دارى فاقد هيچ چيزى نيستى ، و اگر خدا را ندارى هيچ چيز ندارى فاقد همه چيزى « ما الذي فقد من وجدك ، و ما الذي وجد من فقدك » .\r\nو فكر كن كه چه اراده دارى ، و در مقابل كه مىخواهى ايستاده باشى ، اگر چه عبادت به نوعى كه قابل خدمت معبود بوده باشد محال است كه از أمثال ماها صادر تواند شد ، لكن به قدر مقدور بايد سعى نمود در جميع أحوال با خضوع متذكر معبود بود .\r\nو هر گاه چنين نمايى با مداوت ، در آن وقت خواهى فهميد معنى قول جناب مخزن أسرار ربانى جناب رسالت پناه را كه فرموده « قرة عيني في الصلاة » و همچنين معنى قول آن سرور را كه فرموده « الصلاة معراج المؤمن » .\r\nبعد از آن كه دو ركعت نماز با جميع آداب ظاهره و باطنه بجا آوردى آن وقت اگر تأمل نمايى فى الحقيقه محمول غايت خجلت و انفعال خواهى بود ، چه مثال تو در آن وقت مثال بنده خواهد بود كه مجموع ما فى اليد او از مولاى او بوده باشد ، وقتى اراده نمود كه خدمتى نسبت به مولاى خود نموده باشد انواع تكلفات در حضور مولاى خود حاضر نمود ، بعد كه تأمل نمود ديد كه هر چه صرف نموده كل از مولاى او بوده ، مطلقا در تكلفاتى كه به جهت خدمت مولاى خود مهيا نموده از اين عبد چيزى نبوده ، هر چه بوده همه مال مولى را تصرف نموده در خدمت مولى صرف نموده .\r\nبعد از تعقل و تفكر و فهم اين مطلب جز اين كه مستغرق بحار خجلت و انفعال\r\n","description":"","footnote":"","page_name":" 222 ","page_number":238},
  {"content":"\r\nو مستولى به أنواع روسياهى و شرمسارى شود چارهء ندارد ، تو كه اى عابد مشغول عبادتى در حالتى كه اتيان به دو ركعت نماز با غايت تضرع و ابتهال نموده ، آنچه از تو صادر شده تأمل كن به بين چه چيز است ، اگر به دو قدم در مقام خدمت الهى ايستاده‌اى اين دو قدم را از كجا آوردى ؟ و اگر به لسان معذرت انجام مناجات با قاضى الحاجات نمودى ، لسان را كه به تو داد ؟ و اگر منحنى شدى به جهت ركوع و سجود ، قدرت اين انحنا را از كجا آوردى ؟ و اگر تضرع و ابتهال نمودى ، توفيق وصول به اين سعادت عظمى از كه بود ؟\r\nو از اين راه است كه فخر عابدين و سيد الساجدين فرموده « كيف لي به تحصيل الشكر و شكري اياك يفتقر الى شكر ، و كلما قلت لك الحمد وجب علي لذلك أن أقول لك الحمد في الحقيقة » .\r\nاگر خلاق عالم جل شأنه عبادتى را از أمثال ماها به شرافت قبول مشرف گرداند و جزايى از خوان احسان بىمنت خود به عبد ذليل خود عطا فرمايد ، به منزله آن خواهد بود كه نقل كرده‌اند شخصى عابدى ساده در كوشه عزلت اختيار نموده در آنجا مشغول عبادت مىبود ، اتفاقا چشمه آبى در آن مكان بود آب آن شور و تلخ ، و اين شخص فقير آبى بهتر از آن آب نديده بود ، چنين توهم مىنمود كه جميع آبهاى عالم مثل همان آب است در تلخى و شورى ، وقتى نظر به غلبه فقر و تنگ دستى و شدت حاجت و بىبضاعتى به خاطر او رسيد نزد سلطان آن ولايت رفته چيزى از آن أخذ نمايد به آن سد فاقت خود نموده باشد ، به اين عزم از معبد خود بيرون آمد .\r\nاتفاق در اثناى راه به نهرى بر خورد كه آب آن بسيار صاف و شيرين بود چون به خاطر او خليد « 1 » كه مثل اين آب در عالم نمىباشد ، و چون كه متعارف\r\n\r\n","description":"","footnote":"\r\n« 1 » خليد : فرو رفت .\r\n","page_name":" 223 ","page_number":239},
  {"content":"\r\nاين است هر گاه كسى به ديدن شخصى بزرگى ميرود مناسب اين است از أنفس أشياء با خود به عنوان هديه برده نثار خدمت آن بزرگ نمايد ، بر خود قرار داد كه در آن وقت كه به ديدن سلطان مىرود چون كه بهتر از اين آب چيزى نيست ، مناسب اين است قليلى از اين آب با خود برده به عنوان تحفه نثار خدمت سلطان نمايد .\r\nلهذا ظرفى مملو از آن آب نمود به دوش مىكشيد ، اتفاقا همان پادشاه به جهت انجام امرى بيرون آمده در جايى منزل نموده ، اين شخص عابد خود را به مجلس پادشاه رسانيد تحفه خود را كه همان آب بوده باشد نثار خدمت سلطان نمود ، آن سلطان شخص صاحب فطانت و ذكاء بود درك مطلب نمود ، امر فرمود به خزينه دار خود كه فلانه مبلغ به شخص عابد داده او را از همان مكان قرار داده كه عود به مكان خود نمايد .\r\nبعد از استعلام از سبب تعجيل و اصرار معاودت از آن مكان وجه آن را ابراز نمود ، كه اگر از اين مكان معاودت نمىنمود همراه مىآمد چون كه در اثناى راه نهرى است عظيم آب آن در نهايت خوبى ، اين شخص عابد از مشاهده آن منفعل مىشد از هديهء خود ، لهذا مناسب دانستيم از اينجا معاودت نمايد تا از مشاهده آن آب به الم خجلت و انفعال مبتلى نگردد .\r\nاى عزيز من اگر عبادت عالم آن است كه از ملايكه مقربين و أنبياى مرسلين و ائمه طاهرين صلوات اللَّه عليهم أجمعين صادر شده ، آنچه از ماها صادر مىشود في الحقيقه معصيت است نه عبادت ، اگر خلاق عالم از فضل و كرم خود قبول فرمايد از اين راه است كه اشاره به آن شد .\r\nو اگر أوضح از اين خواهى بدانى ، مثال قبول فرمودن خداوند عالم جل جلاله از أمثال ماها مثال اين است كه جمعى به خدمت شخصى بزرگى مشرف\r\n","description":"","footnote":"","page_name":" 224 ","page_number":240},
  {"content":"\r\nمىشوند ، هر يك به اعتقاد خود تحفه به عنوان هديه مىبرند ، هر كسى آنچه را كه برده به اعتقاد خود چيزى نفيس دانسته ، بعضى في الواقع نفيس و مطابق واقع بوده بر خلاف بعضى ديگر ، هر گاه چيز نفيس به شرافت قبول مشرف شود و غير نفيس مردود شود باعث خجلت و انفعال آورنده ، و موجب روسياهى و شرمسارى او مىشود ، لهذا جلالت و بزرگى مقتضى اين است كه غير نفيس و غير قابل را نيز به شرافت قبول بگرداند ، تا آن عبد ذليل به مذلت خجلت و انفعال مبتلى نگردد .\r\nبعد از آن كه نظم كلام به اينجا رسيد ، مناسب دانست كه عنان قلم را در ميدان وصف نبذه‌اى از عبادات صادره از اركان دين و مقربين بارگاه رب العالمين جلوه داده باشد ، شايد اطلاع بر آن موجب تيقظ از خواب غفلت ما غافلان ، و باعث تنبيه از مفاسد سكرت أهل طغيان شود .\r\nبدان كه روايت شده كه خلاق عالم را ملايكه چندى هستند در آسمان هفتم از وقتى كه خلق شده‌اند تا روز قيامت آنها در سجودند ، أعضاء و جوارح آنها از خوف و خشيت الهى جل شأنه پيوسته در لرزه و ارتعاش است ، از هر قطره از اشكهاى آنها كه منفصل مىشود ملكى خلق مىشود ، و اين صنف از ملايكه به اين حالت هستند تا روز قيامت . بعد از آن كه روز قيامت شد سر را از سجده بر مىدارند ، عرض مىنمايند در مقام اعتذار : ما عبدناك حق عبادتك .\r\nو از سرور عالم و فخر بنى آدم صلوات اللَّه و سلامه عليه در بيان حال شريف آن حضرت در مقام عبادت مروى است كه آن حضرت وقتى كه به نماز مىايستادند از شدت گريه از خوف الهى صدايى از سينه مبارك آن سرور شنيده مىشد ، مثل صداى جوشش ديك بر روى آتش .\r\nو روايت شده كه آن سرور از خوف الهى اينقدر مىگريستند تا بىخود مى\r\n","description":"","footnote":"","page_name":" 225 ","page_number":241},
  {"content":"\r\nشدند ، در مجموع شب مشغول عبادت مىبودند ، تا آن كه بر كثرت عبادت عتابى از جانب خلاق عالم جل شأنه بر ايشان نازل شد بقوله تعالى * ( طه ما أَنْزَلْنا عَلَيْكَ الْقُرْآنَ لِتَشْقى ) * يعنى ما نفرستاديم قرآن را بسوى تو از براى آن كه بر خود اين قدر تعب داده باشى ، كما يقال سيد القوم أشقاهم أي أتعبهم .\r\nو أما كيفيت عبادت سرخيل ارباب معرفت و يقين جناب حضرت أمير المؤمنين عليه السلام أظهر از اين است كه بيان شود ، ما در اين مقام اقتصار مىنماييم به آنچه شيخ صدوق در مجالس ذكر فرموده ، حاصل مضمون آن اين است كه راوى مىگويد : در خدمت سيد أوصياء عليه آلاف التحية و الثناء مشرف بوديم در نخلستان بنى النجار ، آن سرور جدا شدند از اشخاصى كه در خدمت ايشان مشرف بودند ، و دور شدند به حدى كه از نظرها غايب شدند ، و من چنين به خاطرم رسيد كه آن حضرت به منزل خود تشريف برده‌اند ، ناگاه صوت حزين و ناله اندوهناكى به گوش من رسيد ، گوش دادم شنيدم كسى با صوت حزين و ناله سوزناك مشغول به اين مناجات است « الهى كم من موبقة حلمت عني فقابلتها بنعمتك ، و كم من جريرة تكرمت عن كشفها بكرمك » .\r\nيعنى : اى معبود من چه بسيار از معاصى مهلكه از من مطلع شدى ، و به مقتضاى سعه حلم خود با من معمول داشتى در مقام مؤاخذه من بر نيامدى ، بلكه در مقابل آن كه مستحق مؤاخذه بودم بر نعمتهاى خود بر من افزودى ، و چه بسيار معاصى شديده از من صادر شد با علم به همه آنها كه مستحق اين بودم كه پرده از روى آنها برداشته مرا مفتضح نمايى ، از كرم بىمنتهاى خود آن را مستور انظار فرمودى ، در مقام افتضاح من بر نيامدى .\r\n« الهى ان طال في عصيانك عمرى ، و عظم في الصحف ذنبي ، فما أنا مؤمل غير غفرانك ، و لا أنا براج غير رضوانك » يعنى : اى معبود من اگر چه بسيار از\r\n","description":"","footnote":"","page_name":" 226 ","page_number":242},
  {"content":"\r\nعمر خود را در معصيت تو صرف نموده باشم ، و معاصى عظيمه من در ديوان اعمال ثبت شده باشد ، يعنى چون كه چنين هست لهذا من اميدى ندارم مگر به صفت غفاريت تو ، معاصى اگر چه عظيم بوده باشد لكن در جنب سعه مغفرت تو جزيى است ، و رجايى ندارم مگر رضا و خوشنودى تو ، كه به اندك چيزى از همه مىگذرى ، چنانچه اين معنى مدلول عليه است بقوله عليه السّلام « يا من يقبل اليسير و يعفو عن الكثير » .\r\nراوى مىگويد : بعد از آن كه اين أبيات را به اين حال شنيدم در تفحص آن بر آمدم ، و از عقب اين صوت جگر سوز رفتم ، ديدم كه صاحب اين مناجات علي بن أبي طالب عليه السّلام است ، خود را مخفى داشتم تا به بينم آخر امر به كجا خواهد رسيد ، آن وقت جناب حضرت أمير المؤمنين عليه السّلام در همان دل شب چند ركعت نماز كردند ، بعد از آن شروع كردند به دعا و گريهء و مناجات .\r\nاز جمله مناجاتى كه در آن وقت از آن مفخر ارباب عرفان صادر شد اين بود : « الهي أفكر في عفوك فتهون علي خطيئتي ، ثم أذكر العظيم من أخذك فتعظم علي بليتي » يعني : اى معبود من در وقتى كه فكر مىكنم در سعه عفو و گذشت تو ، همهء خطاياى من در نظر من سهل مىشود ، بعد از آن كه متذكر شدت و عذاب و انتقام تو مىشوم ، آن وقت امر بر خودم صعب و عظيم مىشود .\r\nبعد از آن فرموده : « آه آه ان أنا قرأت في الصحف سيئة أنا ناسيها و أنت محصيها ، فتقول : خذه ، فياله من مأخوذ لا تنجيه عشيرته ، و لا تنفعه قبيلته ، يرحمه الملا اذا أذن فيه بالنداء » يعنى : آه آه واى بر من وقتى كه نامهء أعمال من را به من دهند ، به بينم در آن معصيتى ثبت است كه من فراموش كرده‌ام آن را و تو احصاء و ثبت فرموده‌اى او را ، آن وقت اگر امر فرمايى به ملايكه غلاظ و شداد بگيريد اين عبد عاصى را ، اى واى در آن وقت بر آن گرفته شده ، كه نه\r\n","description":"","footnote":"","page_name":" 227 ","page_number":243},
  {"content":"\r\nعشيره او مىتوانند او را نجات داد ، و نه قبيله او مىتوانند به او نفعى رسانيد ، أهل محشر بر او رحم مىكنند ، هر گاه مأذون شود در نداء و ناله و زارى كردن .\r\nبعد از آن فرموده « آه من نار تنضج الاكباد و الكلى ، آه من نار نزاعة للشوى ، آه من غمرة من لهبات لظى » يعنى : آه از آتشى كه مىپزد جگرها و كردها را ، آه از آتشى كه پوست را از سر مىكند ، يا آتشى كه مخلوط و مشوب به غير آتش نيست ، و آه از شدت آن چنانى كه ناشى مىشود از شعلهاى آتش .\r\nبعد آن گريه بسيارى كردند و صوت ايشان قطع شد و من به خاطرم رسيد كه خواب به ايشان غلبه نموده نظر به طول مدت بيدارى در شب ، تأمل كردم تا صبح طالع شد ، گفتم : ايشان را بيدار كنم تا نماز صبح را ادا نمايند ، رفتم نزديك ديدم ايشان را مانند چوب كه بر روى زمين افتاده ، نه حس دارند و نه حركت حركت دادم ايشان را حركت ننمودند ، و اعضاء و جوارح ايشان را خواستم بهم آورده باشم بهم نيامد ، پس گفتم * ( « إِنَّا لِلَّه وَإِنَّا إِلَيْه راجِعُونَ » ) * روح قدس آن سرور از دار فانى به أعلى درجات جنت انتقال نمود .\r\nبه تعجيل رفتم منزل ايشان خبر ممات ايشان را رسانيدم ، سيدهء نساء فاطمهء زهراء عليها السّلام فرمودند به من : كه شرح حال ايشان و قصه ايشان را بيان كن ، و من آنچه را ديده بودم به عرض آن معصومه رسانيدم ، فرمودند به من : اين آن موتى كه خيال كرده‌اى نيست ، بلكه اغمايى است از خوف الهى جل شأنه عارض ايشان مىشود .\r\nبعد از آن جمع شدند آب بر روى مبارك ايشان پاشيدند تا به حال آمدند « 1 » .\r\nو از مبين حقايق و دقايق جناب امام جعفر صادق عليه السّلام مروى است كه فرموده :\r\nعادت جناب علي بن الحسين عليهما السّلام چنين بود وقت نماز كه داخل مىشد لون مبارك آن سرور زرد مىشد و أعضاى شريفهء ايشان به لرزه در مىآمد ، مثل شاخ درخت\r\n\r\n","description":"","footnote":"\r\n« 1 » امالى شيخ صدوق ص 69 - 70 .\r\n","page_name":" 228 ","page_number":244},
  {"content":"\r\nخرما . و مقالات صادره از آن قدوه ارباب معرفت و يقين أوضح شاهدى است بر كيفيت عبادت آن سرور .\r\nو از جمله مناجاتهاى آن مقنن قوانين اخلاص و بندگى اين است : « الهى لو بكيت حتى تسقط أشفار عيني ، و انتحبت لك حتى ينقطع صوتى ، و قمت لك حتى تنتشر قدماي ، و ركعت لك حتى ينخلع صلبي ، و سجدت لك حتى تتفقأ حدقتاى ، و أكلت تراب الارض طول عمرى ، و شربت ماء الرماد آخر دهري ، و ذكرتك في خلال ذلك حتى يكل لساني ، ثم أرفع طرفي الى آفاق السماء استحياءا منك ، ما استوجبت بذلك محو سيئة واحدة من سيئاتي » .\r\nو از جمله آنها اين است « الهي و عزتك و جلالك و عظمتك لو أني منذ بدعت فطرتي من أول الدهر عبدتك داوم خلود ربوبيتك بكل شعرة في كل طرفة عين سرمد الامد به حمد الخلائق و شكرهم أجمعين ، لكنت مقصرا في بلوغ شكر أخفى نعمة من نعمك علي ، و لو أني كريت معادن الدنيا بأنيابى ، و حرثت أرضها بأشفار عيني ، و بكيت من خشيتك مثل بحور السماوات و الارضين دما و صديدا ، لكان ذلك قليلا في كثير ما يجب علي من حقك ، و لو أنك يا الهى عذبتني به عذاب الخلائق أجمعين و عظمت للنار خلقي و جسمي ، و ملات طبقات جهنم منى حتى لا يكون في النار معذب غيري و لا لجهنم طلب سواي ، لكان ذلك قليلا في كثير ما استوجبه بعدلك من عقوبتك » .\r\nو غير اينها از مناجاتهايى كه از آن سرور و ساير ائمه طاهرين عليهم السّلام صادر شده .\r\nبدان كه ذيل دامن عصمت و طهارت انبياء و ائمه عليهم السّلام اگر چه أجل از اين است كه به كثافت و خباثت معاصى ملوث شود ، لكن اين موجب اين نمىتواند شد كه ايشان خوف مؤاخذه الهى جل شأنه نداشته باشند ، بلكه خشيت ايشان از\r\n","description":"","footnote":"","page_name":" 229 ","page_number":245},
  {"content":"\r\n\r\nپروردگار عالميان بيشتر ، و تضرع و ابتهال از ايشان نسبت به ديگران زيادتر مىبايد باشد ، چنان كه در واقع چنين است ، چه قلت و كثرت خوف الهى تابع قلت و كثرت معصيت نيست ، به اين معنى كه هر كس معصيت بيشتر داشته باشد خوف آن بيشتر باشد ، چنين نيست بلكه قلت و كثرت خوف حق سبحانه و تعالى تابع قلت و كثرت معرفت الهى است . هر كس معرفت او به جناب أقدس زيادتر است خوف او بيشتر است ، سبحانك أخشى خلقك بك أعرفهم بك .\r\nمجملا وجه تضرع و ابتهال و اظهار خوف از عقوبات الهيه و توبه و انابه و اعتذار از معاصى از أنبياء و ائمه عليهم السّلام به نوعى كه مشخص اين مقصر درگاه ذو الجلال در مقام مناجات با قاضى الحاجات شده چند چيز است :\r\nأول : مقام حيا است ، بيان اين مطلب مقتضى اين كه تصوير مثالى شود كه موصل به حقيقت حال باشد به اندك التفاتى ، پس مىگوييم : بنده كه صاحب عقل و ذكاء شد و أهل فطانت و وفا بوده باشد ، مادامى كه در حضور مولى است پيوسته ملازم حيا و أدب و همواره مجتنب از مقابح و غير ملائم است ، و هر عبدى كه در عقل كاملتر و مآل انديشى او بيشتر است ، در لزوم طريقه ادب أقوى و أميل ، و در اجتناب از مساوى آداب أتم و أكمل است .\r\nو احترام مولى و اظهار وفا به حق او مقتضى اين است كه جميع جوارح ظاهره و باطنه هر يك را با حسن حالات و أخضع آنچه نسبت به او متصور است در حضور مولى مراعى داشته باشد . مثلا مناسب عيدى كه در حضور مولاى خود هست اين است كه به ايستد خدمت مولى نه بنشيند ، و ايستادن هم به طرق مختلفه متصور هست ، به طريق انتصاب و انحناء و به عنوان استقلال و اتكاء ، و پاها را به طرق مختلفه مىتوان گذاشت ، بعضى أقرب به حياء و احترام و أدب است از بعضى ديگر ، و همچنين دست .\r\n","description":"","footnote":"","page_name":" 230 ","page_number":246},
  {"content":"\r\nو آن كه اعقل عبيد است در ايستادن آنچه أقرب به احترام است اختيار مىنمايد ، خصوصا در صورتى كه مطلع باشد كه مولى ملتفت به سمت او خواهد شد و به همه اين دقايق بر خواهد خورد ، و همچنين در وضع قدمها و دستها .\r\nو أقرب أحوال لسان به ادب آن است كه در حال تكلم خاضع بوده ، با نهايت تأنى و التفات ، و اجتناب نمايد از رفع صوت به غير طريق متعارف . و وظيفهء چشم و قوهء باصره آن است كه منصوب بسوى مولى بوده به وجهى كه أنسب به حياء باشد . و وظيفه گوش و قوهء سامعه آن است كه متوجه دارد به سمت مولى ، كه اگر خطابى از مولا صادر شود به مقتضاى آن معمول شده باشد .\r\nو درك اين دقايق مختلف مىشود به ضعف قوه عاقله و قوت آن ، آن كه أعقل است درك او به حسن رعايت محاسن و قبح ترك آنها زيادتر است از آن كه عقل او كمتر است ، و اينها با علم به حضور مولى است ، گاه است اتفاق مىافتد مولى حاضر است و بنده مطلقا علم به حضور او ندارد ، اعمالى كه ملايم با حضور مولى نبوده از او صادر مىشود ، بعد مطلع بر حضور مولى و اطلاع او به آنچه از او صادر شده مىشود . يا آن كه عالم به حضور مولى بود لكن غفلت چنين عملى كه ملايم با حضور مولى نبوده از او صادر شد ، يا متعمدا صادر شد به سبب حدوث بعضى دواعى ، گاه است بى خود مىشود نزع لباس از خود مىكند به حدى كه منكشف العوره مىشود در حضور مولى ، وقتى به حال آمد مطلع مىشود بر آنچه در حال بىخودى از او صادر شده .\r\nدر جميع اين مراتب به بين آن كس كه عقل دارد در مقام ديگر چه قدر محمول آلام خجلت و انفعال مىشود ، گاه است به جايى مىرسد كه راضى به موت خود مىشود ، به اين سبب كه ديگر نظر او به مولى نيفتد . و تشكيكى در اين مراتب نيست در حق عبيد نسبت به موالى مجازيه .\r\n","description":"","footnote":"","page_name":" 231 ","page_number":247},
  {"content":"\r\nپس چگونه أمثال اين امور نسبت به مولاى حقيقى و خلاق هر وضيع و دنى موجب اعتذار و اظهار خجلت و رو سياهى و باعث تضرع و گريه و انابه و بى قرارى نشود ، با آن كه در هيچ آنى از هيچ بنده دور نيست * ( « ما يَكُونُ مِنْ نَجْوى ثَلاثَةٍ إِلَّا هُوَ رابِعُهُمْ وَلا خَمْسَةٍ إِلَّا هُوَ سادِسُهُمْ وَلا أَدْنى مِنْ ذلِكَ وَلا أَكْثَرَ إِلَّا هُوَ مَعَهُمْ أَيْنَ ما كانُوا » ) * « 1 » و در موضع ديگر فرموده * ( « يَعْلَمُ ما يَلِجُ فِي الأَرْضِ وَما يَخْرُجُ مِنْها وَما يَنْزِلُ مِنَ السَّماءِ وَما يَعْرُجُ فِيها وَهُوَ مَعَكُمْ » ) * « 2 » و در موضع ديگر فرموده * ( « إِذا سَأَلَكَ عِبادِي عَنِّي فَإِنِّي قَرِيبٌ أُجِيبُ » ) * « 3 » و در مقام ديگر فرموده * ( « وَنَحْنُ أَقْرَبُ إِلَيْه مِنْ حَبْلِ الْوَرِيدِ » ) * « 4 » .\r\nو مشخص است كه أعقل عقلاء انبياء و ائمه هدى عليهم السّلام مىباشند ، و معلوم است كه ايشان منفك از اين كه مذكور شد نيستند كه منفك از أمثال اينها بوده باشند لا محاله صحبت با مردم مىداشتند ، و خنده از آنها صادر مىشد ، و معاشرت با نساء مىنمودند ، و ملاعبه و ملامسه و تقبيل و جماع از ايشان صادر مىشد ، بلكه در أمثال اين امور نسبت به ساير ناس امتياز داشتند ، كاه است شبى نمىگذشت مگر اين كه جماع از ايشان صادر مىشد . و در اخبار مذكور است « كثرة الطروقة من خواص الانبياء » و همچنين مىخوابيدند و پا دراز مىكردند و صدا بلند مىكردند .\r\nمجملا مشخص است احوال انبياء و ائمه بالاضافه به خلاق عالم مختلف بوده ، حالتى بوده در آن توجه تام به خداوند عالم جل جلاله داشتند ، تشكيكى\r\n\r\n","description":"","footnote":"\r\n« 1 » سوره مجادله : 7 .\r\n« 2 » سوره حديد : 4 .\r\n« 3 » سوره بقره : 186 .\r\n« 4 » سوره ق : 16 .\r\n","page_name":" 232 ","page_number":248},
  {"content":"\r\nبنده ندارم در آن وقت صدور ضحك از آنها با بقاى آن حالت ممكن نبوده ، و پا نمىتوانستند دراز كنند ، و ملاعبه و مقاربه با نساء در آن وقت در حق آنها ممكن نبوده ، و هكذا ساير امور بلكه در اين حالت كه حالت توجه تام به معبود منعم ذى الجلال و الاكرام بوده باشد مراعى مىداشتند جميع آنچه را كه عقل قاضى بر حسن آن بوده ، و مجتنب بودند از جميع آنچه منافى با ادب و طريقه احترام بود .\r\nو حالت ديگر از براى ايشان بود كه در آن حالت معاشرت با مردمان مىنمودند و مىخنديدند و حرف مىزدند و صحبت مىداشتند و ملاعبه با زنان خود و تقبيل آنها و جماع مىنمودند ، و أمثال اين امور اگر چه در حق ايشان طاعت بود ، لكن چون أمثال اين امور در حضور مولى با اطلاع مولى غير مناسب ، بلكه غير ملايم به احترام مولى مىباشد ، و وقت توجه تام كه متذكر اين مطلب مىشدند ، جنود حيا و حجاب مستولى آن نفوس شريفه سعيده مىشد ، بىاختيار فتح لسان معذرت با گريه و زارى و توبه و انابه به تلافى آنچه از ايشان صادر شده بود مىنمودند ، مانند بنده‌اى كه در حين غفلت از حضور مولى مباشر امورى شده باشد كه ملائم با حضور مولى نبوده .\r\nو از اين راه است كه مقتداى قاطبهء ناس و سرور جناب موسى بن جعفر عليهما صلوات الملك الاكبر در حين سجود با معبود ودود جل شأنه در حال جريان اشك گوهروار از ديده حق بين ميمنت دثار فتح لسان معذرت به درگاه پروردگار نموده ، در مقام مناجات چنين به عرض درگاه قاضى الحاجات ميرسانيدند :\r\n« رب عصيتك بلساني و لو شئت و عزتك لاخرستني » يعنى : اى پروردگار من معصيت تو كرده‌ام با زبان من ، قسم به عزت تو اگر بخواهى لال و گنگم مىكنى .\r\n","description":"","footnote":"","page_name":" 233 ","page_number":249},
  {"content":"\r\nمشخص است معصيت لسانى آن سرور عباد غيبت و فحش و غيرهما از محرمات لسانى نبوده ، بلكه ظاهر اين است از اين مقوله بوده ، آن حضرت در اوان صحبت با ناس كيفيت تكلم ايشان بر وجهى بوده كه با تذكر به حضور و عظمت أحديت ملائم نبوده ، بعد از آن كه متذكر مىشدند نظر به فرط حياء منفعل مىشدند ، فتح لسان معذرت چنين مىنمودند .\r\nو بعد فرموده « عصيتك ببصري و لو شئت و عزتك لكمهتني و عصيتك بسمعي و لو شئت و عزتك لا صممتنى ، عصيتك بيدى و لو شئت و عزتك لكنعتني ، عصيتك برجلي و لو شئت و عزتك لجذمتنى ، عصيتك بفرجى و لو شئت و عزتك لعقمتني عصيتك بجميع جوارحي التي أنعمت بها علي و ليس هذا جزاؤك منى » .\r\nمعصيت لسان در حق ايشان مشخص شد ، و اما معصيت بصر مشخص است كه وظيفه بصر عبد ذليل در محضر مولاى جليل مىبايد مثل بصر مستحيى بوده باشد ، چنانچه در حال توجه تام به معبود چنين است ، و در حالتى كه چنين نبوده باشد خارج از طريقهء أدب شده ، در نظر خود گويا استخفاف به حق مولى نموده لهذا بعد از التفات محمول أنواع خجلت و انفعال مىشود .\r\nو اطاعت گوش در حق أمثال ايشان آن است كه در حالت استماع جميع آثار به نحوى بوده باشد كه ملائم با عظمت و جلال جناب أحديت جل جلاله بوده باشد . و معصيت گوش ايشان آن است كه در حين استماع آثار چنين نبوده باشد . و اطاعت يد ايشان آن است كه هر چه از يد ايشان حركات صادر شود مجموع به نحوى بوده باشد كه ملائم عظمت و جلالت و حضور جناب أحديت بوده باشد ، و معصيت يد آن است كه چنين نبوده باشد .\r\nو همچنين هر گاه كسى با عدم شعور و التفات به حضور مولى مقاربت با حلال خود كند ، و بعد ملتفت شود كه مولى حضور داشته ، اگر چه مطلقا اثمى از او صادر\r\n","description":"","footnote":"","page_name":" 234 ","page_number":250},
  {"content":"\r\nنشده لكن تأمل كن به بين در مقام حياء آن شخص در حالت التفات و تذكر به حضور چه قدر منفعل مىشود . و همچنين هر گاه فرض شود در حال شعور به حضور مولى بوده ، لكن بعد از تأمل تحمل خجلت و انفعال در اين صورت زيادتر است .\r\nمجملا هر امرى از امور صادره از هر يك از جوارح كه ملائم با حضور مولى نبوده باشد در حين توجه تام و تذكر به حضور معبود خصلت شريفه حياء موجب خجلت و شرمسارى و فتح لسان اعتذار و بىقرارى مىشود ، و مقتضى اين مىشود كه در صدد اصلاح و چاره آن برآمده ، و چون كه چاره‌اى بهتر از اعتراف به خطا و تضرع و ابتهال و توبه و انابه نمىشود ، لهذا بىاختيار أهالى معرفت و اعتبار اختيار سلوك اين مسلك پر اعتبار مىنمايند .\r\nو از اين مقوله است كلام سيد أوصياء جناب أمير المؤمنين عليه السّلام « الهي اعتذاري اليك اعتذار من لم يستغن عن قبول عذره ، فاقبل عذري يا أكرم من اعتذر اليه المسيئون ، الهي ان أنامتني الغفلة عن الاستعداد للقائك فقد نبهتني المعرفة بكرمك و آلائك » .\r\nو كلام سيد الساجدين صلوات اللَّه و سلامه عليه كه فرموده : « هل ينفعني يا الهي اقراري عندك بسوء ما اكتسبت ، و هل ينجيني منك اعترافي لك بقبيح ما ارتكبت ، أم أوجبت لي في مقامي هذا سخطك ، أم لزمني في وقت دعائي مقتك ، سبحانك لا أيئس منك و قد فتحت لي باب التوبة اليك ، بل أقول مقال العبد الذليل الظالم على نفسه المستخف بحرمة ربه » الى آخره .\r\nمقصود از اين تطويل فتح بابى است در وجه اعتراف ارباب طهارت و عصمت به ذنوب ، تأمل در آنچه مذكور مىشود موجب فتح أبوابى مىشود در اين مقصود ، و همين وجه كه مذكور شد يعنى مقام حياء به جهت ارتكاب امور غير ملائمه با حسن آداب وجه است در كلام سيد أوصياء عليه آلاف التحية و الثناء\r\n","description":"","footnote":"","page_name":" 235 ","page_number":251},
  {"content":"\r\nكه مذكور شد ، يعنى قوله عليه السّلام « الهي كم من موبقة » الى آخره . و همچنين كلام سيد الساجدين عليه آلاف التحية من رب العالمين « و لو أنك يا الهي عذبتني به عذاب الخلائق أجمعين » الى آخره .\r\nو عارف در مقام غايت توجه و مناجات بعد از آن كه به مرتبه شهود رسيد كه كاشف از آن كلام مفخر نظام سيد أولياء است كه فرموده « لو كشف الغطاء ما ازددت يقينا » خلاف أدبى كه در وقت ديگر از او صادر شده ، اگر چه در واقع و نفس الامر جزيى بوده باشد ، بلكه موجب مؤاخذه في الواقع نبوده باشد ، در حال توجه تمام به معبود در مقام اعتراف در نظر و اعتقاد او أعظم كباير مىآيد ، به مقتضاى آن اعتقاد ناله و زارى و توبه و انابه و بىقرارى و اعتراف به عظم آن مىنمايد .\r\nوجه دوم : از وجوهى كه باعث أنبياء و أولياء است بر جزع و فزع و بى قرارى ، و داعى ايشان است بر اعتراف بر جرائم و معاصى مقام شكر است .\r\nتوضيح اين مطلب مقتضى اين است كه گفته شود : بدان حقوق و نعم منعم متعال بر عباد اجل از اين است كه توان احصا نمود ، لكن من باب التنبيه اشاره به بعضى از آن مىنماييم تا حقيقت حال مشخص شود . مىگوييم : از جمله حقوق الهى جل شأنه بر هر فردى از افراد عباد چشم است ، اگر خواهى كه قدر و منزلت اين نعمت عظيم را دانسته باشى چنين فرض كن ، كه طفلى از مادر متولد شد بىچشم ، تأمل كن و فكر كن به بين كه هر گاه سلاطين دوران و متمولين عالم ، و أرباب علم و كمال از فقهاء و حكماء و أطباء و غيرهم ، و قاطبه ارباب حرف و صنايع جمع شوند بذل ما في اليد كنند چارهء اين امر را نتوانند نمود ، بلكه مقطوع به است كه در نزد هر ذى فطنى كه هر گاه قاطبه ناس جمع شوند ، و مالك جميع خزائن عالم بوده باشند صرف نمايند ، چاره اين امر را نمىتوانند نمود .\r\n","description":"","footnote":"","page_name":" 236 ","page_number":252},
  {"content":"\r\nاى بىانصاف آخر تامل كن و انصاف بده اين يك جزء از جزئيات نعمت خداوند عالم است جل شأنه در تو كه مقاومت كرد با هر چه در عالم است بلكه علاوه آمد ، دانستى كه اگر چشم نداشته باشد قاطبهء ناس جمع شوند صرف مجموع خزانه عالم نمايند چارهء اين امر نمىتوانند نمود ، پس اين فايق بر همه آمد .\r\nبدان كه آنچه مذكور شد اختصاص به چشم ندارد ، گوش و دماغ و دهن و لسان و دست و پا ، بلكه يك انگشت بلكه يك ناخن هر يك را به خصوصه كه ملاحظه مىنمايى چنين است كه مذكور شد . بعد از آن كه عارف به همه اينها كه مذكور شد و غير اينها ، به نظر معرفت و انصاف كه ملاحظه نمود كى طاقت دارد كه قيام و اقدام به شكر اينها نمايد ، و همچنين است نعم خارجه از مآكل و مشارب و ملابس هر يك را كه ملاحظه مىنمايى جارى است در هر يك آنچه در خصوص چشم مذكور شد .\r\nپس هر گاه فرض كنى طبيعت گندم را معدوم شود ، هر گاه جميع عالم جمع شوند و بذل ما في الكون نمايند و بخواهند گندمى ايجاد نمايند محال است . و همچنين است ساير مأكولات و ملبوسات و غيرهما . آخر تأمل كن قطرهء نطفهء منى كه از صلب پدر در رحم مادر قرار گرفت به صنع و قدرت كه اين خلقت غريب و صنعت عجيب به ظهور رسيد ، كه قاطبهء عقلاء از درك حقيقت آن متحير و سرگردانند ، و به بين هر جزيى از جزئيات آن حقى است ، هر گاه كسى مالك باشد هر چه را كه در عالم بوده باشد و بذل نمايد در مقابل شكر يك چشم كه خداوند عالم عطا فرموده از عهد شكر آن بر نيامده خواهد بود ، تا برسيم به چشم ديگر و گوش و دماغ و دهن و زبان و ساير أعضاء و جوارح .\r\nهر گاه يكى از ابناى دنيا احسانى به كسى نمايد ، و اين شخص اگر آدم\r\n","description":"","footnote":"","page_name":" 237 ","page_number":253},
  {"content":"\r\nاست مىبايست پيوسته متذكر احسان او بوده باشد ، و هر وقت كه او را ديد به مقتضاى آن احسان با او معمول داشته باشد ، اگر چنين ننمايد از قواعد انسان و انسانيت خارج خواهد بود .\r\nو مراتب امتنان مختلف مىباشد به اختلاف مراتب احسان ، و همچنين مختلف مىباشد به اختلاف استعداد در درك مراتب احسان . و هر كس كه قوه عاقلهء او أكمل است درك او به مراتب احسان أتم و أقوى است ، پس او در امتنان و وفا به اداى حقوق أقوى و أشد خواهد بود .\r\nمشخص است أعقل موجودات أنبياء و أولياء و أوصياء آنها مىباشند ، و أعقل از كل أنبياء فخر رسل و خاتم أنبياء باعث خلقت أرض و سماء جناب پيغمبر آخر الزمان صلوات اللَّه و سلامه عليه مىباشد . و همچنين أعقل از كل أوصياء أوصياى آن شفيع كافه أهل محشر خواهد بود ، پس آن سرور عالم و أوصياى آن مفخر بنى آدم در درك حقوق الهيه أقوى و أكمل خواهند بود از ساير أنبياء و أوصياء پس ايشان در وفاء به اداء شكر در مقابل حقوق الهيه أشد و أتم خواهند بود ، و اين وجه ديگرى است از وجوهى كه داعى است در حق أئمه طاهرين و ساير أولياء مقربين عليهم آلاف التحية من رب العالمين ، كه اصرار در ناله و زارى و اكثار در تضرع و ابتهال و بىقرارى فرموده باشند .\r\nو از اين راه است كه جناب سيد الساجدين صلوات اللَّه و سلامه عليه در مقام مناجات به عرض بارگاه قاضى الحاجات رسانيده‌اند فقراتى كه قبل مذكور شد حاصل معنى آنها اين است : اى معبود من قسم به عزت و جلال و عظمت تو اگر من مىبودم از اول ايجاد عالم از آن وقتى كه اراده خلقت من فرموده و عبادت تو مىنمودم به قدر امتداد ربوبيت تو بهر مويى در هر چشم زدنى در همه روزگار و حمد و شكر تو مىنمودم به حمد و شكرى كه معادل حمد و شكر قاطبهء خلايق\r\n","description":"","footnote":"","page_name":" 238 ","page_number":254},
  {"content":"\r\nبوده باشد ، يعنى اگر بودم و چنين مىنمودم ، با وجود اين معترف اين هستم و مىدانم كه نتوانستم از عهدهء شكر پستترين نعمتى از نعمتهاى تو برآمده باشم .\r\nفي الواقع چنين است ، چه هر گاه فرض شود همان نعمت كه پستتر از آن در بين نعم الهى جل شأنه نبوده باشد معدوم شود ، و فرض شود كسى مالك جميع خزائن أرض بوده باشد و صرف كند در ايجاد آن ، متمكن از ايجاد آن نخواهد شد ، پس همان نعمت كه پستترين نعمتها است مقاومت كرد با مجموع خزائن عالم به علاوه ، پس چگونه مىتواند شد كه كسى از عهده شكر آن برآمد باشد ، پس حقوق غير متناهيه الهيه كه در حق هر فرد از أفراد ناس ثابت است عقل قاضى بر اين است كه اداى شكر آنها را نموده باشد از عهدهء آن بر نمىتواند آمد .\r\nپس چاره ندارد مگر اين كه روز و شب أوقات را صرف تضرع و ابتهال به درگاه حضرت ذو الجلال نموده باشد ، و اعتراف به عجز از اداى شكر حقوق الهيه نموده باشد ، و در مقام توجه تام به درگاه خالق أنام همين اخلال به شكر اگر چه مستند به عجز بوده باشد از أعظم معاصى در نظر او مىباشد ، لهذا مبالغهء در اعتراف به معاصى مىنمايد .\r\nاين است كه سيد الساجدين عليه السّلام در فقرهء ثانيه از دعاء مذكور فرموده ، و حاصل معنى آن اين است : كه اى معبود و خداوند من هر گاه بكنم جميع معادنى كه در دنيا مىباشد به چنگهاى خودم ، و زراعت كنم همه زمين دنيا را به معونت مژهاى چشم خود ، و بنالم از خوف و خشيت توبه حدى كه جارى شود از آب چشم من مثل درياهاى آسمانها و زمينها ، خون و چرك هر آينه كم خواهد بود در جنب بسيار چيزهايى كه بر من واجب است از حقوق تو ، و في الواقع چنين\r\n","description":"","footnote":"","page_name":" 239 ","page_number":255},
  {"content":"\r\nاست . و وجه آن از آنچه مذكور شد ظاهر مىشود .\r\nوجه سوم : از وجوهى كه موجب تضرع و ابتهال و باعث گريه و زارى و اضطراب به درگاه با رفعت حضرت ذو الجلال نسبت به أنبياء و أولياء و ائمه أطهار عليهم صلوات اللَّه المتعال مىشود مقام حب است .\r\nبيان اين مطلب آن است : كه حكمت بالغهء الهى جل جلاله چنين اقتضا نموده كه خلقت انسانى شده باشد به نحوى كه در آن جمع شود قواى مختلفه متضاده ، پس خلق فرمود انسان را به نحوى كه در آن قواى رحمانيه و قواى بهيميه جمع شده .\r\nمشخص است تضاد ما بين قوى مقتضى تضاد ما بين مقتضيات آنها است در اوانى كه مشغول به اقتضاى مقتضيات هر يك كه بوده باشد از مقتضاى قواى ديگر محروم و غافل است ، به مقتضاى قواى بهيميه طالب أكل و شرب و نوم و معاشرت با نساء و نحو اينها مىباشد ، و به مقتضاى قواى ملكيه طالب توجه به معبود و تحصيل معرفت و انس به بارگاه سعادت مسعود ملك ودود مىباشد .\r\nبعد از آن كه قواى بهيميه مغلوب قوه ملكوتيه گرديد ، عمده مقصود مقصور در توجه به معبود و طاعت و انقياد امر ملك ودود مىگردد ، و لكن نه به نحوى است كه منسلخ شده باشد از مقتضيات قواى بهيميه بالمره ، چه ظاهر است مادامى كه نفس انسانى متعلق به اين بدن بوده باشد لابد است او را از معاشرت با ناس از اكل و شرب به قدر احتياج ، و صحبت و معاشرت با نساء ، و خلطت به أهل و أولاد ، و نوم و استراحت ، اگر چه در قليل از أوقات بوده باشد ، و چون كه مشغول به اين مقتضيات قواى بهيميه گرديد نظر به عايقيت « 1 » اينها محروم از توجه تام به ساحت عزت ملك انام و مبتلى به الم شديد مفارقت حضرت علام مىشود .\r\n\r\n","description":"","footnote":"\r\n« 1 » عايق : باز دارنده .\r\n","page_name":" 240 ","page_number":256},
  {"content":"\r\nبعد از انتقال به مقتضاى قوه ملكيه قواعد رضيه حب و و داد محرك اظهار شكايت از تألم فراق ، و مقتضى گريه و زارى و تضرع و ابتهال و بىقرارى ، و ابراز الم ندامت از حرمان فيوضات وصال نزد محبوب متعال مىگردد .\r\nو از اين راه است كه جناب فخر عالمين سيد الساجدين عليه و على آبائه و أولاده آلاف التحية من رب العالمين به معرض شكايت در اين باب به عرض بارگاه رب الارباب رسانيده حيث قال : مالي كلما قلت قد صلحت سريرتي و قرب من مجالس التوابين مجلسى ، عرضت لي بلية أزالت قدمي و حالت بيني و بين خدمتك ، سيدي لعلك عن بابك طردتنى ، و عن خدمتك نحيتني ، أو لعلك رأيتني مستخفا بحقك فاقصيتني ، أو لعلك رأيتني معرضا فقلبتني ، أو لعلك وجدتني في مقام الكاذبين فرفضتني أو لعلك رأيتني غير شاكر لنعمائك فحرمتني ، أو لعلك رأيتني في الغافلين فمن رحمتك آيستني ، أو لعلك رأيتني آلف مجالس البطالين فبيني و بينهم خليتني ، أو لعلك لم تحب أن تسمع دعائي ، أو لعلك بجرمي و جريرتي كافيتني ، أو لعلك بقلة حيائي منك جازيتني « 1 » . اين فقير در حين قرائت اين فقرات مزيله غفلت از قلوب أخيار علاوه مىنمايم اين فقره را « و لعلك رأيتني غير قابل لخدمتك فطردتني » .\r\nو همچنين آن سرور أبرار در جاى ديگر در مقام استدعاى مرحمت از كريم غفار به عرض رسانيده : ارحمني اللهم فاني امرء حقير و خطري يسير ، و ليس عذابي مما يزيد في ملكك مثقال ذرة ، و لو أن عذابي مما يزيد في ملكك مثقال ذرة لسألتك الصبر عليه ، و أحببت أن يكون ذلك لك ، و لكن سلطانك اللهم أعظم و ملكك أدوم من أن يزيد فيه طاعة المطيعين ، أو تنقص منه معصية المذنبين .\r\nوجه چهارم : از وجوهى كه موجب اضطراب قلوب أخيار و باعث بكاء\r\n\r\n","description":"","footnote":"\r\n« 1 » فقراتى از دعاى شريف أبو حمزه ثمالى .\r\n","page_name":" 241 ","page_number":257},
  {"content":"\r\nو استكانت أرباب افتقار و داعى توسل و انقطاع به درگاه كريم غفار مىشود مقام استكمال است .\r\nتوضيح اين مطلب : آن است كه صانع حكيم متعال و خالق مجيد برى از شايبهء انقطاع و زوال خلقت انساني را فرموده بر وجهى كه قابل أنواع كمالات و لايق انحاء ترقيات و ارتقاء از مهابط حضيض به اوج انخراط زمره عاليات مىباشد . و اين مرتبه مرتبهء اين است كه هر كس به قدر قابليت و همت شايق وصول به اين سعادت عظمى ، و طالب وفور بر اين كرامت كبرى هست ، مشخص است طريقهء استكمال موجب افتقار به خدمت أهل كمال است .\r\nو معلوم است كه ما عداى خداوند متعال در عرضه فنا و زوال و در حيز دثور و اضمحلال است ، و كمال حاصل نمىشود مگر به رفع نقصان و قصور ، و اين يا به رجوع به ارتكاب كمال از افراد انسان است ، يا به تضرع و گريه و زارى و بى قرارى و انقطاع به درگاه با رفعت عظيم متعال خداوند فعالى كه موصل به اسرار آثار قدرت اوست آيه كريمه * ( إِنَّما أَمْرُه إِذا أَرادَ شَيْئاً أَنْ يَقُولَ لَه كُنْ فَيَكُونُ ) * « 1 » معلوم است كه أول در حق أنبياء و أوصياء ايشان غير معقول است ، پس ثاني متعين است . پس داعى بر تضرع و ابتهال به درگاه حضرت ذو الجلال استكمال است .\r\nو از اين است كه جناب سيد الساجدين صلوات اللَّه و سلامه عليه در مقام مناجات به عرض درگاه قاضى الحاجات رسانيده « و عزتك لا أجد لذنوبي سواك غافرا ، و لا أرى لكسرى غيرك جابرا » و قال أيضا : « الهى كسرى لا يجبره الا لطفك و حنانك « 2 » ، و فقري لا يغنيه الا عطفك و احسانك .\r\n\r\n","description":"","footnote":"\r\n« 1 » سوره يس : 82 .\r\n« 2 » در بعض نسخ : و احسانك .\r\n","page_name":" 242 ","page_number":258},
  {"content":"\r\nو قال أيضا : « فمن حاول سدخلته من عندك و رام صرف الفقر عن نفسه بك فقد طلب حاجته في مظانها و اني طلبته من وجهها » .\r\nو باز از اين باب است كلام قرة عيون أرباب معرفت و يقين جناب أمير المؤمنين عليه السلام : أنر أبصار قلوبنا بضياء نظرها اليك حتى تخرق أبصار القلوب حجب النور ، فتصل الى معدن العظمة و تصير أرواحنا معلقة بعز قدسك .\r\nو همچنين كلام آن مصباح سعادت و يقين الهى ألحقني بنور عزك الابهج فأكون لك عارفا و عن سواك متحرفا . و قوله عليه السّلام : ان من ابتهج بك لمستنير ، و ان من اعتصم بك لمستجير .\r\nو همچنين كلام آن مفخر أولياء عليه آلاف التحية و الثناء : أسألك بحقك و قدسك و أعظم صفاتك و أسمائك أن تجعل أوقاتي في الليل و النهار بذكرك معمورة و بخدمتك موصولة ، و أعمالي عندك مقبولة ، حتى تكون أعمالي و أورادي كلها وردا واحدا ، و حالي في خدمتك سرمدا « 1 » .\r\nو كلام آن سرور أخيار : اللهم أني أتقرب اليك بذكرك ، و استشفع بك الى نفسك ، و أسألك بجودك أن تدنيني من قربك ، و أن توزعني شكرك ، و أن تلهمني ذكرك .\r\nتوضيح مطلب آن است : كه هر قدر بنده دور است از خداوند عالم ، در نهايت نقصان و افتقار است . و هر چه معرفت او به قادر بىمثل و نظير كمتر است در خسارت و ضلالت است ، و استخلاص از اين الم شديد و انفكاك از اين محنت رديد ممكن نيست مگر به مبالغه و اصرار در تضرع و ابتهال به درگاه كريم غفار ، و مبادرت به ناله و اضطراب به بارگاه پروردگار رحيم و ستار .\r\nمجملا بعد از ساحت حضور جناب أحديت منتهاى مرتبهء نقصان و خسارت\r\n\r\n","description":"","footnote":"\r\n« 1 » فقراتى از دعاى كميل است .\r\n","page_name":" 243 ","page_number":259},
  {"content":"\r\nو قرب به جمال با كمال حضرت معبود و رب ودود غايت مرتبهء كمال و جلالت است ، و أفراد انسانى در درك مراتب نقصان و كمال به قدر قابليت و استعداد مختلف مىباشند . آن كه أعقل ناس است بعد از ساحت حضور عظمت دستور را أعظم مهالك و أكمل مناقص مىداند ، چنان كه قرب به بارگاه مكرمت اقتران را فوق قاطبهء كمالات و اس همه سعادات مىداند .\r\nمقصود در اين مقام اين است كه وجهى ديگر از وجوهى كه موجب شدت گريه و فغان و زارى و تضرع و ابتهال و بىقرارى در حق أنبياء و أولياء است همين فرار از بعد ساحت حضور ، و تحصيل قرب و وصول به مسرت دوام وصول به خدمت حضرت ملك ودود است ، خواه مرتبه‌اى فوق آنچه در حق انسان حاصل شده ممكن باشد نسبت به ايشان يا نه .\r\nعارف در مقام مناجات و عرض نياز به درگاه قاضى الحاجات هر مرتبهء از مراتب كمال كه در حق او ميسر شده ، معترف به تقصير خود در تحصيل فوق و طالب علاوه بر آن هست .\r\nو از اين راه است كه فخر ملايكه مقربين و ملجأ أنبياء و مرسلين در مقام عجز و تقصير به عرض درگاه رب رحيم قدير رسانيده : سبحانك ما عبدناك حق عبادتك و ما عرفناك حق معرفتك .\r\nوجه پنجم : از وجوهى كه موقع رعب و خوف در قلوب خالى از غش و غبار ، و موجب نهايت دهشت و اضطرار است ، و باعث غايت خشيت و اضطراب قاطبهء أخيار است ، ملاحظه عظمت و شوكت مخترع أفلاك و عناصر ، و مبدع جمله أفلاك و كواكب است ، هر كس به قدر درك عظمت خلاق أرضين و سماوات خائف و لرزان ، و به مقدار تعقل شوكت رزاق قاطبهء نفوس و حيوانات هايم و هراسان است .\r\n","description":"","footnote":"","page_name":" 244 ","page_number":260},
  {"content":"\r\nهر كس در درك حضرت قيوم جل جلاله كاملتر است خوف و رعب او بيشتر است « سبحانك أخشى خلقك بك أعرفهم بحقك » درك و معرفت أهل عظمت ذى الاقتدار موجب دهشت و اضطراب است ، خواه در آن وقت تشويش مؤاخذه در حق او حاصل بوده باشد يا نه ، بلكه هر گاه فرض شود كه به همه جهات ايمن از مؤاخذه بوده باشد ، باز آن اضطراب و ارتعاش كه مستند به أصل درك عظمت معبود هست حاصل است .\r\nمجملا أصل درك عظمت و شوكت موجب خوف و رعب در قلوب أخيار ، و باعث ظهور و اضطراب و اضطرار و ناله و انكسار بى اختيار مىشود . و از اين است كه در حديث وارد است در بيان كيفية أحوال شريف مفخر أنبياء و سيد رسل و ملجأ أولياء و هادى سبل عليه و على آله صلوات اللَّه الخالق الاكمل مذكور است ، كه آن سرور عالم و فخر بنى آدم در وقت قيام به نماز از خوف و خشيت الهى جل شأنه صدا و جوششي از سينهء مبارك ايشان شنيده مىشد ، مثل صداى جوشش ديك از آتش شديد ، و آن قدر مىگريستند تا بىخود مىشدند .\r\nو از قائد كاروان معرفت و يقين جناب أمير المؤمنين عليه السّلام مأثور است ، كه چون وقت نماز داخل مىشد اندام مبارك آن سرور به لرزه مىآمد .\r\nو همچنين وارد شده كه جامع المكارم في السر و العلن جناب حضرت امام حسن عليه السّلام چون مشغول وضو به جهت نماز مىشدند مفاصل بدن شريف ايشان مىلرزيد ، و لون مبارك آن جناب مايل به زردى مىشد ، و چون از وجه آن سؤال مىكردند ، جواب مىفرمودند سزاوار اين است كه هر كس در مقام بندگى به خدمت خداوند عالم ايستاد بندهايش از خوف و بيم معبود بلرزد .\r\nو در كتاب حلية الاولياء مذكور است روايتى كه حاصل مضمون آن اين است : كه چون فخر العابدين سيد الساجدين امام زين العابدين عليه و على آبائه\r\n","description":"","footnote":"","page_name":" 245 ","page_number":261},
  {"content":"\r\nو أولاده آلاف التحية من رب العالمين از وضو فارغ مىشد و عازم نمازى مىشدند ارتعاش و لرزه بر اعضاى مبارك آن حضرت مستولى مىشد ، چون استعلام مىنمودند مىفرمودند : واى بر شما مگر نمىدانيد به خدمت كه مىايستم و با چه عظيم الشأنى مىخواهم مناجات كنم .\r\nوجه ششم : از وجوهى كه موجب اضطراب قاطبهء عباد و داعى زوال مسرت و هادم لذات است ، ملاحظه شدائد موت و عقوبات اخرويه است ، كه سماوات و أرضين طاقت تحمل آن را ندارد . و مناسب اين است كه ختم مقام شود در بيان اين مرام .\r\nبدان كه ثقة الاسلام در كتاب كافى روايت نموده از كاشف اسرار و دقايق حضرت امام جعفر صادق عليه السّلام كه فرمودند : به درستى كه عيسى ولد مريم آمد به سر قبر يحيى بن زكريا عليهما السّلام از خداوند عالم جل شأنه مسألت نمود كه حضرت يحيى را زنده نمايد به جهت او ، پس خطاب نمود به حضرت يحيى ، و يحيى به امر الهى جل شأنه جواب گفت او را ، پس از قبر بيرون آمد گفت به حضرت عيسى : چه مىخواهى از من ؟ گفت : مىخواهم به دنيا برگردى و مونس و انيس من باشى در دنيا ، حضرت يحيى در جواب گفت : اى عيسى هنوز شدت و تلخى جان كندن از من ساكن نشده تو مىخواهى مرا برگردانى به دنيا ، دوباره اين مرارت عايد من شود « 1 » .\r\nو نيز در آن كتاب از جناب مستطاب فخر الاوايل و الاواخر حضرت امام محمد باقر عليه السّلام مروى است كه فرموده : جوانان چندى از أولاد سلاطين بنى اسرائيل طريق عبادت و بندگى خداوند عالم جل شأنه را اختيار نموده بودند و ايشان از شهر خود بيرون رفتند سير بلاد كردند ، تا از امور غريبه عبرت گرفته\r\n\r\n","description":"","footnote":"\r\n« 1 » فروع كافى ج 3 / 260 ح 37 .\r\n","page_name":" 246 ","page_number":262},
  {"content":"\r\nباشند ، اتفاقا مرور نمودند به قبرى كه در پشت راهى واقع شده بود ، باد ريك و خاك را بر روى آن جمع نموده و اثرى از آن باقى مانده بود كه مشخص مىشد كه قبر است ، و آن جوانان با هم گفتند : خوب است كه از درگاه خلاق عالم جل شأنه مسألت نماييم در اين وقت كه صاحب اين قبر را زنده فرمايد تا از او سؤال نماييم كه به چه نحو طعم موت را يافته ، پس شروع نمودند به دعاء به اين نحو « أنت الهنا يا ربنا ليس لنا إله غيرك و البديع الدائم غير الغافل الحي الذي لا يموت ، لك في كل يوم شأن ، تعلم كل شيء به غير تعليم انشر لنا هذا الميت بقدرتك » .\r\nبعد از فراغ از اين دعاء قبر شگافته شد ، شخصى از آن قبر بيرون آمد موى سر و ريش او سفيد بود ، خاك را از سر خود دور مىنمود در حالتى كه مضطرب بود ، و چشم خود را بسوى آسمان باز كرده بود ، و خطاب كرد به اين جوانان چه باعث شده كه بر قبر من ايستاده‌ايد ؟ گفتند : ما از درگاه الهى جل شأنه استدعا نموديم كه تو را زنده نمايد تا از تو سؤال نماييم كه به چه مرتبه يافته‌اى طعم شدت موت را ؟\r\nگفت : كه من در قبر ساكن بودم نود و نه سال هنوز شدت ألم موت از خاطر من محو نشده ، و مرارت طعم موت هنوز از حلق من خارج نشده است . و آن جوانان از او سؤال نمودند كه تو روزى كه به مردى به اين نحو موى سر و ريش تو سفيد بود ؟ گفت : نه و لكن چون شنيدم صيحه كه از قبر بيرون برو ، جمع شد تربت استخوانهاى من بسوى روح من ، پس بيرون آمدم با اضطراب در حالتى كه چشم به آن صوت انداخته بودم ، و به سرعت شتافتم در اجابت آن صوت ، به اين جهت موى سر و ريش من سفيد شد « 1 » .\r\n\r\n","description":"","footnote":"\r\n« 1 » فروع كافى ج 3 / 260 - 261 ح 38 .\r\n","page_name":" 247 ","page_number":263},
  {"content":"\r\nو أيضا روايت شده كه حضرت عيسى بن مريم عليه السّلام كه معجزه آن حضرت اين بود كه به قدرت الهى جل شأنه مرده را زنده مىكرد ، بعضى از كفار در مقام انكار به آن برگزيده پروردگار عرض كرد چيزى كه حاصل مضمون آن اين است كه تو زنده مىكنى أمواتى را كه تازه مرده‌اند ، شايد اين أشخاص نمرده باشند يعنى اين ساختگى و حيله بوده باشد ، زنده كن از براى ما كسانى را كه در أزمنه سابقه فوت شده باشند .\r\nحضرت فرمودند : شما اختيار نماييد از أموات در زمان سابق هر كس را كه خواسته باشيد ، عرض كردند : زنده كنيد از براى ما سام بن نوح را ، حضرت عيسى عليه السّلام تشريف بردند بر سر قبر سام و دو ركعت نماز ادا نمودند و استدعاء از درگاه رب العزه عز شأنه نمود كه سام را زنده فرموده باشد ، سؤال به شرف اجابت مشرف گرديد ، سام زنده شد .\r\nديدند سر و ريش او سفيد شده ، سؤال كردند كه در زمان تو پيرى نبود اين سفيدى موى سر و ريش تو از چه راه است ؟ در جواب گفت : شنيدم ندايى كه از قبر بيرون بيا ، گمان كردم كه قيامت بر پا شده به جهت اين هيبت اين موى سر و ريش سفيد شد ، سؤال كردند كه چند وقت است از أول موت تو تا حال ؟\r\nگفت : چهار هزار سال لكن شدت ألم موت هنوز از خاطرم محو نشده است .\r\nو أيضا روايت شده : هيچ مؤمنى نيست كه بميرد مگر آن كه اظهار رجوع به دنيا به او مىشود و انكار مىنمايد به جهت شدت آنچه از تلخى جان كندن به او رسيده ، مگر شهداء كه ايشان مرارت جان كندن را نفهميده‌اند ، پيوسته تمنا مىكنند رجوع به دنيا را از براى آن كه ثانيا شهيد شوند در راه خداوند عالم جل شأنه .\r\nو بعضى در اين مقام مثالى ذكر كرده به اين نحو كه موت را تشبيه نموده اند\r\n","description":"","footnote":"","page_name":" 248 ","page_number":264},
  {"content":"\r\nبه درختى كه خارى بسيار داشته باشد مثل خار مقيلان ، و داخل شده باشد در جوف انسان ، و هر خارى از اين درخت فرو رفته باشد به رگى از رگهاى انسان ، آن وقت شديد القوه آن درخت را به قوت تمام بكشد ، معلوم است تألم آن نه به نحوى است كه توان متحمل شد ، موت نيز چنين است . و آنچه تا به حال مذكور شد وصف شدت موت بود .\r\nو در حديثى وارد شده كه ما بين دنيا و آخرت هزار عقبه است ، أهون و أسهل از همه موت است ، موتى كه أهون از همه است وصف آن مذكور شد ، نعوذ باللَّه سبحانه من الباقي .\r\nو اما وصف عذاب الهى در آخرت ، پس آن كما و كيفا اگر چه نه به نحوى است كه توان توصيف نمود ، و لكن در اين مقام ايراد مىنماييم آنچه را كه حديث صحيح مروى در تفسير علي بن ابراهيم مشتمل بر آن است مىگوييم :\r\nاز مبين أسرار و دقايق جناب امام جعفر صادق عليه السّلام روايت نموده ، كه جبرئيل أمين به عرض سيد المرسلين چنين رسانيد : كه خداوند عالم أمر فرمودند كه آتش جهنم را دميدند هزار سال تا سفيد شد ، بعد از آن بامر الهى دميدند بر آن هزار سال ديگر تا سرخ شد ، پس از آن بأمر الهى دميدند بر آن هزار سال ديگر تا سياه شد ، به همان حالت سياهى باقى گذاردند . و هر گاه قطره‌اى از ضريع واقع شود در آبهاى دنيا ، هر آينه قاطبهء أهل دنيا مىميرند از شدت عفونت آن ، و هر گاه يك حلقه از زنجيرى كه طول آن هفتاد ذرع است و مهيا شده است به جهت أهل جهنم واقع شود بر روى زمين ، هر آينه همهء زمين آب مىشود از شدت حرارت آن . و هر گاه پيرهنى از پيرهنهاى أهل جهنم آويخته شود ما بين آسمان و زمين ، هر آينه قاطبهء أهل زمين هلاك مىشوند از شدت عفونت و حرارت آن . پس جناب رسول خدا صلَّى اللَّه عليه و آله گريست .\r\n","description":"","footnote":"","page_name":" 249 ","page_number":265},
  {"content":"\r\nو از جناب امام جعفر صادق عليه السّلام روايت شده : كه بعد از اين واقعه كسى جناب رسول خدا صلَّى اللَّه عليه و آله را خندان نديد . و أهل جهنم بعد از آن كه داخل جهنم شوند سعى مىنمايند به هزار سعى به مسافت هفتاد ساله راه خود را به كنار مىرسانند آن وقت كه ملايكه موكلاند مىزنند آنها را با گرزهاى آهنى ، ثانيا مىاندازند آنها را در قعر جهنم ، و اليه الاشارة بقوله تعالى « 1 » * ( « وَلَهُمْ مَقامِعُ مِنْ حَدِيدٍ كُلَّما أَرادُوا أَنْ يَخْرُجُوا مِنْها مِنْ غَمٍّ أُعِيدُوا فِيها وَذُوقُوا عَذابَ الْحَرِيقِ » ) * « 2 » .\r\nو اگر علاوه بر اين خواهى بدان كه در كتاب دروع الواقيه روايت شده از جناب أمير المؤمنين عليه السّلام كه آن حضرت روايت نموده از جناب سيد المرسلين صلوات اللَّه و سلامه عليه فرموده : قسم به كسى كه حيات و ممات محمد دريد قدرت او است ، هر گاه قطره‌اى از زقوم بريزد بر كوههاى عالم هر آينه فرو ميرود تا هفت طبقه زمين ، و آن كوهها طاقت تحمل آن را ندارد ، پس چگونه طاقت اين را داشته باشد كسى كه زقوم طعام او بوده باشد .\r\nو قسم به كسى كه حيات و ممات من بيد قدرت او است هر گاه قطره‌اى از غسلين واقع شود بر كوههاى عالم هر آينه فرو ميرود تا هفت طبقهء زمين ، و اين كوهها طاقت تحمل آن را ندارند ، پس چگونه تواند شد طاقت او را داشته باشد كسى كه اين غسلين شراب او بوده باشد .\r\nو قسم به حق كسى كه حيات و ممات من بيد قدرت او است هر گاه يك گرزى از گرزهايى كه خداوند عالم در قرآن ذكر فرموده گذارده شود بر كوههاى عالم هر آينه فرو مىرود تا هفت طبقه زمين ، و طاقت تحمل آن را ندارد ، پس چگونه طاقت اين گرز را دارد كسى كه اين آلت ضرب او بوده باشد « 3 » .\r\n\r\n","description":"","footnote":"\r\n« 1 » سوره حج : 21 .\r\n« 2 » تفسير على بن ابراهيم قمى ج 2 / 81 . و مراجعه شود به بحار ج 8 / 280 .\r\n« 3 » بحار الانوار ج 8 / 302 ح 61 از دروع الواقيه سيد ابن طاووس .\r\n","page_name":" 250 ","page_number":266},
  {"content":"\r\nبعد از آن كه شدت موت و في الجمله وصف عذاب آخرت را شنيدى مىگوييم : مقصود اين است كه از جملهء بواعث و دواعى گريه و زارى و تضرع و ابتهال و بىقرارى به درگاه جناب بارى جل شأنه خوف و تشويش از عذاب الهى و شدت موت است ، پس بنده ذليل بعد از اعتقاد به اين مراتب چگونه مىتواند كه خائف و ترسان و هائم و هراسان نبوده باشد ، پس بايد بر سبيل دوام ناله و زارى و تضرع و بىقرارى به درگاه جناب بارى جل شأنه نمايد ، تا از فضل و كرم بىمنتهاى خود بنده ذليل را از اين مهالك و عقوبات نجات دهد .\r\nممكن نيست كسى كه مطلع بر اين امور بوده باشد ، و اعتقاد بر صحت آنها داشته باشد ، خود را از تضرع و ابتهال به درگاه ذو الجلال ضبط تواند نمود ، مگر أوقاتى كه مسجون جنود غفلت و ضلالت ، و محبوس عساكر محنت أهل و عيال بوده باشد .\r\nلكن أفراد انسانى در سلوك به اين طريق مستحسن عقلى و نقلى مختلف الاحوال مىباشند ، هر كس كه اطلاع او بر حقيقت اين امور بيشتر و از عساكر غفلت و جنود سكرت دور تر است ، تضرع و ابتهال و ناله و بىقرارى او در اين باب زيادتر است .\r\nو از اين راه است كه جناب مقنن قوانين عبادت و بندگى و مؤسس أساس تضرع و بىقرارى جناب علي بن الحسين عليهما السّلام در أواسط شب در مقام مناجات به درگاه قاضى الحاجات چنين مىناليده‌اند :\r\nالهي و قد ترى وقوفي و ذل مقامي بين يديك تعلم سريرتي و تطلع على ما في قلبي و ما تصلح به أمر آخرتي و دنياي ، اللهم ان ذكرت الموت و هول المطلع و الوقوف بين يديك نغضتني مطعمي و مشربي و أغصني بريقي و أقلقني عن وسادي و منعني رقادي ، كيف ينام من يخاف بيات ملك الموت في طوارق الليل و طوارق\r\n","description":"","footnote":"","page_name":" 251 ","page_number":267},
  {"content":"\r\nالنهار ، بل كيف ينام العاقل و ملك الموت لا ينام لا بالليل و لا بالنهار ، و يطلب قبض روحي بالبيات أو في آناء الساعات .\r\nيعنى : اى معبود و خداوند من مىبينى ايستادن مرا و خوارى و بىوقعى ايستادن مرا در خدمت تو ، و خبيرى بر باطن من ، و مطلع بر آنچه در قلب من هست و آنچه به صلاح مىآيد به آن امر آخرت و دنياى من ، يا به اصلاح مىآورى تو به آن امر آخرت و دنياى مرا ، اى خداوند من هر گاه متذكر مردن و هولهايى كه بعد از مردن هست مىشوم ايستادن در موقف حساب به خدمت تو را تلخ مىگرداند اينها بر من طعام و شراب را ، يعنى نمىفهمم در آن وقت اكل و شرب خود را ، و اينها باعث اين مىشود كه آب دهن من در حلق من مىماند ، يعنى از شدت خوف قدرت بر فرو بردن آب دهن ندارم .\r\nو همچنين باعث اضطراب من مىشود در بالش استراحت من ، و منع مىكند خواب را از من ، چگونه بخوابد كسى كه مىترسد از آمدن ملك الموت در جملهء كسانى كه مىآيند در شب و روز ، بلكه چگونه مىخوابد عاقل و حال آن كه ملك الموت نمىخوابد نه در شب و نه در روز ، و طالب اين هست كه قبض روح من نموده باشد در شب يا در روز .\r\nو أيضا نقل شده كه آن سرور اخيار بعد از فراغ از نماز شب اين دعاء مىخواند : أناجيك يا موجود في كل مكان لعلك تسمع ندائي ، فقد عظم جرمى و قل حيائي مولاى ، يا مولاى اى الاهوال أتذكر و أيها أنسى ، و لو لم يكن الا الموت لكفى كيف و ما بعد الموت أعم و أدهى الى آخره .\r\nو أيضا در دعاى صحيفه كه بعد از نماز شب فرموده‌اند : اللهم اني أعوذبك من نار تغلظت بها على من عصاك ، و توعدت بها من صدف عن رضاك ، و من نار نورها ظلمة و هينها اليم و بعيدها قريب ، و من نار يأكل بعضها بعضا ، و يصول\r\n","description":"","footnote":"","page_name":" 252 ","page_number":268},
  {"content":"\r\nبعضها على بعض ، و من نار تذر العظام رميما ، و تسقى أهلها حميما ، و من نار لا تبقى على من تضرع اليها ، و لا ترحم من استعطفها ، و لا تقدر على التخفيف عمن خشع لها ، و استسلم اليها ، تلقى سكانها بأحر ما لديها من اليم النكال و شديد الوبال ، و أعوذ بك من عقاربها الفاغرة أفواهها ، و حياتها الصالقة بأنيابها ، و شرابها الذي يقطع أمعاء و أفئدة سكانها « 1 » .\r\nمجملا مناجاتهاى ائمه طاهرين عليهم السّلام كه مشتمل بر تضرع و ابتهال در مقام استعاذه از عقوبات اخرويه بوده باشد بسيار است ، كسى توهم نكند كه أنبياء و أولياء تشويش نسبت به ايشان در عقوبت أخرويه نيست ، پس اين اضطراب و بى قرارى چه معنى دارد ؟\r\nجواب اگر مراد اين است كه ديگران قاطعاند بر اين كه عقوبت اخرويه مطلقا در حق أنبياء و أولياء نيست اين مسلم است ، لكن اين موجب عدم اضطراب خود ايشان نمىتواند شد . و اگر مراد اين است كه خود أنبياء و اولياء قاطع اند در جميع أحوال حتى در حالت مناجات با قاضى الحاجات بر اين كه عقوبت اخرويه مطلقا از ايشان منتفى است مىگوييم چنين نيست ، وجه اين به علاوه مكالمات صادره از ايشان در مقام مناجات ظاهر مىشود از آنچه در سابق بيان شد ، يعنى از وجه أول و ثانى ، چگونه چنين نبوده باشد و حال آن كه چنانچه يأس از رحمت الهى جل شأنه از معاصى كبيره است ، چنين است أمن از سخط الهى عز شأنه .\r\nمخفى نماند اگر چه رشته كلام در اين مقام از حد اعتدال خارج شد و مناسب وضع رساله نبود ، لكن چون كه اطلاع بر اين مطالب كه مذكور شد باعث تنبيه أمثال ما غافلان و موجب استيقاظ أرباب معاصى و طاغين مىشد ، عنان قلم را در\r\n\r\n","description":"","footnote":"\r\n« 1 » صحيفة سجادية دعاى سى و دو .\r\n","page_name":" 253 ","page_number":269},
  {"content":"\r\n\r\nميدان بيان اين مطالب جولان داده ، شايد اطلاع بر آن موجب تنبيه ما غافلان و باعث تيقظ أرباب عصيان شود .\r\nبدان كه مناسب در اين مقام آن است كه ختم كلام شود در اين مباحث به ذكر دو مسأله :\r\nمسأله أول : بدان كه در كتب معتبره شيعه و سنى أحاديث مستفيضه وارد شده است در بيان آن كه در هر شب از شبهاى سنه يك ساعتى هست كه هر بنده از بندگان خداوند عالم جل شأنه در آن ساعت هر گاه حاجتى از قاضى الحاجات بخواهد البته به اجابت مىرسد ، و در أحاديث معتبره از ائمه صلوات اللَّه و سلامه عليهم بيان اين ساعت شده ، و فرموده‌اند : اين در ثلث أول از نصف ثانى شب است . و به عبارت اخرى اين ساعت در سدس رابع از شب است . و به عبارت ثالثه أخص از اوليين اين در آخر ثلث ثانى شب است ، كه آخر آن متصل است به أول ثلث آخر شب .\r\nو در وقتى كه آفتاب در رأس سرطان است در آفاق مايله شب در آن وقت در غايت كوتاهى است ، مقدار شب در اين وقت بنا بر آنچه در محل خود ذكر كرده‌اند در أواخر اقليم ثالث ده ساعت و ربع ساعت است ، و همچنين مقدار شب در أواخر اقليم ثالث و أوايل اقليم رابع نه ساعت و سه ربع ساعت است ، و اين مقدار از غروب شمس است تا طلوع شمس .\r\nو ظاهر اين است شبى كه در كلام ائمه ما عليهم السّلام ذكر شده مراد از آن از غروب شمس است تا طلوع فجر ، پس ما بين طلوع فجر تا طلوع شمس از اين مقدار بايد كم شود ، و آن به اختلاف آفاق مختلف مىشود ، و قدر متيقن امتداد در اقليم ثالث مثل اصفهان و أمثال آن در فرض مذكور يك ساعت و چهل دقيقه است تقريبا ، و بعد از انتقاص اين مقدار از نه ساعت و چهل و پنج دقيقه باقى\r\n","description":"","footnote":"","page_name":" 254 ","page_number":270},
  {"content":"\r\nمىماند مقدار شب در صورت مسطوره هشت ساعت و پنج دقيقه .\r\nو بنابر آنچه از بركات ائمه ما صلوات اللَّه عليهم ظاهر شده آن است كه اين ساعت مطلوبه بعد از انقضاى چهار ساعت و دو دقيقه و نيم در مقدار يك ساعت و ثلث ساعت و دو ثلث دقيقه و سدس دقيقه باشد ، بلكه به مقتضاى عبارت ثالثه ساعت مطلوبه بعد از انقضاى نيم ساعت و دو ثلث دقيقه و سدس دقيقه از اين مقدار مىباشد . پس ساعت باقيه از اين مقدار همان ساعتى است كه به مقتضاى أحاديث معتبره هر حاجتى كه بنده ذليل از خداوند جليل در آن مسألت نمايد البته به درجه اجابت مشرف مىشود .\r\nاى برادر عزيز متحمل مشقت سفر و برودت و حرارت هوا مىشوى ، و تملق أراذل ناس مىنمايى ، و مذلت تردد در خانه فلان و فلان را بر خود قرار مىدهى و غافل از مضمون حق مشحون « الحمد للَّه وكلني اليه فأكرمني و لا يكلني الى الناس فيهينوني » هستى ، گويا به گوشت هرگز نرسيده مضمون صدق آيين « الحمد للَّه الذي أدعوه كلما شئت لحاجتي ، و أخلو به حيث شئت لسري به غير شفيع فيقضي لي حاجتي » .\r\nاين زحمات سفر و تملق و مذلت أراذل ناس بر خود قرار مىدهى ، و در فكر اين نيستى كه در صدد اين بوده با حال مناسب و حواس جمع درك اين ساعت شريفه را نموده باشى ، و در آن مناجات با قاضى الحاجات و تضرع و ابتهال به درگاه خالق أرضين و سماوات نموده ، از درگاه وهاب على الاطلاق سؤال نمايد كه توفيق سعادت كمال معرفت به جناب أحديت ، و لذت انس و مناجات با معبود متعال را روزى نمايد ، كه جميع لذائذ دنيا و آخرت در جنب او مقهور و مضمحل و قاطبهء ملاذ نشأتين در مقابل آن بىوقع و باطل است ، و در آن حالت لسان معذرت به درگاه كريم غفار منفتح نموده ، كه قاطبهء ما يحتاج دنيا و آخرت را بدون\r\n","description":"","footnote":"","page_name":" 255 ","page_number":271},
  {"content":"\r\nتحمل ذلت از اراذل ناس به جهت تو ميسر و مقرر فرموده باشد ، انصاف اين است كه بسيار ستم ، بلكه بسيار بسيار عجيب و غريب است .\r\nمخفى نماند آنچه مذكور شد در تعيين اين ساعت مطلوبه بود در أمثال اين بلاد در أوقات غايت قصر ليالى ، و در أوقات غايت امتداد شب ، يعنى وقتى كه شمس در رأس جدى بوده باشد مقدار شب در آن وقت چهارده ساعت و پانزده دقيقه مىباشد در مثل اصفهان ، و بعد از انتقاص ما بين طلوعين يعنى يك ساعت و هيفده دقيقه تقريبا در فرض مذكور از اين مقدار دوازده ساعت و نيم و بيست و هشت دقيقه تقريبا ، و شب شرعى در آن وقت عبارت از همين است ، و ساعت مطلوبه بنابر آنچه از بركات ائمه اطهار عليهم صلوات اللَّه الملك الجبار ظاهر مىشود بعد از انقضاى شش ساعت و چهارده دقيقه در دو ساعت و چهار دقيقه و دو ثلث دقيقه متحقق است .\r\nبر عاقل طالب معرفت و سداد و راغب لذات طاعت و مناجات بسيار سهل و جزيى است اهتمام در درك اين مقدار به جهت وصول به اين عطيه نامدار با وقار بلكه به معونت عبارت ثالثه مأخوذه از بعض نصوص معتبره آن است كه در چنين صورت نيز ساعت مطلوبه ، ساعت باقيه بعد از انقضاى يك ساعت و چهار دقيقه و دو ثلث دقيقه خواهد بود . بنابر اين أمر در درك ساعت مطلوبه أسهل خواهد بود ، پس خاسر و مغبون كسى است كه خود را از شرافت سعادت اين نعمت عظمى و عطيه كبرى و فضيلت مثلى محروم گرداند .\r\nبدان كه طريقه دعاء در ساعت مطلوبه كه مقرون به اجابت بوده باشد انشاء اللَّه تعالى به نحوى كه از صحيح مستفاد مىشود ، أول آن است كه اتيان به دو ركعت نماز نمايد ، خواه نماز حاجت بوده باشد يا نماز ديگر ، مثل دو ركعت نماز شب ، اگر چه متيقن أولى است ، بعد از آن استدعاى حاجت خود از درگاه\r\n","description":"","footnote":"","page_name":" 256 ","page_number":272},
  {"content":"\r\nرب الارباب نمايد ، خواه در اثناى نماز مثل حالت قنوت يا حالت سجود بوده باشد يا بعد از فراغ از نماز ، اگر جمع ما بين هر دو نمايد أكمل و أدخل در اجابت خواهد بود انشاء اللَّه تعالى .\r\nمسأله ثانيه : در تعيين سحر است . بدان كه احاديث در فضيلت استغفار در أسحار بىشمار است ، و كفايت مىكند در اين باب آيه شريفه مختومه * ( الْمُسْتَغْفِرِينَ بِالأَسْحارِ ) * « 1 » و آيه شريفه * ( وَبِالأَسْحارِ هُمْ يَسْتَغْفِرُونَ ) * « 2 » و مشخص است درك اين فضيلت عظيم موقوف به معرفت وقت سحر است ، و به ادعيه وارده در وقت سحر ، خصوصا در ماه مبارك رمضان معروف است ، و امتثال آن نيز موقوف بر معرفت آن است .\r\nو كلمات علما در تعيين آن وقت مختلف است . در صحاح « 3 » و قاموس « 4 » و غيرهما سحر را تفسير نموده‌اند به قبيل الصبح ، يعنى بسيار « 5 » نزديك به صبح .\r\nو ظاهر از مرحوم علامه رفع اللَّه تعالى قدره در منتهى اختيار اين قول است .\r\nو صاحب كشاف در كشاف در تفسير آيه شريفه * ( نَجَّيْناهُمْ بِسَحَرٍ ) * « 6 » در سوره قمر ، سحر را تفسير نموده به سدس آخر شب « 7 » . و مرحوم شيخ طبرسى قدس اللَّه تعالى روحه در جوامع الجامع « 8 » نيز موافقت با ايشان نموده . فخر رازى\r\n\r\n","description":"","footnote":"\r\n« 1 » سوره آل عمران : 17 .\r\n« 2 » سوره الذاريات : 18 .\r\n« 3 » صحاح اللغه جوهرى ج 2 / 678 .\r\n« 4 » قاموس ج 2 / 45 .\r\n« 5 » استفاده بسيار مشكل است ، بلى نزديكى استفاده مىشود از تصغير قبل به قبيل .\r\n« 6 » سوره قمر : 34 .\r\n« 7 » كشاف زمخشرى ج 4 / 40 .\r\n« 8 » جوامع الجامع ص 473 .\r\n","page_name":" 257 ","page_number":273},
  {"content":"\r\nدر تفسير « 1 » خود اين قول را نسبت به قيل داده بعد از آن كه سحر را تفسير نموده به آخر ليل . و بيضاوى « 2 » نيز سحر را تفسير به آخر شب نموده ، و اين تفسير اعم از دو تفسير أول است .\r\nو ظاهر اين است كه سحر عبارت از ثلث آخر شب بوده باشد ، پس سحر عبارت از مجموع سدس خامس و سدس آخر ليل خواهد بود « 3 » ، چنانچه متبادر از اين لفظ در عرف اين معنى است ، و لهذا هر گاه كسى استغفار در اين وقت با عمل ديگر در اين وقت نمايد نمىتوان گفت كه استغفار در سحر ننموده است .\r\nو ظاهر مىشود اين قول از مرحوم علامه در تذكره .\r\nو مؤيد اين مطلب حديث صحيحى است كه اسماعيل بن سعد الاشعرى روايت نموده قال : سألت أبا الحسن الرضا عليه السّلام عن ساعات الوتر قال : أحبها الي الفجر الاول ، و سألته عن أفضل ساعات الليل قال : الثلث الباقي « 4 » . بنابر آن كه چون سحر أفضل اجزاى ليل است ، و اين حديث دلالت دارد بر اين كه أفضل ساعات شب ثلث آخر شب است ، پس سحر عبارت از ثلث آخر شب خواهد بود .\r\nو قول أول مضايقه نداريم كه گفته شود معنى لغوى سحر همان بوده باشد كه تفسير نموده‌اند ، لكن سحر در عرف أعم از اين قدر است جزما ، چگونه چنين نبوده باشد و حال آن كه مىتوان ادعا نمود اين قدر كه مدلول عليه به اين تفسير\r\n\r\n","description":"","footnote":"\r\n« 1 » تفسير فخر رازى ج 29 / 58 .\r\n« 2 » تفسير بيضاوى ج 2 / 481 .\r\n« 3 » سحر آنچه از تمام كلمات لغويين استفاده مىشود تعيين ثلث آخر كه تمام سدسين أخيرين باشد استفاده نمىشود ، پس بهتر آن است كه آخر عرفى شب باشد ، چنانچه جمعى تفسير به آخر شب كرده‌اند ، و سدس آخر قطعا سحر است - ا س د .\r\n« 4 » وسائل الشيعه ج 3 / 197 ، ح 4 .\r\n","page_name":" 258 ","page_number":274},
  {"content":"\r\nاست وسعت ربع أدعيه وارده در سحر ماه مبارك را ندارد ، ثمره مترتبه بر اين مطلب ظاهر است ، چه أعمال موظفه در سحر بنا بر قول به اين كه سحر عبارت از سدس آخر ليل است قبل از آن هر گاه كسى اتيان به آن نمايد محصل امتثال نخواهد بود ، بلكه حكم به مشروعيت آن نمودن مشكل است .\r\nچه اتيان به عبادت موظفه به قصد توظيف قبل از وقت آن بدعت خواهد بود ، بر خلاف اين كه گوييم كه سحر عبارت از ثلث آخر شب مىباشد ، و همچنين سجودى كه مستحب است در ماه مبارك رمضان امتثال به آن در صورتى مىشود كه در ثلث آخر شب واقع شود ، اگر چه در سدس خامس بوده باشد ، و هر گاه قبل از آن شود مؤدى سنت نخواهد بود ، و همچنين است حال در استغفار در أسحار .\r\n\r\nمبحث دهم ( در وقت نافله صبح است )\r\nبدان كه وقت اين نافله داخل مىشود بعد از آن كه از نصف ثانى شب منقضى شد مقدارى كه كفايت يازده ركعت كه عبارت از هشت ركعت نماز شب و سه ركعت شفع و وتر بوده باشد ، و ممتد است تا ظهور حمره از جانب مشرق ، لكن أفضل أوقات اين ما بين فجرين است ، پس وقت فضيلت اين محفوف است به دو وقت اجزاء سابق و لاحق ، سابق بعد از انقضاء مقدار يازده ركعت است از نصف ثانى ، و لاحق بعد از طلوع فجر صادق است تا ظهور حمره از جانب مشرق .\r\nبنابر اين اتيان به اين نافله قبل از فجر أول جايز خواهد بود بى اشكال در صورتى كه اتيان به نماز شب و شفع و وتر نموده باشد ، بلكه ظاهر اين است\r\n","description":"","footnote":"","page_name":" 259 ","page_number":275},
  {"content":"\r\nدر صورتى كه نماز شب را نكرده باشد و نخواهد هم بكند اتيان به اين نافله صبح قبل از فجر أول به تنهايى مىتوان نمود « 1 » .\r\nو همچنين هر گاه كسى به اعتبار عارضى بناى او بر اين شد كه اتيان به اين نافله ننمايد و در أول فجر اتيان به فريضهء فجر نمود ، و بعد داعى بر ترك نافله رفع شد ، اتيان به نافله مىنمايد به نيت اداء ما دامى كه حمره از جانب مشرق ظاهر نشده باشد ، و الا اتيان مىنمايد به نيت قضاء .\r\nو آنچه مذكور شد در وقت اين نافله بداية و نهاية مشهور ما بين فقهاء است ، و در هر دو مقام خلاف شده ، بعضى قائل شده‌اند بر اين كه وقت آن داخل مىشود به طلوع فجر أول ، پس اتيان به اين را قبل از آن تجويز نمىنمايند « 2 » .\r\nو بعضى قائل شده‌اند بر اين كه وقت آن منتهى مىشود به طلوع فجر ثانى پس اتيان به اين دو ركعت بعد از طلوع فجر ثانى و قبل از اتيان به فريضه بنابر اين قول مجوز نخواهد بود ، لكن ظاهر اين است كه اين در صورتى بوده باشد كه اتيان به نماز شب ننموده باشد . و أما هر گاه مشغول به نماز وتر بود و فجر ثانى طالع شد ، بسيار بعيد است كه در اين صورت كسى ادعا نمايد كه اتيان به نافله صبح قبل از اتيان به فريضه نتوان نمود .\r\nو مخفى نماند كه از جملهء محاسن عبادات مواظبت به نوافل است خصوصا نوافل يوميه كه اهتمام در محافظت آنها بسيار بايد نمود ، و ثمرات مترتبه بر\r\n\r\n","description":"","footnote":"\r\n« 1 » در اين اشكال است ، بلى جايز است اتيان به اين نافله با عدم اتيان به صلاة ليل بعد از طلوع فجر أول - ا س د .\r\n« 2 » مگر به جهت رخصت در حق كسى كه احتمال كلى بدهد عدم تمكن خود را در وقت مذكور ، كه بعد از طلوع فجر أول باشد ، بلكه مطلقا اين رخصت ثابت است على القول المذكور - ا س د .\r\n","page_name":" 260 ","page_number":276},
  {"content":"\r\nمحافظت آنها بسيار است ، از جمله آن است كه محافظت آنها باعث اين مىشود كه اتيان به فريضه يوميه در وقت فضيلت آنها شود ، و مثوبات مترتبه در اتيان به فرايض يوميه در وقت فضيلت بسيار است .\r\nدوم : غالب آن است كه نمازهايى كه از ما صادر مىشود مشوب است به أنواع نقص و قصور ، و أحاديث مستفيض است كه اتيان به نوافل موجب رفع نقايص و قصور فرايض است .\r\nسوم : آن است كه مواظبت نوافل احياء سنت جناب رسول خدا صلَّى اللَّه عليه و آله مىباشد ، نظر به اين كه نوافل يوميه از موضوعات آن سرور أخيار و سيد أطهار مىباشد ، اگر فرض شود هيچ ثمرى مترتب بر محافظت اين نوافل نمىبود مگر همين احياء سنت آن جناب ، مناسب اين بود كه امت آن سرور اخلال به اين ننمايند .\r\nچنانچه آن فخر عالم پيوسته در صدد اصلاح امت بود ، هرگز امرى كه موجب خسارت و تألم امت بوده است راضى نمىتوانستند شد . قال اللَّه تعالى * ( « لَقَدْ جاءَكُمْ رَسُولٌ مِنْ أَنْفُسِكُمْ عَزِيزٌ عَلَيْه ما عَنِتُّمْ حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ » ) * « 1 » يعنى آمده است بسوى شما پيغمبرى كه از جنس شما است ، يعنى از أفراد انسان است نه از ملايكه ، شاق است بر آن رسول مشقت شما ، يعنى امرى كه موجب مشقت شما است نمىتواند ديد ، مناسب حال امت نيز چنين است كه قرارى كه آن سرور دادند احدى از امت تخلف از آن ننمايد .\r\nبعد از آن كه رشته كلام به اين مقام كشانيد به خاطر رسيد حديثى كه مظهر لطف آن سيد عالم و فخر بنى آدم بوده باشد در حق امت در اين مقام ذكر شود ، كه اطلاع بر آن موجب تنبه خوبى است در حق أمثال ما غافلان ، و تذكر آن باعث\r\n\r\n","description":"","footnote":"\r\n« 1 » سوره توبه : 128 .\r\n","page_name":" 261 ","page_number":277},
  {"content":"\r\nتذكر غريبى است در حق ما عاصيان بىخبران .\r\nنقل شده از أنس بن مالك كه يكى از صحابه جناب رسول خدا صلَّى اللَّه عليه و آله بود ، حديثى كه حاصل مضمون آن اين است : كه حضرت جبرييل امين نازل شد بر سيد المرسلين صلَّى اللَّه عليه و آله در وقتى كه متعارف نبود در مثل آن وقت بر آن سرور نازل شود ، وارد شد در حالتى كه آثار حزن و ملال از آن امين حضرت ذو الجلال ظاهر مىشد ، آن سرور عالم از سبب تغير و الم استفسار فرمودند ، به عرض آن سرور رسانيد كه لايق و سزاوار نيست كسى كه عالم به جهنم و متذكر از شدت عذاب آن بوده باشد آثار سرور و شادى از آن ظاهر شود .\r\nجناب رسول خدا صلَّى اللَّه عليه و آله فرمودند : اى جبرييل پاره‌اى از وصف جهنم را بيان نما ، جبرييل گفت : يا محمد خداوند عالم بعد از آن كه جهنم را خلق فرمود ، امر فرمود افروختند « 1 » بر آن هزار سال تا سرخ شد ، بعد از آن افروختند بر آن هزار سال ديگر تا سفيد شد ، بعد از آن افروختند بر آن هزار سال ديگر تا سياه شد و حال به همان حالت سياهى و ظلمت باقى است .\r\nقسم به كسى كه شما را مبعوث به حق فرموده هر گاه ثوبى از ثياب أهل جهنم را معلق شود ما بين آسمان و زمين هر آينه قاطبهء اهل زمين هلاك مىشوند از شدت عفونت آن ، و قسم به عزت و عظمت كسى كه شما را به رسالت مبعوث فرموده هر گاه قليلى از زنجيرهايى كه خداوند عالم مقرر فرموده و در قرآن ذكر فرموده گذارده شود بر كوههاى عالم هر آينه كوهها آب مىشوند از شدت حرارت آن تا هفت طبقه زمين ، و قسم به جلالت كسى كه شما را به نبوت مبعوث فرموده اگر مردى در مغرب معذب شود به عذاب جهنم ، هر آينه مىسوزد كسانى كه در مشرق هستند از شدت عذاب آن مغربى ، و آتش جهنم آتشى است كه حرارت آن شديد\r\n\r\n","description":"","footnote":"\r\n« 1 » مناسب آن است دميدند بر آن ، يا افروختند آن را نه افروختند بر آن - ا س د .\r\n","page_name":" 262 ","page_number":278},
  {"content":"\r\nاست ، و قعر جهنم بسيار دور است ، و هيمه جهنم آهن است ، و آب اهل جهنم حميم و چرك است ، از براى جهنم هفت در است ، از براى هر درى طايفه‌اى از مردان و زنان قسمت شده كه داخل شوند در آن .\r\nحضرت فرمودند : آيا آن هفت در مثل درهاى اين زمان است ؟ جبرييل عرض كرد : نه درهاى جهنم بعضى از آن درها فوق ديگرى است ، مسافت ما بين هر باب تا باب ديگر به قدر هفتاد سال راه است ، هر طبقهء او كه در تحت هست حرارت آن أشد است از طبقه‌اى كه در فوق او است به هفتاد مقابل ، كشيده مىشود دشمنان خداوند عالم بسوى آن طبقات ، بعد از آن كه نزديك رسانيدند ملايكه عذاب كه موكل به آن طبقه مىباشند به استقبال آنها مىآيند با غل و زنجير ، و طرف زنجير را داخل در دهن آن مىكنند و از عقب آن بيرون مىآورند ، و غل را به دست چپ و به گردن او مىگذارند ، آن وقت به آن زنجير آنها را مىگشند هر نفر را مع شياطينى كه با او بوده در يك زنجير قرار مىدهند ، مىگشند آنها را در حالتى كه به روى در افتاده باشند ، و ملايكه عذاب مىزنند آنها را با گرزهاى آهنى .\r\nجناب رسول خدا صلَّى اللَّه عليه و آله فرمود : كه كيست سكان اين طبقات ؟ جبرئيل در جواب عرض كرد : طبقه‌اى كه در تحت همه است ساكنين آن منافقين و كفار و آل فرعون ، و اسم اين طبقه هاويه است . و طبقه‌اى كه فوق آن است سكان آن مشركين است نام آن حريق است . و طبقهء ثالثه آن كسانى كه خارج از جميع أديان بوده باشد و نام اين طبقه سقر است طبقهء رابعه سكان آن ابليس و جنود ابليس و أتباع او و مجوس مىباشد و نام آن لظى است . و طبقه خامسه سكان آن يهود مىباشند ، و نام آن حطمه مىباشد . و طبقه سادسه در آن نصارى مىباشند ، و نام آن سعير است .\r\nبعد از آن حضرت جبرئيل سكوت نمود ، جناب رسول خدا صلَّى اللَّه عليه و آله فرمودند اى برادر من جبرييل چرا اخبار ننمودى از طبقهء سابعه كه سكان آن كيانند ؟\r\n","description":"","footnote":"","page_name":" 263 ","page_number":279},
  {"content":"\r\nعرض كرد يا محمد سؤال مكن از سكان اين طبقه كه سكان آن كيانند ، سكان آن أهل معاصى كثيره از امت شما مىباشند ، آنانى كه اقدام به معاصى كبيره نموده‌اند و فوت شده‌اند قبل از توبه ، و نام اين طبقه جحيم است .\r\nچون كلام به اينجا رسيد جناب رسول خدا صلَّى اللَّه عليه و آله بيهوش شدند و افتادند ، پس حضرت جبرييل سر مبارك آن رسول جليل را بر دامن خود گذارد تا حضرت به حال آمدند ، پس فرمود : اى جبرييل چه بسيار بزرگ شد استماع اين مصيبت به من ، و شديد شد حزن و ألم من ، امت من داخل آتش جهنم مىشوند ، جبرييل فرمود : بلى أهل كبائر از امتان تو داخل خواهند شد .\r\nپس جناب رسول خدا صلَّى اللَّه عليه و آله و جبرييل هر دو بزرگوار شروع نمودند به گريستن ، جناب رسول خدا صلَّى اللَّه عليه و آله تشريف بردند به منزل خود و قرار فرمودند كه كسى داخل نشود بر ايشان ، و بيرون تشريف نمىآوردند مگر به جهت نماز ، بعد از فراغ از نماز با كسى متكلم نمىشدند تا داخل در منزل مىشدند . و در بعضى أوقات بعد از فراغ از نماز گريه و تضرع و زارى به درگاه جناب بارى عز شأنه مىنمودند ، به اين نهج بودند تا سه روز ، و در اين مدت سه روز از بسكه آن سرور ملول بودند كسى جرأت تكلم با ايشان نمىنمودند .\r\nبعد از سه روز بعضى از صحابه فتح باب جرأت بر خود نمودند آمدند پشت در دولت سراى جناب رسول خدا صلَّى اللَّه عليه و آله و گفتند : السلام عليكم يا أهل بيت الرحمة هل الى رسول اللَّه من سبيل ؟ يعنى ممكن هست كسى خود را به خدمت جناب رسول خدا صلَّى اللَّه عليه و آله برساند ؟ أحدى جواب نگفت ، برگشت و ثانيا عود نمود به همان نحو سلام گفت و سؤال نمود جواب نشنيد ، تا سه بار به اين نحو معمول داشت مطلقا جوابى نشنيد .\r\nسلمان فارسى رضى اللَّه عنه را به خاطر رسيد كه در اين باب مىبايد متوسل\r\n","description":"","footnote":"","page_name":" 264 ","page_number":280},
  {"content":"\r\nبه سيده نساء فاطمهء زهراء صلوات اللَّه عليها شد ، آمد به خدمت آن معصومه و عرض نمود : يا بنت رسول اللَّه جناب رسول خدا صلَّى اللَّه عليه و آله عزلت از مردمان اختيار نموده ، و بيرون تشريف نمىآورند مگر به جهت نماز ، از شدت حزن و ألم با أحدى حرف نمىزنند ، و أحدى را اذن نمىدهند كه به خدمت ايشان مشرف شود .\r\nجناب سيده نساء جامه را بر سر انداخته تشريف آوردند در وقتى كه آن سرور در سجود بودند ، پس سلام كردند و عرض كردند : يا رسول اللَّه من فاطمه‌ام جناب رسول خدا صلَّى اللَّه عليه و آله سر مبارك از سجده برداشتند ، چون كه نظر جناب فاطمه به آن سرور افتاد آثار تغير و حزن و اندوه و هم از ايشان مشاهده فرمودند به حدى كه گوشت رخسار مبارك آن سرور آب شده بود از شدت حزن و ألم ، گريه بر سيده نساء غلبه نمود ، گريه بسيارى كردند عرض كردند : يا رسول اللَّه چه مىشود شما را ؟ چه چيز نازل شده بر شما ؟\r\nحضرت فرمودند : جبرييل نازل شد وصف نمود طبقات جهنم را ، و خبر داد به من در طبقه‌اى كه فوق طبقات است معذب خواهند بود أهل كبائر از امت من ، اين است كه باعث حزن و ألم و موجب گريه من گرديد .\r\nفاطمه زهراء عليها السّلام عرض كرد كيفيت دخول اين امت در جهنم چگونه است ؟\r\nحضرت فرمودند : مىگشند ملايكه آنها را تا داخل جهنم مىنمايند ، لكن رويهاى آنها سياه نمىشود ، و مهر بر دهنهاى آنها نمىگذارند ، و غل و زنجير بر گردن آنها نمىگذارند ، عرض كرد : پس چگونه مىگشند آنها را ؟\r\nفرمودند : اما مردان پس ريشهاى آنها را مىگيرند ، و اما زنان پس گيسوهاى آنها را مىگيرند و مىگشند ، و چه بسيار از پيران امت من مىباشند كه ريشهاى ايشان را مىگيرند و مىگشند بسوى جهنم و آنها فرياد مىكنند و اشيبتاه و اضعفاه\r\n","description":"","footnote":"","page_name":" 265 ","page_number":281},
  {"content":"\r\nو چه بسيار از جوانان از امت من كه ريشهاى آنها را مىگيرند و مىگشند بسوى جهنم و فرياد مىكنند وافضيحتاه ، به اين نحو آنها را مىگشند تا برسانند به مالك .\r\nبعد از آن كه نظر مالك به آنها افتاد استفسار مىنمايد از ملايكه كه آنها را مىگشند كيستند ، اين اشخاصى كه اشقيايى مثل اينها نديده‌ام صورتهاى آنها سياه نشده است ، و غل و زنجير بر گردنهاى آنها گذارده نشده است ، ملايكه مىگويند :\r\nما به اين نحو مأمور بوديم كه آنها را به تو رسانيده باشيم .\r\nمالك خطاب مىنمايد به آنها كه اى جمله أشقياء كيستيد شما ؟ در جواب مىگويند : ما از جملهء أشخاصى بوديم كه قرآن بر آنها نازل شد و روزه ماه رمضان را مىگرفتيم ، پس مالك مىگويد : قرآن نازل نشد مگر بر محمد صلَّى اللَّه عليه و آله پس مىگويد : آيا نرسيد بر شما از قرآن چيزى كه منع نمايد شما را از معصيت الهى ؟ مىگويند در جواب : بلى رسيد لكن شقاوت بر ما غلبه نمود و گمراه شديم .\r\nپس بعد از آن كه آنها را به كنار جهنم رسانيدند و نظر كردن بسوى آتش جهنم و به ملايكه غلاظ و شداد كه موكلند بر آنها ، التماس مىنمايند كه اى مالك ما را اذن بده تا به حال خود بگرييم ، مالك اذن گريه مىدهد ، آن قدر گريه مىكنند تا اشك چشم آنها تمام مىشود ، آخر بجايى مىرسد كه خون از چشمهاى آنها خارج شود بجاى اشك . آن وقت مالك به آنها مىگويد : اگر اين گريه از خوف خداوند عالم در دنيا بود ممكن نبود المى از آتش جهنم به شما برسد .\r\nدر آن وقت مالك امر مىكند به آتش جهنم بگير اينها را ، آتش مىگويد :\r\nچگونه بگيرم اينها را و حال آن كه ايشان مىگويند « لا إله الا اللَّه » بعد از آن\r\n","description":"","footnote":"","page_name":" 266 ","page_number":282},
  {"content":"\r\nمالك مىگويد : قسم مىدهم تو را به خداوند عالم جل شأنه كه بگير ايشان را آن وقت آتش مىگيرد آنها را پس مىگويند * ( « بِسْمِ الله الرَّحْمنِ الرَّحِيمِ » ) * آتش جدا مىشود از آنها ، باز خطاب مىكند به آتش كه بگير اينها را ، آتش مىگويد :\r\nچگونه بگيرم كسانى را كه ذكر اسم خداوند عالم مىنمايند .\r\nباز مالك مىگويد : كه بگير اينها را ، آتش مىگويد : كه تو مامورى از جانب پروردگار عالم كه به من امر نمايى كه اينها را بگيرم ؟ مالك مىگويد :\r\nبلى به اين نحو مأمورم از جانب پروردگار عالم ، آن وقت آتش مىگيرد آنها را به اختلاف شقاوت آنها ، بعضى را مىگيرد تا قدمين ، و بعضى را مىگيرد تا زانوها ، و بعضى را مىگيرد تا به كمر ، و بعضى را مىگيرد تا به گردن .\r\nبعد از آن آتش ميل مىكند بسوى روهاى آنها ، مالك مىگويد : نسوزان روهاى آنها را كه بسيار سجده كرده‌اند از براى خدا ، و نسوزان قلوب اينها را كه بسيار متحمل عطش و تشنگى شده‌اند در ماه مبارك رمضان ، به همين حالت معذب خواهند بود تا آن قدر كه مشيت الهى قرار گرفته باشد ، و ندا مىكنند يا أرحم الراحمين يا حنان يا منان .\r\nبعد از آن كه خداوند عالم حكم خود را به اين نحو جارى به آنها فرمود مىفرمايد به جبرييل : اى جبرييل چه كار كرده‌اند گناهكاران از امت محمد صلَّى اللَّه عليه و آله ؟\r\nعرض مىكند : چه بسيار بد است حال آنها ، و چه بسيار تنگ است مكان آنها ، سوزانيده است آتش بدنهاى آنها را ، و خورده است گوشتهاى آنها را ، و باقى مانده است قلوب و روهاى آنها ، نور ايمان در قلوب آنها باقى است .\r\nبعد از رخصت از رب جليل امر مىنمايد به مالك كه حجاب از روى آنها بردارد تا به بيند حال آنها به كجا رسيده . پس امر مىنمايد مالك ملايكه را كه حجاب را بردارند ، بعد از آن كه نظر آنها به جبرييل مىافتد و ملاحظه حسن\r\n","description":"","footnote":"","page_name":" 267 ","page_number":283},
  {"content":"\r\nخلقت او نمودند ، مىدانند كه از ملايكه عذاب نيست ، استفسار مىنمايند كه كيست اين بنده كه مثل او نديده‌ايم ؟ پس ملايكه مىگويند : اين حضرت جبرئيل مقرب درگاه أحديت است ، اين است كه واسطه وحى بود به جناب محمد صلَّى اللَّه عليه و آله پيغمبر شما .\r\nبعد از آن كه اسم رسول خدا را مىشنوند همهء آنها فرياد مىكنند كه اى جبرييل سلام ما را به پيغمبر ما سيد المرسلين برسان ، و خبر بده ايشان را كه معاصى ما جدا كرد ما را از فيض خدمت شما ، و خبر بده ايشان را از بدى حال و شدت عذاب ما .\r\nآن وقت حضرت جبرييل بعد از آن كه خود را به موقف عرض پروردگار جليل جل شأنه رسانيد ، خداوند عالم مىفرمايد : اى جبرئيل چگونه ديدى امت محمد را ؟ عرض مىكند : اى پروردگار عالم چه بسيار بد است مكان آنها ، و شديد است حال آنها ، پس پروردگار عالم مىفرمايد و حال آن كه داناتر از همه است : آيا از تو مطلبى سؤال كردند ؟ عرض مىكند : بلى سؤال نمودند از من كه سلام آنها را به پيغمبر ايشان برسانم ، و بدى حال آنها را به آن سرور عرض نمايم ، خطاب مىرسد از جانب خداوند عالم كه به مقتضاى خواهش آنها معمول دار .\r\nپس جبرييل مىآيد به خدمت جناب رسول خدا صلَّى اللَّه عليه و آله در وقتى كه آن حضرت در خيمه تشريف دارند ، كه از براى آن خيمه چهار هزار در مىباشد هر درى دو لنكه از طلا ، پس عرض مىكند : اى محمد من آمده‌ام از جانب امتان تو كه معذباند در جهنم ، سلام به شما رسانيدند و عرض مىكنند كه معاصى ماها را از فيض خدمت شما محروم كرد و خبر از حال ما ندارى كه چه بر ما مىگذرد از شدت عذاب .\r\n","description":"","footnote":"","page_name":" 268 ","page_number":284},
  {"content":"\r\nآن وقت جناب رسول خدا صلَّى اللَّه عليه و آله تشريف مىبرند در مقام مناجات با قاضى الحاجات ، مىروند به سجود و در سجده خداوند عالم را ذكر خواهد نمود به ثنايى كه أحدى به مثل آن ثنا خدا را ذكر ننموده باشد ، خطاب مىرسد از جانب رب العزه كه يا محمد سر را از سجده بردار و هر سؤال كه خواهى بكن كه به اجابت مقرون است .\r\nدر آن وقت سؤالى كه از آن حضرت صادر مىشود اين است كه اى پروردگار عالم حكم خود را جارى فرمودى در أشقياى از امت من ، شفاعت مرا دربارهء آنها به درجه قبول مشرف گردان ، خطاب مىرسد كه اى حبيب من شفاعت تو مقبول است برو در آنجا كه امتان تو معذباند ، بيرون بياور هر كس كه گفته باشد « لا إله الا اللَّه محمد رسول اللَّه » پس روانه مىشود جناب رسول خدا صلَّى اللَّه عليه و آله به آن سمت ، وقتى كه نظر مالك به جمال با كمال سعادت شمس فلك رسالت مىافتد بر مىخيزد به جهت تعظيم آن حضرت .\r\nپس جناب رسول خدا مىفرمايد : اى مالك أشقياى امت من حال آنها چه نحو است ؟ مالك عرض مىكند : چه بسيار بد است حال آنها و ضيق است مكان آنها .\r\nحضرت مىفرمايد : در جهنم را باز كن و حجاب را بردار ، بعد از آن كه نظر عصاة از امت به جمال با كمال شمس فلك رسالت مىافتد ، قاطبهء آنها يك باره به تضرع و ابتهال فرياد و ناله مىكنند ، كه يا محمد ما از امتان توايم ، آتش پوست و گوشت بدن ما را سوزانيد ، آن وقت جناب رسول خدا صلَّى اللَّه عليه و آله همهء آنها را از آتش بيرون مىآورد در حالتى كه بدن همه آنها زقال شده باشد .\r\nحضرت اينها را با خود مىبرند بسوى نهرى كه در بهشت است ، اسم آن\r\n","description":"","footnote":"","page_name":" 269 ","page_number":285},
  {"content":"\r\nحيوان است ، پس فرو مىروند در آن نهر به همان حالت ، و بيرون مىآيند صحيح الاعضاء و الجوارح خوش صورت به شكل جوان امرد ، بر پيشانى آنها نقش شده « جهنميون عتقاء الرحمن من النار » پس داخل مىشوند در بهشت .\r\nبعد از آن كه ساير طبقات جهنم مىبينند مسلمانان از عذاب جهنم مستخلص شده‌اند ، تمنا مىكنند كه كاش ما مسلمان بوديم از عذاب جهنم مستخلص مىشديم و اليه الاشارة بقوله تعالى * ( « رُبَما يَوَدُّ الَّذِينَ كَفَرُوا لَوْ كانُوا مُسْلِمِينَ » ) * « 1 » .\r\n\r\nمبحث يازدهم ( در بيان مطالبى كه مناسب مباحث سابقه است )\r\nو اين بسيار است :\r\nأول : در بيان آن است كه أفضل نوافل « 2 » رواتب كدام است ؟ بدان كه أفضل نوافل مذكوره نافله شب است ، بعد از آن نافله زوال يعنى نافله ظهر أفضل از باقى است ، بعد از آن نافله فجر أفضل از تتمه است ، و نافله مغرب أفضل از باقى است ، و نافله عصر أفضل از نماز عشاء است .\r\nمطلب ثانى : در عروض أسباب مسقطه تكليف به صلاة و رفع آن است در اين دو مقام است :\r\nأول : در عروض و حدوث اين أعذار است . بدان كه هر گاه حيض يا نفاس\r\n\r\n","description":"","footnote":"\r\n« 1 » رجوع شود به بحار علامه مجلسى ج 8 / 305\r\n« 2 » افضل رواتب نافله فجر است كما صرح به جماعة ، پس از آن مفرده وتر يا تمام شفع و وتر است ، پس از آن نافله ظهر پس از آن نافله مغرب - ا س د .\r\n","page_name":" 270 ","page_number":286},
  {"content":"\r\nيا جنون يا اغماء هم رسيد بعد از دخول وقت صلاة ، اگر بعد از دخول وقت تا عروض اين أعذار مقدارى منقضى شده باشد كه كفايت نماز با شرايط مفقوده نمايد ، در اين صورت قضاى آن نماز لازم است جزما در صورت عدم اتيان به نماز . و اگر چنين نبوده باشد قضاى آن نماز لازم نيست .\r\nتفصيل مسأله مقتضى اين است كه گفته شود : گاه است همان انقضاى مقدارى كه كفايت چهار ركعت يا سه ركعت يا دو ركعت نمايد ، كفايت مىكند در حكم به وجوب قضاى ظهر يا مغرب يا نماز صبح . و گاه است اين قدر كفايت در حكم به لزوم قضا نمىنمايد ، أول در صورتى است كه كسى در حين دخول وقت فريضه جميع شرائط صلاة در حق او متحقق بود و مقدار چهار ركعت از زوال و مقدار سه ركعت از غروب و دو ركعت از طلوع فجر كه منقضى شد عذر مسقط تكليف حادث شد .\r\nمثل اين كه ضعيفهء حائض شد ، در اين صورت بىاشكال آن نماز لازم است و اما هر گاه در حين دخول وقت چنين نبوده باشد ، انقضاى اين مقدار كفايت نمىكند در حكم به لزوم قضا ، بلكه لابد است در حكم به لزوم قضا از انقضا شدن مقدارى كه كفايت نماز و شرائط مفقوده نمايد ، و همچنين است نفاس و جنون و اغماء .\r\nمقام ثانى : در رفع أسباب مانعه است . بدان كه هر گاه اين أسباب رفع شد و از آخر وقت درك نمود مقدارى كه كفايت شرائط مفقوده و يك ركعت از نماز نمايد ، در اين صورت اتيان به اين نماز واجب است . پس هر گاه ضعيفهء از حيض پاك شد و از آخر وقت درك نمود مقدارى كه كفايت غسل و يك ركعت از نماز كند واجب است ، و همچنين هر گاه طفل بالغ شد ، و بعد از بلوغ درك نمود مقدارى كه كفايت وضو و يك ركعت از نماز نمايد ، ظاهر اين است كه نماز\r\n","description":"","footnote":"","page_name":" 271 ","page_number":287},
  {"content":"\r\nاداء بوده باشد ، پس به نيت اداء مىتواند نمود ، بلكه ظاهر اين است كه اگر زمان كفايت غسل و يك ركعت را ننمايد ، لكن كفايت تيمم و يك ركعت نمايد باز نماز واجب بوده باشد .\r\nو ظاهر اين است كه وسعت زمان به جهت رفع خبث معتبر نبوده باشد پس اگر زمان كفايت در رفع خبث ننمايد با آن خبث نماز لازم خواهد بود ، و در جميع صور مذكوره هر گاه اخلال به نماز در همان وقت نمايد آثم و قضاى آن نماز واجب بوده باشد .\r\nو از آنچه مذكور شد معلوم مىشود كه اگر قبل از غروب درك نمايد مقدارى را كه كفايت پنج ركعت را نمايد ، نماز ظهر و عصر هر دو بر آن شخص لازم خواهد بود . و همچنين هر گاه قبل از نصف شب درك كند مقدار پنج ركعت را ، نماز مغرب و عشا هر دو لازم خواهد بود .\r\nو اما هر گاه به قدر چهار ركعت درك كند ، در اين وقت لازم است اتيان به نماز عشاء نمايد ، اتيان به نماز مغرب جايز نيست ، نظر به اين كه اين مقدار مختص به نماز عشاء است ، پس صادق نيست كه يك ركعت از نماز مغرب را در وقت خود درك نموده ، و قول به وجوب نماز مغرب و عشاء در اين صورت ضعيف است ، وجه آن از آنچه مذكور شد ظاهر مىشود ، به علاوه آن كه وقت مختص به نماز عشاء مقدار چهار ركعتى است كه دو ركعت با حمد و سوره بوده باشد ، و دو ركعت من غير سوره ، در اين صورت متمكن از اتيان سه ركعت نماز مغرب و يك ركعت نماز عشاء كه با حمد و سوره بوده باشد نخواهد بود ، پس از مفروض خارج خواهد بود .\r\nمگر اين كه گفته شود : كه چون كه در ضيق وقت است سوره در ضيق وقت واجب نيست ، لكن بنابر اين در چهار ركعت و پنج ركعت نيز چنين\r\n","description":"","footnote":"","page_name":" 272 ","page_number":288},
  {"content":"\r\nمىگوييم يعنى هر گاه به قدر يك ركعت از آخر وقت درك نمود هر دو نماز واجب است ، اين نيز چون در ضيق وقت است ، پس پنج ركعت پنج ركعتى خواهد بود كه مشتمل بر سوره نبوده باشد ، و مقدار ركعتى كه معين است نماز عشاء چهار ركعتى است كه مشتمل بر سوره نبوده باشد ، پس آن فرض كه شده در چنين صورت نماز مغرب و نماز عشا هر دو واجب خواهد بود .\r\nتحقيق در مسأله اين است در حق مختار كه وقت چهار ركعتى كه مختص به نماز عشا است چهار ركعتى است كه دو ركعت با حمد و سوره بوده باشد و دو ركعت بدون سوره ، به اين معنى تأخير نماز عصر و نماز عشا در حق مختار تا اين حد جايز است ، اما تأخير زياده بر اين ظاهر اين است كه جايز نبوده باشد اگر چه كفايت چهار ركعت بدون سوره بكند .\r\nو اما أرباب معاذير ، پس هر گاه به مقدار پنج ركعت بدون سوره از وقت درك نمايند ، ظاهر اين است هر دو نماز واجب بوده باشد ، نظر به ضيق وقت و اطباق فقهاء به عدم وجوب سوره در اين حالت ظاهر است .\r\nمطلب سوم : لازم است قبل از شروع نمودن به نماز تحصيل علم به دخول وقت نماز با امكان علم ، و اما در صورت عدم امكان علم اكتفا به مظنه در دخول وقت جايز است ، پس هر گاه در صورت تمكن از علم اكتفاء به مظنه نمود و شروع به نماز نمود باطل خواهد بود ، خواه مشخص شود كه كل نماز واقع در خارج شده است يا بعضى در خارج وقت شده و بعضى در وقت يا نه ، بلكه نماز باطل است ، اگر چه مشخص شود كه كل نماز واقع در وقت شده باشد .\r\nو اما هر گاه متمكن از تحصيل علم نبوده باشد ، در اين صورت اعتماد به مظنه مىتوان نمود ، و اين منقسم مىشود به دو قسم :\r\nأول : آن است كه متمكن از تحصيل علم در حال نيست ، و همچنين است\r\n","description":"","footnote":"","page_name":" 273 ","page_number":289},
  {"content":"\r\nرجاء حصول علم در استقبال ، در اين صورت اعتماد به مظنه در دخول وقت بى اشكال است .\r\nدوم : آن است كه متمكن از تحصيل علم در حال نيست ، لكن راجى حصول علم در استقبال هست مثل يوم غيم ، در اين صورت نيز اعتماد به مظنه ظاهر اين است مىتوان نمود ، يعنى لازم نيست كه تأمل نمايد تا علم به دخول وقت حاصل شود ، بلكه به همان مظنه به دخول وقت نماز مىتوان نمود .\r\nپس اگر اعتماد به مظنه در اين صورت نمود ، خالى از اين نيست يا معلوم شد كه ظن او مطابق واقع بوده است يا معلوم شد كه مطابق واقع نبوده است ، يا مطابقه و عدم مطابقه هيچ يك مشخص نشد ، صحت صلاة در قسم أول مسلم است ، و همچنين حال در قسم ثالث . و اما قسم ثانى ، پس آن بر دو قسم مىشود ، يك قسم اين است اگر چه فساد اعتقاد او مشخص باشد لكن بعضى از أجزاء نماز در خارج وقت شده و بعضى در وقت واقع شده ، اين قسم نيز نماز صحيح است ، اگر چه أجزاء واقعه در وقت أقل بوده باشد نسبت به أجزاء واقعه در خارج ، لكن اين در صورتى است كه فساد اعتقاد او بعد از فراغ از نماز مشخص شده باشد ، يا در اثناى نماز لكن بعد از دخول وقت .\r\nو اما هر گاه فساد اعتقاد او در بين نماز مشخص شود لكن قبل از دخول وقت ، اما به حدى كه اگر نماز را تمام نمايد در بين نماز وقت داخل مىشود و بعضى أجزاء نماز بعد از دخول وقت مىشود ، در اين صورت ظاهر اين است كه نماز باطل بوده باشد ، پس قطع نماز در اين وقت كه مشخص شد هنوز وقت داخل نشده متعين است ، اگر چه عالم بوده باشد كه قبل از اتمام صلاة وقت داخل مىشود .\r\nو قسم ديگر آن است كه كل اجزاء صلاة واقع شود در خارج وقت ، در اين قسم نماز باطل و اعاده آن در وقت لازم است .\r\n","description":"","footnote":"","page_name":" 274 ","page_number":290},
  {"content":"\r\nمطلب چهارم : راجح و أفضل در هر نمازى آن است كه بعد از دخول وقت آن تعجيل شود در اتيان به آن نماز ، مگر در مواضع چندى كه استثناء شده از اين حكم كه چنين نيست ، بلكه تأخير أولى از تعجيل است :\r\nأول : نماز ظهر و عصر است ، أولى در حق نافله گذار آن است كه به قدر اداء نافله تأخير نمايد ، و همچنين نماز صبح أفضل آن است كه به قدر اتيان دو ركعت نافله تأخير نمايد ، هر گاه نافله را مقدم بر فجر اتيان ننموده باشد .\r\nدوم : نماز عشاء است ، أولى تأخير آن است تا زوال حمره مغربيه شود .\r\nسوم : نماز مغرب و عشاء است در حق كسى كه وقوف به عرفات نموده بعد از غروب كوچ نمايد از عرفات بسوى مشعر الحرام ، چه أفضل در حق اين شخص آن است كه تأخير در اداى مغرب و عشاء نمايد تا برسد به مشعر .\r\nچهارم : تأخير نماز است به جهت حصول علم به دخول وقت آن در مقامى كه اكتفاء به مظنه در دخول وقت جايز بوده باشد .\r\nپنجم : تأخير مستحاضه به استحاضه كثيره است نماز ظهر و مغرب را مطلقا چنانچه مقتضاى مستند است . يا تأخير نمايد تا اتيان نمايد هر يك از صلاتين را در آخر وقت فضيلت آنها ، يا انتظار نقاء و جمع ما بين ظهر و عصر با غسل واحد و همچنين جمع ما بين مغرب و عشاء به غسل واحد با اتيان هر دو در وقت فضيلت يا تأخير نمايد به جهت ترقب و انتظار نقاء با رعايت اتيان صلاة را در أوقات فضيلت آنها ، پس تأخير مىنمايد نماز ظهر را تا به حدى كه بعد از اتيان به غسل و ظهر ظل شاخص به مثل شاخص شود ، و اتيان به نماز عصر بعد از آن بلافاصله نمايد ، و تأخير نمايد نماز مغرب را به حدى كه بعد از غسل و اتيان به نماز مغرب زوال حمره مغربيه شود ، و بعد از آن بلا فصل اتيان به نماز عشاء نمايد .\r\nششم : أرباب معاذير مسوغه تيمم ، يعنى كسانى كه تكليف آنها تيمم است\r\n","description":"","footnote":"","page_name":" 275 ","page_number":291},
  {"content":"\r\nبه جهت عذرى كه موجب تيمم مىشود ، در صورتى كه اين عذر مرجو الزوال بوده باشد ، تأخير نماز از أول وقت راجح است ، بلكه احتياط در تأخير است تا ضيق وقت ، آن وقت اگر رفع شد به مقتضاى آن معمول مىدارد ، و اگر نه آن وقت تيمم مىكند و نماز مىكند .\r\nهفتم : در حق صائم در صورتى كه جمعى منتظر او بوده باشند ، يا نفس او با او منازعه كند ، در اين صورت افطار را مقدم مىدارد بر صلاة .\r\nهشتم : تأخير نماز است به جهت رفع بول و غائط .\r\nنهم : تأخير صلاة مغرب است تا آخر وقت فضيلت در حق مسلوس و مبطون تا جمع كند ما بين مغرب و نماز عشاء در وقت فضيلت هر دو بعد از ازاله نجاست در صورتى كه در تعدد ازاله مشقتى بوده باشد ، يا احتمال خفت مرض قائم بوده باشد .\r\nدهم : تأخير ظهر و عصر است از مربيه طفل در صورتى كه ثوب متعدد نداشته باشد ، در اين صورت تأخير ظهرين مىنمايد تا آخر وقت بعد از غسل همان ثوب و جمع مىنمايد ما بين ظهرين و عشائين .\r\nيازدهم : تأخير نماز است از أول وقت به جهت اشتغال به قضاى حاجت مؤمن .\r\nدوازدهم : تأخير ظهر و عصر است در صورتى كه اتيان به يك ركعت آنها در وقت نافله درك نموده باشد ، در اين صورت اولى تأخير در نماز است به قدرى كه فارغ از نافله شود .\r\nسيزدهم : تأخير نماز صبح است در صورتى كه فجر طالع شده باشد بعد از اتيان به چهار ركعت از نماز شب ، در اين صورت أولى تأخير نماز است به قدرى كه اتمام نماز شب و اتيان به نافله فجر نمايد .\r\n","description":"","footnote":"","page_name":" 276 ","page_number":292},
  {"content":"\r\nچهاردهم : تأخير فريضه است از براى كسى كه اراده احرام دارد از نافله احرام .\r\nپانزدهم : تأخير صلوات است در حق كسى كه ذمهء او مشغول به فوائت بوده باشد .\r\nشانزدهم : تأخير صلوات در صورت انتفاء بعض شرايط به جهت عدم تمكن از آن در صورت رجاء تمكن به تأخير ، مثل صلاة با كشف عورت در أول وقت در صورت عدم تمكن از ساتر با رجاء تمكن از آن به تأخير . و همچنين نماز در أول وقت با نجاست ثوب يا بدن در صورت عدم تمكن از ازاله آن ، با احتمال تمكن از ازاله آن به تأخير تا ضيق وقت . و همچنين نماز در سعه وقت نشسته ، با احتمال تمكن از نماز ايستاده با تأخير . و سجود بر چيزى كه سجده بر آن جايز نيست در حال اختيار ، به اعتبار عدم تمكن از چيزى كه سجده بر آن جايز است در آن وقت با رجاء تمكن از سجده بر آن با تأخير . و موارد ديگر نيز هست كه تأخير نماز در آن راجح است .\r\nمطلب پنجم : آن است كه نافله منقسم بر سه قسم است : راتبه و اين نوافل يوميه است ، و ذوات أسباب مثل نماز طواف و احرام و نماز تحيت مسجد و نماز زيارت و نماز حاجت و مثل اينها . و نافله مبتدأه و آن نمازى است كه مكلف اتيان به آن مىنمايد نزد خود ، يعنى به خصوصها در شريعت وارد نشده است ، اگر چه به عنوان عموم رخصت رسيده است .\r\nقسم أول موقت است چنانچه بيان شد ، پس در غير وقت آن اتيان به آن نمىتوان نمود مگر به عنوان قضا . و قسم ثاني و ثالث در هر وقت از اوقاتى كه كسى خواهد اتيان مىتواند نمود ، مگر اين كه قسم ثالث مكروه است اتيان به آن در پنج محل ، سه موضع كراهت متعلق به زمان است و در موضع متعلق به فعل .\r\n","description":"","footnote":"","page_name":" 277 ","page_number":293},
  {"content":"\r\nاما آن سه موضع كه متعلق به زمان است ، أول : وقت طلوع شمس است تا آفتاب پهن شود به همه جاها . دوم : وقت قيام آفتاب است كه عبارت از نزديك رسيدن آفتاب بوده باشد به دايره نصف النهار ، تا تحقق زوال كه عبارت از تجاوز نمودن آفتاب بوده باشد از دايره نصف النهار . سوم : نزديك به غروب شمس است ، يعنى وقتى كه آفتاب ميل به زردى مىكند تا وقت غروب .\r\nو اما آن دو موضع كه متعلق به فعل است ، أول : بعد از نماز صبح است تا طلوع آفتاب ، كراهت فعلى در اينجا متصل است به كراهت زمانى . دوم : بعد از نماز عصر است تا غروب ، در اينجا گاه است توارد هر دو كراهت مىشود ، و اين در صورتى است كه اتيان به نماز عصر در وقت ميل آفتاب بوده باشد به زردى ، و گاه است زمان كراهت فعلى بيشتر است از زمان كراهت زمانى ، و اين در صورتى است كه اتيان به نماز عصر قبل از آن وقت نموده باشد ، و گاه است به عكس اين است كه زمان كراهت فعلى أقل زمان كراهت زمانى است ، و اين در وقتى است كه اتيان به نماز عصر بعد از آن وقت نموده باشد .\r\nمطلب ششم : صبى متطهر هر گاه بالغ شود در أثناء وقت ، خالى از اين نيست يا قبل از اشتغال به نماز خواهد بود ، يا حين اشتغال ، يا بعد از فراغ از نماز ، و بر جميع تقادير بعد از بلوغ ، يا وقت وسعت يك ركعت نماز يا زياده را دارد يا نه ، و بر كل تقادير يا بلوغ به چيزى است كه مبطل طهارت نيست مثل اكمال سن ، يا مبطل هست .\r\nپس مسأله به چندين صورت متصور مىشود ، در نه قسم نماز واجب نيست ، و اين در صورتى است كه زمان بعد از بلوغ وسعت يك ركعت نماز را نداشته باشد ، خواه قبل از اشتغال به نماز بوده باشد ، يا بعد از اشتغال به آن ، يا بعد از فراغ از آن ، و تفاوتى نيست كه بلوغ به چيزى بوده باشد كه مبطل طهارت بوده\r\n","description":"","footnote":"","page_name":" 278 ","page_number":294},
  {"content":"\r\nباشد يا نه . و همچنين است در صورتى كه زمان بعد از بلوغ وسعت يك ركعت نماز و طهارت را نداشته باشد ، لكن بلوغ به چيزى بوده باشد كه مبطل طهارت بوده باشد .\r\nو در تتمه صور نماز واجب است ، و اين در صورتى است كه بلوغ به چيزى بوده باشد كه مبطل طهارت نبوده باشد ، و زمان بعد از بلوغ وسعت يك ركعت را داشته باشد ، خواه قبل از شروع به نماز بوده باشد يا در اثناء نماز يا بعد از فراغ ، و همچنين در صورتى كه بلوغ به چيزى بوده باشد كه مبطل طهارت بوده باشد ، لكن زمان بعد از بلوغ وسعت طهارت و يك ركعت نماز را داشته باشد ، در جميع اين صور نماز واجب است ، پس هر گاه كسى اخلال نمايد آثم و قضاى آن لازم خواهد بود .\r\nمطلب هفتم : آن است كه هر گاه كسى مشغول به نماز عصر شد به اعتقاد اين كه نماز ظهر را به عمل آورده است ، يا مشغول به نماز عشاء شد به اعتقاد اين كه اتيان به نماز مغرب نموده است بعد فساد اعتقاد او ظاهر شد ، ظهور فساد اعتقاد يا در اثناء نماز عصر و عشاء است ، يا بعد از فراغ از هر دو نماز . پس در اين مطلب دو مقام است :\r\nمقام أول : آن است كه ظهور فساد اعتقاد در أثناء نماز بوده باشد ، اين بر شش قسم مىشود :\r\nأول : آن است كه شروع به نماز متأخر در وقت مختص به متقدم بوده باشد و ظهور فساد اعتقاد نيز در وقت مختص به همان نماز بوده باشد .\r\nدوم : آن است كه شروع به نماز متأخر در وقت مختص به نماز سابق شده باشد ، لكن ظهور فساد اعتقاد در وقت مشترك ما بين صلاتين بوده باشد .\r\nسوم : آن است كه شروع به نماز لاحق و همچنين ظهور فساد اعتقاد هر دو\r\n","description":"","footnote":"","page_name":" 279 ","page_number":295},
  {"content":"\r\nدر وقت مشترك بوده باشد . در هر سه قسم لازم است كه به محض اطلاع بر حقيقت حال عدول نمايد از نماز لاحق بسوى نماز سابق ، يعنى قلب نيت نمايد از لاحق به سابق ، پس نزد خود قرار دهد كه اين نماز نماز ظهر است يا مغرب .\r\nقسم چهارم : آن است كه زمان شروع به نماز و زمان تذكر هر دو در وقت مختص به نماز متأخر بوده باشد ، مثل اين كه شروع به نماز عصر يا نماز عشا در آخر وقت نمود به اعتقاد اين كه ذمهء او از نماز ظهر يا مغرب برى شده ، در أثناء نماز به خاطر او آمد كه نماز ظهر يا نماز مغرب را اتيان ننموده ، در اين صورت بىاشكال عدول جايز نيست ، پس لازم است همان نماز را به قصد آن كه عصر يا عشاء است به اتمام رساند ، بعد از آن نماز سابق را قضا نمايد .\r\nقسم پنجم : آن است كه وقت شروع به نماز لاحق وقت مشترك بوده ، و وقت تذكر به حقيقت حال وقت مختص به نماز لاحق بوده ، و اين قسم اگر به نحوى است كه اگر عدول به نماز سابق نمايد و تمام كند متمكن از درك يك ركعت از نماز لاحق در وقت خود نخواهد شد ، باز عدول جايز نيست . و اگر چنين نبوده باشد يعنى بعد از عدول به نماز سابق و اتمام آن مىتواند يك ركعت از نماز لاحق را در وقت اتيان نمود ، خالى از اشكال نيست ، لكن باز ظاهر اين است كه عدول نتواند نمود .\r\nمخفى نماند از آنچه مذكور شد در قسم پنجم ظاهر مىشود حكم ششم .\r\nمقام دوم : آن است كه ظهور فساد اعتقاد بعد از فراغ از نماز بوده باشد ، احتمالات سابقه در اينجا نيز جارى است . توضيح حال مقتضى اين است كه گفته شود : كه فراغ از نماز لاحق يا در وقت مختص به نماز سابق است ، يا در وقت مشترك است ، يا در وقت مختص به نماز لاحق خواهد بود . و بر جميع تقادير زمان شروع در نماز لاحق يا موافق است با زمان فراغ يا مخالف ، پس احتمالات\r\n","description":"","footnote":"","page_name":" 280 ","page_number":296},
  {"content":"\r\nمتعدده خواهد بود :\r\nأول : آن است كه زمان فراغ از نماز لاحق مختص بوده به نماز و همچنين زمان شروع ، در اين وقت ظاهر اين است كه نماز باطل بوده باشد ، اعاده آن بعد از اتيان به نماز سابق لازم بوده باشد ، پس عدول در اين مقام ثابت نخواهد بود .\r\nدوم : آن است كه زمان فراغ مخالف با زمان شروع است ، به اين نحو كه زمان شروع به نماز لاحق اگر چه مختص به زمان سابق است ، لكن زمان فراغ وقت مشترك ما بين دو نماز است ، در اين صورت نيز ظاهر اين است كه اين نماز باطل بوده باشد ، پس اعاده اين نماز بعد از اتيان به نماز سابق خواهد بود .\r\nسوم : آن است كه زمان فراغ از نماز لاحق موافق بوده باشد با زمان شروع در آن ، به اين نحو كه زمان فراغ از آن و زمان شروع به آن هر دو در وقت مشترك ميان هر دو نماز بوده باشد ، در اين وقت اگر چه عدول ثابت نيست ، لكن ظاهر اين است كه نماز لاحق صحيح بوده باشد ، و اعاده آن واجب نبوده باشد ، پس اتيان مىنمايد به نماز سابق بتنهايى .\r\nچهارم : آن است كه زمان شروع با زمان فراغ از نماز لاحق مختلف بوده باشد ، به اين نحو كه زمان شروع مشترك ما بين هر دو نماز بوده باشد ، و زمان فراغ مختص به نماز لاحق بوده باشد .\r\nپنجم : آن است كه زمان فراغ موافق بوده باشد با زمان شروع ، به اين نحو كه هر دو در وقت مختص به نماز لاحق بوده باشد ، در اين دو صورت نيز نماز لاحق صحيح است و عدولى ثابت نيست ، و لازم است اتيان نمايد به نماز سابق ، لكن در اين دو صورت نماز سابق قضا خواهد بود ، پس اتيان مىنمايد آن را\r\n","description":"","footnote":"","page_name":" 281 ","page_number":297},
  {"content":"\r\nبه نيت قضاء .\r\nپس از آنچه مذكور شد مشخص شد كه عدول از نماز لاحق به سابق بعد از فراغ از نماز ثابت نيست ، خواه دو نماز با هم در عدد ركعات مساوى بوده باشد يا مختلف ، و در صورت مساوات هر دو چهار ركعتى بوده باشد يا سه ركعتى يا دو ركعتى ، لكن در اين دو صورت اخير لا محاله أحدهما مىبايد قضا بوده باشد و ديگرى اداء ، يا هر دو قضا بوده باشد ، به خلاف در چهار ركعتى ، چنانچه تصوير در دو قضا ممكن هست در دو اداء نيز ممكن است ، و همچنين در مختلفين .\r\nپس جواز عدول مختص خواهد بود به صورتى كه متذكر به حقيقت حال شود در اثناء نماز ، و اين اعم از اين است كه هر دو نماز ادايى بوده باشد ، چنانچه كلام در اين بود ، يا هر دو قضا بوده باشد يا مختلف ، به اين معنى كه معدول منه اداء بوده باشد و معدول اليه قضاء ، و تصوير عكس اگر چه ممكن است لكن خالى از اشكال نيست ، و عدول در صورتى كه معدول منه و معدول اليه هر دو مساوى در عدد ركعات بوده باشد ثابت است ، مادامى كه فارغ نشده است اگر چه قبل از صيغه سلام بوده باشد كه به آن از نماز خارج مىشود .\r\nو همچنين است در صورتى كه معدول منه و معدول اليه مختلف بوده باشند ، لكن ركعات معدول اليه زيادتر بوده باشد از ركعات معدول منه ، مثل اين كه معدول منه نماز مغرب بوده باشد مثلا و معدول اليه نماز عصر .\r\nو اما هر گاه ركعات معدول منه بيشتر بوده باشد از ركعات معدول اليه ، مثل اين كه معدول منه نماز عشاء است و معدول اليه نماز مغرب ، تشكيكى در اين نيست كه حكم به جواز عدول قبل از فراغ بر وجه اطلاق صحيح نيست ، چه ظاهر اين است كه بعد از رفع رأس از سجود ركعت أخيره مأتي به چهار ركعت\r\n","description":"","footnote":"","page_name":" 282 ","page_number":298},
  {"content":"\r\nخواهد بود ، و مشخص است كه نماز مغرب سه ركعت است ، پس عدول در اين صورت ممكن نخواهد بود ، بلكه شبهه‌اى نيست كه محل عدول فوت مىشود به دخول در ركوع ركعت رابعه در صورت مفروضه .\r\nكلامى كه در اين مقام هست اين است كه آيا فوات محل عدول موقوف بر زيادتى ركن است نسبت به معدول اليه ، يا مطلق زيادتى است ؟ مختار نزد حقير ثانى است ، بنابراين همين كه در صورت مفروضه ايستاد در ركعت چهارم ديگر عدول نمىتواند نمود ، اگر چه شروع به قرائت يا تسبيح نموده باشد ، پس لازم است در فرض مفروض هر گاه متذكر به حقيقت حال شد بعد از آن كه ايستاد به جهت ركعت چهارم ، نماز عشاء را تمام نمايد به قصد نماز عشاء ، بعد از فراغ از اين نماز اتيان به نماز مغرب نمايد .\r\nاز آنچه مذكور شد معلوم شد كه عدول چنانچه بعد از فراغ از عمل ثابت نيست ، و همچنين است در اثناء عمل هر گاه تجاوز نمود از محل عدول . و همچنين مشخص شد كه اختلاف در كيفيت ما بين معدول منه و معدول اليه در قرائت در جهر و اخفات مانع از عدول نيست ، و لهذا جايز است عدول از نماز مغرب به نماز عصر ، و از نماز ظهر به نماز صبح و هكذا .\r\n\r\nفصل چهارم ( در بيان قبله است )\r\nبدان كه قبله در اصطلاح أهل شرع عبارت است از موضعى كه لازم است استقبال به جانب آن در حالت نماز ، و لازم است گردانيدن به جانب آن در حالت احتضار ، و دفن نمودن ميت را به جانب آن ، و گردانيدن ذبيحه را در حال ذبح به جانب آن ، و ترك نمودن توجه به جانب آن را در حالت بول و غائط .\r\n","description":"","footnote":"","page_name":" 283 ","page_number":299},
  {"content":"\r\nفقهاء أعلى اللَّه تعالى مقامهم اختلاف كرده‌اند در تعيين آن ، بسيارى از قدماى فقهاء فرموده‌اند : آن كعبه است در حق كسانى كه در مسجد الحرام مىباشند ، و مسجد الحرام است در حق اشخاصى كه در حرم مىباشند ، و حرم است در حق كسانى كه در خارج حرم مىباشند . و حق آن است كه قبله عبارت از فضايى است كه كعبهء معظمه مالى آن است در فوق تا سماوات على ، و در تحت تا تحت الثرى در حق أشخاصى كه متمكن هستند از استقبال به آن ، و جهت همين فضاء است در حق كسانى كه متمكن از استقبال به آن نيستند . و اين قول مختار محققين از فقهاء است .\r\nو مختار در تعريف جهت آن است كه گفته شود : جهت قبله فضاى جانبى است كه تحقق كعبه در آن معلوم بوده باشد ، يا مظنون يا احتمال عدم خروج آن فضاء از هر جزوى از أجزاء عرضيه آن امتداد ، پس قطع يا ظن به تحقق فضاء نسبت به مجموع آن امتداد است ، و احتمال نسبت به هر جزو از أجزاء آن امتداد ، و اين امتداد عرض مختلف مىشود به زياده و نقصان به اعتبار معلوميت طول و عرض بلد و مجهوليت آن ، و گاه است جهت بمعنى مذكور تمام نصف جنوبى مىشود و گاه است تمام نصف شمالى ، چنانچه گاه است تمام نصف شرقى ، و گاه است تمام نصف غربى مىشود ، و گاه است ربع غربى جنوبى ، و گاه است ربع شرقى جنوبى مىشود ، و گاه است ثمن و هكذا .\r\nتفصيل مقال آن است كه در صورت معلوم بودن طول و عرض بلد به چند قسم منقسم مىشود :\r\nأول : آن است كه طول و عرض بلد هر دو زياده از طول و عرض مكه بوده باشد در اين صورت مكه غربى جنوبى بلد خواهد بود .\r\nدوم : آن است كه عرض بلد زياده از عرض مكه بوده باشد ، لكن طول\r\n","description":"","footnote":"","page_name":" 284 ","page_number":300},
  {"content":"\r\nكمتر از طول مكه بوده باشد ، در اين قسم مكه شرقى جنوبى بلد خواهد بود .\r\nسوم : آن است كه طول و عرض بلد هر دو كمتر از طول و عرض مكه بوده باشد ، در اين قسم مكه شرقى شمالى بلد خواهد بود .\r\nچهارم : آن است كه طول بلد از طول مكه زيادتر بوده باشد ، لكن عرض كمتر از عرض مكه بوده باشد ، در اين قسم مكه در ربع غربى شمالى بلد خواهد بود .\r\nپنجم : آن است كه طول بلد مساوى بوده باشد با طول مكه ، لكن عرض بلد زيادتر بوده باشد از عرض مكه .\r\nششم : آن است كه طول بلد باز مساوى بوده باشد با طول مكه ، لكن عرض بلد كمتر بوده باشد از عرض مكه . در قسم پنجم نقطه سمت قبله نقطه جنوب خواهد بود ، چنانچه در قسم ششم نقطه سمت قبله نقطه شمالى خواهد بود .\r\nهفتم : آن است كه عرض بلد مساوى بوده باشد با عرض مكه ، لكن طول بلد زيادتر بوده باشد از طول مكه .\r\nهشتم : آن است كه عرض بلد باز مساوى بوده باشد با عرض مكه ، لكن طول بلد كمتر بوده باشد از طول مكه ، در اين دو صورت بعضى توهم كرده‌اند كه در قسم أول نقطهء سمت قبله نقطهء مغرب مىباشد ، و در قسم ثانى آن نقطه نقطهء مشرق است ، و اين صحيح نيست ، چنانچه مطلع خواهى شد .\r\nبدان كه عمده در تشخيص سمت قبله قواعد هيئت است ، پس مناسب اين است اشاره نمايد به كيفيت استخراج سمت قبله بنابر قواعد هيئت ، پس مىگوييم :\r\nسمت قبله هر بلدى به اصطلاح أرباب هيئت عبارت است از نقطهء محل تقاطع دايرهء افق آن بلد و دايرهء عظيمه كه مرور نمايد به سمت رأس آن بلد ، و سمت رأس مكه آن نقطهء تقاطعى كه اقرب به سمت رأس مكه است ، و خطى كه اخراج مىشود\r\n","description":"","footnote":"","page_name":" 285 ","page_number":301},
  {"content":"\r\nاز مركز افق بلد و مرور نمايد به آن نقطه اين خط خط سمت قبله مىباشد كه بناى محراب را بر اين مىگذارند . بعد از آن كه اين نقطه و اين خط مشخص شد قبله مشخص است ، مهم در اين مقام در طريق تشخيص و استعلام آن است ، و استعلام آن به چند طريق مىشود ، أسهل و أنفع به طريق دايرهء هنديه است .\r\nبيان آن اين است : كه موضع از زمين يا غير زمين را هموار نمايند به حدى كه سطح آن مطلقا تقعير و تحديب ، يعنى به هيچ وجه پستى و بلندى نداشته باشد مثل سطح كاغذ كه اگر آب بر آن بريزند به همه جهات جارى شود بالمساوات و در اين سطح مذكور دايره رسم نمايند نه به نحوى كه محيط به همهء اين سطح بشود ، بلكه دايره داخل اين سطح واقع شود ، پس بعضى از اين سطح خارج دايره خواهد بود ، هر قدر بيشتر خارج دايره باشد بهتر ، بعد از اين شاخص ثقيلى كه به شكل مخروط بوده باشد در آن دايره نصب نمايند به نوعى كه مركز قاعدهء اين مخروط منطبق شود به مركز دايره ، و اين دانسته مىشود برسم دايره بر مركز آن دايره ، كه نصف قطر آن مساوى با نصف قطر قاعده مخروط بوده باشد .\r\nبعد از آن كه محيط قاعده مخروط منطبق شد به محيط آن دايره مشخص مىشود كه مركز قاعده منطبق شده است به مركز دايرهء أولى ، و لازم است شاخص در بلندى قدرى بوده باشد كه ظل آن در حالت انتقاص به حدى برسد كه أقصر از نصف قطر دايره بوده باشد تا ظل در حالت انتقاص داخل دايره بشود ، و در حالت ازدياد خارج شود از طرف ديگر آن .\r\nبعد از اين مرحله مىبايد استخراج خط نصف النهار نمود ، به اين نحو كه بعد از ارتفاع شمس ملاحظهء حال ظل نمود تا آن كه داخل در دايره شود ، مدخل ظل را تعيين نمايد ، و همچنين ملاحظه حال ظل نموده تا از دايره خارج شود ، آن\r\n","description":"","footnote":"","page_name":" 286 ","page_number":302},
  {"content":"\r\nوقت تعيين مخرج ظل نمايد .\r\nبعد از آن ما بين مدخل و مخرج به خط مستقيم وصل نمايد ، و اين خط وتر خواهد بود به جهت دو قطعهء از دايره ، و خطى كه اخراج مىشود از مركز دايره به حدى كه منصف وتر مذكور و دو قطعه مذكوره از دايره شود آن خط خط نصف النهار خواهد بود ، ميل ظل از اين خط از جانب مغرب به جانب مشرق دليل تحقق زوال است ، و لا محاله اصل اين دايره به اين خط نصف النهار منقسم مىشود به دو قسم متساوى .\r\nبعد از آن از منتصف اين دو قسم خطى اخراج مىشود كه تقاطع نمايد با خط نصف النهار در مركز دايره بر زواياى قائمه ، پس اصل دايره به اين دو خط منقسم مىشود به چهار قسم متساوى ، هر يك ربع دور مىشود ، و اين خط ثانى مسمى به خط مشرق و مغرب است .\r\nبعد از آن كه اين مطلب منقح شد عود مىكنيم به اصل مدعى كه عبارت از استخراج سمت قبله بوده باشد ، پس مىگوييم : در دو قسم از أقسام ثمانيه مذكوره همين استخراج خط نصف النهار كفايت مىكند در استخراج سمت قبلة ، ديگر احتياج به عمل ديگر نيست . آن دو قسم آن است كه بلد مساوى بوده باشد با مكه در طول ، پس در اين حال اگر عرض بلد بيشتر بوده باشد از عرض مكه ، مكه جنوبى بلد خواهد بود ، و سمت قبله نقطهء جنوب خواهد بود . و اگر عرض بلد أقل از عرض مكه بوده باشد مكه شمالى بلد خواهد بود ، و سمت قبله نقطهء شمال خواهد بود . پس هر گاه كسى در أول متوجه نقطه جنوب شد متوجه قبله خواهد بود ، چنانچه كسى در ثانى متوجه نقطهء شمال شد متوجه قبله خواهد بود ، و لكن در شش قسم باقى ديگر همين استخراج خط نصف النهار به تنهايى كفايت نمىكند در استخراج سمت قبله ، بلكه محتاج است به عمل ديگر .\r\n","description":"","footnote":"","page_name":" 287 ","page_number":303},
  {"content":"\r\nبيان آن اين است : در صورتى كه طول و عرض بلد اكثر بوده باشد از طول « 1 » و عرض مكه ، مثل اصفهان مثلا كه طول آن هشتاد و شش درجه و چهل دقيقه است و عرض آن سى و دو درجه دقيقه است و بيست و پنج دقيقه است ، و طول مكه هفتاد و هفت درجه است و عرض آن بيست و يك درجه و چهل دقيقه است ، پس طريقه در استخراج سمت قبله در اين بلد آن است بعد از استخراج خط نصف النهار و تقسيم دايره مذكوره به سيصد و شصت قسم متساوى ، از هر يك چه از نقطه جنوب و شمال بشمارند به قدر زيادتى طول بلد از طول مكه ، كه عبارت از نه درجه و كسرى بوده باشد ، در اين فرض به جانب مغرب وصل نمايند ما بين اين دو موضع به خط مستقيم ، و از هر يك از نقطهء مشرق و مغرب بشمارند به جانب جنوب به قدر زيادتى عرض بلد از عرض مكه ، كه در فرض مذكور عبارت از يازده درجه بوده باشد تقريبا ، بعد از آن ما بين موضعين وصل نمايند به خط مستقيم ، البته اين خط تقاطع مىكند با خط أول كه محدد فصل ما بين الطولين بود ، بعد از آن از مركز دايره خطى اخراج مىشود به محل تقاطع اين دو خط ، اين خط خط سمت قبله خواهد بود .\r\nو اگر فرض شود كه طول و عرض بلد أقل بوده باشد از طول و عرض مكه ، در اين حالت مكه شمالى شرقى بلد مىشود ، پس طريقه استخراج سمت قبله مقتضى آن است كه شمرده شود از نقطه جنوب و شمال به جانب مشرق به قدر فصل طول مكه از طول بلد ، و ما بين موضعين به خط مستقيم وصل نمايند ، و همچنين از نقطهء مغرب و مشرق به قدر زيادتى عرض مكه از عرض بلد به جانب شمال ، و ما بين موضعين به خط مستقيم وصل\r\n\r\n","description":"","footnote":"\r\n« 1 » طول مكة كما صرح به جملة من أهل الهيئة و النجوم من جزائر الخالدات سبع و سبعون و عشر دقايق ، و من ساحل البحر الذى عليه المدار فى هذه الاعصار سبع و ستون و عشر دقايق - ا س د .\r\n","page_name":" 288 ","page_number":304},
  {"content":"\r\nنمايند مشخص است اين دو خط با هم تقاطع خواهند نمود ، بعد از آن از مركز دايره خطى اخراج شود به محل تقاطع اين دو خط ، اين خط خط سمت قبله خواهد بود .\r\nو اگر فرض شود كه طول بلد اكثر بوده باشد از طول مكه و عرض اقل از عرض مكه ، در اين صورت شمرده مىشود از نقطهء جنوب و شمال از محيط دايره به جانب مغرب به قدر زيادتى طول بلد از طول مكه ، و وصل مىشود ما بين موضعين به خط مستقيم ، و همچنين از نقطه مغرب و مشرق به جانب شمال به قدر زيادتى عرض مكه از عرض بلد ، و ما بين نقطتين وصل مىشود به خط مستقيم ، و اين دو خط تقاطع خواهند نمود ، بعد از آن از مركز دايره خطى اخراج مىشود به محل تقاطع خطين ، اين خط خط سمت قبله خواهد بود .\r\nو اگر فرض شود كه طول بلد أقل بوده باشد از طول مكه و عرض اكثر از عرض مكه در اين صورت مكه شرقى جنوبى بلد خواهد بود . طريقه استخراج سمت قبله آن است كه از نقطه جنوب و شمال به قدر زيادتى طول مكه از طول بلد شمرده شود از محيط دايره به جانب مشرق ، و ما بين دو نقطه به خط مستقيم وصل شود ، و از نقطه مشرق و مغرب شمرده شود از محيط دايره به جانب جنوب به قدر زيادتى عرض بلد از عرض مكه ، و ما بين موضعين وصل شود به خط مستقيم ، و دو خط با هم تقاطع مىنمايند ، و از مركز دايره خطى اخراج مىشود به موضع تقاطع خطين ، اين خط خط سمت قبله خواهد بود ، آنچه مذكور شد كيفيت استخراج سمت قبله در شش قسم از أقسام ثمانيه مذكوره مشخص شد .\r\nو دو قسم ديگر باقى يكى آن است كه بلد مساوى بوده باشد با مكه در عرض ، لكن طول بلد اكثر بوده باشد از طول مكه ، و ثانى مثل اين است در عرض ، لكن طول بلد أقل بوده باشد از طول مكه ، در اين دو قسم اگر چه توهم شده كه قبله نقطهء\r\n","description":"","footnote":"","page_name":" 289 ","page_number":305},
  {"content":"\r\nمغرب بوده باشد در أول و نقطهء مشرق در ثانى ، پس استخراج خط مشرق و مغرب كفايت مىنمايد در تشخيص قبله ، لكن چنين نيست چه در اين صورت صحيح بود كه ممكن مىبود كه دايرهء اول سموت « 1 » بلد منطبق بوده باشد با دايره أول سموت مكه ، و اين محال است چه غايت تباعد ما بين دو دايرهء عظيمهء متقاطعهء در دو نقطه است .\r\nو اگر دايره أول سموت بلد منطبق مىبود با دايرهء أول سموت مكه ، لازم مىآيد كه غايت تباعد ما بين دو دايرهء عظيمهء متقاطعهء در چهار نقطه بوده باشد ، و هذا خلف .\r\nتوضيح مطلب اين است كه گفته شود : كه دايره أول سموت بلد در نقطهء مشرق تقاطع مىنمايد با معدل النهار ، بعد از آن شروع مىنمايد به تباعد تا آن كه مىرسد به سمت رأس بلد ، در آنجا غايت تباعد ما بين اين دو دايره متقاطعه است ، بعد از آن شروع مىنمايد به تقارب ، تا آن كه در نقطه مغرب با هم تقاطع مىنمايند ، و چون كه فرض اين است كه بلد با مكه مساوى در عرض مىباشد و مختلف در طول لكن طول اكثر است از طول مكه ، در اين وقت لا محاله دايره اول سموت بلد به سمت رأس بلد غايت تباعد ما بين آن و دايره معدل النهار است . بعد از مرور از سمت رأس بلد شروع مىنمايد به تقارب ، پس قطعا مرور نمىكند به سمت رأس مكه ، بلكه سمت رأس مكه واقع مىشود در جانب شمال غربى بلد در جانب شمال غربى بلد ، پس نقطهء مغرب سمت قبله نخواهد بود ، بلكه نقطهء سمت قبله واقع شده خواهد بود در ربع غربى شمالى .\r\nو به عبارت اخرى نظر به اين كه مفروض اين است كه بلد با مكه مساوى در عرض مىباشد ، بنابر اين پس بعد سمت رأس بلد از معدل النهار مثل بعد سمت رأس مكه خواهد بود از معدل النهار . پس اگر فرض شود كه دايرهء أول\r\n\r\n","description":"","footnote":"\r\n« 1 » سموت جمع سمت .\r\n","page_name":" 290 ","page_number":306},
  {"content":"\r\nسموت بلد مرور مىنمايد به سمت رأس مكه ، لازم مىآيد دو دايره عظيمه متقاطعه ، غايت تباعد آنها از هم در چهار نقطه بوده باشد ، و اين در صورتى بود كه طول بلد اكثر بوده باشد از طول مكه با مساوات در عرض . و اگر فرض شود در اين صورت كه طول بلد أقل بوده باشد از طول مكهء معظمه ، نقطهء سمت قبله نقطهء مشرق نمىتواند شد قطعا ، بلكه نقطه سمت قبله واقع مىشود در ربع شرقى شمالى به همان وجهى كه مذكور شد .\r\nتوضيح مطلب اين است : كه دايرهء أول سموت بلد در اين صورت كه توهم ارتسام او شد از نقطه مغرب بلد در آنجا با معدل النهار تقاطع مىكند بعد ميل مىكند به ارتفاع تا به سمت رأس بلد ، در آنجا كه ربع دور است غايت ما بين اين دايره است با دايره معدل النهار . و بعد شروع مىنمايد به تقارب نظر به اين كه مفروض اين است كه بلد با مكه مساوى در عرض است ، پس لا محاله نمى تواند مرور نمود به سمت رأس مكه در جانب شمال شرقى اين دايره واقع خواهد شد ، پس سمت قبله شرقى شمالى بلد خواهد بود نه نقطهء مشرق ، و هو المطلوب طريقه ديگر : از طرقى كه به آن تشخيص سمت قبله مىشود آن است كه ملاحظه ظل شمس شود در حين مرور شمس به سمت رأس مكه ، و ظل شمس در آن وقت خط سمت قبله خواهد بود .\r\nتوضيح مطلب در اين مقام مقتضى اين است كه گفته شود : سابق بيان شد كه عرض مكه زادها اللَّه تعالى عزا و شرفا بيست و يك درجه و چهل دقيقه مىباشد ، و غايت ميل منطقة البروج از معدل النهار كه تعبير از آن به ميل كلى مىنمايند بيست و چهار درجه بيشتر نيست ، پس لا محاله شمس در وقتى كه بوده باشد در جزئى از اجزاء منطقة البروج كه بعد او از معدل مساوى عرض مكه بوده باشد ، خواه در وقت صعود يا در وقت هبوط مرور خواهد نمود به سمت رأس مكه ، و اين جزء از منطقة البروج كه بعد او از معدل بيست و يك درجه و چهل\r\n","description":"","footnote":"","page_name":" 291 ","page_number":307},
  {"content":"\r\nدقيقه است ، بنابر آنچه تصريح فرموده به آن محقق طوسى قدس اللَّه روحه هشتم درجه جوزا است و بيست و سوم درجه سرطان در أول شمس صاعد خواهد بود و در ثانى هابط و مرجع در اطلاع بر اين كه شمس در أحد جزئين است در حق أغلب ناس تقاويم است .\r\nو اما تشخيص آن كه شمس در آن حين به سمت رأس مكه مرور مىنمايد ، پس به اين طريق است كه تفاوت ما بين طولين كه عبارت از طول مكه و طول بلد بوده باشد ملاحظه شود ، پس اگر طول بلد زايد بر طول مكه بوده باشد آن زايد را حساب نموده به ازاى هر پانزده درجه يك ساعت وضع نموده ، و به ازاى هر درجه چهار دقيقه ، آن وقت ملاحظه ارتفاع شمس نموده همان قدر كه به ازاى زيادتى طول بلد از طول مكه مانده ، كه شمس به نصف نهار بلد برسد ، آن وقت شمس در نصف نهار مكه و به سمت رأس مكه خواهد بود ، و ظل شمس در اين حالت سمت قبله مىباشد .\r\nمثلا هر گاه فرض شود در بلدى كه نصف نهار آن بلد در حين وصول شمس به درجه ثامنه جوزا شش ساعت و نيم بوده باشد و زيادتى طول بلد از طول مكه به قدر نه درجه بوده باشد ، در اين وقت تعيين ارتفاع شمس به اسطرلاب مىنمايد تا نه درجه مانده به نصف النهار بلد برسد ، آن وقت مشخص مىشود كه شمس به دايرهء نصف النهار مكه رسيده ، ظل شمس در اين وقت سمت قبله مىباشد .\r\nو هر گاه فرض شود طول مكه أقل از طول بلد بوده باشد ، مثل آن كه فرض شود طول مكه أقل است از طول بلد به هفت درجه و نيم ، در اين وقت بعد از آن كه شمس به دايرهء نصف النهار بلد برسد به قدر نيم ساعت ، تأمل نموده آن وقت شمس در نصف النهار مكه خواهد بود ، و ظل شمس در اين وقت\r\n","description":"","footnote":"","page_name":" 292 ","page_number":308},
  {"content":"\r\nسمت قبله مىباشد . هر گاه سمت قبله مشخص نبوده باشد « 1 » ، لازم است اجتهاد در تشخيص آن از راهى كه مذكور شد يا از غير آن ، و لكن در بلاد مسلمين اعتماد به محاريب مسلمين و مقابر ايشان مىتوان نمود ، مگر در صورتى كه علم يا مظنه داشته باشد بر خطاء آن ، در هر يك از اين دو صورت كه بوده باشد اعتماد نمىتوان نمود ، بلكه لازم است اجتهاد در تشخيص قبله يا منجر به علم يا مظنه شود ، بلكه در صورت شك نيز چنين است .\r\nمجملا سمت قبله مىبايد معلوم باشد يا مظنون تا توان اعتماد نمود ، در صورت انتفاء « 2 » مظنه و عدم تمكن از آن در جهت معينه ، اگر جميع جهات در نظر مكلف مساوى بوده باشد ، لازم است اتيان چهار نماز در چهار سمت ، و اگر مساوى نبوده باشد بلكه امر قبله منحصر در سه جهت بوده باشد ، لازم است اتيان به سه نماز در سه سمت . و اگر منحصر در دو جهت بوده باشد اقتصار مىنمايد به دو نماز در دو سمت . و قول به جواز اقتصار به نماز واحده به هر سمتى كه خواهد ، يا با رجوع به قرعه ضعيف است ، و اشكالى در اين نيست لكن سزاوار اين است كه در اين مقام تنبيه شود بر چند أمر .\r\nأول : آن است كه اتيان چهار نماز مثلا در چهار سمت در صورتى كه يك نماز بوده باشد ظاهر است ، مثل نماز صبح . و أما هر گاه دو نماز بوده\r\n\r\n","description":"","footnote":"\r\n« 1 » در صورت شك اعتماد بر محاريب و نحو آن است ، بلكه مادام علم بر خطا حاصل نشده باشد محاريب و مقابر معتبر است و اجتهاد لازم نيست ، بلكه جايز نيست اعتماد بر آن ، چه مؤداى اجتهاد است ، مگر در صورتى كه به سر حد علم رسيده باشد ا س د .\r\n« 2 » در صورت انتفاى مظنه محاريب و مقابر و قبله بلد وسيله قبله خواهد بود ، بلى در صورتى كه هيچ يك از اينها نبوده باشد مخبر عدل هم نبوده باشد ، در اين صورت واجب است نماز به چهار جهت - ا س د .\r\n","page_name":" 293 ","page_number":309},
  {"content":"\r\nباشد ، مثل ظهر و عصر يا مغرب و عشاء ، در اين صورت آيا لازم است أول چهار نماز ظهر را در چهار سمت اتيان نمايد ، و بعد از آن اتيان به چهار نماز عصر در چهار سمت نمايد ، يا اتيان به نماز عصر در هر جهتى مىبايد بعد از فراغ از نماز ظهر در آن جهت بوده باشد ، يا مخير است به هر نحوى كه خواهد اتيان نمايد ؟ ظاهر أول « 1 » است ، پس أول اتيان به چهار نماز ظهر در چهار سمت نمايد ، بعد از فراغ از چهار نماز ظهر در چهار سمت اتيان به چهار نماز عصر در چهار سمت نمايد ، لكن لازم نيست كه ابتدا نمايد به نماز عصر در آن سمتى كه أول شروع به نماز ظهر نموده بود ، بلكه جايز است اتيان به نماز عصر در أول دفعه در سمتى كه اتيان نموده است نماز ظهر چهارم را .\r\nدوم : بهتر آن است در صورتى كه اتيان به چهار نماز در چهار سمت نمايد به اين نحو بوده باشد كه أول دو خط مستقيم اخراج نمايد به نوعى كه زاويه ما بين هر دو خط مساوى بوده باشد با هم . و به عبارت أخرى أقرب به فهم عوام : انفراج ما بين هر دو خط با هم مساوى بوده باشد ، اين دو خط بعد از تقاطع به چهار قسم مىشود ، هر قسمى را در حال نماز ما بين دو قدم قرار دهد و نماز كند .\r\nسوم : آن است كه آنچه مذكور شد ، كه لازم است چهار نماز نمايد در حالت سعه وقت است ، اما در حال ضيق وقت اقتصار نمايد به آنچه كفايت نمايد ، پس هر گاه وقت كفايت نكند مگر يك نماز اقتصار به همان يك مىنمايد و تعدد لازم نيست در تعيين جهت ، در اين صورت مختار است ، و اگر كفايت دو نماز نمايد لازم است دو نماز و هكذا .\r\nچهارم : واجب نيست در حق متحير در امر قبله تأخير نماز نمايد تا آن كه باقى نماند از وقت مگر مقدارى كه كفايت هشت نماز يا شش نماز يا چهار\r\n\r\n","description":"","footnote":"\r\n« 1 » ظاهر ثانى است لكن احتياط در اول است ، زيرا كه پس از فراغ از جميع علم به حصول ظهر مقدم بر عصر متحقق خواهد شد - ا س د .\r\n","page_name":" 294 ","page_number":310},
  {"content":"\r\nنماز نمايد ، بلكه ظاهر اين است كه جايز بوده باشد در أول وقت اشتغال به نماز نمايد ، خصوصا در صورتى كه عالم بوده باشد به استمرار تحير تا آخر وقت ، بلى دور نيست كسى بگويد لازم بوده باشد تأخير در نماز در صورت علم به رفع مانع در آخر وقت .\r\nپنجم : آن است هر گاه مقدار چهار نماز از أول زوال مثلا منقضى شد بر متحير در قبله ، پس بعد از آن مصحوب بعضى معاذير مسقطه تكليف شد ، مثل اين كه ضعيفه حائض شد ، بعد از ارتفاع عذر خالى از اين نيست يا باقى است بر وصف تحير يا نه ، اگر باقى است لازم است در مقام قضا رعايت نمايد حالت اداء را ، پس لازم است اتيان به چهار نماز ظهر قضا نمايد ، و قضاء نماز عصر بر او لازم نيست .\r\nبلكه ممكن است كسى ادعا نمايد در چنين صورت أولى بلكه لازم اين بوده باشد تأخير در قضا نمايد تا رفع تحير شود . اگر چه بنا بر قول به مضايقه بوده باشد ، نظر به اين كه شمول أدله اين قول نسبت به اين فرض ظاهر نيست و اگر تحير باقى نبوده باشد در حين قضا ، تشكيكى در اين نيست كه چهار نماز ظهر قضايى به چهار سمت واجب نيست ، بلكه جايز نيست . و همچنين ظاهر اين است كه بىاشكال اتيان به چهار نماز ظهر قضايى در سمت قبله نيز لازم نبوده باشد بلكه جايز نبوده باشد ، پس اجتزاء به يك نماز ظهر مىتواند نمود .\r\nلكن كلام در اين است كه آيا در اين صورت كه مقدار شانزده ركعت نماز از أول زوال منقضى شده بعد از آن عذر مسقط تكليف طارى شد ، آيا قضاى نماز عصر بر اين شخص لازم خواهد بود يا نه ؟ حكم در مسأله خالى از اشكال نيست ، لكن ظاهر اين است كه قضاى نماز عصر در چنين صورت لازم نبوده « 1 »\r\n\r\n","description":"","footnote":"\r\n« 1 » احتياط در اين است كه قضاء نماز عصر را نيز نموده باشد - ا س د .\r\n","page_name":" 295 ","page_number":311},
  {"content":"\r\nباشد .\r\nو از اينجا ظاهر مىشود هر گاه مقدار هفت نماز چهار ركعتى مثلا منقضى شود ، بعد از آن عذر مسقط تكليف عارض شود ، حكم به وجوب قضاى نماز عصر باز ممكن نبوده باشد . و همچنين حكم به وجوب قضاى نماز ظهر ممكن نبوده باشد ، در صورتى كه منقضى شده باشد از اول وقت مقدار سه نماز ظهر ، بعد آن عذر مسقط تكليف عارض شود ، معلوم است آنچه مذكور شد در صورتى است كه تحير در امر قبله در أول وقت متحقق بوده باشد . و اما اگر چنين نبوده باشد مشخص است مقدار انقضاى چهار ركعت يا هشت ركعت با انقضاى زمانى كه كفايت طهارت نمايد ، كفايت مىكند در حكم به وجوب قضا ، اگر چه ما بين تحقق تحير و عروض مسقط تكليف مقدارى كه كفايت چهار نماز بلكه يك نماز كند متخلل نشده باشد .\r\nششم : آنچه مذكور شد حكم لزوم قضاء و عدم لزوم بالاضافه به اول وقت بود ، و اما آخر وقت به اين معنى كه عذر مسقط تكليف رفع شد و از وقت باقى نمانده باشد مگر مقدارى كه كفايت چهار نماز نمايد با طهارت ، ظاهر اين است كه اين مقدار وقت مختص به نماز عصر بوده باشد ، چنانچه در حق متحير در قبله از أول وقت به مقدار چهار نماز مختص به نماز ظهر است ، همين مقدار از آخر وقت مختص به نماز عصر خواهد بود ، پس در فرض مذكور نماز ظهر واجب نخواهد بود نه بعنوان أداء و نه بطريق قضاء .\r\nو هر گاه به مقدار پنج نماز « 1 » از آخر وقت درك نمايد واجب است يك نماز ظهر به هر سمتى كه خواهد و چهار نماز عصر به چهار سمت ، همچنين هر گاه به\r\n\r\n","description":"","footnote":"\r\n« 1 » در اين صورت بلكه صورت سابقه تقديم محتملات ظهر بر عصر اقوى است كما حققناه فى الشرح - ا س د .\r\n","page_name":" 296 ","page_number":312},
  {"content":"\r\nمقدار شش نماز يا هفت نماز درك نمايد ، و نماز ظهر در اول به دو سمت و سه ظهر در آخر به سه سمت اتيان مىنمايد و در جميع چهار نماز عصر به چهار سمت .\r\nهفتم : هر گاه متحير در قبله مشغول به نماز شد به قصد اين كه چهار نماز نمايد به چهار سمت مثلا ، بعد از أداى يك نماز رفع تحير او شد ، خالى از اين نيست يك نمازى كه قبل از زوال تحير از او صادر شده يا به سمت قبله بوده يا خلاف آن ، اگر به خلاف قبله بوده بىاشكال اكتفاء به آن نماز نمىتوان نمود بلكه لازم است اتيان به يك نماز به سمت قبله نمايد .\r\nو اگر آن نماز اتفاقا به سمت قبله بوده باشد ، در جواز اجتزاء به آن اشكال است ، أحوط اعاده آن نماز است ثانيا به همان سمت قبله ، بلكه دور نيست كه واجب بوده باشد ، به جهت آن كه بر مكلف لازم است كه نماز بسوى قبله اتيان نموده باشد ، و امتثال در صورتى متحقق است كه قبل از أخذ به صلاة معتقد اين بوده باشد ، كه اين سمت قبله است ، آن وقت شروع به نماز نمايد . و در متحير چون كه اين معنى ممكن نبود شارع چهار نماز بر او واجب نموده من باب المقدمة ، در هيچ يك از چهار ممكن نيست ناوى اين بوده باشد كه اين نماز به جانب قبله است ، بلى بعد از اتيان به چهار نماز مشخص مىشود كه يك نماز او به سمت قبله بوده ، پس امتثال در حق مكلف به يكى از دو وجه متحقق مىشود ، يا به اين كه قبل از نماز عالم بوده باشد كه اين سمت سمت قبله است و شروع به نماز نمايد به همان سمت ، يا آن كه نداند لكن چهار نماز مثلا به عمل آورد . و در ما نحن فيه هيچ يك متحقق نيست ، پس حكم به حصول امتثال ممكن نيست ، پس اعاده نماز به همان سمت لازم خواهد بود .\r\nو اما هر گاه رفع تحير در اثناى نماز شود ، پس هر گاه مشخص شد كه نماز بر خلاف سمت قبله است قطع آن لازم است ، و اگر به سمت قبله بوده باشد اگر\r\n","description":"","footnote":"","page_name":" 297 ","page_number":313},
  {"content":"\r\nچه استصحاب صحت مقتضى حكم به اتمام است ، لكن مقتضاى لا صلاة الا الى القبلة نظر به آنچه مذكور شد باز حكم به لزوم قطع است « 1 » ، به جهت آن كه لفظ صلاة اسم است از براى أفعال مفتحه به تكبير و مختمه به تسليم ، و امتثال به مضمون اين حديث موقوف بر اين است كه وقت شروع به نماز معتقد اين بوده باشد كه اين صلاة به جانب قبله است و مفروض نه چنين است .\r\nهشتم : آن است اين حكم كه مذكور شد يعنى اتيان به چهار نماز به چهار سمت آيا مختص است به نماز يوميه يا عام است ؟ ممكن است تفصيل در اين مقام به اين نحو : اما نماز ميت پس ظاهر « 2 » اين است كه اكتفا به يك نماز به هر سمتى كه بوده باشد بتوان نمود ، و اما غير آن مثل نماز آيات غير كسوفين كه موقت به وقت نبوده باشد بگوييم تأخير آن نمايد تا رفع تحير شود ، آن وقت اتيان به يك نماز نمايد بسوى قبله .\r\nو اما كسوفين پس اگر وقت وسعت به چهار نماز به چهار سمت داشته باشد لازم است كه اتيان نمايد ، و اگر وسعت نداشته باشد اقتصار نمايد به آنچه وقت وسعت دارد ، دور نيست « 3 » در أمثال مقامات در مثل نماز ميت و نماز كسوف و خسوف در چنين وقتى عمل به مقتضاى قرعه نمودن أولى بوده باشد ، خصوصا در مثل نماز ميت ، نظر به عموم و شمول أدله قرعه ، و عدم انصراف مقتضى تكرار در اتيان\r\n\r\n","description":"","footnote":"\r\n« 1 » اقوى در هر دو صورت جواز اكتفاء است ، يعنى در صورت رفع تحير بعد از فراغ از نمازى كه كرده است مستقبلا الى القبلة ، و در صورت رفع تحير در اثناء صلاة كه در آن مستقبل بسوى قبله بوده است ، و در هر دو صورت آنچه به عمل آورده است صحيح است و لا سيما در صورت اخيره ، پس قطع صلاة در حق او جايز نخواهد بود - ا س د .\r\n« 2 » فيه نظر بل الاقوى و الاحوط الاتيان بها الى أربع جهات - ا س د .\r\n« 3 » بعيد است و اقوى همان است كه اول فرموده‌اند - ا س د .\r\n","page_name":" 298 ","page_number":314},
  {"content":"\r\nصلاة به نماز ميت و غيره .\r\nنهم : آن است كه متحير در قبله جايز است اقتدا نمايد به متحير ، و همچنين جايز است اقتداى متحير به غير متحير ، و اما اقتداى غير متحير به متحير در سمتى كه غير متحير معتقد اين است كه سمت قبله نيست بىاشكال جايز نيست ، و اما در سمتى كه معتقد اين است كه سمت قبله است حكم به جواز اقتدا مشكل « 1 » است .\r\nبدان كه در اين مقام چند مبحث است :\r\n\r\nمبحث اول ( وجوب رعايت استقبال است در جميع احوال نماز )\r\nپس هر گاه التفات از قبله نمايد در اثناى نماز ، اين بر دو قسم مىشود عمدا يا سهوا ، و على التقديرين يا به همهء بدن است يا به روى تنها . و بر جميع تقادير يا به خلف قبله است يا بسوى يمين و يسار است يا ما بين يمين و يسار ، پس أقسام دوازده است ، شش قسم در عمد و شش قسم در سهو ، أما أقسام عمد :\r\nأول : آن است كه التفات نمايد به همهء بدن به خلف قبله .\r\nدوم : آن است كه التفات نمايد به وجه تنها به خلف قبله ، تشكيكى در بطلان نماز در اين دو قسم نيست ، پس استيناف نماز لازم است .\r\nسوم : آن است كه التفات نمايد به كل بدن به جانب يمين يا يسار ، در اين قسم نيز باطل مىشود و استيناف آن لازم است .\r\nچهارم : آن است كه التفات نمايد به كل بدن به ما بين يمين يا يسار ، در اين قسم نيز نماز باطل است ، خواه مشغول بوده باشد در حين انحراف به بعض أفعال نماز يا نه ، در هر دو صورت نماز باطل و استيناف آن لازم است .\r\n\r\n","description":"","footnote":"\r\n« 1 » ظاهر جواز اقتداء است ا س د .\r\n","page_name":" 299 ","page_number":315},
  {"content":"\r\nپنجم : آن است كه التفات نمايد به وجه تنها و به جانب يمين خود يا يسار خود ، اين قسم ظاهر اين است كه نماز صحيح ، و لكن اصل فعل مكروه بوده باشد .\r\nششم : آن است كه التفات نمايد به وجه تنها به ما بين يمين يا يسار ، صحت در قسم خامس مستلزم صحت در اين قسم است به طريق أولى ، بلكه حكم به كراهت در اين صورت ممكن نيست . و أما أقسام سهو :\r\nأول : آن است كه التفات نمايد به وجه تنها به ما بين يمين و يسار .\r\nدوم : آن است كه التفات نمايد به وجه تنها بسوى يمين يا يسار ، شبهه‌اى در صحت صلاة در اين دو قسم نيست ، حكم به صحت نماز در اين دو صورت عمدا مقتضى صحت است در صورت سهو به طريق أولى .\r\nسوم : التفات به وجه تنها است به خلف قبله ، در اين صورت اگر چه ظاهر از بسيارى از فقهاء رفع اللَّه تعالى قدر هم صحت نماز است مثل دو صورت مذكوره لكن مختار نزد حقير آن است كه نماز باطل و استيناف آن لازم باشد .\r\nچهارم : التفات به كل بدن است به خلف قبله .\r\nپنجم : التفات به كل بدن است به جانب يمين يا يسار ، مختار در اين دو صورت نيز فساد نماز است .\r\nششم : التفات به كل بدن است به ما بين يمين و يسار ، در اين وقت اگر مشغول به بعضى از واجبات نماز بوده باشد نماز باطل مىشود ، اگر چه از واجبات غير ركنيه بوده باشد ، و اگر مشغول نشود حكم به بطلان مشكل است ، احتياط در اعاده است .\r\nمخفى نماند آنچه مذكور شد حكم التفات و انحراف از قبله در أقسام تعمد و نسيان مختص به نمازهاى واجبى است . و أما نماز نافله ظاهر اين است\r\n","description":"","footnote":"","page_name":" 300 ","page_number":316},
  {"content":"\r\nهيچ قسم از أقسام مذكوره موجب فساد نشود ، اگر چه التفات به كل بدن بوده باشد به مقابل جهت قبله متعمدا .\r\n\r\nمبحث دوم ( در ظهور فساد اعتقاد است در امر قبله بعد از فراغ يا در اثناء نماز )\r\nهر گاه فساد اعتقاد بعد از فراغ از نماز بوده باشد اين سه قسم مىشود :\r\nأول : آن است كه نماز واقع شده است ما بين يمين و يسار مصلى .\r\nثانى : بسوى نفس يمين يا نفس يسار .\r\nثالث : به خلف قبله . و به عبارت اخرى بعد ما بين سمت قبله و ما بين آن سمتى كه متوجه شده در حال نماز يا أقل از ربع دور است يا مساوى آن است يا بيشتر از ربع است ، تعبير از أول مىشود به ما بين مشرق و مغرب ، و از ثانى به نفس مشرق يا مغرب ، و از ثالث به استدبار .\r\nاگر اول است نماز صحيح است محتاج به اعاده نيست ، و در ثانى اعاده لازم است ، هر گاه انكشاف فساد اعتقاد او در وقت شده باشد ، و اگر بعد از انقضاى وقت بوده باشد قضا لازم نيست . و در ثالث خلاف عظيمى است ما بين فقهاء ، مختار اين است كه مثل صورت ثانيه است اعاده نماز در وقت لازم ، و بعد از انقضاى وقت قضا لازم نيست ، لكن أحوط در اين قسم اتيان به قضا است .\r\nو اما هر گاه ظهور فساد اعتقاد در اثناء نماز بوده باشد ، در اين صورت اگر ما بين يمين و يسار است لازم است ميل نمايد بسوى قبله نماز را تمام كند در حال ميل ، ظاهر اين است كه لازم است كه مشغول واجب از واجبات نماز نشود ، و در دو صورت ديگر لازم است نماز را قطع نموده متوجه قبله شده استيناف نماز نمايد\r\n","description":"","footnote":"","page_name":" 301 ","page_number":317},
  {"content":"\r\nاگر چه متمكن از اتيان كل نماز در وقت نبوده باشد ، بلكه هر گاه از وقت درك نمايد مقدارى را كه كفايت يك ركعت فصاعدا نمايد ، لازم است قطع نموده استيناف نمايد بعد از توجه به سمت قبله .\r\nو أما هر گاه فرض شود بعد از قطع متمكن از درك يك ركعت نماز در وقت نخواهد شد ، آنچه از جماعتى از متأخرين فقهاء ظاهر مىشود آن است كه در اين صورت لازم است اتمام نماز بعد از انحراف به سمت قبله ، و قطع نماز را در اين صورت تجويز نفرموده‌اند . مختار نزد حقير خلاف آن است ، بلكه لازم است قطع نماز حتى در اين صورت . و چون كه مفروض اين است كه ما بقى از وقت كفايت يك ركعت از نماز نمىكند ، لازم است نماز را به قصد قضا اتيان نمايند .\r\nو آيا حكم در جاهل به سمت قبله يا ناسى مثل كسى است كه خبط در سمت قبله نموده يا نه ؟ مىگوييم : اما جاهل پس ظاهر اين است كه حكم او چنين نيست بلكه لازم است اعاده نماز اگر چه نماز او ما بين مشرق و مغرب به معنى كه مذكور شد واقع شده باشد ، بلكه جاهل حكم عامد است . پس هر گاه كسى عمدا نماز به غير جهت قبله نموده باشد نماز او باطل است جزما ، اعاده نماز يا قضاى آن متعين است ، جاهل نيز مثل او است .\r\nو اما ناسى مناسب اين است كه أول بيان شود كه مراد از ناسى چه چيز است ؟\r\nآن وقت تنبيه شود به حكم آن . مىگوييم : مراد از ناسى در اين مقام دو احتمال دارد ، أول آن است كه مراد از ناسى به حكم بوده باشد . دوم ناسى موضوع .\r\nو مراد از ناسى به حكم آن است كه أول مىدانست كه در نماز واجب است استقبال قبله ، لكن اين مطلب را فراموش نمود . و مراد از ناسى موضوع آن است كه أولا سمت قبله را تشخيص نمود ، لكن فراموش نمود و نماز را به سمت ديگر\r\n","description":"","footnote":"","page_name":" 302 ","page_number":318},
  {"content":"\r\nنمود به اعتقاد اين كه اين سمت همان سمتى است كه تشخيص نموده بود است .\r\nاما ناسى به حكم پس اين دو قسم مىشود : يكى آن است كه در نسيان مقصر است ، يعنى منشأ نسيان قلت مبالات در دين بوده . دوم آن است كه چنين نيست أول ظاهر اين است كه حكم آن حكم جاهل است ، پس صلاة او محكوم به بطلان است ، اگر چه واقع شده باشد ما بين مشرق و مغرب ، بلكه حكم به صحت صلاة او مشكل است اگر چه واقع شده باشد به سمت قبله ، نظر به اين كه امتثال بقوله تعالى « * ( وَحَيْثُ ما كُنْتُمْ فَوَلُّوا وُجُوهَكُمْ شَطْرَه ) * « 1 » با جهل به لزوم استقبال ممكن نيست . و دور نيست حكم در ثانى نيز چنين بوده باشد ، وجه آن از آنچه مذكور شد مشخص مىشود ، و تفاوتى كه هست آن است كه در أول به جهت نسيان آثم است به خلاف ثاني .\r\nو اما ناسى موضوع ، پس ظاهر اين است حكم اين حكم كسى است كه خبط در سمت قبله نموده باشد ، پس اگر نماز او فيما بين يمين و يسار بوده باشد صحيح خواهد بود ، و اگر به نفس يمين يا يسار بوده باشد يا به خلف قبله بوده باشد نماز باطل خواهد بود ، بلكه دور نيست كه گفته شود تلافى لازم بوده باشد ، اگر چه متذكر شود به حقيقت حال در خارج وقت ، پس اعاده صلاة در وقت و قضاى آن در خارج وقت لازم خواهد بود . و اين در صورتى است كه متذكر شود به حقيقت حال بعد از فراغ از نماز ، و اما هر گاه تذكر در اثناى نماز بوده باشد ، پس اگر ما بين يمين و يسار بوده باشد ، نماز او صحيح ، لازم است ميل نمايد به سمت قبله و اگر به نفس يمين يا يسار يا خلاف جهت قبله بوده باشد نماز باطل ، قطع نماز و استيناف آن لازم است .\r\n\r\n","description":"","footnote":"\r\n« 1 » سورهء بقره : 144 و 150 .\r\n","page_name":" 303 ","page_number":319},
  {"content":"\r\n\r\nمبحث سوم ( علم به جهت قبله با امكان لازم است )\r\nو با عدم امكان علم چنانچه أغلب چنين است ، اعتماد به مظنه مىتوان نمود .\r\nو طرق مظنه مختلف است ، مثل مشاهده محاريب مسلمين يا مقابر ايشان ، لكن در شهرها يا قراى كبيره يا متوسطه ، و اما قريه‌اى كه در آن چند نفر بوده باشند استفاده ظن از محراب مسجدى كه در قريه بوده باشد مشكل است .\r\nو اما مذابح مسلمين پس اگر مذابح شيعيان بوده باشد مفيد مظنه هست و اعتماد مىتوان نمود . و اما اگر از أهل سنت بوده باشد مشكل است ، نظر به اين كه شرط نمىدانند استقبال قبله را در ذبح ، و ذبح به غير قبله را نيز تجويز مىنمايند .\r\nمجملا مرجع در تشخيص سمت قبله قواعد هيئت است چنانچه مذكور شد ، و بناى محاريب و مقابر در بلاد مىباشد مستند به آن قواعد بوده باشد ، و همچنين ظاهر اين است كه كل آنچه فقهاء قدس اللَّه تعالى أرواحهم ذكر فرموده‌اند از علامات مختلفه نسبت به بلاد مختلفه همه مستند بوده باشد به قواعد هيئت ، چه علامات مذكوره در كلمات فقهاء مذكور در أخبار وارده از ائمه أطهار عليهم السّلام نيست ، به جهت آن كه نصوص وارده از أهل عصمت در بيان قبله چند حديث است ، مدلول جملهء از آن احاديث آن است كه امتدادى كه متوسط است ما بين مشرق و مغرب قبله است ، و علامات مذكوره در كتب فقهيه مطلقا راجع به اين نمىتواند شد ، بلكه عمل به اين اخبار بر وجه اطلاق ممكن نيست ، بلكه اجماع بر خلاف اين منعقد است .\r\nپس اين اخبار لا محاله محمول است در صورت اشتباه در سمت قبله ، چنانچه سابق اشاره به آن نموديم . به اين معنى كسى به اعتقاد اين كه سمتى سمت قبله\r\n","description":"","footnote":"","page_name":" 304 ","page_number":320},
  {"content":"\r\nمىباشد ، در حال نماز متوجه به آن سمت شد ، بعد فساد اعتقاد او منكشف شد مقتضاى اين أخبار اين است كه اگر نماز ما بين مشرق و مغرب بوده باشد نماز صحيح خواهد بود ، و الا فلا . پس مراد از اين أخبار اين خواهد بود كه ما بين مشرق و مغرب قبله است در حق كسى كه اشتباه و خبط در سمت قبله نموده باشد .\r\nو حديث ديگر در باب تشخيص قبله حديث موثقى است كه محمد بن مسلم از مفخر الاوايل و الاواخر جناب امام محمد باقر عليه السّلام يا از كاشف الاسرار و الدقايق جناب امام جعفر صادق عليه السّلام روايت نموده و گفته : كه من سؤال كردم از أحد امامين عليهما السلام از امر قبله ، در جواب فرمودند : جدى را بر پشت سر خود قرار بده و نماز بكن « 1 » .\r\nو چون كه راوى كه محمد بن مسلم بوده از أهل كوفه مىباشد ، لهذا حمل مىشود بر اين كه مراد معصوم بيان قبله عراق است ، و مراد از قفا پشت سر حقيقتى است ، كه به عبارت اخرى ما بين كتفين بوده باشد ، و اين مخالف است با آنچه فقهاء ذكر فرموده‌اند در بيان علامت قبله عراق كه جدى را خلف منكب أيمن قرار بدهند . و اگر مراد أعم از اين معنى است شامل صور متكثره خواهد بود ، يك صورت آن است كه فقهاء ذكر فرموده‌اند ، باز مخالف خواهد بود با آنچه در بيان قبله عراق ذكر فرموده‌اند .\r\nو حديث ديگر حديثى است كه شيخ صدوق در فقيه ذكر فرموده از حضرت امام جعفر صادق عليه السّلام به اين نحو : مردى به خدمت با سعادت آن حضرت عرض كرد كه من مىروم به سفر و قبله را نمىدانم در شب ، حضرت در جواب فرمودند آيا مىشناسى ستاره‌اى كه او را جدى مىگويند ؟ گفتم : بلى ، فرمودند : آن ستاره را بر يمين خود قرار بده ، و هر گاه در راه مكه بوده باشى بگردان آن\r\n\r\n","description":"","footnote":"\r\n« 1 » وسائل الشيعه ج 3 / 222 ح 1 .\r\n","page_name":" 305 ","page_number":321},
  {"content":"\r\nستاره را ميان دو كتف خود « 1 » .\r\nيعنى علامت قبله در راه مكه اين است كه جدى را ما بين دو كتفين خود قرار بدهى ، و در سفر ديگر اين است كه جدى را بر يمين خود قرار بدهى ، و اين راوى معلوم نيست كه بوده و از أهل كدام بلد بوده ؟ با وجود اين منطبق نمىشود به آنچه فقهاء ذكر فرموده‌اند در بيان علامات قبله ، بلى بعد از رجوع به قواعد هيئت ظاهر مىشود كه سفر اين شخص يا بلد او هر دو بلدى بوده كه عرض آن بلد زايد بوده باشد بر عرض مكه به قليلى ، و طول آن بلد اكثر بوده از طول مكه ، تا آن كه قبله آن بلد نزديك به نقطه مغرب بوده باشد ، تا آن كه استقبال به قبله متحقق شود در صورت قرار دادن جدى را به جانب يمين .\r\nو حديث ديگر حديثى است در تفسير آيه كريمه * ( وَبِالنَّجْمِ هُمْ يَهْتَدُونَ ) * « 2 » * ( ) * كه در سوره نحل است وارد شده ، چنانچه عياشى روايت نموده از قائد أرباب معرفت و يقين جناب حضرت أمير المؤمنين عليه السّلام كه آن حضرت از جناب رسول خدا صلَّى اللَّه عليه و آله روايت نموده كه فرموده كه مراد از نجم در آيه شريفه جدى است به جهت آن كه آن ستاره ايست كه از مكان خود زايل نمىشود و بر آن است بناى قبله ، و به آن ستاره راه مىيابند أهل بر و بحر « 3 » . و امر در عدم انطباق مضمون اين حديث به آنچه فقهاء ذكر فرموده‌اند أظهر است .\r\nو حديث ديگرى كه وارد شده در بيان قبله أظهر از آنچه مذكور شد نديده‌ايم پس مرجع در آنچه فقهاء ذكر فرموده‌اند مىبايد قواعد هيئت بوده باشد ، لكن انصاف اين است انطباق آنچه ذكر فرموده‌اند در بيان قبله و علامت آن به قواعد\r\n\r\n","description":"","footnote":"\r\n« 1 » وسائل الشيعة ج 3 / 222 ، ح 2 .\r\n« 2 » سوره نحل : 16 .\r\n« 3 » وسائل الشيعه ج 3 / 223 ، ح 3 .\r\n","page_name":" 306 ","page_number":322},
  {"content":"\r\nهيئت نيز كمال اشكال دارد .\r\nاز جمله فرموده‌اند اهل هر اقليمى مىبايد متوجه شوند بسوى ركنى از أركان كعبه كه از براى آن اقليم هست ، پس اهل عراق لازم است متوجه شوند بسوى ركن عراقى كه در آن حجر الاسود منصوب است ، و بعضى بر اين ايراد نموده‌اند كه لازم مىآيد بنابر اين قبله عراقى نقطهء مغرب بوده باشد نه ما بين جنوب و مغرب .\r\nبيان ملازمت مقتضى اين است كه گفته شود : چون بناى كعبه به نحوى كه هست مربع مستطيل است ، بنابر اين هر گاه فرض شود خط مستقيمى اخراج شود از ركنى كه در آن منصوب است حجر الاسود به ركن مغربى ، لا محاله اين مربع مستطيل منقسم مىشود به دو مثلث ، يك ضلع أحد مثلثين محصور است ما بين ركن حجر و ركن يمانى ، و ضلع ديگر از اين مثلث محصور است ما بين ركن يمانى و ركن مغربى ، و يك ضلع از مثلث ديگر محصور است ما بين ركن حجر و ركن شامى ، و ضلع ديگر از آن محصور است ما بين ركن شامى و ركن مغربى ، و ضلع مشترك ما بين هر دو مثلث ضلعى است كه محصور است ما بين ركن حجر و ركن مغربى كه وتر هر دو مثلث است ، و بنابر اين هر گاه كسى مواجه طرف اين ضلع شد از جانب حجر الاسود لا محاله مواجه طرف ديگر اين ضلع خواهد بود ، پس كسى كه مواجه ركن حجر الاسود بوده باشد ، كه مسمى بركن عراقى است كما هو المفروض مواجه ركن مغربى خواهد بود ، پس مواجه نقطهء مغرب خواهد بود ، پس بنابر اين نقطهء سمت قبله متوسط ما بين نقطهء جنوب و نقطهء مغرب نخواهد بود ، بلكه يا عين نقطهء مغرب مىباشد ، يا متوسط ما بين نقطهء مغرب و نقطهء شمال ، هذا خلف . پس حكم به اين كه عراقى مىبايد متوجه ركنى بشوند كه در آن نصب شده حجر الاسود صحيح نخواهد بود . اين است غايت آنچه ممكن\r\n","description":"","footnote":"","page_name":" 307 ","page_number":323},
  {"content":"\r\nاست كه گفته شود در بيان ملازمت .\r\nو اين مطلب اگر چه چنين است كه مذكور شد ، لكن جمع ما بين اين و ميان آنچه فرموده‌اند كه از جمله علامت قبله أهل عراق آن است كه مشرق را به جانب يسار و مغرب را به جانب يمين قرار دهند ممكن نيست ، بلكه در اين صورت ادعاى عكس اولى خواهد بود ، نظر به اين كه مشخص است كسى كه محاذى نقطهء مغرب مىايستد لازم اين آن است كه نقطه مشرق در خلف او واقع شود ، پس قطعا اين قسم از توجه ركن عراقى مراد فقهاء نخواهد بود ، بلكه لازم است تصوير اين نوعى شود كه جمع ما بين هر دو شده باشد ، هم توجه به ركن حجر و هم قرار دادن مشرق را به جانب يسار و مغرب را به جانب يمين .\r\nو اگر ركن مغربى محاذى نقطهء مغرب بوده باشد ، لازم است ركن حجر محاذى با نقطهء مشرق بوده باشد . پس بنابراين در صورتى كه كسى مغرب را به جانب يمين قرار دهد حقيقتا و مشرق را در جانب يسار ، لازم است محاذى ركن شامى و ركن يمانى ، بلكه محاذى جزيى كه ما بين ركن شامى و مقام حضرت ابراهيم است و محاذى با مستجار يا قريب به مستجار بوده باشد ، لكن ظاهر به نحوى كه مشاهده شد ركن حجر محاذى با مشرق اعتدال نيست ، بلكه محاذى با مشرق اعتدال ما بين ركن حجر و باب بيت است كه تعبير از آن به حطيم مىشود ، پس ركن مغربى محاذى با مغرب اعتدال نخواهد بود ، بلكه محاذى با مغرب اعتدال نقطهء قبل از وصول به ركن مغربى خواهد بود .\r\nپس با قرار دادن مغرب را به جانب يمين و مشرق را به جانب يسار حقيقتا محاذات متحقق است ما بين اين شخص و جزيى از خانه كه متوسط بوده باشد ما بين ركن شامى و مقام حضرت ابراهيم عليه السّلام ، لكن جزيى از خانه كه أقرب بوده باشد به ركن شامى از جزيى كه سابق مذكور شد ، بلكه گاه است محاذات به عين\r\n","description":"","footnote":"","page_name":" 308 ","page_number":324},
  {"content":"\r\nركن شامى مىشود .\r\nو اگر قائل به اعم از اين شويم ، چنانچه ظاهر اين است كه اين مراد بوده باشد يعنى مراد اين باشد كه مغرب در جانب يمين باشد عرفا و مشرق در جانب يسار باشد كذلك ، و فرض شود چنانچه عرض بلد بيشتر است از عرض مكه طول آن نيز زيادتر بوده باشد ، چنانچه مراد اين است ، در اين صورت به سبب اختلاف در زيادتى طول گاه است محاذات ما بين اين شخص و يمين باب مىشود ، و گاه است محاذات ما بين اين و حطيم مىشود ، كه ما بين باب و ركن حجر است .\r\nو گاه است محاذات با ركن حجر مىشود ، و لكن نه به آن نحو كه مذكور شد ، و لكن بنابر اين حكم به رجحان تياسر مشكل است ، لكن سزاوار اين است كه حكم به رجحان تيامن شود .\r\nو على جميع التقادير حكم بر اين كه اهل عراق بايد متوجه به ركن عراقى بشوند ، و آن ركنى است كه حجر در آن منصوب است ، با حكم به اين كه أهل عراق مشرق را در جانب يسار و مغرب را در جانب يمين قرار مىدهند به عنوان اطلاق صحيح نيست .\r\n\r\nمبحث چهارم عدم حاجت بتكرار اجتهاد مادامى كه بر وصف مظنه است\r\nدر جايى كه سمت قبله مشخص نبود و فحص و بحث نمود مظنه همرسانيد به سمتى كه آن جهت قبله است اعتماد به آن مظنه مىتوان نمود مادامى كه بر وصف مظنه بوده باشد ، محتاج به تكرر اجتهاد موافق عدد نمازها نيست ، پس اعتماد به اجتهاد أول مىنمايد ، اگر چه صد نماز به عمل آورد . و ظاهر اين است همين كه مظنه به همرسيد اعتماد مىتواند نمود و نماز كرد ، انتظار اين كه ظن أقوى تحصيل\r\n","description":"","footnote":"","page_name":" 309 ","page_number":325},
  {"content":"\r\nنمايد لازم نيست مگر در صورتى كه علم داشته باشد كه به تأخير ظن أقوى مىشود ، در اين صورت أحوط بلكه دور نيست كه حكم به وجوب تاخير شود . و آنچه مذكور شد كه حاجت به تكرر اجتهاد نيست اين در صورتى است كه باقى بر وصف مظنه بوده باشد .\r\nو اما هر گاه به اعتبار عروض امرى از امور ظن او مبدل به شك شود ، لازم است اعاده اجتهاد ، پس اگر مظنه به خلاف سمت أول همرسيد نمازهاى سابق آنچه به عمل آورده صحيح حاجت به اعاده نيست ، نمازهاى ديگر را به سمت ديگرى كه مقتضاى اجتهاد است به عمل مىآورد .\r\nو فرق ما بين اين مسأله و مسأله‌اى كه سابق بيان شد كه اعاده نماز با بقاى وقت لازم خواهد بود در اينجا لازم نيست ، آن است كه موضوع مسأله در سابق اين بود كه سمت قبله مشخص بود ، اين شخص اشتباه نمود به سمت ديگر ، بعد از فراغ از نماز مثلا مشخص مىشد و عود مىنمود به همان سمت كه مشخص بود ، به خلاف ما نحن فيه كه در اينجا تعيين سمت قبله نمود به اجتهاد و به همان سمت اتيان به نماز نمود ، و بعد ظن مبدل به شك شد ، و به مقتضاى اجتهاد به سمت ديگر مظنون شد . و فرق ديگر در آنجا به يقين غلط بود ، به خلاف ما نحن فيه كه در اينجا ظن خطا مىباشد .\r\n\r\nمبحث پنجم حكم اخبار عدل يا عدلين به قبله\r\nهر گاه مخبرى اخبار نمود به سمت قبله ، و مظنه حاصل شد از قول آن شخص ، عمل به آن مظنه مىتوان نمود . و اگر فرض شود مخبرى ديگر اخبار بر خلاف آن نمود ، خالى از اين نيست يا هر دو مساويند در عدالت ، يا أحدهما أوثق مى\r\n","description":"","footnote":"","page_name":" 310 ","page_number":326},
  {"content":"\r\nباشد . بر هر دو تقدير خبر ثانى يا قبل از شروع در نماز است ، يا در اثناى نماز است ، يا بعد از فراغ از نماز ، پس مسأله منقسم به شش قسم مىشود :\r\nأول : آن است كه دو خبر قبل از شروع به نماز مىباشد و دو مخبر هر دو مساويند در عدالت و وثوق ، در اين صورت ظاهر اين است حكم اين شخص حكم متحير است در دو سمت ، لازم است به هر دو سمت نماز نمايد .\r\nدوم : آن است كه هر دو خبر باز قبل از شروع به نماز بوده باشد ، لكن أحدهما أوثق از ديگرى بوده باشد ، در اين قسم عمل به قول أوثق لازم و ترك ديگرى متعين است .\r\nسوم و چهارم : مثل اين دو صورت است ، لكن اخبار از مخبر ثانى در اثناء نماز ، و حكم در اين دو صورت آن است در صورت أوثقيت أحدهما اگر أوثق مخبر أول است ، نماز را به همان سمت كه شروع نموده تمام مىنمايد چيزى بر او نيست .\r\nو اگر أوثق مخبر ثانى است ، اگر اختلاف مادون يمين و يسار است ، منحرف مىشود در اثناء نماز به آن سمتى كه مقتضاى قول أوثق است ، و اگر بسوى يمين يا يسار است يا مقابل آن جهت كه شروع به نماز نموده ، قطع نماز لازم و استيناف آن نمايد به مقتضاى قول أوثق . و در صورت مساوات مخبرين در وثوق نماز را به همان سمت كه شروع نموده تمام مىنمايد .\r\nآيا لازم است نماز ديگر به مقتضاى قول مخبر ثانى ؟ ممكن است تفصيل داده شود در اين مقام به اين كه اگر اختلاف ما بين دو مخبر به ما دون يمين و يسار است ، اعاده نماز ضرور نباشد . و اگر اختلاف به نفس يمين يا يسار بوده باشد يا به مقابل قول أول ، حكم خالى از اشكال نيست ، لكن دور نيست كه بگوييم كه اكتفاء به همان نماز بتواند نمود ، و اتيان به نماز ثانيا به مقتضاى قول مخبر ثانى واجب نبوده باشد .\r\n","description":"","footnote":"","page_name":" 311 ","page_number":327},
  {"content":"\r\nپنجم و ششم : مثل سوم و چهارم است لكن اخبار از مخبر ثانى بعد از فراغ از نماز بوده ، در اين صورت اگر اختلاف ما بين دو مخبر ما بين يمين و يسار است اعاده نماز ضرور نيست ، اگر چه مخبر ثانى أوثق بوده باشد ، و اگر چنين نبوده باشد خواه اختلاف ما بين دو مخبر به نفس يمين يا يسار بوده باشد يا به مقابل قول اول ، در صورت مساوات دو مخبر در وثوق اشكالى در عدم احتياج به اعاده نماز نيست ، بلى كلامى كه هست در نماز ديگر است كه بعد مىبايد به عمل بياورد ، و حكم اين دو اول ظاهر شد .\r\nو در صورت أوثقيت احدهما باز اشكالى نيست اگر اوثق اول بوده باشد و اشكالى كه هست در صورت اوثقيت ثانى است ، باز دور نيست كه اكتفاء به همان نماز تواند نمود ، و لازم نبوده باشد كه ثانيا اتيان به نماز نمايد به مقتضاى قول مخبر ثانى ، لكن دور نيست كه بگوييم احوط اعاده است لكن با ابقاء وقت .\r\n\r\nمبحث ششم ( در حكم نماز در جوف كعبه و سطح آن است « 1 » )\r\nپس در اين دو مقام است : مقام اول : در نماز در جوف كعبه است ، پس مىگوييم : نماز در جوف كعبه يا نافله است يا فريضه ، اگر نافله بوده باشد اشكالى در جواز آن نيست ، و مخير است به هر سمتى و ركنى كه خواهد متوجه مىتواند شد ، بلكه دو ركعت نماز مستحب است . و در حديث صحيحى وارد شده كه مخزن اسرار الهى جل شأنه جناب رسول خدا صلَّى اللَّه عليه و آله در هر يك از چهار كنج يعنى مقابل هر ركنى دو ركعت نماز اتيان فرمودند .\r\n\r\n","description":"","footnote":"\r\n« 1 » اين مبحث مناسب با مكان مصلى است - ا س د .\r\n","page_name":" 312 ","page_number":328},
  {"content":"\r\nو اما نماز واجبى در جوف كعبه ، پس در حال ضرورت مثل كسى كه متمكن از بيرون آمدن نبوده باشد بى اشكال جايز است ، و ظاهر اين است كه محل خلاف نبوده باشد . و اما در حال اختيار پس محل خلاف است ، و ظاهر اين است كه جايز بوده باشد لكن با كراهت .\r\nمقام ثانى : نماز در سطح كعبه است ، و اين نيز محل خلاف ما بين فقهاء است ، بعضى گفته‌اند نماز مىكند مستلقيا ، يعنى پشت مىخوابد روى به بيت المعمور نماز مىكند . و بعضى گفته‌اند مضطجعا يعنى به پهلو مىخوابد نماز مىكند . و اين هر دو قول ضعيف است .\r\nمشهور ما بين فقهاء و مختار ما بين اقوال آن است كه نماز ايستاده مىكند با ركوع و سجود مثل ساير مواضع به هر سمتى كه خواهد متوجه مىتواند شد ، لكن لازم است به نحوى بايستد در جميع احوال حتى در حال سجود چيزى از فضاى بيت پيش روى او باقى بوده باشد تا در جميع احوال چيزى از فضاى خانه پيش روى او بوده باشد ، و از اينجا ظاهر مىشود آنچه مشهور است كه فضاى كعبه اوسع بوده از اين مقدار كه هست ، و از جوانب اربعه چيزى از آن فضا را بيرون انداخته‌اند مسلم نبوده باشد .\r\n\r\nمبحث هفتم ( در بيان چيزهايى است كه استقبال قبله در آنها لازم است )\r\nو اين چند امر است : اول نمازهاى واجبى است . دوم : نماز ميت است .\r\nسوم : ذبيحه است ، يعنى لازم است در حال ذبح يا نحر مذبوح يا منحور را به سمت قبله نگه داشته ذبح يا نحر نمايند ، و اما استقبال ذابح پس لازم نيست .\r\n","description":"","footnote":"","page_name":" 313 ","page_number":329},
  {"content":"\r\nچهارم : محتضر است ، يعنى لازم است در حالت احتضار ، يعنى در حال نزع روح كه عبارت از حال موت بوده شخص را مواجه قبله نمايند .\r\nپنجم : ميت است در حال دفن ، كيفيت استقبال در اينها مختلف است .\r\nكيفيت استقبال در احوال نماز آن است كه روى و ساير مقاديم بدن را به سمت قبله نگه دارد ، و احتياط در انگشتان پاها نيز چنين است ، اين در حال قيام است ، و در حال جلوس قريب به اين است ، و اما در حال سجود مشخص است كه به اين طريق نيست بلكه سجود مىبايد بر سطح دايره مارهء به سمت راس بلد و مكه به نحوى بوده كه دايره مفروضه منصف ساجد بوده به دو قسم متساوى از سر و وجه و رقبه و صدر و غيرهما .\r\nو تقييد نماز به واجبى به جهت احتراز از نوافل است كه استقبال قبله در نافله واجب نيست ، بلكه جايز است اتيان به نافله به غير سمت قبله در سفر و حضر در حال اختيار و ضرورت در حال مشى و بر روى چاروا . مجملا ظاهر اين است كه اتيان به نماز نافله در جميع احوال مذكوره به غير سمت قبله مىتوان نمود .\r\nو در حالت ركوع اشاره به سر نمايد و ايماء به جهت سجود اخفض از ايماء به جهت ركوع باشد ، يعنى به جهت ركوع و سجود سر را به پايين حركت داده ميل سر به جهت سجود زياده تر بوده باشد . و آيا لازم است تكبيرة الاحرام به جانب قبله بگويد در جميع احوال مذكوره ؟ ظاهر اين است كه چنين نبوده باشد « 1 » ، اگر چه رعايت مهما امكن احوط خواهد بود .\r\nو مخفى نماند آنچه مذكور شد اتيان نافله بود در حين مشى و حركت نمودن ، و اما در حال اختيار پس دور نيست كه باز استقبال قبله شرط نبوده باشد\r\n\r\n","description":"","footnote":"\r\n« 1 » استقبال در حال تكبيرة الاحرام در نافله ظاهر اين است لازم بوده باشد - ا س د .\r\n","page_name":" 314 ","page_number":330},
  {"content":"\r\nپس اتيان به نافله در حال وقوف متعمدا به غير سمت قبله مىتوان نمود ، لكن احوط « 1 » رعايت استقبال است .\r\n\r\nفصل پنجم ( در لباس مصلى است )\r\nو در اين چند مطلب است :\r\n\r\nمطلب اول ( جايز نيست نماز در اجزاء حيوان غير مأكول اللحم )\r\nخواه آن حيوان نجس العين بوده باشد مثل كلب و كافر و خوك ، يا طاهر العين بوده باشد مثل گربه و روباه و غيرهما ، و خواه آن جزيى كه از حيوان طاهر العين مىباشد نجس بوده مثل بول گربه مثلا ، يا نجس نبوده باشد « 2 » مثل شير گربه و آب دهن آن و موى آن و ساير اجزاء آن ، و فرقى كه هست ما بين بول گربه و آب دهن او آن است كه بول گربه مادامى كه در لباس مصلى رطوبت آن باقى است از دو راه مانع صحت نماز است ، يكى از راه نجاست و ديگرى از اين راه كه جزء حيوان غير مأكول اللحم است ، و در صورت زوال رطوبت و تحقق جفاف منحصر مىشود مانعيت از راه نجاست ، و اما مثل آب دهن راه مانعيت آن منحصر است در جزء غير مأكول اللحم بودن ، و معلوم است اين در صورتى است رطوبت باقى بوده باشد ، پس در صورت خشك شدن مانعى نخواهد بود .\r\n\r\n","description":"","footnote":"\r\n« 1 » البته ترك اين احتياط نشود - ا س د .\r\n« 2 » اجزايى كه نجس نبوده باشد مثل آنچه ذكر فرموده‌اند اظهر جواز صلاة است با آنها - ا س د .\r\n","page_name":" 315 ","page_number":331},
  {"content":"\r\nتحقيق حال در اين مقام مقتضى اين است كه گفته شود : نماز با جزء حيوان غير مأكول اللحم ، يا با علم به موضوع و حكم است ، يا با جهل به هر دو ، و يا با علم به موضوع و جهل به حكم ، به عكس آن ، اين چهار قسم است . مراد از علم به موضوع آن است كه عالم بوده باشد كه اين جزء حيوان غير مأكول اللحم است . و مراد از علم به حكم اين است كه عالم بوده باشد كه با جزء حيوان غير مأكول اللحم جايز نيست بلكه فاسد است .\r\nهر گاه اين دانسته شد مىگوييم : شبهه‌اى در فساد نماز در قسم أول نيست ، و ظاهر اين است كه در قسم ثانى نيز نماز باطل بوده باشد ، و همچنين در قسم سوم كه عبارت از علم به موضوع و جهل به حكم بوده باشد ، و اما در قسم چهارم يعنى در صورت جهل به موضوع و علم به حكم ، مثل اين كه مىدانست كه نماز در جزء حيوان غير مأكول اللحم صحيح نيست ، لكن نمىدانست كه جزء غير مأكول اللحم با او است ، چه در اين صورت ظاهر اين است كه نماز صحيح بوده باشد .\r\nو معنى ديگر جهل به موضوع آن است كه مىداند كه اين جزء با او هست لكن نمىداند كه اين جزء حيوان غير مأكول اللحم است . و اين متصور به دو صورت مىشود ، يك صورت آن است كه مشتبه الحال است ، حكم اين مذكور خواهد شد . دوم : آن است كه نمىداند كه آن از حيوان غير مأكول اللحم است ، بلكه معتقد اين است كه از حيوان مأكول اللحم است ، در اين صورت ظاهر اين است كه صلاة فاسد بوده باشد اعاده آن لازم باشد .\r\nو اما در صورت نسيان ، پس اين دو قسم است نظر به اين كه ناسى يا ناسى موضوع است يا ناسى حكم ، أول مثل اين كه مىدانست كه جزء حيوان غير مأكول اللحم با او هست ، لكن در حال نماز فراموش كرد و نماز كرد ، بعد از فراغ از نماز\r\n","description":"","footnote":"","page_name":" 316 ","page_number":332},
  {"content":"\r\nمتذكر شد ، دوم ناسى حكم است ، در اين صورت نيز نماز باطل است .\r\nو مخفى نماند آنچه مذكور شد أعم است از اين كه جزء لباس مصلى بوده باشد ، يا محمول « 1 » بوده باشد ، بلكه شعراتى كه چسبيده باشد به بدن مصلى يا ثوب نيز چنين است . بلى ممكن است كه تفصيل داده شود در محمول به اين نحو كه اگر ملاصق بدن مصلى يا ثوب مصلى بوده باشد نماز باطل باشد ، و اگر چنين نبوده باشد ، مثل اين كه در جوف قلمدانى بوده باشد كه در جيب مصلى است ، در اين صورت حكم به فساد نماز ممكن نيست .\r\nآنچه مذكور شد در صورتى است كه حيوان غير مأكول اللحم غير انسان بوده باشد ، و اما انسان پس بحث در أجزاء آن از دو راه است :\r\nأول : أجزاء هر شخصى است بالاضافه به خود اين شخص ، ظاهر اين است در غير اجزايى كه نجس بوده باشد - مثل خون و بول و منى و غائط - بىعيب بوده باشد ، مثل موى خود آدم و ناخن و عرق و قى و آب دهن و مذى و وذى و غير اينها .\r\nپس بودن اينها با خود شخص موجب بطلان نماز نمىشود ، اگر چه دندان بوده باشد ، بنا بر اين هر گاه دندان كسى افتاده باشد ، و اين دندان را در بغل خود بگذارد نماز كند ، نماز صحيح خواهد بود ، و اين در صورتى است كه آن جزء گوشت نداشته باشد ، و اگر گوشت داشته باشد ، مثل اين كه انگشت كسى را بريده باشند و آن انگشت را با خود داشته نماز نمايد ، در اين صورت نيز حكم به بطلان نماز مشكل است ، أحوط اجتناب است .\r\nدوم : آن است أجزاء شخصى نسبت به ديگرى ، و اين ظاهر اين است در مثل مو و ناخن و عرق و قى و آب دهن و دماغ موجب بطلان نماز نشود ، و اما مثل دندان و انگشت\r\n\r\n","description":"","footnote":"\r\n« 1 » در محمول اشكال است ، بلكه ظاهر جواز است ، و همچنين شعرات واقعه بر ثياب يا بدن منعى در صلاة با آنها محقق نيست ، پس ظاهر عدم فساد صلاة با آنها - ا س د .\r\n","page_name":" 317 ","page_number":333},
  {"content":"\r\nو نحوهما ظاهر اين است كه موجب بطلان نماز بشود . و اما مثل شير اگر چه شير پسر بوده باشد ، پس حكم خالى از اشكال « 1 » نيست ، أحوط اجتناب است لكن با بقاى رطوبت . و اما در صورت جفاف پس حرجى نيست اگر چه شير دختر بوده باشد .\r\nمخفى نبوده باشد آنچه مذكور شد در أجزاء حيوان غير مأكول اللحم است ، در صورتى كه صاحب خون جهنده بوده باشد . و اما هر گاه نفس سائله نداشته باشد ، پس هر گاه گوشت نداشته باشد مثل شپش و كيك و پشه و مگس ، اشكالى نيست در عدم لزوم اجتناب ، و همچنين است زنبور خصوصا مثل موم و عسل ، بنابراين شمع در جيب بوده نماز كند موجب بطلان نماز نخواهد بود ، و از اين باب است ابريشم ، پس اجتناب از آن لازم نيست .\r\nو اما در مثل حيوانى كه نفس سائله نداشته باشد لكن صاحب گوشت باشد ، مثل بعض أقسام ماهى كه مأكول نيست ، دور نيست « 2 » كه اجتناب از أجزاء آن در حال نماز لازم بوده باشد . و از جمله حيوانى كه صاحب نفس سائله نيست صدف است .\r\nاما حيوانيت صدف پس مستفاد مىشود از حديث صحيح . و اما اين كه صاحب نفس سائله نيست ، پس ظاهر است از مشاهده ، و لكن ظاهر اين است اجتناب آن در حال صلاة لازم نباشد ، سيما مرواريدى كه در جوف آن مىباشد ، بلكه ممكن است ادعاء استقرار سيره مسلمين بشود در عدم اجتناب از آن .\r\nو اما چيزى كه مشتبه بوده باشد ، يعنى مردد بوده باشد باشد ما بين آن كه از حيوان مأكول اللحم است يا غير مأكول اللحم ، پس اگر جلد بوده يا غير جلد بوده باشد ،\r\n\r\n","description":"","footnote":"\r\n« 1 » ظاهر جواز است اگر چه رطوبت باقى باشد ا س د .\r\n« 2 » ظاهر عدم لزوم اجتناب است - ا س د .\r\n","page_name":" 318 ","page_number":334},
  {"content":"\r\nلكن جزء لباس بوده باشد ، در اين دو صورت ظاهر اين است كه اجتناب « 1 » لازم بوده باشد . و اما مثل شعرات كه به بدن يا به جامه مصلى چسبيده باشد و مشتبه بوده باشد كه از مأكول اللحم بوده يا از غير مأكول اللحم ، ظاهر اين است كه اجتناب از آن لازم نبوده باشد ، و همچنين استخوانى كه مردد بوده باشد ما بين اين كه از مأكول اللحم باشد يا غير مأكول اللحم ، بلكه اگر چه احتمال اين بوده باشد كه از نجس العين بوده باشد ، باز اجتناب از آن در أحوال نماز لازم نيست .\r\nو ظاهر اين است وجوب اجتناب از أجزاء حيوان غير مأكول اللحم مختص نبوده باشد به اين كه حرمت أكل لحم او بالاصاله بوده باشد ، بلكه ثابت است اگر چه حرمت أكل او بالعرض بوده باشد ، مثل حيوانى كه نعوذ باللَّه سبحانه موطوء انسان بوده باشد ، يا جلال بوده باشد و نحوهما ، پس لزوم اجتناب از أجزاء حيوانى كه اكل گوشت آن حرام بوده باشد ثابت است در جميع حيواناتى كه حرمت أكل آنها ثابت باشد مگر سه چيز :\r\nأول : خز است كه اجتناب از ثوبى كه معمول از كرك آن بوده باشد لازم نيست به اتفاق فقهاء ، و همچنين است جلد آن ، لكن بنا بر مشهور و أقوى مجملا اجتناب از كرك و موى پوست خز در نماز لازم نيست ، و اما ساير أجزاء آن مثل عظم و غيره محل اشكال است ، ظاهر « 2 » لزوم اجتناب است .\r\nدوم : سنجاب است .\r\nو سوم : حواصل است . ابن بيطار در جامع خود كه در طب جمع نموده گفته است : حواصل مرغ بزرگى است در بلاد مصر معروف ب « كي » به كاف مضمومه\r\n\r\n","description":"","footnote":"\r\n« 1 » ظاهر عدم لزوم اجتناب است ، لكن احتياط در اجتناب است - ا س د .\r\n« 2 » الاحوط ذلك و الاقوى الجواز - ا س د .\r\n","page_name":" 319 ","page_number":335},
  {"content":"\r\nو ياء ساكنه ، تصريح نموده كه اين بر دو قسم است : يك قسم سفيد است ، و يك قسم سياه ، قسم سياه آن بدبو است موى و جلد او را استعمال نمىكنند .\r\nو قسم سفيد آن نيكو و خوش بو است ، طبيعت آن قليل الحراره و كثير الرطوبه است ، و لباسى كه از آن به عمل مىآورند نافع أمزجه حاره است ، و همچنين نافع امزجه ايست كه صفرا بر آن غالب بوده باشد .\r\nمجملا مقصود اين است كه سنجاب و حواصل اگر چه از حيوان غير مأكول اللحم است ، لكن ثوب معمول از جلد و و بر اينها در نماز جايز است ، اگر چه اجتناب أحوط است . و اما أجزاء ديگر اين دو حيوان مثل عظم و غيره چنانچه در خز مذكور شد ، پس استعمال آنها در نماز جايز نيست .\r\n\r\nمطلب ثانى ( در استعمال اجزاء ميته است )\r\nبدان كه ميته يا از مأكول اللحم است يا غير مأكول اللحم ، يا نجس العين است يا طاهر العين ، پس در اين سه مقام است :\r\nمقام أول : در ميته از مأكول اللحم است . بدان كه أجزاء ميته مأكول اللحم يا جزيى است كه حيات در آن حلول ننموده ، مثل شعر و عظم و نحوهما ، يا جزيى است كه حيات در آن حلول نموده است . اگر أول بوده باشد ظاهر اين است كه استعمال آنها در صلاة و غير صلاة جايز بوده باشد ، خواه مويى بوده باشد كه قطع نموده باشند از ميته يا كنده شده باشد ، لكن در صورت ثانى موضعى كه اخراج شده از جلد بايد شسته « 1 » شود ، پس أجزاء آن ما لا تحله الحياة از ميته كه از مأكول اللحم بوده باشد ، استعمال آن در نماز موجب بطلان نمىشود ، مگر\r\n\r\n","description":"","footnote":"\r\n« 1 » لزوم شستن مشكل است ، بلكه ظاهر عدم لزوم است - ا س د .\r\n","page_name":" 320 ","page_number":336},
  {"content":"\r\nدر صورتى كه مايع « 1 » بوده باشد ، مثل بول و خون و شير و نحو اينها ، مثل رطوبت خارجه از ميته .\r\nدر اين صورت مىگوييم : هر گاه يكى از آنها برسد به بدن مصلى يا به لباس مصلى نماز در آن جايز نيست ، اگر چه بگوييم شير از ميته مأكول اللحم طاهر است ، لكن در اين صورت تفرقه بايد بشود ميان شير و غير شير ، مانعيت شير بنا بر اين با ابقاء رطوبت است ، پس در صورت جفاف مانعى نخواهد بود ، پس محتاج به غسل ملاقى نخواهد بود ، به خلاف بول و نحو آن ، اگر چه بول حيوان مأكول اللحم در حال حيات طاهر است ، لكن بعد از ممات نظر به ملاقات به ميته نجس مىشود ، بعد از تحقق جفاف أثر نجاست باقى خواهد بود ، ازاله آن محتاج به غسل است .\r\nو اما اگر أجزايى بوده كه حيات در آنها حلول كرده باشد ، مثل جلد و لحم و نحو اينها ، پس نماز در آنها بلكه نماز با آن جايز نيست ، اگر چه ما لا يتم به الصلاة بوده باشد ، بلكه استعمال آنها در مقام انتفاع در خارج نماز نيز جايز نيست .\r\nمقام ثانى : در أجزاء ميته غير مأكول اللحمى است كه طاهر العين بوده باشد ، حكم اين از آنچه در سابق مذكور شد مشخص مىشود ، بلكه حكم در صورت موت أشد مىشود ، وجه اين نيز از آنچه در اين مقام مذكور شد ظاهر مىشود ، نظر به اين كه أشياء مايعه منفصله از حيوان غير مأكول اللحم در حال حيات غير از بول و خون طاهر است ، پس مانعيت أجزاء مايعه طاهره مشروط خواهد بود به بقاء رطوبت « 2 » ، بنابراين در صورت تحقق جفاف مانعى نخواهد بود ، به خلاف رطوبات\r\n\r\n","description":"","footnote":"\r\n« 1 » در صورتى كه مايع بوده باشد نيز اجتناب مسلم نيست خصوصا شير ، و اعتبار جفاف در آن لازم نيست - ا س د .\r\n« 2 » منع در صورت بقاء رطوبت نيز مسلم نيست - ا س د .\r\n","page_name":" 321 ","page_number":337},
  {"content":"\r\nمنفصله از آن حيوان بعد از ممات ، نظر به ملاقات آنها با نجاست .\r\nمقام ثالث : در أجزاء ميتهء از نجس العين است ، حكم اين نيز از آنچه مذكور شد در مباحث سابقه معلوم مىشود ، بلكه حكم در اينها أشد است ، نظر به اين كه تفرقه ما بين رطوبات منفصله از نجس العين در حال حيات و بعد از ممات از حيثيت نجاست نمىباشد ، بلكه ما لا تحله الحيات از نجس العين مثل مو و عظم و نحوهما نيز نجس است .\r\nبدان كه فرقى نيست در جميع آنچه مذكور شد در مباحث متعلقه به ميته ميان آن كه أجزاء ميته ملبوس بوده باشد يا جزء ملبوس با محمول ، مما يتم به الصلاة بوده يا نه ، ما تحله الحيات بوده يا نه ، مگر تفصيلى كه در اجزاء ميته از مأكول اللحم مذكور شد در جميع صور مذكوره اجتناب لازم ، و با عدم اجتناب نماز محكوم به فساد است .\r\n\r\nمطلب سوم [ طرق ثبوت تذكيه 
  ]\r\nآن است كه حكم به عدم لزوم جواز استعمال جزء حيوان به جهت جزء ميته بودن در نماز و غير نماز ، آيا مختص است به صورتى كه علم حاصل باشد بر اين كه اين از أجزاء ميته است ؟ پس در صورت عدم حصول علم به آن حكم مىشود به جواز استعمال اعم از اين كه عالم باشد به تحقق تذكيه يا نباشد ، يا جواز استعمال مشروط به ثبوت تذكيه است ، يا عدم ثبوت تذكيه حكم مىشود به عدم جواز استعمال ؟ ظاهر ثانى است .\r\nبنابر اين پس در دو صورت جلود مثلا محكوم است به عدم جواز استعمال ، يكى آن است كه عالم بوده باشد به ميته بودن ، ديگرى در صورت عدم ثبوت تذكيه است ، پس استعمال جلد مردد ما بين اين كه ازميته بوده باشد يا از مذكى\r\n","description":"","footnote":"","page_name":" 322 ","page_number":338},
  {"content":"\r\nدر نماز جايز نخواهد بود ، لكن ثبوت تذكيه به چند چيز است :\r\nأول : به مشاهده صدور تذكيه از مذكى .\r\nدوم : به صدور اخبار از عدلين بلكه از عدل واحد به تحقق تذكيه .\r\nسوم : به وجود جلود در بازار مسلمانان ، اگر چه مشاهده تذكيه حيوان ننموده ، و همچنين عدلين يا عدل واحد اخبار به تذكيه ننموده باشد ، أعم از اين كه ذو اليد معلوم الاسلام بوده باشد يا مجهول الحال . و اما اگر معلوم الكفر بوده استعمال آن جايز نيست ، مگر در صورتى كه مشاهده تذكيه حيوان را از مسلم نموده باشد ، يا عدلين يا عدل واحد اخبار نمايند بر صدور تذكيه از مسلم .\r\nو اما جلود مطروحه در بلاد مسلمانان ، پس اگر آثار تصرف در آن بوده باشد ، مثل اين كه قطعه‌اى از كفش بوده يا جلد كتاب يا قاب چاقو بوده باشد و مثل اينها ، ظاهر اين است استعمال آن در نماز و غير نماز جايز بوده باشد . و اما هر گاه آثار استعمال در آن نبوده باشد اگر چه مثل دباغى بوده باشد ، در اين صورت استعمال آن جايز نيست ، مگر در صورتى كه به يكى از وجوه مذكوره تذكيه آن ثابت شود ، يا مظنون التذكيه بوده باشد ، ظن از هر راه « 1 » كه حاصل شود ، ظاهر اين است كه كفايت بكند .\r\nو اما جلود موجوده در بلاد مسلمين غير از بازار ، پس اگر آثار استعمال « 2 » در آن هست مثل پوستين مثلا در دست مسلمانى است در غير بازار ، در اين صورت نيز اشكالى در جواز مبايعه و جواز استعمال آن در نماز و غير نماز نيست . و اما اگر آثار استعمال مطلقا در آن نبوده باشد ، پس اگر مظنه به تذكيه همرسد استعمال آن\r\n\r\n","description":"","footnote":"\r\n« 1 » در كفايت هر ظنى اشكال است - ا س د .\r\n« 2 » وجود در دست مسلمان كافى است حاجت به حصول ظن در اين صورت نخواهد بود - ا س د .\r\n","page_name":" 323 ","page_number":339},
  {"content":"\r\nجايز خواهد بود ، و الا فلا .\r\nضبط قول در لباس مصلى مقتضى اين است كه گفته شود : لباس مصلى يا مأخوذ از نباتات است ، مثل قطن و كتان و نحوهما ، يا از حيوانات است . اگر از نباتات است شبهه‌اى در جواز آن مطلقا نيست . و اگر از حيوانات است ، پس اگر غير مأكول اللحم است مطلقا جايز نيست ، خواه مذكى بوده باشد يا غير مذكى . پس اگر مردد ما بين نماز عاريا بوده باشد يا با لباس معمول از حيوان غير مأكول اللحم ، البته نماز عاريا متعين است .\r\nو اگر معمول از حيوان مأكول اللحم بوده باشد يا مأخوذ از مذكى است يا ازميته ، اگر أول است جايز است ، و اگر از ثانى « 1 » است جايز نيست . و اما در صورت اضطرار ، پس اگر مردد شود ما بين لباس مأخوذ از ميته غير مأكول اللحم يا از ميته مأكول اللحم ، ظاهر اين است كه ترجيح ثانى متعين بوده باشد . و اگر مردد شود ما بين لباس مأخوذ از ميته مأكول اللحم و از مذكى غير مأكول اللحم ، اشكالى در ترجيح « 2 » هست ، لكن دور نيست كه ترجيح ميته از مأكول اللحم أولى بوده باشد از عكس يا تخيير .\r\n\r\nمطلب چهارم ( در احكام حرير است )\r\nو در اين چند مبحث است :\r\n\r\n","description":"","footnote":"\r\n« 1 » صحيح ان است كه تفصيل داده شود در اين باب ما بين جلود و غير جلود از مثل پشم و موى آن ، هر گاه از قبيل جلود است جايز نيست ، و هر گاه از قبيل ثانى است جايز است - ا س د .\r\n« 2 » در اين ترجيح نظر است ، دور نيست ترجيح مذكى از غير مأكول اللحم بر ميته مأكول اللحم - ا س د .\r\n","page_name":" 324 ","page_number":340},
  {"content":"\r\nأول : آن است كه جايز نيست در حق مرد پوشيدن لباس حرير محض ، خواه در حال نماز بوده باشد يا غير حالت نماز ، بلكه اگر بپوشد لباس حرير و در آن نماز به عمل آورد نماز باطل خواهد بود ، مگر در دو صورت كه پوشيدن آن و نماز در آن به عمل آوردن جايز است ، أول - در حال حربى كه راجح بوده باشد در شريعت مطهره . دوم : در حال ضرورت ، مثل برودت هوا به حدى كه در ترك لبس حرير مظنه هلاكت نفس يا حدوث مرضى بوده باشد . و اما لبس آن به جهت دفع شبش على وجه الاطلاق مشكل ، بلكه جايز نيست مگر در صورتى كه به حد ضرورت برسد ، و آنچه مذكور شد در حق مردان بود .\r\nو اما نسبت به زنان ، پس پوشيدن حرير بى اشكال جايز است در حق آنها و اما نماز زنان در حرير محض اگر چه شيخ صدوق قائل به عدم جواز شده لكن مشهور و حق در مسأله آن است كه جايز بوده باشد ، بلكه مسأله در نظر حقير محل اشكال نيست ، اگر چه مرحوم علامه در منتهى توقف فرموده .\r\nمبحث ثانى : آن است كه منع از پوشيدن حرير و نماز در آن در حق مردان در صورتى است كه مخلوط به چيزى نبوده باشد كه نماز در آن جايز بوده باشد پس هر گاه لباس مركب بوده باشد از ابريشم و ريسمان ، پوشيدن آن در حق مردان و همچنين نماز كردن در آن جايز خواهد بود ، خواه كل تا را بريشم بوده باشد و كل پود ريسمان ، يا بعض از هر يك از تار و پود هم ابريشم بوده باشد و هم ريسمان ، يا كل تار ابريشم بوده باشد و پود مركب از ريسمان و ابريشم يا به عكس ، به اين نحو كه كل پود ابريشم بوده باشد و تار از ابريشم و ريسمان پس در جميع اين صور پوشيدن مردان چنين لباسى را و همچنين نماز كردن در آن جايز خواهد بود .\r\nو در صورت امتزاج شرط نيست كه بايد ابريشم علاوه از ريسمان نبوده\r\n","description":"","footnote":"","page_name":" 325 ","page_number":341},
  {"content":"\r\nباشد ، پس جواز پوشيدن مردان و نماز در آن ثابت است ، اگر چه ابريشم علاوه از ريسمان در صور مسطوره بوده باشد .\r\nمجملا منع از پوشيدن حرير محض و از نماز در آن است ، پس هر گاه امتزاج به نحوى بوده باشد كه صادق نباشد كه حرير محض است عيبى نخواهد داشت و اينها در صورتى است كه ابريشم ممزوج بوده باشد به غير ابريشم از چيزهايى كه نماز در آنها جايز بوده باشد ، مثل ريسمان و پشم حيوان مأكول اللحم و كتان و خز و امثال اينها . و اما هر گاه ممزوج بوده باشد به چيزى كه نماز در آن جايز نبوده باشد ، مثل اين كه مخلوط بوده باشد به موى حيوان غير مأكول اللحم يا به طلا ، در اين صورت امتزاج ثمرى ندارد ، و منع از استعمال در أحوال نماز باقى است .\r\nمبحث سوم : در حكم كج « 1 » است . بدان كه حكم كج در اين مقام حكم ابريشم است ، پس هر گاه لباس معمول بوده باشد از محض كج يا از كج و ابريشم يا از كج و غير كج از چيزهايى كه نماز در آنها جايز نيست ، نماز در آنها جايز نخواهد بود و اما پوشيدن در غير حال نماز گاه است منع ثابت است ، و گاه است منتفى است .\r\nتفصيل اين اجمال آن است كه اگر ثوب معمول از كج تنها بوده باشد ، يا از كج و ابريشم بوده باشد ، پوشيدن آن در حق مردان جايز نيست . و اما اگر معمول از كج و موى حيوان غير مأكول اللحم غير نجس العين بوده باشد ، پس پوشيدن آن در غير حالت نماز جايز خواهد بود ، بلكه حكم به عدم جواز پوشيدن اگر چه ممزوج بوده باشد به أجزاء نجس العين مشكل « 2 » است ، و لكن\r\n\r\n","description":"","footnote":"\r\n« 1 » كج : ابريشم خام نتابيده .\r\n« 2 » الحكم بالجواز اشكل - ا س د .\r\n","page_name":" 326 ","page_number":342},
  {"content":"\r\nاينها در صورتى است كه آن جزء مخلوط مأخوذ بوده باشد از آن حيوان غير مأكول در حال حيات . و اما هر گاه مأخوذ بوده باشد از آن بعد از ممات حكم به جواز پوشيدن اگر چه در غير حالت نماز بوده باشد مشكل « 1 » بلكه ممكن نيست .\r\nو مخفى نبوده باشد كه منع از نماز در حرير ثابت است اگر چه عورت مصلى مستور به غير آن بوده باشد ، بلكه منع ثابت است اگر چه روى جامه حرير بوده باشد و آستر غير حرير يا به عكس آن .\r\nمبحث چهارم : آن است كه حرير از موانع علميه است ، پس هر گاه كسى در حرير نماز كند با جهل به موضوع ، يعنى نداند كه اين ثوب حرير است ، مثل اين كه در شب تار جامه‌اى پوشيد و نماز كرد ، بعد از فراغ از نماز مشخص شد كه نماز در حرير شده ، ظاهر اين است كه نماز صحيح بوده باشد اعاده آن لازم نباشد ، اگر چه عالم به حقيقت حال در وقت شود .\r\nو اما هر گاه بر عكس اين بوده باشد ، به اين نحو كه نماز در جامه‌اى اتيان نمود به اعتقاد اين كه اين جامه حرير « 2 » مىباشد ، بعد از فراغ از نماز مشخص شد كه حرير نبوده است ، ظاهر اين است كه نماز باطل بوده باشد .\r\nو اما ناسى پس حكم آن يا ناسى موضوع است يا ناسى به حكم ، ناسى به موضوع ظاهر اين است كه مثل جاهل بوده باشد ، و اما ناسى به حكم پس در آن تفصيل است انشاء اللَّه تعالى در مبحث مغصوب ظاهر خواهد شد .\r\nمبحث پنجم : آن است كه حكم به بطلان نماز مختص به اين نيست كه حرير قدرى بوده باشد كه نماز به تنهايى در آن توان نمود ، بلكه ثابت است\r\n\r\n","description":"","footnote":"\r\n« 1 » اظهر جواز است - ا س د .\r\n« 2 » هذا مع العلم بالحكم و الا فحكمه حكم الجاهل بالحكم - ا س د .\r\n","page_name":" 327 ","page_number":343},
  {"content":"\r\nاگر چه مالايتم به الصلاة بوده باشد ، پس نماز در بند زير جامه از حرير يا كمربند از حرير باطل « 1 » خواهد بود .\r\nو همچنين است نماز در كلاه حرير ، لكن اين متصور به چند صورت مىشود يك قسم : آن است كه رويه و آستر كلاه هر دو حرير بوده باشد . دوم : آن است كه رويه تنها حرير بوده باشد و آستر غير حرير . سوم : عكس اين است ، يعنى آستر حرير بوده باشد و رويه كلاه غير حرير ، در هر يك از سه صورت كه بوده باشد نماز باطل « 2 » خواهد بود .\r\nچهارم : آن است كه بعضى از رويه كلاه حرير بوده باشد ، يا بعضى از آستر آن حرير بوده باشد ، در اين صورت اگر حرير قليل بوده باشد اشكالى در جواز آن نيست ، و اگر بسيار بوده باشد محل اشكال است ، حكم به جواز أظهر است ، اگر چه اجتناب أقرب به سبيل نجات و أوفق به طريق احتياط است خصوصا در صورتى كه كلاه دمدار بوده باشد و كل دم حرير بوده باشد . و اما هر گاه سر كلاه كه تعبير از آن در عرف به مغز كلاه مىنمايند حرير بوده باشد و دم كلاه غير حرير بوده باشد اشكال در آن كمتر است . آنچه مذكور شد در حكم نماز در ما لا يتم به الصلاة از حرير است .\r\nو اما استعمال اينها مثل بستن كمربند به كمر با قرار دادن بند زير جامه در ليفهء زير جامه ، يا كلاه حرير بر سر گذاردن در خارج نماز ، دور نيست كه تفصيل داده شود در اين مقام به اين نحو كه اگر كلاه حرير بوده باشد بر سر گذاردن آن جايز نبوده باشد ، اگر چه در غير حالت نماز بوده باشد . و اما اگر مثل كمربند يا بند زيرجامه بوده باشد ، ظاهر اين است كه حكم به حرمت نتوان نمود پس بستن كمربند حرير در كمر و داخل بند زير جامهء حرير در ليفهء زير جامه\r\n\r\n","description":"","footnote":"\r\n« 1 » اقوى عدم بطلان است - ا س د .\r\n« 2 » أظهر در جميع اين صور صحت صلاة است و جواز لبس - ا س د .\r\n","page_name":" 328 ","page_number":344},
  {"content":"\r\nو پوشيدن آن زير جامه در غير حال نماز جايز خواهد بود ، اگر چه اجتناب أقرب به طريق سداد است .\r\nمبحث ششم : در بيان مسائل متعدده متعلقه به اين مقام است :\r\nمسأله اولى : آن است حكم خنثى در اين مقام حكم رجال است ، پس جايز نيست در حق او پوشيدن حرير محض و نه نماز كردن در آن .\r\nمسأله ثانيه : آن است كه هر گاه فرض شود كه مكلف متمكن نبوده باشد مگر از لباس حرير ، و أمر مردد باشد ما بين آن كه نماز در لباس حرير نمايد يا عاريا ، معين است اختيار ثانى ، پس نماز در حرير جايز نخواهد بود ، اگر چه در چنين صورت بوده باشد .\r\nمسأله ثالثه : هر گاه أمر مردد شود ما بين آن كه نماز در متنجس نمايد يا در جامهء حرير ، لازم « 1 » است أول را اختيار نمايد .\r\nمسأله رابعه : واجب نيست بر ولى منع نمايد مولى عليه را از پوشيدن حرير ، بلكه دور نيست كه تمكين ولى مولى عليه را بر پوشيدن حرير جايز بوده باشد .\r\nمسأله خامسه : آن است لازم است بر مكلف كه اجتناب نمايد از مشتبه به حرير ، پس هر گاه لباسى مردد « 2 » باشد به اين كه حرير است يا غير حرير و تشخيص آن ممكن نبوده باشد ، اجتناب از آن لازم است ، و همچنين هر گاه شك كند كه ممزوج هست به چيزى كه نماز در آن مباح بوده باشد يا نه .\r\nمسأله سادسه : آنچه مذكور شد در پوشيدن حرير و نماز كردن در آن است ، و اما راه رفتن بر فرش حرير يا نشستن بر آن يا خواب نمودن بر آن\r\n\r\n","description":"","footnote":"\r\n« 1 » در اين نظر است - ا س د .\r\n« 2 » هر گاه ترديد ناشى از شبههء محصوره بوده باشد چنين است ، و هر گاه در ابتداء شك كه اين حرير است يا خير اظهر جواز است .\r\n","page_name":" 329 ","page_number":345},
  {"content":"\r\nيا تكيه كردن بر حرير ، هيچ يك حرمت آن ثابت نيست . و مرحوم ابن حمزه در اين مقام قائل به حرمت شده فرموده است هر چيز كه پوشيدن آن حرام بوده باشد حرام است فرش نمودن آن و تكيه نمودن بر آن . و اين قول ضعيف است . و همچنين جايز است سوار شدن به چاروايى كه روى پالان آن حرير بوده باشد ، و همچنين است هر گاه حرير روى زين انداخته شود ، لكن اگر سرخ بوده باشد استعمال آن مكروه است . و اما حرير به خود پيچيدن اگر چه اين هم مثل سابق است ، ظاهر اين است كه حكم به حرمت نتوان نمود ، لكن أحوط اجتناب است ، و اما در حال نماز پس جايز نيست .\r\nمسأله سابعه : در حرير محمول است . بدان كه حمل حرير در غير حالت نماز شبهه‌اى در جواز آن نيست ، و اما در حال نماز پس ظاهر اين است كه موجب بطلان نماز نشود ، اگر چه جامهء دوخته باشد .\r\nمسأله ثامنه : لباس مكفوف به حرير است ، يعنى جامه‌اى كه سجاف آن حرير بوده باشد ، بدان كه پوشيدن چنين لباسى بىاشكال جايز است ، اما نماز در آن باز ظاهر اين است كه جايز بوده باشد ، و مراد به كف جامه سجاف آن است ، لكن چنانچه جايز است نماز در جامه‌اى كه سجاف او حرير بوده باشد چنين است جامه‌اى كه قيطان از ابريشم در آن دوخته باشند ، خواه در أطراف جامه بوده باشد با عدم ميل به ظاهر مثل أطراف بدن عربى يا چوخا « 1 » بارانى ، يا با ميل به ظاهر ، مثل بافتهء از ابريشم كه متعارف است دريخه قبا مىگذارند ، و همچنين سر آستين ، و مثل اين است دكمهء ابريشم كه دريخه يا در سر آستين مىدوزند مجملا جميع اينها بى عيب و نماز با همهء اينها صحيح است ، و همچنين است بند حرير كه به قبا مىدوزند آن نيز بىعيب است .\r\n\r\n","description":"","footnote":"\r\n« 1 » چوخا : لباس پشمى ضخيم و خشن كه چوپانان و كشاورزان مىپوشند .\r\n","page_name":" 330 ","page_number":346},
  {"content":"\r\n\r\nمطلب پنجم ( در حكم نماز در طلا است )\r\nبدان كه بى اشكال حرام است از براى مرد پوشيدن جامه كه از مفتول طلا بافته شده باشد ، خواه كل ثوب از آن مفتول بافته شده باشد ، يا آن كه مخلوط بوده باشد به چيزى كه پوشيدن لباس از آن جايز بوده باشد ، مثل اين كه لباس بافته شده باشد از مفتول طلا و مفتول نقره ، يا از مفتول طلا و ريسمان و پشم و غيرهما ، و همچنين نماز در چنين لباس باطل است .\r\nتفصيل مسأله آن است كه مسأله متصور به چند صورت مىشود :\r\nأول : آن است كه كل لباس بافته شده باشد از مفتول طلا . دوم : آن است كه لباس مركب بوده باشد از مفتول طلا و ابريشم . سوم : آن است كه لباس بافته شده باشد از مفتول طلا و مفتول نقره . چهارم : آن است كه بافته شده باشد از مفتول طلا و ريسمان . ظاهر اين است كه نماز در چنين لباس در جميع صور مذكوره باطل بوده باشد ، بلكه پوشيدن چنين لباسى جايز نبوده باشد ، اگر چه در خارج نماز باشد .\r\nو اما هر گاه لباس بافته شده باشد مجموع آن از مفتول نقره ، يا آن كه لباس مركب بوده باشد از مفتول نقره و ابريشم و هكذا ، پوشيدن آن و همچنين نماز در آن جايز است . پس نماز در جامهء طلا باطل است ، خواه طلاى محض بوده باشد يا ممزوج بوده باشد به چيزى كه نماز در آن جايز نبوده باشد مثل ابريشم ، يا ممزوج بوده باشد به چيزى كه نماز در آن جايز بوده باشد ، مثل مفتول نقره و ريسمان و نحو اينها ، و اين اعم از اين است كه عورت مستور به لباس طلا بوده باشد يا نه ، پس اگر فرض شود عورت مستور به لباس ريسمان بوده باشد ، لكن لباس طلا را يا لباس ممزوج به طلا را فوق آن پوشيده باشد ، باز نماز باطل\r\n","description":"","footnote":"","page_name":" 331 ","page_number":347},
  {"content":"\r\nخواهد بود . اينها در صورتى است كه لباس طلا يا ممزوج به طلا ما يتم به الصلاة بوده باشد . اما هر گاه ما لا يتم به الصلاة بوده باشد ، ظاهر اين است كه تأملى در بطلان نماز در مثل بند زير جامه و كمر بند و عرقچين نبوده باشد .\r\nو اما انگشتر طلا پس اشكالى نيست در اين كه در حق مردان جايز نيست كه در دست نمايند . و اما بطلان نماز مرد در صورتى كه انگشتر طلا در دست او بوده باشد ، اگر چه محل كلام است ، لكن ظاهر اين است كه باطل بوده باشد . و اما مثل دكمه طلا در قبا يا غير قبا دوختن ، و همچنين پارچه منسوج از مفتول طلا را سجاف لباس نمودن ، پس مثل اين استعمال نيز جايز نيست ، و دور نيست كه موجب بطلان نماز نيز بشود .\r\nو اما افتراش طلا و جلوس بر فرش طلا ، دور نيست اينها نيز حرام بوده باشد و جميع آنچه مذكور شد در صورتى كه طلا خالص بوده باشد ظاهر است ، و اما هر گاه خالص نبوده باشد ، به اين نحو كه طلا را روكش آن نموده باشند ، اگر چه حكم صريح به حرمت و بطلان نماز در آن خالى از اشكال نيست ، لكن احتياط شديد در اجتناب آن است ، خواه در نماز بوده باشد يا خارج .\r\nو اما حمل طلا يعنى طلا با خود داشتن ، ظاهر اين است كه موجب بطلان نماز نبوده باشد ، خواه مسكوك بوده باشد يا غير مسكوك ، بلكه پارچه‌اى كه منسوج از مفتول طلا بوده باشد هر گاه با مصلى بوده باشد ، موجب بطلان نماز نمىشود بنابراين منع در صورتى است كه ملبوس مصلى بوده باشد يا جزء ملبوس ، پس طلاى محمول مثل حرير محمول است موجب بطلان نماز نيست .\r\nمخفى نماند آنچه مذكور شد در حق مردان است ، و اما در حق زنان مطلقا نقصى ندارد ، نه پوشيدن لباس از طلا ، و نه نماز نمودن در آن ، و نه جلوس بر آن ، و نه خوابيدن بر روى آن ، و نه بر رو انداختن .\r\n","description":"","footnote":"","page_name":" 332 ","page_number":348},
  {"content":"\r\nبدان كه مناسب در اين مقام آن است كه گفته شود : چيزهايى كه معهود است به جهت پا « 1 » بر سه قسم است :\r\nأول : اين است كه ساتر پشت پا نيست مثل نعلين ، اين قسم بى اشكال نماز در آن جايز است .\r\nدوم : آن است كه ساتر پشت پا است تا مفصل و چيزى از ساق را نيز مىپوشاند ، مثل چكمه و جورابى كه ساق او بلند بوده باشد ، اين قسم نيز بى اشكال نماز در آن صحيح است ، بنابراين كسى كه چكمه در پاى او بوده باشد با همان چكمه نماز مىتواند نمود ، پس كندن چكمه به جهت نماز لازم نيست .\r\nقسم سوم : آن است كه ساتر پشت قدم هست ، لكن ساتر چيزى از ساق نيست ، مثل جورابى كه ساق او كوتاه بوده باشد ، و مثل آنچه متعارف است در ميان زنان كه تعبير از آن به نيم ساق مىكنند . اين قسم محل خلاف ما بين فقهاء است ، بسيارى از فقهاء حكم فرموده‌اند بر اين كه نماز در آن جايز نيست ، پس اگر كسى نماز كند در آن نماز باطل خواهد بود ، مختار نزد حقير خلاف آن است ، لكن احتياط شديد « 2 » در اجتناب است ، و در صورت عدم اجتناب احتياط در اعاده نماز است مگر در صورتى كه فراموش نموده بعد از نماز متذكر شود ، در اين صورت ظاهر اين است كه حاجت به اعاده نداشته باشد .\r\n\r\n","description":"","footnote":"\r\n« 1 » اولى اين بود ذكر اين مسأله در مسائل متفرقه كه بعد عنوان مىفرمايند بشود - ا س د .\r\n« 2 » در نظر حقير احتياط آن شديد نيست و ظاهر جواز است ، بلى كاه است مكروه باشد ، اگر چه در كراهت هم تأمل است ، لكن احتياط بخلاف جمعى مستحب است و راجح - ا س د .\r\n","page_name":" 333 ","page_number":349},
  {"content":"\r\n\r\nمطلب ششم اين است كه مانع در لباس يا ذاتى است يا عرضى ،\r\nأول مثل حرير و طلا و نحو آنها ، دوم مثل پوست حيوان مأكول اللحم در صورتى كه مأخوذ از مذكى نبوده باشد به جهت آن كه عدم جواز نماز در آن به جهت نجاست آن است كه باعث آن عدم تذكيه است . و از اين قبيل است چيزى كه ساتر پشت قدم پا بوده باشد ، لكن ساتر چيزى از ساق نبوده باشد ، بنا بر قول به عدم جواز نماز در آن گاه است دو حيثيت با هم جمع مىشوند ، مثل پوست حيوان غير مأكول اللحم در صورتى كه مأخوذ از غير مذكى بوده باشد .\r\nو مانع ذاتى گاه است مانع است مطلقا ، خواه در حق مرد بوده باشد يا زن ، مثل أجزاء غير مأكول اللحم ، پس نماز در آن جايز نيست ، خواه مصلى مرد بوده باشد يا زن ، قسم ثانى آن است كه مانعيت آن مختص است به مردان ، و در حق زنان نماز در آن جايز است مثل حرير و طلا چنانچه دانسته شد .\r\nو مانع عرضى نيز بر دو قسم است لكن به عكس مانع ذاتى ، يك قسم : آن است كه مانعيت آن مختص است در حق زنان ، مثل لباسى كه حاجب ماوراى خود نبوده باشد در صورتى كه اقتصار به آن نمايد ، و قبل و دبر مستور به چيزى بوده باشد . دوم : آن است كه مانعيت آن مشترك است ميان زن و مرد ، و اين چند چيز است ، يكى مغصوب بودن لباس است . كلام در اين مقام در بيان اين مطلب است .\r\nبدان كه لازم است در لباسى كه مكلف در آن نماز مىكند منفعت آن لباس مملوك او بوده باشد به متابعت عين يا بالانفراد ، مثل اينكه منفعت لباس را در مدت معينه مالك آن به او مصالحه نموده باشد ، يا مالك نبوده باشد لكن\r\n","description":"","footnote":"","page_name":" 334 ","page_number":350},
  {"content":"\r\nمأذون بوده باشد از قبل مالك ، پس هر لباسى كه اين شخص مالك منفعت او نبوده باشد يا مأذون در تصرف در آن از جانب مالك نبوده باشد مغصوب خواهد بود و نماز در آن باطل است . دوم : اذن فحوى . سوم : اذن شاهد حال .\r\nاذن صريح يا در خصوص نماز است ، مثل اين كه مىگويد : مأذون هستى كه در اين لباس نماز اتيان نموده باشى ، يا مطلق است به نحوى كه شامل نماز نيز هست ، مثل اين كه مىگويد : هر تصرفى كه خواسته باشى در اين جامه نموده باشى مأذون هستى .\r\nكلامى كه در اين مقام هست اين است كه معتبر در اذن صريح آن است كه مفيد علم به رضاى مالك بوده باشد يا خير ، تحقيق حال محتاج به تفصيل در مسأله است .\r\nبيان اين مطلب مقتضى اين است كه گفته شود . قول مالك لباس در حق غير كه مأذون هستى در اين جامهء من نماز كرده باشى ، يا مفيد علم به رضاى او است در اين تصرف يا نه ، در صورت أول تشكيكى در جواز نماز در آن نيست ، و در صورت ثانى خالى از اين نيست يا عالم است به عدم رضاى مالك در تصرف در آن ، مثل اين كه از قرائن أحوال مشخص مىشود كه اين كلام از راه خوف از او صادر شده يا برو در مانده ، در اين صورت شبهه‌اى در عدم جواز تصرف نيست ، پس اگر نماز در آن به عمل آورد با آن حالت نماز محكوم به بطلان خواهد بود .\r\nيا مفيد علم به رضا و عدم رضا هيچ يك نيست ، اين متصور به سه صورت مىشود ، أول : آن است كه مظنه به عدم رضاى مالك دارد . دوم : آن است كه ظن به رضا و عدم هيچ يك حاصل نيست ، در اين دو قسم نيز ظاهر اين است كه تصرف جايز نبوده باشد ، پس در اين صورت نيز اگر اتيان به نماز در آن نمايد نماز باطل خواهد بود . سوم : آن است كه اين كلام از مالك اگر چه مفيد\r\n","description":"","footnote":"","page_name":" 335 ","page_number":351},
  {"content":"\r\nعلم به رضاى او نيست لكن مفيد مظنه به رضاى او هست ، اين قسم ظاهر اين است كه تصرف جايز بوده باشد ، پس نماز صحيح خواهد بود .\r\nاز جمله مطالبى كه در اين مقام مناسب است كه تنبيه بر آن بشود آن است كه داعى و باعث بر اذن مالك يا معلوم هست يا نه ، در قسم ثانى اشكالى نيست ، اما در قسم أول مالك در اعتقاد به تحقق داعى يا مصيب است يا مخطى ، در أول تشكيكى در جواز تصرف و اشكالى در صحت نماز نيست ، و اشكالى كه هست در قسم ثانى است ، مثل اين كه مشخص است كه باعث بر اذن مالك در نماز در آن جامه اين است كه معتقد اين بود كه اين شخص صالح و عادل مىباشد ، يا معتقد اين بود كه اين شخص صديق او مىباشد ، در اين صورت اگر اعتقاد مطابق واقع بوده ، يعنى چنانچه اين شخص معتقد صلاح و عدالت و تدين او بوده ، به اين سبب او را اذن در نماز در جامهء خود داده ، و مأذون له نيز به اعتقاد خود متصف به اين صفات مىباشد ، مشخص است اشكالى در جواز تصرف و نماز در آن در اين حالت نيست .\r\nو اشكالى كه هست در اين است كه مأذون له معتقد عدم اتصاف خود است به صفاتى كه داعى بر اذن مالك شده ، مثل اين كه مىداند داعى بر اذن اعتقاد مالك است به صلاح و عدالت و صديق بودن او است ، و در واقع اين شخص مىداند كه فاسق و دشمن او است ، پس علت صدور اذن از مالك اعتقاد صديق بودن اين است با او و خود عالم است به اينكه از اعادى او است ، پس انتفاى علت مقتضى انتفاى معلول است ، پس بايد تصرف جايز نبوده باشد ، اين بيان وجه اشكال است .\r\nجواب از اين آن است كه انتفاى علت اگر چه مستلزم انتفاى معلول است ، لكن مسلم نداريم كه در اين مقام علت منتفى بوده باشد ، به جهت آن كه علت\r\n","description":"","footnote":"","page_name":" 336 ","page_number":352},
  {"content":"\r\nاعتقاد مالك است به عدالت متصرف مثلا نه عدالت نفس الامرى ، و اين اعتقاد متحقق است .\r\nمجملا تصرف در مال مالك تابع علم متصرف است به رضاى مالك ، و علم به رضاى او حاصل است نظر به علم متصرف كه باعث اذن اعتقاد مالك است به عدالت آن ، و مفروض اين است كه اين اعتقاد متحقق است ، پس علم به رضاى او حاصل است ، بلى هر گاه فرض شود كه قلب اين اعتقاد شد ، به اين نحو كه مالك مطلع شد بر فسق اين شخص ، در اين صورت علت اذن كه اعتقاد مالك بود به عدالت او منتفى مىشود ، انتفاء علت مستلزم انتفاء معلول است ، پس عالم به عدم رضاى در تصرف خواهد بود .\r\nتحقيق حال در أمثال مقام مقتضى اين است كه گفته شود : اعتبار صفت در امرى از امور يا از عالم به عواقب امور است يا از غير ، اگر أول است در اين صورت در حق كسى كه عالم است به عدم اتصاف خود به آن صفت تصرف او در آن چيزى كه مشروط به تحقق آن صفت است جايز نخواهد بود ، نظر به اين كه مناط در اين وقت واقع و نفس الامر خواهد بود ، از اين قبيل است آيه شريفه * ( إِنَّمَا الصَّدَقاتُ لِلْفُقَراءِ وَالْمَساكِينِ ) * « 1 » الايه ، پس صدقات به مقتضاى آيه شريفه مختص به فقراء است در واقع ، پس هر گاه كسى عالم به عدم فقر بوده باشد تصرف در آن نمىتواند نمود ، اگر چه ديگران معتقد فقر او بوده باشند .\r\nو همچنين است خمس كه خلاق عالم جل شأنه خمس را به جهت فقراى از سادات مقرر فرموده ، پس هر گاه كسى كه معتقد اين بوده باشد كه سيد نيست يا سيد هست لكن فقير نيست ، تصرف در آن نمىتواند نمود ، اگر چه ديگران معتقد سيادت او بوده باشند .\r\nو اگر دوم است يعنى اعتبار صفت مخصوصه در امرى از غير عالم به عواقب\r\n\r\n","description":"","footnote":"\r\n« 1 » سوره توبه : 60 .\r\n","page_name":" 337 ","page_number":353},
  {"content":"\r\nامور است ، در اين صورت خالى از اين نيست : يا كلام به نحوى اداء نموده كه مدلول آن اعتبار واقع و نفس الامر است ، پس رعايت آن لازم ، و در صورت انتفاء آن تصرف جايز نيست ، مثل اين كه بگويد مالك من راضيم تصرف در مال من بكند كسى كه صديق من بوده باشد در واقع .\r\nدر اين صورت هر گاه كسى كه در نفس الامر از اعادى او است تصرف او در آن مال جايز نخواهد بود ، اگر چه عالم بوده باشد كه مالك معتقد اين هست كه او از أصدقاى او است ، مگر در صورتى كه مشخص بوده باشد مراد مالك اعتبار واقع بحسب واقع نيست ، بلكه مراد او كسى « 1 » است كه چنين\r\n\r\n","description":"","footnote":"\r\n« 1 » در اين عبارت تعقيد هست ، و رفع آن به اين بيان مىشود : كه اين صورت سه قسم مىشود ، يعنى هر گاه مالك بگويد كه هر كه صديق من است تصرف در اين نمايد ، يا اين است كه مقرون به واقع مىكند و مىگويد هر كه صديق من است در واقع اعم از اينكه من او را صديق بدانم يا ندانم ، در اين صورت شخصى عدو اوست در واقع ، تصرف نمىتواند نمود اگر چه مالك او را صديق خود داند . و يا آن است كه مقرون به واقع نمىكند لكن مقصود او واقع است ، اين هم مثل سابق است . و يا آن است كه مقصود او آن است كه هر كه او را صديق خود دانم ، در اين صورت نيز معلوم است كه آن شخص عدو مىتواند تصرف نمايد ، زيرا كه مالك او را صديق خود مىداند ، و يا اين چنين كلامى مىگويد و مقصود او كما ينبغى معلوم نيست ، ظاهر اين است در اين قسم نيز شخص عدو بتواند تصرف نمود .\r\nلكن تحقيق اين است كه اين قسم هم دو قسم مىشود ، يك دفعه اين است كه عنوان كلام به جهت شمول جميع كسانى است كه آنها را صديق خود مىداند ، و خروج كسانى است كه آنها را عدو خود مىداند ، در اين صورت مىتواند شخص عدو واقعى كه مالك او را صديق خود دانسته تصرف نمود ، و يك دفعه اين است كه عنوان كلام به جهت شمول اصدقاى واقعى او است ، در اين صورت اين شخص مفروض نمىتواند تصرف نمود ، و هر گاه معلوم نباشد مقصود شخص از عنوان ظاهر اين است كه چنين شخصى نمىتواند تصرف نمود ، زيرا كه الفاظ موضوع مىباشد براى معانى نفس الامريه - ا س د .\r\n","page_name":" 338 ","page_number":354},
  {"content":"\r\nبوده بحسب واقع ، اعم از اين كه مالك او را چنين بداند كه بحسب واقع چنين است يا نداند ، لكن در واقع چنين بوده باشد ، در اين صورت اگر كسى چنين داند كه مالك او را از أصدقاى خود مىداند ، باز دور نيست كه تصرف تواند نمود ، مگر بنا بر تقديرى كه مذكور شد .\r\nو اما هر گاه القاى خطاب به شخص معينى نمايد ، به اين نحو راضيم تو تصرف در اين لباس من نمايى به علت آن كه تو از اصدقاى منى ، تصرف او در آن لباس جايز خواهد بود ، اگر چه اين شخص خود را از اعادى مالك داند ، مسأله اگر چه چنين است ، لكن فهميدن آن محتاج است به تأمل تام .\r\nبعد از استمداد توفيق از موفق علام جل آلاؤه على قاطبة الانام ، و از آنچه مذكور شد ظاهر مىشود حكم در صورت منع ، مثل اين كه مالك مىگويد به كسى كه من راضى نيستم به اين كه تو تصرف در لباس من نمايى به علت آن كه دشمن منى ، و فرض شود كه اين شخص از اصدق أصدقاء او است ، در اين صورت مىگوييم : تصرف اين شخص در لباس او جايز نيست ، نظر به اين كه منع او مستند به اعتقاد او است كه او را دشمن مىداند ، پس علم به عدم رضاى او ثابت است اگر چه عدم رضاى او مستند به چيزى است كه واقعيت ندارد . و اما هر گاه بگويد « 1 » :\r\n\r\n","description":"","footnote":"\r\n« 1 » تفصيل سابق در اين مقام بايد بيايد به اين نوع كه بگويد هر كه دشمن من است در واقع تصرف در آن نكند ، و هر كه دوست من است در واقع تصرف در آن نمايد ، در اين صورت در حق اين شخص كه مالك معتقد دشمنى او است و در واقع چنين نيست تصرف جايز خواهد بود ، چنانچه بعد از اين خود تصريح مىفرمايند ، و هر گاه بگويد هر كه دشمن من است و معلق به واقع نكند و مفروض اين است كه مالك او را دشمن خود مىداند و در واقع چنين نيست ، در اين صورت تصرف مشكل است ، و لكن ممكن است گفته شود بجواز تصرف در اين صورت نيز ، زيرا كه الفاظ موضوع از براى معانى نفس الامريه مىباشد ، پس هر گاه گويد هر كه دوست من است تصرف بكند و هر كه دشمن من است تصرف نكند ، و مفروض اين است اين شخص دوست او است اگر چه مالك معتقد خلاف باشد مندرج در تحت عموم اول خواهد بود - ا س د .\r\n","page_name":" 339 ","page_number":355},
  {"content":"\r\nراضى نيستم هر كس دشمن من است تصرف در لباس من نمايد ، آيا مىتواند اين شخص كه دوست او است در واقع تصرف در اين لباس نمايد يا خير ، نظر به اين كه مفروض اين است مالك اين شخص به خصوصه را دشمن خود مىداند ، پس منع منصرف به او هم مىشود نظر به اعتقاد او ، ظاهر ثانى است . پس تصرف در چنين صورت در حق او جايز نخواهد بود ، اگر چه في الواقع دوست او مىباشد ، و اين در صورتى است كه مشخص بوده باشد كه اعتقاد مالك در حق اين شخص اين است كه از اعادى او است .\r\nو اما هر گاه اعتقاد مالك در حق اين شخص مشخص نبوده باشد ، بى اشكال منع منصرف به اين نمىشود ، بلكه از اختصاص عدم رضا به دشمن خود ظاهر مىشود رضا بالاضافه به دوست او ، و مفروض اين است كه اين شخص چنين است ، پس تصرف در حق او جايز خواهد بود .\r\nو اما هر گاه القاى كلام به نوعى نمايد كه مظهر و معلن از واقع و نفس الامر بوده باشد ، مثل اين كه بگويد هر كس كه دشمن من بوده باشد در واقع راضى نيستم كه تصرف در لباس من نمايد ، در حق چنين شخصى كه مالك معتقد اين هست كه دشمن او است و لكن در واقع و نفس الامر از أصدق أصدقاء او است تصرف در لباس او مجوز خواهد بود ، مگر بنا بر احتمالى كه سابق اشاره به آن شد ، فهميدن حق مطلب محتاج به تأمل بسيار است ، و آنچه مذكور شد تا اين مقام در بيان اذن صريح بود .\r\nو اما اذن فحوى ، پس آن استفاده رضاى مالك است در تصرف أعلى به اعتبار صدور اذن از مالك در تصرف أدنى ، اين گاه است نسبت به متصرف\r\n","description":"","footnote":"","page_name":" 340 ","page_number":356},
  {"content":"\r\nواحد است بالاضافه به انواع تصرف ، يا نسبت به متصرف متعدد است مختلف به شرافت و دناءت ، اول مثل اين كه مىگويد به شخصى : من راضيم كه تو اين لباس مرا استعمال نمايى در وقت بنايى نمودن مثلا ، از اين اذن استفاده مىشود رضاى او در آن لباس در حين نماز كردن و هكذا .\r\nدوم مثل اين كه به دشمن خود مىگويد : راضيم كه استعمال اين لباس من نمايى در حين نماز ، پس از اين استفاده مىشود رضاى او در پوشيدن اين لباس در حق دوست او ، يا آن كه نسبت به فاسقى گويد : راضيم كه اين جامه را بپوشى در حين نماز ، و از اينجا مشخص مىشود رضاى او در اين استعمال در حق اين شخص صالح مقدس .\r\nو اما اذن شاهد حال ، پس آن اذنى است كه استفاده مىشود به ملاحظه ارتباطى بين مالك و متصرف مىباشد ، و به عبارت اخرى اذن شاهد حال اذنى است كه حاصل مىشود به جهت متصرف به ملاحظه حال مالك با خود ، و گاه است كفايت مىكند در حصول اذن معرفت اسلام مالك ، اگر چه به خصوصه مالك معلوم نبوده باشد ، مثل نماز در صحارى متسعه همين قدر كه مشخص شد كه مالك اين صحرا مسلمان است ، حال آن ناطق است به رضاى آن مالك در نماز كردن در آن صحرا ، و احتمال اين كه شايد مالك آن صغير بوده باشد ، ظاهر اين است كه مضر نبوده باشد ، چه اذن ولى در أمثال مقامات كه قطع به عدم تضرر مالك هست كفايت مىكند .\r\nو اما اينقدر كفايت نمىكند در تصرف نمودن در خانه كسى يا در باغ كسى ، بلكه لابد است از تحقق ارتباط اتم از اين مقدارى كه مذكور شد ، مثل صلاح مالك يا صداقت يا قرابت او با متصرف ، پس هر تصرفى كه اسلام مفيد اذن او هست صلاح طرفين مفيد آن است به علاوه ، و هكذا هر تصرفى كه صلاح طرفين من\r\n","description":"","footnote":"","page_name":" 341 ","page_number":357},
  {"content":"\r\nغير قرابة موصل به آن است صلاح طرفين با قرابت موصل به آن هست به علاوه ظاهر اين است معتبر در اذن شاهد حال علم به رضاى مالك است ، ظن كفايت نمىكند مگر در صحارى متسعه ، كه ظاهر فقهاء اين است كه ظن به رضاى مالك را كافى مىدانند .\r\nتتميم : گاه است تعارض مىشود ما بين أقسام مذكوره در اذن ، مثل اين كه قال ناطق به رضا است و حال ناطق بر خلاف آن ، پس اذن صريح مقتضى رضاى مالك است به تصرف ، مثل اين كه مىگويد راضيم كه در اين لباس من نماز به عمل آورده باشى ، و حال او شهادت مىدهد بر خلاف آن ، مثل آن كه اين قبول از راه خوف است يا از اين راه است كه به رو درمانده است ، مشخص است كه در اين صورت عمل به مقتضاى حال است ، و اعتمادى به قول او در اين وقت كه مفروض شده نيست ، و همچنين است هر گاه قول مقتضى عدم رضا بوده و حال مقتضى رضا باشد ، در هر دو صورت عمل به مقتضاى حال لازم است ، و بسيارى از أوقات است كه اين تعارض واقع مىشود ، مثل اين كه به كسى اظهار مىكند بيا به خانه ما ، و حال او شهادت مىدهد كه اين اظهار قلبا نيست بلكه من باب تعارف است ، و ظاهر مىشود كه قلبا راضى به اين مطلب نيست ، عمل به مقتضاى قول در اين صورت نمىتوان نمود .\r\n\r\nمطلب هفتم هر گاه كسى نماز كند در جامه‌اى كه مالك منفعت او نبوده باشد ،\r\nو مأذون نيز نبوده باشد نه به اذن صريح و نه به اذن فحوى و نه به اذن شاهد حال ، در اين صورت اگر عمدا بوده باشد آثم و نماز او باطل و اعاده آن لازم است .\r\nو اگر نسيانا بوده باشد خالى از اين نيست يا ناسى موضوع بوده يا ناسى حكم\r\n","description":"","footnote":"","page_name":" 342 ","page_number":358},
  {"content":"\r\nاما ناسى موضوع مثل اين كه مىدانست كه اين ثوب مملوك او نيست ، و همچنين مأذون از جانب مالك آن نيست و در آن نماز به عمل آورد ، لكن در وقت پوشيدن آن و نماز كردن در آن فراموش كرد ، بعد از نماز متذكر شد ، در اين صورت ظاهر « 1 » اين است كه نماز او صحيح بوده باشد و تدارك آن لازم نبوده باشد ، اگر چه متذكر به حقيقت حال شود در وقت نماز .\r\nو اما ناسى حكم مثل اين كه فراموش كرد كه نماز در لباس مغصوب جايز نيست ، پس اگر اين نسيان از تقصير او بوده باشد ، مثل اين كه بىمبالاتى و مسامحه در ضبط آن نمود تا فراموش نمود ، در اين صورت ظاهر اين است كه نماز او باطل و اعاده آن لازم بوده باشد . و اگر اين نسيان مستند به تقصير او نبوده باشد ، مثل اين كه ذاهل بالمره شد بدون آن كه قصد او مسامحه در اين بوده باشد ، يا آن كه متذكر اين حكم بود به نحوى كه مطمئن شد كه از خاطر او محو نخواهد شد ، لكن خلاف آن به ظهور رسيد و از خاطر او محو شد با عدم تقصير ، در اين صورت ظاهر اين است كه نماز او صحيح بوده اعاده آن لازم نبوده باشد ، اگر چه اعاده أقرب به احتياط و أوفق به سبيل نجات است .\r\nو اما اگر جاهل به موضوع بوده باشد ، مثل اين كه نماز در لباس به عمل آورد به اعتقاد اين كه لباس از خود او است ، يا مأذون بوده است در تصرف در آن ، يا آن كه ذو اليد او را مأذون نمود كه او نماز در آن لباس نمايد به ادعاى آن كه اين جامه از او است ، يا آن كه اكتفاء به همان ذو اليد بودن او نمود و نماز را در آن لباس به عمل آورد ، ظاهر اين است در جميع اين صور نماز صحيح\r\n\r\n","description":"","footnote":"\r\n« 1 » اين در صورتى است كه خود مصلى غاصب نبوده باشد ، و هر گاه خود غاصب بوده است و فراموش آن از مسامحه شده باشد ، در اين صورت تدارك آن صلاة را نموده باشد ، بلكه مطلقا تدارك نمايد اگر چه از مسامحه در رد نبوده على الاحوط - ا س د .\r\n","page_name":" 343 ","page_number":359},
  {"content":"\r\nبوده ، تلافى آن لازم نبوده باشد ، اگر چه عالم شود به حقيقت حال در اثناى وقت .\r\n\r\nمطلب هشتم هر گاه مالك ثوب مغصوب مأذون نمايد در نماز كردن در آن ثوب ،\r\nپس اين اذن يا نسبت به غير غاصب مىباشد ، يا بالاضافة به خود غاصب ، يا مطلق خواهد بود .\r\nأول : آن است كه ظالمى لباس كسى را غصب نمود به شخصى داد ، و مالك آن لباس همان شخص معين را مأذون نمود كه نماز در آن لباس نمايد ، در اين صورت بى اشكال نماز آن شخص در آن جايز و بىعيب خواهد بود خواه اين اذن اذن صريح بوده باشد چنانچه مذكور شد ، يا اذن فحوى ، يا شاهد حال ، هر يك كه بوده باشد كفايت مىكند در حكم به صحت نماز ، مشخص است اين حكم مختص به مأذون است ، پس در حق غير مأذون متحقق نيست .\r\nدوم : آن است كه اين اذن نسبت به غاصب است ، و فى الحقيقه اذن هم بوده باشد ، در اين صورت نماز غاصب در آن لباس مغصوب صحيح خواهد بود ، اگر چه آثم بوده باشد در استعمال خارج نماز ، اگر اذن مختص به حالت نماز بوده باشد . و گاه است در اين صورت اذن فحوى در حق غير غاصب متحقق مىشود ، بنا بر اين كه هر گاه مالك راضى بوده باشد نماز غاصب در آن پس رضاى او در نماز ديگران در آن لباس به طريق أولى خواهد بود .\r\nسوم : آن است كه اذن مالك در نماز در آن به طريق اطلاق يا عموم بوده در اين صورت نماز كردن غير غاصب در آن بى اشكال خواهد بود ، و اما نماز خود غاصب محل اشكال است ، نظر به عدم معلوميت انصراف اطلاق يا عموم در\r\n","description":"","footnote":"","page_name":" 344 ","page_number":360},
  {"content":"\r\nحق غاصب .\r\nمجملا مناط در نماز در لباس غير تحقق اذن از مالك است در حق هر كس كه متحقق شد ، بى اشكال است اگر چه غاصب بوده باشد ، و در صورت عدم تحقق اذن نماز جايز نيست اگر چه غير غاصب بوده باشد . بنابر اين فرقى ما بين غاصب و غير غاصب در اين باب نخواهد بود مگر اين كه غالب اين است كه غاصب مغضوب مالك است ، رضاى او در تصرف او معلوم نيست ، بلكه غالبا معلوم العدم است .\r\n\r\nمطلب نهم [ مسائل وجوب ستر براى مردان و زنان 
  ]\r\nواجب است بر مردان ستر عورتين در حال نماز ، و همچنين در غير حالت نماز ، لكن به شرط حضور ناظر محترم ، چنانچه بيان خواهد شد ، و مراد به عورتى كه ستر آن بر مردان واجب است در نماز ، بنا بر مشهور و مختار ما بين أقوال قبل و دبر است ، و مراد به قبل نفس ذكر و خصيتين است ، و مراد از دبر نفس مخرج ، يعنى محل خروج غائط است ، پس عانه كه عبارت از محل روييدن مو است فوق ذكر از عورت نيست ، و همچنين است عجان كه ما بين ذكر و مخرج و همچنين دو طرف مقعد .\r\nو قول ديگر در تحديد عورت مرد آن است كه عورت عبارت است از ناف تا زانو . و قول سوم مثل اين است در بدايت ، و لكن به خلاف اين است در نهايت يعنى عورت است از ناف تا ساق ، و اين دو قول ضعيف است .\r\nو مخفى نماند چنانچه واجب است بر مرد ستر عورتين در نماز ، همچنين شرط صحت نماز نيز هست ، پس هر گاه كسى نماز كند با كشف عورتين يا أحدهما خالى از اين نيست يا عمدا خواهد بود يا نسيانا يا جهلا . پس اگر عمدا بوده\r\n","description":"","footnote":"","page_name":" 345 ","page_number":361},
  {"content":"\r\nباشد آثم و نماز باطل خواهد بود . و اگر نسيانا بوده باشد ، خواه ناسى موضوع بوده باشد يعنى مىدانست عورت او منكشف است ، لكن در حال نماز فراموش كرد كه عورت او منكشف است تا عورت را به پوشاند ، يا ناسى حكم مثل اين كه فراموش كرد كه ستر عورتين در حال نماز واجب است ، در هر دو صورت نماز باطل خواهد بود .\r\nو اما اگر جاهل به موضوع بوده باشد ، يعنى نمىدانست كه عورت او مستور نيست ، بلكه معتقد اين بود كه عورت او مستور است ، بعد از فراغ از نماز مطلع شد كه عورت او مستور نبوده ، ظاهر اين است كه نماز او در اين صورت صحيح بوده باشد ، اگر چه عالم شود به حقيقت حال در وقت . و آنچه مذكور شد در حق مردان است .\r\nو اما عورت زن كه ستر آن در نماز لازم است ، پس زن يا حره است يا امه يعنى آزاد « 1 » است يا كنيز . پس اگر حره بوده باشد ، واجب است در حق او جميع بدن خود را در حال نماز به پوشاند ، مگر روى و دو كف و دو قدم ، بنابر مشهور ما بين أصحاب و مختار ما بين أقوال .\r\nو مراد از روى كه ستر آن بر زن در حال نماز لازم نيست و كشف آن مضر به صحت نماز او نيست ، آن مقدارى است كه شستن « 2 » آن در وضوء واجب است ، پس علاوه بر اين مقدار لازم است كه مستور بوده باشد ، بلكه بعضى از مقدارى كه غسل آن در وضوء لازم است مىبايد من باب المقدمه پوشانيده شود تا ستر آنچه لازم است متحقق شود . و از آنچه مذكور شد ظاهر شد كه بر زن لازم است كه گوش و موى سر را در حال نماز به پوشاند .\r\n\r\n","description":"","footnote":"\r\n« 1 » مراد به آزاد اعم از اين است كه در اصل كنيز نبوده يا بوده آزاد شده - ا س د .\r\n« 2 » بلكه كمتر است پس اول رستنگاه مو و صدغين ظاهر ستر آن است - ا س د .\r\n","page_name":" 346 ","page_number":362},
  {"content":"\r\nو اما كف پس ظاهر اين است كه مراد از آن از زند بوده باشد تا سر انگشتان و مراد از زند محل اجتماع ساعد و كف است ، بنابر اين بايد چيزى از پايين تر نيز به پوشاند تا مشخص شود تحقق ستر آنچه لازم است كه مستور باشد ، بلكه أسلم اين است پشت دو كف پوشانيده شود .\r\nو اما قدمان پس ظاهر اين است كه مراد از قدم از سر انگشتان پا است تا محل اجتماع استخوان ساق و قدم ، پس اين مقدار مكشوف بودن آن مضر به صحت نماز زن نيست ، لكن چنانچه در روى و كف مذكور شد قليلى پايينتر از مفصل را به پوشاند تا مطمئن شود كه مقدار لازم را پوشانيده خواهد بود بنابر اين پس مكشوف بودن پشت قدم مضر به صحت نماز زن نيست ، پس ستر عقب پا كه عبارت از پاشنهء پا بوده باشد لازم نيست .\r\nو اما بطن قدم پس نظر به اين كه در حال قيام آن مستور است به سبب ملاصقه آن بر زمين ، و در حال سجده مستور است به جامه كه زن پوشيده است و همچنين در حال جلوس مستور است به جامهء در بعض أعضاء زن ، بنابر اين ثمر چندانى ندارد كه گفته شود كه كشف « 1 » آن مضر است يا نه .\r\nاگر چه ممكن است كه گفته شود : چون كه متعارف و معهود آن است كه باطن قدم مستور بوده باشد چنانچه بيان شد ، پس احتياط مقتضى اين است كه به طريق متعارف و معهود معمول داشته شود .\r\nو فرقى در آنچه مذكور شد نمىباشد ما بين وجود ناظر و عدم آن ، پس اگر فرض شود احدى در آنجا نبوده باشد ، لازم است رعايت آنچه مذكور شد كرده باشد ، اگر چه فرض شود در شب تار در موضعى بوده باشد كه قطع\r\n\r\n","description":"","footnote":"\r\n« 1 » و هر گاه باطن قدم فرض كنيم گشوده شود مضر به صحت صلاة نخواهد بود - ا س د .\r\n","page_name":" 347 ","page_number":363},
  {"content":"\r\nداشته باشد احدى در آن مكان تردد نخواهد نمود ، باز لازم است آن مقدارى كه مذكور شد به پوشاند و نماز كند ، پس اگر اخلال به اين نمايد كلا أو بعضا نماز باطل خواهد بود ، اگر چه قاطع باشد كه احدى در آن مكان تردد نخواهد نمود ، بلى هر گاه نظر نامحرمى بوده باشد ، گاه است اين مقدار كه مستثنى شد نيز لازم مىشود كه پوشانيده باشد .\r\nو اما هر گاه تخلف نمايد يعنى با وجود ناظر نامحرمى كه ستر روى از آن لازم بوده باشد و روى را نپوشاند و نماز كند ، ظاهر اين است كه نماز او باطل نبوده باشد ، اگر چه بر ترك ستر در چنين صورت آثم بوده باشد . آنچه مذكور شد أحد أقوال در مسأله است .\r\nقول ثانى آن است كه ستر رأس بر زن در حال نماز لازم نيست ، بنابر اين هر گاه مجموع سر مستور نبوده نماز او صحيح خواهد بود ، و اين قول شاذ و ضعيف است .\r\nقول سوم در مقابل اين است كه ستر جميع أجزاء بدن بر زن در حال نماز لازم است ، اگر چه كفين و قدمين بوده باشد سواى وجه ، و بعضى وجه را نيز استثناء ننموده‌اند . پس ظاهر كلام اين بعض اين است كه لازم است بر زن ستر جميع أجزاء بدن اگر چه كفين و قدمين و روى بوده باشد ، مگر مقدارى از پيشانى كه به آن سجده متحقق مىشود ، ستر اين مقدار واجب نيست . و اين دو قول نيز اگر چه ضعيف است ، لكن رعايت اين مهما أمكن بى عيب است .\r\nو اما هر گاه زن كنيز بوده باشد ، پس در حال نماز ستر سر و گردن آن به علاوه روى و كفين و قدمين لازم نيست ، پس نماز كنيز صحيح است اگر چه مجموع سر و گردن آن منكشف بوده باشد ، و همچنين است دختر غير بالغ ، مقصود اين است صحت نماز كنيز موقوف به ستر رأس و رقبه او نيست ، و با عدم آن نماز او\r\n","description":"","footnote":"","page_name":" 348 ","page_number":364},
  {"content":"\r\nصحيح است ، لكن مستحب در حق او رعايت ستر سر و گردن است ، و قول به مرجوحيت آن ضعيف است ، مثل احتمال حرمت در كلام شيخ صدوق ، و مستند آن ضعيف است ، چنانچه در محل خود بيان نموده‌ايم .\r\nمجملا واجب است در حق مردان و زنان در حال نماز ستر عورت نمايند ، پس هر گاه اخلال به آن نمايند نماز باطل خواهد بود ، خواه عمدا بوده باشد يا نسيانا به تفصيلى كه بيان شد .\r\nو اما با جهل به موضوع مثل اين كه ضعيفه مثلا نمىدانست كه گوش او مكشوف بوده ، بعد از نماز مطلع شد ، ظاهر اين است كه نماز در اين صورت صحيح بوده باشد ، چنانچه در حق مردان بيان شد ، فرقى در اين باب ما بين مرد يا زن نمىباشد ، پس در صورت نسيان نماز هر دو باطل و در صورت جهل به موضوع نماز هر دو صحيح مىباشد ، و اينها در صورتى است كه متذكر شد در صورت نسيان ، يا عالم شد در صورت جهل بعد از فراغ از نماز . و اما هر گاه در اثناى نماز بوده باشد ، پس اين يا در صورت جهل است يا در صورت نسيان ، پس در اين دو مقام است :\r\nأول : آن است كه عورت او منكشف بوده و اين شخص جاهل بود ، و در اثناى نماز عالم شد به حقيقت حال ، اين منقسم به چند قسم مىشود ، به جهت اين كه بعد از علم به حقيقت حال اين شخص يا متمكن از تحصيل ساتر هست به نحوى كه مستلزم فعل منافى نبوده باشد يا نيست ، و در صورت ثانيه بعد از قطع نماز يا متمكن خواهد بود از تحصيل ساتر يا نه ، و در صورت تمكن اين در سعهء وقت است يا در ضيق وقت .\r\nأول : آن است كه بعد از علم به حقيقت حال متمكن بوده باشد از ستر عورت به نحوى كه مستلزم فعل منافى نبوده باشد ، در اين صورت بعد از علم به\r\n","description":"","footnote":"","page_name":" 349 ","page_number":365},
  {"content":"\r\nحقيقت حال و قبل از ستر عورت يا مباشر فعلى از أفعال واجبه صلاة شد يا نه ، و در صورت عدم مباشرت يا فصلى متخلل شد ما بين علم به حقيقت حال و ستر عورت يا نه ، در صورتى كه عالم به حقيقت حال شد و مباشر فعلى از أفعال صلاة نشد و فصلى هم متخلل نشد ، يعنى بعد از اطلاع بلا فصل ستر عورت نمود نماز را تمام نمود من غير اشكال نماز صحيح خواهد بود ، و دور نيست در صورتى كه فصلى متخلل شده باشد لكن مباشر فعلى از أفعال نماز نشده باشد باز نماز صحيح بوده باشد .\r\nو اما هر گاه قبل از ستر مباشر فعلى از افعال واجبه شده باشد ، در اين صورت نماز او باطل است .\r\nدوم : آن است كه بعد از علم به حقيقت حال متمكن از تحصيل ساتر با عدم فعل نبوده باشد ، در اين صورت يا وقت مضيق است به نوعى كه اگر نماز را قطع نمايد و تحصيل ساتر نمايد متمكن از درك ركعت ركعت از نماز در وقت با ستر عورت نخواهد بود ، يا موسع است . در صورت أول لازم است كه نماز را تمام نمايد با عدم ستر عورت ، لكن اكتفاء نمايد در ركوع و سجود به ايماء بدل هر يك از آنها . و در صورت ثانيه لازم است قطع نماز نموده ، بعد از ستر عورت استيناف نماز نمايد .\r\nسوم : آن است كه متمكن از تحصيل ساتر نبوده باشد ، اگر چه با قطع كردن نماز بوده باشد ، در اين صورت قطع نماز جايز نيست ، بلكه لازم است به همان حالت نماز را تمام نمايد ، لكن در ركوع و سجود چنانچه مذكور شد اكتفاء نمايد به ايماى به سر بدل هر يك ، و فرقى در اين حالت ما بين ضيق وقت و سعهء آن نمىباشد ، در صورت امن از ناظر محترم اتيان به نماز نمايد در حال قيام و در صورت عدم امن اتيان به نماز نمايد جالسا . و در اين صورت و در صورت سابقه كه نماز ايستاده اتيان مىنمايد در صورت امن از ناظر احتياط در دين مقتضى اين است كه\r\n","description":"","footnote":"","page_name":" 350 ","page_number":366},
  {"content":"\r\nدست را بر عورت بگذارد .\r\nمقام ثانى : در صورت نسيان است ، يعنى عالم بود به كشف عورت قبل از نماز و در حالت أخذ به نماز فراموش كرد ، و در اثناى نماز متذكر شد ، در اين صورت اگر متمكن از تحصيل ساتر بوده باشد و وقت موسع بوده باشد قطع نماز لازم است ، پس قطع نماز مىنمايد بعد از ستر عورت استيناف نماز نمايد ، و ظاهر اين است كه قطع نماز لازم باشد ، اگر چه « 1 » متمكن از ستر در اثناى نماز بوده باشد با عدم فعل منافى .\r\nو اما هر گاه متمكن از تحصيل ساتر نبوده باشد ، در اين صورت قطع نماز جايز نيست ، لكن نماز را تمام نمايد ايستاده ، در صورت امن از ناظر به جهت ركوع و سجود اكتفا مىنمايد به ايماى به سر ، و در صورت عدم امن از ناظر اتمام نماز نمايد نشسته .\r\nو اما در صورت ضيق وقت ، پس اگر در اثناى نماز متمكن از ستر عورت بوده به نحوى كه مستلزم فعل منافى نبوده باشد ، لازم است ستر عورت نموده نماز را تمام نمايد . و اگر متمكن از ستر عورت به اين نحو نبوده باشد به همان حالت نماز را تمام نمايد ايستاده در صورت امن از ناظر ، و نشسته در صورت عدم امن از ناظر با وضع يد بر عورت و ايماء به سر به جهت ركوع و سجود .\r\n\r\nمطلب دهم آن است كه شرطيت ستر عورت مختص به فرائض نيست ،\r\nبلكه عام است خواه صلاة مفروضه بوده باشد يا نافله ، معنى شرطيت ستر در نافله آن است كه با\r\n\r\n","description":"","footnote":"\r\n« 1 » لفظ چه فى قوله « اگر چه متمكن از ستر در اثناى نماز بوده باشد » در نسخه اصل هست ، و ظاهر اين است كه زياد است و سهو القلم است فلاحظ - ا س د .\r\n","page_name":" 351 ","page_number":367},
  {"content":"\r\nعدم آن نافله باطل است . و دور نيست با علم و شعور آثم نيز بوده باشد ، و همچنين ظاهر اين است شرطيت ستر عورت مختص نيست به فرائض يوميه ، بلكه ثابت است در جميع صلوات مفروضه ، مثل جمعه و عيدين و نماز آيات .\r\nبلى كلامى كه هست در اين است كه نماز ميت هم مثل سائر صلوات است در اين باب . پس هر گاه كسى خواهد نماز ميت نمايد عورت او مستور نبوده باشد ، لازم است أول ستر عورت نموده بعد از آن شروع به نماز ميت نمايد . مرحوم شهيد و محقق ثانى رفع اللَّه درجتهما چنين فرموده‌اند ، و مختار در نظر حقير خلاف اين است ، پس ستر عورت در نماز ميت لازم نيست « 1 » .\r\nبنابر اين در صورت امن از ناظر با تمكن از ستر عورت هر گاه ترك ستر عورت نموده نماز ميت نمايد نماز صحيح خواهد بود ، لكن اين در صورت امن از وجود ناظر است . و اما هر گاه ايمن از وجود ناظر نبوده باشد ، بلكه ناظر موجود بوده باشد ، در اين وقت ممكن است كه تفصيل داده شود ما بين اين كه متمكن از ساتر بوده باشد يا نبوده باشد ، پس اگر متمكن از ساتر بوده باشد و مع ذلك ترك ستر عورت نموده باشد با وجود ناظر به همان حال اتيان به نماز ميت نموده باشد ، ظاهر اين است در اين صورت نماز صحيح « 2 » بوده باشد .\r\nو اما هر گاه متمكن از تحصيل ساتر نبوده باشد ، در اين صورت با وجود ناظر اتيان به نماز ميت ايستاده مىنمايد ، ظاهر اين است كه نماز باطل بوده باشد ، نظر به اين كه نماز ايستاده در اين صورت مأمور به نيست ، نظر به استحاله انفكاك قيام از قبيح ، پس در اين صورت متعين است كه نماز ميت را نشسته به عمل آورد\r\n\r\n","description":"","footnote":"\r\n« 1 » اين مسأله محتاج به تأمل است ، و محل ذكر آن صلاة اموات است ا س د .\r\n« 2 » وجه صحت را در حاشيه « منه » از مطالع الانوار متعرض شده كه نهى متعلق به امر خارج از صلاة است ، زيرا كه ستر شرط صحت صلاة ميت نيست - ا س د .\r\n","page_name":" 352 ","page_number":368},
  {"content":"\r\nپس صلاة قائما مأمور به در اين حالت نخواهد بود .\r\nمخفى نماند اين در صورتى است كه متمكن از ستر عورت مطلقا نبوده باشد اگر چه به وضع دستها بر قبل بوده باشد ، مثل كسى كه فرض شود مقطوع اليد بوده باشد . و اما هر گاه متمكن از وضع يد بر قبل بوده باشد ، در اين صورت محل كلام خارج است ، بلكه در چنين صورت لازم است وضع يد بر قبل نمايد و دبر مستور است به چيزى كه محيط به آن است از دو طرف ، و اين نماز مشتمل بر ركوع و سجود نيست تا انحناء باعث كشف عورت شود ، پس در چنين صورت لازم است نماز ايستاده اتيان نمايد با وضع يد بر قبل ، مشخص شد كه اين در صورت وجود ناظر است . و اما در صورت انتفاى ناظر با تمكن از ستر عورت مىتواند ترك ستر عورت نموده اتيان به نماز با مكشوفيت عورت نموده باشد چنانچه بيان شد .\r\nبدان كه آنچه مذكور شد يعنى با وجود ناظر و عدم تمكن از ساتر لازم است ترك نماز ايستاده نمود و اتيان به نماز نشسته ، اين در صورتى كه كسى در آنجا نبوده باشد كه بتواند اتيان به نماز ايستاده نمايد ظاهر است .\r\nو اما هر گاه كسى باشد كه متمكن از نماز ايستاده بوده باشد ، آيا اجتزاء به همان نماز مىتواند نمود ؟ يا لازم است آن كس كه متمكن از نماز ايستاده بوده باشد اتيان به نماز ايستاده نمايد ؟ محل اشكال است ، نظر به اين كه واجب واجب عينى نيست كه مطلوب بوده باشد در حق هر مكلف عينا تا آن كه تواند هر كس به قدر مقدور خود اتيان به مكلف به نموده باشد ، بلكه واجب كفايى است .\r\nمفروض اين است نماز ميتى كه واجب مىباشد نماز ايستاده است ، در صورت عجز مكلفين به أسرهم از نماز ايستاده تأملى نيست در جواز اتيان به آن نماز نشسته در حق هر مكلف كه بوده باشد ، و ديگران نيز اجتزاء به آن مىتوانند\r\n","description":"","footnote":"","page_name":" 353 ","page_number":369},
  {"content":"\r\nنمود . و أما هر گاه فرض شود بعضى متمكن از اتيان به آن نماز قائما بوده باشد و بعضى متمكن نبوده باشد ، و هر يك نيز عالم به حال ديگرى بوده باشد ، در اين صورت اكتفاء نمودن كسى كه متمكن از نماز ايستاده بوده باشد به فعل كسى كه اتيان به نماز نشسته نموده ، بسيار مشكل است ، نظر به اين كه اخلال به واجب كفايى در صورتى جايز است كه ديگرى اقدام به آن نمايد ، و مفروض اين است كه اتيان به نماز ايستاده نشده است با تمكن از آن ، پس لازم است در حق متمكن از قيام اتيان به نماز قائما نموده باشد .\r\nبنابر اين تجويز كردن اتيان به نماز جالسا در حق كسى كه متمكن از نماز ايستاده نبوده باشد ، در چنين صورت كه مفروض اين است ديگرى متمكن از نماز ايستاده مىباشد خالى از اشكال نيست ، نظر به اين كه واجب كفايى با تمكن از قيام نماز ايستاده است ، و مفروض اين است كه اتيان به آن ممكن است ، پس با امكان اتيان به آن ايستاده عدول از قيام به جلوس بى صورت است ، اگر چه اين شخص به خصوصه متمكن از نماز ايستاده نبوده باشد ، و لكن چون كه مطلوبيت عينى منتفى است بلكه كفايى است و مطلوب شارع به نحوى كه مطلوب بوده باشد ، اتيان به آن در حق ديگرى ممكن است تعلق امر شارع در چنين صورت به غير نماز ايستاده معلوم نيست ، و همين قدر كفايت مىكند در حكم به عدم جواز آن ، و هو المطلوب .\r\n\r\nمطلب يازدهم ( در مسائل متفرقه مناسبه اين مقام است )\r\nمسأله اولى : ستر عورت چنانچه واجب است در نماز ، واجب است در أجزاء منسيه از نماز ، و اما لزوم آن در سجده سهو معلوم نيست ، بلكه ظاهر اين\r\n","description":"","footnote":"","page_name":" 354 ","page_number":370},
  {"content":"\r\nاست كه در سجده سهو لازم نبوده باشد ، پس سجده سهو با عدم مستوريت عورت صحيح خواهد بود ، و همچنين است سجده شكر و سجود تلاوت .\r\nمسأله ثانيه : سابق بيان شد كه ستر عورت واجب است در نماز ، خواه ناظرى در آنجا بوده باشد يا نه ، بلكه هر گاه در شب تار در مكانى بوده باشد كه قاطع باشد تا فراغ از نماز ناظرى در آنجا نخواهد همرسيد ، باز ستر عورت لازم است .\r\nكلامى كه هست در اين است كه ستر به چه نحو متحقق مىشود . اگر فرض شود ناظرى در آن مكان بوده باشد و موانع رؤيت منتفى بوده باشد و نظر نمايد به طريق متعارف ، رؤيت عورت متحقق نشود ، و اين متحقق مىشود به ستر عورت از پيش و عقب ، اما جانب چپ و جانب راست پس مستور بر آن است ، پس ستر عورت از تحت لازم نيست .\r\nبنابر اين هر گاه اين معنى متحقق شد سترى كه شرط صحت نماز است متحقق شده ، اگر چه در بعض حالات نماز رؤيت نسبت به خود مصلى ممكن بوده باشد مثل اين كه نماز در پيراهن تنها به عمل آورد ، در اين صورت در حال ميل به ركوع گاه است رؤيت عورت نسبت به خود متحقق مىشود ، ظاهر اين است مثل اين مضر به صحت نماز نبوده باشد .\r\nمجملا ستر عورت از تحت لازم نيست ، مگر در صورتى كه فرض شود كسى اتيان به نماز نمايد در بالاى سقف ، و از آن سقف سوراخى داشته باشد ، و اين شخص پاها را بر دو طرف سوراخ بگذارد ، و در تحت شخصى بوده باشد هر گاه نظر به بالا نمايد عورت او را به بيند ، در اين صورت دور نيست « 1 » كه ستر از تحت\r\n\r\n","description":"","footnote":"\r\n« 1 » شبهه‌اى نيست كه در اين صورت ستر واجب است ، و حق در اين مقام اين است كه در صورت مسطوره لازم است ستر نمايد اگر چه فرض شود كسى در آن موضع نبوده باشد - ا س د .\r\n","page_name":" 355 ","page_number":371},
  {"content":"\r\nواجب بوده باشد .\r\nمسأله ثالثه : لازم است رعايت ترتيب را بين ثوب و گياه و گل ، پس در صورت امكان لباس جايز نيست عدول « 1 » از لباس و ستر عورت به مثل گياه و و برگ درخت ، و در صورت عدم تمكن از لباس جايز است ستر عورت نمايد به گياه ، بلكه با امكان ستر به گياه رعايت آن لازم است ، و عدول از آن و نماز عاريا جايز نيست ، و لازم است تقديم گياه بر گل ، و در صورتى كه متمكن از گياه و برگ درخت نبوده باشد ، در اين وقت معين است كه با امكان ستر عورت نمايد به گل ، و احتياط اين است كه اينقدر بمالد كه حجم عورت مستور شود .\r\nو در صورت عدم تمكن از آن ، آن وقت نماز را برهنه مىتواند به عمل آورد به همين ترتيب كه مذكور شد ، بلكه نماز عاريا در صورت مفروضه متعين است ، يعنى جايز نيست تأخير در نماز نمايد تا متمكن از ساتر شود ، بلكه لازم است رعايت وقت نماز و در كيفيت نماز در اين وقت ، اگر چه خلاف بسيارى هست ميان فقهاء ، لكن ظاهر اين است نماز ايستاده به عمل آورد در صورت أمن از ناظر ، و نشسته به عمل آورد در صورت عدم امن از ناظر .\r\nو على التقديرين جايز نيست ركوع و سجود به طريق متعارف ، بلكه معين است ايماء به سر بدل از هر يك از ركوع و سجود ، چنانچه سابق اشاره به اين شد ، ايماء به جهت سجود سر را پايين بياورد ، ظاهر اين است ، در صورت ايماء به جهت سجود لازم بوده باشد كه بلند نمايد چيزى را كه سجده بر آن صحيح بوده باشد تا پيشانى بر ما يصح السجود عليه را گذارده باشد ، خواه بدست خود بلند نمايد « 2 »\r\n\r\n","description":"","footnote":"\r\n« 1 » در صورتى كه ستر كما ينبغى به امثال اينها حاصل شود جايز است ، اگر چه لباس موجود باشد و يا متمكن از تحصيل لباس بوده باشد ، مثل اينكه از ليف خرما معمول شود يا حصير و نحو آن - ا س د .\r\n« 2 » الاحوط ذلك و الاقرب عدمه - ا س د .\r\n","page_name":" 356 ","page_number":372},
  {"content":"\r\nيا به نحو ديگر .\r\nمخفى نماند مراد به ناظرى كه در اين مقام موجب عدول است از قيام به جلوس ، ناظرى است كه ستر عورت از آن واجب بوده باشد ، پس هر گاه كسى در آنجا بوده باشد كه ستر عورت از آن لازم نبوده باشد ، مثل زن يا كنيز يا طفل و هكذا ، در اين صورت عدول از قيام به جلوس جايز نيست ، بلكه لازم است كه نماز ايستاده به عمل آورده باشد ، ظاهر اين است كه چنين بوده باشد ، اگر چه شخص كورى در آن مكان بوده باشد ، پس نماز در اين صورت باز ايستاده خواهد بود .\r\nمسأله چهارم : ظاهر اين است كه لازم نبوده باشد بر عارى در حال نماز ، خواه ايستاده باشد يا نشسته ، دست خود را بر عورت خود بگذارد و نماز كند ، اگر چه رعايت اين أقرب به احتياط « 1 » و أوفق به طريق نجات است .\r\nمخفى نماند كه آنچه مذكور شد كه وضع يد بر عورت لازم نيست نسبت به صحت نماز است ، يعنى صحت نماز در چنين صورت توقف ندارد به وضع يد بر عورت . و اما هر گاه ناظرى بوده باشد گذاشتن دست بر عورت به جهت ستر از ناظر ظاهر اين است كه لازم بوده باشد ، پس هر قدر از عورت كه ظاهر بوده باشد در صورت نشسته ، اگر چه به اعتبار صحت صلاة وضع يد لازم نبوده باشد لكن به جهت ستر از ناظر لازم است .\r\nمسأله پنجم : آيا واجب است بر فاقد ساتر تأخير نماز نمايد تا آخر وقت يا نه ؟ اين مسأله متصور به چند صورت مىشود ، أولى آن است كه مكلف عالم است كه متمكن از ساتر نخواهد شد ، اگر چه نماز را تأخير نمايد تا آخر وقت ، در اين صورت بى اشكال تأخير لازم نيست ، بلكه حكم به رجحان تأخير نيز ممكن\r\n\r\n","description":"","footnote":"\r\n« 1 » ترك اين احتياط نشود بلكه لزوم وضع يد مطلقا أقوى است - ا س د .\r\n","page_name":" 357 ","page_number":373},
  {"content":"\r\nنيست ، بلكه أدلهء داله بر رعايت فضيلت أول وقت مقتضى رجحان مسارعت است صورت ثانيه مقابل آن است ، يعنى عالم هست كه با تأخير متمكن از ساتر خواهد شد ، در اين وقت ظاهر اين است كه تأخير لازم بوده باشد . صورت ثالثه آن است كه عالم به تمكن از ساتر و عدم تمكن از آن هيچ يك نيست ، در اين صورت نيز ظاهر اين است كه تأخير لازم نبوده باشد ، خواه تمكن از ساتر مظنون بوده باشد يا خير ، لكن أحوط در صورت ظن به تمكن تأخير است .\r\nمسأله ششم : لازم نيست بر جماعتى كه فاقد ساتر مىباشند نماز را فرادى اتيان نمايند ، بلكه چنانچه جايز است فرادى جايز است جماعت ، قول به انكار جماعت در اين مقام ضعيف است ، اشكالى در جواز جماعت نيست .\r\nكلامى كه هست اين است بعد از اطباق فقهاء بر اين كه امام و مأموم لازم است نماز آنها نشسته بوده باشد ، و بر امام لازم است اشاره نمايد بدل ركوع و سجود اختلاف كرده‌اند در حق مأمومين كه آيا مأموم مثل امام است ، در اين كه بدل ركوع و سجود را بايد ايماء نمايد ، يا آن كه خير بلكه لازم است ركوع و سجود نمايد ؟ ظاهر أول است ، پس فرقى در اين باب ما بين امام و مأموم نخواهد بود ، لكن امام مىنشيند در وسط مأمومين به نحوى كه زانوى امام مقدم بر زانوى مأمومين بوده باشد ، اشكالى كه در اين مقام مىتوان نمود در أصل شرعيت جماعت در ما نحن فيه اين است كه با تمكن از نماز ايستاده نماز نشسته بايد جايز نباشد ، و تجويز جماعت در اين مسأله منافى اين است .\r\nتوضيح مطلب مقتضى اين است كه گفته شود : كسى كه متمكن از ساتر نبوده باشد ، در صورت امن از وجود ناظر لازم است نماز ايستاده نمايد ، و در صورت عدم أمن از ناظر لازم است اتيان به نماز نشسته نموده باشد ، و در ما نحن فيه اين اشخاصى كه متمكن از ساتر نيستند هر گاه هر يك دور شوند از ديگرى به حدى\r\n","description":"","footnote":"","page_name":" 358 ","page_number":374},
  {"content":"\r\nكه ايمن شوند از وجود ناظر نماز را ايستاده مىتوانند نمود ، و هر گاه نماز به جماعت نمايند ، در اين صورت هر يك نسبت به ديگرى ناظر است ، و لهذا لازم است كه نماز را نشسته به عمل آورده باشد ، پس في الحقيقه تجويز جماعت در اين مقام راجع به اين مىشود كه حكم مىشود به جواز نماز نشسته با تمكن از نماز ايستاده .\r\nجواب از اظهار اين اشكال در اين مقام اين است كه اين استبعادى است در مقابل نص اعتنايى به آن نيست ، چه شود ثمرى كه بر نماز نشسته به جماعت مترتب شود أقوى بوده باشد از ثمرى كه مترتب مىشود به نماز ايستاده منفردا ، به علاوه آن كه مىتوان گفت : دور شدن هر يك از ديگرى مستلزم اين بوده باشد كه ايمن باشد آن شخص از وجود ناظر محل منع است .\r\nمسأله هفتم : در صورت جماعت در ما نحن فيه ، ظاهر اين است كه لازم بوده باشد كه قاطبهء مأمومين در يك صف به ايستند ، تعدد صفوف جايز نبوده باشد ، و ابن ادريس در اين مطلب ادعاى نفى خلاف نموده .\r\nمسأله هشتم : آيا جايز است كسى كه عورت او مستور بوده باشد اقتدا نمايد به چنين امامى ؟ اگر چه تجويز اين مطلب از عبارت خلاف ظاهر مىشود ، لكن اين مستلزم اين است كه تجويز شود اقتداى قائم به قاعد ، بلى هر گاه فرض شود اين شخص مستور العوره متمكن از قيام و ركوع و سجود به نحو متعارف نبوده باشد ، اشكالى در جواز آن نخواهد بود . و اما هر گاه فرض شود كه متمكن از قيام نبوده باشد ، لكن متمكن از ركوع و سجود بوده باشد ، در اين صورت دور نيست كه بگوييم كه باز اقتداء جايز بوده باشد ، ركوع و سجود امام به طريق ايماء بوده باشد و ركوع و سجود اين به طريق متعارف .\r\nاشكال ديگرى كه در اين مقام مىتوان نمود آن است : بيان شد نماز كسى\r\n","description":"","footnote":"","page_name":" 359 ","page_number":375},
  {"content":"\r\nكه متمكن از ستر عورتين نيست در صورت أمن از ناظر ، لازم است ايستاده بوده باشد ، و در صورت عدم أمن از ناظر نشسته ، و اما ركوع و سجود در هر دو حال لازم است كه با ايماء بوده باشد ، مشخص است وجه عدول از ركوع و سجود متعارف به ايماء به جهت عدم ظهور عورت است كه عبارت از دبر بوده باشد ، تماميت اين موقوف بر اين است كه انحناء به جهت هر يك از ركوع و سجود مستلزم ظهور مخرج بوده باشد ، و اين مسلم نيست چه ممكن است انحناء به جهت ركوع و سجود با انضمام أجزاء بدن به نحوى كه مخرج ظاهر نشود ، و بر فرض عدم امكان در سجود ، تشكيكى در امكان اين در ركوع نمىباشد ، پس مىبايد تفرقه شود ما بين ركوع و سجود ، به اين نحو كه حكم شود ركوع به طريق متعارف بوده باشد و سجود به طريق ايماء .\r\nجواب از اين نيز همان است كه اين استبعادى است در مقابل نص ، پس از نص چنين ظاهر مىشود كه احتمال بروز مخرج را شارع مجوز عدول از ركوع به ايماء مقرر فرموده است .\r\nمسأله نهم : ظاهر اين است كه آنچه مذكور شد غير متمكن از ستر عورت در صورت عدم أمن از ناظر اتيان نماز مىنمايد نشسته ، اين در صورتى است كه ناظر از جملهء كسى بوده باشد كه ستر عورت نسبت به او لازم بوده باشد . و اما هر گاه ناظر موجود است و لكن ناظر از جملهء كسى است كه ستر عورت نسبت به او لازم نيست ، مثل اين كه زوجه اين شخص است يا كنيز او است ، ظاهر اين است در چنين صورت متعين است كه نماز ايستاده بوده باشد ، عدول از قيام به جلوس در اين صورت جايز نبوده باشد . و همچنين هر گاه فرض شود كه اين شخص ايمن از ناظر نيست ، بلكه ناظر موجود است لكن در جانب خلف اين شخص مىباشد ، و مطمئن هست تا فراغ از نماز اين شخص از مكان خود دور نخواهد شد\r\n","description":"","footnote":"","page_name":" 360 ","page_number":376},
  {"content":"\r\nبه اين نحو كه آمده باشد به جايى كه قبل مريى او شود ، در چنين صورت « 1 » باز ظاهر اين است كه نماز ايستاده متعين بوده باشد ، و عدول از قيام به جلوس در حق اين شخص در چنين حالت ظاهر اين است كه جايز نبوده باشد .\r\nمسأله دهم : آن است كه هر گاه كسى متمكن شد از چيزى كه آن كفايت ستر يكى از دو عورت را مىنمايد ، آيا لازم است ستر قبل را به آن نمايد يا ستر دبر يا مخير است ؟ ظاهر « 2 » اين است كه دبر را به آن مستور نمايد ، بعد از آن اتيان به نماز نمايد با ركوع و سجود ، نظر به اين كه امر به ايماء بدل ركوع و سجود در حق عارى در حديث صحيح معلل است به به دو و ظهور دبر ، پس هر گاه ركوع با ستر دبر به آن شود علت عدول از ركوع و سجود به ايماء منتفى مىشود ، انتفاء علت مستلزم انتفاء معلول است ، پس در چنين صورت ركوع و سجود متعين خواهد بود .\r\nو آنچه مذكور شد أعم است از اين كه ايمن بوده باشد از وجود ناظريانه ، در صورت اول نماز ايستاده مىنمايد با ركوع و سجود ، و در صورت ثانيه نماز نشسته مىنمايد باز با ركوع و سجود ، لكن در صورت أمن از ناظر كه نماز ايستاده\r\n\r\n","description":"","footnote":"\r\n« 1 » تبدل جلوس به قيام در اين صورت مشكل است - ا س د .\r\n« 2 » ترجيح ستر دبر به نوعى كه فرموده‌اند كلام متينى است ، لكن مفروض اين است كه دبر در هر حال مستور به اليه است ، و كشف آن متحقق نمىشود به تحقق معتبر در اين مقام ، مگر در حالت سجود و يا ركوع و سجود ، پس چگونه سترى كه بر او واجب است عند التمكن و شرط است در صلاة از أول صلاة به عمل آورده نشود ، و ستر دبر شود به جهت رعايت ركوع و سجود . مجملا در اين صورت ترجيح مىدهد ستر قبل را از ابتداء صلاة ، و چون هنگام ركوع و سجود شد هر گاه ممكن شد او را ساترى اتفاقا در اثناء صلاة به جهت فبها ، و الا در صورت امكان تبديل ستر قبل به دبر در آن هنگام تبديل نمايد تا اينكه ركوع و سجود به عمل آورد ، و هر گاه ممكن نباشد به ايماء اكتفا مىنمايد ، لانه تكليف عند عدم الساتر - ا س د .\r\n","page_name":" 361 ","page_number":377},
  {"content":"\r\nاست آنچه مذكور شد معين است .\r\nو اما در صورت عدم أمن از ناظر چون نماز نشسته مىباشد ، در چنين صورت هر گاه قبل را ستر نمايد به آن چيز نماز ايستاده خواهد بود ، پس ستر قبل در چنين صورت أولى خواهد بود ، مگر اين كه كسى بگويد اگر چه با ستر دبر به آن چيز نماز نشسته خواهد بود لكن نماز با ركوع و سجود مىباشد ، و در صورت مستوريت دبر نماز در حالت أمن از ناظر ايستاده مىباشد با ركوع و سجود مطلقا ، خللى در كمال نماز نيست مگر مكشوفيت قبل ، و اين مضر نيست نظر به عدم تمكن از ساتر .\r\nو اما در صورت عدم امن از ناظر ، پس أمر مردد است ما بين اين كه نماز ايستاده باشد با ايماء بدل ركوع و سجود ، يا نشسته بوده باشد با ركوع و سجود نماز با ركوع و سجود ، اگر چه نشسته بوده باشد أولى است از نماز ايستاده با عدم ركوع و سجود .\r\nو ممكن است جواب از اين به اين نحو كه أدله موجبه قيام در نماز مقتضى اين است كه بگوييم رعايت قيام در نماز لازم است ، مگر در صورت عدم امكان در اين صورت هر گاه حكم كنيم به ستر قبل به آن چيز متمكن از قيام خواهد بود پس ستر قبل به آن لازم است ، بعد از وصول به حد ركوع چون كه ركوع و سجود مستلزم به دو مخرج است ايماء نمايد بدل آنها ، و اگر فرض شود كه مكلف متمكن بوده باشد از ستر قبل به آن در حالت قيام و ستر دبر به آن در حالت ركوع و سجود اشكال مرتفع مىشود بالمره .\r\nمسأله يازدهم : آن است هر گاه كسى متمكن نبوده باشد مگر از لباس نجس و أمر او مردد بوده باشد ما بين آن كه نماز عاريا بوده باشد با ايماء به جهت ركوع و سجود ، يا نماز در لباس نجس بوده باشد با ركوع و سجود ، بعضى ترجيح نماز\r\n","description":"","footnote":"","page_name":" 362 ","page_number":378},
  {"content":"\r\nدر جامهء نجس داده‌اند ، و بعضى ترجيح نماز عاريا داده‌اند ، و بعضى قائل به تخيير شده‌اند ، مختار نزد حقير قول ثانى است ، پس نماز در لباس نجس در چنين صورت جايز نخواهد بود ، بلى هر گاه ضرورتى داعى در صلاة در لباس نجس بوده باشد مثل برودت هوا ، در اين صورت امرى است ديگر . كلام در صورت اختيار است پس هر گاه ضرورت داعى بر لبس ثوب نجس شود در حالت نماز ، پس در اين وقت نماز در همان لباس نجس بى عيب است .\r\nمسأله دوازدهم : هر گاه كسى ساترى نداشته باشد و متمكن از خريدن آن بوده باشد ، خريدن آن لازم است اگر چه به زائد از ثمن المثل آن بوده باشد مجملا تحصيل ساتر مهما أمكن لازم است ، خواه به مبايعه بوده باشد يا به استجاره يا به استعاره . و اگر فرض شود كسى لباسى در چنين صورتى به او هبه نمايد ، دور نيست قبول آن لازم بوده باشد ، فرق ما بين اين مقام و حكايت حج ظاهر است ، نظر به اين كه حج واجب مشروط است تحصيل مقدمات آن واجب نيست و لهذا اگر كسى مالى به كسى هبه نمايد كه كفايت در استطاعت او بكند قبول آن واجب نيست ، به خلاف نماز نظر به اين كه آن واجب مطلق است تحصيل مقدمات آن با امكان لازم است ، پس طلب در تحصيل مقدمات نماز مهما أمكن لازم است ظاهر اين است وجوب طلب ثابت است مگر در صورتى كه مأيوس بوده باشد از تحصيل ، پس با احتمال تمكن نيز طلب لازم خواهد بود .\r\nمسأله سيزدهم : سنت در حق مصلى عاريا يا در صورتى كه عورتين او مستور بوده باشد به مثل زير جامه و لنگ و غيرهما ، اين كه چيزى را به دوش خود بيندازد مثل دستمال يا بند زير جامه يا طناب يا ريسمان يا خياطه و نماز كند ، و اگر به هر دو دوش بيندازد أفضل خواهد بود .\r\nمسأله چهاردهم : سابق بيان شد كه نماز كنيز با كشف عورت رأس و رقبه\r\n","description":"","footnote":"","page_name":" 363 ","page_number":379},
  {"content":"\r\nصحيح است ، پس هر گاه كنيز آزاد شد اين بر سه قسم منقسم مىشود :\r\nأول : آن است كه مطلع بر آزاد شدن خود شد قبل از شروع در نماز ، در اين صورت بىاشكال ستر رأس و رقبه در جميع أحوال نماز بر او لازم است مثل ساير زنان .\r\nدوم : آن است كه مطلع بر آزاد شدن خود نشد مگر بعد از فراغ از نماز در اين صورت نمازى كه با مكشوف بودن سر و گردن نموده صحيح است ، اگر چه ده سال بوده باشد .\r\nسوم : آن است كه مطلع بر آزاد شدن خود شد در أثناء نماز ، در اين صورت اگر در اثناء نماز متمكن از ستر رأس و رقبه خود بوده باشد به نحوى كه مستلزم منافى از منافيات نماز نشود ستر نمايد ، و بعد از اطلاع و قبل از ستر نمودن مباشر فعلى از أفعال نماز نشود .\r\nو اگر متمكن نبوده باشد در أثناء نماز مگر به ارتكاب فعل منافى ، اگر در ضيق وقت بوده باشد نماز را به همان حالت تمام نمايد ، و اگر در سعهء وقت بوده باشد ، در اين صورت خالى از اشكال نيست ، لكن ظاهر اين است كه اتمام نماز به همان حالت در حق او جايز بوده باشد و اجتزاء به همان نماز تواند نمود ، لكن احتياط اعادهء آن نماز است بعد از اتمام .\r\nو اما هر گاه بعد از دخول وقت و قبل از نماز عالم شود كه آقاى او او را در أثناء وقت آزاد خواهد نمود ، آيا مىتواند با عدم ستر رأس و رقبه اتيان به نماز نمايد يا نه ؟ ظاهر أول است .\r\nو اما هر گاه بداند در اثناء نماز او را آزاد خواهد نمود ، در اين صورت باز حكم به لزوم ستر رأس و رقبه قبل از شروع در نماز ممكن نيست ، لكن احتياط در چنين صورت مقتضى اين است : يا حين شروع نمودن در نماز ستر رأس و رقبه\r\n","description":"","footnote":"","page_name":" 364 ","page_number":380},
  {"content":"\r\nخود نمايد ، يا ساترى نزد خود موجود نمايد كه بعد از تحقق آزادى ستر نمايد تا منجر به ارتكاب فعل منافى نشود ، اين در صورتى است كه وقت آزاد شدن مشخص او بوده باشد ، و اما اگر مشخص او نباشد اگر نداند در أثناء نماز آزاد خواهد شد حكم به عدم وجوب ظاهر است ، و اگر بداند كه در أثناء نماز آزاد خواهد شد ، لكن نداند چه وقت آزاد خواهد شد ، در اين صورت اگر چه حكم به لزوم ستر سر و گردن مشكل است ، لكن احتياط در اين صورت مقتضى اين است كه قبل از شروع در نماز ستر نمايد .\r\nو اما صبيه كه علم بهم رساند به بلوغ خود در أثناء وقت حكم در آن از راهى ديگر أصعب از اين است كه مذكور شد ، نظر به اين كه نماز بر آن صبيه قبل از بلوغ لازم نيست ، و بعد از بلوغ واجب مىشود ، بنابر اين اگر علم به بلوغ در أثناء وقت نداشته باشد ، اشكالى در جواز اتيان به نماز نيست ، خواه با مستوريت رأس و رقبه بوده باشد يا با مكشوفيت آنها ، و اشكال در صورت علم به بلوغ است قبل از انقضاء وقت ، در اين صورت اگر عالم باشد بر اين كه بعد از بلوغ وقت وسعت يك ركعت از نماز را نخواهد داشت ، باز شبهه‌اى در جواز اتيان به نماز نخواهد بود ، اگر چه بعضى از أجزاء نماز بعد از بلوغ قبل از انقضاء وقت واقع شود ، در اين صورت نيز با عدم ستر رأس و رقبه اتيان به نماز مىتواند نمود .\r\nو اما هر گاه چنين نبوده باشد ، خواه عالم بوده باشد بر اين كه بعد از بلوغ وقت وسعت كل نماز را خواهد داشت يا يك ركعت از آن را ، وجه اشكال در اين صورت اين است كه نماز ظهر در حق هر شخصى مطلوب نيست مگر يك نماز اين يا مستحب است يا واجب ، مفروض اين است اين دختر علم دارد به بلوغ خود در اثناء وقت ، بلى مشخص است كه نماز ظهر مطلوب در حق او نماز ظهر واجبى است ، پس نماز ظهر مستحبى در حق او مطلوب نيست .\r\n","description":"","footnote":"","page_name":" 365 ","page_number":381},
  {"content":"\r\nثمرهء اين آن است در صورتى كه با علم به آنچه مذكور شد اتيان به نماز ظهر نمايد ثمره‌اى بر آن مترتب نمىشود ، نه اينكه عاصيه بوده باشد ، نظر به اين كه شرايط تكليف در حق او در اين حال ثابت نيست ، پس حكم به ثبوت مؤاخذه و عصيان نمىتوان نمود ، و چون كه ترتب ثمره بر عمل موقوف بر دليل شرع است چنين دليلى معلوم نيست ، پس حكم به آن نمىتوان نمود .\r\nو فرض استصحاب از طرفين ممكن است ، مثل فرض حصول علم به حقيقت حال قبل از دخول وقت و بعد از دخول وقت آن ، در أول استصحاب مقتضى عدم است ، چنانچه در ثانى مقتضى ثبوت ، بعد از تعارض تساقط خواهد نمود ، پس تمسك به استصحاب در اثبات ثمر بى ثمر خواهد بود . بنابر اين در چنين حالتى صبر خواهد نمود تا تحقق بلوغ ، آن وقت مثل ساير زنان ستر رأس و رقبه نموده نماز خواهد نمود .\r\nو اما هر گاه بداند در أثناء نماز به بلوغ خواهد رسيد پس اگر داند بعد از بلوغ درك نخواهد نمود مقدارى را كه كفايت يك ركعت نمايد اشكالى در ترتب ثمره بر آن عمل نخواهد بود ، اگر چه ستر رأس و رقبه ننموده باشد . و اگر چنين نبوده باشد ظاهر اين است كه ثمرى بر آن عمل مترتب نشود ، پس صبر مىنمايد بعد از بلوغ اتيان به نماز به قصد وجوب نمايد با ستر رأس و رقبه به طريق لزوم .\r\nو اما هر گاه اتفاق افتاد بلوغ در أثناء نماز با عدم علم قبل از شروع در نماز پس اگر بلوغ به چيزى بوده باشد كه مبطل طهارت بوده باشد و مسقط تكليف به نماز مثل حيض اشكالى در آن نيست ، پس نماز را قطع خواهد نمود و تكليفى نخواهد بود . و اگر مبطل طهارت بوده باشد لكن مسقط تكليف به نماز نبوده باشد مثل انزال پس اگر وقت كفايت طهارت اگر چه تيمم بوده باشد نمايد با يك ركعت نماز لازم است بعد از اتيان به طهارت استيناف نماز نمايد با ستر رأس و رقبه ، و اگر\r\n","description":"","footnote":"","page_name":" 366 ","page_number":382},
  {"content":"\r\nوقت كفايت آنچه مذكور شد ننمايد تكليفى بر آن نيست .\r\nو اگر بلوغ به چيزى بوده باشد كه مبطل طهارت نبوده باشد ، در اين صورت اگر وقت باقى بعد از بلوغ كفايت يك ركعت نماز فصاعدا را ننمايد ، بى اشكال نماز را تمام مىتوان نمود اگر چه با عدم ستر رأس و رقبه بوده باشد و قضايى بر آن نخواهد بود ، و اگر باقى از وقت وسعت آن را داشته باشد خالى از اين نيست با اتمام همان نماز مقدارى از وقت باقى خواهد ماند كه كفايت كل نماز نمايد يا نه ، در صورت ثانيه قطع نماز لازم و بعد از قطع استيناف نماز خواهد نمود و در صورت اولى حكم به جواز اتمام خالى از اشكال نيست ، ظاهر اين است باز قطع و استيناف صلاة بعد از ستر رأس و رقبه لازم بوده باشد .\r\n\r\nمطلب دوازدهم ( در بيان امور مستحبه و مكروهه متعلقه به اين مقام است )\r\nپس در اينجا دو مبحث است :\r\nمبحث اول : در امور مستحبه متعلقه به لباس است و آن چند امر است :\r\nأول : نماز كردن است در جامهء سفيدى كه از پنبه بوده باشد .\r\nدوم : نماز كردن است در عمامه كه تحت الحنك داشته باشد ، يعنى طرف أول عمامه را از زير ذقن داخل نمايد و بگرداند آن طرف عمامه را از زير ذقن تا به طرف ديگرى كه مقابل طرفى است كه ابتداء نموده ، خواه بيندازد طرف عمامه را بعد از اداره زير حنك به كتف خود ، يا داخل نمايد آن طرف عمامه را از طرف ديگر به زير عمامه يا در زير كلاه . ظاهر اين است كه امتثال به همه اينها حاصل شود ، دور نيست كه اتيان به سنت اختصاص نداشته باشد به اين كه طرف عمامه را از جانب يسار داخل زير ذقن نموده ختم به جانب يمين نمايد ، بلكه به\r\n","description":"","footnote":"","page_name":" 367 ","page_number":383},
  {"content":"\r\nعكس اين نيز اتيان به سنت نموده خواهد بود ، پس نظر به آنچه مذكور شد امتثال به چند نحو حاصل مىشود :\r\nأول : آن است كه آن طرف عمامه را از جانب يسار داخل زير ذقن نموده و بگرداند تا جانب يمين آن طرف عمامه را به دوش راست بيندازد .\r\nدوم : آن است كه آن طرف را در جانب راست زير عمامه يا زير كلاه داخل نموده .\r\nسوم : آن است كه طرف عمامه را بگرداند به همهء گردن از پيش و پشت تا آن كه به دوش اندازد ، يا در جانب چپ زير عمامه ، يا زير كلاه داخل نمايد .\r\nچهارم : آن است كه ابتداء از جانب يمين نمايد زير ذقن داخل نموده ختم به يسار نمايد ، خواه به دوش چپ بيندازد يا در جانب چپ به زير عمامه يا زير كلاه داخل نمايد ، يا آن كه همان طرف عمامه را دور گردانيده ، و همهء گردن را از پيش و پس دور داده ختم به جانب يمين نمايد به نحوى كه در جانب يسار مذكور شد .\r\nأحسن صور آن است كه طرف عمامه را از جانب يسار داخل زير ذقن نموده دور گردانيده تا به دوش راست بيندازد به نحوى كه آن طرف را به پشت بيندازد تا به آخر كتف يا پايينتر برسد .\r\nمجملا از جمله مستحبات نماز كردن است در عمامه‌اى كه تحت الحنك داشته باشد . و ظاهر از شيخ صدوق آن است كه نماز كردن را با عمامه كه تحت الحنك نداشته باشد حرام مىداند . و قول به حرمت اگر چه ضعيف است لكن رعايت اين بسيار خوب است ، بلكه از اين جهت كه ظاهر از مثل چنين بزرگوارى قول به حرمت است رعايت آن دور نيست كه أحوط بوده باشد .\r\nسوم : نماز كردن است با رداء است ، يعنى جامه‌اى كه به دوش اندازند\r\n","description":"","footnote":"","page_name":" 368 ","page_number":384},
  {"content":"\r\nخواه باقى گذارده شود به همان حالت يا جمع نمايد دو طرف جامه را بر دوش راست خود ، يعنى طرفى كه بر جانب يسار هست او را نيز به دوش راست انداخته تا هر دو طرف جمع شود در دوش راست .\r\nچهارم : پوشيدن ما بين ناف تا زانو ، بلكه پوشانيدن كل بدن است در حق مردان .\r\nپنجم : نماز كردن در زير جامه است ، شيخ شهيد در ذكرى « 1 » فرموده روايت شده است يك ركعت نماز با زير جامه مقاومت مىكند با چهار ركعت به غير زير جامه .\r\nمبحث دوم : در بيان امور مكروهه متعلقه به لباس است و آن بسيار است :\r\nأول : نماز كردن در جامه سياه است در حق مردان مگر عباى سياه و عمامه سياه كه كراهت ندارد ، و همچنين مكروه است در حق مردان نماز كردن در لباس سرخ و لباسى كه به زعفران رنگ نموده باشند يا به گل كافشه « 2 » رنگ شده باشد ، و در جميع اينها نماز كردن مكروه است ، استثنايى در اين الوان ثلاثه بالا پوش يا عمامه نشده است ، پس كراهت در جميع ثابت است ، و جمعى از أعاظم علماء حكم فرموده‌اند به كراهت نماز در هر جامه كه رنگ نموده باشند به رنگ سير .\r\nدوم : نماز كردن مردان است در جامهء واحدى كه رقيق بوده باشد به حدى كه ساتر پوست بدن بوده باشد ، و لكن ساتر حجم عورت نبوده باشد ، و همچنين\r\n\r\n","description":"","footnote":"\r\n« 1 » ذكرى شيخ شهيد اول ص 148 .\r\n« 2 » گياهى است يك ساله يا دو ساله ، بلنديش تا 50 سانتىمتر مىرسد ، برگهايش بيضى و دندانه دار گلهايش نارنجى رنگ ، گل برگهاى آن را پس از خشك كردن نرم مىكنند و روى نان مىزنند ، و گاهى بجاى زعفران به كار مىبرند ، و آن را گل رنگ مىگويند .\r\n","page_name":" 369 ","page_number":385},
  {"content":"\r\nاست نماز كردن زنان در جامهء واحده ، خواه رقيق و نازك به نحوى كه مذكور شد يا نه ، بلكه كراهت نماز كردن در يك جامه در حق زنان ثابت است اگر چه كلفت بوده باشد .\r\nسوم : نماز كردن در صورتى كه لنكى را به بالاى پيراهن بسته باشد .\r\nچهارم : نماز كردن است در صورتى كه لنكى را به طريق توشح بالاى پيراهن بسته باشد ، و مراد به بستن لنك به طريق توشح فوق پيراهن آن است كه كسى در حالتى كه پيراهن پوشيده باشد لنكى را مانند قطيفه به دوش بيندازد و يك طرف آن را از زير بغل در مىآورد و به دوش ديگر مىاندازد و دو طرف آن ثوب را به پشت سر با هم گره زند . و در حديث صحيح وجه كراهت چنين بيان شده : كه اين از عادت زمان جاهليت بوده « 1 » .\r\nپنجم : اشتمال صماء است ، و اين چنانچه در حديث صحيح تفسير شده آن است كه ثوب را در زير بغل داخل نموده هر دو طرف آن را به يك دوش بيندازد « 2 » و مصداق اين به چند صورت متحقق مىشود :\r\nأول : آن است مثل عبا را اول دوش گرفته ، آن وقت دو طرف عبا را در زير بغل راست داخل نموده هر دو طرف را به دوش چپ اندازد . دوم : عكس آن است كه دوم طرف عبا را در زير بغل چپ داخل نموده هر دو را به دوش راست اندازد . سوم : آن است كه هر دو طرف جامه را در زير بغل راست داخل نموده به دوش راست بيندازد . چهارم : آن است هر دو طرف را در زير بغل چپ داخل نموده هر دو طرف را به دوش چپ اندازد . پنجم : آن است يك طرف را در زير بغل راست داخل نموده و طرف ديگر زير بغل چپ هر\r\n\r\n","description":"","footnote":"\r\n« 1 » وسائل الشيعه ج 3 / 287 ، ح 1 .\r\n« 2 » وسائل الشيعه ج 3 / 290 ، ح 1 .\r\n","page_name":" 370 ","page_number":386},
  {"content":"\r\nدو طرف را به دوش راست اندازد . ششم : مثل اين است مگر اين كه هر دو طرف را به دوش چپ اندازد ، آنچه مستفاد از حديث صحيحى مىشود آن است كه جميع اينها مكروه است .\r\nششم از مكروهات : نماز كردن در عمامه است كه تحت الحنك نداشته باشد در سابق اشاره شد كه ظاهر مىشود از شيخ صدوق كه نماز كردن با چنين عمامه جايز نيست ، و اين قول ضعيف است .\r\nهفتم : نماز كردن است در قبايى كه بسيار تنك بوده باشد ، مگر در حال حرب كه تنكى ثوب در آن وقت مطلوب است ، نماز كردن در آن حالت كراهت ندارد .\r\nهشتم : امامت كردن است با عدم رداء در صورت تمكن از آن .\r\nنهم : نماز كردن است در جامه‌اى كه در آن صورت حيوانى نقش كرده باشند يا صورت درختى يا شيشه يا نحو آنها . و اما هر گاه مثل برگ گل و نحو آن نقش نموده باشند ، ظاهر اين است حكم به كراهت نمىتوان نمود ، و همچنين مثل نقشى كه در قلم كار و چيت و نحو آنها موجود است مثل اين نيز حكم به كراهت نمىتوان نمود . ظاهر اين است كه فرق در ثبوت كراهت و عدم آن ما بين مرد و زن نبوده باشد .\r\nدهم : نماز كردن است در حالتى كه در دست او انگشترى بوده باشد كه در آن انگشتر صورت حيوانى نقش شده باشد . و اما غير حيوان ظاهر اين است كه مكروه نبوده باشد . و مخفى نماند آنچه مذكور شد از كراهت نماز در جامه‌اى كه صورت حيوان در آن نقش شده باشد در صورتى است كه صورت تمام بوده باشد ، و اما هر گاه ناقص بوده باشد به سبب نقص كردن جزوى از أجزاء آن ، در اين صورت ظاهر اين است كه كراهتى نبوده باشد ، و همچنين هر گاه\r\n","description":"","footnote":"","page_name":" 371 ","page_number":387},
  {"content":"\r\nصورت حيوان در انگشتر بوده باشد با تمام صورت و عدم تغيير آن مكروه است و با تغيير كراهت منتفى مىشود .\r\nيازدهم : نماز كردن با پولى كه در آن صورت بت يا صورت ديگر در آن نقش شده باشد ، در صورتى كه آن پول ظاهر بوده باشد . و اما هر گاه مستور بوده باشد مثل اين كه در جوف كيسه بوده باشد ، ظاهر اين است كه كراهت نداشته باشد ، در اين صورت هر گاه در جيب پايين بوده باشد بهتر از اين است كه در جيب بغل بوده باشد ، و همچنين است ما بين لباس و پشت مصلى بوده باشد بهتر از اين است كه ما بين لباس و پيش مصلى كه مواجه قبله است بوده باشد .\r\nدوازدهم : نماز كردن است مع خضاب ، و فرقى نيست در اين باب ما بين آن كه مرد بوده باشد يا زن ، خضاب در ريش بوده باشد يا در سر ، بلكه در دست هم بوده باشد چنين است ، مشخص است مراد بقاى عين و رنگ حنا است نه بالون .\r\nسيزدهم : داخل گردانيدن دستها است در زير لباس . تفصيل اين اجمال مقتضى اين است كه گفته شود : لباس مصلى يا منحصر است در پيراهن يا نه ، و در صورت عدم انحصار يا منحصر است در پيراهن و زير جامه يا نه ، پس مسأله در چند قسم است :\r\nأول : آن است كه لباس مصلى منحصر بوده باشد در پيراهن تنها ، در اين صورت داخل نمودن دو دست در زير پيراهن بى اشكال مكروه است ، خواه در حالت قرائت بوده باشد يا در حال ركوع يا غير اين دو حالت .\r\n","description":"","footnote":"","page_name":" 372 ","page_number":388},
  {"content":"\r\nدوم : آن است با پيراهن ارخالق « 1 » و قبا پوشيده است لكن زير جامه نپوشيده است ، در اين صورت هر گاه دو دست را داخل در زير همه نمايد باز بى اشكال مكروه است .\r\nسوم : مثل ثانى است اما دو دست را داخل نمايد زير ارخالق و روى پيراهن دور نيست اين هم مكروه بوده باشد ، و مثل اين است هر گاه دو دست را زير قبا و روى ارخالق بگذارد .\r\nچهارم : آن است كه پيراهن و زير جامه هر دو پوشيده باشد ، در اين صورت هر گاه دو دست را زير پيراهن داخل نمايد لكن بر روى زير جامه ، اگر در حال قرائت بوده باشد ظاهر اين است حكم به كراهت نمىتوان نمود ، نظر به تفصيلى كه از حديث موثق « 2 » ظاهر مىشود ، و اگر در حال ركوع بوده باشد اگر چه مقتضاى حديث مذكور باز انتفاء كراهت است ، لكن مقتضاى كلام أصحاب ثبوت كراهت است ، تفاوتى نيست در اين ما بين آن كه ارخالق و قباهم پوشيده باشد يا نه .\r\nو بر جميع تقادير ظاهر اين است اين حكم در مثل عبا و پوستين و نحوهما ثابت نبوده باشد ، پس حكم به كراهت گذاشتن دستها در زير عبا و پوستين در جميع أحوال نماز ممكن نيست .\r\nچهاردهم : نماز كردن است در جامه كسى كه متهم بوده باشد كه اجتناب از نجاست نمىكند .\r\n\r\n","description":"","footnote":"\r\n« 1 » ارخالق : جامهء بلند كه لاى رويه و آستر آن پنبه دوخته باشند ، يك قسم نيم تنهء ضخيم كه در قديم مردان و زنان بر تن مىكردند ، و بيشتر از ترمه يا مخمل يا زرى دوخته مىشد ، در عهد زنديه متداول گرديد .\r\n« 2 » وسائل الشيعه ج 3 / 313 ، 314 .\r\n","page_name":" 373 ","page_number":389},
  {"content":"\r\nپانزدهم : نماز كردن است در صورتى كه با مصلى آهنى بوده باشد كه ظاهر باشد ، و اما هر گاه ظاهر نبوده باشد ، مثل چاقو در قلمدان بوده باشد و قلمدان در جيب بوده باشد ، يا خود چاقو در جيب بوده باشد ، انشاء اللَّه تعالى كراهت نخواهد داشت .\r\nو بعضى از قدماى فقهاء حكم فرموده به عدم صحت نماز در صورتى كه شمشير يا كارد با مصلى باشد لكن ظاهر بوده باشد . و همچنين هر گاه كليد از آهن در آستين مصلى بوده باشد ، مگر اين كه آن كليد را در چيزى بپيچد . و اين قول اگر چه ضعيف است لكن اجتناب نمودن از آن بىعيب است .\r\nشانزدهم : نماز كردن زن است با خلخالى كه صدا داشته باشد ، خلخال چيزى است كه در پا مىكنند ، در عربستان شيوع دارد .\r\nهيفدهم : نماز كردن زن است در صورتى كه در گردن او يا با او زينتى نباشد .\r\n\r\nفصل ششم ( در مكان مصلى است )\r\nو در آن چند مبحث است :\r\n\r\nمبحث اول ( در تعريف مكان است در اين مقام )\r\nبدان كه فقيه محتاج است به بحث در مكان مصلى از دو راه : يكى به اعتبار اباحه و غصبيت ، و ثانى به اعتبار طهارت و نجاست مكان . به اعتبار أول عبارت است از چيزى كه محل استقرار و وقوف مكلف و مصلى بوده باشد ، خواه بلا\r\n","description":"","footnote":"","page_name":" 374 ","page_number":390},
  {"content":"\r\nواسطه باشد مثل قطعهء زمين كه بر روى آن مىايستد يا بواسطه واحده يا بوسايط متعدده ، مثل اين كه ده فرش بر روى هم مىگذارد بر روى آنها مىايستد ، در اين وقت بر أصل زمينى كه زير همه است صادق است كه مكان مصلى است ، به جهت آن كه محل استقرار وقوف مصلى است به چند واسطه ، و بر هر يك از آن فروش نيز صادق است كه مكان مصلى است به جهت آن كه بر هر يك صادق است كه محل وقوف او است غير از يك واسطه و يكى كه فوق همه مىباشد آن محل وقوف مصلى است بلا واسطه .\r\nمجملا مكان مصلى به اعتبار اباحه و غصبيت عبارت است از محل وقوف مصلى ، اگر چه بواسطه بوده باشد ، يا فضايى كه پر مىكند آن را بدن مصلى در هر حالت از أحوال نماز كه بوده باشد ، اگر چه به گوشه‌اى از جامهء او بوده به سبب ارتكاب فعلى از أفعال نماز .\r\nبنابراين هر گاه كسى صد فرش بر روى هم بگذارد و بر روى آن يكى كه فوق همه است بايستد ، اگر اين فروش يا قطعه زمينى كه اين فروش بر روى آن واقع شده همه مملوك مصلى بوده باشد عينا و منفعتا يا منفعتا به تنهايى ، در اين وقت مىگوييم : كه مكان مصلى مباح است ، يعنى اباحه مكانى كه معتبر است در صحت نماز متحقق است ، و همچنين است هر گاه مملوك مصلى نبوده باشد بلكه مأذون بوده باشد در نماز در آن .\r\nپس اباحه مكان موقوف بر اباحه همه اين فروش و اين قطعهء زمين است كه اين فروش بر روى آن واقع شده ، پس هر گاه يكى از اين چند فرش مغصوب بوده باشد يا كل آنها مباح بوده باشد لكن قطعهء زمينى كه اين فروش بر روى آن واقع شده مغصوب بوده باشد ، در اين وقت اباحه كه شرط صحت نماز است متحقق نخواهد بود ، بلكه مىگوييم در اين وقت مكان مصلى مغصوب است ،\r\n","description":"","footnote":"","page_name":" 375 ","page_number":391},
  {"content":"\r\nو همچنين هر گاه كل اين فروش و قطعهء زمين مملوك اين شخص بوده باشد ، لكن اين فضايى كه بدن اين شخص آن را پر مىكند در حال قيام و قعود اگر مملوك اين شخص نبوده ، مثل اين كه اين فضا را در آن منتقل نموده به ديگرى به بعضى از أسباب ناقله شرعيه ، باز مىگوييم : اباحه مكان مصلى كه شرط صحت نماز است منتفى است ، بلكه مكان مصلى به اعتبار اين فضا مغصوب است .\r\nو همچنين هر گاه فرض كنيم كه كل اين فضا و فروش و قطعه زمين مفروضه مباح است ، لكن فضايى كه در حالت سجود بدن مصلى آن را پر مىكند مغصوب بوده باشد ، خواه محل سجده و موضع دستها هم مغصوب بوده باشد يا نه ، بلكه محل آنها مباح بوده باشد ، مثل اين كه محل وقوف مملوك او بوده باشد .\r\nو همچنين فضايى كه بدن مالى او هست در حال قيام مملوك او بوده و محل سجده و دو دست و محل دو زانو نيز مملوك او بوده باشد ، لكن آن فضايى كه واقع شده ما بين محل سجده و محل دو زانو غير مباح بوده باشد ، در اين صورت نيز اباحه مكان كه صحت نماز مشروط به تحقق آن است منتفى خواهد بود ، بلكه هر گاه كل اينها مباح بوده باشد لكن فرض كنيم در حينى كه دستها را در حين سجده در موضعى مىگذارد آستين مصلى در آن وقت واقع شود در مكان غصبى باز اباحهء مكان كه شرط صحت نماز است منتفى خواهد بود ، بنابر اين پس انتفاء اباحه مكان مصلى به چندين صورت متحقق است :\r\nيكى آن است كه هر گاه هزار فرش را روى هم انداخت و فرض كنيم كل اين فروش مباح است مگر آن يكى كه روى زمين واقع شده آن مغصوب باشد ، در اين صورت مىگوييم : نماز اين شخص باطل است ، نظر به اين كه اباحهء مكان مصلى شرط صحت نماز است ، و اين در اين حالت متحقق نيست .\r\n","description":"","footnote":"","page_name":" 376 ","page_number":392},
  {"content":"\r\nو ثانى در صورتى است كه فرض كنيم كه كل اين فروش و قطعهء زمينى كه اين فروش بر آن واقع شده مباح است ، لكن فضايى كه بدن اين شخص آن را پر مىكند در حال قيام و قعود يا در حال قيام فقط يا در حال قعود فقط آن غير مباح است ، باز نماز باطل خواهد بود ، نظر به غصبيت آن فضاء كلا أو بعضا .\r\nو ثالث آن است كه كل اين فروش و قطعه زمين و فضايى كه بدن اين شخص در حال قيام و قعود آن را پر مىنمايد مباح بوده باشد لكن محل سجود و موضع دستها همه يا بعضى مغصوب است ، در اين صورت نيز اباحه مكان كه شرط صحت است منتفى است ، نماز باطل خواهد بود .\r\nو رابع آن است كه جميع اينها مباح است لكن فضايى كه بعضى از بدن مصلى آن را پر مىكند در حال سجود آن مغصوب بوده باشد ، در اين صورت نيز اباحهء مكان مصلى متحقق نيست .\r\nخامس آن است كه همهء اينها مباح است ، لكن آستين مصلى مثلا در حينى كه در سجده است واقع مىشود بر محل مغصوب ، در اين حالت نيز مىگوييم اباحه كه شرط صحت نماز است موجود نيست ، پس در جميع اين صور نماز محكوم به بطلان است ، نظر به انتفاء اباحهء مكان مصلى كه معتبر است در صحت نماز .\r\nپس صحت نماز در صورتى متحقق خواهد بود كه جميع آنچه مذكور شد مباح بوده باشد ، بنابر اين اباحه مكان مصلى در صورتى متحقق خواهد بود كه محل وقوف و محل أعضاء او بلا واسطه يا بواسطه در حال أفعال نماز مباح بوده باشد ، و همچنين فضايى كه بدن او كلا أو بعضا او را پر كند در حال مباشرت أفعال نماز مباح بوده باشد ، بلكه مواضعى كه لباس مصلى بر آنها واقع مىشود به سبب اتيان به أفعال نماز همهء اينها مباح بوده باشد .\r\n","description":"","footnote":"","page_name":" 377 ","page_number":393},
  {"content":"\r\nپس از اين راه است كه گفتيم مكان مصلى به اعتبار اباحه و غصبيت عبارت است از محل وقوف و قعود آن با محل وقوع أعضاء سبعه در حال سجود ، و محل وقوع لباس آن به سبب اتيان به أفعال نماز با فضايى كه بدن و لباس مصلى آن را پر مىكند در حال قيام و قعود و ركوع و سجود ، اگر همهء اينها مباح است آن وقت اباحهء مكان متحقق خواهد بود و الا فلا ، خواه همهء اينها غصب بوده باشد يا بعضى ، پس كفايت مىكند در حكم به انتفاء اباحهء مكان انتفاء اباحه در محلى كه آستين مصلى در آن واقع مىشود در حين سجود مثلا چنانچه بيان شد ، بلكه ممكن است كه گفته شود اين قدر نيز كفايت نمىكند در تحقق اباحه مكان به علت آن كه هر گاه فرض شود كه همه اينها متحقق هست ، لكن در حال قيام مثلا بدن او ملاقى و ملاصق ديوار غصبى بشود ، باز مىتوان گفت كه اباحه منتفى است ، مگر اين كه ادعا كنيم كه نهى از تصرف در مال غير انصراف آن به مثل اين معلوم نيست .\r\nو اما مكان مصلى به اعتبار طهارت و نجاست ، پس مىگوييم صحت نماز مشروط نيست بخلو مكان از نجاست مطلقا ، بلكه آن قدر كه مسلم است آن است كه محل جبهه خالى بوده باشد از مطلق نجاست ، اگر چه متعدى به مصلى نبوده باشد ، لكن خلو مواضعى ديگر كه ملاقى با أعضاء مصلى يا لباس مصلى مىشود از مطلق نجاست معتبر نيست ، بلكه معتبر آن است كه خالى از نجاست مسريه بوده باشد ، يعنى نجاستى نبوده باشد كه سرايت به مصلى يا لباس مصلى نمايد .\r\nبنابر اين هر گاه موضع وقوف مصلى نجس بوده باشد ، لكن نجاست آن متعدى به مصلى يا لباس مصلى نشود مضر نخواهد بود ، اگر چه مىگوييم كه مكان مصلى نجس است در اين حالت پس چندان ثمرى در تعريف مكان مصلى به اعتبار طهارت و نجاست مترتب نمىشود ، پس هر گاه يك طرف جاى نماز مثلا نجس بوده باشد يا رطوبت ، لكن طرف ديگر خشك بوده باشد ،\r\n","description":"","footnote":"","page_name":" 378 ","page_number":394},
  {"content":"\r\nدر اين صورت طرف نجس آن جاى نماز را متصل به زمين نمايد و به طرف ديگر بايستد نماز را به عمل آورد بىعيب است .\r\n\r\nمبحث دوم لابد است كه مكان مصلى به معنى كه متحقق شد در أول مملوك مصلى بوده باشد عينا و منفعة ،\r\nيا اگر عين مملوك مصلى نباشد لكن منفعت آن مملوك مصلى بوده باشد ، مثل اين كه مالك زمين يا كسى كه قائم مقام مالك است منفعت آن را منتقل به مصلى نموده باشد ، پس معتبر در صحت نماز مالكيت مصلى است منفعت آن مكان را كه اتيان نماز در آنجا مىنمايد .\r\nاما مالكيت عين بدون منفعت كفايت نمىكند در صحت نماز ، مثل اين كه كسى خانه خود را به ديگرى اجاره داد ، در اين صورت اگر چه عين خانه مال مالك است لكن منفعت آن مال مستأجر است ، پس مالك در چنين صورت نماز در آن خانه با عدم اذن از مستأجر نمىتواند نمود .\r\nمجملا مكانى كه در آن نماز به عمل مىآورد لازم است كه منفعت آن مملوك مصلى بوده باشد ، يا مأذون از جانب مالك بوده باشد به اذن صريح يا فحوى يا اذن شاهد حال ، و تحقيق اين أقسام اذن در مبحث لباس به بسط تمام مذكور شد ، هر گاه كسى خواهد مطلع شده باشد رجوع به آن مبحث نمايد ، پس هر گاه كسى در مكانى نماز به عمل آورد كه مالك منفعت آن نبوده باشد و مأذون از قبل مالك نيز نبوده باشد ، اين متصور به چند صورت مىشود :\r\nأول : آن است كه عالم بوده كه اين مكان مغصوب مىباشد ، در اين صورت بىاشكال مصلى آثم و نماز او باطل است ، اعاده آن در وقت و قضاء آن در خارج وقت لازم است ، خواه عالم به اين بوده باشد كه نماز در مكان مغصوب صحيح\r\n","description":"","footnote":"","page_name":" 379 ","page_number":395},
  {"content":"\r\nنيست يا نه .\r\nدوم : آن است كه جاهل به غصبيت آن مكان بوده ، مثل اين كه كسى او را به خانه خود برد و مأذون نمود كه نماز در آنجا به عمل آورده باشد ، بعد از نماز مطلع شد كه اين خانه مغصوب بوده ، در اين صورت ظاهر اين است كه نماز او صحيح بوده باشد ، اعاده آن لازم نباشد ، اگر چه بعد از علم به حقيقت حال وقت آن صلاة باقى بوده باشد .\r\nسوم : آن است كه ناسى بوده اين بر دو قسم است ، به جهت آن كه ناسى يا ناسى به موضوع بوده يا ناسى به حكم ، اگر ناسى به موضوع بوده به اين معنى كه عالم بود كه اين مكان غصب است لكن فراموش كرد ، بعد از نماز متذكر شد در اين وقت ظاهر اين است كه نماز صحيح بوده باشد ، اعادهء آن اگر چه وقت نماز باقى بوده باشد ضرور نباشد ، و ظاهر اين است فرقى نباشد ما بين اين كه عالم به حكم بوده باشد يا نه .\r\nو اگر ناسى به حكم بوده باشد يعنى مىدانست كه در مكان غصبى نماز جايز نيست ، بعد فراموش نمود و نماز را در آن مكان با علم به غصبيت به عمل آورد ، در اين صورت اگر نسيان مستند به تقصير او نبوده باشد به نحوى كه در مبحث لباس مذكور شد ، ظاهر اين است كه نماز صحيح بوده باشد .\r\n\r\nمبحث سوم فرقى در اين باب ما بين نماز واجبى و سنتى نيست ،\r\nپس در صورتى كه نماز واجب در مكان مغصوب باطل بود نماز نافله نيز باطل است ، و همچنين در صورتى كه نماز واجب صحيح بود نماز نافله نيز صحيح خواهد بود ، بلى فرقى كه هست چون كه نماز نافله در سعه وقت در حال مشى جايز مىباشد ، بنابر\r\n","description":"","footnote":"","page_name":" 380 ","page_number":396},
  {"content":"\r\nاين هر گاه كسى اتفاق افتاد داخل در مكان مغصوب شد ، لازم است فورا بيرون رفته باشد در ضمن خروج هر گاه اتيان به نافله نمايد به ايماء به جهت ركوع و سجود ممكن است كه حكم شود به صحت آن با اشكال .\r\nنظر به اين كه ايماء به سر به جهت ركوع خارج است از حقيقت خروج مأمور به ، پس اين تصرفى زائد خواهد بود در مكان مغصوب ، مگر اين كه بگوييم كه نهى از تصرف در مال غير شامل أمثال اين تصرفات نخواهد بود ، يا آن كه در چنين صورت ايماء به چشم تجويز كرده شود لكن ثانى ثابت نيست ، و ظاهر از كلمات بسيارى از أصحاب ثبوت منع است در أمثال اين تصرفات أيضا ، پس حكم به جواز نافله در مكان مغصوب اگر چه در مثل اين صورت بوده باشد خالى از اشكال نيست ، خصوصا اين كه أمر مردد است ما بين اتيان به مستحب و فعل حرام شبهه‌اى در رجحان ترك در مثل اين صورت نخواهد بود ، پس ترك اتيان به نافله أولى خواهد بود .\r\n\r\nمبحث چهارم در بيان اتيان به قرائت منذوره و صوم و اداء زكات است در مكان غصبى\r\nبدان كه جماعتى از أكابر علماء مثل مرحوم علامه و شيخ شهيد در دروس « 1 » تفرقه فرموده‌اند ما بين اتيان به صوم واجب در مكان مغصوب و غيره ، پس حكم فرموده‌اند به بطلان قرائت منذوره و اداء زكات ، به خلاف صوم كه فرموده‌اند صحيح است ، بنابر اين هر گاه كسى نذر كرده باشد سورهء از سور قرانيه را مثل\r\n\r\n","description":"","footnote":"\r\n« 1 » دروس شهيد اول ص 27 .\r\n","page_name":" 381 ","page_number":397},
  {"content":"\r\nسوره يس را تلاوت نمايد ، پس هر گاه قرائت را در مكان غصبى به عمل آورد از عهدهء نذر خارج خواهد بود .\r\nو وجه فرق آن است چون صوم عبارت از امساك مخصوص است با نيت و مشخص است كه نيت امر قلبى است ، پس مطلقا در صوم تصرفى در مغصوب نشده است مگر كون در آن ، و آن خارج است از حقيقت صوم است ، بخلاف قرائت نظر به اين كه قرائت موقوف است به تحريك شفتين ، و اين تصرفى است در غصب منهى عنه است ، نهى از لازم مستلزم نهى از ملزوم است ، پس قرائت منهى عنه خواهد بود ، لكن دور نيست كه بگوييم كه قرائت صحيح خواهد بود ، نظر به اين كه معلوم نيست كه نهى شامل امثال اين تصرفات بوده باشد ، بلكه مىتوان گفت كه نهى شامل اين تصرفات نيست ، پس اتيان به مأمور به كرده خواهد بود ، و آنچه كه متعلق نهى است كون در آن مكان است ، و آن خارج از حقيقت قرائت است .\r\nو اما أداء زكات در مكان مغصوب ، پس آن نيز گاه است تأملى در صحت آن بوده باشد ، مثل اين كه مال زكات در مكان مغصوب است و مزكى خطاب مىنمايد به مالك آن مكان كه اين زكات مال من است به تو دادم ، و اين شخص نيز قبول مىنمايد در اين صورت نبايد تأمل كنيم در صحت آن .\r\nو همچنين هر گاه مال زكوى در مكان غصبى بوده باشد و مستحقى در آن مكان به اذن مالك داخل شود و اين شخص مزكى گويد كه اين زكات مال من است به تو دادم ، و اين شخص مستحق اين مال را برداشته با خود برده باشد .\r\nو همچنين هر گاه پول زكات در جيب اين شخص بوده باشد و پول را از جيب خود در آورد به دست مستحق دهد ، بعد آن را در اين مكان به زكات محسوب دارد اين نيز بىاشكال است . و همچنين هر گاه مستحق به اذن مالك داخل در آن مكان\r\n","description":"","footnote":"","page_name":" 382 ","page_number":398},
  {"content":"\r\nشده باشد يا شود ، شخص مزكى خطاب به مستحق نمايد كه پول زكات در جيب من هست خود بيرون آور و تصرف كن ، اين نيز بى اشكال است .\r\nو اما صوم واجب در مكان مغصوب ، پس أمر آن أظهر از زكات و قرائت منذوره است ، و لهذا كسى كه حكم به فساد در اينها نموده در صوم حكم به صحت نموده از آن راه كه مذكور شد ، مگر شهيد ثانى در شرح ارشاد « 1 » كه اشكال در صحت صوم در مكان مغصوب نموده ، نظر به اين كه صحت صوم مشروط به نيت است ، و نيت اگر چه امر قلبى است لكن موقوف است بر مكان ، و اين ضعيف است .\r\nمبحث پنجم هر گاه كسى داخل در مكان مغصوب شد آثما يا با عدم علم به غصبيت مكان بعد از آن عالم شد به حقيقت حال ،\r\nبر اين شخص لازم است فورا بيرون رفته باشد از آن مكان ، پس اگر وقت نماز موسع است اشتغال به نماز در آن مكان جايز نيست چنانچه دانسته شد ، پس اگر اتيان به نماز نمايد در آن مكان ، در اين حالت نماز او فاسد خواهد بود ، خواه نماز در حال خروج و مشى بوده باشد يا در حال وقوف .\r\nو اما اگر وقت مضيق بوده باشد ، پس اگر متمكن بوده باشد از درك ركعت از نماز در مكان مباح بعد از خروج ، ظاهر اين است كه تأخير نماز لازم بوده باشد پس لازم است كه تعجيل در خروج نموده ، بعد از دخول در مكان مباح يك ركعت از نماز را در وقت اتيان مىنمايد و بقيه را بعد از انقضاء وقت ، در اين وقت نيز اتيان به نماز در مكان مغصوب جايز نيست ، خواه اتيان به نماز نمايد در حال خروج يا ترك خروج نموده بايستد و مشغول به نماز شود ، در هر دو صورت ظاهر اين\r\n\r\n","description":"","footnote":"\r\n« 1 » روض الجنان در شرح ارشاد از شهيد ثانى ص 220 .\r\n","page_name":" 383 ","page_number":399},
  {"content":"\r\nاست كه نماز باطل بوده باشد .\r\nو اما اگر ضيق وقت به حدى بوده باشد كه بعد از خروج از مكان مغصوب متمكن از اتيان به ركعت از نماز در وقت بعد از دخول در مكان مباح نبوده باشد در اين صورت ظاهر اين است كه اتيان به نماز در حال خروج لازم بوده باشد ، لكن لازم است كه اجتناب از ركوع و سجود به نحو معهود نمايد ، بلكه ركوع و سجود به حركت دادن سر به نحوى كه به جهت سجود پايينتر بوده باشد مشكل است ، لكن ظاهر اين است حركت دادن سر فى الجمله به جهت ركوع و اندكى زياده بر آن به جهت سجود مضر نبوده باشد . و اگر امتدادى داشته باشد كه دو نماز به عمل آورد يكى با ايماء با سر به جهت ركوع و سجود و نماز ديگر با ايماء به چشم به جهت آنها أحوط خواهد بود .\r\nمخفى نماند فرقى نمىباشد در اين باب ما بين آن كه غصب ابتدايى بوده باشد ، مثل اين كه در أول دفعه داخل شد در ملك كسى با عدم اذن مالك يا ثانوى مثل اين كه ساكن شد در خانهء كسى به خواهش و رغبت مالك ، بعد از چندى مالك نادم شود و اظهار نمايد كه تخليه خانهء من نموده كه بعد از اين راضى نيستم در خانهء من توقف نموده باشى ، در اين صورت نيز مثل صورت سابقه اگر نماز در آن مكان به عمل آورد نماز باطل خواهد بود .\r\nپس اگر وقت موسع است لازم است بيرون رود نماز را در مكان مباح به عمل آورد . و اگر مضيق است به معنى كه مذكور شد ، لازم است اتيان به نماز نمايد در حال خروج به نحوى كه بيان شد . و اگر أمر به خروج از مكان مأذون فيه در اثناء نماز بوده باشد ، در اين صورت اگر مشخص شد كه مراد مالك اين است كه بعد از فراغ از نماز بيرون رفته باشد ، اشكالى در جواز اتمام نماز بلكه لزوم آن و عدم جواز ابطال نيست ، بلكه چنين است حال در صورتى\r\n","description":"","footnote":"","page_name":" 384 ","page_number":400},
  {"content":"\r\nكه مشخص نشود كه مراد مالك از أمر به خروج از آن مكان بعد از فراغ از نماز است يا در أثناء نماز ، باز ظاهر اين است كه در اين قسم نيز اتمام نماز نمايد بلكه قطع جايز نبوده باشد .\r\nو أما هر گاه مشخص شود كه مراد مالك اين است نماز را قطع نموده بيرون رفته باشد ، در اين وقت حكم خالى از اشكال نيست ، لكن دور نيست باز قطع نماز جايز نبوده باشد ، بلكه نماز را تمام نمايد مستقرا بعد از فراغ بيرون رود ، لكن احتياط مقتضى اين است كه در اين وقت اقتصار نمايد به واجبات نماز و ترك امور مستحبه نموده نماز را تمام نمايد .\r\nاينها همه در صورتى است كه كون در مكان مغصوب به اختيار خود اين شخص بوده باشد ، پس هر گاه چنين نبوده باشد بلكه مضطر بوده باشد در بودن در آن مكان مغصوب ، پس هر گاه مجبور در اتيان نماز در آن مكان بوده باشد به نحوى كه قدرت بر تخلف نداشته باشد ، در اين صورت نماز او صحيح خواهد بود .\r\nو أما هر گاه مجبور در كون در آن مكان بوده باشد نه مجبور در نماز در آن مكان مثل كسى كه محبوس در آن مكان مغصوب بوده باشد ، در اين صورت شبهه‌اى در لزوم اتيان نماز در آن مكان نيست ، لكن كلامى كه هست در اين است كه نماز را با ركوع و سجود به عمل آورد يا با ايماء ، در اين صورت غالب اين است كه اذن شاهد حال هست به رضاى مالك در اتيان به نماز به طريق معهود ، و اگر فرض شود كه چنين نبوده باشد ظاهر اين است كه لازم باشد در اين صورت اقتصار نمايد در تصرف به آنچه كون در آن مكان منفك از آن نمىشود ، پس ركوع و سجود به طريق متعارف نمىتواند نمود ، بلكه به جهت ركوع و سجود ايماء نمايد .\r\n","description":"","footnote":"","page_name":" 385 ","page_number":401},
  {"content":"\r\n\r\nمبحث ششم در بيان اعتبار تفاوت در مكان مصلى است در صورت تعدد به تقدم و تأخر و عدم اعتبار آن .\r\nبدان كه تعدد مصلى يا با اتحاد صنف است ، مثل اين كه همه مرد بوده باشند يا همه زن بوده باشند ، در هر يك از اين دو صورت كه بوده باشد تشكيكى نيست در اين كه تقدم و تأخرى ضرور نيست ، مگر در صورتى كه بعضى امام بوده باشد و ديگرى مأموم ، و اين محل كلام در اين مقام نيست .\r\nو اما در صورت اختلاف در صنف مثل اين كه بعضى مرد بوده باشد و ديگرى زن ، در اين صورت اختلاف است ما بين فقهاء در اين كه هر گاه مردى در مكانى مشغول نماز بوده باشد آيا جايز است در حق زن در محاذى آن مرد يا پيش روى او مشغول نماز شود يا نه ؟ و همچنين هر گاه زنى در مكانى مشغول نماز بوده باشد جايز است در حق مرد در برابر او يا پشت سر او مشغول نماز شود يا نه ؟\r\nظاهر اين است در هر دو صورت جايز بوده باشد لكن با كراهت شديده ، اما احتياط اين است كه اجتناب نمايند ، تفاوتى نيست ما بين آن كه زن محرم بوده باشد يا نه ، و ما بين آن كه زن چادر سر داشته باشد يا عبايى به خود بپيچد يا نه در جميع صور كراهت يا حرمت ثابت است لكن اين كراهت يا حرمت مختص است به آن كسى كه متأخر است در نماز در حق سابق ثابت نيست .\r\nپس هر گاه مردى مشغول نماز بوده باشد ، زنى در آن حالت در برابر آن يا پيش روى او مشغول نماز شود ، كراهت يا حرمت مختص به زن خواهد بود در حق مرد ثابت نيست ، و همچنين هر گاه زن سابق در نماز بوده باشد و مرد بعد مشغول نماز شود در برابر آن زن يا در پشت سر آن ، در اين صورت كراهت مختص به مرد خواهد بود نه زن ، بلى هر گاه فرض شود هر دو در يك وقت شروع به نماز\r\n","description":"","footnote":"","page_name":" 386 ","page_number":402},
  {"content":"\r\nنمايند ، كراهت يا حرمت در حق هر دو ثابت خواهد بود ، و اما در صورت تقدم و تأخر كراهت مختص به متأخر است ، و اين در صورتى است كه فساد نماز سابق مشخص نبوده باشد .\r\nپس هر گاه متأخر عالم بوده باشد كه نماز سابق فاسد است ، مثل اين كه عالم بوده باشد كه نماز او بى وضو است ، يا آن كه اين شخص اخلال به بعض امور واجبه مىنمايد ، مثل اين كه قرائت او صحيح نبوده باشد ، مجملا نماز سابق مستجمع شرايط معتبره در صحت نماز نبوده باشد ، در اين صورت كراهتى نمى باشد اگر چه با هم شروع در نماز نمايند . پس اگر أحدهما عالم بوده باشد كه نماز ديگرى صحيح نيست ، كراهت در حق آن كس كه نماز او صحيح است منتفى خواهد بود . و همچنين است هر گاه حائلى ما بين زن و مرد بوده باشد ، يا بعد ما بين آنها به قدر ده ذرع فصاعدا بوده باشد ، يا زن متأخر بايستد ، در هر يك از اين صور كه بوده باشد كراهت ثابت نيست .\r\nتفصيل مقام مقتضى اين است كه گفته شود : در صورت تعدد مصلى و اختلاف رجوليت و أنوثيت نماز كردن آنها با هم مرجوح است ، و رفع مرجوحيت مىشود به چند چيز :\r\nأول : آن است كه حائل ما بين آنها بوده باشد پس اگر حائلى بوده باشد زن پيش بايستد و مرد عقب يا محاذى هم ديگر لكن أحدهما يك طرف حائل و ديگرى در طرف ديگر حائل مرجوحيت منتفى است . و آيا معتبر در حائل آن است كه حيلولت متحقق بوده باشد در جميع أحوال نماز يا حيلوليت در حال جلوس كفايت مىكند ؟ ظاهر أول است ، بنابر اين هر گاه فرض شود ديوار كوتاهى بوده باشد ، زن در يك طرف آن ديوار بايستد بايستد پيش ، و مرد در طرف ديگر بايستد لكن عقب ، در حال جلوس مرد زن را نتواند ديد و اما در حالت قيام رؤيت متحقق\r\n","description":"","footnote":"","page_name":" 387 ","page_number":403},
  {"content":"\r\nشود ، ظاهر اين است كه مرجوحيت ثابت باشد ، و مانعيت ظلمت و تاريكى ظاهر اين است كه كفايت نكند در رفع محذور ، و ظاهر اين است چادر يا عبا در سر كردن كفايت نكند در اين مقام ، و همچنين ظاهر اين است كه حكم مختص به بينا نبوده باشد ، بلكه در حق كور نيز ثابت است ، اگر چه در موقف أعمى متأخر بوده باشد .\r\nدوم : از چيزهايى كه مرجوحيت به آن منتفى مىشود تأخر زن است از مرد ، آيا معتبر در تأخر آن است كه زن به نحوى عقب بايستد كه موضع سجود او پايينتر از موضع قدم مرد بوده باشد يا خير بلكه كفايت مىكند عدم محاذات در مسجد به اين نحو كه موضع سجود زن پايينتر بوده باشد از موضع سجود مرد ، به شرطى كه موضع قدم زن نيز پايينتر بوده باشد از موضع قدم مرد ، اين قدر كفايت مىكند در رفع مرجوحيت ؟ ظاهر ثانى است لكن به اين نحو كه موضع قدم زن مؤخر بوده باشد از موضع قدم مرد به مقدار يك وجب يا بيشتر ، اين أقل مرتبه است كه كفايت مىكند در رفع منع .\r\nبهتر از اين آن است كه زن متأخر بوده باشد به حدى كه موضع سجود او محاذى با سينهء مرد بوده باشد ، أولى از اين آن است كه موضع سجود زن محاذى با موضع زانوى مرد بوده ، أحسن از اين آن است كه موضع سجود زن محاذى با موضع قدم مرد بوده باشد ، أكمل از همه آن است كه زن به نحوى بايستد كه جميع أجزاء او متأخر از جميع أجزاء مرد بوده باشد . به عبارت اخرى موضع سجود زن مؤخر بوده باشد از موضع قدم مرد .\r\nسوم : از چيزهاى مذكوره آن است كه بعد ما بين مرد و زن در صورت محاذات يا در صورت تقدم زن به قدر ده ذرع بوده باشد ، تشكيكى نيست در اين كه به بعد مقدار مذكور مرجوحيت و كراهت منتفى مىشود . كلامى كه هست\r\n","description":"","footnote":"","page_name":" 388 ","page_number":404},
  {"content":"\r\nدر اين است كه تحديد اين مقدار از كجا است ، پس مىگوييم : شبهه‌اى نيست در صورت محاذات اين مقدار از محل قدم است تا محل قدم .\r\nو اما در صورت تقدم زن چهار احتمال قائم است : أول - آن است كه مثل صورت محاذات بوده باشد ، يعنى اعتبار اين امتداد شود از موضع قدم مرد تا موضع قدم زن دوم : اعتبار اين امتداد است از محل سجود مرد تا محل سجود زن . سوم : اعتبار اين امتداد است از محل سجود مرد تا محل قدم زن . چهارم : اعتبار اين است از محل قدم مرد تا محل سجود زن ، ظاهر احتمال أول است . بنابراين هر گاه امتداد ما بين موضع قدم مرد و موضع قدم زن به قدر ده ذرع بوده باشد منعى نمىباشد ، لكن أحوط اعتبار اين امتداد است از موضع سجود مرد تا موضع قدم زن ، كه سوم از احتمالات مذكوره است .\r\nبدان كه آنچه مذكور شد در صورت مساوات محل وقوف مرد است با محل وقوف زن ، يعنى عدم اختلاف محل وقوف أحدهما با ديگرى در ارتفاع و انخفاض به قدر معتد به . و اما هر گاه مختلف بوده در بلندى و پستى به قدر معتد به ، مثل اين كه سر بر بلندى هست ، يا قطعهء زمينى است مرتفع و فرض شود مرد در پستى نماز مىكند و زن در موضع بلندى كه پيش روى مرد است يا در جانب يمين مرد يا در جانب يسار او ، در اين صورت تحديد اين مقدار از نقطه‌اى كه محاذى رأس مرد بوده باشد از جانبى و محاذى قدم زن بوده از جانب ديگر تا محل قدم زن اعتبار مىشود ، يا از محل قدم تا نقطهء محاذات مذكوره ، و از نقطهء محاذات تا محل قدم زن ، يا خير بلكه از محل قدم مرد مىشود تا محل قدم زن از أقصر طرق ، پس در اين سه احتمال است .\r\nتوضيح اين اجمال مقتضى اين است كه گفته شود : در چنين صورت مثلثى تصوير مىشود كه يك ضلع آن مثلث توهم مىشود از محل قدم مرد به استقامت\r\n","description":"","footnote":"","page_name":" 389 ","page_number":405},
  {"content":"\r\nقامت او و منتهى مىشود به نقطه‌اى كه محاذى با محل قدم زن بوده باشد ، و ضلع ديگر از همين نقطه است تا محل قدم زن ، و ضلع ثالث از محل قدم زن است تا محل قدم مرد .\r\nو ممكن است تصوير مثلث به نحو ديگر شود به اين نحو : كه يك ضلع مثلث از محل قدم مرد است در سطح أرض به استقامت تا نقطهء محاذى قدم زن در زير مكان مرتفع ، و ضلع ديگر از همين نقطه است تا محل قدم زن ، و ضلع ثالث از محل قدم زن است تا محل قدم مرد . و مقصود اين است در اين صورت آيا معتبر است در تحديد همان ضلع كه از محل قدم مرد است تا نقطه محاذات بنابر مثلث ثانى ؟ يا از نقطهء محاذات است تا محل قدم زن بنابر تصوير مثلث به تقدير أول ، يا از نقطهء محاذات است تا محل قدم زن بنابر مثلث به تقدير أول يا دو ضلع از مثلث است كه عبارت از موضع قدم مرد بوده تا نقطهء محاذات و از نقطهء محاذات تا موضع قدم زن بنابر هر دو مثلث ، يا آن كه معتبر در تحديد يك ضلع آن مثلث است كه محصور است ما بين موضع قدم مرد و موضع قدم زن ، نظر به اين كه بعد چيزى از چيزى ظاهر است در أقصر خطوط و أصله بين آنها ، و آن عبارت است از همين ضلع كه در آخر مذكور شد ، و اين در صورتى است كه موضع مرتفع در جانب پيش مرد بوده باشد .\r\nو اما هر گاه در جانب يمين يا يسار مرد بوده باشد تصوير مثلث از آنچه مذكور شد ظاهر مىشود به اين نحو ، كه يك ضلع مثلث از موضع قدم مرد است تا نقطهء محاذى موضع قدم زن بوده باشد ، و يك ضلع ديگر از همان نقطهء محاذى است تا موضع قدم زن ، و ضلع ثالث از موضع قدم زن است تا موضع قدم مرد ، و ظاهر اين است كه معتبر در تحديد همين ضلعى است كه محصور است ما بين قدمين ، پس هر گاه اين امتداد به قدر ده ذرع بوده باشد كراهت\r\n","description":"","footnote":"","page_name":" 390 ","page_number":406},
  {"content":"\r\nمنتفى است و الا فلا ، بلكه ممكن است كه گفته شود كه كراهت در مثل اين صور ثابت نيست ، اگر چه اين امتداد أقل از ده ذرع بوده باشد ، وجه اين را در مطالع الانوار بيان نموده‌ايم . مخفى نماند مراد از ذرع در أمثال اين مقام عبارت است از امتداد مرفق تا سر انگشتان است .\r\n\r\nمبحث هفتم ( در بيان امور مناسبهء در اين مبحث است )\r\nو آن چند چيز است :\r\nأول : آن است هر گاه زن و مرد با هم جمع شدند در محلى و ممكن نبوده باشد به تبعيد مسافت به مقدارى كه مذكور شد ، و همچنين ممكن نباشد تأخر زن از مرد و وضع حائل ميان آنها ، در اين صورت مستحب آن است كه أول مرد نماز كند بعد از آن زن ، در صورتى كه وقت نماز مضيق نبوده باشد ، و اگر وقت تنك بوده باشد به حدى كه به تأخير نماز زن فوت شود ، اگر چه بعضى از أجزاء آن بعد از انقضاء وقت واقع شود ، در اين صورت تأخير نكند بلكه اتيان به نماز با هم نمايند .\r\nو اما هر گاه تأخير نماز زن موجب خروج وقت فضيلت بوده باشد ، ظاهر اين است تأخير أولى و أحوط بوده باشد ، دور نيست حكم به رجحان تأخير نماز در حق زن ثابت بوده باشد ، اگر چه مكان مملوك او بوده باشد ، به اين معنى أولى در حق زن در چنين صورت آن است كه مأذون نمايد كه أول مرد اتيان به نماز نمايد بعد زن .\r\nدوم : آن است كه منع در حق زن ثابت است ، خواه ذكور بالغ بوده باشد يا غير بالغ ، بنابر اين هر گاه پسر غير بالغى مشغول نماز بوده باشد مكروه\r\n","description":"","footnote":"","page_name":" 391 ","page_number":407},
  {"content":"\r\nاست در حق زن بايستد در برابر او ، يا پيش روى او مشغول نماز شود ، مگر در صورت تحقق يكى از امور ثلاثه كه مذكور شد ، يا فساد نماز آن ذكور غير بالغ .\r\nو اما در حق مرد پس ظاهر اين است كه چنين نبوده باشد ، يعنى حكم به كراهت نماز مرد در پشت سر اناث و يا در برابر آن در صورتى است كه اناث به حد بلوغ رسيده باشد ، پس حكم به كراهت نماز در حق مرد در صورتى است كه پيش روى او دخترى باشد كه به حد بلوغ نرسيده باشد مشغول نماز باشد ممكن نيست ، و همچنين است نماز مرد در برابر دختر غير بالغ در چنين صورت .\r\nسوم : آن است كه حكم به منع به عنوان حرمت يا كراهت در صورتى است كه هيچ يك از مرد و زن معتقد بطلان نماز ديگرى نبوده باشد ، چنانچه در أوايل اشاره به آن نموديم ، پس هر گاه فرض شود كه مرد را اعتقاد اين است كه نماز اين زن باطل است ، بنابر اين حرجى در حق مرد در اتيان به نماز در عقب آن زن يا در برابر او نخواهد بود ، و همچنين هر گاه زن را اعتقاد اين بوده باشد كه نماز اين مرد صحيح نيست حرجى در حق اين زن در اشتغال به نماز در پيش روى اين مرد يا در جانب آن نيست .\r\n\r\nمبحث هشتم ( در بيان اعتبار طهارت مكان مصلى و عدم اعتبار آن است )\r\nبدان كه آنچه لازم است آن است كه مكانى كه مصلى در آن اتيان به نماز مىنمايد خالى بوده باشد از نجاست متعديه غير معفو عنها ، پس اين شرط در سه صورت متحقق هست : أول - آن است كه مكان مطلقا نجس نبوده باشد . دوم :\r\nآن است كه نجس بوده باشد لكن نجاست سرايت نكند به بدن مصلى يا به جامهء\r\n","description":"","footnote":"","page_name":" 392 ","page_number":408},
  {"content":"\r\nآن . سوم : آن است كه مكان نجس است و سرايت هم مىكند نجاست به بدن يا به لباس مصلى ، لكن آن نجاست معفو عنها است ، مثل اين كه مكان نجس است به خون ، و آن خون تعدى مىنمايد به بدن يا به لباس مصلى ، لكن مقدارى از خون كه به بدن يا به جامهء مصلى مىرسد نماز با آن مىتواند نمود ، در جميع اين سه صورت شرط صحت نماز بالاضافه به مكان ثابت است ، لكن اينها همه نسبت به ما عداى محل جبهه بلكه محل قدر معتبر از جبهه است .\r\nو اما معتبر نسبت به محل قدر معتبر از جبهه آن است كه خالى از مطلق نجاست بوده باشد ، خواه متعدى بوده باشد يا غير متعدى ، و تقييد به محل قدر معتبر به جهت آن است كه معتبر طهارت كل موضعى كه جبهه بر آن واقع مىشود نيست ، بلكه معتبر طهارت محل مقدارى از جبهه است كه وضع آن كفايت مىنمايد در تحقق سجده شرعا ، پس هر گاه فرض شود مجموع محلى كه جبهه بر آن واقع مىشود طاهر نيست ، لكن مقدار درهم از آن محل مثلا طاهر است علاوه بر اين نجس است لكن به نجاست غير متعديه ، ظاهر اين است كه شرط صحت نماز متحقق بوده باشد .\r\nپس از آنچه مذكور شد دانسته مىشود كه هر گاه كل أعضاء سته كه عبارت از كفين و ركبتين و ابهامين بوده باشد واقع شود بر محل نجس كه غير متعدى بوده باشد مضر به صحت نماز نيست ، و اين بنا بر مشهور ما بين فقهاء است ، و مختار ما بين محققين از علماء است ، و در مقابل اين قولى است كه از سيد مرتضى نقل شده كه قائل شده‌اند به اعتبار طهارت كل مكان مصلى ، و قول ديگر است نقل شده از أبي الصلاح كه قائل شده‌اند به اعتبار طهارت محال أعضاء سبعه كه عبارت از محل شش عضو مذكور با محل جبهه بوده باشد . و اين دو قول ضعيف است ، لكن رعايت اين با امكان مقرون به احتياط است .\r\n","description":"","footnote":"","page_name":" 393 ","page_number":409},
  {"content":"\r\n\r\nمبحث نهم ( در بيان مواضعى است كه نماز در آنها مكروه است )\r\nخواه اين كراهت به اعتبار نفس مكان بوده باشد ، يا به اعتبار امور خارجه و اين بسيار است :\r\nأول : حمام است ، مشهور ما بين فقهاء آن است كه نماز در حمام مكروه است . و أبو الصلاح كه از قدماى فقهاء است قائل شده به حرمت آن . و اين قول اگر چه ضعيف است ، لكن رعايت آن با امكان خالى از احتياط نيست ، و آنچه مذكور شد در داخل حمام است . و اما مسلخ حمام يعنى جايى كه رخت مىكنند ، ظاهر اين است كه كراهت نداشته باشد ، و همچنين سطح يعنى پشت بام حمام .\r\nو مرحوم علامه در نهاية الاحكام « 1 » قائل به ثبوت كراهت در مسلخ نيز شده ، ظاهر اين است كه فرقى در اين باب ما بين نماز مفروضه يوميه و غيرها نمىباشد ، و همچنين فرقى ميان نمازهاى واجبى و سنتى نبوده باشد ، بلى ظاهر اين است كه كراهت نسبت به نماز ميت ثابت نبوده باشد .\r\nدوم : مزايل است ، يعنى مواضعى كه مهيا شده به جهت غائط و بول ، حكم به كراهت مثل سابق مشهور است ، و قول به حرمت ظاهر مىشود از أبو الصلاح . و مخفى نماند كه چنانچه مكروه است نماز در بيوت غائط مكروه است نماز كردن در جايى كه پيش روى اين شخص غائط بوده باشد . و كلامى كه شيخ شهيد در ذكرى نقل فرموده از أبى الصلاح دلالت مىكند بر حرمت ، پس اجتناب در صورت امكان أقرب به سداد خواهد بود .\r\nسوم : مبارك ابل است ، يعنى مواضعى كه شتر قرار و آرام مىگيرد از\r\n\r\n","description":"","footnote":"\r\n« 1 » نهاية الاحكام ج 1 / 344 .\r\n","page_name":" 394 ","page_number":410},
  {"content":"\r\nبراى آن كه آب در دفعه دوم بخورد بعد از آن كه آب در دفعه أول خورده باشد ، و كلام أبى الصلاح در اينجا نيز مقتضى حرمت است .\r\nچهارم : مسكن مورچه است .\r\nپنجم : مواضعى كه مهيا شده است به جهت جريان آب ، اگر چه آب در آن بالفعل جارى نباشد .\r\nششم : زمين شوره زار است ، و لكن در زمين شوره زار اگر زمين هموارى بوده باشد كه پيشانى در آن قرار بگيرد ، مىتوان گفت كه كراهت نداشته باشد .\r\nهفتم : زمينى است كه در آن برف بوده باشد ، يعنى نماز كردن بر روى برف ، اما هر گاه برف از شدت برودت هوا يخ كرده باشد به حدى كه مطلقا منافى با استقرار نداشته باشد ، فرشى بر روى برف بيندازند ، نماز بر روى آن برف نبايد كراهت داشته باشد .\r\nهشتم : ميان قبور است . بدان كه احتمالات در اين مقام متعدد است : أول - آن است كه مصلى اتيان به نماز نمايد در موضعى كه قبر در جوانب أربعه او بوده باشد . دوم : آن است كه قبر در سه جوانب او بوده باشد . سوم : آن است كه دو قبر يا زيادتر در جانب يمين او و يك قبر يا زيادتر در جانب يسار او بوده باشد يا به عكس . چهارم : مثل اين است در پيش و عقب . در جميع اين صور صادق است كه نماز ما بين قبور است پس مكروه خواهد بود . پنجم : آن است كه يك قبر در جانب يمين بوده و قبر ديگر در جانب يسار ، يا يك قبر در جانب پيش و قبر ديگر در عقب او ، يا در يسار او يا در يمين او ، در هيچ يك از اين صور صادق نيست كه نماز ما بين قبور شده ، پس بنابر اين حكم به كراهت مشكل است .\r\nلكن ممكن است تفصيل داده شود به اين نحو كه اين يا در موضعى است كه مقرر شده به جهت قبرستان به نحوى كه صادق است كه نماز در مقبره يا در\r\n","description":"","footnote":"","page_name":" 395 ","page_number":411},
  {"content":"\r\nقبرستان شده يا نه ، اگر أول است باز حكم به كراهت است به خلاف ثانى ، و همچنين است هر گاه نماز بر روى قبر واحد يا متعدد شود ، مثل اين كه در روى قبر بايستد و محل سجده او هم قبر بوده باشد يا نه ، در اين صورت باز همان تفصيل ممكن است .\r\nتنقيح مقام محتاج است به نقل كلام در دو مطلب : أول - آن است حكم به كراهت نماز ما بين المقابر در صورتى است كه بعد ميان مصلى و ميان مقابر به قدر ده ذرع نبوده باشد ، پس هر گاه فرض شود كه بعد ميان مصلى و مقابر به قدر ده ذرع بوده باشد در جميع جوانب ، يعنى ده ذرع در جانب يمين و ده ذرع در جانب يسار و همچنين در پيش و عقب ، در اين صورت كراهت منتفى است .\r\nو همچنين هر گاه بعد ميان مصلى و مقابر نبوده باشد ، لكن حائلى ميان مصلى و مقابر بوده باشد ، در اين صورت باز كراهتى نخواهد بود ، لكن به شرط آن كه ارتفاع حائل در جميع جوانب به قدر قامت مصلى بوده باشد .\r\nو اما هر گاه ارتفاع آن كمتر از اين مقدار بوده باشد ، از بسيارى از فقهاء ظاهر مىشود انتفاء كراهت ، در اين صورت باز خالى از اشكال نيست ، و اما مثل انداختن فرش بر روى قبر يا انداختن مثل عبا و نماز كردن بعد از آن ، ظاهر اين است اين قدر كفايت نكند در رفع كراهت . بنابر اين پس حكم به عدم كراهت نماز در رواق أماكن متبركه به جهت آن كه فرش بر روى قبرها انداخته شده مشكل است بلكه ممكن نيست .\r\nمطلب ثانى : آن است كه جماعتى از فقهاء مثل شيخ مفيد و شيخ طوسى أعلى اللَّه تعالى مقامهما تصريح فرموده‌اند به كراهت اتيان نماز بسوى قبر امام عليه السّلام يعنى قبر معصوم را پيش روى خود قرار دهد نماز به عمل آورد مكروه است ، و اين به اعتقاد حقير ضعيف است ، بلكه نماز در عقب قبور أئمه عليهم السّلام مستحب\r\n","description":"","footnote":"","page_name":" 396 ","page_number":412},
  {"content":"\r\nاست ، بلكه مىتوانم گفت نماز در عقب قبور ائمه عليهم السّلام أفضل از نماز در مساجد است ، چنانچه وجه اين را به تفصيل تمام در مطالع الانوار بيان نموده‌ام .\r\nنهم : از مواضع مذكوره موضعى است كه مهيا شده باشد به جهت آتش افروختن ، أعم از اين كه از معابد أهل ضلال بوده باشد يا نه . و مقتضاى كلام أبى الصلاح حرمت است . و مشهور ما بين فقهاء كراهت است ، بلكه چنانچه مكروه است نماز در بيوت نيران مكروه است اتيان به نماز در مكانى كه پيش روى مصلى آتشى بوده باشد ، خواه مشتعل بوده باشد يا نه ، بلكه حكم به كراهت ثابت است اگر چه چراغى مواجه او بوده باشد ، يا آتشى توى منقلى بوده باشد كه مقابل اين شخص بوده باشد اگر چه شعله نداشته باشد . و همچنين حكم به كراهت ثابت است اگر چه در مقابل اين شخص قنديلى آويخته باشد كه در آن فتيله روشن كرده باشند .\r\nو مقتضاى اطلاق كلمات أصحاب ثبوت كراهت است ، خواه مصلى از أولاد عبده أوثان بوده باشد يا نه ، بلى در توقيع وقيع رفيع مروى در كمال الدين « 1 » و احتجاج « 2 » از امام زمان جناب صاحب الامر عجل اللَّه تعالى فرجه ، تفرقه فرموده‌اند ما بين آن كه از أولاد عبده أصنام و نيران بوده باشد يا نه ، و حكم به عدم جواز را كه محمول بر كراهت است مختص فرموده‌اند در حق أول ، بنابر اين ممكن است كه حكم كرده شود به انتفاء كراهت در حق بنى هاشم .\r\nدهم : خانه ايست كه در آن شراب يا مسكرى ديگر بوده باشد ، أعم از اين كه آن خانه مهيا شده باشد به جهت اين يا نه ، معلوم است حكم به كراهت در صورتى است كه شراب تعدى به لباس مصلى يا بدن مصلى ننمايد ، و اما در صورت\r\n\r\n","description":"","footnote":"\r\n« 1 » كمال الدين شيخ صدوق ص 521 .\r\n« 2 » احتجاج شيخ طبرسى ج 2 / 299 .\r\n","page_name":" 397 ","page_number":413},
  {"content":"\r\nتعدى ظاهر است جايز نيست مگر بعد از ازاله و تطهير .\r\nيازدهم : جواد طرق است ، يعنى راههاى وسيع بلكه مطلق راهها ، خواه در حين مرور ماره بوده باشد يا نه . مخفى نباشد حكم به كراهت در صورتى است كه مزاحم ماره نبوده باشد ، و اما در صورت مزاحمت پس جايز نيست بلكه نماز باطل است .\r\nدوازدهم : خانه هاى مجوس است كه گبران بوده باشد ، دور نيست كه خانه يهود و نصارى نيز چنين بوده باشد ، اگر چه أحاديث در باب يهود و نصارى مختلف است ، ظاهر اين است وجه آن تنبيه بر اختلاف مراتب مرجوحيت بوده باشد ، به اين نحو كه كراهت نماز در خانه مجوس شديدتر بوده باشد و در نصارى كمتر بوده باشد .\r\nسيزدهم : بيع و كنائس ، بيع به باء موحده مكسوره و ياء مثناة تحتانيه مفتوحه جمع بيعه است به كسر باء و سكون ياء ، و كنائس جمع كنيسه است ، اختلاف كرده‌اند علماء در معنى اين دو لفظ ، از بعضى ظاهر مىشود كه بيعه معبد نصارى است و كنيسه معبود يهود است . و ظاهر از صاحب قاموس « 1 » آن است كه بيعه معبد نصارى است و كنيسه مشترك است ما بين يهود و نصارى . و ظاهر از صاحب صحاح « 2 » آن است كه هر دو مشترك ما بين هر دو فرقه .\r\nو بعضى بعد از قول به اشتراك هر دو در هر دو تفصيل داده‌اند كه بيعه معبد صغير يهود و نصارى است به منزله مسجد محله نسبت به مسلمين ، و كنيسه معبد كبير اين دو فرقه است به منزله مسجد جامع در حق مسلمين .\r\nبعد از معرفت معنى لفظين علماء اختلاف كرده‌اند در كراهت نماز در بيع\r\n\r\n","description":"","footnote":"\r\n« 1 » قاموس اللغة ج 3 / 8 و ج 2 / 247 .\r\n« 2 » صحاح اللغه ج 3 / 1189 و ج 2 / 969 .\r\n","page_name":" 398 ","page_number":414},
  {"content":"\r\nو كنائس و عدم كراهت ، جماعتى از فقهاء قائل شده‌اند به عدم كراهت ، و جماعت كثيرى از قدماى أصحاب قائل شده‌اند به كراهت ، ظاهر قول ثانى است پس نماز در آنها مكروه است . و كلامى كه هست در اين مقام اين است كه آيا دخول در آنها و نماز در آنها موقوف است بر استيذان از أهل آنها يا نه ؟ ظاهر اين است كه توقف نداشته باشد .\r\nچهاردهم : مذابح حيوانات است ، يعنى مواضعى كه مهيا شده است به جهت ذبح نمودن حيوانات ، ظاهر مىشود از أبى الصلاح كه نماز را در مذابح حيوانات حرام مىداند ، پس اجتناب أحوط خواهد بود .\r\nپانزدهم : مكانى است كه در آنجا تصويرى بوده باشد . بدان كه كلمات علما در اينجا مختلف است ، ظاهر از كلام أبى الصلاح آن است كه اتيان كردن به نماز در اطاقى كه در آن صورت نقش شده باشد حرام است ، و ظاهر كلام آن مرحوم حرمت است ، خواه پيش روى مصلى بوده باشد يا نه ، و آنچه ظاهر مىشود از بسيارى از فقهاء كراهت است در صورتى كه پيش روى مصلى بوده باشد خواه نقش در ديوار اطاق بوده باشد يا نه ، مثل آن كه پيش روى مصلى پشتى بوده باشد كه صورت در روى آن نقش شده باشد .\r\nو اما هر گاه صورت در جانب يمين مصلى يا يسار او يا پشت سر او واقع مىشود ظاهر اين است نماز در چنين صورت مكروه نبوده باشد ، و همچنين هر گاه پيش روى بوده باشد لكن در حين نماز پرده يا چيز ديگر بر روى آن صورت بيندازد كه مستور شود ، باز ظاهر اين است كه كراهت نداشته باشد ، و در صورتى كه هر گاه ستر آن ممكن نبوده باشد و تبديل آن به مكان ديگر نيز ممكن نبوده باشد در اين صورت هر گاه رأس آن صورت را قطع نمايند ، ظاهر اين است همين قدر كفايت بكند در رفع كراهت .\r\n","description":"","footnote":"","page_name":" 399 ","page_number":415},
  {"content":"\r\nمخفى نماند چنان كه مكروه است نماز در صورتى كه پيش روى مصلى صورتى بوده باشد ، همچنين مكروه است نماز بر فرشى كه در آن صورت نقش شده باشد در وقتى كه در حالى از أحوال نماز چشم مصلى بر آن صورت واقع شود . و اما هر گاه جاى نماز بر روى آن فرش بيندازند به نحوى كه آن صورت مستور شود كراهتى در اين صورت نخواهد بود . و همچنين هر گاه چشم آن صورت را حك نمايد يا سر او را قطع نمايد ، در اين صورت نيز كراهت منتفى مىشود ، اگر چه متمكن از تبديل مكان به مكان ديگر يا متمكن از ستر آن صورت بوده باشد .\r\nشانزدهم : اندرون خانه كعبه و پشت بام آن است كه اتيان به نماز فريضه در هر دو مكروه است ، چنانچه در مبحث قبله بيان شد .\r\nهيفدهم : مرابط خيل و بغال است ، يعنى جايى كه اسب و قاطر را مىبندند از براى علف خوردن و آرام گرفتن ، و ظاهر از كلام أبى الصلاح عدم جواز اتيان نماز است در اينها . و همچنين در مرابض غنم و مرابط بقر ، يعنى جايى كه خوابگاه گوسفند است و جايى كه گاو را مىبندند ، پس اجتناب از همهء اينها بهتر خواهد بود ، اگر چه از حديث « 1 » صحيحى ظاهر مىشود عدم كراهت در مرابض غنم .\r\nهيجدهم : مكانى كه در آنجا مصحفى مفتوح بوده باشد ، يعنى مكروه است نماز كردن در چنين مكانى كه پيش روى مصلى مصحفى مفتوح باشد ، تا آن كه آن مصحف را هم بگذارند در آن وقت كراهت منتفى مىشود .\r\nبدان كه اگر چه حال متبادر از لفظ مصحف قرآن است ، لكن در أصل أعم از قرآن است ، چنانچه ايمايى دارد بر اين مطلب آيه شريفهء\r\n\r\n","description":"","footnote":"\r\n« 1 » وسائل الشيعه ج 3 / 443 ، ح 2 .\r\n","page_name":" 400 ","page_number":416},
  {"content":"\r\n* ( « إِنَّ هذا لَفِي الصُّحُفِ الأُولى صُحُفِ إِبْراهِيمَ وَمُوسى ) * « 1 » و در حديث صحيحى از جناب حضرت امام جعفر صادق عليه السّلام روايت شده كه فرمود : مصحف فاطمه عليها السّلام در آن است مثل قرآن شما سه مرتبه الحديث .\r\nمجملا اگر چه ظاهر از لفظ مصحف قرآن است ، لكن ظاهر اين است كه مراد در اين مقام اعم از اين بوده باشد ، پس كراهت نماز ثابت است خواه پيش روى اين شخص قرآن مفتوح بوده باشد يا كتابى مفتوح بوده باشد ، بلكه دور نيست كه حكم به كراهت ثابت بوده باشد اگر چه كاغذ مكتوبى در پيش روى مصلى بوده باشد ، و اين كراهت منتفى مىشود بهم گذاشتن آن يا بگذاشتن آن را در موضع ديگر كه پيش روى مصلى نبوده باشد .\r\nمخفى نماند حكم به كراهت ظاهر اين است كه ثابت بوده ، خواه اين شخص قارى بوده باشد يا نه ، بعضى از فقهاء تخصيص داده‌اند به قارى ، لكن اين مدفوع است به اطلاق نص ، بلكه حكم ثابت است اگر چه در شب تار بوده باشد ، بلكه چنين است اگر چه مصلى كور بوده باشد .\r\nنوزدهم : مكانى است كه هر گاه مصلى در آن بايستد پيش روى او ديوارى بوده باشد در آن ديوار رطوبتى ظاهر شده باشد از بالوعه ، دور نيست كه اختصاص به رطوبت بيت الخلا نداشته باشد ، بلكه نماز كردن مكروه بوده باشد در مكانى كه پيش روى مصلى ديوارى بوده باشد كه در آن ديوار رطوبتى شده باشد از بالوعه ، خواه چاه بيت الخلا بوده باشد يا غير آن .\r\nبيستم : مكانى است كه اگر مصلى در آن بايستد پيش روى آن آهنى بوده باشد ، خواه از جملهء اسلحه بوده باشد مثل شمشير يا گارد و تفنگ ، يا غير سلاح بوده باشد مثل خود آهن .\r\n\r\n","description":"","footnote":"\r\n« 1 » سوره اعلى : 18 - 19 .\r\n","page_name":" 401 ","page_number":417},
  {"content":"\r\nبيست و يكم : خانه‌اى كه در آن سگ بوده باشد ، مگر آن كه كلب صيد بوده باشد ، كه اين قسم از سگ مستثنى شده است در حديث « 1 » .\r\nبيست و دوم : مكانى است كه سمت قبلهء آن انسانى بوده باشد ، به اين معنى كه اگر كسى در آن مكان بايستد مواجه او انسان باشد ، خواه زن بوده باشد يا مرد .\r\nبيست و سوم : مكانى است كه سمت قبلهء آن درى مفتوح باشد ، به عبارت أخرى مكروه است نماز به جانب بابى كه مفتوح بوده باشد . تا حال به مستند اين از أخبار بر نخورده‌ايم ، محقق مرحوم اين را نسبت به أبى الصلاح داده است و فرموده است چون كه او از أعيان فقهاء است متابعت او در اين باب نمودن عيبى ندارد ، و آنچه فرموده‌اند اگر چه صحيح است ، لكن اين مطلب را در كتاب أبى الصلاح كه مسمى به كافى است نديده‌ايم . بدان كه مناسب اين است كه ختم اين مبحث شود به دو مطلب :\r\nأول : آن است كه ثقة الاسلام حديث صحيحى در كتاب كافى ذكر فرموده كه اين حديث مشتمل است بر كراهت نماز در سه موضع ، كه بيداء است و ذات الصلاصل و ضجنان « 2 » ، آن سه موضع ما بين مدينه مشرفه و مكه معظمه است .\r\nاما بيداء پس آن موضعى است كه كسى كه از مدينه به مكه مىرود و بعد از آن كه از مسجد شجره كه محل احرام است گذشت به فاصله اندكى به آنجا مىرسد ، أول حد آن از جانب مدينه كه به مكه مىرود بعد از معرس نبى صلَّى اللَّه عليه و آله .\r\nيعنى بعد از آن كه از معرس نبى كه دست چپ واقع است گذشت داخل\r\n\r\n","description":"","footnote":"\r\n« 1 » وسائل الشيعه ج 3 / 465 ، ح 4 .\r\n« 2 » فروع كافى ج 3 / 390 ، ح 10 .\r\n","page_name":" 402 ","page_number":418},
  {"content":"\r\nدر بيداء مىشود ، و اين موضعى است كه جناب رسول خدا صلَّى اللَّه عليه و آله در اين موضع رفع صوت به تلبيه مىفرمودند ، و آخر حد بيداء نسبت به كسى كه از مدينه به مكه مىرود ذات جيش است ، كه انشاء اللَّه تعالى لشگر أبو سفيان در آنجا هلاك شده به زمين فرو مىرود ، و اما ضجنان پس آن كوهى است نزديك مكه معظمه و اما ذات صلاصل پس آن ميان آن دو موضع واقع است .\r\nمطلب ثانى : در بيان ستره است . بدان كه مستحب است در حق هر مصلى خواه مرد بوده باشد يا زن ، خواه نماز به جماعت بوده باشد يا فرادى ، مفروضه بوده باشد يا منذوره ، ستره پيش روى خود قرار بدهد ، در صورتى كه احتمال مرور كننده در آنجا قائم بوده باشد ، خواه مرور كننده انسان بوده باشد يا حيوان صغير بوده باشد يا كبير . پس هر گاه قاطع بوده باشد پيش روى او چيزى مرور نخواهد كرد ، ظاهر اين است در اين صورت استحباب ثابت نبوده باشد .\r\nتوضيح مرام مقتضى نقل كلام است در سه مبحث - أول : در بيان چيزى است كه به آن ستره متحقق مىشود . دوم : در كيفيت آن است . سوم : در فايده آن .\r\nأما أول : پس مىگوييم ظاهر اين است كه متحقق مىشود ستره به هر چه گذارده شود پيش روى مصلى ، خواه پشتى بوده باشد يا جامه يا كتاب يا سنگ يا عصا يا تسبيح بوده باشد يا غير آن ، بلكه متحقق مىشود به نزديك ساختن محل سجده را به ديوارى يا ستونى و نحو آنها ، بلكه به خط گشيدن پيش روى نيز متحقق مىشود .\r\nو اما كيفيت آن پس در غير عصا و خط ظاهر است ، و اما مثل عصا و نيزه ظاهر اين است كه منحصر نبوده باشد به فرو كردن نيزه و عصا را در زمين ، بلكه چنانچه به فرو بردن حاصل مىشود همچنين حاصل مىشود به انداختن در روى\r\n","description":"","footnote":"","page_name":" 403 ","page_number":419},
  {"content":"\r\nزمين ، لكن به طريق عرض نه به طريق طول ، و همچنين است حال در خط يعنى خط را عرضا بگشد نه باستقامت قبله . و از بعضى از عامه نقل شده خط مدور بگشد به اين نحو كه محيط به محل سجده بوده باشد يا طولا به استقامت قبله يا عرضا به شكل هلال بگشد .\r\nو اما فايده ستره پس مىگوييم : فايده آن رفع مرجوحيت آن نماز است در صورت تحقق مرور ، و تعلق نهى است به ذوى العقول از مرور .\r\nتوضيح اين اجمال آن است كه هر گاه كسى در موضعى اتيان به نماز نمايد سگى مثلا از پيش روى آن شخص عبور نمايد اگر اين شخص به نحوى كه مذكور شد ستره قرار داده باشد ، اين عبور سگ موجب مرجوحيت نماز او نمىشود ، و الا نماز او مرجوح خواهد بود . و اگر عبور كننده از ذوى العقول و مكلف بوده باشد ، وضع ستره موجب اين مىشود كه نهى از عبور تعلق به او مىگيرد ، پس اجتناب از عبور خواهد نمود ، و اگر فرضا اجتناب ننمايد اين شخص عابر مباشر مرجوح خواهد بود در صورت تحقق ستره ، و موجب مرجوحيت نماز مصلى نخواهد بود ، به خلاف اينكه هر گاه وضع ستره ننموده باشد ، در اين صورت نهى از مرور در حق آن شخص مار نخواهد بود ، پس آتى مرجوح نخواهد بود و نماز متصف به وصف مرجوحيت خواهد بود .\r\nبدان كه مستحب است كه مصلى نزديك به ستره بايستد ، و بعضى از فقهاء تحديد فرموده‌اند به مقدار خوابگاه گوسفند . و مرحوم شهيد در ذكرى « 1 » فرموده اند : كه ستره امام مغنى مىگرداند از ستره مأمومين . استدلال فرموده‌اند بر اين به دو دليل ، أول : آن كه جناب رسول خدا صلَّى اللَّه عليه و آله امر نفرموده‌اند مأمومين را به ستره . دوم : آن است كه ظهر هر يك از مأمومين ستره است در حق مأموم ديگر .\r\n\r\n","description":"","footnote":"\r\n« 1 » ذكرى شهيد اول ص 153 .\r\n","page_name":" 404 ","page_number":420},
  {"content":"\r\nأول شهادت بر نفى است و من الذي أحاط علما بذلك ، و ثانى بر فرض تسليم در صف أول جارى نيست ، و به علاوه نصوص وارده در مسأله مطلق است شامل مأموم نيز هست .\r\n\r\nفصل هفتم ( در بيان چيزى است كه سجده بر آن صحيح است )\r\nو در آن چند مبحث است :\r\n\r\nمبحث اول جايز نيست سجده مگر بر زمين يا چيزى كه از زمين روييده شده باشد ،\r\nبه شرط آن كه مأكول و ملبوس نبوده باشد ، پس سجده بر پشم و استخوان و گوشت و جلود و فروش و حرير و صدف و مرواريد و طلا و نقره و عقيق و فيروزج و آهن و فولاد و مس و نحو اينها جايز نخواهد بود ، و تفاوتى نيست در عدم جواز سجود بر غير ارض ما بين اينكه هيچ أرض نبوده باشد يا آن كه در اصل أرض بوده باشد لكن به استحاله خارج از ارضيه شده باشد ، مثل جمله از چيزهايى كه مذكور شد ، پس سجده به جبهه لازم است كه بر أرض بوده باشد ، يا بر نباتات از أرض به تفصيلى كه مذكور خواهد شد ، لكن أجزاء أرض گاه است به جهت اقتران به بعض خصوصيات مختلف مىشود در رجحان و مرجوحيت ، مثل تربت جناب سيد الشهداء صلوات اللَّه و سلامه عليه كه سجده بر آن ترجيح دارد به جميع قطعات أرض عالم .\r\nبدان كه أجزاء زمين مختلف است در خروج از وصف أرضيه و عدم خروج ان ، بعضى مقطوع به است كه خارج از أرض شده ، مثل طلا و نقره و أمثال اينها ،\r\n","description":"","footnote":"","page_name":" 405 ","page_number":421},
  {"content":"\r\nپس تشكيكى در عدم جواز سجود بر أمثال اين نيست ، و بعضى تشكيكى نيست در عدم خروج مثل غالب أجزاء أرض تشكيكى در جواز سجود در اين نيست ، به جهت آن كه مشخص است كه مقصود سجدهء بر زمين و جزيى از أرض است ، خواه متصل به كره أرض بوده باشد يا منفصل .\r\nو بعضى محل تشكيك است مثل آجر و كوزه و تنك و أجزاء آنها ، ظاهر عدم خروج از أرضيه است ، پس سجده بر اينها جايز خواهد بود ، بلكه ظاهر از كلمات جماعتى از فقهاء است ، كه جواز سجود بر خزف « 1 » محل خلاف ما بين فقهاء نبوده باشد . و همچنين است سجده بر حجر آن نيز محل خلاف نيست ، به علاوه جواز سجود بر حصى كه عبارت از سنگ ريزه بوده باشد مدلول عليه است به جمله‌اى از أحاديث معتبره . و اما سجده بر گچ پس اين محل خلاف است ، ظاهر اين است كه جايز بوده باشد ، وجه اين در مطالع الانوار مفصلا مذكور است ، لكن اجتناب در صورت تمكن از غير أقرب به سداد و أوفق به طريق احتياط است .\r\n\r\nمبحث دوم ( در سجود بر نباتات است )\r\nبدان كه ظاهر اين است كه سجده بر هر نباتى جايز بوده باشد ، مگر نباتى كه مأكول يا ملبوس بوده باشد كه سجده بر آن جايز نيست ، و اين در صورتى است كه در جميع بلاد مأكول بوده باشد ظاهر است ، و اما هر گاه فرض شود چيزى در بلدى مأكول هست و در بلد ديگر مأكول نيست ، آيا حكم هر بلدى تابع حال آن بلد خواهد بود ، پس حكم مىشود در بلدى كه مأكول هست به\r\n\r\n","description":"","footnote":"\r\n« 1 » خزف : سفال ظرف گلى كه در كوره پخته شده باشد .\r\n","page_name":" 406 ","page_number":422},
  {"content":"\r\nعدم جواز سجود بر آن در حق أهل آن بلد ، و به جواز سجود بر آن در حق أهل بلد ديگر يا خير ، بلكه همين كه مأكول در بلدى شد حكم مىشود به عدم جواز سجود بر آن ، اگر چه بالاضافه به أهل بلدى بوده باشد كه آن در آن بلد مأكول نبوده باشد ؟ ظاهر ثانى است .\r\nو اما هر گاه فرض شود نباتى دو حالت داشته باشد در يكى از دو حالت مأكول بوده باشد به خلاف حالت ديگر . پس تنقيح مقام مقتضى اين است كه گفته شود : نباتات بر چهار قسم است :\r\nأول : آن است كه مأكول است بداية و نهاية ، مثل بسيارى از بقولات .\r\nدوم : مقابل آن است كه مأكول نيست لا بداية و لا نهاية ، مثل غالب أقسام گياه و برگ بسيارى از أشجار ، حكم در اين دو قسم ظاهر است ، به اين معنى كه سجده بر قسم أول جايز نيست در جميع أحوال ، و در قسم ثانى جايز است كذلك .\r\nسوم : آن است كه مأكول است بداية لا نهاية مثل برگ مو و پوست بادام و پوست خربزه ، در اين قسم ظاهر اين است كه حكم هر حالتى تابع آن حالت است ، پس سجده بر برگ مو در اوايل أحوال جايز نخواهد بود ، به خلاف در آخر كه جايز است . و اما مثل خربزه و بادام و پسته و فندق كه پوست اينها مأكول است در أول نه در آخر ، پس سجده بر اينها در أول أحوال جايز نيست ، و همچنين است در آخر آن مادامى كه متصل به أصل است ، پس بادام مادامى كه شكسته نشده مىگوييم سجده بر پوست آن جايز نيست ، و همچنين پسته و فندق و گردو ، و بعد از آن كه شكسته شد و مغز آن اخراج شد ، در اين وقت سجده بر مغز آنها اگر چه جايز نيست لكن سجده بر پوست آنها در اين حالت كه منفصل از مغز شده جايز خواهد بود . و همچنين است پوست خربزه\r\n","description":"","footnote":"","page_name":" 407 ","page_number":423},
  {"content":"\r\nو هندوانه مادامى كه متصل است به أصل ، خواه پاره كرده باشند يا نه ، سجده بر آن جايز نيست ، و اما بعد از پاره كردن و جدا كردن مأكول از آن از پوست در اين وقت ظاهر اين است كه سجده بر آن پوست جدا شده از أصل جايز بوده باشد .\r\nقسم چهارم : عكس اين است به اين معنى كه مأكول نيست بداية لكن مأكول است نهاية ، و به عبارت اخرى كه حالت مأكول بودن مسبوق است به حالت غير مأكول بودن ، مثل خرما و زيتون و به و نحو آنها . و اين قسم ظاهر اين است كه سجده بر آن جايز نيست در جميع أحوال ، نظر به اين كه صادق است در حق همه در جميع أحوال كه مأكول است .\r\nمخفى نماند از آنچه مذكور شد حكم گندم و جو و شلتوك « 1 » ظاهر شد كه سجود بر اينها جايز نيست ، خواه قبل از آرد كردن بوده باشد يا بعد ، بلكه سجده بر اينها جايز نيست اگر چه از پوست در نياورده باشند ، و اما پوست آنها پس ظاهر اين است كه سجده بر آنها جايز نيست در حال اتصال به أصل و جايز است بعد از انفصال از اصل ، و قول به جواز سجدهء بر حنطه و شعير قبل از آرد نمودن ضعيف است ، و آنچه مذكور شد در حكم مأكول بود .\r\nو اما ملبوس بدان كه نباتى كه بالفعل ملبوس بوده باشد چنين چيزى وجود ندارد ، پس مراد از ملبوسى كه در أخبار استثناء شده آن است كه در آن قوه و استعداد ملبوس بودن متحقق بوده باشد .\r\nمجملا توضيح مقال مقتضى اين است كه گفته شود : نباتات بعد از اشتراك كل بر اين كه در أقسام نباتات نباتى نمىباشد كه بالفعل ملبوس بوده منقسم\r\n\r\n","description":"","footnote":"\r\n« 1 » شلتوك : برنجى كه هنوز آن را از پوست در نياورده باشند ، برنج نكوبيده كه داراى پوستهء نازك گندمى رنگ است .\r\n","page_name":" 408 ","page_number":424},
  {"content":"\r\nمىشود به دو قسم ، يك قسم آن است كه قوه ملبوسيت در آن متحقق است مثل پنبه و كتان . و قسم ديگر آن است كه چنين نيست مثل غالب أقسام گياه ، در جواز سجود در قسم ثانى كلامى نيست ، كلامى كه هست در قسم أول است ، به اين معنى همين استعداد ملبوس بودن كفايت مىكند در حكم به عدم جواز سجود يا خير ، مختار أول است پس سجده بر قطن و كتان جايز نخواهد بود ، خواه قبل از غزل بوده باشد يا بعد ، قبل از بافتن بوده باشد يا بعد ، و قول به جواز سجود بر قطن و كتان قبل از غزل ضعيف است ، و أضعف از اين قول به جواز سجود است ، اگر چه بعد از غزل بلكه بعد از بافتن بوده باشد ، و اين قول شاذ است .\r\nو هر گاه فرض شود چيزى بافته شده باشد از معتاد اللبس و غير معتاد اللبس مثل ليف خرما ، در اين صورت اگر جبهه در حال سجود واقع شود بر غير معتاد اللبس سجده صحيح خواهد بود ، به خلاف اين كه جبهه واقع شود بر معتاد اللبس ، پس در اين صورت صحيح نخواهد بود . و از اين قبيل است حصير ، پس هر گاه به قدر مجزى از جبهه واقع شود بر آن گياه كه از آن حصير بافته شده باشد صحيح است ، و اگر واقع شود بر ريسمان تنها يا بر ريسمان و آن گياه با هم صحيح نخواهد بود .\r\n\r\nمبحث سوم ( در بيان جواز سجود است بر كاغذ )\r\nبدان كه اگر چه مقتضاى بعضى از كلمات سابقه عدم جواز سجده است بر چيزى كه خارج از أرض و نبات بوده باشد ، لكن جواز سجود بر كاغذ به دليل خاص ثابت شده است ، خواه مأخوذ شده باشد از چيزى كه سجده بر آن جايز باشد يا نه ، مثل كاغذ كه معمول از قطن و كتان بوده باشد ، بلكه ظاهر\r\n","description":"","footnote":"","page_name":" 409 ","page_number":425},
  {"content":"\r\nاين است كه سجدهء بر كاغذ جايز بوده باشد اگر چه مأخوذ از حرير بوده باشد لكن اجتناب از اين با تمكن از غير مقرون به احتياط است ، و قول به اختصاص جواز به كاغذى كه مأخوذ بوده باشد از چيزى كه سجده بر آن صحيح بوده باشد بسيار ضعيف است .\r\nبلى هر گاه كاغذ در آن چيزى نوشته باشد خالى از اين نيست ما به الكتابه يا چيزى است كه سجده بر آن جايز است ، مثل تربت حسينيه على مشرفها آلاف السلام و التحيه . يا از گل ديگر از چيزى است كه سجده بر آن جايز نيست مثل مركب . و على التقدير الاخير يا كتابت محيط بر سطح كاغذ هست به حدى كه موضع خالى از كتابت باقى نمانده كه كفايت نمايد در صحت سجود يا مانده است ، پس مسأله متصور به چند صورت مىشود :\r\nأول : آن است كه ما به الكتابه از چيزى است كه سجده بر آن جايز است در اين صورت شبهه‌اى در جواز آن نيست ، خواه موضعى از كاغذ باقى بوده باشد يا نه .\r\nدوم : آن است كه ما به الكتابه غير آن است ، يعنى چيزى است كه سجده بر آن جايز نيست ، لكن موضعى از كاغذ خالى از كتابت است كه وضع جبهه بر آن كفايت مىكند در سجده ، در اين صورت باز جايز است در صورتى كه جبهه واقع شود بر موضع خالى از كتابت .\r\nسوم : مثل ثانى است لكن كتابت مستوعب سطح كاغذ است ، به اين معنى كه موضع خالى از كتابت به مقدار مذكور نيست ، در اين صورت ظاهر اين است كه سجده صحيح نبوده باشد پس عدم جواز مختص است به اين صورت در تتمه ديگر جايز است با كراهت ، بلكه ممكن است قول به انتفاء كراهت در صورتى كه ما به الكتابه مما يصح السجود عليه بوده باشد ، و ظاهر اين است\r\n","description":"","footnote":"","page_name":" 410 ","page_number":426},
  {"content":"\r\nاين كراهت مختص بوده باشد در حق قارى مبصر در حق غير جايز است من غير كراهت ، بنابر اين كراهت در حق غير قارى ثابت نيست ، و همچنين در حق قارى در وقت ظلمت چنانچه در حق أعمى ثابت نيست اگر چه قارى و سجده در روز بوده باشد .\r\n\r\nمبحث چهارم ( در بيان حكم سجده است با ظهور مخالفت )\r\nبدان كه هر گاه كسى وضع جبهه نمود به چيزى به اعتقاد آن كه چيزى است كه سجده بر آن صحيح است ، بعد از آن فساد اعتقاد او ظاهر شد ، مشخص شد كه سجده بر آن جايز نبوده ، خواه به اعتبار ذات بوده باشد ، مثل اين كه معلوم شد كه آن استخوان بود مثلا ، يا به اعتبار وصف آن مثل اين كه مشخص شد كه چوب نجس بوده است ، يا به اعتبار هر دو به حسب ذات و هم به حسب صفت در اين صورت خالى از اين نيست اين ظهور فساد اعتقاد يا در اثناء سجده است يا بعد از رفع رأس از سجده ، در صورت أخير در سجدهء واحده است يا در سجدات متعدده ، اگر در أثناء سجده بوده باشد يا قبل از اتيان به ذكر واجب است يا بعد از آن ، و على التقديرين يا متمكن است با عدم رفع رأس از تدارك به اين نحو كه پيشانى خود را بگشد تا برساند به چيزى كه سجده بر آن صحيح بوده باشد ، يا آن چيز را بياورد زير جبههء خود قرار دهد ، يا متمكن نيست . اگر متمكن بوده باشد پس در اين مقام چند احتمال است :\r\nأول : آن است كه عالم شد به حقيقت حال قبل از اتيان به ذكر واجب ، و متمكن است از رسانيدن جبهه به چيزى كه سجده بر آن صحيح است ، در اين صورت ظاهر اين است كه لازم بوده باشد كه پيشانى خود را بگشد تا برساند به چيزى كه\r\n","description":"","footnote":"","page_name":" 411 ","page_number":427},
  {"content":"\r\nسجده بر آن صحيح بوده باشد ، بعد از رسانيدن به آن آن وقت اتيان به ذكر واجب نمايد .\r\nو هر گاه فرض شود در اين صورت اين شخص متمكن بوده باشد از رسانيدن چيزى كه سجده بر آن صحيح بوده باشد به جبهه ، آيا اين جايز خواهد بود ؟\r\nبنابراين اين شخص مخير خواهد بود ما بين رسانيدن جبهه را به آن چيز ، يا رسانيدن آن را به جبهه ، ممكن است تفصيل داده شود در اين مقام به اين نحو ، كه اگر آن موضعى كه سجده بر آن صحيح است يا مساوى است با آن موضعى كه جبهه بر آن واقع شده يا پايينتر است يا بلندتر است .\r\nاگر مساوى بوده باشد ، در اين صورت أولى اين است كه پيشانى را بگشد تا برساند به آن موضع مساوى كه سجده بر آن جايز است ، مثل اين كه سر را گذارد در أول به موضع از زمين مشخص شد كه آن موضع نجس شده بود ، در اين وقت پيشانى را مىگشد تا برساند به موضع طاهر ، و رسانيدن چيزى كه سجده بر آن جايز است به جبهه ، نظر به اين كه خالى نيست از رفع في الجمله ، اجتناب از آن اگر لازم نبوده باشد يقينا أولى خواهد بود .\r\nو همچنين است اگر موضعى كه پيشانى را بسوى آن مىگشد أخفض از آن موضع أول بوده ، باز اگر حكم به تعين گشانيدن پيشانى نكنيم يقينا أولى خواهد بود از رسانيدن چيزى را كه سجده بر آن صحيح بوده باشد به پيشانى به همان جهت كه مذكور شد .\r\nو اما هر گاه بلندتر از آن موضع أولى بوده باشد ، در اين صورت خالى از اين نيست كه علو يا قائم است يا به طريق سراشيب ، اگر أول است ظاهر اين است كه رسانيدن چيزى را كه سجده بر آن صحيح است به جبهه أولى است از گشانيدن جبهه را بسوى آن موضع مرتفع ، و اين تفصيل نيز در صورت أخفضيت نيز محتمل\r\n","description":"","footnote":"","page_name":" 412 ","page_number":428},
  {"content":"\r\nاست . و از آنچه مذكور شد مشخص مىشود كه اگر پيشانى را در أول دفعه بر مثل ترياك دان برنجى مثلا گذارده باشد ، و بعد از آن كه مشخص شد مهر را حركت دادن تا موضع ترياك دان قرار بگيرد أولى است از اين كه سر را از آنجا حركت داده به مهر برساند .\r\nدوم : آن است كه عالم شد به حقيقت حال بعد از اتيان به ذكر واجب ، در اين صورت ظاهر اين است كه سجده اين شخص صحيح بوده باشد ، چنانچه هر گاه عالم به حقيقت حال نشده بود مگر بعد از رفع رأس از سجود مىگفتيم سجده اين صحيح است ، يعنى اتيان به سجده و ذكر واجب در سجده را نموده است ، پس از اين ظاهر مىشود طهارت محل سجده مثلا شرط صحت ذكر است در وقتى كه عالم بوده باشد قبل از اتيان به ذكر واجب آن كه آن محل نجس است ، در اين صورت اتيان به ذكر واجب در آن محل جايز نيست .\r\nو اما شرطيت مطلقه طهارت محل سجده مثلا بالاضافه به ذكر ثابت نيست تا مثل صورت مفروضه حكم توانيم نمود به فساد ذكر ، پس واجب باشد تدارك آن بعد از رسانيدن جبهه را به چيزى كه سجده بر آن صحيح بوده باشد ، بلى در صورت مفروضه ممكن است كه قائل بشويم به رجحان گشاندن جبهه تا برساند به چيزى كه سجده بر آن جايز بوده باشد به جهت درك ذكر مستحب هر گاه اتيان ننموده باشد ، و اما به جهت تدارك ذكر واجب ظاهر اين است كه جايز نبوده باشد . و از آنچه مذكور شد مشخص شد كه اگر عالم شود به حقيقت حال بعد از رفع رأس از سجده ، بى اشكال سجده صحيح خواهد بود .\r\nسوم : آن است كه عالم شود به حقيقت حال قبل از اتيان به ذكر واجب ، لكن متمكن نيست از رسانيدن جبهه به چيزى كه سجده بر آن صحيح باشد ، و نه از رسانيدن چيزى كه سجده بر آن صحيح باشد به جبهه با عدم فعل منافى ، حكم در\r\n","description":"","footnote":"","page_name":" 413 ","page_number":429},
  {"content":"\r\nاين مسأله خالى از اشكال نيست .\r\nدور نيست كه تفصيل داده شود در اين مقام ما بين آن كه در سجده آخر است يا در غير آن ، على التقديرين با رفع رأس متمكن خواهد بود از تحصيل چيزى كه سجده بر آن صحيح باشد با عدم فعل منافى يا نه ، پس مسأله به چند صورت مىشود :\r\nأول : آن است كه در سجده آخر است و با رفع رأس متمكن از تحصيل ما يصح السجود عليه نيست ، در اين صورت دور نيست كه بگوييم سجده آن صحيح بوده باشد ، پس لازم است اتيان به ذكر سجود نمايد در همان حالت ، نظر به استصحاب صحت و عدم ظهور شمول مستندى كه دلالت مىكند بر اعتبار أرض يا نبات در چيزى كه جبهه بر آن واقع مىشود نسبت به آنچه مفروض است در محل كلام .\r\nدوم : مثل همين است كه مفروض شد ، يعنى اين واقعه در سجده آخر است و عالم به حقيقت حال شد قبل از ذكر ، و در آن حالت متمكن نيست از چيزى كه سجده بر آن صحيح بوده باشد ، لكن با رفع رأس متمكن از آن خواهد بود ، در اين صورت نيز ظاهر اين است اتيان به ذكر به همان حالت در حق او متعين بوده باشد رفع رأس قبل از ذكر و عود به سجود بعد از تحصيل چيزى كه سجده بر آن جايز بوده باشد در حق اين واجب بلكه جايز نبوده باشد ، نظر به لزوم زيادتى سجده با عدم ظهور دليلى كه دلالت كند بر جواز آن .\r\nسوم : آن است كه در غير سجده آخر است ، لكن اگر چه در آن حالت متمكن از تحصيل چيزى كه سجده بر آن جايز بوده باشد نيست ، اما بعد از رفع رأس متمكن از آن خواهد بود ، در اين صورت نيز مثل دو صورت مذكوره اتيان به ذكر واجب در همان حالت نمايد بعد از آن رفع رأس نموده ، بعد از تحصيل ما يصح السجود عليه اتيان به ما بقى از سجود نمايد ، در اين سه صورت اگر چه به حسب\r\n","description":"","footnote":"","page_name":" 414 ","page_number":430},
  {"content":"\r\nظاهر نماز صحيح است ، لكن اهتمام در امور دين مقتضى رعايت احتياط است به اعادهء نماز .\r\nچهارم : مثل صورت سوم است لكن مىداند كه با رفع رأس نيز متمكن از تحصيل چيزى كه سجده بر آن صحيح بوده باشد نيست با عدم فعل منافى ، در اين صورت نماز باطل خواهد بود ، در همان حالت سجود قطع عمل نموده بعد از رفع رأس استيناف نماز نمايد .\r\nمخفى نماند آنچه مذكور شد در جميع اين أقسام من أولها الى آخرها در سجده بر نجس نيز جارى است ، چنانچه اشاره به آن نموديم . پس هر گاه سجدهء بر نجس نمود پس اطلاع بر آن يا بعد از رفع رأس از سجود است يا قبل ، اگر أول است سجود صحيح خواهد بود ، خواه بعد از نماز بوده باشد يا در اثناى نماز ، متمكن بوده باشد از اعاده نماز در وقت يا نه ، در جميع صور ظاهر اين است كه نماز صحيح بوده باشد ، و قول به لزوم اعاده با بقاى وقت ضعيف است ، لكن رعايت اين خالى از احتياط نيست .\r\nو اگر ثانى است يعنى علم به حقيقت حال قبل از رفع رأس از سجود است در اين صورت يا قبل از اتيان به ذكر واجب است يا بعد از اتيان به آن ، اگر بعد از اتيان به ذكر واجب بوده باشد ، ظاهر اين است كه سجده صحيح بوده باشد اجتزاء به همان نمايد رفع رأس نموده نماز را تمام نمايد . و اگر قبل از اتيان به ذكر واجب بوده باشد اگر در آن حالت متمكن بوده باشد از رسانيدن جبهه به چيز پاكى كه سجده بر آن صحيح بوده باشد ، يا رسانيدن آن را به جبهه چنان نمود بعد از اتيان به ذكر اتمام نماز نمايد .\r\nو اگر در آن حالت متمكن از اين نبوده باشد ، يا با رفع رأس متمكن از\r\n","description":"","footnote":"","page_name":" 415 ","page_number":431},
  {"content":"\r\nاين خواهد بود با عدم فعل منافى يا نه ، على التقديرين اين يا در سجود آخر است يا در غير آن ، تفصيل حكم به نحوى است كه بيان شد ، به اين نحو كه اگر در سجده آخر است در همان حالت اتيان به ذكر لازم نموده نماز را اتمام نمايد ، خواه بعد از رفع رأس متمكن از تحصيل طاهر ما يصح السجود عليه بوده باشد يا نه ، و اگر در غير سجده آخر بوده باشد باز چنين نمايد در صورتى كه متمكن بوده باشد بعد از رفع رأس از تحصيل آن ، و اگر متمكن نبوده باشد بعد از رفع رأس از تحصيل آن با عدم فعل منافى ، در همان حالت نماز را قطع نموده استيناف نماز نمايد ، لكن احتياط در دين مقتضى اعاده نماز است در صورت اتمام كه مذكور شد .\r\nمبحث پنجم هر گاه مصلى شروع به نماز نمود در حالتى كه متمكن بود از وضع جبهه به چيزى كه سجده بر آن صحيح بود ،\r\nو در اثناى نماز عذرى همرسيد كه رفع تمكن از او شد ، مثل اين كه بر روى فرش وسيعى ايستاده مهرى در وسط آن گذارد و مشغول نماز شد ، و در اثناى نماز طفلى آمد و آن مهر را برداشت و رفت أمر اين شخص در اين وقت مردد است ما بين آن كه نماز را قطع نمايد تا تحصيل چيزى نمايد كه سجده بر آن صحيح بوده باشد ، يا نماز را به همان حالت تمام نمايد .\r\nظاهر تفصيل است در اين مقام به اين نحو كه اين أمر يا در ضيق وقت است يا در سعه وقت ، اگر در ضيق وقت است به حدى كه اگر نماز را قطع نمايد تا تحصيل نمايد چيزى را كه سجده بر آن صحيح بوده باشد درك نماز در وقت نخواهد نمود ، در اين صورت ظاهر اين است كه قطع نماز جايز نبوده باشد\r\n","description":"","footnote":"","page_name":" 416 ","page_number":432},
  {"content":"\r\nبلكه معين است كه اتمام نماز نمايد و در حين سجود سجده بر كف يا ثوب به تفصيلى كه بيان خواهد شد نمايد ، و اگر وقت موسع است معين است كه نماز را قطع نمايد بعد از تحصيل چيزى كه سجده بر آن صحيح است استيناف نماز نمايد .\r\nمبحث ششم سابق بيان شد كه سجده جايز نيست مگر بر أرض يا نبات موصوف ،\r\nمخفى نماند از اين قاعده استثناء شده چند چيز ، بعضى به عنوان اطلاق و عموم ، و بعضى در وقتى دون وقتى ، به عبارت اخرى بعضى جواز سجود بر آن ثابت است در حال اختيار و اضطرار ، و بعضى مختص است به حالت ضرورت .\r\nأول منحصر در يك چيز است و آن كاغذ است ، چنانچه سابق بيان شد ، پس جواز سجود بر آن در جميع أحوال ثابت است ، اگر چه متمكن از ارض و نبات بوده باشد . دوم : ثوب . سوم : كف مصلى است لكن اين در صورتى است كه متمكن از سجود بر ارض و نبات و كاغذ نبوده باشد ، در اين صورت كه متمكن از سجود بر آنها نبوده باشد جايز است سجده بر لباس خود نمايد ، لكن لباسى كه معمول از قطن و كتان بوده باشد ، و همچنين جايز است در اين صورت سجده بر خود قطن و كتان نمايد يا بر قطعهء كرباس ، اگر چه جزء ثوب نبوده باشد .\r\nو اما ثوب معمول از حرير ظاهر اين است كه جايز نبوده باشد اگر چه در حق زنان بوده باشد . و اما ثوب مصنوع از پشم و نحو آن دور نيست كه سجده بر اين نيز جايز نبوده باشد ، اگر چه در فصل برودت هوا بوده باشد ، و لكن با تمكن از سجده بر ثوب معمول از قطن و كتان چنانچه بيان خواهد شد ، و ظاهر اين است كه لازم نبوده باشد كه ثوب از خود مصلى بوده ، اگر چه توهم مىشود از\r\n","description":"","footnote":"","page_name":" 417 ","page_number":433},
  {"content":"\r\nبسيارى از عبارات فقهاء اختصاص ، لكن ظاهر اين است كه اختصاص مراد نبوده باشد مجملا ظاهرا اين است كه سجده بر ثوب مخصوص جايز بوده باشد ، اگر چه ثوب از خود نبوده باشد ، بلكه ملبوس او نيز نبوده باشد ، بنابر اين چند احتمال در اين مقام محتمل است :\r\nأول : آن است كه ثوب از خود مصلى بوده و ملبوس او نيز بوده باشد .\r\nدوم : آن است كه ثوب مملوك او بوده لكن ملبوس ديگرى بوده باشد .\r\nسوم : آن است كه ملبوس او بوده باشد لكن مملوك غير بوده باشد و نزد او به طريق عاريه يا اجاره بوده باشد . چهارم : آن است مملوك غير و ملبوس غير بوده باشد ظاهر اين است در جميع اين صور مذكوره سجده بر ثوب جايز بوده باشد ، مشخص است در صورت مملوكيت غير جواز سجود مختص به صورت اذن او است .\r\nو در جميع صور مذكوره سجدهء بر ثوب مقدم است بر سجدهء بر كف ، و با عدم تمكن از سجدهء بر ثوب به تفصيلى كه مذكور شد و همچنين با عدم تمكن از سجود بر قطن و كتان جايز است كه سجدهء بر كف خود نموده باشد ، ظاهر اين است كه سجدهء بر ظهر كف متعين است ، پس سجدهء بر بطن كف جايز نخواهد بود بلكه لازم است كه بطن كف را به زمين بگذارد و بر ظهر آن سجده نمايد ، و مخير است ما بين سجده بر كف دست راست يا دست چپ هر يك را كه خواسته باشد اختيار نمايد .\r\nو در صورت مستوريت كف اگر مستور بوده باشد به قطن و كتان سجدهء بر آن ساتر نمايد ، بلكه احتياط اين است نزع آن ساتر نموده بعد از آن سجده بر آن ساتر نمايد نه بر كف . و اما هر گاه آن ساتر از غير قطن و كتان بوده باشد مثل دست گش از پوست يا از پشم ، در اين صورت حكم به جواز سجده بر روى\r\n","description":"","footnote":"","page_name":" 418 ","page_number":434},
  {"content":"\r\nآن ساتر مشكل است با تمكن از سجود بر قطن يا كتان يا ثوب منسوج از آنها ، بلكه جايز نيست .\r\nو ظاهر اين است همين كه متمكن از سجود بر أرض مثلا نيست سجدهء بر ثوب و با عدم تمكن از ثوب سجدهء بر كف مىتوان نمود ، خواه مانع از سجود بر أرض حرارت هوا بوده باشد يا برودت آن ، و حكم مختص به حالت حرارت نيست چنانچه توهم مىشود از بسيارى از عبارات .\r\nمخفى نماند مناط در جواز سجود بر ثوب يا بر كف عدم تمكن است از سجود بر أرض مثلا در جميع وقت نماز يا نه ، بلكه همين كه در أول زوال متمكن از وضع جبهه بر أرض نيست همان وقت مىتواند سجدهء بر ثوب نمود ، اگر چه معتقد اين بوده باشد كه در آخر وقت متمكن از وضع جبهه بر أرض خواهد شد ، ظاهر ثانى است اگر چه احتياط در أول است .\r\nو همچنين است حال در تبديل مكان به اين معنى فرض مىكنيم در مسجد متمكن از سجود بر أرض نيست به جهت حرارت هوا لكن در سرداب متمكن خواهد بود ، با وجود اين مىتواند سجدهء بر ثوب نمايد يا نه ، بلكه لازم است تبديل مكان نموده و سجده بر أرض نمايد ، اگر چه ظاهر از ظواهر نصوص أول است لكن البته احتياط در ثانى است .\r\nحاصل آنچه در اين مقام بايد دانسته شود آن است كه اگر متمكن از سجود بر أرض يا نبات غير مأكول و ملبوس بوده باشد يا كاغذ سجده بر غير اينها جايز نيست ، و در صورت تمكن از هر سه نوع مخير است ما بين هر يك كه خواسته باشد اگر چه بعضى أفضل از ديگرى بوده باشد ، و هر گاه متمكن از هيچ يك از اين أنواع ثلاثه نبوده باشد در اين صورت جايز است سجده بر قطن و كتان يا ثوب منسوج از اينها نموده باشد ، و در صورت عدم تمكن از اينها جايز است سجده بر\r\n","description":"","footnote":"","page_name":" 419 ","page_number":435},
  {"content":"\r\nمعدنيات نمايد ، مثل آهن و فيروزج و امثال اينها ، و در صورت عدم تمكن از اينها نيز جايز است سجده نمايد بر چيزى كه نه أرض بوده باشد و نه نبات و نه متحصل از اينها ، مثل پشم و ثوب معمول از آن و برف و أمثال اينها ، و در صورتى كه متمكن از هيچ يك نبوده باشد آن وقت جايز است سجدهء بر ظهر كف نمايد ، پس جواز سجود بر پشت كف بعد از عجز از جميع خواهد بود .\r\nمبحث هفتم واجب است محل سجده به نوعى بوده باشد كه جبهه بر آن قرار بگيرد ،\r\nپس سجده بر پشتهء ريگ و پنبه و وحل يعنى گل رقيق و امثال اينها كه جبهه بر آن مستقر نمىشود جايز نيست . و اما هر گاه مضطر بوده باشد در چنين محلى اتيان به نماز نمايد ، لازم است ترك سجده نمايد و اكتفا نمايد به اشاره بدل سجده ، ظاهر اين است كه اتيان به اين ايماء در حال ايستاده جايز بوده باشد ، پس لازم نيست كه بنشيند به جهت ايماء .\r\nو از آنچه مذكور شد مشخص مىشود كه عدول از سجود به ايماء در صورتى است كه رقت گل به حدى بوده باشد كه جبهه قرار نگيرد ، و اما هر گاه به اين حد نبوده باشد ، مثل زمينى كه از بارش تر شده باشد لكن نه به اين حد ، در اين صورت نماز در آنجا جايز خواهد بود و سجده را به طريق معهود مىبايد به عمل آورد .\r\nمبحث هشتم مخفى نماند اعتبار أرض يا نبات از أرض كه مأكول و ملبوس نبوده باشد در محل جبهه است نه محال ساير اعضاى ديگر .\r\n","description":"","footnote":"","page_name":" 420 ","page_number":436},
  {"content":"\r\nتوضيح اين اجمال آن است چون كه لازم است در حال سجده هفت عضو بر زمين قرار بگيرد ، و آنها جبهه و دو كف و دو زانو و سرهاى دو انگشت بزرگ دو پا است ، چنانچه به تفصيل در مباحث سجود بيان خواهد شد انشاء اللَّه تعالى مراد در اين مقام آن است آنچه مذكور شد كه مىبايد سجده بر أرض با نبات از أرض بوده باشد اين مختص به محل جبهه است ، اما ساير أعضايى كه مذكور شد چنين نيست ، بلكه آنها اگر چه در حال اختيار بوده باشد بر هر چه واقع شود اگر چه بر روى فرش و حرير و نحو آنها بوده باشد جايز خواهد بود ، اگر چه نجس هم بوده باشد لكن مشروط بر اين كه رطوبتى نداشته باشد كه تعدى نمايد به بدن يا لباس مصلى مجملا عدم وجوب گذاشتن شش عضو مذكور را در حال سجود به أرض و نبات از أرض محل تأمل نيست .\r\nكلامى كه هست در استحباب آن است ، كه آيا رعايت آنچه واجب بود بالاضافه به جبهه مستحب هست بالاضافه به همهء اعضاى سته يا نه ؟ ظاهر جماعتى از أعاظم فقهاء أعلى اللَّه تعالى مقامهم أول است ، پس مستحب خواهد بود كه دو دست و دو زانو و سر دو انگشت دو پا را در حال سجود واقع سازد بر چيزى كه سجده بر آن صحيح بوده باشد .\r\nو كلمات اين بزرگواران اگر چه مطلق است ، لكن ظاهر اين است كه بايد مراد ايشان مرد بوده باشد ، چه در حق زن كشف دو زانو در جميع احوال نماز جايز نيست بلكه ستر آنها لازم است ، و اين منافى حكم به استحباب رعايت وضع آنها است بر ما يصح السجود عليه ، مختار نزد حقير اين است كه استحباب رعايت اين نسبت به دو كف ثابت است ، پس مستحب اين است كه كفها را در حال سجود بگذارد به چيزى كه سجده بر آن صحيح بوده باشد . اما نسبت به دو زانو و دو انگشت دو پا ثابت نيست ، بلكه نسبت به زانو در بعضى از صور رعايت آن مخالف با\r\n","description":"","footnote":"","page_name":" 421 ","page_number":437},
  {"content":"\r\nاحتياط است .\r\n\r\nمبحث نهم ( در بيان اعتبار طهارت محل جبهه است )\r\nبدان كه لازم است محلى كه جبهه بر آن واقع مىشود پاك بوده باشد ، پس هر گاه نجس بوده باشد سجده بر آن جايز نيست ، اگر چه نجاست غير متعديه بوده باشد ، بلكه اگر چه نجاستى بوده باشد كه معفو عنها بوده باشد در حال نماز ، مثل خونى كه كمتر از درهم بغلى بوده باشد .\r\nمجملا اعتبار طهارت محل جبهه در سجود محل تشكيك نيست ، و كلامى كه هست در اين است آيا معتبر طهارت محل كل جبهه است يا نه بلكه كفايت مىكند در صحت سجود و صلاة طهارت محل مقدار معتبر از جبهه ؟ ظاهر دوم است .\r\nبيان اين اجمال آن است كه آنچه واجب هست آن است كه جبهه را بگذارد بر چيزى كه سجده بر آن صحيح بوده باشد به حدى كه صادق باشد كه جبهه را بر آن چيز گذارده است ، بعضى تحديد كرده‌اند كه به قدر درهم از جبهه لابد منه است ، ظاهر اين است كه چنين نبوده باشد بلكه صدق آن در أقل از آن نيز متحقق است ، بنابراين هر گاه فرض شود محلى كه جبهه بر آن واقع مىشود نجس بوده باشد مگر محل قدرى از جبهه كه به وضع آن قدر صادق است كه جبهه را به ارض مثلا گذارده ، سجده صحيح خواهد بود ، پس نجاست ما عداى اين مضر به صحت نماز نيست ، پس معتبر در صحت نماز طهارت محل قدر معتبر از جبهه است نه محل كل جبهه ، لكن به شرط آن كه نجاست علاوه به اين قدر تعدى به مصلى نكند ، مگر در صورتى كه نجاست علاوه بر آن\r\n","description":"","footnote":"","page_name":" 422 ","page_number":438},
  {"content":"\r\nقدر نجاستى بوده باشد كه بعد از تعديه معفو عنها بوده در نماز ، مثل اين كه خونى بوده باشد كمتر از درهم ، در اين صورت ظاهر اين است كه مضر نبوده باشد .\r\nتوضيح مقام مقتضى اين است كه گفته شود : در اين مقام چند صورت است :\r\nاول - آن است كه محل كل جبهه طاهر بوده باشد ، تشكيكى در صحت در اين حالت نيست ، بلكه اين اكمل صور مسأله است .\r\nدوم : آن است كه محل كل جبهه نجس بوده باشد ، شبهه‌اى در بطلان نماز در اين حالت نيست ، خواه نجاست متعديه بوده باشد يا نه ، در صورت تعديه معفو عنها بوده باشد يا نه .\r\nسوم : آن است كه محل قدر معتبر از جبهه طاهر بوده باشد لكن علاوه بر آن قدر نجس باشد ، در اين صورت اگر آن نجاست تعدى نكند به مصلى نماز صحيح است ، و همچنين نماز صحيح است اگر تعدى بكند لكن بعد از تعدى نجاستى بوده باشد كه معفو عنها بوده باشد در نماز ، و اما هر گاه متنجس به نجاستى بوده باشد كه تعدى نمايد و معفو عنها نبوده باشد ، بى تشكيك نماز باطل است .\r\nو اما غير جبهه از اعضاى سته مذكوره ، پس طهارت محال آنها معتبر نيست ، بلكه معتبر خلو محال آنها است از نجاست متعديه غير معفو عنها ، پس هر گاه محال آنها كلا أو بعضا نجس بوده باشد ، لكن تعدى به مصلى نكند نه به بدن او و نه به لباس او ، نماز صحيح خواهد بود ، و همچنين است حال در صورتى كه تعدى بكند ، لكن بعد از تعديه معفو عنها بوده باشد در نماز . و اما هر گاه نجس بوده باشد به نجاست متعديه غير معفو عنها ، در اين صورت نماز باطل خواهد بود به جهت رسيدن نجاست غير معفو عنها به مصلى .\r\n","description":"","footnote":"","page_name":" 423 ","page_number":439},
  {"content":"\r\n\r\nمبحث دهم در بيان ترجيح انواع چيزهايى است كه در حال اختيار سجده بر آنها جايز نيست ،\r\nبلكه در صورتى كه ضرورت داعى شود بر سجده بر يكى از آنها .\r\nبدان كه هر گاه كسى متمكن از سجده بر چيزى كه سجده بر آن صحيح بوده باشد نباشد و متمكن بوده باشد از سجده بر ثوب و نجس اختيار كدام نمايد ؟\r\nمىگوييم : اين متصور به چند صورت مىشود :\r\nأول : آن است كه امر مردد بوده باشد ما بين سجود بر ثوب طاهر و ثوب نجس ، در اين صورت سجود بر ثوب طاهر متعين است بى اشكال هر گاه هر دو از يك صنف بوده باشند ، مثل اين كه هر دو از قطن بوده باشد ، يا هر دو از پشم بوده باشد . و هر گاه مختلف در صنف بوده باشند ، مثل اين كه احدهما از قطن بوده باشد و ديگرى از پشم ، لكن نجس لباس پشمى بوده باشد ، در اين صورت نيز سجده بر لباس قطن متعين است . و اما هر گاه نجس لباس قطن بوده باشد و طاهر لباس پشم ، در اين صورت نيز ظاهر اين است كه سجده بر طاهر متعين است ، پس لازم است كه سجده بر لباس پشم نمايد .\r\nدوم : آن است كه أمر مردد باشد ما بين سجود بر نجس ما يصح السجود عليه و طاهر ما لا يصح السجود عليه ، مثل سجود بر أرض نجس و ثوب طاهر ، در اين صورت نيز ظاهر اين است كه سجده بر طاهر متعين بوده باشد ، پس سجده بر أرض نجس در اين صورت جايز نخواهد بود ، و همچنين است سجده بر نبات نجس و كاغذ نجس و ثوب طاهر اگر چه از پشم بوده باشد .\r\nسوم : آن است كه امر مردد بوده باشد ما بين سجود بر نجس ما يصح السجود عليه مثل سجود بر أرض نجس ، و نجس ما لا يصح السجود عليه مثل\r\n","description":"","footnote":"","page_name":" 424 ","page_number":440},
  {"content":"\r\nسجود بر ثوب نجس ، در اين صورت ظاهر اينست كه سجود بر نجس ما يصح السجود عليه متعين بوده باشد ، و سجود بر نجس ما لا يصح السجود عليه جايز نبوده باشد ، نظر به اينكه مانعيت در اينجا از دو راه است ، يكى به اعتبار ذات آن چيز ، و ديگرى به اعتبار وصف كه عبارت از نجاست بوده باشد ، و مانعيت در أول منحصر است به اعتبار وصف .\r\nچهارم : آن است كه امر مردد بوده باشد ما بين سجود بر نجس ما لا يصح السجود عليه مثل ثوب نجس و سجود بر عين نجاست ، در اين صورت اگر چه مانعيت در هر دو طرف به اعتبار ذات و وصف است ، لكن ظاهر اين است كه سجود بر نجس ما لا يصح السجود عليه متعين بوده باشد ، و سجود بر عين نجاست جايز نبوده باشد ، و از اينجا مشخص مىشود در صورتى كه امر مردد باشد ما بين سجود بر متنجس ما يصح السجود عليه و سجود بر عين نجس ، البته سجود بر متنجس ما يصح السجود عليه متعين است .\r\nمجملا در صورتى كه أمر مردد بوده باشد ما بين سجود بر متنجس و عين نجاست سجود بر متنجس متعين است ، خواه متنجس مما يصح السجود عليه بوده باشد يا مما لا يصح السجود عليه ، در هر دو صورت سجود بر عين نجاست جايز نيست و از جميع آنچه مذكور شد مشخص مىشود كه با وجود تمكن از سجود بر متنجس عدول از سجود به ايماء جايز نيست ، پس قول به عدول از سجود به ايماء در مثل اين صورت ضعيف خواهد بود ، بلى هر گاه فرض شود كه متمكن از سجود نبوده باشد مگر بر نجس العين ، در اين صورت ظاهر اينست كه ايماء بدل سجود متعين بوده باشد ، پس سجود بر نجس العين هرگز جايز نخواهد بود ، به خلاف متنجس كه سجود بر آن جايز هست در صورت عدم تمكن از سجود بر طاهر ، به تفصيلى كه دانسته شد .\r\n","description":"","footnote":"","page_name":" 425 ","page_number":441},
  {"content":"\r\nكلامى كه در اين مقام هست اينست كه آيا سجده‌اى كه بر متنجس جايز هست در صورتى است كه نجاست تعدى به مصلى نكند ، پس هر گاه نجاست آن متنجس تعدى كند به مصلى سجود بر آن جايز نخواهد بود ، پس لازم است عدول از سجود به ايماء در چنين صورت ، يا آن كه سجود بر متنجس جايز هست اگر چه نجاست تعدى نمايد به مصلى ؟\r\nممكن است در اين مقام تفصيل داده شود ما بين نجسى كه معفو عنها بوده باشد بعد از تعدى به جبهه و غير آن ، اگر أولى بوده باشد بى اشكال حكم شود به لزوم سجود و عدم جواز عدول به ايماء ، و اگر ثانى بوده باشد باز تفصيل داده شود ما بين كسى كه جبههء او نجس بوده باشد قبل از شروع به نماز و متمكن از تطهير نبوده باشد ، و كسى كه جبههء او طاهر بوده باشد اگر أول بوده باشد باز حكم شود به تعين سجود بر آن متنجس ، اگر چه موجب تعدى نجاست مىشود به جبهه ، نظر به اين كه مفروض اين است كه جبهه نجس است ، و دليلى كه منع كند از تزايد نجاست در نظر نيست ، و اگر ثانى بوده باشد محل اشكال است ، اگر چه ممكن است باز حكم شود به تعين سجود ، نظر به اين كه حرجى نيست مگر به تنجس جبهه در اثناى صلاة ، و دليلى كه اين حال مسوغ عدول بوده باشد به ايماء در نظر نيست ، مشخص است كه تكليف به نماز ثابت است و دليلى بر جواز عدول از سجود به ايماء در اين حالت ظاهر نيست ، پس متعين است نماز با سجود اگر چه موجب نجاست جبهه نشود ، در اين صورت اگر اتيان به دو نماز نمايد يكى با سجود و ديگرى با ايماء بدل سجود شايد أحوط بوده باشد ، و صلاة با ايماء را مقدم بدارد بر صلاة با سجود در صورتى كه متمكن از تطهير جبهه نبوده باشد ، و اگر متمكن از تطهير بوده باشد نماز با سجده را مقدم بدارد بر نماز با ايماء . عجل اللَّه تعالى فرج وليه لرفع الشبهات و حل المشكلات\r\n","description":"","footnote":"","page_name":" 426 ","page_number":442},
  {"content":"\r\nبمحمد و آله سادات السادات .\r\n\r\nمبحث يازدهم در حكم اشتباه چيزى كه سجده بر آن صحيح است به چيزى كه سجده بر آن صحيح نيست\r\nبدان كه هر گاه ما يصح السجود مشتبه شود به ما لا يصح السجود عليه به حسب وصف ، مثل اين كه موضعى از زمين نجس مشتبه شد به غير آن ، يا مغصوب مشتبه شد به غير مغصوب ، در اين صورت يا مضطر است در نماز در آن مكان يا نه ، اگر مضطر است به اين معنى كه متمكن از سجود بر موضع ديگر نيست بى اشكال سجده بر آن موضع مشتبه به نجس جايز است ، بلكه لازم است نظر به آنچه در سابق بيان شد ، كه هر گاه متمكن نبوده باشد مگر از سجدهء بر أرض نجس ، در چنين صورت سجدهء بر أرض نجس لازم است ، پس مشتبه به نجس به طريق أولى ، و اين در صورتى كه متمكن از سجود بر ثوب طاهر نيز نبوده باشد ظاهر است .\r\nو اما هر گاه متمكن بوده باشد از سجود بر ثوب طاهر ، پس حكم خالى از اشكال نيست ، نظر به آنچه در سابق بيان شد ، در صورتى كه امر مردد بوده باشد ما بين سجود بر ثوب طاهر و أرض نجس معين است سجده بر ثوب طاهر و با وجود آن سجده بر أرض نجس جايز نبوده ، و مشتبه به نجس نيز در موضع محصور حكم نجس دارد . و اما در مشتبه به مغصوب در اين صورت كه محل كلام است ، پس حكم به جواز سجود بر آن مشكل است ، بلكه دور نيست در چنين صورت ايماء متعين بوده باشد .\r\n","description":"","footnote":"","page_name":" 427 ","page_number":443},
  {"content":"\r\nو هر گاه متمكن از سجود بر موضع ديگر بوده باشد ، خالى از اين نيست يا آن اشتباه در موضع محصور است يا غير محصور ، اما در موضع محصور مثل اين كه يك موضعى از اطاق نجس شده باشد و متمكن از نماز در اطاق ديگر بوده باشد ، يا يك اطاق از ميان پنج اطاق نجس بوده باشد و اطاق نجس مشتبه شده باشد به غير آن ، پس در أمثال اين دو صورت سجده در آن موضع جايز نيست ، پس لازم است كه اتيان به نماز در موضع ديگر نموده باشد . و اما هر گاه موضع غير محصور بوده باشد ، ظاهر اين است كه اجتناب واجب نبوده باشد و مراد به محصور در اين مقام آن است كه اجتناب از سجود در آن مشقتى نبوده باشد ، پس مراد به غير محصور در اين مقام به مقتضاى مقابله آن است كه در اجتناب از آن صعوبتى بوده باشد ، و معيار در تحقق مشقت و عدم آن حال أغلب ناس است .\r\n\r\nفصل هشتم ( در اذان و اقامه است )\r\nو در اين چند مبحث است :\r\n\r\nمبحث اول ( در فضيلت آنها است )\r\nبدان كه أخبار از ائمه أطهار صلوات اللَّه الملك الغفار در فضيلت أذان و اقامه بسيار است ، در اين مقام اقتصار مىشود به ذكر قليلى از آن ، نظر به اين كه اطلاع بر آن موجب رغبت انسان و باعث تنبه أمثال ما غافلان است .\r\n","description":"","footnote":"","page_name":" 428 ","page_number":444},
  {"content":"\r\nپس ميگوييم : در حديث صحيح از كاشف اسرار و دقايق جناب امام جعفر صادق عليه السّلام مروى است كه آن بزرگوار فرموده : كه جناب فخر أنبياء و رسل صلوات اللَّه و سلامه عليه فرموده : هر كس در شهرى از شهرهاى مسلمانان يك سال أذان بگويد بهشت در حق او واجب مىشود « 1 » .\r\nو در حديث صحيح ديگر فرموده : هر گاه أذان و اقامه بگويى اين باعث اين مىشود كه دو صف از ملايكه در عقب تو نماز مىكنند . يعنى دو صف از ملايكه در عقب تو نماز مىكنند در آن نماز ، و اگر اقتصار به اقامه تنها نمايى يك صف از ملايكه در عقب تو نماز مىكنند « 2 » . و در حديثى وارد شده كه امتداد آن صف ملايكه از مشرق است تا به مغرب « 3 » .\r\nو از مخزن أسرار ربانى جناب رسالت پناه صلَّى اللَّه عليه و آله روايت شده كه آن حضرت فرموده‌اند : كسى كه أذان بگويد و مقصود او از گفتن أذان نبوده باشد مگر رضاى الهى ، خداوند عالم جل جلاله عطا مىفرمايد به او ثواب چهل هزار شهيد و داخل مىشود به سبب شفاعت او چهل گناه كار در بهشت ، و همين كه مؤذنى كه با معرفت بگويد أشهد أن لا إله الا اللَّه دعاء و استغفار مىكنند در حق او هفتاد هزار ملايكه و مىنويسند چهل هزار ملائكه در نامهء اعمال او ثوابى كه مترتب مىشود بر گفتن أشهد أن محمدا رسول اللَّه « 4 » .\r\nأخبار در فضيلت أذان و اقامه بسيار است ، همين قدر كه مذكور شد در اين مقام كافى است . و ظاهر است اينها در صورتى است كه با معرفت بوده باشد .\r\nو معنى أشهد أن لا إله الا اللَّه اين است كه من شهادت مىدهم كسى كه سزاوار\r\n\r\n","description":"","footnote":"\r\n« 1 » وسائل الشيعه ج 4 / 613 ح 1 .\r\n« 2 » وسائل الشيعه ج 4 / 620 ، ح 1 و 2 و 3 .\r\n« 3 » وسائل الشيعه ج 4 / 620 ، ح 6 .\r\n« 4 » وسائل الشيعه ج 4 / 616 ، ح 20 .\r\n","page_name":" 429 ","page_number":445},
  {"content":"\r\nپرستش و معبوديت بوده باشد منحصر است در ذات أقدس و جناب مقدس حضرت خلاق عالم جل عز شأنه ، و ملتفت اين بشود كه اين معبود من چنين معبودى است ، كه از جملهء آثار قدرت آن معبود متعال است خلقت آسمان و زمين با عدم ماده و مدت و انتفاء معاون و أنصار ، و او است عالم به ما في الضمير قاطبهء عباد و خطورات قلبيه به محض خطور نزد او است ، عيان و اذعان به حقيقت اين اعتراف در غالب أحوال منفك نمىشود از دهشت و اضطراب به سبب تذكر سطوت و عظمت حضرت ذو الجلال .\r\nو مناسب در مقام شهادت بر رسالت آن فخر كافه موجودات آن است كه ملتفت بر جلالت آن نفس مطهر و ذات مقدس آن سيد انبياء و رسل شده كه چه جلالتي داشته كه به شرافت رسالت از جانب حضرت رب العزه تعالى شأنه مشرف شده ، و أمين خداوند عالم جل جلاله شده در تبليغ مرضيات و محبوبات و منهيات و مبغوضات به قاطبهء موجودات ، مشخص است أمين بودن از جانب خلاق عالم تعالى شأنه در كافه امور سعادتى است فوق همهء سعادات ، و شرافتى است رأس كافهء شرافات .\r\nمشخص است كه هر گاه حال مؤذن در وقت أذان و اقامه چنين بوده باشد ، نظر به احاديث مذكوره و غير اينها اقتدا خواهند نمود به او ملايكه مقربين ، و فائز خواهند بود به سعادات و عطاياى مذكوره از جانب خير جوانب جهان آفرين جل شأنه .\r\nپس عاقل فطانت قرين آن است كه خود را از شرافت اين سعادات محروم ننمايد ، و مغبون خسارت آيين كسى است كه خود را نظر به هواجس و وساوس شيطانيه از امثال اين كرامات عظيمه محروم گرداند . أعاذنا اللَّه تعالى شأنه من الحرمان المقرون بالخذلان ، و أعاننا بفضله و كرمه بالفوز بأشرف ما يفوز به أوليائه\r\n","description":"","footnote":"","page_name":" 430 ","page_number":446},
  {"content":"\r\nفي غرفات الجنان ، به حق أكمل أنبيائه و أوليائه الملجأ لقاطبة الخليقة من الانس و الجان .\r\n\r\nمبحث دوم در ذكر اختلاف است بين علماء شيعه در حكم أذان و اقامه به وجوب و استحباب به چند قول :\r\nأول : آن است كه أذان و اقامه واجب است در نماز جماعت ، خواه نماز جهرى بوده باشد مثل نماز مغرب و عشاء و صبح يا اخفاتى بوده باشد مثل نماز ظهر و عصر ، و مستحب است در حال انفراد . و اين قول نقل شده از شيخ مفيد و شيخ طوسى و ابن براج و ابن حمزه و ابن زهره .\r\nدوم : آن است كه اقامه واجب است در جميع نمازها ، و أذان واجب است در نماز جمعه و در نماز صبح و نماز مغرب ، اگر چه اين دو نماز فرادى بوده باشند و مستحب است در ظهر و عصر و عشاء ، و اين قول حكايت شده از ابن جنيد و ابن أبى عقيل .\r\nقول سوم : آن است كه أذان و اقامه واجب است در نماز جماعت مطلقا ، و همچنين واجب است در نماز صبح و مغرب اگر چه فرادى بوده باشد ، و أذان مستحب است در نماز ظهر و عصر و عشاء ، اين قول ظاهر مىشود از شيخ مفيد در مقنعه .\r\nچهارم : آن است كه هر دو مستحب است مطلقا ، خواه در نماز جماعت بوده باشد يا فرادى ، جهرى بوده باشد يا اخفاتى ، جماعت واجب بوده باشد مثل جمعه يا نه ، نماز قضايى بوده باشد يا ادايى ، و اين مشهور ما بين فقهاء است و مختار ما بين أقوال است .\r\n","description":"","footnote":"","page_name":" 431 ","page_number":447},
  {"content":"\r\nمخفى نماند محل أذان و اقامه قبل از نماز يوميه و نماز جمعه است دون ساير نمازها ، خواه واجب بوده باشد يا مستحب ، خواه جماعت در آن واجب بوده باشد مثل عيدين در صورت حضور امام عليه السّلام يا مستحب مثل صلوات آيات .\r\n\r\nمبحث سوم ( در فصول و ماهيت اذان و اقامه است )\r\nاما أذان بدان كه فصول آن هيجده است ، چهار تكبير در أول ، بعد از آن شهادت بر توحيد و الوهيت ، بعد از آن شهادت بر رسالت هر يك دو مرتبه . و اما شهادت بر ثبوت ولايت در حق مشكات معارف حق و يقين جناب حضرت أمير المؤمنين عليه الصلاة من رب العالمين ، پس اين از اجزاى أذان نيست ، نه أجزاى لازمه و نه أجزاى مستحبه ، و ظاهر مىشود اطباق فقهاء بر اين ، مگر مرحوم علامه مجلسى نور اللَّه مرقده در بحار « 1 » فرموده كه از أجزاى مستحبه أذان است ، لكن انصاف اين است كه حكم به جزئيت آن ضعيف است ، اگر چه جزء مستحب بوده باشد .\r\nلكن چون در كتاب احتجاج حديثى مذكور است كه حاصل مضمون آن اين است : هر گاه احدى از شما بگويد لا إله الا اللَّه محمدا رسول اللَّه ، پس بايد بگويد علي أمير المؤمنين . بنابر اين هر گاه كسى بعد از فراغ از شهادت بر رسالت بگويد « أشهد أن عليا أمير المؤمنين » به قصد امتثال اين حديث نه به قصد اينكه جزء أذان است ، اتيان به مستحب مطلق كرده خواهد بود .\r\nو چون كه جماعتى از أعاظم فقهاء قدس اللَّه تعالى أرواحهم مثل شيخ طوسى\r\n\r\n","description":"","footnote":"\r\n« 1 » بحار الانوار ج 84 / 111 .\r\n","page_name":" 432 ","page_number":448},
  {"content":"\r\nو علامه و غير آنها فرموده‌اند : كه در أخبار شاذه در مقام بيان أجزاى أذان وارد شده « أشهد أن عليا ولي اللَّه » بنابراين هر گاه مؤذن بعد از فراغ از شهادت بر رسالت شهادت بر امامت و ولايت هر دو را جمع نمايد به اين نحو « أشهد أن عليا أمير المؤمنين و ولي اللَّه » موافقت به هر دو حديث نموده خواهد بود ، لكن نه به قصد جزئيت أذان ، بلكه به قصد امتثال اين دو حديث .\r\nمجملا بعد از فراغ از شهادت بر رسالت أجزاى أذان سه حيعلات است ، يعنى حي على الصلاة و حي على الفلاح و حي على خير العمل به اين ترتيب كه مذكور شد ، هر يك را دو بار بگوييد ، و بعد از آن دو تكبير ، بعد از آن دو تهليل ، به اين دو تهليل هيجده جزء از آن تمام مىشود .\r\nو أجزاى اقامه مثل أجزاى أذان است ، تفاوتى نيست ميان آنها مگر به سه چيز ، دو چيز در انتقاص و يكى در ازدياد ، أول آن است كه تكبير در أول اقامه دوبار است و در أذان چهار مرتبه ، دوم آن است كه تهليل در آخر اقامه يك بار است و در آخر أذان دو بار چنانچه بيان شد ، سوم آن است بعد از حي على خير العمل در اقامه زياد مىنمايد قد قامت الصلاة را دو بار .\r\n\r\nمبحث چهارم أذان و اقامه اگر چه بنا بر مشهور و حق مستحب است ،\r\nلكن مبالغه و اهتمام در رعايت آنها مىبايد نمود ، خصوصا در صلوات جهريه ، سيما در نماز مغرب و صبح ، خصوصا در نماز جماعت ، نظر به اين كه جماعتى از أعاظم فقهاء قدس اللَّه تعالى أرواحهم قائل به وجوب آنها در جماعت شده‌اند ، بلكه صاحب غنيه در اين دعوى اجماع نموده ، پس مقتضاى احتياط عدم اخلال به آنها است در جماعت و فرادى و در نمازهاى جهرى ، و عدم اخلال به اقامه است مطلقا اگر چه\r\n","description":"","footnote":"","page_name":" 433 ","page_number":449},
  {"content":"\r\nمنفرد بوده باشد و در نماز اخفاتى بوده باشد ، لكن مواردى چند است كه أذان در آنها ساقط است ، چنانچه چند موارد است كه أذان و اقامه هر دو ساقط است .\r\nاما مواردى كه أذان تنها در آن ساقط است :\r\nأول : سفر است . بدان كه عمل در سفر نسبت به أذان و اقامه به دو طريق مىشود : أول - آن است كه اتيان نمايد به أذان و اقامه لكن نه به طريق معهود ، بلكه اقتصار نمايد در جميع فصول أذان و اقامه به يكى . دوم آن است كه ترك أذان نمايد بالمره ، و اقتصار نمايد به اقامه به طريق معهود ، ظاهر اين است هر دو قسم جايز بوده باشد ، لكن اتيان به اقامه تامه و ترك أذان بالمره أولى است از اين كه اتيان به هر دو نمايد منقوصا ، بنابر اين أفضل آن است كه ترك أذان نموده بالمره و اتيان به اقامه نمايد به طريق معهود ، پس أذان در سفر ساقط خواهد بود ، لكن سقوط در اين مقام به طريق رخصت است ، پس اتيان به هر يك از أذان و اقامه به طريق معهود أفضل خواهد بود ، تفاوتى كه هست اين است مبالغه و اهتمامى كه در أذان در حضر هست در سفر نيست .\r\nدوم : از مواضعى كه أذان ساقط است مزدلفه است . توضيح مقال آن است كه بعد از وقوف حاج در عرفات از زوال روز عرفه تا غروب لازم است كه بعد از غروب گوچ نمايند از عرفات به سمت مشعر ، و أولى اين است كه تأخير نماز مغرب و عشاء نمايد تا وصول به مشعر ، در مشعر أذان نماز مغرب را گفته اتيان به نماز مغرب نمايد ، بعد از نماز مغرب اتيان نمايد به نماز عشاء بدون أذان ، و خواه فصلى متحقق بشود ما بين دو نماز يا نه .\r\nسوم : از مواضع مذكوره صورتى است كه مكلف جمع نمايد ميان نماز ظهر و عصر و نماز مغرب و عشاء ، در اين وقت أذان عصر و أذان نماز عشاء ساقط است يعنى در صورتى كه مكلف خواسته باشد اتيان به نافله عصر و نافله مغرب ننمايد بلكه اتيان به نماز عصر يا به نماز عشاء نمايد بعد از فراغ از ظهر يا مغرب بدون\r\n","description":"","footnote":"","page_name":" 434 ","page_number":450},
  {"content":"\r\n\r\nفاصله ، در اين صورت أذان عصر و أذان عشاء ساقط است ، بنابر اين هر گاه اتيان به نافلهء عصر يا به نافلهء مغرب نمايد أذان ساقط نيست ، بلكه هر گاه اتيان به دو ركعت از نافله عصر يا نافله مغرب نمايد ، باز ظاهر اين است كه أذان ساقط نبوده باشد . و اما اتيان به بعض از تعقيبات قصيره مثل تسبيح سيدهء نساء صلوات اللَّه عليها و نحو آنها ، ظاهر اين است كه منافى با صدق جمعى كه مناط در سقوط أذان است نبوده باشد .\r\nچهارم : در صورت استماع أذان غير است . بدان كه اين مسأله متصور به چند صورت مىشود : أول - آن است كسى كه اراده داشت كه اتيان نماز به جماعت نمايد شنيد أذان كسى را كه آن مؤذن أذان به جهت نماز جماعت مىگفت مثل اين كه فرض كنيم مسجد وسيعى هست در آن ائمهء متعدده نماز به جماعت به عمل مىآورند ، يكى از ائمه داخل مسجد شد در حالتى كه مؤذن به جهت نماز جماعت ديگر أذان مىگفت ، خواه مؤذن امام آن جماعت بوده باشد يا غير امام ، و اين امام استماع آن أذان نمود ، در اين صورت ظاهر اين است كه اين امام مستمع أذان اجتزاء به آن مىتواند نمود .\r\nثانى آن است كه كسى ارادهء جماعتى داشت استماع اذان از منفرد نمود ، در اين صورت نيز ظاهر اين است امام جماعت اجتزاء به استماع آن اذان منفرد مىتوان نمود ، پس شروع به نماز جماعت مىنمايد با عدم اذان .\r\nسوم آن است كه منفرد استماع اذان نمود از مؤذن جماعت .\r\nچهارم آن است كه منفرد استماع اذان از منفرد نمود ، در اين صورت نيز مصلى در اذان اكتفاء به استماع آن اذان مىتواند نمود ، پس در جميع اين چهار صورت كه استماع مريد جماعت اذان جماعت ، و استماع منفرد اذان منفرد ، و استماع مريد جماعت اذان منفرد ، و استماع منفرد اذان جماعت را بوده باشد ، ظاهر اين است كه در جميع اينها اكتفاء در اذان به استماع آن اذان مىتوان\r\n","description":"","footnote":"","page_name":" 435 ","page_number":451},
  {"content":"\r\nنمود . اينها در صورتى است كه اتيان به نماز نمايد به همان وصفى كه حين استماع اذان ناوى اين وصف بود ظاهر است .\r\nو اما هر گاه عدول از آن قصد نمايد و خواهد اتيان به نماز نمايد به خلاف آن وصفى كه حين استماع ناوى آن بود ، مثل اين كه حين استماع اذان عازم اين بود كه اتيان نماز به جماعت نموده باشد ، بعد رأى او منحرف شد خواهد نماز را منفردا به عمل آورده باشد ، يا به عكس اين مثل اين كه حين استماع آن عازم اين بود كه نماز را منفردا اتيان نموده باشد ، بعد خواهد اتيان نماز به جماعت نموده باشد ، آيا حكم در صورت انحراف رأى مثل صورت عدم انحراف است ، پس اكتفا به همان استماع اذان مىتوان نمود ، يا حكم چنين نيست ، بلكه اتيان به اذان در اين صورت لابد منه است .\r\nدور نيست كه در اين مقام تفصيل داده شود ما بين عدول از اقوى به اضعف ، مثل اين كه حين استماع اذان ناوى جماعت بود بعد رأى او منحرف شد خواهد اتيان به نماز منفردا نموده باشد . و بين عدول از اضعف به اقوى ، مثل اين كه حين استماع اذان عازم انفراد بود خواهد نماز را به جماعت به عمل آورده باشد .\r\nو در قسم اول حكم كنيم به جواز اكتفاء به همان اذان مسموع ، به خلاف اين در قسم ثانى .\r\nپس هر گاه حين استماع اذان عازم اين بود كه اتيان نماز به جماعت نموده باشد ، بعد خواهد نماز را منفردا اتيان نمايد ، در اين صورت اكتفاء به همان اذان مسموع مىتوان نمود ، خواه اختيار انفراد به اختيار بوده باشد يا به اضطرار ، يعنى با تمكن از جماعت بوده باشد يا نه ، مثل اين كه حين استماع اذان معتقد اين بود كه بعضى خواهند آمد كه به او اقتدا نمايند ، بعد به خلاف اعتقاد او منكشف شد ، ظاهر اين است كه در هر صورت اكتفاء به همان اذان مسموع\r\n","description":"","footnote":"","page_name":" 436 ","page_number":452},
  {"content":"\r\nمىتواند نمود ، خصوصا در صورتى كه اختيار انفراد به اعتبار عدم تمكن از جماعت بوده باشد ، اين در صورت عدول از اقوى به اضعف بود .\r\nو اما هر گاه عدول از أضعف به أقوى بوده باشد ، مثل اين كه حين استماع أذان عازم انفراد بود بعد عازم جماعت شد ، در اين صورت مىگوييم : اجتزاء به آن أذان مسموع نمىتواند نمود ، خصوصا در صورتى كه نيت انفراد با علم به تمكن از جماعت بوده باشد . و محتمل است در اين مقام تفصيل داده شود ما بين آن كه أذان مسموع از آن جماعت بوده باشد يا از آن منفرد ، در أول حكم مىشود به جواز اجتزاء ، و در ثانى به عدم جواز اجتزاء .\r\nتنقيح مقام مقتضى اين است كه بگوييم : مستمع أذان يا عازم جماعت است يعنى امامت يا انفراد ، على التقديرين أذان مسموع يا أذان جماعت است يا أذان منفرد ، و على التقادير يا اتيان به نماز مىنمايد به همان وضعى كه حين استماع أذان ناوى آن بود يا بر خلاف آن ، پس أقسام در مسأله هشت است :\r\nأول : آن است كه استماع أذان جماعت نمود ، و حين استماع أذان عازم جماعت بود ، و اتيان به نماز نيز به همان قصد يعنى به جماعت مىخواهد نموده باشد در اين صورت بى اشكال أذان ساقط است ، يعنى حاجت به أذان ديگر نيست .\r\nدوم : آن است كه استماع أذان منفرد نمود ، و در حين استماع عازم جماعت بود ، و به همان قصد نيز مىخواهد اتيان به نماز نموده باشد ، در اين قسم نيز حاجت به أذان ديگر نيست ، به همان أذان مسموع اكتفاء مىتواند نمود .\r\nسوم : آن است كه استماع أذان جماعت نمود ، و حين استماع أذان عازم انفراد بود ، و به همان قصد نيز مىخواهد اتيان به نماز نموده باشد .\r\nچهارم : آن است كه استماع أذان منفرد نمود ، و حين استماع عازم انفراد بود ، و به همان قصد نيز مىخواهد اتيان به نماز نموده باشد ، در اين دو صورت\r\n","description":"","footnote":"","page_name":" 437 ","page_number":453},
  {"content":"\r\nنيز ظاهر اين است كه حاجت به أذان نبوده باشد .\r\nپنجم : آن است كه استماع أذان جماعت نمود ، و حين استماع أذان ناوى جماعت بود ، بعد رأى او از جماعت منحرف شد مىخواهد اتيان به نماز منفردا نموده باشد .\r\nششم : آن است كه استماع أذان منفرد نمود ، و حين استماع أذان عازم جماعت بود ، بعد خواهد نماز را منفردا اتيان نموده باشد ، در اين دو صورت نيز دور نيست كه حاجت به أذان ديگر نبوده باشد ، پس اكتفاء به همان أذان مسموع مىتواند نمود .\r\nهفتم : آن است كه استماع أذان منفرد نمود ، و حين استماع أذان عازم انفراد بود بعد عازم جماعت شد .\r\nهشتم : آن است كه استماع أذان جماعت نمود ، و حين استماع أذان عازم انفراد بود بعد عازم جماعت شد ، در اين دو صورت عدول از أضعف به أقوى نموده در قسم أول ظاهر اين است كه اكتفاء به أذان مسموع نتواند نمود ، پس هر گاه خواسته باشد كه درك فضيلت أذان را نموده باشد بايد أذان بگويد . و اما قسم ثانى پس اگر چه در صورت اجتزاء به أذان نماز جماعت شده است در نماز جماعت ، لكن دور نيست كه اكتفاء نتوان نمود ، بلكه مىبايد أذان بگويد تا نماز او بى فضيلت أذان نبوده باشد .\r\nاگر كسى گويد اين تفصيل مسلم بود هر گاه اكتفاء به استماع أذان منفرد در جماعت نمىشد ، و مفروض اين است كه شما اكتفاء به آن مىنماييد ، چنانچه بيان شد در قسم ثانى كه هر گاه استماع اذان منفرد نمود ، و حين استماع عازم اين بود كه نماز به جماعت به عمل آورده باشد ، در اين صورت اكتفاء به همان أذان مسموع از منفرد مىتواند نمود در جماعت ، و در اين صورت نيز چنين خواهد بود بعد از قصد جماعت ، پس بايد اجتزاء توان نمود خصوصا در صورت أخيره\r\n","description":"","footnote":"","page_name":" 438 ","page_number":454},
  {"content":"\r\nكه اجتزاء به استماع أذان جماعت در أذان نماز جماعت خواهد بود :\r\nجواب اين آن است كه أمر اگر چه چنين است ، لكن چون كه اجتزاء در واجبات و مستحبات عينيه به فعل غير مخالف أصل است ، پس لازم است كه اقتصار شود در مخالفت أصل به قدرى كه ظاهر از نص است ، و ظاهر از مستند مسأله بعد از تدقيق نظر در صورتى است كه اختلاف در بين قصد حين استماع أذان و قصد حين استماع أذان و قصد حين شروع در نماز نبوده باشد ، پس تمسك به آن در صورت تغاير ما بين قصدين ممكن نيست ، بنابراين بايد در صورت تغاير قصد اتيان به أذان نمايد تا مؤدى سنت بوده باشد .\r\nو به عبارت أخرى : چون كه مقتضاى حديث موثق « لا صلاة الا باذان و اقامة » آن است كه هر نمازى بايد با أذان و اقامه بوده باشد ، تخصيص اين عموم در صورت اتحاد در قصد وقت استماع أذان و وقت شروع در نماز ثابت شد ، و اما در صورت مغايرت پس مخصص معلوم نيست ، بلى هر گاه عدول از أقوى به أضعف بوده باشد چنانچه مذكور شد در آنجا ممكن است كه متمسك شويم به طريق أولى دون عكس آن ، لكن فهميدن آن موقوف است به تأمل تام ، بعد از استمداد توفيق از فياض علام به بركت أرواح مطهره سادات أنام عليهم آلاف التحية و السلام بعد از ترقيم مطالب مرقومه به قدرى كه مقام مقتضى آن بود مىگوييم :\r\nدر اين مقام دقايقى چند هست مناسب اين است كه تنبيه بر آن شده باشد :\r\nأول : آن است استماع أذانى كه مغنى مىگرداند از أذان ، آيا استماع جميع فصول أذان است يا استماع بعض نيز كفايت مىكند در اين ؟ ظاهر أول است ، پس سماع بعض فصول كفايت نمىكند در حكم به سقوط أذان .\r\nثانى : آن است حكم به اين كه استماع أذان موجب سقوط أذان است در صورتى است كه حين استماع عازم نماز بوده باشد ، پس هر گاه حين استماع\r\n","description":"","footnote":"","page_name":" 439 ","page_number":455},
  {"content":"\r\nأذان عازم نبوده باشد ، بعد از استماع أذان عازم شد كه اتيان به نماز نموده باشد ظاهر اين است كه أذان ساقط نبوده باشد ، اگر چه عازم به نماز شود بعد از استماع أذان بدون فاصله .\r\nسوم : آن است كه استماع أذانى كه موجب سقوط أذان مىشود در صورتى است كه استماع أذان نمازى بوده باشد كه اين شخص عازم اتيان به آن نماز بوده باشد ، پس هر گاه اين شخص عازم نماز ظهر بوده باشد و استماع أذان نماز عصر نموده باشد ، يا به عكس آن ، ظاهر اين است كه أذان ساقط نبوده باشد .\r\nچهارم : استماع أذان كفايت مىكند در أذان مستمع در صورتى كه مؤذن ناوى اين بوده باشد كه أذان به جهت نماز است ، پس هر گاه أذان مؤذن به اين قصد نبوده باشد ، مثل اين كه أذان به قصد تعليم يا تعلم گويد ، يا استماع أذانى نموده باشد كه خلف مسافر گفته شده باشد ، اين موجب سقوط أذان نمىشود و همچنين استماع أذان در گوش راست مولود نموده باشد ، يا استماع أذان در گوش كسى كه ترك أكل لحم نموده تا چهل روز ، يا در گوش كسى كه سوء خلق همرسانيده باشد و هكذا ، مجملا استماع أذانى كه موجب سقوط أذان مىشود استماع اذانى است كه مؤذن اتيان نمايد به قصد اتيان به نماز نه مطلق استماع أذان اگر چه اين از آنچه در سوم مذكور شد مستفاد مىشود .\r\nخامس : استماع أذان در صورتى مسقط أذان است كه أذان مؤذن صحيح بوده باشد ، پس هر گاه أذان او صحيح نبوده باشد ، خواه به اخلال بعض فصول أذان يا به اخلال بعض كلمات آن ، بلكه به عدم اخراج بعض حروف أذان از مخرج آن ، ظاهر اين است در هيچ يك از صور مسطوره استماع چنين أذانى مسقط أذان نبوده باشد ، و همچنين است هر گاه در فقرات أذان كلا أو بعضا تغنى\r\n","description":"","footnote":"","page_name":" 440 ","page_number":456},
  {"content":"\r\nنمايد .\r\nششم : ظاهر اين است سقوط به سبب استماع أذان در صورتى است كه مؤذن مرد بوده باشد ، پس هر گاه استماع أذان زن نمايد ، اين كفايت در سقوط أذان او نخواهد نمود ، اگر چه آن زن از محارم او بلكه زوجه او بوده باشد اين در حق مردان است ، و اما در حق زنان به اين معنى ضعيفه‌اى استماع أذان از ضعيفهء ديگر نمود يا استماع أذان مرد نمود لكن از محارم خود ، ظاهر اين است كه اين كفايت بكند در حكم به سقوط أذان زن ، بلكه دور نيست در غير محارم نيز چنين بوده باشد .\r\nهفتم : ظاهر اين است چنانچه استماع أذان مؤذن جماعت و أذان منفرد كفايت مىنمايد در حكم به سقوط أذان مستمع ، همچنين است استماع أذان مؤذن بلد خواه معلوم نشود كه بعد از آن بلا فصل اتيان به همان نماز نمايد يا نه ، بلكه أذان به جهت محض اعلام به دخول وقت نماز بوده باشد ، پس أذان مؤذن بلد مستثنى خواهد بود از آن كه در سابق بيان شد كه هر گاه أذان مؤذن به جهت نماز نبوده باشد استماع آن أذان موجب سقوط أذان نمىشود .\r\nهشتم : آيا حكم مذكور مختص به نماز ادايى است يا در أذان نماز قضايى نيز ثابت است ، دور نيست كه مختص به نماز ادايى نبوده باشد ، بلكه در نماز قضايى نيز ثابت بوده باشد ، لكن به تفصيلى كه محتاج به بيان است پس مىگوييم :\r\nدر اين مقام چند احتمال است ، أول استماع أذان نماز أداء در حق كسى كه عازم اتيان به نماز أداء است . دوم استماع أداء نماز قضاء در حق كسى كه عازم نماز قضاء است . سوم استماع أذان نماز أداء در حق كسى كه عازم اتيان به نماز قضاء است چهارم عكس اين است يعنى استماع أذان نماز قضاء در حق كسى كه عازم اتيان به نماز أداء است . أول حكم آن را مفصلا بيان شد .\r\n","description":"","footnote":"","page_name":" 441 ","page_number":457},
  {"content":"\r\nدوم متصور به چند صورت مىشود ، توافق در نوع صلاة و تخالف در آن ، اما صورت تخالف مثل اينكه كسى أذان گفت به جهت اينكه اتيان به نماز ظهر قضايى كند ، و ديگرى استماع آن أذان نمود لكن عازم اين هست كه اتيان به نماز صحيح قضايى نموده باشد ، در اين صورت حكم به سقوط أذان در حق مستمع ممكن نيست ، و اما صورت توافق پس اين متصور به دو صورت مىشود ، يك صورت اينست كه كسى مثلا ده سال قبل از اين نماز ظهرى از او فوت شده ، و ديگرى نيز نماز ظهرى از او فوت شده لكن يك روز قبل ، هر دو در يك وقت عازم اين شده‌اند كه اتيان به نماز ظهر قضايى نموده باشند ، يكى به همين قصد أذان گفت و ديگرى استماع آن أذان نمود ، ظاهر اينست در اين صورت نيز استماع أذان كفايت در حكم به سقوط أذان ننمايد .\r\nصورت ديگر آن است كه يك نماز از هر دو در يك وقت فوت شده ، مثل اينكه نماز ظهر روز يك شنبه أول فلان ماه از دو نفر فوت شد ، هر دو در يك وقت اراده نمودند كه قضا نموده باشند ، يكى أذان به جهت همان نماز گفت و ديگرى شنيد ، در اين صورت ظاهر اينست كه أذان مسموع قائم مقام أذان سامع بشود ، پس أذان او ساقط خواهد بود .\r\nسوم نيز متصور به دو صورت مىشود ، توافق در صنف و تخالف در آن ، أول مثل آن كه كسى أذان گفت به قصد آن كه اتيان به نماز ظهر ادايى نموده باشد ، و ديگرى استماع آن أذان نمود با عزم به اتيان ظهر قضايى ، دوم مثل اينكه مستمع أذان در اين فرض عازم اين هست كه اتيان به نماز عشاء قضايى نموده باشد ، ظاهر اين است در هيچ يك از اين دو صورت حكم به سقوط أذان نماز قضا نمىتوان نمود ، و همچنين است حال در قسم چهارم ، يعنى استماع أذان نماز قضايى موجب سقوط أذان نماز ادايى نمىتواند شد ، خواه در صورت توافق در\r\n","description":"","footnote":"","page_name":" 442 ","page_number":458},
  {"content":"\r\nصنف بوده باشد يا صورت تخالف .\r\nنهم : آن است اين حكم به سقوط أذان در محل كلام مختص است به صورت استماع أذان مؤذن ، يا أعم است از صورت استماع و سماع ، اگر چه متيقن أول است لكن ظاهر اين است كه اختصاص به صورت استماع نداشته باشد ، پس در صورت سماع أذان نيز أذان سامع ساقط است .\r\nدهم : آن است كه اين حكم چنانچه در سماع أذان ثابت است در سماع اقامه نيز چنين است ، يعنى هر گاه كسى أذان و اقامه را هر دو را از مؤذن و مقيم شنيد سماع أذان چنانچه غنى از أذان است سماع اقامه نيز مغنى از اقامه است . و اما سماع أذان فقط اگر چه مغنى از أذان هست لكن مغنى از اقامه نيست .\r\nو اما سماع اقامه فقط پس هر گاه بعد از صدور أذان از اين شخص سامع بوده باشد ، ظاهر اين است كه موجب سقوط اقامه بشود . و اما هر گاه أذان از اين شخص صادر نشده باشد و استماع أذان نيز ننموده باشد چنانچه مفروض است ، مثل آن كه فرض كنيم وقت گفتن أذان مؤذن حاضر نبود ، يا مؤذن ترك أذان نموده اقتصار به اقامه تنها نمود ، پس اين شخص سامع اقامه فقط حكم به سقوط أذان در حق او ممكن نيست ، پس اگر اتيان به أذان نمايد ظاهر اين است كه حكم به سقوط اقامه در حق او ممكن نبوده باشد ، پس اقامه نيز بايد بگويد . و اگر ترك أذان نمايد آيا استماع اقامه فقط مغنى از اقامه او خواهد بود يا نه ؟ حكم خالى از اشكال نيست ، لكن دور نيست كه استماع اقامه فقط مغنى از اقامه نبوده باشد ، خواه أذان را ترك نمايد يا نه .\r\nيازدهم : ظاهر اين است كه حكم مذكور در صورتى است كه بعد از استماع اذان و اقامه بلا فصل عرفى مشغول نماز بشود ، و اما هر گاه فصل متخلل شود در اين صورت اذان و اقامه هيچ يك ساقط نيست .\r\n","description":"","footnote":"","page_name":" 443 ","page_number":459},
  {"content":"\r\nدوازدهم : ظاهر اين است كه سقوط اذان و اقامه در صورت مسطوره من باب العزيمه نبوده باشد ، كه ممنوع بوده باشد اين شخص از اذان و اقامه بلكه من باب الرخصه خواهد بود ، پس با استماع اذان و اقامه اتيان به هر دو مىتواند نمود ، بلكه دور نيست كه عدم اجتزاء به اذان و اقامه مسموع و اتيان به آنها نمودن اولى از اجتزاء بوده باشد خصوصا نسبت به اقامه .\r\nپنجم : از جمله مواضعى كه اذان ساقط است در روز عرفه است ، يعنى اذان نماز عصر در آن روز ساقط است ، خواه در عرفات بوده باشد يا در ساير اماكن ، كلامى كه هست در اين است كه آيا حكم مختص است به صورتى كه مشغول دعا شود يا عام است ؟ ظاهر ثانى است پس اذان نماز عصر در روز عرفه ساقط است ، اگر چه قصد دعاى موظف در آن روز را نداشته باشد ، ظاهر آن است كه سقوط اذان در اينجا به طريق عزيمه بوده باشد ، پس اذان عصر در آن روز جايز نيست .\r\nششم : از جمله مواضعى كه اذان ساقط است عصر روز جمعه است ، خواه مكلف اتيان به نماز جمعه نمايد يا نماز ظهر ، بنابر آنچه جماعتى از فقهاء ذكر فرموده‌اند ، و بعضى از فقهاء چنين فرموده كه اگر اتيان به نماز جمعه نموده باشد اذان عصر ساقط است ، و اگر اتيان به نماز ظهر نموده باشد ساقط نيست .\r\nمختار نزد حقير عدم سقوط است ، پس اذان عصر روز جمعه مثل اذان عصر ساير روزها خواهد بود ، اگر چه اتيان به نماز جمعه نموده باشد .\r\nهفتم : از مواضعى كه اذان ساقط است در صورتى است كه كسى داخل مسجد شد به قصد نماز در حالتى كه اهل مسجد مشغول به نماز جماعت بوده باشند ، خواه در اثناى نماز بوده باشند يا بعد از فراغ از نماز لكن در صورتى كه اهل صفوف متفرق نشده باشند ، اعم از اين كه اين شخص عازم نماز جماعت\r\n","description":"","footnote":"","page_name":" 444 ","page_number":460},
  {"content":"\r\nبوده باشد به اين نحو كه عازم اين بود كه اقتدا نمايد به امام همان جماعت يا به امام جماعت ديگر ، بلكه هر گاه امام جماعت ديگر خواهد نموده باشد باز ساقط خواهد بود .\r\nو همچنين است هر گاه خواهد نماز منفردا اتيان نمايد باز ساقط خواهد بود ، خواه امام جماعت معلوم العداله پيش اين شخص بوده باشد يا مجهول الحال ، بلى هر گاه فرض شود كه امام معلوم الفسق بوده باشد بنابر اعتقاد اين شخص ، در اين صورت ظاهر اين است كه اذان ساقط نباشد ، پس اقسام مسأله متعدد است : اول - آن است داخل مسجد شد به قصد اين كه اقتداء به امام جماعت نموده باشد . دوم : آن است كه داخل در مسجد شد به قصد آن كه امامت نموده باشد به جهت جماعت ديگر . سوم : آن است كه داخل شد به قصد آن كه نماز منفردا اتيان نموده ، در جميع اين سه صورت وقتى كه داخل شد ديد امامى مشغول به نماز جماعت است در اثناى نماز آن امام داخل مسجد شده ، يا بعد از فراغ آن امام از نماز لكن با بقاء صفوف ، در جميع اين سه صورت اذان بلكه اقامه نيز ساقط است . اين در صورتى است كه اين شخص عازم اتيان به همان نمازى بوده باشد كه امام مشغول به آن بوده يا فارغ شده باشد از آن .\r\nاما هر گاه چنين نبوده باشد ، مثل اين كه امام مشغول به نماز ظهر يا مغرب بود ، و اين شخص عازم اتيان به نماز عصر يا نماز عشاء بوده باشد ، در اين صورت اذان و اقامه ساقط نيست ، پس مىبايد اتيان به اذان و اقامه نموده باشد . و اما هر گاه امام مشغول به نماز عصر يا عشاء بوده و اين شخص عازم اتيان به نماز ظهر يا مغرب بوده باشد ، در اين صورت دور نيست كه هيچ يك از داخل اذان و اقامه\r\n","description":"","footnote":"","page_name":" 445 ","page_number":461},
  {"content":"\r\nساقط نبوده باشد ، در اين مقام مباحث چندى هست كه تنبيه بر آن مناسب است :\r\nاول : آن است آنچه مذكور شد كه اذان و اقامه هر دو ساقط هست اين در صورتى است كه نماز جماعت در مسجد بوده باشد ، اما هر گاه در مسجد نبوده ، مثل اين كه نماز جماعت در خانه است يا در صحراء است ، چنانچه در سفر غالبا چنين است ، در اين صورت اگر كسى در آن مكان خواهد اتيان به نماز نموده باشد اذان و اقامه مىبايد بگويد ، اگر چه اتيان به نماز در صف جماعت نمايد .\r\nمگر در صورتى كه اقتدا نمايد به امام جماعت ، مثلا هر گاه كسى در صحراء اتيان به نماز جماعت مىنمايد ، و ديگرى آمد به قصد اين كه اقتداء به همان امام نموده باشد در همان نماز ، وقتى كه ملحق به صف جماعت شد امام از نماز فارغ شده بود ، در اين صورت اين شخص اتيان به أذان و اقامه هر دو مىنمايد ، اگر چه اتيان به همان نماز در بين صفوف جماعت نمايد ، پس حكم به سقوط اذان و اقامه در محلى كه اتيان به جماعت شود در صورتى است جماعت در مساجد بوده باشد ، در غير مساجد چنين نيست .\r\nدوم : آن است حكم به سقوط أذان و اقامه در صورتى است كه صلاتين متحد بوده باشد در نوع و صنف ، پس هر گاه نوع نماز مختلف بوده ، مثل اين كه امام اتيان به نماز ظهر نموده يا مىنمايد ، و اين شخص مىخواهد اتيان عصر نموده باشد ، در اين صورت أذان و اقامه ساقط نيست . و همچنين است حال در نماز مغرب و عشاء يا به عكس آن ، به اين نحو كه امام مشغول به نماز عصر يا عشاء است ، و اين شخص مىخواهد منفردا اتيان به نماز ظهر يا مغرب نمايد ، در اين صورت نيز أذان و اقامه ظاهر اين است كه ساقط نبوده باشد . و همچنين است هر گاه نوع نماز متحد بوده باشد ، لكن مختلف به صنف بوده باشد ، مثل اين كه هر دو نماز ظهر\r\n","description":"","footnote":"","page_name":" 446 ","page_number":462},
  {"content":"\r\nبوده و اين شخص مىخواهد در صف جماعت اتيان به نماز ظهر قضايى نموده باشد ظاهر اين است كه اذان و اقامه ساقط نبوده باشد .\r\nسوم : آن است مكان اين شخص با مكان جماعت عين هم بوده باشد يا قريب به او ، پس هر گاه جماعت در مسجد عظيمى بوده باشد و جماعت در سمتى بوده باشد و اين شخص در سمت ديگر بعيد از سمت جماعت بوده باشد ، ظاهر اين است كه أذان و اقامه در حق اين شخص ثابت بوده باشد .\r\nچهارم : آن است كه سقوط أذان و اقامه در اين مقام در صورتى است كه امام جماعت به اعتقاد اين شخص فاسق نبوده باشد ، پس هر گاه معتقد فسق او بوده باشد ظاهر اين است كه أذان و اقامه ثابت بوده باشد ، اگر چه نماز اين شخص با نماز امام متحد در نوع و صنف بوده ، و اين شخص اتيان به نماز در صف جماعت نمايد بنابر اين سقوط أذان و اقامه در صورت اعتقاد به عدالت امام است ، يا آن كه امام جماعت مجهول الحال نزد اين شخص بوده باشد .\r\nپنجم : آن است سقوط أذان و اقامه در صورتى است كه داخل در مسجد شد در حال اشتغال امام به نماز ظاهر است ، و اما هر گاه داخل شد بعد از فراغ امام ، پس اين متصور به چند صورت مىشود : يكى آن است كه احدى از أهل جماعت متفرق نشده باشند ، شبهه‌اى در سقوط أذان و اقامه در اين مقام نيست .\r\nدوم : مقابل آن است به اين معنى كه احدى از أهل جماعت باقى نمانده باشد ، تشكيكى در ثبوت اذان و اقامه در اين صورت نيست .\r\nسوم : آن است كه بعضى متفرق شده‌اند و بعضى ديگر باقى مىباشند ، اين متصور به سه صورت مىشود : أول آن است آنچه از أهل جماعت كه رفته‌اند اكثرند از باقى . دوم عكس آن است يعنى آنچه باقى مانده از أهل جماعت\r\n","description":"","footnote":"","page_name":" 447 ","page_number":463},
  {"content":"\r\nبيشتر است از آنچه متفرق شده‌اند . سوم آن است كه باقى از أهل جماعت مساويند با متفرق شده ، ظاهر اين است حكم به سقوط در جميع ثابت است بنابراين پس بقاى بعضى از صفوف كفايت مىكند در حكم به سقوط .\r\nكلامى كه در اين مقام هست اين است آيا مطلق بقاء كفايت مىكند يا معتبر بقاء به جهت اتيان به تعقيب است ؟ ظاهر أول است در صورتى كه باقى از اهل جماعت بسيار بوده باشد به حدى كه عرفا نتوان گفت كه أهل جماعت متفرق شده اند ، و ثانى است در صورتى كه باقى قليل بوده باشند با بقاء آن صادق باشد تفرق أهل جماعت ، وجه اين تفصيل دانسته مىشود از رجوع به مطالع الانوار لكن ظاهر اين است كه مطلق بقاء كفايت ننمايد ، بلكه مراد بقاء به قدر معتاد و متعارف است كه بعد از نماز باقى مىمانند .\r\nو اما هر گاه بعض أهل جماعت يا اكثر از آن باقى ماندند زايد از قدر متعارف مثل اين كه روز عرفه است از أداى عصر فارغ شدند مشغول شدند به دعاء تا غروب يا حوالى غروب ، يا روز نيمه رجب است بعد از فراغ از صلاتين مشغول شدند به عمل استفتاح تا غروب ، يا شبهاى قدر است بعد از فراغ از نماز عشاء مشغول شده‌اند به عبادت ، در اين چند صورت هر گاه داخل در مسجد شود كسى به قصد أداى نماز عصر حوالى غروب ، يا به جهت اتيان به نماز عشاء نزديك به نصف شب ، ظاهر اين است كه حكم به سقوط أذان و اقامه نتوان نمود ، اگر چه صفوف متفرق نشده باشد ، بلكه ظاهر اين است أذان و اقامه در مثل اين صورت ثابت است .\r\nششم : آنچه مذكور شد كه أذان و اقامه ساقط است در صورتى كه امام آن جماعت مستجمع شرايط اقتداء بوده باشد در نظر اين شخص ظاهر است ، و اما هر گاه چنين نبوده باشد ، خالى از اين نيست اگر آن امام از عامه است قطعا\r\n","description":"","footnote":"","page_name":" 448 ","page_number":464},
  {"content":"\r\nاذان و اقامه ساقط نيست ، و اگر از شيعه است دور نيست كه در اين صورت تفصيل داده شود ما بين مجهول الحال و معلوم الفسق ، در أول حكم شود به سقوط و در ثانى به ثبوت و الحمد للَّه الحميد الودود .\r\nهفتم : آن است كه آيا اين حكم مختص است به رجال يا در حق نساء نيز ثابت است ؟ تحقيق مقام مقتضى تفصيل است به اين نحو : امام يا مرد است يا زن ، و همچنين است كلام در آن كس كه داخل در مسجد مىشود ، پس مسأله متصور به چهار صورت مىشود : أول : آن است كه امام جماعت مرد است و آن كس كه داخل در مسجد مىشود آن نيز مرد است ، اين قسم همان است كه مذكور شد .\r\nدوم : آن است كه امام جماعت مرد است لكن آن كس كه داخل مىشود در مسجد به قصد نماز زن است ، در اين صورت اگر چه اشكال در سقوط أذان و اقامه مىتوان نمود ، لكن ظاهر اين است كه ساقط بوده باشد ، نظر به اين كه مطلوبيت أذان و اقامه در حق رجال آكد است و مبالغه و اهتمام در حق آنها بيشتر است ، پس دليل دال بر سقوط در حق رجال در اين صورت دال بر سقوط خواهد بود در حق زنان به طريق أولى .\r\nسوم : آن است كه امام جماعت زن است و داخل در مسجد مرد ، در اين صورت اگر چه اشكال مىتوان نمود در حكم به ثبوت اذان و اقامه ، لكن ظاهر اين است كه ثابت بوده باشد .\r\nچهارم : آن است كه امام جماعت زن بوده باشد و داخل در مسجد به قصد نماز هم زن ، آيا اذان و اقامه در حق چنين زن ساقط است يا ثابت ؟ شايد حكم به سقوط أقرب به صواب بوده باشد .\r\nهشتم : آن است كه سقوط أذان و اقامه در اين مقام آيا به عنوان حتم و لزوم\r\n","description":"","footnote":"","page_name":" 449 ","page_number":465},
  {"content":"\r\nاست پس اتيان به آن جايز نخواهد بود ، يا به عنوان رجحان است ، پس اتيان به أذان و اقامه نمودن در اين صورت اگر چه جايز هست لكن مرجوح است ؟\r\nظاهر ثانى است اگر چه احتياط در ترك است .\r\nهشتم : از مواردى كه باز أذان و اقامه هر دو ساقط است در حق كسى است كه وارد شده ديد جماعتى منعقد شده امامى مشغول نماز است جماعتى به او اقتداء نموده‌اند ، در اين صورت مىتواند اين شخص ترك أذان و اقامه نموده ملحق شود به همان جماعت در اقتدا نمودن به همان امام ، خواه در مسجد بوده باشد يا غير مسجد . و همچنين است حال هر گاه ديد كسى كه مستجمع شرايط امامت بوده مشغول نماز است منفردا ، در اين صورت اين شخص مىتواند ترك أذان و اقامه نموده اقتداء به آن شخص نمايد .\r\nنهم : از مواضعى كه أذان ساقط است در غير نماز أول از نمازهاى قضايى است كه اتيان به آنها نمايد در عقب يكديگر . توضيح مطلب مقتضى اين است كه گفته شود : تشكيكى نيست در اين كه چنانچه أذان و اقامه ثابت و راجح است در نمازهاى أدايى ثابت و راجح است در نمازهاى قضايى ، بنابر اين هر گاه اتيان به نمازهاى قضايى به فاصله نمايد راجح است نسبت به هر نمازى أذان و اقامه بگويد و اما هر گاه اتيان به آنها متصل بهم نمايد در اين وقت اتيان به أذان و اقامه مىنمايد در نماز أول ، و در تتمه نمازها اگر چه ده روز بوده باشد اقتصار مىنمايد به اقامهء تنها ، به اين معنى كه رجحان اتيان به اذان در غير نماز أول در صورت مذكوره معلوم نيست ، و معتبر در اين اتيان به آن نمازهاى قضايى است عقب هم ديگر بدون فصل ، خواه در موضع واحد بوده باشد يا در مواضع متعدده .\r\nكلامى كه هست در اين مقام اينست آيا اين حكم مختص به صورتى است كه نماز قضاء از خود اين شخص بوده باشد يا در صورتى كه از غير هم بوده\r\n","description":"","footnote":"","page_name":" 450 ","page_number":466},
  {"content":"\r\nباشد ثابت است ، مثل نمازى كه بر اين شخص لازم شده باشد به اجاره مثلا ؟\r\nدر اين مقام تفصيل داده شود در نمازى كه بر اين شخص لازم شده به اجاره ما بين آن كه اين نمازى است كه از منوب عنه فوت شده ، پس فعل نايب تدارك از نمازى است كه فوت شد از منوب عنه ، يا خير چنين نيست . اگر أول است در اين صورت بگوييم حكم اين آن است كه مذكور شد در صورت اتيان به صلوات متعدده مع التوالى أذان در غير نماز أول ساقط است . و اگر ثانى است بگوييم أذان ثابت است در همهء نمازها ، خواه اتيان نمايد متواليتا يا به فاصله .\r\nو از آنچه مذكور شد معلوم مىشود كه نه موضع است كه أذان ساقط است و سه موضع از اين نه موضع اقامه هم ساقط است ، به خلاف شش موضع ديگر كه اقامه ثابت است ، پس شش موضع أذان تنها ساقط است ، و سه موضع أذان و اقامه هر دو ساقط است .\r\n\r\nمبحث پنجم هر گاه كسى اتيان به أذان و اقامه نمود به نيت اينكه اتيان به نماز فرادى نموده باشد ،\r\nيا به جهت آن كه كسى نبود كه جماعت به او منعقد شود ، يا رأى او به جماعت نبود بعد رأى او منحرف شود خواست نماز به جماعت اتيان نموده باشد ، در هر دو صورت ظاهر اين است كه اكتفاء به آن أذان و اقامه كه از او صادر شده نتواند نمود ، بلكه تأديه سنت موقوف است به أذان و اقامه ديگر خواه همين شخص اعاده أذان و اقامه نمايد به نيت جماعت يا ديگرى اتيان به آنها نمايد ، فرقى نيست در اين مقام ما بين اينكه خود اين شخص خواهد امامت كند يا اقتدا كند به ديگرى ، لكن ثانى در صورتى است كه أذان و اقامه از امام يا از غير امام به قصد جماعت صادر نشده باشد ، و الا حاجت به أذان و اقامه ديگر\r\n","description":"","footnote":"","page_name":" 451 ","page_number":467},
  {"content":"\r\nنخواهد بود ، چنانچه در سابق بيان شد .\r\nتوضيح مطلب مقتضى اين است كه گفته شود : كسى كه اتيان به أذان و اقامه نمود به قصد آن كه منفردا اتيان به نماز نموده باشد بعد رأى او قرار گرفت كه اتيان نماز به جماعت نموده باشد ، يا به اين نحو كه امامت نمايد ، يا اقتدا نمايد به ديگرى ، در هر دو صورت أذان و اقامه ضرور است ، در قسم أول امام اكتفاء به أذان و اقامه كه از او صادر شده به نيت انفراد نمىتواند نمود ، و در قسم ثانى آن كس كه امامت مىكند اكتفاء به آن أذان كه از مأموم صادر شده به نيت انفراد نمىتواند نمود .\r\nلكن اين در صورتى است كه اين امام استماع اين اذان را ننموده باشد ، يا استماع نموده باشد لكن حين استماع عازم جماعت نبوده باشد . و اگر استماع نموده باشد و وقت استماع ناوى جماعت بوده ، در اين صورت ظاهر اين است كه اكتفا مىتواند نمود ، چنانچه سابق مفصلا بيان شد .\r\n\r\nمبحث ششم دخول در نماز يا با اتيان به أذان و اقامه است ، يا با اخلال به هر دو ،\r\nيا با اتيان به أذان است و اخلال به اقامه ، يا به عكس آن ، و در صورت اخلال به هر دو يا به بعض اخلال متعمدا خواهد بود يا ساهيا ، پس أقسام مسأله هفت است :\r\nأول : آن است اتيان به أذان و اقامه هر دو نموده بعد از آن شروع به نماز نمود ، معلوم است اين أكمل أقسام و أفضل آنها است ، محل كلام در اين مقام نيست .\r\nدوم : آن است كه اخلال به هر دو نمود عامدا و شروع به نماز نمود ، ظاهر اين است در اين صورت قطع نماز در حق اين شخص به جهت اتيان به أذان\r\n","description":"","footnote":"","page_name":" 452 ","page_number":468},
  {"content":"\r\nو اقامه جايز نباشد ، خواه قبل از دخول در ركوع بوده باشد يا بعد ، بلكه جايز نيست قطع نماز اگر چه قبل از شروع در قرائت بوده باشد .\r\nسوم : آن است كه اخلال به أذان و اقامه نمود ساهيا ، بعد از دخول در نماز متذكر شد ، در اين صورت اگر متذكر شد بعد از دخول در ركوع ، باز ظاهر اين است قطع نماز به جهت درك أذان و اقامه جايز نبوده باشد . و اما هر گاه متذكر شد قبل از دخول در ركوع ركعت أول ، ظاهر اين است قطع نماز در حق اين شخص در چنين صورت جايز بوده باشد به جهت اتيان به أذان و اقامه ، بعد از اتيان به هر دو لازم است استيناف نماز نمايد ، پس قطع نماز در اين صورت به جهت درك صلاة با أذان و اقامه مستحب خواهد بود اگر چه احتياط در عدم قطع است .\r\nچهارم : آن است كه ترك أذان نمود عمدا بعد از اتيان به اقامه شروع به نماز نمود .\r\nپنجم : عكس اين است يعنى اتيان به أذان نمود و ترك اقامه نمود عمدا و شروع كرد به نماز ، در اين دو صورت نيز قطع نماز جايز نيست ، پس اتمام آن لازم خواهد بود .\r\nششم : آن است كه اتيان به أذان نمود ، لكن اخلال به اقامه نمود سهوا شروع به نماز نمود .\r\nهفتم : عكس آن است يعنى اخلال به أذان نمود سهوا و اتيان به اقامه نموده شروع در نماز نمود ، در اين دو صورت نيز ظاهر اين است كه قطع نماز جايز نبوده باشد ، پس جواز قطع نماز در جميع صور مذكوره منحصر خواهد بود در يك صورت كه مذكور شد .\r\nكلامى كه در اين مقام است اين است كه آيا جواز قطع در صورت مسطوره مختص است در منفرد يا در حق امام نيز ثابت است ؟ مختار نزد حقير أول است\r\n","description":"","footnote":"","page_name":" 453 ","page_number":469},
  {"content":"\r\nاگر چه جماعتى قائل به ثبوت در هر دو شده‌اند .\r\n\r\nمبحث هفتم ( در بيان وقت أذان است )\r\nبدان كه أذان هر فريضه مىبايد بعد از دخول وقت آن فريضه اتيان شود بنابراين پس اتيان به أذان بايد قبل از دخول وقت فريضه جايز نبوده باشد ، چنانچه در واقع چنين است ، بلى استثناء شده از اين قاعده در دو جا ، يكى أذان نماز صبح است كه مشهور ما بين فقهاء آن است كه تقديم آن بر فجر جايز است ، لكن فرموده‌اند مستحب اعادهء آن است بعد از فجر .\r\nدوم : أذان صلاة جمعه است كه لازم جماعتى از فقهاء آن است كه تجويز فرموده باشند اتيان به آن را قبل از زوال ، مثل عمدة الفقهاء ابن حمزه و قاضى ابن البراج و قطب راوندي و غير اينها ، نظر به اين كه لازم دانسته‌اند تقديم دو خطبه نماز جمعه را بر زوال ، و أذان نماز جمعه لازم است كه قبل از خطبتين بوده باشد . بنابراين پس لازم از قول اين أعاظم آن است كه اتيان اذان نماز جمعه شده باشد قبل از زوال . و جواز تقديم أذان صبح بر فجر اگر چه مسلم است مثل استحباب اعادهء بعد از فجر ، لكن تقديم دو خطبه جمعه بر زوال بنابر مختار مسلم نيست .\r\nمقصود تنبيه بر وقوع خلاف در مسأله بود ، بنابراين حصرى كه از كلمات بسيارى از أعاظم ظاهر مىشود كه تقديم أذان بر دخول وقت جايز نيست مگر أذان صبح صحيح نخواهد بود ، مگر بنابر قول غير از أعاظم مذكوره .\r\n","description":"","footnote":"","page_name":" 454 ","page_number":470},
  {"content":"\r\n\r\nمبحث هشتم ( در امور معتبره در مؤذن و امور مستحبه در او است )\r\nاما امور معتبره در صحت أذان و اقامه از مؤذن و همچنين در اعتداد غير در أذان او ، پس آن چند چيز است :\r\nأول : عقل است پس أذان از مجنون و مست صحيح نيست ، و ديگرى اكتفاء به أذان او نمىتواند نمود .\r\nدوم : اسلام است پس أذان از كافر صحيح نيست ، خواه حربى بوده باشد يا كتابى يا مرتد يا منكر ضرورى از ضروريات دين .\r\nسوم : ايمان است پس اجتزاء به أذان صادره از مخالفين جايز نيست ، بلكه أذان مثل ساير عبادات صادره از آنها صحيح نيست ، أحاديث معتبره در اين باب از ائمه أطهار عليهم صلوات اللَّه العزيز الجبار بسيار است ، مناسب اين است كه اينمقام مشرف شود به ايراد جمله‌اى از آن تا اطلاع بر آن باعث حيات قلوب شيعيان آن مقربان درگاه خالق جهان شود .\r\nاز جملهء آن احاديث حديثى است كه شيخ صدوق روايت نموده از أبى حمزه ثمالى از جناب فخر العابدين و سيد الساجدين علي بن الحسين عليهما السّلام كه آنحضرت در وقتى كه جماعتى از شيعيان ايشان به شرف سعادت آن بزرگوار مشرف بودند فرمود : كدام بقعه از بقعات زمين أفضل است ؟ عرض كرديم : خداوند عالم جل شأنه و رسول خدا و پسر رسول خدا صلَّى اللَّه عليه و آله داناتر به اين است ، حضرت فرمود :\r\nبدانيد أفضل قطعات زمين مقدار از زمين است از مسجد الحرام كه واقع است ما بين حجر الاسود و مقام حضرت ابراهيم عليه السّلام هر گاه كسى عمر آن به قدر عمر نوح عليه السّلام بوده باشد كه عبارت از نهصد و پنجاه سال بوده باشد ، كل روزهاى\r\n","description":"","footnote":"","page_name":" 455 ","page_number":471},
  {"content":"\r\nاين مدت را صائم شود و شبهاى آن را مشغول عبادت شود در آن مكان شريف بعد از آن بميرد و معترف به ولايت و امامت ما نبوده باشد ، اينهمه طاعات مطلقا مفيد نفعى دربارهء او نخواهد بود « 1 » .\r\nو از جملهء أحاديث مذكوره كه ثقة الاسلام روايت فرموده از محمد بن مسلم از كاشف دقايق علوم الاوايل و الاواخر جناب امام محمد باقر عليه السّلام كه آنحضرت فرموده : هر كس كه اطاعت خداوند عالم جل جلاله نمود در آنچه جناب بارى عز شأنه أمر به آن فرموده ، و در اتيان آن طاعات غايت مشقت را متحمل بشود و امام و پيشوايى از جانب خداوند عالم تعالى شأنه به جهت او نبوده باشد ، پس سعى و عبادات او مقبول در گاه أحديت نخواهد بود ، و چنين كسى گمراه و متحير خواهد بود ، و أعمال صادرهء او مبغوض خداوند عالم عز شأنه خواهد بود .\r\nمثال و حالت چنين شخصى مثال و حالت گوسفندى است كه گمشده شده باشد از شبان خود و گله كه در آن بود ، پس طلب كند گله را كه در ميان آنها بود به رفتن و آمدن ، چون شب داخل شد ديد گله را چنين فهميد اين همان گله ايست كه در ميان آنها بود ، پس ميل نمود بسوى آنها و مغرور شد به آنها ، شب را در ميان آنها و در خوابگاه آنها ماند ، بعد از آن كه صبح شد شبان گله خود را به چراگاه روانه نمود ، فهميد اين شبان او و گله او نيست ، پس باز طلب كرد با تحير و حيرانى گله خود را ، پس ديد گوسفندان ديگر را مع شبان آنها و ميل كرد بسوى آنها و مغرور شد به آنها ، پس فرياد زد به او شبان برو و ملحق شو به شبان و گله خود به درستى كه تو گمراه و حيرانى گمشده‌اى از شبان و گله خود پس طلب كند با خوف و تحير و گمراهى شبانى به جهت او نيست كه دلالت كند\r\n\r\n","description":"","footnote":"\r\n« 1 » عقاب الاعمال شيخ صدوق ص 243 .\r\n","page_name":" 456 ","page_number":472},
  {"content":"\r\nاو را به چراگاه و برگرداند او را از چراگاه بسوى خوابگاه او با اين تحير و حيران خواهد بود تا آنگاه گرگى همرسيد و ببيند چنين گوسفندى بى حافظى و غنيمت داند بى حافظى او را ، پس مىدرد و مىخورد او را .\r\nپس حضرت خطاب فرمودند به محمد بن مسلم قسم به خدا اى محمد كسى كه صبح كند از اين امت امام ظاهر و عادلى به جهت او نبوده باشد از جانب خداوند عالم ، صبح كرده خواهد بود گمراه و حيران ، و اگر بميرد با همان حال مرده خواهد بود با كفر و نفاق .\r\nبدان اى محمد بدرستى كه ائمه جور و متابعين ايشان معزولاند از دين خداوند عالم جل شأنه ، و خودشان گمراه‌اند و ديگران را گمراه نموده‌اند ، پس اعمالى كه از آنها صادر مىشود مانند خاكسترى است كه باد شديدى به آن وزد همه را پراكنده كند ، پس به جهت عامل چيزى از آن عمل نخواهد ماند « 1 » . و احاديث در اين باب بسيار است ايراد اين دو حديث در اين مقام كافى است « 2 » .\r\nچهارم : از امور معتبره در مؤذن ذكوريت مؤذن است ، پس اجتزاء كردن رجال به سماع أذان از زن ثابت نيست ، اگر چه آن زن از محارم مرد بوده باشد ، لكن اين در صورتى است كه زن أذان به جهت نماز خود بگويد .\r\nكلامى كه در اين مقام هست اينست آيا جايز هست زنى كه محرم جماعتى از رجال بوده باشد چنين زنى را محارم او قرار دهند كه أذان بگويد به جهت نماز جماعت بعضى از محارم ؟ چنانچه از براى نساء اين جايز است ، مىگوييم مسأله متصور به چند صورت مىشود :\r\nيكى : آنست كه جماعت از نسوان مثل بيست نفر زن مثلا هستند مردى امامت\r\n\r\n","description":"","footnote":"\r\n« 1 » اصول كافى ج 1 / 183 - 184 ، ح 8 .\r\n« 2 » مراجعه شود به بحار علامه مجلسى قدس سره ج 27 / 166 - 207 .\r\n","page_name":" 457 ","page_number":473},
  {"content":"\r\nبه جهت آنها مىنمايد ، يكى از آنها فرضا از محارم آن امام است ، ظاهر اين است در اين صورت در چنين جماعتى اكتفاء به أذان چنين زنى مىتوان نمود .\r\nدوم : آنست كه بيست نفر مرد مثلا مىباشند و ضعيفه‌اى كه از محارم همهء آنها است ، مثل آن كه مادر يا خواهر يا عمه آنها است ، يكى از بيست نفر امامت مىكند سايرين اقتداء مىكنند به او ، و آن زن كه از محارم آنها است نيز اقتداء به آن امام مىنمايد در همان نماز ، مطلب اينست آيا در چنين صورتى مىتوان قرار داد كه آن زن اتيان به أذان چنين جماعت نمايد يا نه ؟ حكم به جواز خالى از اشكال نيست ، ظاهر از محقق در شرايع « 1 » و نافع « 2 » و معتبر « 3 » عدم جواز است و مصرح به در مبسوط « 4 » و كلام علامه و شيخ شهيد و غير آنها جواز است ، و اين دور نيست لكن أحوط أول است .\r\nصورت ثالثه : آنست زن امامت زنان مىكند ، در اين صورت اگر زنى كه امامت همان زن اتيان به أذان و اقامه نمايد از براى ساير زنان كه أهل جماعت مىباشند اكتفاء نمودن به آن أذان و اقامه بى اشكال است ، و اين مقطوع به است احاديثى كه دلالت مىكند بر جواز امامت زن به جهت ساير زنان دال بر اينمطلب است ، به علاوه منصوص به است در حديث مروى به طريق عامه حاصل مضمون آن اين است كه جناب مفخر أنبياء و رسل صلوات اللَّه و سلامه عليه و آله مرخص فرمودند ام ورقه را كه أذان و اقامه گفته امامت زنان سلسله خود نموده باشد « 5 » .\r\n\r\n","description":"","footnote":"\r\n« 1 » شرايع محقق حلى ج 1 / 75 .\r\n« 2 » مختصر النافع محقق حلى ص 51 .\r\n« 3 » معتبر محقق حلى ج 2 / 126 .\r\n« 4 » مبسوط شيخ طوسى ج 1 / 97 .\r\n« 5 » سنن بيهقى ج 3 / 130 .\r\n","page_name":" 458 ","page_number":474},
  {"content":"\r\nو اما اجتزاء زنى كه امامت مىكند و ساير زنان به أذان زن ديگر ، پس ظاهر اين است كه جايز بوده بلكه دور نيست مسأله محل خلاف نبوده باشد .\r\nپنجم : از امور معتبره در مؤذن آن است كه مميز بوده باشد ، پس جواز اعتداد به اذان مؤذن مشروط است به بلوغ مؤذن ، يا غير بالغ بوده باشد به شرط آن كه مميز بوده باشد ، پس اعتماد به اذان غير مميز نمىتوان نمود . و اما امور مستحبه در مؤذن پس آن نيز چند امر است :\r\nأول : آن است كه مؤذن عادل بوده باشد ، يعنى مستحب است كه كسى كه تعيين مىنمايند به جهت اتيان به أذان خواه به جهت اقدام به شعاير الاسلام بوده باشد يا به جهت أذان جماعت ، مستحب آن است كه اين شخص عادل بوده باشد ، و آنچه مذكور شد مقتضى اين است كه اين استحباب در حق غير مؤذن است ، يعنى مستحب در حق حاكم يا امام جماعت يا غير اينها اين است كسى را كه نصب مىنمايند به جهت أذان عادل بوده باشد ، و ممكن است استحباب نسبت به خود مؤذن بوده باشد ، يعنى مستحب است در حق شخص عادل كه اين منصب را اختيار نمايد .\r\nيا آن كه اگر مؤذن غير عادل بوده باشد مستحب در حق او اين است كه خود را عادل نمايد به تحصيل حالتى كه مانع از اقدام به معاصى است و داعى اقدام به طاعات است به جهت أذان گفتن ، نظر به اين كه شارع أمر فرموده است كه بايد اقدام به أذان چنين كسى نموده باشند ، اگر چه اين طلب از شارع از باب ندب و رجحان بوده نه حتم و الزام ، پس استحباب چنانچه نسبت به ناصب مؤذن هست نسبت به خود مؤذن هم هست به هر يك از دو معنى كه مذكور شد .\r\nدوم : از محسنات و مستحبات آن است كه مؤذن حسن الصوت و رفيع الصوت بوده باشد ، اين مستحب هم ممكن است كه نسبت به ناصب مؤذن بوده باشد ،\r\n","description":"","footnote":"","page_name":" 459 ","page_number":475},
  {"content":"\r\nچنانچه نسبت به خود مؤذن ، يعنى مستحب است چنين كسى اين منصب را اختيار نمايد ، چنانچه مستحب در حق ديگران اين است چنين كسى را نصب نمايند به جهت أذان گفتن .\r\nسوم : آن است كه مؤذن بينا بوده باشد ، يعنى كور نبوده باشد ، اين استحباب نيز ممكن است نسبت به خود مؤذن بوده باشد چنانچه در حق ناصب است .\r\nچهارم : آن است كه بصير و عارف به أوقات بوده باشد .\r\nپنجم : آن است كه مؤذن در حال اذان بايستد بر موضع مرتفع .\r\nششم : آن است كه مؤذن در حال أذان با طهارت بوده باشد .\r\nمخفى نماند دو أمر أول از امور مذكوره چنانچه در حق مؤذنى است كه منصوب بوده باشد به جهت اعلام ، ممكن است در حق مؤذن جماعت نيز مستحب بوده باشد . و اما سوم و چهارم ظاهر اين است كه مختص بوده باشد به مؤذن اعلامى ، و مستحب در مؤذن جماعت نبوده باشد ، چه كور و عدم عارف به مواقيت در مؤذن جماعت چندان تفاوتى با غير آنها ندارد ، و مع ذلك اگر در مؤذن جماعت نيز مراعى شود بى عيب بلكه أحسن خواهد بود .\r\nو اما وقوف در موضع مرتفع از خواص مؤذن أذان بلد است ، و در مؤذن جماعت مطلوب نيست ، مگر در صورتى كه فرض شود كه ازدحام مأمومين به حدى بوده باشد كه اسماع مأمومين موقوف بوده باشد به وقوف مؤذن در مكان مرتفع ، و احتمال تعبد اگر منفتح شود حاجت به اين تخصيص نخواهد بود و اما كون بر طهارت پس اين مطلوب است در حال أذان گفتن مطلقا ، خواه أذان اعلامى بوده باشد يا أذان جماعت يا أذان منفرد .\r\nهفتم : از امور مستحبه قيام در حال أذان است آن نيز مطلوب است مطلقا اگر چه مؤذن جماعت نبوده باشد .\r\n","description":"","footnote":"","page_name":" 460 ","page_number":476},
  {"content":"\r\nهشتم : استقبال است يعنى مستحب اين است مؤذن مطلقا اگر چه منفرد بوده باشد در حال أذان گفتن متوجه قبله بوده باشد ، خصوصا در حال شهادتين كه اهتمام در رعايت استقبال در آن بيشتر است ، و ابن براج كه از قدماى فقهاء است قائل شده به وجوب رعايت استقبال و قيام در حال أذان در حق مؤذنى كه أذان جماعت گويد .\r\nمخفى نماند امور ثلاثه مذكوره كه عبارت از طهارت و قيام و استقبال بوده باشد چنان كه مطلوب است در أذان مطلوب در اقامه نيز هست ، بلكه ظاهر اين است كه طهارت در حال اقامه لازم بوده باشد ، يعنى جايز نباشد كه اتيان به اقامه نمايد با عدم طهارت ، و اين قول ظاهر مىشود از جماعت أعاظم از قدماء و متأخرين ، مثل شيخ مفيد در مقنعه « 1 » و سيد مرتضى در جمل « 2 » و شيخ طوسى در نهايه « 3 » و ابن براج در مهذب « 4 » و ابن ادريس و علامه در منتهى و غير ايشان .\r\nو اما قيام و استقبال در حال اقامه آن نيز محل خلاف است مشهور استحباب است ، و ابن براج چنانچه قائل شده به وجوب قيام و استقبال در حال أذان نسبت به مؤذن جماعت قائل شده به وجوب آنها در اقامه در صلاة جماعت ، و ظاهر از صدوق در مقنع « 5 » و شيخ مفيد در مقنعه وجوب آنها است در اقامه مطلقا در حال اختيار ، و اين ظاهر از شيخ طوسى است در نهايه .\r\nپس در مسأله چهار قول است : أول - استحباب قيام و استقبال است در اقامه\r\n\r\n","description":"","footnote":"\r\n« 1 » مقنعه شيخ مفيد ص 15 .\r\n« 2 » جمل العلم چاپ شده در رسائل سيد مرتضى ج 3 / 30 .\r\n« 3 » نهايه شيخ طوسى ص 66 .\r\n« 4 » مهذب ابن براج ج 1 / 91 .\r\n« 5 » مقنع شيخ صدوق ص 27 .\r\n","page_name":" 461 ","page_number":477},
  {"content":"\r\nمطلقا ، و اين مشهور است . دوم : وجوب آنها است در اقامه كذلك ، و اين ظاهر مىشود از مقنع و مقنعه و نهايه . سوم : تفصيل است ما بين جماعت و فرادى ، وجوب است در أول و استحباب است در ثانى ، و اين مختار ابن براج است .\r\nرابع أقوال : تفصيل ما بين قيام و استقبال است به استحباب أول و وجوب ثانى ، و اين مختار ابن حمزه است ، و ظاهر مىشود از مرحوم شيخ در مبسوط « 1 » ، نظر به اينكه در أول اگر چه تصريح فرموده به استحباب قيام و استقبال در حال أذان و اقامه ، لكن بعد از آن فرموده مكروه است كه بگرداند بدن خود را از قبله در حال أذان ، لكن آن مبطل أذان نيست ، و اما اقامه پس لابد است در آن از استقبال قبله ، مختار قول أول است ، لكن احتياط مقتضى رعايت هر يك از قيام و استقبال است در اقامه ، اگر چه در غير جماعت بوده باشد .\r\nمخفى نماند از آنچه مذكور شد ظاهر شد كه قيام و استقبال بنابر مختار از جمله چيزهايى است كه مستحب است در هر يك از أذان و اقامه .\r\nسوم : از امورى كه مستحب است در هر يك از أذان و اقامه وقف نمودن است در آخر هر فصل از فصول اقامه به عدم اظهار حركت با قطع نفس ، يا با تخلل فصلى ما بين فراغ از كلمه و شروع به كلمه ديگر ، بلكه با عدم هيچ يك در صورتى كه كلمه كه شروع مىنمايد مفتتح به همزه وصل نمايد . به عبارت أخرى در غير « قد قامت الصلاة » در مرتبه ثانيه و غير تكبير لكن در اقامه نه در أذان ، نظر به استحباب ثانى در آنچه مذكور خواهد شد .\r\nچهارم : از جملهء امور مستحبه در هر يك از أذان و اقامه بنابر آنچه فاضل ابن براج در مهذب ذكر فرموده اين است كه بعد از هر يك از حي على الصلاة و حي على الفلاح بگويد : « لا حول و لا قوة الا باللَّه » و بعد از فراغ از حي على\r\n\r\n","description":"","footnote":"\r\n« 1 » مبسوط ج 1 / 95 - 96 .\r\n","page_name":" 462 ","page_number":478},
  {"content":"\r\nخير العمل دو مرتبه بگويد « آل محمد خير البرية » و بعد از فراغ از قد قامت الصلاة در اقامه بگويد « اللهم رب هذه الدعوة التامة و الصلاة الدائمة ، أعط محمدا سؤله يوم القيامة ، و بلغه الدرجة و الوسيلة من الجنة ، و تقبل شفاعته في أمته » « 1 » و شيخ در مبسوط ذكر حولقه را بعد از حي على الصلاة مرسلا نسبت به جناب رسول خدا صلَّى اللَّه عليه و آله داده « 2 » .\r\nپنجم : از امور مستحبه تأنى در أذان است در حين تلفظ به فصول ، و همچنين فيما بين فصول ، به اين معنى در حين تلفظ به فصول با تأنى و آرام تلفظ نمايد ، و همچنين تأمل فيما بين فصلين نمايد به خلاف اقامه ، پس مستحب در آن سرعت نمودن است در تلفظ و در قلت تأمل فيما بين فصلين .\r\nششم : مستحب است رفع صوت در أذان مطلقا اگر چه أذان منفرد بوده باشد ، در أحاديث ترغيب به اين بسيار شده است ، و مذكور در أحاديث اين است كه رفع صوت در أذان باعث رفع مرض و كثرت أولاد است .\r\nمحمد بن راشد روايت كرده از هشام بن ابراهيم كه او گفت : من شكايت كردم خدمت جناب امام رضا عليه السّلام از مرض و از بى أولادى ، حضرت أمر فرمود مرا به بلند نمودن صدا را در أذان در منزل خود ، و من نظر به فرموده حضرت چنين كردم ، پس خداوند عالم جل شأنه مرض را از من دفع فرموده و أولاد من بسيار شد ، محمد بن راشد گفت : من دائما عليل بودم و همچنين جماعتى از عيال من نيز چنين بودند ، بعد از آن كه اين را شنيدم از هشام رفع صوت نمودم در أذان ، پس خداوند عالم رفع مرض از من و از عيال من نمود « 3 » .\r\n\r\n","description":"","footnote":"\r\n« 1 » مهذب ابن براج ج 1 / 90 .\r\n« 2 » مبسوط شيخ طوسى ج 1 / 97 .\r\n« 3 » وسائل الشيعه ج 4 / 641 .\r\n","page_name":" 463 ","page_number":479},
  {"content":"\r\nو جماعتى از فقهاء حكم به استحباب رفع صوت در فصول اقامه كه ذكر بوده باشد فرموده‌اند ، مثل تكبير و شهادتين و تهليل ، باكى در عمل به آن نيست .\r\n\r\nمبحث نهم مستحب است فصل ما بين أذان و اقامه به دو ركعت نماز يا به سجده يا به جلسه و يا به تسبيح و تحميد يا به أحدهما ،\r\nيا به گامى بسوى قبله ، بنابر اين در نماز ظهر أول شش ركعت نافله را اتيان مىنمايد ، بعد از آن أذان مىگويد ، بعد از آن دو ركعت باقى از نافله ظهر را به عمل مىآورد ، آن وقت اتيان به اقامه مىنمايد ، و همچنين در أذان عصر و در أذان عشاء أول اتيان به دو ركعت نافله مغرب مىنمايد بعد از آن عشا مىگويد ، بعد از آن اتيان به دو ركعت باقى از نماز نافلهء مغرب مىنمايد ، آن وقت اتيان به اقامه نماز عشا مىنمايد .\r\nو در نماز صبح أول أذان مىگويد ، بعد از آن اتيان به دو ركعت نافله صبح مىنمايد ، بعد از فراغ از نافله اقامه مىگويد ، بنابر اين در نماز مغرب چون نافله آن مؤخر است ، فصل ما بين أذان و اقامه در نماز مغرب به غير از نماز از امور ديگرى كه بعد بيان خواهد شد مىبايد بشود ، اينها در صورتى است كه اتيان به نوافل نمايد .\r\nو اگر نافله گذار نباشد يا وقت نافله منقضى شده باشد فصل ما بين أذان و اقامه به غير نماز نمايد ، مجملا مستحب اين است فصل ما بين أذان و اقامه در غير أذان و اقامهء نماز مغرب به دو ركعت نماز يا به جلوس يا به سجده يا به تحميد مثل اين كه بگويد الحمد للَّه رب العالمين ، و اگر اقتصار به الحمد للَّه نيز نمايد خوب است ، يا به تسبيح مثل سبحان اللَّه ، يا به گام برداشتن ، به هر يك كه اتيان نمايد مؤدى سنت خواهد بود ، لكن ظاهر اين است كه فصل به دو ركعت نماز أولى از بقيه بوده\r\n","description":"","footnote":"","page_name":" 464 ","page_number":480},
  {"content":"\r\nباشد بعد از آن سجده .\r\nو هر گاه جلوس را اختيار نمود سنت است در اين وقت اين دعاء را بخواند « اللهم اجعل قلبي بارا ، و رزقي دارا ، و اجعل لي عند قبر نبيك محمد صلَّى اللَّه عليه و آله قرارا و مستقرا » و در بعضى نسخ دعاء بعد از قلبي بارا « و عيشي قارا » و چون كه مورد اين دعاء بنابر حديثى كه در كافى « 1 » مذكور است در حالت اختيار جلوس است ، بنابر اين در غير حالت جلوس به قصد توظيف خواندن مشكل است .\r\nبلى مرحوم شيخ طوسى در كتاب مصباح « 2 » فرموده : مستحب آن است اين دعا را در سجده ما بين أذان و اقامه بخواند ، بنابراين در حال سجود نيز بى عيب است ، پس خواندن اين دعا در غير حالت جلوس و سجود مثل آن كه در حال قيام مطلقا يا بعد از اختيار گام چنانچه متعارف شده به قصد توظيف مشكل بلكه صورت ندارد .\r\nو اما تفسير دعاء بدان كه بار اسم فاعل است معنى ظاهر آن اين است خداوند بگردان قلب مرا محسن و راغب به بر ، و معيشت مرا مستقر فرما كه قطع نشود ، يا مقرر فرما كه وجه معيشت به من برسد در حالى كه من مستقر باشم در مكان ، يعنى محتاج نشوم در تحصيل معيشت به مسافرت از بلد خود به بلد ديگر ، و اجعل رزقي دارا يعنى بگردان روزى مرا يوما فيوما در تزايد ، و اجعل لي عند قبر نبيك قرارا يعنى بگردان از براى من مستقر در جوار نبى تو ، ممكن است مراد از قرار در آخرت بوده باشد و مراد از مستقر در دنيا ، كما يؤمى اليه قوله تعالى * ( « وَلَكُمْ فِي الأَرْضِ مُسْتَقَرٌّ » ) * « 3 » * ( « وَإِنَّ الآخِرَةَ هِيَ دارُ الْقَرارِ » ) * « 4 » يعنى بگردان مقر مرا در دنيا و آخرت\r\n\r\n","description":"","footnote":"\r\n« 1 » فروع كافى ج 3 / 308 ح 32 .\r\n« 2 » مصباح شيخ طوسى ص 28 .\r\n« 3 » سورهء بقره : 36 .\r\n« 4 » سورهء غافر : 39 .\r\n","page_name":" 465 ","page_number":481},
  {"content":"\r\nدر جوار نبى تو .\r\nبدان كه در اين مبحث چند فايده است تنبيه به آنها مناسب است :\r\nأول : آن است استحباب فصل ما بين اذان و اقامه به امور مذكوره ظاهر اين است در حق خود مؤذن بوده باشد ، يعنى در حق غير مؤذن از اشخاصى كه استماع أذان مىنمايد حكم به استحباب اين نمىتوان نمود ، اگر چه مستمعين از أهل جماعت بوده باشند ، چنانچه مفصلا در مطالع الانوار بيان شده است .\r\nدوم : آن است معلوم شد از جملهء امور مذكوره سجده است در صورتى كه مكلف اختيار آن نمود ، و در آن سجده هر گاه قصد سجده شكرى كه مستحب است در عقيب صلاة يا به جهت سببى ديگر نمايد ، ظاهر اين است امتثال از هر دو حاصل شود .\r\nسوم : بيان شد كه فصل ما بين أذان و اقامه نماز مغرب مثل فصل ما بين أذان و اقامه ساير صلوات نيست ، بلكه در اين مقام فصل شود به خطوه يا به جلوس يا به تسبيح يا به سكوت ، در جمله‌اى از كلمات فقهاء حصر مستحب شده در آنچه مذكور شد ، بلكه در جمله‌اى از عبارات نهى شده از سجده ، مثل عبارت شيخ مفيد در مقنعه و غير ايشان ، مقتضاى بسيارى از كلمات فقهاء آن است كه جلوس در اينجا مستحب نباشد ، لكن در حديث مبالغه در استحباب جلوس در اين مقام شده ، مضمون حديث اين است : ثواب كسى كه بنشيند در ما بين أذان مغرب و اقامهء آن مثل ثواب كسى است بغلطد در خون خود در راه خداوند عالم جل جلاله « 1 » .\r\n\r\n","description":"","footnote":"\r\n« 1 » وسائل الشيعه ج 4 / 632 ، ح 10 .\r\n","page_name":" 466 ","page_number":482},
  {"content":"\r\n\r\nمبحث دهم مكروه است حرف زدن ما بين فصول أذان ، و همچنين ما بين فصول اقامه .\r\nو اما تكلم بعد از فراغ از أذان و قبل از شروع در اقامه ، پس ظاهر اين است كه كراهت نداشته باشد ، بلكه در بعضى أحاديث معتبره امر به تكلم شده ما بين أذان و اقامه ، و آن حديث موثقى است كه مروى در فقيه « 1 » و تهذيب است ، مضمون آن اين است هر گاه اراده نماز فريضه نمايى پس اذان و اقامه بگو ، و فصل ما بين أذان و اقامه واقع بساز به جلوس يا به تسبيح يا به كلام « 2 » .\r\nمجملا حرف زدن اگر چه مكروه است ما بين فصول أذان و اقامه لكن ما بين اذان و اقامه ، به اين معنى بعد از فراغ از أذان و قبل از شروع در اقامه ، ظاهر اين است كه مكروه نبوده باشد مگر در نماز صبح ، در اينجا تكلم بعد از فراغ از أذان و قبل از شروع در اقامه نيز مكروه است .\r\nتفصيل مطلب مقتضى اين است كه گفته شود : در اينجا سه مقام است : أول تكلم در اثناى فصول أذان است ، تأمل در كراهت اين نيست اگر چه ظاهر مىشود از ابن براج قول به انتفاء كراهت در آن . دوم : تكلم در ما بين أذان و اقامه است ، كراهتى در اين نيست مگر ما بين أذان صبح و اقامه آن . سوم : تكلم در اثناى فصول اقامه است ، تشكيكى در كراهت آن نيست ، بلكه كراهت در اين مقام أشد است از كراهت در ما بين فصول أذان ، بلكه ظاهر جماعت از أعاظم قدماى أصحاب حرمت است ، مثل شيخ مفيد در مقنعه « 3 » ، و سيد مرتضى در جمل « 4 » ،\r\n\r\n","description":"","footnote":"\r\n« 1 » من لا يحضره الفقيه ج 1 / 285 ، ح 877 .\r\n« 2 » تهذيب الاحكام ج 2 / 49 ، ح 2 .\r\n« 3 » مقنعه شيخ مفيد ص 15 .\r\n« 4 » جمل العلم در رسائل سيد مرتضى ج 3 / 30 .\r\n","page_name":" 467 ","page_number":483},
  {"content":"\r\nو شيخ طوسى در تهذيب « 1 » و نهايه « 2 » ، و ابن زهره در غنيه . و اين قول اگر چه ضعيف است لكن اجتناب أقرب به احتياط و أوفق به طريق سداد است .\r\nو هر گاه كسى اين كراهت را به عمل آورد اگر در اثناى أذان بوده باشد ، ظاهر اين است مقتضى اعادهء اذان نمىشود ، يعنى حكم به استحباب اعادهء أذان ثابت نيست مگر در صورتى كه تكلم بسيار نمايد به حدى كه مخل به موالات بوده باشد ، در اين صورت اعادهء أذان مستحب است ، لكن نه به جهت تكلم بلكه به جهت اخلال به موالات . و همچنين است هر گاه سكوت طويل در اثناى فصول أذان به عمل آورد كه منافى با صدق مؤذن بودن باشد ، در اين صورت نيز اعادهء أذان نمايد . و اما اگر تكلم در اثناى اقامه بوده باشد ، اين مقتضى اعادهء اقامه هست ، به اين معنى كه مستحب است اعادهء اقامه نمايد .\r\nمخفى نماند اين كراهت تكلم در اثناى اذان و اقامه در حق مؤذن و مقيم است . و اما غير مؤذن و مقيم از أهل جماعت ظاهر اين است كه كراهت در حق آنها ثابت نبوده باشد ، مگر بعد از گفتن قد قامت الصلاة در اقامه ، در اين وقت تشكيك در مرجوحيت تكلم نيست ، خواه در حق كسى كه اقامه مىگويد يا ديگرى ، بلكه جماعتى از معتمدين قدماى فقهاء مثل سيد مرتضى و شيخ طوسى در نهايه و مبسوط و ابن حمزه و غيرهم تصريح فرموده‌اند به حرمت تكلم در حق كل اهل جماعتى كه مطلع شده باشند بر صدور قد قامت الصلاة از مقيم ، مگر كلامى كه متعلق به تقديم امام بوده باشد يا تسويه صفوف . و نصوص معتبره صريح است در اين مطلب ، بنابر اين طريقهء احتياط مقتضى اجتناب از آن است .\r\nو از جملهء مكروهات در اثناى اذان التفات نمودن مؤذن است به تمام بدن\r\n\r\n","description":"","footnote":"\r\n« 1 » تهذيب شيخ ج 2 / 54 .\r\n« 2 » نهايه شيخ ص 66 .\r\n","page_name":" 468 ","page_number":484},
  {"content":"\r\nبه جانب يمين و يسار ، اگر چه در غير حالت تكبير و شهادتين بوده باشد . و اما التفات به وجه تنها ، پس كراهت آن معلوم نيست .\r\nو از جمله مكروهات در حال اذان ترجيع و تثويب است ، پس در اين دو مقام است :\r\nمقام أول : در بيان ترجيع است . بدان كه علماء اختلاف كرده‌اند در حقيقت ترجيع به پنج قول :\r\nأول : آن است كه ترجيع عبارت است از تكرير تكبير و شهادتين است در أذان ، يعنى علاوه بر چهار تكبير و زايد بر دو شهادتين ، اين قول قول شيخ است در مبسوط « 1 » و ابن براج است در مهذب « 2 » .\r\nدوم : آن است كه ترجيع عبارت است از تكرير شهادتين دو مرتبه ديگر ، اين قول خلاف « 3 » و جامع « 4 » و تحرير و تذكره و منتهى است .\r\nسوم : آن است كه ترجيع عبارت از تكرير فصل از فصول اذان است ، اين ظاهر مىشود از شيخ شهيد در ذكرى .\r\nچهارم : آن است كه ترجيع عبارت از تكرير شهادتين است جهرا بعد از اتيان به آن اخفاتا ، و اين ظاهر مىشود از صاحب مغرب و صاحب قاموس « 5 » .\r\nپنجم : آن است كه ترجيع در أذان عبارت از ترديد صوت است در حلق در حين تلفظ به فصول آن ، و اين ظاهر مىشود از صاحب صحاح « 6 » و صاحب\r\n\r\n","description":"","footnote":"\r\n« 1 » مبسوط شيخ طوسى ج 1 / 95 .\r\n« 2 » مهذب ابن براج ج 1 / 89 .\r\n« 3 » خلاف شيخ ج 1 / 288 .\r\n« 4 » جامع ابن سعيد ص 71 .\r\n« 5 » قاموس اللغه ج 3 / 28 .\r\n« 6 » صحاح اللغه ج 3 / 1218 .\r\n","page_name":" 469 ","page_number":485},
  {"content":"\r\nقاموس نيز تفسير بر اين معنى نموده بعد از معنى كه مذكور شد ، اين بيان أقوالى است در حقيقت ترجيع .\r\nو اما حكم آن پس كلمات فقهاء نيز در آن مختلف است ، جماعتى از فقهاء حكم به حرمت فرموده‌اند ، و بسيارى حكم به كراهت نموده‌اند . تحقيق در مقام آن است : اگر مقصود آن شخص در اتيان و تكرير علاوه از قدر مقرر در شريعت مطهره شرعيهء آن است ، يعنى با اعتقاد شرعيت آن اتيان مىنمايد ، نبايد كسى تأمل در حرمت آن نمايد ، نظر به اين كه أذان در شريعت به مقتضاى نصوص معتبره و اجماع شيعه عبارت از فصولى است كه سابق بيان شد ، و اتيان علاوه بر آن تشريع و بدعت است اگر چه به تكرير خود آن فصول بوده باشد ، پس حرام خواهد بود .\r\nو اگر به اين قصد نبوده باشد ، پس اگر تكبير و شهادتين است حكم به كراهت نمىتوان نمود ، نظر به اين كه اينها از أعظم أذكار است ، بلكه تأملى در جواز اتيان به آنها در اثناى نماز نيست با عدم كراهت ، پس عدم كراهت در أذان به طريق أولى خواهد بود . و اگر غير تكبير و شهادتين و تهليل است نظر به تفسير ذكرى در اين صورت دور نيست كه حكم به كراهت شود ، نظر به اينكه اين تكلمى است در اثناى أذان ، اين در غير تفسير خامس بود .\r\nو اما تفسير خامس پس در آن نيز محتاج به تفصيل است ، به اين نحو اگر ترديد صوت به حدى است كه موجب اندراج در تحت غنا شود شبهه‌اى در حرمت آن نيست ، و اگر به اين حد نيست حكم به حرمت بلكه حكم به كراهت نيز نمىتوان نمود .\r\nمقام ثانى : در تثويب است . كلام در اين نيز در حقيقت و حكم آن است اما أول پس آنچه از مغرب اللغه ظاهر مىشود تثويب بر دو قسم است : تثويب\r\n","description":"","footnote":"","page_name":" 470 ","page_number":486},
  {"content":"\r\nقديم و تثويب جديد ، تثويب قديم عبارت است از قول مؤذن در اذان صبح « الصلاة خير من النوم » دو مرتبه ، و تثويب جديد عبارت است از الصلاة الصلاة أو قامت قامت ، اين است مضمون عبارت او مشخص از كلام او نمى شود ، كه آنچه را حكم كرده كه تثويب جديد است محلش در كجا است ؟\r\nممكن است كه مراد آن باشد كه در بعض بلاد عامه متداول است ، چنانچه در درعيه و بريده استماع نموديم . و آن اين است در أواخر شبها قريب به صبح مؤذن در كوچه ها و در خانه ها راه مىرود مىگويد الصلاة الصلاة . و ممكن است كه در غير صلوات يوميه بوده باشد ، كه در حين دعوت به آن نمازها الصلاة الصلاة ثابت است .\r\nصاحب قاموس تفسير تثويب به اين نحو نموده : التثويب التعويض و الدعاء الى الصلاة ، أو تثنية الدعاء اليها ، و أن تقول في أذان الفجر : الصلاة خير من النوم مرتين « 1 » . يعنى تثويب عوض دادن است ، به عبارت اخرى ثواب دادن و خواندن بسوى نماز يا دو مرتبه خواندن بسوى آن است ، يا گفتن دو مرتبه است در أذان صبح الصلاة خير من النوم .\r\nمراد فقهاء در اين مقام همين معنى آخر است ، لكن بعد از حي على الفلاح چنانچه صاحب صحاح گفته : تثويب در أذان فجر آن است كه بگويد مؤذن بعد از حي على الفلاح : الصلاة خير من النوم دو مرتبه « 2 » .\r\nو در كتاب مصابيح كه از كتب معتبره عامه است روايت نموده از أبى محذوره به حاء مهمله و ذال معجمه كه او گفت : عرض كردم به جناب رسول خدا صلَّى اللَّه عليه و آله تعليم من فرما طريقهء أذان را ؟ پس حضرت أذان را ذكر فرمودند ، و فرمودند\r\n\r\n","description":"","footnote":"\r\n« 1 » قاموس اللغه ج 1 / 42 .\r\n« 2 » صحاح اللغه ج 1 / 95 .\r\n","page_name":" 471 ","page_number":487},
  {"content":"\r\nبعد از حي على الفلاح هر گاه نماز صبح بوده باشد بگو « الصلاة خير من النوم الصلاة خير من النوم » و در همان كتاب روايت نموده از بلال كه جناب رسول خدا صلَّى اللَّه عليه و آله فرموده : تثويب نبايد بگويى در هيچ نمازى مگر در نماز صبح .\r\nو مرحوم شيخ در مبسوط « 1 » ذكر تثويب فرموده در أذان صبح و أذان عشاء و حكم به كراهت آن فرموده . و در خلاف فرموده : جميع فقها - يعنى فقهاء عامه - گفته‌اند كه در أذان نماز عشاء تثويب مستحب نيست ، مگر حسن بن صالح ابن حى كه او گفته اين مستحب است در أذان نماز عشاء و نماز صبح « 2 » .\r\nو ابن ادريس در سراير نقل فرموده از جماعتى از علماى ما كه فرموده‌اند :\r\nتثويب عبارت است از تكرار شهادتين دو مرتبه و فرمود : هذا هو الاظهر . و آنچه را از جماعت از أصحاب ما نقل فرموده مشخص حقير در اين وقت نيست كه كيانند ؟ بلكه ظاهر از كلام سيد در انتصار « 3 » و شيخ در خلاف اطباق علماء شيعه است بر اين كه تثويب عبارت از الصلاة خير من النوم است .\r\nبلى كلام ابن حمزه در وسيله مظهر اين است كه تثويب مغاير با آن بوده باشد قال : و المحظور ثلاثة التثويب و قول الصلاة خير من النوم « 4 » . نظر به اين كه عطف اين قول بر تثويب ظاهر در مغايرت است ، بلكه كلام آن مرحوم صريح در مغايرت است ، نظر به اينكه هر گاه اين قول از نظر آن مرحوم مغاير با تثويب نمىبود ، پس عدد محظور دومى بود نه سه ، أول از ثلاثه در كلام آن مرحوم تثويب است ، دوم گفتن الصلاة خير من النوم است در أذان صبح ، سوم تكلم است در اقامه بعد از قد قامت الصلاة .\r\n\r\n","description":"","footnote":"\r\n« 1 » مبسوط شيخ ج 1 / 95 .\r\n« 2 » خلاف شيخ ج 1 / 288 .\r\n« 3 » انتصار سيد مرتضى ص 39 .\r\n« 4 » وسيله ابن حمزه ص 92 .\r\n","page_name":" 472 ","page_number":488},
  {"content":"\r\nو اما حكم آن پس از كلمات علماء ما ظاهر مىشود اختلاف در اين به سه قول : أول : قول ابن جنيد است كه حكايت شده از او كه فرموده باكى به اتيان به اين در أذان صبح نيست . دوم : كراهت است ، و اين ظاهر مىشود از سيد مرتضى در انتصار « 1 » و شيخ در مبسوط « 2 » و محقق در شرايع « 3 » و نافع « 4 » و معتبر « 5 » سوم : حرمت است ، و اين قول مرحوم شيخ است در نهايه و ابن حمزه و سراير و صاحب جامع و علامه و غير ايشان ، و حقيقت حال مشخص مىشود از آنچه در ترجيع مذكور شد ، به اين معنى كه اگر كسى به قصد مشروعيت اتيان به آن نمايد تشكيكى در بدعت و حرمت آن نيست . و ابن ادريس در اين دعوى اجماع نموده نظر به اينكه شرعيت اين ثابت نيست .\r\nمؤيد اين مطلب چيزى است كه در تيسير الوصول الى جامع الاصول كه از كتب معتبره عامه است مذكور است ، حاصل آن اين است كه در آن كتاب نقل شده از مالك كه او نقل نموده كه مؤذن در عصر خليفه ثانى آمد نزد او كه او را اعلام نمايد به جهت حضور در نماز صبح ، پس يافت او را در خواب ، پس آن مؤذن به جهت تنبيه خليفه ثانى و بيدار نمودن آن گفت « الصلاة خير من النوم » خليفه ثانى چون كه اين را شنيد او را خوش آمد ، پس امر كرد كه اين كلام را داخل در أذان صبح نمايد .\r\nو در همين كتاب مذكور است كه نقل از أبى داود و ترمذى نمود كه آنها را از مجاهد نقل نموده‌اند كه او گفت : من با عبد اللَّه بن عمر داخل مسجد شديم ،\r\n\r\n","description":"","footnote":"\r\n« 1 » انتصار سيد ص 39 .\r\n« 2 » مبسوط شيخ ج 1 / 95 .\r\n« 3 » شرايع ج 1 / 76 .\r\n« 4 » مختصر النافع ص 52 .\r\n« 5 » معتبر ج 2 / 144 .\r\n","page_name":" 473 ","page_number":489},
  {"content":"\r\nو عبد اللَّه بن عمر أذان گفت در آن مسجد خواستيم نماز كنيم ، پس تثويب يعنى قول الصلاة خير من النوم از مؤذن صادر شد ، پس بيرون رفت عبد اللَّه بن عمر از مسجد گفت ما را نزد اين مبدع بيرون ببر ، پس نماز در آن مسجد به عمل نياورد .\r\nمجملا اگر كسى اتيان به اين كلام به قصد شرعيت نمايد شبهه‌اى در حرمت آن نيست ، و ظاهر اين است كلام قائلين به حرمت راجع است به اين ، و اگر به اين جهت نبوده باشد مكروه خواهد بود ، نظر به اين كه آن تكلمى است در اثناى أذان ، ظاهر اين است كلام قائلين به كراهت راجع به اين بوده باشد ، و اين مسلم است ، پس نزاع لفظى خواهد بود . و بعضى أحاديث كه به طريق ما وارد است و مشتمل بر آن كلمه هست مشخص است كه محمول بر تقيه است .\r\n\r\nمبحث يازدهم ( در بيان مسائلى چندى كه متعلق به اذان و اقامه است )\r\nأول : آن است كه لازم است رعايت ترتيب نمودن ما بين فصول أذان و فصول اقامه ، به اين نحو كه تكبير را مقدم دارد بر تتمه ، بعد از آن شهادت بر الوهيت معبود ، و بعد از آن شهادت بر رسالت ، بعد از آن حي على الصلاة ، و بعد از آن حي على الفلاح ، و بعد از آن حي على خير العمل ، و بعد از آن تكبير ، و بعد از آن تهليل . و ترتيب در فصول اقامه بر همين طريق است كه مذكور شد ، مگر آن كه بعد از حي على خير العمل زياد مىنمايند قد قامت الصلاة را .\r\nآنچه مذكور شد ترتيب ما بين فصول اينها بود ، و همچنين است ترتيب ما بين خود أذان و اقامه ، أول أذان را به عمل آورد ، و بعد از فراغ از أذان اقامه را ، پس هر گاه كسى اخلال به هر يك از دو ترتيب كه مذكور شد نمايد ، پس اگر\r\n","description":"","footnote":"","page_name":" 474 ","page_number":490},
  {"content":"\r\nعمدا اخلال نموده باشد آثم و معاقب خواهد بود ، و اكتفاء به آنچه به عمل آمده نمىتواند نمود ، يعنى آتى سنت نخواهد بود ، پس هر گاه خواهد كه مؤدى سنت بوده باشد لازم است كه اعاده نمايد .\r\nپس هر گاه بعضى فصول متأخره را عمدا مقدم داشته باشد و مقدم را متأخر ، در اين صورت تأديه سنت موقوف به اعادهء هر دو است به طريق معهود ، اجتزاء به اعادهء متأخر موجب حصول امتثال نمىشود ، نظر به اين كه آنچه را كه اتيان نمود به غير نحو ثابت در شريعت منهى عنه بوده ، پس آنچه سابق به عمل آمده نظر به تعلق نهى باطل بوده ، پس اكتفاء در صحت به اتيان متأخر كفايت در صحت نمىكند ، و همچنين است حال در اخلال به ترتيب ما بين نفس أذان و اقامه .\r\nو اما هر گاه سهوا اخلال نموده باشد ، در اين صورت اگر چه آثم نيست لكن اعاده هر يك از فصول أذان يا اقامه كه در آن اخلال به ترتيب شده باشد بايد نمود در اين صورت هر گاه تقديم و تأخير هر دو به عمل آمده باشد آيا اكتفاء به اعادهء متأخر تنها مىتواند نمود ؟ پس اكتفا مىنمايد در متقدم به همان اتيان سابق ، ظاهر از حديث صحيحى كه وارد در اين مطلب است خلاف آن است ، پس اعاده هر يك از متقدم و متأخر نمايد تا درك ترتيب نمايد .\r\nپس هر گاه در أثناى أذان يا بعد از فراغ از أذان مشخص شد كه اخلال به ترتيب بعضى از فصول آن نموده تدارك مىنمايد به نحوى كه مذكور شد ، مگر در صورتى كه بعد از فراغ از أذان مشخص شود و فصل طويلى متخلل شده باشد ، در اين صورت دور نيست كه استيناف أصل أذان نمايد . و اما هر گاه در اثناى اقامه مشخص شد كه اخلال به ترتيب بعضى از فصول أذان نموده سهوا ، در اين صورت چنانچه از حديث موثق استنباط مىشود حاجت به تدارك نيست ، اقامه را تمام نموده شروع به نماز نمايد ، بنابراين در صورتى كه اين مطلب بعد از فراغ از اقامه\r\n","description":"","footnote":"","page_name":" 475 ","page_number":491},
  {"content":"\r\nمعلوم شود عدم احتياج به تدارك أولى خواهد بود .\r\nو از آنچه مذكور شد ظاهر مىشود هر گاه كسى اخلال به ترتيب بعضى فصول اقامه نموده باشد ، و مشخص شود بر اين شخص بعد از فراغ از اقامه قبل از شروع در نماز بايد عود نمايد تا تلافى درك ترتيب نمايد . و اما هر گاه مشخص شود اين اخلال بعد از دخول در نماز ، حاجت به تدارك نيست بلكه ظاهر اين است كه جايز نبوده باشد اگر چه مشخص شود قبل از دخول در ركوع ، بلكه قبل از شروع به قرائت ، و فرق ما بين اين مسأله و مسأله ناسى أذان و اقامه ظاهر است از چند راه ، پس جواز رجوع در آن مقام مستلزم جواز رجوع در اينجا نيست ، چنانچه وجه آن به تأمل ظاهر مىشود .\r\nدوم : از مسائل مذكوره آن است هر گاه نزاع واقع شود ما بين أهل جماعت و غير آنها در باب أذان گفتن هر يك خواهد او أذان گفته باشد ، در اين صورت اگر عادل و غير عادل نزاع نمايند تفويض أذان را به عادل نمايند . و اگر هر دو عادل باشند مفوض به أعدل ، و در صورت مساوات به أعلم ، و در صورت مساوات رجوع نمايند به قرعه عمل شود به مقتضاى آن .\r\nلكن كلامى كه در اين مقام است اين است كه آنچه مذكور شد در صورتى كه تعدد أذان مضر باشد خوب است ، و اما هر گاه تعدد أذان مضر نبوده باشد بلكه مطلوب بوده باشد ، چنانچه در جماعت هر گاه ده نفر از أهل جماعت خواسته باشند أذان بگويند ، بلكه همهء آنها خواه به طريق اجتماع بوده باشد يا به طريق تعاقب لكن در صورت سعهء وقت منعى از آن نمىباشد ، خواه بعضى عادل بوده باشند و بعضى غير عادل ، و بعضى عالم به أحكام أذان و بعضى غير عالم ، و بعضى بىچشم و بعضى با چشمدار ، پس فرض مسأله تشاح و نزاع ما بين مؤذنين در صورتى مناسب است كه هر گاه متبرعى در اقدام به اذان يافت نشود ، و أمر منحصر شود\r\n","description":"","footnote":"","page_name":" 476 ","page_number":492},
  {"content":"\r\nدر اين كه بايد امام يا نائب امام نصب مؤذن نمايند و مستمرى به جهت معيشت او از بيت المال قرار دهند ، در اين صورت هر گاه نزاع واقع شود به نحوى كه مذكور شد مىبايد معمول داشت .\r\nمسأله سوم : بدان كه معتبر در هر يك از أذان و اقامه موالات است ، و مراد به موالات در اين مقام آن است كه فصل ما بين فصول هر يك از أذان و اقامه متخلل نشود به حدى كه در عرف و عادت ما حى صورت مؤذن بودن و مقيم بودن بوده باشد ، وجه اعتبار اين آن است كه هر مركبى از مركبات اعتباريه به عبارت اخرى هر ماهيت ملتئمه از أجزاى متعددهء معينهء تدريجى الوجود ، هر گاه أمر شارع متعلق شود به ايجاد آن و شارع در ايجاد آن كيفيت خاصه از تعاقب أجزاء و تراخى آنها بيان نفرموده باشند ، مشخص مىشود كه اكتفاء مىشود در آن به نحوى كه در عرف صادق باشد كه اين شخص مكلف مباشر اتيان آن هست ، پس با تخلل فصل طويلى كه ما حى صورت آن بوده باشد اين صدق متحقق نيست پس امتثال حاصل نمىشود ، پس جميع انحاء موجودات عرفيه آن مشترك مىباشند در اين كه محصل امتثال هستند و عدم امتثال در صورتى است كه صدق اين معنى متحقق نبوده باشد . و عبارت اخرى اين اعتبار موالات است ، پس با اخلال به موالات امتثالى نخواهد بود .\r\nمسأله چهارم : در حكم أذان و اقامه است با تخلل حدث . بدان كه حدثى كه متخلل مىشود يا در اثناى أذان است يا بعد از فراغ از أذان است ، و قبل از شروع در اقامه يا در اثناى اقامه است ، يا بعد از فراغ از اقامه است لكن قبل از شروع در نماز ، يا بعد از شروع در نماز است لكن قبل از فراغ أذان .\r\nپس در اينجا چند مقام است : أول : اتمام أذان است با حدث . دوم : اتمام آن است بعد از طهارت . سوم : استيناف أذان است بعد از طهارت . چهارم\r\n","description":"","footnote":"","page_name":" 477 ","page_number":493},
  {"content":"\r\nاستيناف أذان است با عدم طهارت . ظاهر اين است كه جميع أقسام مذكوره جايز بوده باشد ، تشكيكى در جواز جميع أقسام مذكوره نيست ، كلام در رجحان و مرجوحيت است ، پستتر از همه احتمال چهارم است ، نظر به اينكه استيناف أذان با عدم طهارت مستلزم اين است كه كل أذان با عدم طهارت بوده باشد ، مشخص است مرجوحيت اين بالاضافه به اين كه بعضى با طهارت بوده باشد و تتمه با عدم طهارت ، يا كل با طهارت بوده باشد ، و قطع نظر از قسم چهارم كرده قسم أول مرجوحتر است نسبت به دو قسم ديگر .\r\nبلى كلامى كه در قسم ثانى هست اين است كه در آن تفصيل داده شود ما بين آن كه تحقق طهارت و تحصيل مقدمات آن يا مستلزم فصل طويل و فعل كثيرى است كه مخل به موالات معتبره در أذان بوده باشد يا نه ، اگر قسم أول است ظاهر اين است كه اين كفايت در تأديه سنت نكند ، بلكه تشكيكى در عدم جواز اقدام به آن نمىتوان نمود ، نظر به احتمال عدم معلوميت مشروعيت اتيان به أذان به اين نحو ، پس اين پستتر از جميع أقسام مذكوره است ، بلكه صحيح نيست . و اگر قسم ثانى است مطلقا نقصى در آن نيست ، نظر به اين كه صادق است جميع فصول أذان با طهارت شده است ، پس عمل استحباب اتيان أذان با طهارت متحقق است ، بلى نظر به قيام احتمال مدخليت هيئت صورى و ارتباط أجزاى أذان با هم در اتيان به فرد كامل و احتمال منافات حدث متخلل به آن قسم ثالث أكمل أقسام خواهد بود .\r\nمجملا جميع أقسام با اشتراك در تأديه سنت مختلف مىباشند به رجحان و مرجوحيت به نحوى كه مذكور شد ، مكر تفصيلى كه در قسم ثالث مذكور شد .\r\nمقام دوم : در حدث متخلل فيما بين أذان و اقامه است ، يعنى حدثى كه حادث\r\n","description":"","footnote":"","page_name":" 478 ","page_number":494},
  {"content":"\r\nشد بعد از فراغ از أذان و قبل از شروع در اقامه ، اين مطلقا موجب اعادهء أذان نيست ، بلكه مرجح اعادهء آن نيز نيست ، بلكه حكم به مشروعيت اعاده در صورت مفروضه نمىتوان نمود ، بلى وضو مىسازد به جهت اتيان به اقامه و اقدام به اقامه مىنمايد بعد از وضو .\r\nمقام سوم : در حكم اقامه است در صورت تخلل حدث در أثناى آن . بدان كه چهار احتمالى كه در أذان مذكور شد در اينجا نيز جارى است ، اتمام اقامه با حدث ، و اتمام آن بعد از طهارت ، و استيناف اقامه بعد از طهارت ، و استيناف آن با عدم طهارت بنابر قول به عدم لزوم طهارت در اقامه ، چنانچه نسبت به شهرت داده شده ، جميع أقسام مذكوره جايز خواهد بود .\r\nو اما بنابر مختار در مسأله كه عبارت از عدم جواز اتيان به اقامه با عدم طهارت بوده باشد ، دو قسم آن صحيح نخواهد بود ، يعنى اتمام اقامه با حدث ، و همچنين استيناف آن با حدث ، پس قسم جايز در اينجا منحصر خواهد بود در قسم باقى كه عبارت از استيناف بعد از طهارت يا اتمام اقامهء بعد از طهارت بوده باشد ، بلى در قسم ثانى تفصيلى كه در اذان مذكور شد در اينجا نيز معتبر است ، بلكه در اينجا أقوى است ، به اين معنى كه اگر اتيان به طهارت منافى با موالات معتبره فيما بين فصول اقامه بوده باشد اكتفا به اتمام اقامه بعد از طهارت در اين صورت كفايت در تأديه سنت نخواهد نمود ، به خلاف اين كه اتيان به طهارت منافى با موالات مطلوبه نبوده باشد ، پس أحسن أقسام متصوره در اينجا نيز استيناف بعد از طهارت خواهد بود بنابر غير مختار ، و أحسن قسمين آن خواهد بود بنابر مختار ، و الحمد للَّه الموفق الحميد الرؤوف الغفار .\r\nمقام چهارم : در حكم حدث واقع بعد از فراغ از اقامه و قبل از شروع در نماز است . بدان كه هر گاه حدثى متخلل شده باشد بعد از فراغ از اقامه و قبل از\r\n","description":"","footnote":"","page_name":" 479 ","page_number":495},
  {"content":"\r\nشروع در نماز ، خالى از اين نيست اين شخص مكلف يا متطهر بوده باشد به طهارت ترابيه يا به طهارت مائيه ، و على التقديرين يا صدور حدث مبطل طهارت عمدا بوده باشد يا سهوا .\r\nو در صورتى كه متطهر به طهارت ترابيه بوده و وقوع حدث سهوا بوده باشد ، و در اين وقت متمكن از طهارت مائيه بوده باشد ، و اتيان به طهارت مائيه مستلزم فصل طويل نبوده باشد ، كه منافى باشد با صدق صلاة يا با اقامه بودن ، ظاهر اين است كه در اين وقت حاجت به اعادهء اقامه نبوده باشد ، نظر به اين كه در چنين صورت هر گاه حدث سهوا در اثناى نماز واقع شود بعد از اتيان به طهارت مائيه ، حاجت به استيناف نماز به اعادهء آنچه از أجزاى صلاة كه اتيان شده نيست ، پس عدم حاجت به اعادهء اقامه در چنين صورت به طريق أولى خواهد بود . مثل اين كه كسى با تيمم اذان و اقامه گفت ، بعد از فراغ از اقامه قبل از شروع در نماز متمكن از طهارت مائيه شد ، لازم است وضو بسازد ، ظاهر اين است كه حاجت به اعادهء اقامه نباشد ، مگر در صورتى كه اشاره به آن شد و بعد صريحا مذكور شد .\r\nو اما در غير اين صورت پس اشكالى در حكم به استحباب اعاده مىتوان نمود ، نظر به آنچه جمع كثيرى از فقهاء تصريح فرموده‌اند هر گاه حدثى در أثناء صلاة واقع شود بعد از اعاده طهارت استيناف نماز مىنمايد و حاجت به اعادهء اقامه نيست ، چنانچه در مقام خامس مفصلا باعانة اللَّه جل شأنه بيان خواهد شد ، پس عدم اعادهء اقامه در صورت مفروضه به طريق أولى خواهد بود ، لكن ممكن است استدلال كرده شود به رجحان اعاده به حديثى كه مروى است در كافى از أبى هارون كه روايت نموده از كاشف اسرار و دقايق حضرت امام جعفر صادق\r\n","description":"","footnote":"","page_name":" 480 ","page_number":496},
  {"content":"\r\nعليه السلام كه فرموده : الاقامة من الصلاة « 1 » .\r\nنظر به اين كه ظاهر اين است كلمه « من » در اين حديث من تبعيضى است ، پس معنى حديث اين است كه اقامه از ابعاض و أجزاء نماز است ، چون كه حمل بر حقيقت متعذر است پس حمل مىشود بر أقرب مجازات ، پس مقتضاى حديث بنابر اين اين خواهد بود كه اقامه مشارك با أجزاى صلاة است در أحكام ، مشخص است از جملهء أحكام جزء نماز است ، هر گاه حدثى بعد از آن واقع شود لازم است اعادهء آن جزء ، پس اقامه نيز چنين بايد باشد ، پس وقوع حدث بعد از فراغ از اقامه و قبل از شروع در نماز مقتضى اعادهء اقامه است .\r\nمخفى نماند آنچه مذكور شد در صورتى است كه وقوع طهارت بعد از آن حدث مستلزم فصل طويلى و فعل كثيرى نبوده باشد ، و اما هر گاه مستلزم فعل كثير و فصل طويل بوده باشد كه منافى با صدق صلاة با اقامه بودن بوده باشد ، يعنى اقامهء سابقه عرفا و عادة كفايت نكند در اين كه صادق باشد اين نماز با اقامه است ، بلكه گفته شود با عدم اتيان به اقامه ترك اقامه نموده در نماز و اتيان نماز با عدم اقامه نموده ، در اين صورت اعادهء اقامه مىنمايد تا نماز او با اقامه بوده باشد ، و همچنين است در أذان اگر چه موجب صدق معيت مختلف است فيما بين أذان و اقامه ، يعنى گاه است فصل مقدار معينى ما بين اقامه و نماز منافى با صدق نماز با اقامه بودن هست ، و مقدار همان فصل منافى با صدق نماز با أذان بودن نيست ، چنانچه وجه آن ظاهر مىشود بعد از تأمل .\r\nمقام پنجم : در حكم اقامه است در صورتى كه حدث متخلل شود در اثناى نماز ، در اين صورت شبهه‌اى در لزوم قطع نماز و استيناف آن بعد از اتيان به طهارت نيست مگر در صورتى كه اشاره به آن شد ، يعنى صورتى كه داخل در\r\n\r\n","description":"","footnote":"\r\n« 1 » فروع كافى ج 3 / 306 ، ح 20 .\r\n","page_name":" 481 ","page_number":497},
  {"content":"\r\nنماز شده باشد با طهارت ترابيه ، بعد از تخلل حدث ساهيا متمكن از طهارت مائيه بوده باشد ، در اين صورت استيناف نماز لازم نيست بلكه بنا مىگذارد به همان موضعى كه در آن اشتغال به آن حدث صادر شد ، بعد از تطهير به طهارت مائيه در غير آن موضع استيناف نماز بعد از اتيان به طهارت لازم است .\r\nكلامى كه در اين مقام هست اين است آيا اعادهء اقامه هم ضرور است تا نماز او فضيلت با اقامه را داشته باشد يا ضرور نيست بلكه اكتفاء به همان اقامه مىتواند نمود ؟ مصرح به در مبسوط و نهايه و سراير و شرايع و نافع و معتبر و منتهى و تذكره و تحرير و قواعد و دروس و ذكرى و بيان ثانى است ، يعنى اكتفاء به استيناف نماز مىنمايد بعد از طهارت و اقامه را اعاده نمىكند ، و آنچه بعضى توهم نموده‌اند كه اين منافى است با حكم به أفضليت اعادهء اقامه در صورتى كه حدث متخلل شود در اثناى اقامه ، بلكه بنابراين مىبايد در اين جا نيز حكم شود به أفضليت اعادهء اقامه ، بنابراين پس كسى كه طهارت را لازم مىداند در اقامه مىبايد در اينجا حكم كند به لزوم اعادهء اقامه بعد از طهارت ، اين توهمى است بى جا نظر به اين كه حكم به أفضليت طهارت در اقامه با لزوم آن مقتضى اين است كه اقامه واقع شود با طهارت ، و اين در صورتى كه حدث متخلل شود در اثناى صلاة متحقق است ، به خلاف اين كه حدث متخلل شود در اثناى اقامه .\r\nلكن تحقيق در اين مقام مقتضى آن است كه گفته شود در اين مقام نظير آنچه را در سابق ذكر نموديم ، بيان آن اين است : كه اگر فعل طهارت مستلزم فصل طويلى است ، مثل اين كه فرض شود اين شخص جنب بود و وقت دخول در نماز متمكن از غسل نبود ، با تيمم بدل از غسل داخل در نماز شد ، بعد از تخلل حدث در اثناى نماز مطلع شد كه متمكن از غسل هست ، لكن مىبايد مسافت طويلى را طى كند تا به حمام رفته غسل نمايد ، يا آن كه بعد از تخلل حدث در\r\n","description":"","footnote":"","page_name":" 482 ","page_number":498},
  {"content":"\r\nاثناى صلاة مطلع شد كه جنب بوده است ، در آن صورت لازم است كه غسل نمايد ، و غسل نمودن مستلزم فصل طويل و فعل كثيرى است و هكذا ، يا آن كه خود فعل وضو مستلزم فصل طويل است .\r\nدر أمثال اين صور ظاهر من غير تأمل حكم مىشود به اعادهء اقامه ، و با عدم اقامه آن نماز فضيلت نماز با اقامه را نخواهد داشت ، نظر به اين كه در چنين صورت اين نماز را نماز بى اقامه مىگويند ، پس عمومات مثل حديث « لا صلاة الا بأذان و اقامه » مقتضى اتيان به اقامه است ، بلكه اعادهء أذان هم لكن در بعضى صور .\r\nو اگر چنين نبوده باشد ، يعنى اتيان به طهارت مستلزم فصل طويلى نبوده باشد ، پس در اين صورت مىگوييم : حاجت به اعادهء اقامه نيست خصوصا در صورتى كه تخلل حدث در ركوع ركعت أولى بلكه در حالت قيام در ركعت أولى بوده باشد ، ظاهر اين است مراد أعاظم علماى مذكوره نيز اين صورت بوده باشد نه صورت أول ، لكن چيزى كه در اين مقام هست اين است : مقتضاى حديث سابق كه عبارت از « الاقامة من الصلاة » بوده باشد به نحوى كه مذكور شد ، اين است كه حكم شود به اعادهء اقامه مطلقا اگر چه در صورت ثانيه بوده باشد به عبارت اخرى اگر چه اتيان به طهارت مستلزم فعل كثير و فصل طويل نبوده باشد ، چنان كه مذكور شد در صورت تخلل حدث بعد از فراغ از اقامه و قبل از شروع در نماز .\r\nاما چون كه سند حديث مذكور ضعيف است و مقطوع به در كلمات أعاظم علما خلاف آن است ، حتى اين كه مخالف در مسأله تا عصر محقق ثانى معلوم نيست ، گويا از اين راه است كه مرحوم علامه در مختلف متعرض اين نشده است به علاوه دلالت حديث مذكوره نيز صريح در اين مطلب نيست ، بلكه در ظهورش\r\n","description":"","footnote":"","page_name":" 483 ","page_number":499},
  {"content":"\r\nمىتوان تأمل نمود ، بر فرض تسليم ظهور دلالت آن نيست مگر از بابت عموم مشابهت . بعد از اطباق أعاظم أصحاب بر خلاف آن چنان كه از كلمات ايشان ظاهر مىشود دلالت عموم بر اين مطلب موهوم مىشود ، پس اعتماد بر آن نمىتوان نمود ، سيما بعد از صدق امتثال چنان كه مفروض در اين مقام است .\r\nمخفى نماند كلمات علما كه ناطق به عدم اعادهء اقامه است همهء آنها مقيد است به صورت عدم صدور تكلم بعد از حدث قبل از شروع به نماز ثانيا ، و اما بعد از صدور كلام كل مصرحاند به استحباب اعادهء اقامه . و حديث صحيح محمد ابن مسلم به عنوان عموم نيز مقتضى آن است ، پس استحباب اعاده با تخلل تكلم ثابت است .\r\n\r\nمبحث دوازدهم ( در بيان استحباب حكايت أذان است )\r\nتنقيح مقام مقتضى نقل كلام است در چند مطلب :\r\nمطلب أول : در حق كسى كه أذان مؤذن را شنيد بگويد مثل آنچه مؤذن مىگويد از فصول أذان ، در حديثى مذكور است كه اين موجب سعه رزق مىشود « 1 » .\r\nبدان كه استحباب حكايت ثابت است در جميع فصول أذان ، اگر چه حي على الصلاة بوده باشد . مرحوم شيخ در مبسوط حديث مرسلى ذكر فرموده كه مقتضاى آن حديث آن است : وقتى كه مؤذن مىگويد حي على الصلاة اين شخص بگويد لا حول و لا قوة الا باللَّه « 2 » . لكن حديث مذكور نظر به ضعف سند و جهل مأخذ\r\n\r\n","description":"","footnote":"\r\n« 1 » وسائل الشيعه ج 4 / 672 .\r\n« 2 » مبسوط شيخ طوسى ج 1 / 97 .\r\n","page_name":" 484 ","page_number":500},
  {"content":"\r\nآن قابل معارضهء با نصوص معتبره كه مقتضى استحباب حكايت است در جميع فصول أذان نيست ، پس استحباب حكايت فصول أذان ثابت است اگر چه در حي على الصلاة بوده باشد .\r\nمطلب ثانى : آن است كه استحباب حكايت فصول أذان ثابت است ، اگر چه مكلف مشغول به دعا و ذكر بوده باشد ، پس مستحب است حكايت فصول أذان اگر چه مستلزم قطع قرائت و ذكر و دعا بوده باشد ، به اين معنى در حال استماع فصول أذان قطع قرائت نموده ، بعد از حكايت مشغول شود به آنچه مشغول به آن بود .\r\nكلامى كه در اين مقام هست اين است كه استحباب فصول أذان شامل حال صلاة هم هست يا نه ؟ ظاهر ثانى است ، بنابراين هر گاه كسى مشغول به نماز بوده باشد استماع فصول اذان نمود ، ظاهر اين است استحباب حكايت أذان در حق او ثابت نبوده باشد .\r\nمجملا استحباب حكايت فصول أذان در جميع أحوال ثابت است ، خواه حالت خسيسه بوده باشد ، مثل اين كه حال بول يا در حال تغوط بوده باشد در بيت الخلاء يا غير آن ، يا حالت شريفه مثل حال اشتغال به كتابت قرآن يا قرائت آن ، يا مشغول به دعا و ذكر الهى جل شأنه بوده باشد ، در جميع أحوال هر گاه استماع فصول أذان مؤذن نموده مستحب است كه اعادهء فصول أذان نمايد ، مگر در حالت اشتغال به صلاة كه در اين وقت استحباب ثابت نيست .\r\nمطلب ثالث : آن است كه آيا تأديهء سنت موقوف بر اين است كه شروع نمايد به حكايت فصل أذان بعد از فراغ مؤذن از آن فصل يا نه ؟ بلكه معتبر آن است كه شروع نمودن حاكى فصول أذان به هر فصلى مسبوق بوده باشد به شروع نمودن مؤذن به آن فصل ، اگر چه فراغ از آن فصل با هم بوده باشد\r\n","description":"","footnote":"","page_name":" 485 ","page_number":501},
  {"content":"\r\nظاهر ثانى است ، لكن أفضل و أكمل همه أول است ، پس أولى آن است كه كه تأمل نمايد تا مؤذن فارغ شود بعد از آن شروع به آن فصل نمايد ، و أولى آن است كه شروع نمايد بعد از فراغ از آن فصل بدون آن كه فصلى متخلل شود ما بين فراغ مؤذن از آن فصل و شروع نمودن اين شخص به آن .\r\nمطلب چهارم : در بيان اين است كه حكايت أذان قابل تبعيض هست ، به اين معنى چنانچه مستحب است حكايت مجموع فصول أذان ، مستحب است اقتصار به حكايت بعضى أذان ، پس هر گاه كسى به طريق عبور از محلى عبور نمود شنيد از مؤذنى بعضى فصول أذان را ، مستحب است در حق او حكايت نمودن همان بعض را ، يا آن كه وارد شد در حالتى كه مؤذن به غالب فصول أذان اتيان نموده بود ، مستحب است در حق او حكايت بقيه از فصول أذان ، بلكه دور نيست هر گاه كسى استماع جميع فصول أذان نمود ، بعضى از فصول را حكايت نمود دون بعض ديگر را ، نسبت به بعضى كه حكايت نموده مأجور و مثاب بوده باشد ، به خلاف بعضى را كه ترك نموده .\r\nمطلب پنجم : در بيان تعميم حكم است ، مىگوييم ظاهر اين است كه استحباب حكايت أذان ثابت است نسبت به هر أذانى كه شنيده شود ، خواه أذان مؤذن بلد بوده باشد يا مؤذن جماعت يا أذان منفرد ، و خواه مستمع عازم نماز بوده باشد يا نه ، خواه مرد بوده باشد يا زن ، بنابر اين هر گاه ضعيفه صداى أذان را شنيد مستحب است در حق او كه موافقت با مؤذن نمايد در اتيان به آنچه مؤذن اتيان به آن مىنمايد از فصول أذان .\r\nو اما هر گاه كسى أذان زن را شنيد اين مستمع يا زن است يا مرد ، و مرد يا از محارم آن زن است يا نه ، و در صورتى كه مرد از غير محارم آن زن بوده باشد ، يا آن زن عالم است به اين كه مرد أجنبى صوت او را مىشنود يا نه ، پس در اين مقام\r\n","description":"","footnote":"","page_name":" 486 ","page_number":502},
  {"content":"\r\nچند احتمال است :\r\nأول : آن است كه زنان صداى أذان زنى را مىشنوند ، در اين صورت تشكيكى در استحباب حكايت در حق آن زنان نيست .\r\nدوم : آن است كه شنونده أذان زن مرد است لكن از محارم آن زن است ، در اين قسم نيز تأمل نبايد كرده شود در حكم به استحباب أذان .\r\nسوم : آن است كه مستمع أذان زن مرد غير محرم است ، لكن مشخص نيست كه زنى كه أذان مىگويد عالم هست كه صوت أذان او را مرد أجنبى مىشنود يا نه ، يا معلوم است كه ضعيفه عالم به اين معنى نيست ، در اين دو صورت نيز ظاهر اين است كه استحباب حكايت ثابت بوده باشد ، لكن در صورت انتفاء ريبه و التذاذى كه مستند به قواى شهوانيه بوده باشد ، و مع ذلك حكم به استحباب حكايت فصول أذان كه ذكر نبوده باشد مثل حي على الصلاة و نحوه مشكل است . و اما آنچه از فصول أذان كه ذكر بوده باشد استحباب حكايت ثابت است .\r\nچهارم : آن است كه مستمع أذان زن مرد غير محرم است لكن مشخص است كه ضعيفه علم دارد به اين كه صوت او را در أذان مرد غير محرم مىشنود ، در اين صورت حكم به استحباب حكايت نمىتوان نمود .\r\nمطلب ششم : در بيان اختصاص استحباب حكايت است به أذان يا در اقامه نيز ثابت است . بدان كه استحباب حكايت چنانچه در أذان ثابت است در اقامه نيز ثابت است ، لكن نه مطلقا بلكه در غير حيعلات يعنى فصولى كه از اذكار بوده باشد .\r\nمطلب هفتم : سابق بيان شد كه مكروه است در حق مؤذن حرف زدن ما بين فصول أذان ، ظاهر اين است كه اين حكم مختص به مؤذن بوده باشد ،\r\n","description":"","footnote":"","page_name":" 487 ","page_number":503},
  {"content":"\r\nاما در حق كسى كه حكايت فصول أذان مىكند ، ظاهر اين است كه كراهت ثابت نبوده باشد .\r\nتنبيه : در حديث صحيح وارد است از كاشف اسرار و دقايق جناب امام جعفر صادق عليه السّلام كه فرموده : كسى كه استماع شهادت بر الوهيت و شهادت بر رسالت از مؤذن نمود ، يعنى شنيد كه مؤذن مىگويد « أشهد أن لا إله الا اللَّه و أشهد أن محمدا رسول اللَّه » و اين شخص در مقام تصديق و اعتراف بگويد « و أنا أشهد أن لا إله الا اللَّه و أن محمدا رسول اللَّه » اكتفي بها عن كل من ابى و جحد و اعين بها من أقر و شهد ثبت مىشود در حق او ثواب به عدد هر كس كه انكار به وحدانيت اللَّه جل شأنه و رسالت فخر كاينات صلَّى اللَّه عليه و آله نموده ، و همچنين ثبت مىشود به جهت او ثواب به عدد هر كس كه اقرار به اين دو مطلب نموده « 1 » .\r\nبدان كه مستحب است در وقت شنيدن أذان صبح و أذان مغرب اين دعا خوانده شود « اللهم انى أسألك باقبال نهارك و ادبار ليلك و حضور صلواتك و أصوات دعاتك أن تتوب علي انك أنت التواب الرحيم » و در حديث وارد است كه هر گاه كسى اين دعا را در اين وقت بخواند بميرد در آن روز يا در آن شب مرده خواهد بود با توبه « 2 » .\r\n\r\nمبحث سيزدهم ( در بيان وحدت و تعدد أذان است )\r\nبدان كه اتيان به نماز به طريق انفراد است يا به جماعت ، در صورت أول تشكيكى در رجحان أذان و اقامه نيست بعدد مصلين ، بلى هر گاه بعضى استماع\r\n\r\n","description":"","footnote":"\r\n« 1 » وسائل الشيعه ج 4 / 671 ، ح 3 .\r\n« 2 » وسائل الشيعه ج 4 / 669 .\r\n","page_name":" 488 ","page_number":504},
  {"content":"\r\nأذان از ديگرى نمود ، در اين صورت اجتزاء به أذان مسموع مىتوان نمود لكن اين مانع از اتيان به أذان و اقامه بنفسه نيست ، بلكه دور نيست اتيان به أذان و اقامه بنفسه و عدم اكتفاء به أذان مسموع أولى از اكتفاء بوده باشد ، مگر نماز منفردى كه داخل در مسجد شد بعد از اتيان أهل جماعت به نماز جماعت و عدم تفرق صفوف ، چنانچه سابق بيان شد .\r\nو اما در جماعت پس خالى از اين نيست يا جماعات متعدده است يا جماعت واحده ، اگر جماعت متعدده بوده باشد باز شبهه‌اى در رجحان تعدد أذان به عدد جماعات نيست ، مگر صورتى كه سابقا بيان شد كه جماعت ثانيه در مسجدى بوده باشد بعد از انقضاى جماعت أولى و عدم تفرق صفوف به تفصيلى كه مفصلا بيان شد ، اينها محل كلام در اين مقام نيست .\r\nبلكه مقصود در اين مقام اين است كه معتبر در هر جماعت أذان واحد است يا تعدد أذان مضر نيست ؟ مىگوييم : اين متصور به چند صورت مىشود :\r\nأول : آن است ده نفر مثلا از أهل جماعت اتيان به أذان مىنمايند ، در اين وقت منعى از اين به نظر نمىرسد ، بلكه مقتضاى عمومات جواز و رجحان است ، بلى چيزى كه هست اين است مىتوان ادعا نمود كه سيره در بلاد اسلام مستقر به خلاف اين شده .\r\nدوم : اتيان به أذان متعدد است لكن به تعاقب ، مثل اينكه مؤذنى اتيان به أذان نمود ، بعد از فراغ از أذان امام حاضر نشد ، در اين صورت اتيان به أذان ثانى و هكذا تا امام حاضر شود مطلقا عيبى ندارد ، به شرط آن كه آتى به أذان ثانى غير از مؤذن أول بوده باشد ، و هكذا أذان ثالث . و اگر مؤذن ثانى و ثالث كسى بوده باشد كه استماع فصول أذان سابق را ننموده باشد أسلم از شبهه خواهد بود .\r\n","description":"","footnote":"","page_name":" 489 ","page_number":505},
  {"content":"\r\nتنقيح مقام مقتضى اين است كه گفته شود : أذان جماعت واحده يا واحد است يا متعدد ، و على التقديرين يا مؤذن واحد است يا متعدد ، پس أقسام متعدد است :\r\nأول : آن است كه أذان جماعت واحده يكى است از مؤذن واحد ، مثل اين كه امام حاضر است مؤذن واحد اتيان به أذان نمود ، تشكيكى در صحت و جواز اجتزاى به آن نيست .\r\nدوم : آن است كه مؤذن متعدد اتيان به أذان واحد نمايند ، خواه مجتمعا بوده باشد يا متعاقبا ، مثل چهار نفر در يك دفعه يا بتدريج بگويند اللَّه أكبر ، يا اين كه يك نفر اتيان به چهار تكبير نمايد و ديگرى اتيان به شهادتين و هكذا ، اين قسم محصل امتثال نيست ، بلكه ظاهر اين است كه جايز نبوده باشد .\r\nسوم : أذان متعدد است از مؤذن واحد ، مثل اينكه مؤذنى أذان گفت به أذان صحيحى و ثانيا همان مؤذن بدون عروض امرى كه مبطل آن أذان بوده باشد اتيان به أذان نمايد ، مثل اينكه بعد از فراغ از أذان أول امام حاضر نشد همان مؤذن شروع نمايد به أذان ديگر تا امام حاضر شود ، اين نيز ظاهر اينستكه جايز نبوده باشد ، بلى هر گاه مقتضى اعاده عارض شود آن از محل كلام خارج خواهد بود .\r\nچهارم : آنست كه أذان متعدد در جماعت واحده از مؤذن متعدد بوده باشد ، خواه به طريق اجتماع بوده باشد يا به طريق تعاقب ، ظاهر اينست در هيچ يك از آن دو قسم منعى نبوده باشد .\r\nبدان كه مطلبى در اين مقام هست كه تنبيه بر آن مناسب است ، بيان آن اين است هر گاه مؤذن جماعت اتيان به أذان نمود و امام بعد از فراغ از أذان حاضر نشد ، ظاهر اينستكه امام اكتفاء به آن أذان كه استماع آن ننموده باشد نمىتواند نمود ، بلكه بايد يا خود اتيان به أذان نمايد يا أمر نمايد به مؤذن ديگر كه اتيان به\r\n","description":"","footnote":"","page_name":" 490 ","page_number":506},
  {"content":"\r\nأذان نمايد تا نماز امام جامع فضيلت أذان و اقامه بوده باشد .\r\n\r\nمبحث چهاردهم در بيان مواردى است كه أذان و اقامه هر دو يا اذان تنها مستحب است\r\nاول : صلوات يوميه است ، چنانچه مذكور شد ، خواه أدا بوده باشد يا قضا به تفصيلى كه سابقا مذكور شد .\r\nدوم : نماز جمعه است .\r\nسوم : أذان است در گوش راست طفل بعد از تولد آن ، و اقامه است در گوش چپ او ، در حديث مذكور است استحباب أذان و اقامه در اين مقام قبل از بريدن ناف طفل است « 1 » . و مراد از أذان در گوش راست و اقامه در گوش چپ آن است كه در نزديك گوش طفل أذان و اقامه بگويد ، و متصدى اين أذان و اقامه كسى شود كه ولد به جهت او است ، مثل پدر و مادر و جد اگر چه جد امى بوده باشد ، چنانچه از جناب فخر العالمين و سيد المرسلين عليه و على آله آلاف السلام من رب العالمين نسبت به زينت أرض و سماء جناب امام حسن مجتبى و شافع و شفيع روز جزاء جناب سيد الشهداء صادر شده .\r\nچهارم : أذان و اقامه است به جهت دفع تب ، در كتاب مكارم الاخلاق و كتاب طب الائمه از كاشف أسرار و دقايق جناب امام جعفر صادق عليه و على آبائه و أولاده التحية من الوهاب الخالق مأثور است ، بعد از آن كه بعضى از شيعيان هادى أهل طغيان به عرض آن سرور أهل زمان شكايت از شدت تب را رسانيدند ، آن جناب فرمودند : دكمهء پيراهن خود را واكن و سر خود را داخل يخه خود كن أذان\r\n\r\n","description":"","footnote":"\r\n« 1 » وسائل الشيعه ج 15 / 137 ، ح 2 .\r\n","page_name":" 491 ","page_number":507},
  {"content":"\r\nو اقامه بگو ، و هفت مرتبه سوره مباركه حمد را تلاوت كن از شدت تب مستخلص خواهى شد ، راوى مىگويد : از قرار فرموده آن جناب عمل نمودم تب من رفع شد ، مثل كسى كه از بند محكم خلاص شده باشد « 1 » .\r\nپنجم : أذان است در گوش كسى كه سوء خلق داشته باشد به جهت رفع آن .\r\nششم : أذان است در حق مسافرى كه راه را گم نموده باشد ، در اين صورت أذان به جهت نجات از مفسده گم نمودن راه مستحب است .\r\nهفتم : اذان است در گوش كسى كه ترك اكل لحم نموده باشد تا چهل روز .\r\nو الحمد للَّه رب العالمين .\r\nتمام شد استنساخ مجلد أول كتاب با تحقيق و تصحيح و تعليق بر آن در شب بيست و نهم ماه جمادى الثانى سال هزار و چهار صد و نه هجرى قمرى بر دست اين عبد عاصى سيد مهدى رجايى در شهر مقدس قم حرم أهل بيت عليهم السلام .\r\n\r\n\r\n","description":"","footnote":"\r\n« 1 » مكارم الاخلاق ص 370 از كتاب طب الائمه .\r\n","page_name":" 492 ","page_number":508}
  ]