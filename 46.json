[
  {"content":"\r\n14 نور پاك ( عليهم السلام )\r\n11 . زندگى امام محمد تقى الجواد ( عليه السلام )\r\nدكتر عقيقى بخشايشى\r\n","description":"","footnote":"","page_name":" 1401 ","page_number":1},
  {"content":"\r\nبسم الله الرحمن الرحيم\r\n","description":"","footnote":"","page_name":" 1402 ","page_number":2},
  {"content":"\r\nدفتر نشر نويد اسلام\r\nمؤسسهء انتشارات نويد اسلام\r\n14 نور پاك ( عليهم السلام )\r\nزندگى امام محمد تقى الجواد ( ع )\r\nناشر : انتشارات نويد اسلام / حروفچينى و صفحه بندى : متين نگار\r\nانتشار : تابستان 1381 / نوبت چاپ : اول\r\nليتوگرافى : اهل بيت ( ع ) / چاپ : بهار / صحافى : الجواد\r\nتيراژ : 2000 نسخه / قيمت : 550 تومان\r\nشابك : 9 - 97 - 6485 - 964\r\nكليه حقوق براى ناشر محفوظ است .\r\nنشانى :\r\nتهران ، رو به روى دانشگاه ، خيابان 12 فروردين ، كوچه نوروز ، پلاك 6 ، انتشارات فراهانى /\r\n6405932\r\nقم ، پاساژ قدس ، طبقه همكف ، پلاك 111 ، انتشارات نويد اسلام / 7743462\r\nتبريز ، سازمان تبليغات اسلامى / 9 - 5272003\r\nمشهد ، انتشارات عليزاده / 50332\r\n","description":"","footnote":"","page_name":" 1403 ","page_number":3},
  {"content":"\r\n","description":"","footnote":"","page_name":" 1404 ","page_number":4},
  {"content":"\r\n","description":"","footnote":"","page_name":" 1405 ","page_number":5},
  {"content":"\r\n","description":"","footnote":"","page_name":" 1406 ","page_number":6},
  {"content":"\r\n","description":"","footnote":"","page_name":" 1407 ","page_number":7},
  {"content":"\r\n\r\nشناسنامهء مبارك امام محمد تقى الجواد ( ع )\r\nنام مبارك : محمد ( ع )\r\nكنيهء شريف : ابوجعفر\r\nالقاب مبارك : جواد ، تقى ، مرتضى ، قانع\r\nنام پدر بزرگوار : على بن موسى الرضا ( ع )\r\nنام مبارك مادر : سبيكهء نوبيه\r\nسال ولادت : 10 رجب 195 هجرى\r\nسال شروع امامت : 203 ه‍\r\nسن شروع امامت : 8 سال\r\nمدت امامت : 17 سال\r\nمدت عمر مبارك : 25 سال\r\nتاريخ شهادت : آخر ذى القعده 220 ه‍\r\nعلت شهادت : مسموميت به زهر دختر مأمون\r\nمحل دفن : كاظمين\r\nتعداد فرزندان : 2 پسر و 2 دختر\r\nخلفاى معاصر : مأمون - معتصم عباسى\r\n","description":"","footnote":"","page_name":" 1408 ","page_number":8},
  {"content":"\r\nبخش اول\r\nولادت و امامت آن بزرگوار\r\n","description":"","footnote":"","page_name":" 1409 ","page_number":9},
  {"content":"\r\n","description":"","footnote":"","page_name":" 1410 ","page_number":10},
  {"content":"\r\n\r\nبخش اول / ولادت و امامت آن بزرگوار . . .\r\nامام جواد ( عليه السلام ) آنچنان كه از نام زيبايش پيدا است ، امام با ذل و بخشنده و سخاوتمند و\r\nكريم مى باشد . درياى كرم وجود و فضل او ، مورد اتفاق دوست و دشمن مى باشد .\r\nاين پيشواى معصوم ، روز جمعه نوزدهم ماه مبارك رمضان ، ماه عبادت و نيايش ، به\r\nسال يكصد و نود و پنج هجرى در پايگاه نشر معارف اسلام ، ( مدينه ) قدم به عرصه حيات\r\nگذاشت و وارث مقام نبوت و تفسير كنندهء حقائق ناب اسلام گرديد . ( 1 )\r\nنهمين ستاره برج امامت ، و يازدهمين كوكب درخشندهء عصمت و طهارت ، كه\r\nنخستين و آخرين فرزند پيشواى هشتم ، حضرت على بن موسى الرضا ( عليه السلام ) بود با نام\r\nمحمد ( عليه السلام ) موسوم گرديد تا تجديد كنندهء خاطرات و مجاهدات نياى بزرگوارش ، پيامبر\r\nعاليقدر اسلام باشد ، بعدها در اثر زهد و ورع و تقوايى كه از او مشاهده شد به لقب \" تقى \"\r\nموسوم گرديد و در اثر بخشندگى و سخاوتى كه در راه خدا داشت به لقب \" جواد \" نيز\r\nمعروف شده است .\r\nمادر با فضيلت و پاكدامن او به نام \" سبيكه \" يا \" خيزران مصرى \" أم ولدى است كه\r\nتبارش به ماريه قبطيه مادر ابراهيم همسر گرامى رسول خدا ( صلى الله عليه وآله ) مى رسد .\r\nاو از نظر فضيلت و تقوا ، در حدى بود كه مورد توجه پيشوايان معصوم ( عليه السلام ) قرار داشت .\r\nدر آن حديثى كه از امام موسى بن جعفر ( عليه السلام ) نقل شده است ، امام ( عليه السلام ) او را مشمول عنايات\r\nخاص خود قرار داده است و به \" ابن سليط \" يكى از ياران خود توصيه مى فرمايند : \" اگر\r\nامكان ملاقات او را داشتى ، سلام مرا به او ابلاغ نما \" . ( 2 )\r\nاو در تحت مراقبت پدر معصوم ( عليه السلام ) و در دامن پر فضيلت چنين مادر پرهيزكار و\r\n\r\n","description":"","footnote":" 1 . كافى ج 1 ، ص 493 ، ارشاد مفيد .\r\n2 . سفينة البحار ج 2 ، ص 310 . ","page_name":" 1411 ","page_number":11},
  {"content":"\r\n\r\n\r\nباتقوائى ، پرورش يافت و آمادهء پذيرش و انجام مسئوليت بزرگ امامت الهى گرديد كه\r\nپيشوايان دينى يكى پس از ديگرى متعهد انجام آن فرمان مقدس آسمانى بوده اند .\r\nمشخصات جسمى\r\nمشخصات جسمى او را چنين توصيف كرده اند : \" قامت ، معتدل ، متمايل به بلندى ، رنگ\r\nچهره ، گندم گون ، متمايل به سبزى ، دندانهاى ريز و سفيد ، وابروها باريك و پيوسته ، و\r\nچشمهاى سياه و فراخ ، بينى كشيده و باريك داشت \" . ( 1 )\r\nپيشواى نهم در پنجمين بهار عمر خود بود كه پدرش امام رضا ( عليه السلام ) از مدينه عازم ايران\r\nگرديد و در سال دويست و سوم هجرى بود كه امام هشتم به فيض شهادت نائل آمدند ،\r\nآن وقت اين نوزاد عزيز ، در هفتمين بهار زندگى خود بود كه وارث پيشوايى و امامت عاليه\r\nگرديد . شيعيان از تقدير شگرف الهى بعيد نمى دانند كه يحيى ( عليه السلام ) در سن كودكى به\r\nپيامبرى برسد و عيسى ( عليه السلام ) روح خدا ، در دوران طفوليت و شيرخوارگى مشمول الطاف\r\nخاص الهى گردد و پيام الهى را در دفاع از مادر مقدسش به مردم ابلاغ نمايد .\r\nاز اينرو دوستداران خاندان على ( عليه السلام ) با كمال اخلاص و ايمان ، امام جواد ( عليه السلام ) را پس از\r\nپدر ، به پيشوايى پذيرفتند و تاريخ امامت و پيشوايى او ، از اول ربيع الاول سال 203\r\nهجرى پس از شهادت پدرش امام على بن موسى الرضا ( عليه السلام ) آغاز مى گردد و بنا به تصريح\r\nاغلب تاريخ نويسان اسلامى هفده سال تمام ، امامت او ادامه پيدا مىكند .\r\nالقاب آن حضرت\r\nلقب يا كنيه ، نام دومى است كه معمولا پس از نامگذارى پدر و مادر ، با در نظر گرفتن\r\nمنش و رفتار و شخصيت و روحيات فرد از سوى افراد اجتماع ، نسبت به فردى إعطا\r\nمى گردد و اين نوع نامگذارى در محيط عرب و در ادب عربى ، نقشى بس حساس و مقام\r\nوالايى دارد . شيوع و فراگيرى اين نامگذارى دوم ، در بسيارى از موارد ، نامگذارى نخستين\r\nرا هم تحت الشعاع خود ، قرار مىدهد و آن را به بوتهء نسيان و فراموشى مىسپارد . لقب يا\r\n\r\n","description":"","footnote":" 1 . جنات الخلود علامه مجلسى ص 7 . ","page_name":" 1412 ","page_number":12},
  {"content":"\r\n\r\n\r\n\r\n\r\nكنيه كه معمولا ، توأم با تجليل و تعظيم ، مشعر بر نام پدر يا مادر يا يادآورنده خاطره اى از\r\nخاطرات زيباى فرزند است . امام محمد تقى ( عليه السلام ) علاوه بر كنيه \" ابو جعفر ثانى \" ( كه\r\nنخستين ابو جعفر ، امام محمد باقر ( عليه السلام ) پيشواى پنجم مى باشد ) داراى القاب متعددى\r\nاست كه به چهار لقب معروف ايشان اشاره مى گردد :\r\n1 . جواد :\r\nكلمه اى است كه از لفظ \" جود \" گرفته شده است و به معناى بخشنده و بخشايشگر و\r\nايثار كننده در راه خدا و خلق ، آمده است .\r\nامام جواد ( عليه السلام ) دست بخشنده و بصيرت كامل در راه شناسايى نيازمندان داشت و\r\nمردم از عطايا و عنايات و مهر و محبت‌هاى او بهره ها مى جستند .\r\nعلى ابن عيسى اربلى صاحب كشف الغمة گويد :\r\n\" امام جواد ( عليه السلام ) سرور بخشندگان و مصداق كامل بخشندگى و كرامت بود . چون احسان\r\nو كرامت از سجايا و خصايص ذاتى و طبايع ملكوتى ائمهء طاهرين ( عليه السلام ) بوده و هم آنانند كه\r\nدرياى فضل و كرم الهى مى باشند . . . \" .\r\n2 . تقى :\r\nاز كلمهء تقوا ووقايه گرفته شده است كه به معناى خود نگهدارى و پرهيز و پروا از گناه\r\nآمده است . وجود پر فيض امام ( عليه السلام ) ، منبع تقوا و پرهيزكارى و آموزنده راه سداد و كمال و\r\nخود نگهدارى و پارسايى بود كه دوست و دشمن در آن اتفاق نظر داشتند .\r\n3 . مرتضى :\r\nاز كلمه \" رضا \" مأخوذ است ، يعنى خشنودى ، برگزيده و انتخاب شده از ميان مردم ،\r\nچون امام بزرگوار ، امتيازات روحى و شايستگيهاى فوق العادهء معنوى داشت ممتاز و\r\nمنتخب بود كه هم خدا از او راضى و خشنود بود ، و هم بندگان صالح و شايستهء خدا .\r\n4 . قانع :\r\nكلمه اى است كه از \" قنوع \" و \" قناعت \" آمده است : يعنى به هر آنچه كه در راه خدا پيش\r\n","description":"","footnote":"","page_name":" 1413 ","page_number":13},
  {"content":"\r\n\r\nمى آمد ، قانع و راضى بود و كوچكترين اظهار ناراحتى و عجز ولابه ، از خود نشان نمى داد .\r\nاز ديگر القاب غير معروف آن بزرگوار : مرضى ، متوكل ، مختار و متقى را ضبط كرده اند كه\r\nطالبين تفصيل ، مى توانند به \" ناسخ التواريخ \" يا \" منتهى الأمال \" يا ديگر كتب مربوطه\r\nمراجعه نمايند .\r\nحكايتى از ولادت\r\nبانو \" حكيمه \" خواهر امام رضا ( عليه السلام ) مى گويد : به هنگام ولادت امام محمد تقى ( عليه السلام )\r\nبرادرم از من خواست نزد \" خيزران \" باشم ، نوزاد به روز سوم ولادت ، ديده به سوى آسمان\r\nگشود ، و به چپ وراست نگريست و گفت : \" اشهد ان لا إله الا الله ، وأشهد ان محمدا رسول\r\nالله \" من با ملاحظه ى چنين موضوع شگفتى ، هراسان برخاستم و به خدمت برادرم آمدم\r\nو آنچه ديده بودم ، به عرض رساندم ، امام فرمود ، شگفتيهايى كه بعد از اين ، از او خواهيد\r\nديد خيلى بيشتر از آنچه تاكنون ديده ايد ، خواهد بود . ( 1 )\r\n\" ابو يحيى صنعانى \" مى گويد : خدمت امام رضا ( عليه السلام ) بودم ، امام جواد ( عليه السلام ) را كه كودكى\r\nخردسال بود نزد آن حضرت آوردند ، فرمودند : \" اين مولودى است كه براى شيعه ، نوزادى\r\nمبارك‌تر از او به دنيا نيامده است \" . ( 2 )\r\nشايد اين فرمايش امام به همان اصلى باشد كه قبلا اشاره كرديم ، زيرا تولد امام\r\nجواد ( عليه السلام ) نگرانى شيعيان را از اينكه امام رضا ( عليه السلام ) جانشينى ندارد بر طرف ساخت ، و ايمان\r\nآنان را از آلودگى به شك و ترديد ، نجات داد .\r\n\" نوفلى \" مى گويد : هنگام مسافرت امام رضا ( عليه السلام ) به خراسان به آن گرامى عرض كردم : با\r\nمن امرى و فرمانى نداريد ؟\r\nفرمودند : بر تو باد كه پس از من از فرزندم \" محمد \" پيروى كنى ، من به سفرى مى روم\r\n\r\n","description":"","footnote":" 1 . مناقب ابن شهر آشوب ، ج 4 ، ص 394 .\r\n2 . انوار البهيه ص 125 ، كافى ، ج 1 ، ص 321 ، ارشاد مفيد 299 . ","page_name":" 1414 ","page_number":14},
  {"content":"\r\nكه باز نخواهم آمد \" . ( 1 )\r\n\" محمد بن ابى عماد \" كه كاتب امام رضا ( عليه السلام ) بود ، مى گويد : آن بزرگوار از فرزندش\r\nمحمد ( عليه السلام ) با كنيه ياد مى كردند ، ( و هنگامى كه از امام جواد ( عليه السلام ) نامه يى مى رسيد )\r\nمىفرمود : \" ابو جعفر به من نوشته است . . . \" و هنگامى كه ( به فرمان امام رضا ( عليه السلام ) ) به\r\nابو جعفر نامه مىنوشتم ، او را با بزرگى و احترام مورد خطاب قرار مىداد ، و نامه‌هايى كه از\r\nامام جواد ( عليه السلام ) مىآمد در نهايت بلاغت و زيبائى كلام بود .\r\nو نيز هم او مى افزايد از امام رضا ( عليه السلام ) شنيدم كه مى فرمود : پس از من ، ابو جعفر ، وصى\r\nمن و جانشينم در ميان خانواده ام خواهد بود \" . ( 2 )\r\n\" معمر بن خلاد \" مى گويد : \" امام رضا ( عليه السلام ) در حالى كه مطلبى را ياد مى كرد ، فرمودند : چه\r\nنيازى داريد اين مطلب را از من بشنويد ؟ اين ابوجعفر است كه او را به جاى خود نشانده‌ام\r\nو در جايگاه خود قرار داده ام ، ما خاندانى هستيم كه فرزندان ما ( حقايق و معارف و علوم\r\nرا ) از پدران كاملا به ارث مى برند ( 3 ) ( منظور آن است كه همه علوم و مقامات امامت از امام\r\nقبلى به امام بعدى مى رسد ، و اين مخصوص امامان ( صلى الله عليه وآله و سلم ) است نه فرزندان ديگر ائمه ) .\r\n\" خيرانى \" از پدرش نقل مىكند كه گفت در خراسان نزد امام رضا ( عليه السلام ) بودم ، كسى از آن\r\nحضرت پرسيد : اگر براى شما حادثه اى رخ دهد به چه كسى رجوع كنيم ؟ فرمود : به پسرم\r\nابو جعفر . گويا ، سوال كننده سن و سال امام جواد ( عليه السلام ) را كافى نمى دانست ، امام رضا ( عليه السلام )\r\nفرمودند : \" خداى متعال ، عيسى را به نبوت و رسالت برانگيخت در حالى كه سن او از سن\r\nكنونى ابو جعفر هم كمتر بود \" . ( 4 )\r\n\" عبد الله بن جعفر \" مى گويد : همراه با \" صفوان بن يحيى \" خدمت امام رضا ( عليه السلام ) شرفياب\r\nشديم ، و امام جواد ( عليه السلام ) سه ساله بود و حضور داشتند ، از امام پرسيديم : اگر حادثه يى روى\r\n\r\n","description":"","footnote":" 1 . عيون اخبار الرضا ج 2 ، ص 216 .\r\n2 . عيون اخبار الرضا ج 2 ، ص 340 .\r\n3 . كافى ، ج 1 ، ص 321 ، ارشاد مفيد ص 298 .\r\n4 . كافى ، ج 1 ، ص 322 ، ارشاد مفيد ص 299 . ","page_name":" 1415 ","page_number":15},
  {"content":"\r\n\r\nدهد جانشين شما كيست ؟ امام به ابو جعفر اشاره كردند و فرمودند : اين فرزندم .\r\nگفتيم : با اين سن و سال ؟\r\nفرمودند : آرى با همين سن و سال ، خداى متعال عيسى ( عليه السلام ) را حجت خويش قرار داد\r\nدر حالى كه سه سال هم نداشت . ( 1 )\r\nامامت آن بزرگوار\r\nامامت مانند نبوت موهبتى الهى است كه خداى متعال به بندگان برگزيده و\r\nشايسته ى خود ، عطا فرموده است ، و در اين موهبت ، سن و سال دخالتى ندارد . شايد\r\nكسانى كه پيامبرى و امامت كودك خردسال را بعيد و ناممكن پنداشته اند ، اين امور الهى\r\nو آسمانى را با مسائل عادى اشتباه گرفته اند و در يك رديف تصور نموده اند . در حالى كه\r\nاينطور نيست ، امامت و نبوت به خواست خداى متعال وابسته است . و خداوند به بندگانى\r\nكه به علم نامحدود خويش ، شايستگى آنان را براى چنين مقامى مىداند ، عنايت\r\nمىكند ، و هيچ اشكالى ندارد كه گاهى بنابر مصالحى ، خداوند همه ى علوم را به كودكى\r\nخردسال عطا كند و او را در سنين كودكى ، به پيامبرى مبعوث و يا به امامت امت\r\nبه گمارد .\r\nامام نهم حضرت جواد ( عليه السلام ) ، در حدود هشت يا نه سالگى به مقام شامخ امامت رسيد .\r\n\" معلى بن محمد \" مى گويد : پس از درگذشت امام رضا ( عليه السلام ) ، امام جواد ( عليه السلام ) را ديدم ، و در قد و\r\nاندام او دقيق شدم تا براى شيعيان بازگو كنم . در اين حال ، آن حضرت نشستند و\r\nفرمودند :\r\nاى معلى ! خداوند در امامت نيز ، همانند نبوت احتجاج كرده و فرموده است : \" و اتيناه\r\nالحكم صبيا \" ( به يحيى در خردسالى نبوت داديم ) . ( 2 )\r\n\" محمد بن حسن بن عمار \" مى گويد :\r\n\r\n","description":"","footnote":" 1 . كفاية الاثر ص 324 ، بحار ج 50 ، ص 35 .\r\n2 . ارشاد مفيد ص 306 . ","page_name":" 1416 ","page_number":16},
  {"content":"\r\nدو سال در مدينه خدمت \" على بن جعفر \" مى رفتم و او رواياتى كه از برادرش ، امام\r\nموسى بن جعفر ( عليه السلام ) شنيده بود ، برايم مىگفت و من مىنوشتم ، يك روز در مسجد\r\nپيامبر ( صلى الله عليه وآله ) نزد او نشسته بودم ، امام جواد ( عليه السلام ) وارد شد \" على بن جعفر \" بدون كفش وردا از\r\nجاى خود جست و دست آن حضرت را بوسيد و تعظيم كرد . امام به او فرمودند : اى عمو\r\nبنشين ! خدا تو را در رحمت قرار دهد .\r\nعرض كرد : سرور من چگونه بنشينم در حالى كه شما ايستاده‌ايد .\r\nهنگامى كه \" على بن جعفر \" به جاى خود بازگشت ، ياران و معاشرانش او را سرزنش\r\nكردند كه تو عموى پدر او هستى و اين گونه او را احترام مىكنى !\r\n\" على بن جعفر \" گفت : ساكت باشيد ، در حالى كه خداى جليل اين ريش سفيد را - و بر\r\nمحاسن خود دست نهاد - سزاوار امامت نديده و اين جوان را سزاوار يافته و امام قرار داده\r\nاست ، فضيلت او را انكار كنم ؟ ! از آنچه مى گوييد به خدا پناه مى برم ، من بنده ى اويم . ( 1 )\r\n\" عمر بن فرج \" مى گويد همراه امام جواد ( عليه السلام ) در كنار دجله ايستاده بوديم ، به ايشان\r\nگفتم : شيعيان شما ادعا مى كنند ، شما وزن آب دجله را مى دانيد .\r\nفرمودند : آيا خدا توانائى آن را دارد كه علم به وزن آب دجله را به پشه‌يى عطا كند ؟\r\nگفتم : آرى خدا قادر است .\r\nفرمودند : من نزد خدا از پشه و از بيشتر مخلوقاتش ، گرامىترم . ( 2 )\r\n\" على بن حسان واسطى \" مى گويد : \" تعدادى اسباب بازى همراه برداشتم و گفتم آنها را\r\nبراى آن حضرت هديه مىبرم ! ( خدمت آن عزيز شرفياب شدم و مردم مسائل خود را\r\nمىپرسيدند و او پاسخ مىداد ) چون پرسشهايشان پايان يافت ، و رفتند ، امام برخاستند و\r\nرفتند ، و من نيز به دنبال او رفتم و بوسيلهء خادمش اجازهء ملاقات گرفتم و داخل\r\nشدم . سلام كردم ، جواب سلام دادند ، اما ناراحت به نظر مى رسيدند ، و به من نيز اجازه ى\r\n\r\n","description":"","footnote":" 1 . كافى ج 1 ، ص 322 .\r\n2 . بحار ج 50 ، ص 100 ، عيون المعجزات ص 113 . ","page_name":" 1417 ","page_number":17},
  {"content":"\r\n\r\nنشستن ندادند ، پيش رفتم و اسباب بازيها را نزد او نهادم ، خشمگين به من نگاه كرد ، و\r\nاسباب بازيها را به چپ وراست پرتاب نمود و فرمودند :\r\n\" خدا مرا براى بازى نيافريده است ، مرا با بازى چه كار ؟ ! \" من اسباب بازيها را برداشتم و\r\nاز آن بزرگوار طلب بخشش كردم ، و او پذيرفت و مرا عفو كرد ، و بيرون آمدم \" . ( 1 )\r\nپاره يى از اخبار غيبى و كرامات\r\n1 . پس از شهادت امام رضا ( عليه السلام ) ، هشتاد نفر از دانشمندان وفقهاى بغداد و شهرهاى\r\nديگر ، براى انجام مراسم حج به مكه سفر كردند . در سر راه خويش به مدينه وارد شدند تا\r\nامام جواد ( عليه السلام ) را نيز ملاقات نمايند ، و در خانه ى امام صادق ( عليه السلام ) كه خالى بود فرود آمدند . . .\r\n.\r\nامام ( عليه السلام ) كه خردسال بود ، وارد مجلس آنان شد ، شخصى به نام \" موفق \" او را به حاضران\r\nمعرفى كرد ، همه به احترام برخاستند و سلام كردند . آنگاه پرسشهايى عنوان شد كه امام\r\nبه خوبى پاسخ داد و همگان ، خوشحال شدند ، و آن حضرت را ستودند ، و دعا كردند . . . .\r\nيكتن از آنان به نام \" اسحق \" مى گويد : من نيز در نامه يى ده مسأله نوشتم تا از آن\r\nحضرت بپرسم ، و با خود گفتم اگر آن بزرگوار به پرسشهاى من پاسخ داد از او تقاضا\r\nمى كنم كه دعا كند خداوند فرزندى را كه همسرم ، حامله است پسر قرار دهد . مجلس به\r\nطول انجاميد ، و پيوسته از آن گرامى مى پرسيدند و او پاسخ مى داد ، برخاستم بروم تا روز\r\nبعد نامه ى خود را به آن حضرت بدهم ، امام تا مرا ديد فرمود : \" اى اسحق ! خدا دعاى مرا\r\nمستجاب فرمود ، نام فرزندت را \" احمد \" بگذار \" .\r\nگفتم : سپاس خداى را ! بى ترديد اين همان حجت خداست .\r\nاسحق به وطن خود بازگشت ، و خداوند پسرى به او عنايت كرد و نام او را \" احمد \"\r\nنهاد \" . ( 2 )\r\n\r\n","description":"","footnote":" 1 . دلائل الأمامة ص 212 ، بحار ج 50 ، ص 59 .\r\n2 . عيون المعجزات ص 109 . ","page_name":" 1418 ","page_number":18},
  {"content":"\r\n2 . \" عمران بن محمد اشعرى \" مى گويد : \" خدمت امام جواد ( عليه السلام ) شرفياب شدم ، پس از\r\nانجام كارهايم به امام عرض كردم : \" ام الحسن \" به شما سلام رساند و خواهش كرد يكى از\r\nلباس‌هايتان را براى آنكه كفن خود سازد ، عنايت فرمائيد . امام فرمود : او از اين كار بى نياز\r\nشد . من به منزل بازگشتم و نفهميدم منظور امام از اين سخن چه بوده است تا آنكه خبر\r\nرسيد \" ام الحسن \" سيزده يا چهارده روز پيش از آن هنگام كه من خدمت امام بودم ،\r\nدرگذشته است . ( 1 )\r\n3 . \" احمد بن حديد \" مى گويد : با گروهى براى انجام مراسم حج مى رفتيم ، راهزنان راه بر\r\nما بستند و اموالمان را بردند ، چون به مدينه رسيديم ، امام جواد ( عليه السلام ) را در كوچه يى\r\nملاقات كردم ، و به منزل آن گرامى رفتم و داستان را به عرض امام رساندم ، فرمان دادند\r\nلباسى و پولى برايم آوردند ، و فرمود پول را ميان همراهان خويش به همان مقدار كه\r\nدزدها از آنان برده اند ، تقسيم كن ، پس از آنكه تقسيم كردم دريافتم پولى كه امام ( عليه السلام ) عطا\r\nكرده بود درست به همان اندازه بود كه دزدها برده بودند نه كمتر و نه بيشتر \" . ( 2 )\r\n4 . \" محمد بن سهل قمى \" مى گويد : در مكه مجاور شده بودم ، و به مدينه رفتم و بر امام\r\nجواد ( عليه السلام ) وارد شدم . مى خواستم از امام لباسى تقاضا كنم اما تا هنگام خداحافظى نشد كه\r\nتقاضاى خود را ابراز دارم ، با خود انديشيدم كه تقاضايم را در نامه يى به آن حضرت\r\nبنويسم ، و همين كار را كردم ، آنگاه به مسجد رسول خدا ( صلى الله عليه وآله ) رفتم و با خود قرار گذاشتم\r\nكه دو ركعت نماز بخوانم و صد بار از خداى متعال خير و صلاح بطلبم ، اگر به قلبم الهام شد\r\nكه نامه را براى امام بفرستم و اگر نه نامه را پاره كنم . چنان كردم و به قلبم گذشت كه نامه را\r\nنفرستم ، نامه را پاره كرده به سوى مكه رهسپار شدم ، در اين حال شخصى را ديدم\r\nدستمالى در دست و لباسى در آن دارد و ميان كاروانيان ، مرا مىجويد ، به من رسيد و\r\n\r\n","description":"","footnote":" 1 . بحار ج 50 ، ص 43 ، خرائج راوندى ص 237 .\r\n2 . بحار ج 50 ، ص 44 به نقل از خرائج راوندى . ","page_name":" 1419 ","page_number":19},
  {"content":"\r\nگفت : مولايت اين لباس را برايت فرستاده است . . . \" . ( 1 )\r\n5 . مأمون ، امام جواد ( عليه السلام ) را به بغداد آورد ، و دختر خود را به همسرى او درآورد ، ولى\r\nامام ( عليه السلام ) در بغداد نماند و با همسرش به مدينه بازگشت . به هنگام بازگشت گروهى از مردم\r\nبراى وداع و خداحافظى ، امام را تا خارج شهر بدرقه كردند ، هنگام نماز مغرب به محلى كه\r\nمسجد قديمى داشت رسيدند ، امام به آن مسجد رفت ، تا نماز مغرب بگزارد ، در صحن\r\nسراى مسجد ، درخت سدرى بود كه تا آن هنگام ميوه نداده بود ، آن گرامى آبى خواست و\r\nبه بن درخت وضو ساخت ، و نماز مغرب را به جماعت بجاى آورد ، و پس از آن چهار ركعت\r\nنافله خواند و سجده ى شكر كرد ، آنگاه با مردم خداحافظى فرمود ، و رفت .\r\nفرداى آن شب ، درخت به بار نشست و ميوهء خوبى داد ، مردم از اين موضوع ، بسيار\r\nتعجب كردند ( 2 ) از مرحوم شيخ مفيد نقل كرده‌اند ، كه سالها بعد ، خود اين درخت را ديده و\r\nاز ميوه ى آن خورده است .\r\n6 . \" امية بن على \" مى گويد : \" هنگامى كه امام رضا ( عليه السلام ) در خراسان بودند من در مدينه\r\nمىزيستم و به خانه ى امام جواد ( عليه السلام ) رفت و آمد ، داشتم ، معمولا بستگان امام براى عرض\r\nسلام مى آمدند ، يك روز به كنيز خويش فرمود به آنان ( بانوان فاميل ) بگويد براى\r\nعزادارى آماده شوند ، روز بعد ، بار ديگر امام به آنان گوشزد كرد كه براى عزادارى آماده\r\nشوند ! پرسيدند براى عزاى چه كسى ؟ فرمود : عزاى بهترين انسان روى زمين . مدتى بعد\r\nخبر شهادت امام رضا ( عليه السلام ) آمد ، و معلوم شد همان روز كه امام جواد ( عليه السلام ) فرموده بود \" براى\r\nعزادارى آماده شويد \" امام رضا ( عليه السلام ) در خراسان به شهادت رسيده بود \" . ( 3 )\r\n7 . \" على بن جرير \" مى گويد : \" خدمت امام جواد ( عليه السلام ) شرفياب بودم . گوسفندى از خانهء\r\nامام ( عليه السلام ) گم شده بود . يكى از همسايگان را به اتهام سرقت آن كشان كشان نزد امام آوردند ،\r\n\r\n","description":"","footnote":" 1 . خرائج راوندى ص 237 ، بحار ج 50 ، ص 44 .\r\n2 . به نور الابصار شبلنجى ص 179 واحقاق الحق ج 12 ، ص 424 ، وكافى ج 1 ، ص 497 و\r\nارشاد مفيد ص 304 و مناقب ج 4 ، ص 390 مراجعه شود .\r\n3 . اعلام الورى ص 334 . ","page_name":" 1420 ","page_number":20},
  {"content":"\r\nفرمود : واى بر شما ! او را رها سازيد ، گوسفند را او ندزديده است ، هم اكنون گوسفند در\r\nفلان خانه است ، برويد گوسفند را بگيريد . به همان خانه يى كه امام فرموده بود رفتند و\r\nگوسفند را يافتند و صاحب خانه را به اتهام دزدى ، دستگير كرده و كتك زدند و لباسش را\r\nپاره كردند ، اما او سوگند ياد مى كرد كه گوسفند را ندزديده است .\r\nاو را نزد امام آوردند ، فرمود : واى بر شما ! بر اين شخص ستم كرديد ، گوسفند ، خود به\r\nخود به خانه ى او وارد شده و او اطلاعى نداشته است . آنگاه امام براى دلجوئى و جبران\r\nپاره شدن لباسش ، مبلغى به او عطا كرد \" . ( 1 )\r\n8 . \" على بن خالد \" مى گويد : در \" سامراء \" خبر شدم كه مردى را با قيد و بند از شام آورده\r\nو در اينجا زندانى كرده اند ، و مى گويند مدعى پيامبرى شده است . به زندان مراجعه كردم و\r\nبا زندانبانان مدارا و محبت نمودم تا مرا نزد او بردند ، او را مردى با فهم و خردمند يافتم ،\r\nپرسيدم داستان تو چيست ؟\r\nگفت : در شام در محلى كه مى گويند ، سر مقدس سيدالشهداء حسين بن على ( عليه السلام ) را در\r\nآنجا نصب كرده بودند ، عبادت مى كردم ، يك شب در حالى كه به ذكر خدا مشغول بودم ،\r\nناگهان شخصى را جلوى خود ديدم كه به من گفت : برخيز . برخاستم و به همراه او چند\r\nقدمى پيمودم ، ديدم در مسجد كوفه هستيم ، از من پرسيد : اين مسجد را مى شناسى ؟\r\nگفتم : آرى مسجد كوفه است .\r\nدر آنجا نماز خوانديم و بيرون آمديم ، باز اندكى راه رفتيم ، ديدم در مسجد پيامبر ( صلى الله عليه وآله )\r\nدر مدينه هستيم ، تربت پيامبر را زيارت كرديم ، و در مسجد نماز خوانديم و بيرون آمديم .\r\nاندكى ديگر رفتيم ، ديدم در مكه در خانه ى خدا هستيم ، طواف كرديم و بيرون آمديم ، و\r\nاندكى ديگر پيموديم ، خود را در شام در جاى خود يافتم ، و آن شخص از نظرم پنهان شد .\r\nاز آنچه ديده بودم در تعجب و شگفتى ماندم ، تا يكسال گذشت ، و باز همان شخص آمد و\r\nهمان مسافرت و ماجرا كه سال پيش ديده بودم به همان شكل تكرار شد ، اما اين بار ،\r\n\r\n","description":"","footnote":" 1 . بحار ج 50 ، ص 47 به نقل از خرائج راوندى . ","page_name":" 1421 ","page_number":21},
  {"content":"\r\nوقتى مى خواست از من جدا شود او را سوگند دادم كه خود را معرفى كند ، فرمود : من\r\n\" محمد بن على بن موسى بن جعفر بن محمد بن على بن الحسين بن على بن ابيطالب \"\r\nهستم .\r\nاين داستان را براى برخى نقل كردم ، و خبر آن به \" محمد بن عبد الملك زيات \" وزير\r\nمعتصم عباسى رسيد ، فرمان داد مرا در قيد و بند به اينجا آورند و زندانى سازند ، و به دروغ\r\nشايع كردند ، كه من ادعاى پيامبرى كرده ام . \" على بن خالد \" مى گويد به او گفتم :\r\nمى خواهى ماجراى تو را به \" زيات \" بنويسم تا اگر از حقيقت ماجرا مطلع نيست مطلع شود ؟\r\nگفت : بنويس !\r\nداستان را به \" زيات \" نوشتم ، در پشت همان نامه ى من پاسخ داد : به او بگو از كسى كه\r\nيكشنبه او را از شام به كوفه و مدينه و مكه برده و بازگردانده است ، بخواهد از زندان\r\nنجاتش دهد . از اين پاسخ اندوهگين شدم ، و فرداى آن روز به زندان رفتم تا پاسخ را به او\r\nبگويم و او را به صبر و شكيبائى توصيه نمايم ، اما ديدم زندانبانان و پاسبانان و بسيارى\r\nديگر ناراحت و مضطربند ، پرسيدم : چه شده است ؟\r\nگفتند : مردى كه ادعاى پيامبرى داشت ، ديشب از زندان بيرون رفته است و\r\nنمى دانيم چگونه رفته است ؟ به زمين فرو رفته و يا به آسمان پرواز كرده است ؟ ! و هر چه\r\nجستجو كرديم اثرى از او بدست نياورده ايم \" . ( 1 )\r\n9 . \" ابوالصلت هروى \" كه از ياران نزديك امام رضا ( عليه السلام ) بود و پس از شهادت امام رضا ( عليه السلام )\r\nبه فرمان مأمون به زندان افتاد ، مى گويد :\r\n\" يك سال زندانى بودم و دلتنگ شدم ، شبى بيدار ماندم و به عبادت و دعا پرداختم ، و\r\nپيامبر و خاندان گرامى او را شفيع خويش قرار دادم ، و خداوند را به حرمت آنان سوگند\r\nدادم كه مرا نجات بخشد ، هنوز دعايم پايان نيافته بود كه ديدم امام جواد ( عليه السلام ) در زندان نزد\r\n\r\n","description":"","footnote":" 1 . ارشاد مفيد ص 304 ، اعلام الورى ص 332 ، احقاق الحق ج 12 ، ص 427 ، الفصول المهمه\r\nص 289 . ","page_name":" 1422 ","page_number":22},
  {"content":"\r\nمن است ، فرمودند : اى اباصلت سينه ات تنگ شده است ؟ عرض كردم : آرى به\r\nخدا سوگند .\r\nفرمودند : برخيز . و دست بر زنجيرهاى من زد و قيدها باز شد و دست مرا گرفت و از\r\nزندان بيرون آوردند ، نگهبانان مرا ديدند ، اما به كرامت آن حضرت ، ياراى سخن گفتن\r\nنداشتند ، اما چون مرا بيرون آوردند فرمودند : \" برو در امان خدا ، بعد از اين ، هرگز مأمون را\r\nنخواهى ديد و او نيز تو را نخواهد ديد \" و همچنان شد كه امام فرموده بود . ( 1 )\r\n10 . \" زرقان \" كه با \" ابن ابى داود \" ( 2 ) يكى از قضات دستگاه عباسى دوستى و صميميت\r\nداشت مى گويد : يك روز \" ابن ابى داود \" از مجلس معتصم بازگشت در حالى كه غمگين بود .\r\nعلت را جويا شدم گفت : امروز آرزو كردم كه كاش بيست سال پيش مرده بودم ! پرسيدم :\r\nچرا ؟\r\nگفت : به خاطر آنچه از ابو جعفر - امام جواد ( عليه السلام ) - در مجلس معتصم ، بر سرم آمد !\r\nگفتم : جريان چيست ؟ گفت : شخصى به سرقت اعتراف كرد و از خليفه - معتصم -\r\nخواست با اجراى حد الهى او را پاك سازد . خليفه همه ى فقها را گرد آورد و محمد بن على\r\n- امام جواد ( عليه السلام ) - را نيز فرا خواند ، و از ما پرسيد :\r\nدست دزد از كجا بايد قطع شود ؟\r\nمن گفتم : از مچ دست .\r\nگفت : دليل آن چيست ؟\r\nگفتم : چون منظور از دست در آيه ى تيمم \" فامسحوا بوجوهكم وايديكم ( 3 ) - صورت و\r\nدستهايتان را مسح كنيد \" ، تا مچ دست است .\r\nگروهى از فقها در اين مطلب با من موافق بودند و مى گفتند دست دزد بايد از مچ قطع\r\n\r\n","description":"","footnote":" 1 . منتهى الأمال ص 67 ، عيون اخبار الرضا ج 2 ، ص 247 ، بحار ج 49 ، ص 303 .\r\n2 . ابن ابى داود يكى از قضاة بلند پايه بغداد در عهد مأمون و معتصم وواثق و متوكل بود .\r\n3 . سوره ى مائده ، آيه 5 . ","page_name":" 1423 ","page_number":23},
  {"content":"\r\nشود ، ولى گروهى ديگر گفتند لازم است از آرنج قطع شود ، و چون معتصم دليل آن را\r\nپرسيد گفتند : منظور از دست در آيه ى وضو : \" فاغسلوا وجوهكم وايديكم الى المرافق ( 1 ) -\r\nصورت ها و دستهايتان را تا آرنج بشوييد \" تا آرنج است .\r\nآنگاه معتصم به محمد بن على - امام جواد ( عليه السلام ) - رو كرد و پرسيد : نظر شما در اين\r\nمسأله چيست ؟ گفتند : اينها نظر دادند ، مرا معاف بدار .\r\nمعتصم اصرار كرد و قسم داد كه بايد نظرتان را بگوييد .\r\nمحمد بن على گفت : چون قسم دادى ، نظرم را مى گويم ، اينها در اشتباهند ، زيرا فقط\r\nانگشتان ( 2 ) دزد ، بايد قطع شود و بقيه ى دست باقى بماند .\r\nمعتصم گفت : به چه دليل ؟\r\nگفتند : زيرا رسول خدا ( صلى الله عليه وآله ) فرمود سجده بر هفت عضو ، تحقق مى پذيرد ، صورت\r\n( پيشانى ) ، دو كف دست ، دو سر زانو ، و دو پا ( دو انگشت بزرگ پا ) . بنابراين اگر ، دست دزد\r\nاز مچ يا آرنج قطع شود ، دستى براى او نمى ماند تا سجده ى نماز را بجا آورد ، و نيز خداى\r\nمتعال مى فرمايد :\r\n\" وان المساجدلله فلا تدعوا مع الله احدا \" ( 3 ) [ مساجد : جمع مسجد مى باشد 
  ] \" هفت\r\nعضوى كه سجده بر آنها انجام مى گيرد ، از آن خداست ، پس با خدا هيچكس را مخوانيد و\r\nعبادت نكنيد \" و آنچه براى خداست ، قطع نمى شود .\r\n\" ابن ابى داود \" مى گويد : معتصم جواب محمد بن على را پسنديد و دستور داد ،\r\nانگشتان دزد را قطع كردند ، ( و ما نزد حضار بى آبرو شديم ) و من همانجا ( از شرمسارى و\r\nاندوه ) آرزوى مرگ كردم . . . . ( 4 )\r\n\r\n","description":"","footnote":" 1 . سوره ى فوق ، آيه فوق .\r\n2 . مقصود چهار انگشت است زيرا انگشت بزرگ - شست - نبايد بريده شود .\r\n3 . سوره ى جن ، آيه 18 .\r\n4 . تفسير عياشى ج 1 ، ص 319 ، بحار ج 50 ، ص 5 . ","page_name":" 1424 ","page_number":24},
  {"content":"\r\n\r\nتوطئه ى ازدواج\r\nدر شرح زندگانى امام رضا ( عليه السلام ) گذشت كه مأمون عباسى براى نجات از نابسامانيهايى\r\nكه در جامعه ى آن روز ، رخ داده بود ، و براى ايمنى از شورش علويان و نيز جلب محبت\r\nشيعيان و ايرانيان كوشيد ، خود را دوستدار اهل بيت پيامبر ( صلى الله عليه وآله ) قلمداد كند ، و با تحميل\r\nولايتعهدى بر امام رضا ( عليه السلام ) ، مى خواست ، هم اين منظور را عملى سازد و هم امام را از\r\nنزديك ، زير نظر داشته باشد .\r\nاز سوى ديگر خاندان بنى عباس از اين روش مأمون و از اين كه احتمالا خلافت از بنى\r\nعباس به علويان منتقل شود سخت ناراضى و خشمگين بودند ، و به همين جهت به\r\nمخالفت با او برخاستند ، و چون امام توسط مأمون مسموم و شهيد شد آرام گرفتند و\r\nخشنود شدند و به مأمون روى آوردند .\r\nمأمون ، زهر دادن امام را بسيار سرى و مخفيانه انجام داده بود ، و سعى داشت مردم از\r\nاين جنايت آگاهى نيابند و براى پوشاندن جنايت خود به اندوه و عزادارى تظاهر مى كرد ،\r\nحتى سه روز بر آرامگاه امام ، اقامت كرد و نان و نمك خورد ، و خود را عزادار معرفى نمود ،\r\nاما با همه ى اين پرده پوشى و رياكارى ، سرانجام بر علويان آشكار شد كه قاتل امام ، كسى\r\nجز مأمون نبوده است . لذا ، سخت آزرده و كين خواه شدند ، و مأمون بار ديگر حكومت\r\nخويش را در خطر ديد ، و براى پيشگيرى و چاره سازى توطئه يى ديگر آغاز كرد ، و\r\nمهربانى و دوستدارى نسبت به امام جواد ( عليه السلام ) از خود نشان داد و براى مزيد بهره بردارى و\r\nايجاد اطمينان ، دختر خود را به ازدواج آن گرامى درآورد ، و كوشيد همان استفاده يى را\r\nكه در تحميل ولايتعهدى بر امام رضا ( عليه السلام ) مى جست ، از اين وصلت نيز بدست آورد .\r\nچنين بود كه امام جواد ( عليه السلام ) را در سال 204 هجرى يعنى يكسال پس از شهادت امام\r\nرضا ( عليه السلام ) از مدينه به بغداد آورد ، و دختر خود \" ام الفضل \" را به آيين همسرى ، به دو داد .\r\n\" ريان بن شبيب \" مى گويد : \" چون عباسيان از تصميم مأمون ، در مورد ازدواج دخترش\r\nبا امام جواد ( عليه السلام ) آگاه شدند ، ترسيدند ، مبادا با اين كار ، حكومت از دست عباسيان خارج\r\n","description":"","footnote":"","page_name":" 1425 ","page_number":25},
  {"content":"\r\nشود و همان وضعى كه در زمان امام رضا ( عليه السلام ) پيش آمده بود تكرار شود ! به همين جهت\r\nنزد مأمون رفتند و اعتراض كردند و او را سوگند دادند كه از اين كار منصرف شود و گفتند :\r\n\" . . . تو آنچه در گذشته ى دور و نزديك ، ميان ما و علويان واقع شده است ، مى دانى و نيز\r\nمى دانى كه خلفاى پيش از تو ، آنان را تبعيد و تحقير مى كردند ، ما پيش از اين ، از اينكه\r\nوليعهدى خود را به \" رضا \" واگذار كردى نگران بوديم ، ولى خدا آن مشكل را بر طرف\r\nساخت ، اينك تو را به خدا ! سوگند مى دهيم كه ما را دوباره اندوهگين مساز و از اين ازدواج\r\nصرف نظر كن ، و دخترت را با يكى از عباسيان كه صلاحيت اين وصلت را داشته باشند\r\nهمسر ساز \" .\r\nمأمون پاسخ داد : \" آنچه ميان شما و علويان روى داده ، باعث آن ، شما بوديد و اگر به\r\nانصاف ، نظر مى كرديد ، آنان از شما سزاوار ترند ، و آنچه خلفاى پيش از من ، با علويان\r\nانجام دادند قطع رحم - بريدن از خويشاوند - بوده و من از اين كار به خدا پناه مى برم ، و در\r\nمورد ولايتعهدى رضا \" نيز پشيمان نيستم ، من بودم كه از او تقاضا كردم خلافت را بپذيرد\r\nولى او قبول نكرد ، و تقدير الهى واقع شد . و در مورد ابو جعفر محمد بن على - امام\r\nجواد ( عليه السلام ) - بايد بگويم كه من ، او را بدانجهت براى ازدواج با دخترم ، انتخاب كردم كه با\r\nخردسالى در دانش و فضيلت ، بر تمامى اهل فضل برترى دارد ، و همين موجب شگفتى و\r\nتعجب است ، و اميدوارم ! اين موضوع هم چنان كه براى من روشن شده است براى همه نيز\r\nمردم روشن شود ، تا بدانند كه نظر درست همان نظر من ، او سزاوار همسرى دختر من ،\r\nاست \" .\r\nعباسيان گفتند : \" هر چند اين نوجوان موجب شگفتى و تعجب تو شده ، ولى هنوز\r\nكودك است و علم و دانشى نياموخته است ، صبر كن تا ادب بياموزد و با علم دين ، آشنا\r\nشود ، آنگاه منظور خود را عملى ساز \" .\r\nمأمون گفت : واى بر شما ! من اين جوان را بهتر از شما مى شناسم ، او از خاندانى است\r\nكه علومشان ، خدايى است و به آموختن نيازى ندارد ، پدران او هميشه در علم دين و ادب\r\n","description":"","footnote":"","page_name":" 1426 ","page_number":26},
  {"content":"\r\n\r\nاز مردم ، بى نياز بودند ، اگر مايليد او را بيازمائيد تا آنچه گفتم ، بر شما آشكار شود \" .\r\nگفتند : \" اين پيشنهاد خوبى است ، او را مىآزمائيم ، و در حضور شما مسأله يى فقهى از\r\nاو مىپرسيم ، اگر به درستى پاسخ داد ، ما ديگر اعتراضى نخواهيم داشت و بر همگان\r\nدرستى نظريه ى خليفه ، روشن مى گردد ، و اگر نتوانست پاسخ دهد نيز مشكل ما حل\r\nمىشود ، و خليفه از اين ازدواج منصرف مى گردد \" .\r\nمأمون گفت : هر وقت خواستيد ، مىتوانيد او را امتحان كنيد .\r\nسؤالات يحيى بن اكثم\r\nعباسيان به \" يحيى بن اكثم \" كه قاضى آن زمان بود ، مراجعه كردند و به او وعده ى\r\nپاداش هنگفتى دادند تا از امام جواد ( عليه السلام ) مسأله يى بپرسد كه او پاسخ آن را نداند ، و يحيى\r\nپذيرفت ، آنگاه نزد مأمون بازگشتند ، و از او خواستند ، روزى را براى اين كار تعيين كند .\r\nمأمون روزى را تعيين كرد ، و همه در آن روز گرد آمدند ، مأمون فرمان داد در بالاى\r\nمجلس براى امام جواد ( عليه السلام ) جايى را تعيين كردند ، امام وارد شد ، و در محلى كه تعيين\r\nشده بود ، نشست ، يحيى بن اكثم روبروى او نشست ، ديگران نيز در جايگاه خود قرار\r\nگرفتند ، و مأمون هم كنار امام نشسته بود .\r\n\" يحيى بن اكثم \" به مأمون گفت : اجازه مى دهيد از ابو جعفر سؤالى بنمايم ؟\r\nمأمون گفت : از خود او اجازه بخواه !\r\nيحيى به امام رو كرد و گفت : فدايت شوم ، اجازه مى دهى سؤالى مطرح كنم ؟\r\nامام فرمودند : اگر مى خواهى بپرس .\r\nيحيى گفت : فدايت شوم ، در مورد كسى كه در حال احرام ، شكارى را بكشد چه\r\nمى فرمائيد ؟\r\nامام فرمودند : اين مسأله صورتهاى فراوانى دارد ، آيا در خارج حرم بوده يا در داخل ، از\r\nحرمت اين كار اطلاع داشته يا بى اطلاع بوده ، عمدا كشته يا سهوا و به خطا ، شكار كننده\r\nعبد بوده يا آزاد ، صغير بوده يا كبير ، بار اول او بوده كه چنين كارى كرده يا بار دوم ، صيد\r\n","description":"","footnote":"","page_name":" 1427 ","page_number":27},
  {"content":"\r\nپرنده بوده يا غير پرنده ، كوچك بوده يا بزرگ ، كشنده از كار خود پشيمان شده يا قصد\r\nتكرار آن را دارد ، در شب صيد كرده يا در روز ، احرام او احرام عمره ، سفر ده بوده يا\r\nاحرام حج .\r\n\" يحيى بن اكثم \" از اينكه امام كه در آن هنگام ، تقريبا نه ساله بود ، اصل سؤال او را\r\nچنين عالمانه تشريح كرد ، متحير ماند ، وآثار عجز و شكست در چهره اش پديدار شد ، و\r\nزبانش به لكنت افتاد ، آن چنان كه همه حاضران ، قدرت علمى امام و شكست يحيى را ،\r\nدريافتند .\r\nمأمون گفت : سپاس خداى را بر اين نعمت و اين كه نظر من درست درآمد . آنگاه به\r\nعباسيان رو كرد و گفت : آيا آنچه انكار مى كرديد دانستيد ؟ !\r\nدر همين مجلس ، مأمون ، ازدواج با دخترش را به امام پيشنهاد كرد ، و از او خواست\r\nخطبه ى عقد را بخوانند ، امام پذيرفت و در آغاز خطبه فرمودند :\r\n\" الحمدلله اقرارا بنعمته ، ولااله الا الله اخلاصا لوحدانيته ، و صلى الله على محمد سيد\r\nبريته ، والاصفياء من عترته . اما بعد فقد كان من فضل الله على الأنام ، أن أغناهم بالحلال\r\nعن الحرام ، وقال سبحانه : \" وانكحوا الايامى منكم والصالحين من عبادكم وإمائكم ان\r\nيكونوا فقراء يغنهم الله من فضله والله واسع عليم \" .\r\nخداى را به عنوان اعتراف بر نعمت او ، سپاسگزارم ، و - كلمه ى توحيد - لااله الا الله\r\nمىگويم به جهت اخلاص در وحدانيت او و درود خدا بر محمد سرور آفريدگان و بر\r\nبرگزيدگان از خاندان او كه بىترديد از فضل و رحمت خدا بر مردمان مىباشد كه آنان را\r\nبوسيلهء حلال از حرام بى نياز ساخته - و به ازدواج فرمان داده - و فرموده : بى زن و بى\r\nشوهر از خودتان و شايستگان ( ازدواج ) از بردگان و كنيزان خود را به ازدواج يكديگر\r\nدرآوريد ، و به جهت فقر و بى چيزى از ازدواج مانع نشويد ، اگر فقير باشند خداوند به\r\nرحمت خود ، به آنان عطا مى فرمايد و بى نيازشان مى سازد و خداى متعال وسعت\r\nدهنده ى ، روزى بندگان و داناى به همه چيز است .\r\n","description":"","footnote":"","page_name":" 1428 ","page_number":28},
  {"content":"\r\n\r\nآنگاه امام با تعيين مهريه اى ، معادل مهريه ى حضرت فاطمه زهرا ( عليها السلام ) ( پانصد درهم )\r\nموافقت خود را با ازدواج با دختر مأمون اعلام فرمود ، مأمون از طرف دختر ، عقد را خواند\r\nو امام جواد ( عليه السلام ) قبول فرمود و به فرمان مأمون هدايا و جوائز چشمگيرى به حاضران\r\nدادند و سفره‌ها گستردند و مردم غذا خوردند و متفرق شدند ، و فقط گروهى از نزديكان و\r\nدرباريان مأمون ، باقى ماندند ، و مأمون از امام تقاضا كرد كه خود پاسخ صورتهاى گوناگون\r\n\" صيد در حال احرام \" را بگويد ، و امام پذيرفت و به تفصيل به شرح آن پرداختند . . . .\r\nسؤالات امام ( عليه السلام )\r\nمأمون با شنيدن پاسخ ، امام را بسيار تحسين كرد و تقاضا نمود ، اين بار امام از\r\n\" يحيى بن اكثم \" مسأله يى بپرسد . امام به \" يحيى \" رو كردند و فرمودند : آيا بپرسم ؟\r\nيحيى كه شكست خورد و مرعوب عظمت علمى امام ( عليه السلام ) بود گفت : ميل شماست\r\nفدايتان شوم ! اگر بدانم ، پاسخ مى دهم و اگر ندانم از خود شما استفاده مىكنم و مىآموزم .\r\nامام فرمودند : بگو چگونه است كه مردى در بامداد بر زنى نگاه كرد در حالى كه اين\r\nنگاه كردن بر او حرام است ، و هنگامى كه آفتاب بالا آمد بر او حلال شد ، و چون ظهر شد بر\r\nاو حرام شد ، و چون عصر در رسيد بر او حلال شد ، و چون آفتاب غروب كرد بر ا و حرام شد ،\r\nو شب هنگام نماز عشاء بر او حلال شد ، و نيمه شب بر او حرام شد و چون صبح بردميد بر\r\nاو حلال شد ! چرا چنين بود و به چه جهت بر او حلال مى شد و حرام مى گشت ؟ !\r\nيحيى گفت : به خدا سوگند ! پاسخ و چگونگى را نمى دانم ، اگر مايليد خودتان بيان\r\nفرمائيد تا استفاده كنيم .\r\nامام فرمودند : آن زن ، كنيز مردى بود ، مرد نامحرمى در بامداد به او نگاه كرد در اين\r\nحال اين نگاه حرام بود ، هنگامى كه آفتاب بالا آمد ، آن كنيز را از صاحبش خريد و بر او\r\nحلال شد ، و چون ظهر شد كنيز را آزاد ساخت و بر او حرام شد ، و هنگام عصر با او ازدواج\r\nكرد بر او حلال شد ، چون آفتاب غروب كرد \" ظهار \" ( 1 ) نمود بر او حرام شد ، و نيمه شب يك بار\r\n\r\n","description":"","footnote":" 1 . ظهار : پيش از اسلام در عهد جاهليت طلاق حساب مى شد و موجب حرمت ابدى مى گشت\r\nحكم آن در اسلام تغيير يافت و فقط موجب حرمت و كفاره شد .\r\nظهار : آنست كه مرد به زن خود ، بگويد تو به من يا نسبت به من چون پشت مادرم يا خواهرم يا\r\nدخترم هستى . و در اين صورت بايد كفارهء ظهار بدهد تا همسرش بر او مجددا حلال شود .\r\nتفصيل اين مسأله را در رساله‌هاى عمليه ملاحظه فرمائيد . ","page_name":" 1429 ","page_number":29},
  {"content":"\r\nاو را طلاق داد بر او حرام شد . و چون صبح بردميد ، رجوع كرد بر او حلال شد \" .\r\nمأمون شگفت زده به خويشان خود كه حاضر بودند ، رو كرد و گفت : آيا در ميان شما\r\nكسى هست كه اين گونه پاسخ چنين مسأله يى را بيان كند يا پاسخ مسأله ى قبلى را بداند ؟\r\nگفتند : نه به خدا سوگند . . . ! ( 1 )\r\nبايد توجه داشت كه مأمون با همه ى تظاهرات دوستانه و رياكاريهاى مزورانه ، از اين\r\nازدواج جز اهداف سياسى ، منظور ديگرى نداشته است ، و اهداف او چنين بود :\r\n1 . با فرستادن دختر خود به خانه ى امام ، آن گرامى را براى هميشه ، دقيقا زير نظر\r\nداشته باشد و از كارهاى او بى خبر نماند .\r\n2 . با اين وصلت ، امام را با دربار پر عيش و نوش خود مرتبط ، و آن بزرگوار را به لهو و\r\nلعب و فسق و فجور بكشاند ، و بدين ترتيب بر موقعيت امام ، لطمه وارد سازد ، و او را در\r\nانظار مردم از مقام ارجمند عصمت و امامت ساقط و خوار و خفيف نمايد .\r\n\" محمد بن ريان \" مى گويد : مأمون هر چه مى كوشيد كه امام جواد ( عليه السلام ) را به لهو و لعب\r\nوادار سازد ، موفق نمى شد . در مجلسى كه به عنوان جشن ازدواج امام برپا ساخت ، صد\r\nكنيز زيبا را كه هر يك جامى پر از جواهرات در دست داشتند ، واداشت تا چون امام وارد\r\nشد و بر جاى خود نشست به استقبال او بروند ، و آنان اين كار را كردند ، اما امام هيچ\r\nتوجهى و اعتنايى به آنان ننمود و عملا فهماند كه از اين كارها بيزار است .\r\nدر همين مجلس ، مطربى را براى خواندن و نواختن آورده بودند ، اما همين كه او كار\r\nخود را شروع كرد ، امام بانگ بر او زد : \" از خدا بترس \" . مطرب از صلابت فرمان امام ، كه از\r\n\r\n","description":"","footnote":" 1 . ارشاد مفيد ص 299 ، تفسير قمى ص 169 ، احتجاج طبرسى ص 245 ، بحار ج 50 ، ص 74\r\n- 78 با تلخيص . ","page_name":" 1430 ","page_number":30},
  {"content":"\r\nژرفاى معنويت و نيروى الهى آن بزرگوار مايه مى گرفت ، چنان مرعوب شد كه آلات\r\nموسيقى از دستش فرو افتاد ، و ديگر هرگز تا زنده بود ، نتوانست از دستهايش براى ساز و\r\nنواز استفاده كند \" . ( 1 )\r\n3 . هم چنان كه اشاره كرديم ، مأمون مى خواست با اين وصلت علويان را از اعتراض و\r\nقيام عليه خود ، باز دارد ، و خود را دوستدار و علاقمند به آنان وانمود كند .\r\n4 . چنان كه گاهى مى گفت : من به اين وصلت اقدام كردم ، تا ابو جعفر ( عليه السلام ) از دخترم\r\nصاحب فرزند شود ، و من پدر بزرگ كودكى باشم كه از نسل پيامبر ( صلى الله عليه وآله ) وعلى بن\r\nابيطالب ( عليه السلام ) است ! ( 2 )\r\nاما خوشبختانه ، اين نيرنگ مأمون نيز بى نتيجه بود ، زيرا دختر مأمون ، هرگز فرزندى\r\nنياورد . و فرزندان امام جواد ( عليه السلام ) : \" امام دهم على هادى ( عليه السلام ) ، موسى مبرقع ، فاطمه ،\r\nحكيمه \" همگى از همسر ديگر امام كه كنيزى نيك سيرت و بزرگوار به نام \" سمانه مغربيه \"\r\nبود ، بوجود آمدند .\r\nبر روى هم ، اين ازدواج كه مأمون بر آن اصرار مى ورزيد كاملا جنبهء سياسى داشت ،\r\nبنابراين با آنكه اين وصلت با زندگى مرفهى توأم بود ، براى امام كه همچون پدران\r\nگرامى اش به دنيا توجهى نداشت ، نمى توانست ارزشى داشته باشد ، بلكه اصولا زندگى با\r\nمأمون براى آن حضرت ، تحميلى و پر رنج و دردسر بود .\r\n\" حسين مكارى \" مى گويد : در بغداد خدمت امام جواد ( عليه السلام ) شرفياب شدم و زندگيش را\r\nديدم ، در ذهنم خطور كرد كه \" امام كه به اين زندگى مرفه رسيده است ، هرگز به وطن خود\r\n\" مدينه \" باز نخواهد گشت \" ، امام ، لحظه يى سر به زير افكند ، آنگاه سر برداشت در حالى كه\r\nاز اندوه رنگش ، زرد شده بود فرمود : \" اى حسين ! نان جوين و نمك خشن ، در حرم رسول\r\n\r\n","description":"","footnote":" 1 . كافى ج 1 ، ص 494 ، بحار ج 50 ، ص 60 .\r\n2 . تاريخ يعقوبى ج 2 ، ص 454 . ","page_name":" 1431 ","page_number":31},
  {"content":"\r\nخدا ( صلى الله عليه وآله ) پيش من ، از آنچه مرا در آن مى بينى ، محبوبتر و خوشايندتر است \" . ( 1 )\r\nبه همين جهت امام در بغداد نماند ، و با همسرش \" ام الفضل \" به مدينه بازگشت ، و تا\r\nسال 220 همچنان در مدينه باقى ماند و بنا به احضار معتصم بود كه دوباره به\r\nبغداد بازگشت .\r\nمأمون ، در سال 218 هجرى مرگش فرا رسيد ، و پس از او برادرش \" معتصم \" جاى او را\r\nگرفت ، در سال 220 هجرى معتصم ، امام را از مدينه به بغداد إحضار نمود تا از نزديك\r\nمراقب فعاليت و تبليغات اسلامى او باشد ، و چنان كه قبلا ذكر شد در مجلسى كه براى\r\nتعيين محل قطع دست دزد تشكيل داده بودند ، امام را نيز شركت دادند ، و قاضى بغداد\r\n\" ابن ابى داود \" و ديگران شرمنده شدند ، و چند روز بعد از آن \" ابن ابى داود \" از حسد و كينه\r\nتوزى نزد معتصم رفت ، و گفت :\r\n\" به جهت خيرخواهى ، به شما تذكر مى دهم كه جريان چند روز قبل ، به صلاح\r\nحكومت شما نبود ، زيرا در حضور همه ى دانشمندان و مقامات عاليه ى مملكتى ، فتواى\r\nابو جعفر \" امام جواد ( عليه السلام ) \" يعنى كسى كه نيمى از مسلمانان ، او را خليفه وشما را غاصب\r\nحق او مى دانند ، بر فتواى ديگران ترجيح دادى ، و اين خبر ، ميان مردم منتشر و خود ،\r\nبرهانى براى شيعيان او شد .\r\nمعتصم كه مايه ى هر نوع دشمنى با امام را در خود داشت از سخنان ابن ابى داود\r\nبيشتر تحريك شد و درصدد قتل امام برآمد ، و سرانجام منظور پليد خود را عملى ساخت ،\r\nو امام را در آخر ذيقعده ى سال 220 مسموم و شهيد نمود .\r\nامامت او\r\nفرزند با كفايت امام على بن موسى الرضا ( عليه السلام ) ، بعد از رحلت پدر بزرگوارش ، بر مسند\r\nالهى امامت و پيشوايى جهان اسلام نشست و رهبرى معنوى شيعيان را به عهده گرفت .\r\nدر اثبات پيشوايى ايشان نيازى نيست كه سخن فراوانى به ميان آيد ، زيرا او تنها فرزند\r\n\r\n","description":"","footnote":" 1 . خرائج راوندى ص 208 ، بحار ج 50 ، ص 48 . ","page_name":" 1432 ","page_number":32},
  {"content":"\r\n\r\nپدرش امام هشتم ( عليه السلام ) بود و برادر ديگرى نداشت كه داعيهء امامت داشته باشد و غير از\r\nايشان كسى را از دودمان علوى ، شايستگى اين مقام و منصب نبود .\r\nاينك چند نمونه از تصريحات امامت و پيشوايى ايشان به عنوان نمونه مى آوريم :\r\n1 . شيخ مفيد در كتاب \" ارشاد \" با سند پيوستهء خود از صفوان پسر يحيى كه از اصحاب\r\nامام هشتم ( عليه السلام ) بود نقل مىكند : \" من به امام رضا ( عليه السلام ) عرض كردم ، پيش از آن كه خداوند\r\nمتعال ابوجعفر را ( كنيه امام جواد ( عليه السلام ) ) به شما عنايت فرمايد ، مكرر مى گفتيد كه خداوند ،\r\nپسرى به من عنايت خواهد فرمود . اكنون كه خداوند متعال چشمان ما را با وجود آن\r\nعزيز ، روشن ساخته است ، اين نكته را به ياد مى آورم كه خداوند آن روز را پيش نياورد اگر\r\nشما را در ميان خود ، مشاهده نكنيم در چنين صورت ، ما به كدام سو و به كدام پيشوا بايد\r\nپناهنده شويم ؟ \"\r\nامام ، با دست خود به سوى ابو جعفر كه هنوز طفل خردسالى بيشتر نبود اشارت\r\nفرمودند ، كه او جانشين من خواهد بود ، دوباره به حضور امام عرض كردم : \" فدايت گردم ،\r\nابو جعفر بيشتر از سه سال ندارد \" .\r\nفرمودند : \" خردسالى در ابلاغ رسالت الهى ، ايرادى ندارد ! مگر عيسى بن مريم وقتى كه\r\nبر مقام رسالت و پيشوايى رسيد ، بيشتر از سه سال داشت ؟ \" ( 1 )\r\n2 . فرزند نجاشى به يكى از ياران امام رضا ( عليه السلام ) به نام \" ابى نصر بزنطى \" گفت كه اين سؤال\r\nرا از امام رضا ( عليه السلام ) بپرسيد كه امامت و پيشوايى ملت ، پس از امام چه كسى خواهد بود ؟\r\nامام در پاسخ او فرمودند : \" امامت و پيشوايى پس از من ، با پسرم خواهد بود . \" اين كلام\r\nرا امام وقتى ايراد فرمودند كه هنوز امام جواد ( عليه السلام ) ، به دنيا نيامده بود و از طرفى مى دانيم\r\nكه امام ، فرزند ديگرى جز او نداشت . ( 2 )\r\n3 . جمعى در مدينه مسجد رسول الله ، در اطراف على بن جعفر عموى امام جواد ( عليه السلام )\r\n\r\n","description":"","footnote":" 1 . سيرة الائمة الاثنى عشر ج 2 ، ص 445 ، به نقل از ارشاد مفيد .\r\n2 . اصول كافى ج 1 ، ص 320 ، چاپ غفارى . ","page_name":" 1433 ","page_number":33},
  {"content":"\r\nحلقه زده بودند و مشغول صحبت بودند كه از در ورودى ، امام جواد ( عليه السلام ) وارد مسجد\r\nگرديد ، تا چشم على بن جعفر به امام افتاد با كمال عجله و شتاب بدون عبا برخاست و به\r\nطرف او رفت ، و بر دستش بوسه زد و كمال احترام و تعظيم را در حق او انجام داد . امام\r\nفرمودند : عموى بزرگوارم ! خداوند به شما جزاى خير دهد ! بنشينيد و زحمت نكشيد . در\r\nپاسخ گفتند : \" چگونه مى توانم جايى كه شما ايستاده ايد ، بنشينم ؟ \" امام پس از مدتى از\r\nمسجد خارج شد . همنشينان على بن جعفر از روى توبيخ و مذمت به او گفتند : \" شما\r\nعموى پدر ايشان هستيد و از نظر سن و كهولت با او خيلى تفاوت داريد ، اين نوع رفتار\r\nشما با او ، بر چه پايه بود ؟ چرا اين نوع احترام در حق او انجام داديد ؟ \"\r\nاو در پاسخ اظهار داشت : \" بهتر است ساكت باشيد ، درست است من از نظر سن وعمر\r\nبالاتر از او هستم ، موهاى من سپيد شده است ، ولى جايى كه خداوند متعال ، به اين سن و\r\nسال شايستگى امامت ندهد ، ولى او را به چنين منصب الهى منصوب نمايد ، آيا من\r\nمى توانم منكر فضيلت و مقام او گردم ؟ من از اين گفتارهاى شما به خداوند پناه مى برم و\r\nدر برابر مقام امامت او ، بندهء كوچكى بيشتر نيستم \" . ( 1 )\r\n4 . \" كليم بن عمران \" مى گويد : \" به حضور امام رضا ( عليه السلام ) عرض كردم ، خدا را بخوانيد تا\r\nفرزندى به شما عنايت فرمايد كه چشمان ما روشن گردد \" .\r\nامام فرمودند : \" خداوند متعال ، تنها فرزندى به من عنايت خواهد كرد كه او وارث من\r\nمى گردد . \" هنگامى كه نوزادى در دودمان امام ، پا به عرصه حيات گذاشت ، امام رو به ياران\r\nو اصحاب خود فرمودند : \" خداوند متعال پسرى همانند موسى بن عمران به من عنايت\r\nفرموده است كه وارث و جانشين من مى گردد ، اين فرزند با جور و ستم ، در راه خدا كشته\r\nمىشود \" . ( 2 )\r\n5 . \" ابو يحيى صنعانى \" مى گويد : \" در محضر امام هشتم شرفياب شدم . پسرش كودك\r\n\r\n","description":"","footnote":" 1 . كافى باب الحجة ص 332 .\r\n2 . بحار الانوار نقل از ناسخ التواريخ ج 1 ، ص 17 ، امام جواد ( ع ) . ","page_name":" 1434 ","page_number":34},
  {"content":"\r\n\r\nخردسالى بيش ، نبود خدمتكار حرم ، وى را به حضور پدرش آورده بود . پيشواى هشتم به\r\nپسرش \" محمد \" اشاره كرد و گفتند : \" براى پيروان ما در امت اسلام ، مولودى به بركت\r\nمحمد نمى شناسم ! \" ( 1 )\r\nاينها نمونه‌هايى از تصريحات امام هشتم ( عليه السلام ) در تعيين امامت و وصايت امام محمد\r\nتقى ( عليه السلام ) بود كه به چند نمونه آن ، اشاره گرديد و بنا بر اعتقاد شيعه ، اسامى مقدسه\r\nمعصومين ( عليه السلام ) با تعيين الهى قبلا معين گرديده است ، فقط كافى است كه امام قبلى ،\r\nمعصوم بعدى را تعيين و تنصيص نمايد .\r\nخلفاى معاصر امام ( عليه السلام )\r\nامام جواد ( عليه السلام ) در مدت عمر كوتاه و پربار خود ، با حكومت دو تن از خلفاى عباسى\r\nمعاصر بوده است كه هر كدام به نوبت خود در راه جلوگيرى از نفوذ و پيشرفت معنوى\r\nامام ( عليه السلام ) ، سعى و كوشش بليغ داشته اند ، يكى مأمون و ديگرى ، برادرش معتصم عباسى .\r\nاكنون شمه اى از خصوصيات و ويژگيهاى دوران هر كدام از آنان را بيان مى كنيم تا\r\nموقعيت امام ( عليه السلام ) در برابر حكومت زور و ستم ، و خفقانى كه حاكم بر سرنوشت مردم آن\r\nروزگار بود ، بيشتر روشن گردد ولى آنچه ناگزيرم همانند ساير سيره نويسان احوال امام\r\nجواد ( عليه السلام ) به آن اعتراف نمايم اين است كه مدت اقامت امام ( عليه السلام ) ، در مدينه و مراجعت\r\nايشان ، به بغداد به صورت دقيق ، تعيين و مشخص نشده است ولى احضار معتصم به\r\nبغداد كاملا قطعى و منجز است كه پس از مرگ مأمون بوده و در دوران معتصم\r\nعباسى است .\r\n1 . مأمون كيست ؟\r\nعبد الله مأمون در سال 193 هجرى به حكومت رسيد ، و در سال 218 در مرز روم از دنيا\r\nرفت ، بر خلاف برادرش امين ، مرد دانشمند و دانش دوست و فرد هوشيار و كاردان و\r\nسياستمدار بود و در اين صفات بر تمام خلفاى بنى عباس ، برترى داشت . او مدت بيست\r\n\r\n","description":"","footnote":" 1 . الكافى باب الحجة . ","page_name":" 1435 ","page_number":35},
  {"content":"\r\n\r\nو پنج سال و اندى بر اريكهء سلطنت تكيه زده بود بيست و پنج ماه آن را در مبارزه و جنگ\r\nبا برادرش امين گذراند ، و در پايان كار ، پيروزى به دست آورد . او در زمان خود در ترويج\r\nعلم ، سعى و كوشش داشت و مجالس مناظره و محافل گفتگوى علمى فراوانى تشكيل\r\nداد ، و روز مخصوصى را به عنوان مباحثات فقهى در سه شنبه براى فقهاى آن روز ، ترتيب\r\nداده بود كه خود شخصا در مجالس آنان ، شركت مى جست . ( 1 )\r\nكسانى كه كارنامه علمى اسلام را بررسى كرده اند معتقدند كه يكى از درخشانترين\r\nدوره‌هاى اسلامى ، از نظر علمى ، عصر حكومت هارون و مأمون بود ، در اين دوره ، مسلمانان\r\nدوره انتقالى را طى مى كردند و دستاوردهاى ديگران را در فلسفه و علوم ، مورد بررسى و\r\nارزيابى قرار مى دادند و كتابهايى از يونان و هند و ايران ترجمه مى كردند و مطالب اسلامى\r\nرا نيز به زبانهاى ديگر برمىگرداندند و دست به تأسيس مدارس و دانشكده‌ها و مراكز\r\nعلمى و كتابخانه‌ها مى زدند . ( 2 )\r\nاز كلمات معروف مأمون است كه در سه مسألة ، جاى اغماض و عفو نيست : يكى\r\nناموس ديگرى ، كشف راز ديگران و آن سومى ، مبارزه بر سر حكومت و سلطنت .\r\nباز مى گفت : تا توانى ، جنگ را به تأخير افكن و اگر چاره اى جز جنگ نداشتى ، پس\r\nپايان آن را در آن روز انجام بده \" . باز مى گفت : سروران مردم در دنيا ، سخاوتمندان هستند و\r\nدر آخرت ، انبياء و پيامبران ( 3 ) . بر اين اساس بود كه 25 ماه با برادرش \" محمد امين \" جنگيد\r\nو هنگامى ، آسايش پيدا كرد كه سر امين را بر دروازهء شهر مشاهده نمود . او در شهر مرو بود\r\nكه امام رضا ( عليه السلام ) با تكريم و احترام تمام ، وارد مرو گرديد . و مورد استقبال شايان توجه قرار\r\nگرفت . مأمون در جمع خواص لشكرى و كشورى اعلام نمود كه در ميان فرزندان عباس و\r\nعلى ( عليه السلام ) مطالعه كرده است ، شايسته تر از امام رضا ( عليه السلام ) و داناتر از او پيدا نكرده است و از\r\n\r\n","description":"","footnote":" 1 . مسعودى ، مروج الذهب ، ج 4 ، ص 19 .\r\n2 . در اين باره به كتاب كارنامهء علمى اسلام ، تاريخ فرهنگ اسلام تأليف \" زين العابدين قربانى \" و\r\nزيربناى تمدن و علوم اسلامى تأليف نگارنده از انتشارات دفتر نشر نويد اسلام مراجعه گردد .\r\n3 . مروج الذهب ج 4 ، ص 7 . ","page_name":" 1436 ","page_number":36},
  {"content":"\r\nاينرو به عنوان ولايت عهدى ، با او بيعت نمود و نام او را بر سكه ها و پولهاى رايج ، مسكوك\r\nنمود ، و دستور داد مردم ، سياهى را از لباسها و پرچمها پاك سازند و به جاى آن ، از رنگ\r\nسبز استفاده كنند .\r\nولى اين كارها ، بر خلاف خواسته‌هاى عباسيان در عراق بود ، آنان به عنوان مخالفت با\r\nاين گونه اعمال ، با عموى مأمون \" ابراهيم بن مهدى \" بيعت كردند ، مأمون كه در صدد\r\nتوسعهء رياست خود بود ، در سال 202 \" فضل بن سهل ذوالرياستين \" را در حمام سرخس از\r\nبلاد خراسان ، در بين راه عراق به كشتن داد و امام على بن موسى الرضا ( عليه السلام ) را در شهر\r\nطوس در اثر خوردن انگور سمى به سال 203 از ميان برداشت ، و تغيير رنگ لباسها با\r\nمخالفت عباسيان روبرو گرديد كه پس از ورود به عراق ، مجددا به رنگ سياه بازگشت ، و\r\nنهضتهاى متعددى در گوشه و كنار كشور اسلامى ، آغاز گرديد كه نهضت وسيع و پردامنهء\r\n\" محمد بن ابراهيم \" معروف به \" ابن طباطبا \" و انقلاب زيد بن جعفر در بصره از مهم ترين\r\nآنها به شمار مى آيد . مسعودى صاحب مروج الذهب مى نويسد :\r\n\" در عهد مأمون بود كه على بن موسى ( عليه السلام ) ، مسموم شد و درگذشت ، در حالى كه او 49\r\nسال و شش ماه عمر كرده بود \" . ( 1 )\r\nو شافعى هم ، در عهد مأمون در سال 204 ه‍ . ق در سن 54 سالگى در مصر\r\nدرگذشت . ( 2 )\r\nمأمون در سال 217 وارد مصر شد ، و حاكم آن منطقه كه فردى به نام \" عبدوس \" بود\r\nدر اثر مقاومت ، كشته شد و در سال 218 ، مأمون در سرزمين روم به نبرد با روميان\r\nپرداخت ، در دروازه روم به يكى از قلعه‌هاى آنان ، واقع در پشت طرسوس ، وارد گرديد ،\r\nآنان را به اسلام يا پرداخت جزيه يا شمشير فراخواند و نصارى را زبون و بيچاره ساخت\r\nجمعى از آنان ، به پرداخت جزيه ، پاسخ مثبت دادند و افرادى كه نپذيرفتند . با آنان به\r\n\r\n","description":"","footnote":" 1 . همان منبع ص 5 ، چاپ سعادت مصر .\r\n2 . مسعودى مروج الذهب ج 4 ، ص 23 . ","page_name":" 1437 ","page_number":37},
  {"content":"\r\nجنگ پرداخت تا اينكه 15 قلعه از قلعه‌هاى آنان را باز گشود و با پيروزى از جنگ روميان ،\r\nبرمىگشت ، در سر چشمه ى \" بديدون \" اقامت گزيد در سرچشمه اى كه معروف به\r\n\" قشيره \" مى باشد و در انتظار بازگشت نيروهاى خود از داخل بلاد روم ، بود صفا و خنكى و\r\nسفيدى و برق آب چشمه او را به شگفتى و تعجب واداشته بود . دستور داد چوبهاى\r\nبلندى به صورت تخته ، روى آب قرار دهند و آن را ، همانند پل درآورند و به صورت كيسه اى\r\nدرآورند كه آب از زير آن ، جريان پيدا نمايد ، درهمى به داخل آب افكند و صفاى آب\r\nآنچنان درخشان بود كه نوشته ى درهم از دور ، خوانده مى شد ولى از شدت سردى و\r\nخنكى آب نمى توانستند ، آن پول را از داخل آن ، بيرون كشند در چنين وضعيتى بود كه\r\nماهى در داخل چشمه ، ظاهر گرديد ، مأمون براى گرفتن آن ماهى ، جائزه تعيين نمود\r\nيكى از خدمتگزاران با سرعت آن را گرفت و مى خواست بالا بياورد ، هنگامى كه به كنار\r\nچشمه ، همان جايگاهى كه مأمون نشسته بود رسيد ، ماهى تكان خورد و خود را به آب\r\nافكند ، خادم نيز خود را به آب افكند ، در آن موقع آب سردى صورت و لباس او را خيس\r\nنمود ، خادم ماهى را گرفت و در ظرفى در پيشگاه مأمون قرار داد و در حالى كه ماهى هنوز\r\nدر اضطراب و تكان خوردن بود ، در همان لحظه ، رعد و اضطرابى بدن مأمون را فرا گرفت ،\r\nبه حدى كه نتوانست از جايگاه خود حركت كند ، با لحاف و ساير وسايل گرمازا ، او را\r\nپوشاندند ولى ثمر نبخشيد ، او همانند چوب تر مى لرزيد و فرياد ، سرما ، سرما مى كشيد ، او\r\nرا به چادر انتقال دادند ، در اطراف او آتشى روشن كردند ، باز هم سرما ، سرما مى گفت ،\r\nماهى پخته را آوردند ، نتوانست از آن بخورد .\r\nهنگامى كه مرض او شدت پيدا كرد ، برادرش معتصم ، بختيشوع وابن ماسويه پزشكان\r\nدربار را فراخواند تا علاجش كنند ولى مأمون در حال احتضار بود و آنان ، چه مى توانستند\r\nانجام دهند ؟ نبض او را گرفتند ، ملاحظه نمودند كه خارج از حال عادى و اعتدال مى باشد .\r\nعرق از تمام جوانب بدن ، سرازير مى گردد ، مأمون از نام اين محل ، پرسيد گفتند : نام اين\r\nمنطقه \" رقه \" است او از هنگامى كه مرض او شدت گرفت به اطرافيان گفت مرا به محل\r\n","description":"","footnote":"","page_name":" 1438 ","page_number":38},
  {"content":"\r\n\r\nبلندى برسانيد تا به لشكر ، رجال و نيروهايم بنگرم و حدود سلطه ى خود را مشاهده كنم ،\r\nشبانگاه بود او را به محلى رساندند كه مشرف بر خيمه ها ، افراد سپاه و تجهيزات لشكرى\r\nبود ، هر نقطه اى آتش روشن كرده بودند ، مأمون با صداى بلند گفت : \" اى خدايى كه ملك\r\nاو هميشگى است ، به فردى كه قدرت او در حال زوال و گذرا است ، رحم نما ! سپس او را به\r\nخوابگاه خود ، برگرداندند ، معتصم ، فردى را بالاى سر او قرار داد تا تلقين شهادت نمايد ،\r\nهنگامى كه حال او وخيم تر شد ، آن مرد صداى خود را به تلقين شهادت ، بلند نمود تا\r\nمأمون هم بگويد . ابن ماسويه به او گفت : صداى خود را بلند نكن ! مأمون در حالى است كه\r\nبين خدا ومانى تشخيص نمى دهد ، مأمون ، چشمان خود را باز كرد در حالى كه چشمان او\r\nاز سرخى و تورم باد كرده بود ، مى خواست بدينوسيله غضب و ناراحتى خود را به ابن\r\nماسويه ابراز دارد ولى نمى توانست ، در آن وقت مشاهده نمودند كه زير لب مى گويد : \" يا من\r\nلايموت ، إرحم من يموت ! \" همان لحظه جان داد و اين واقعه در روز پنجشنبه سيزده روز\r\nباقيمانده از رجب 218 ه‍ . ق بود نعش او را به طرسوس حمل نمودند و در همان محل ،\r\nدفن كردند . ( 1 )\r\n2 . معتصم\r\nمحمد فرزند هارون الرشيد ، ملقب به \" معتصم \" پس از مرگ برادرش مأمون ، به سال\r\n218 ( ماه شعبان ) رشته ى كار را به دست گرفت و از مرز روم ، منطقهء \" بديدون \" همان\r\nمحلى كه مأمون ، آنجا از دنيا رفت از مردم بيعت گرفت . حكومت او تا سال 227 ادامه\r\nيافت ، ( نه سال ) و در آن سال از دنيا رفت . و در \" جوسق سامرا \" مدفون گرديد . او اتراك را\r\nروى كار آورد و چهار هزار نفر از آنان را وارد ارتش خود نمود و با لباسهاى مخصوصى آنان\r\nرا از ديگران ممتاز مى ساخت ، وعده‌اى را از مصر و يمن و جمعى را از خراسان گرد آورد تا\r\nلشكر مرتبى ترتيب داد ، به حدى كه بغداد گنجايش تحمل ارتش او را نداشت و ناچار به\r\nشهر سامراء انتقال اردو داد .\r\n\r\n","description":"","footnote":" 1 . مروج الذهب ج 4 ، ص 42 - 45 ، چاپ سعادت مصر . ","page_name":" 1439 ","page_number":39},
  {"content":"\r\nاو به عمران و آبادانى علاقهء فراوان داشت ، محمد بن عبد الملك را به عنوان وزير\r\nبرگزيد به او مرتب مىگفت :\r\n\" عمران و آبادانى امور ، پسنديده‌اى ، نهفته است . در عمران و آبادانى ، جهان آباد\r\nمىشود ، خراج و ماليات بيشتر مىگردد ، اموال و دارائى مردم ، فزونى مى يابد : قيمتها\r\nارزان مىشود ، حيوانات وسعت معيشت ، پيدا مى كنند ، به هر محلى كه ده درهم خرج\r\nكنى پس از يكسال ، خواهى ديد يازده درهم بازدهى دارد پس هرگز در خرج آبادانى با من\r\nمشورت منما \" . ( 1 )\r\nاو همانند مأمون ، قائل به خلقت قرآن بود و افرادى را كه به اعتقاد او ، گرايش نداشتند\r\nسخت مورد ايذاء قرار مى داد ، بر همين اصل به احمد بن حنبل ، پيشواى حنابله 38 تازيانه\r\nزد تا قائل به خلقت قرآن گردد و آن را قديمى نداند .\r\nاو هم همانند مأمون با روميان ، منازعه و محاربه داشت ، و سپاه باشكوهى ترتيب داد و\r\nعازم فتح قسطنطنيه بود كه خبر قيام عباس بن مأمون به او رسيد ، و او را از عزم خود باز\r\nداشت تا او را دستگير و طرفداران او را محبوس نمود .\r\nاو در سال 227 در قصر خود در كنار دجله معروف به \" قصر خاقانى \" درگذشت . ( 2 )\r\nمشخصات كلى دوران زندگى امام ( عليه السلام )\r\nامام جواد ( عليه السلام ) در مدت زندگى و امامت خود با حكومت دو تن از خلفاى ستمگر\r\nعباسى ، معاصر بود كه امتياز و خصيصهء كلى حكومت آنان ، در تغيير و تأويل قوانين اسلام\r\nخلاصه مى گرديد . رژيمى كه در عهد امام جواد ( عليه السلام ) روى كار بود چون از عمق دل به اجراى\r\nدستورات اسلامى ، پايبند نبود و تنها به ظواهر امر ، مى پرداخت ، تدريجا به تغيير قوانين\r\nاسلامى دست مى زد و گاهى به عنوان رعايت حال جامعهء اسلامى ، و گاهى به نام حفظ\r\nموقعيت حكومت ، و ديگر صباحى ، بر اساس عناوين ديگر از عمل به احكام اسلام ، سرباز\r\n\r\n","description":"","footnote":" 1 . مروج الذهب ج 4 ، ص 47 .\r\n2 . مروج الذهب ج 4 ، ص 63 . ","page_name":" 1440 ","page_number":40},
  {"content":"\r\n\r\nمى زد و اين كار را روز به روز توسعه مى داد .\r\nيكى از محققين عاليقدر اسلامى در اين باره مى گويد : \" كار تغيير و تفسير قوانين\r\nاسلامى ، به جايى كشيده شده بود كه سازمانهايى كه به نام حكومت اسلامى ناميده\r\nمى گشتند و طبعا مسئول اجراى امور اسلامى بودند ، با حفظ اين عنوان ، هيچ گونه\r\nمسئوليتى نسبت به اجراى قوانين اسلامى ، احساس نمى كردند \" ، \" پيداست قوانين و\r\nمقرراتى كه ضامن اجراى متعهد و مسئولى نداشته باشد عادتا به كجا منتهى خواهد\r\nشد \" . ( 1 ) برخورد امام ( عليه السلام ) با گردانندگان دستگاه خلافت در اين گونه موارد تغيير قانون ، به\r\nظهور مى پيوست با چون امام كه مسئول اجراى صحيح دستورات اسلام و متعهد به\r\nانجام رسالت و پيام واقعى پيامبران الهى بود ، نمى توانست در مواجهه با اين تضادها و\r\nاختلافها عكس العملى از خود نشان ندهد ؟\r\nعكس العملها و مخالفتهاى امام ، در بين مردم بازتاب وسيعى پيدا مى كرد و در ميان\r\nمردم انتشار مى يافت و گاهى باعث ايذاء و ناراحتى خود و پيروان صميمى او ، مى گشت .\r\nدرست است كه مأمون ، خليفهء انديشمند عباسى ، محض حفظ ظاهر و رعايت حيثيت\r\nعمومى اسلامى هم كه بود از اظهار مخالفت علنى و ابراز عداوت ، خوددارى مى كرد ولى\r\nدر باطن امر ، كينه در دل مى گرفت و هميشه مشغول طرح نقشه و دسيسه بود از اينرو در\r\nتاريخ مى خوانيم كه مدت عمر آن امام مجاهد ومبارز بسيار كوتاه بوده ، و در بيست و\r\nپنجمين بهار زندگى خود ، در اثر سم ستمگران به شهادت نائل آمده است و اين امر\r\nمى رساند كه كنترل و مراقبت و كارشكنى ، بسيار شديدتر وكامل تر اجرا مى شده است .\r\nمعارضه با حديث سازى و كژروى\r\nدوران زندگى امام ( عليه السلام ) مرحلهء اوج پيشرفت بنى عباس بود و حكومت آن خاندان\r\nمستحكم تر شده بود وآثار و يادگارهاى بنى اميه از ميان ، رخت مى بست از اين رو برخى از\r\nروزنامه نگاران و وقايع پردازان و چاپلوسان از زبان اخبار و احاديث ، شروع به جعل حديث\r\n\r\n","description":"","footnote":" 1 . علامهء طباطبايى خلاصهء تعاليم اسلام ص 126 . ","page_name":" 1441 ","page_number":41},
  {"content":"\r\n\r\n\r\nو روايت ، در حق عباس و خاندان او مىنمودند و با كمال وقاحت به خلفا و سردمداران\r\nعباسى مىچسباندند . روش مبارزه امام ( عليه السلام ) با اين نوع حديث تراشىها و فضيلت شماريها\r\nاين بود كه با كمال صراحت و شجاعت ، معيارهاى تشخيص حديث صحيح از مجعول را\r\nبيان مى داشت ، گاهى با حملهء مستقيم به جاعلين احاديث سلف ، كه در حق خلفاى\r\nبنى اميه انجام داده بودند به جاعلين معاصر خود ، هشدار و گوشزد مىكرد و زنگ خطر را\r\nدربارهء آنان به صدا درمىآورد كه نمونه‌هايى از اين مبارزات امام ( عليه السلام ) در بخشهاى آينده\r\nمورد مطالعه قرار مى گيرد .\r\nتفتيش عقائد\r\nيكى ديگر از خصوصيات عصر امام جواد ( عليه السلام ) ، موضوع تفتيش عقائد در مورد مخلوق\r\nبودن ، يا قديمى بودن قرآن بود . خليفهء وقت ، روى تحريك اطرافيان يا در اثر تأثر از\r\nفلسفه يونان ، روى اين مسألة حساسيت بيشترى نشان مى داد و معتقد بود كه كسانى كه\r\nقرآن را قديمى بدانند ، مشرك هستند ، [ چون تعدد قدماء لازم مى آيد 
  ] و حق مداخله در\r\nامور قضايى وادارى كشور را ندارند . بر اساس اين اعتقاد ، به تمام استانداران و فرمانداران\r\nدستور داده بود كه دانشمندان را از اين نظر ، مورد بازجويى و بازپرسى و مصاحبهء\r\nحضورى قرار دهند و نتيجه را به مركز خلافت گزارش دهند . جالب توجه اين است كه\r\nشدت علاقهء مأمون به اين امر ، به حدى بود كه در وصيت نامه خود بعد از ذكر شهادتين و\r\nاقرار به توحيد ، مسأله مخلوق بودن قرآن را مورد گواهى و شهادت قرار داده بود ، سپس به\r\nمعاد و حساب و ديگر معتقدات اساسى اسلام پرداخته بود و اجراى عمليات خود را در\r\nاين زمينه به وليعهد خود \" معتصم \" نيز توصيه كرده بود ! ( 1 )\r\nجمعى از فقها ومحدثين كه از آنان مى توان \" احمد بن حنبل \" فقيه معروف ، \" سجاد بن\r\nعاصم \" و جمع ديگر از قضات و دانشمندان عراق را نام برد ، اعتقاد پيدا كرده بودند كه\r\nقرآن از نظر اينكه كلام الهى است و كلام الهى هم ، همانند خود خالق آن ، قديمى است ، از\r\n\r\n","description":"","footnote":" 1 . ناسخ التواريخ ج 3 ، ص 34 . ","page_name":" 1442 ","page_number":42},
  {"content":"\r\nاينرو اعتقاد به قديمى بودن و در نتيجه غير مخلوق بودن قرآن پيدا نموده بودند و اين\r\nاشتباه از آنجا ناشى مى گشت كه آنان كلام لفظى را كه زبان گوياى عامه مردم است با كلام\r\nلبى و منطقى به اشتباه گرفته و دچار حيرت و سرگردانى شده بودند و چون اين مسأله\r\nبوى شرك و اعتقاد به تعدد قدماء مى داد ، مأمون و جمعى ديگر از دانشمندان اسلامى ،\r\nاعتقاد به خلقت و حادث بودن آن داشتند و كسانى كه بر خلاف اعتقاد آنان ، فكر\r\nمىكردند ، از كار باز مىداشتند و دستور تنبيه و كتك و گاهى كشتن و از ميان بردن او را\r\nصادر مىكردند ، و روى اين مسأله تعداد فراوانى را به زنجير و تازيانه و حبس كشاندند و\r\nجمعى را كشتند ، از جمله \" احمد بن حنبل \" را با 38 تازيانه ، تنبيه نمودند .\r\nاين مسأله جنجالى ، سخن روز آن روزگار بود . آيا منشأ اين سخن از فلسفه انتقالى\r\nيونان بود ؟ يا از اعتقاد پاك و بى آلايش مردم بود كه براى حريم كلام الهى ، قداست\r\nفوق العاده قائل بودند و در اين باره نمى توانستند مطالب را از هم تفكيك و از هم باز\r\nنمايند ؟ يا يك نوع مانور سياسى بود ؟ . . .\r\nهر چه بود جنجال پرشورى ايجاد نموده و اذهان مردم را به خود جلب كرده بود به\r\nحدى كه مقالات و كتابهاى بى شمارى را به خود اختصاص داده بود كه بحث و گفتگوى\r\nمفصل در اين زمينه ما را نيز به گفتگوهاى بى ثمر ديگرى مى كشاند .\r\nاسراف و تبذير بيت المال\r\nيكى ديگر از خصوصيات بارز دوران حكومت بنى عباس ، به خصوص مأمون ، عياشى و\r\nميگسارى و صرف بيت المال در امور تجملى و اشرافى گرى بود كه در اعصار گذشته ، كمتر\r\nنظير داشت . مورخين ، اسراف كاريهاى يكى از حساس ترين فراز زندگى مأمون را چنين\r\nتوصيف كرده اند :\r\n\" آنچه مأمون در عروسى پوران دختر حسن بن سهل خرج و نثار عروس نمود تا آن روز\r\nهيچ پادشاهى اعم از دوران جاهليت و اسلام انجام نداده بود و آن ولخرجى و گشادبازى تا\r\n","description":"","footnote":"","page_name":" 1443 ","page_number":43},
  {"content":"\r\n\r\n\r\n\r\nآن روز سابقه نداشت \" . ( 1 )\r\nابن خلكان مى نويسد\r\n\" مأمون ، دختر حسن سهل را به رعايت مقام و منزلتى كه پدرش در تشكيلات خلافت\r\nداشت به ازدواج خود درآورد و در امر عيش و نوش و سرور عروسى ، آن قدر خرج و انفاق\r\nنمود كه در هيچ عصرى از اعصار و بر هيچ كس تا آن روز معهود و مشهود نيفتاده بود .\r\nمصارف اين امر به آنجا رسيد كه بر عموم هاشميين و سرهنگان و نويسندگان ، گوىهاى\r\nمشك نثار نمودند كه در هر گويى اسامى قطعات املاك و اراضى و باغات و كنيزكان ماهر ،\r\nو صفات و مشخصات اسبها و ديگر اموال نفيس ، مرقوم و مذكور آمده بود . گويها به دست\r\nهر كس مىآمد ، مالك آن هدايا نيز مى گشت \" . ( 2 )\r\nطبرى گويد\r\nمأمون هفده روز پيش پدر زنش ، اقامت گزيد و جشن عروسى پوران دختر او را ترتيب\r\nداد . در اين مدت ، به تمام قواى انتظامى و سپاه بر حسب مراتب ، خلعت داده شد . مقدار\r\nمخارجى كه در حق ايشان نمود پنجاه هزار بار ، هزار درهم بود . او سپس اضافه مىكند :\r\n\" مأمون به \" غسان بن عباد \" فرمان داد ده هزار درهم از مال فارس به پدر زن خود تسليم\r\nنمايد و منطقهء وسيعى در \" فم الصلح \" ( نام شهرى در كنار رود دجله نزديكى واسط ) را در\r\nتيول او مقرر دارد و ماليات و خراج اهواز و فارس را تا مدت يك سال به او\r\nاختصاص دهد ! ( 3 )\r\nاز اين نوع اسراف كاريها و تبذيرهاى عباسيان ، فراوان است ولى حيف است كه\r\nصفحاتى چند از كاغذ گران بها [ نه هزار تومانى 
  ] در اسراف كاريهاى آنان باطل گردد . آنان از\r\nمحصول زحمات و از دسترنج خود ، خرج نمى كردند كه در مصرف آن تأملى به كار ببندند\r\n\r\n","description":"","footnote":" 1 . مروج الذهب مسعودى ج 4 ، ص 30 .\r\n2 . ناسخ التواريخ ج 1 ، ص 313 .\r\n3 . مروج الذهب مسعودى ج 4 ، وناسخ التواريخ ج 1 ، ص 313 . ","page_name":" 1444 ","page_number":44},
  {"content":"\r\n\r\n\r\nبلكه از بيت المال و دسترنج مردم و زمينهاى كشاورزان و كارگران بود كه صرف\r\nخوش گذرانى و عياشى خود مىنمودند و از كيسهء خلافت و بيت المال بذل و بخشش\r\nمى نمودند .\r\nاكنون كه بخشى اندك از كارهاى عباسيان بازگو شد به سراغ پيشواى معصوم ( عليه السلام )\r\nمى رويم تا زندگى او را مورد مطالعه قرار دهيم . از اين رو نخست سيرى در مسافرتها و\r\nاقامتهاى آن بزرگوار انجام مى دهيم :\r\nاقامت در مدينه\r\nگفتار محدثين و تاريخ نويسان اسلامى در مورد تاريخ ازدواج و مدت اقامت آن\r\nحضرت ، در مدينه و بغداد به صورت دقيق ترسيم نگرديده ، و خالى از اضطراب نيست ، و\r\nنمى توان سير تاريخى گام به گام حضرت را از روى تواريخ موجود استخراج نمود ولى\r\nآنچه از مجموع تواريخى كه ما ديده ايم ، نزديك به حقيقت به نظر مى رسد اين است :\r\nاقامت در مكه\r\nهنوز كودك خردسالى است كه به اتفاق پدر ، عازم مكه گرديده است ، همان سالى كه\r\nامام رضا ( عليه السلام ) عازم خراسان است و مى خواهد از كعبه ، عزيزترين مكان سرزمين عربستان\r\nوداع و خداحافظى كند او روى دوش خادم امام ( عليه السلام ) با كنجكاوى و دقت مخصوص ، ناظر\r\nاعمال و تلاشهاى پدر است كه با اضطراب و علاقهء خاص همانند فردى كه ديگر به كعبه\r\nباز نخواهد گشت ، مشغول طواف خانه ى خدا است پس از فراغت از طواف به مقام ابراهيم\r\nمىرود تا نماز بگزارد كودك تيزبين و هوشيار ، به اعمال پدر حساسيت پيدا كرده است از\r\nدوش خادم پائين آمده است و در حجر بست نشسته است و غم واندوه چهرهء او را فرا\r\nگرفته است . خادم به سراغ او مىرود او را از جاى خود حركت دهد و پاسخ مىشنود ، تا\r\nخدا بخواهد من در جاى خود هستم و تكان نخواهم خورد !\r\nخادم جريان را به اطلاع امام رضا ( عليه السلام ) مىرساند . امام خودشان شخصا به سراغ فرزند\r\nدلبندش مىرود تا او را از حجر بلند كنند و مىفرمايند : فرزندم ! پاشو برويم . او با لحن\r\n","description":"","footnote":"","page_name":" 1445 ","page_number":45},
  {"content":"\r\nكودكانه سرشار از دقت و كنجكاوى و احساس ، عرض مىكند پدرجان ! چگونه از جاى\r\nخود ، تكان بخورم در صورتى كه مىبينم كه شما با كعبه وداع هميشگى مىنماييد معلوم\r\nمىگردد كه ديگر بار به كعبه باز نخواهيد گشت . ( 1 )\r\nاين سيماى كودكانه ى اين طفل معصوم است كه در شش يا هفت سالگى از او سر زده\r\nاست . امام رضا ( عليه السلام ) به مرو حركت كرده است و در سال 203 به فيض شهادت نائل آمده\r\nاست و امام جواد ( عليه السلام ) در مدينه باقى مانده است . بعد از پدر بزرگوار ، جمعا هفده سال عمر\r\nداشته است كه قسمت عمدهء آن را در مدينه به سر برده است و سرپرستى خانواده و\r\nسرپرستى ايتام آل محمد ( صلى الله عليه وآله ) را به عهده داشته است . زندگى او در مدينه توأم با عزت و\r\nعظمت و وقار فوق العاده بوده است . آنچه از احاديث مربوطه استفاده مىشود اين است\r\nكه امام در كمال شكوه و احترام مىزيسته است ، و مورد توجه و علاقهء مردم بوده‌اند و\r\nحديثى كه از كتاب معتبر \" كافى \" نقل مى گردد حاكى از اين معناست :\r\n\" عبد الله رزين مىگويد : من مجاور مسجد رسول الله ( صلى الله عليه وآله ) بودم ، هر روز مىديدم كه\r\nنزديكيهاى ظهر امام ابوجعفر ثانى به مسجد تشريف فرما مىشوند نخست وارد صحن\r\nمىگشتند سپس كنار قبر رسول الله مىآمدند و سلام مىگفتند ، سپس كنار خانه فاطمه\r\nزهرا ( عليه السلام ) مىرفتند و كفشها را از پا در مىآوردند و مشغول نماز و عبادت مى گشتند . من\r\nبسيار متمايل بودم كه از خاك زير پايش تبرك بجويم ميسر نمى گشت چون اغلب با\r\nمركب تا دم در مسجد مى آمدند . روزى از چند نفر آدرس حمامى را كه امام ، به آنجا\r\nمىرفت جويا شدم گفتند كه به حمامى كه در محله بقيع است و به مديريت يكى از\r\nفرزندان طلحه ، تشريف مى برند . من آن روزى را كه امام معمولا به حمام مى آمدند رفتم\r\nدر حمام منتظر قدوم امام بودم و با حمامى مشغول صحبت شدم او به من گفت : \" گر قصد\r\nحمام دارى زودتر انجام بده چون وقت آن رسيده است كه \" ابن الرضا \" چند لحظه ى ديگر\r\nبه حمام آيند ، آن وقت ديگر امكان حمام رفتن شما نيست \" . گفتم : \" ابن الرضا كيست ؟ \"\r\n\r\n","description":"","footnote":" 1 . \" اعيان الشيعه \" ، \" سيرة الائمه الاثنى عشر \" ، ج 2 ، ص 443 . ","page_name":" 1446 ","page_number":46},
  {"content":"\r\n\r\nگفت : \" مگر او را نمى شناسى ؟ \" او يكى از مردان با تقوا و صالح اين شهر است كه در علم و\r\nتقوا نظير و همانندى ندارد . گفتم : \" مگر با وجود ايشان نمى توان حمام كرد ؟ \" پاسخ داد :\r\n\" نه ، چون ما حمام را براى ايشان قرق مى كنيم كه فرد ديگرى در آن مدت حق ورود\r\nنداشته باشد \" . لحظه اى گذشت كه ديدم امام با مركب مخصوص خود همراه چند نفر از\r\nخدمتگزاران كه لباس و وسائل حمام او را حمل مى كردند تشريف آوردند . حصير گسترده\r\nشد و امام به استحمام پرداخت پس از آن طبق معمول روزانه ، به مسجد رهسپار شد ، و\r\nبرنامهء عبادت همه روزه خود را شروع كردند \" . ( 1 )\r\nاز اين روايت استفاده مى گردد كه امام ( عليه السلام ) در مدينه مدتى اقامت داشته اند و برنامه\r\nمشخص تنظيم شده اى براى كارهاى خود ، به وجود آورده بودند .\r\nو روايت ديگرى كه مى گويد : \" بعد از مسافرت امام رضا ( عليه السلام ) ، امام جواد ( عليه السلام ) چهار هزار\r\nدرهم بدهى امام را پرداختند \" . تأييد كننده اين مطلب است . ( 2 )\r\nاقامت در بغداد\r\nپس از رحلت امام رضا ( عليه السلام ) كه در سال 203 اتفاق افتاد ، در همان سال حركت مأمون از\r\nمرو به سوى بغداد صورت گرفت . مأمون در بغداد مستقر گرديد و در تقويت پايه‌هاى\r\nحكومت خود كوشيد ، بر اساس همان سياست عمومى كه در تكريم خاندان هاشمى ( در\r\nبرابر رقيبان سرسختى كه داشت ) مبذول مى داشت و براى رفع اتهام مسموم ساختن\r\nامام رضا ( عليه السلام ) از امام جواد ( عليه السلام ) دعوت به عمل آورد و او را به بغداد خواست و در احترام و\r\nتعظيم او كوشيد ، و دختر خود ام الفضل را به عقد او درآورد . امام چند سالى در بغداد\r\nاقامت گزيد و در آنجا به نشر معارف و احكام الهى پرداخت و تا حدودى از آزادى عمل\r\nبرخوردار بود تا در سال 218 \" سال مرگ مأمون \" با همسر خود ام الفضل عازم بيت الله\r\nالحرام گرديد و مدتى در مدينه و مكه اقامت گزيد تا اين كه معتصم روى كار آمد و مجددا\r\n\r\n","description":"","footnote":" 1 . كافى ج 1 ، ص 494 .\r\n2 . كافى ج 1 ، ص 497 ، روايت 11 . ","page_name":" 1447 ","page_number":47},
  {"content":"\r\n\r\nاز امام دعوت به عمل آورد تا به بغداد بازگردد . امام در اين مراجعت كه در ايام ماه محرم\r\nصورت گرفت ، ده ماه و اندى در بغداد بود تا در ماه ذيقعده به سال 230 هجرى به فيض\r\nشهادت نائل آمد . ( 1 )\r\nعبور از كوفه\r\nمحدثين و مورخين تصريح مى كنند ، هنگامى كه امام جواد ( عليه السلام ) با همسر خود\r\nام الفضل عازم مكه بودند ، در مسجد مسيب كوفه ، اقامت جسته و در آن مسجد نماز\r\nجماعت برگزار نمود كه جمع كثيرى به امام اقتدا نمودند . احمد بن ادريس مى گويد : \" من\r\nدر مسجد مسيب كوفه با امام ابو جعفر ( عليه السلام ) نماز گزاردم از اخبار خارق العاده اى كه در اين\r\nمسافرت امام ، جلب توجه نمود اين است كه در صحن مسجد درخت سدرى بود كه مدتها\r\nبود خشكيده و بار و برگ نداشت ، امام وضوى خود را پاى آن درخت انجام داد و آب وضو\r\nبه ريشهء آن نفوذ كرد .\r\nاز بركت وضوى امام ( عليه السلام ) آن سال ، آن درخت برگ و بار آورد و اين عمل زبانزد عموم\r\nمردم منطقه بود . ( 2 )\r\nكرامت و درخت سدر\r\nشيخ مفيد ( قدس سره ) در ارشاد نقل مىكند ، وقتى كه امام جواد ( عليه السلام ) با همسرش ام الفضل ،\r\nدختر مأمون از بغداد به مدينه مراجعت مى فرمود ، به كوفه آمد . مردم او را مشايعت\r\nمى كردند ، وقت غروب به خانه مسيب رسيد ، در آنجا فرود آمد و داخل مسجد شد ، در\r\nصحن مسجد درخت سدرى ( 3 ) بود كه هنوز ميوه نياورده بود . امام كوزه آبى خواست و در\r\nپاى درخت وضو گرفت و با مردم نماز مغرب خواند .\r\nدر ركعت اول سوره حمد واذا جاء نصرالله خواند و در ركعت دوم ، حمد و سورهء توحيد\r\n\r\n","description":"","footnote":" 1 . سيرة الائمة الاثنى عشر ص 444 .\r\n2 . كافى ج 1 ، ص 493 ، احقاق الحق 21 و منابع متعدد ديگر .\r\n3 . عبارت عربى \" نبقه \" است و آن درخت سدر مى باشد كه ميوه اى نظير عناب دارد . ","page_name":" 1448 ","page_number":48},
  {"content":"\r\n\r\n\r\nخواند و پيش از ركوع قنوت گرفت ، بعد ركعت سوم را خواند ، تشهد و سلام گفت ، بعد\r\nمقدارى نشست ، مشغول ذكر و تعقيب گرديد ، آنگاه برخاست چهار ركعت نافلهء مغرب را\r\nبه جاى آورد و تعقيب خواند و دو تا سجدهء شكر به جاى آورد و از مسجد خارج شد .\r\nچون به كنار درخت سدر رسيد ، مردم ديدند كه آن درخت ، ميوه آورده است ، از اين\r\nجريان ، شگفت زده شدند ، از ميوه آن خوردند ، ديدند ميوه اش هسته ندارد ، آنگاه امام ( عليه السلام )\r\nرا توديع كردند .\r\nكرامت بزرگ\r\n\" شيخ مفيد \" ( قدس سره ) از محمد بن حسان از على بن خالد نقل كرده است كه گويد : در سامراء\r\nبودم ، گفتند : مردى را از شام آورده و زندان انداخته اند ، چون ادعا كرده است كه من\r\nپيغمبرم ، اين سخن بر من گران آمد ، خواستم او را ببينم ، با زندانبانان آشتى برقرار كردم\r\nتا اجازه دادند پيش او بروم .\r\nبر خلاف شايعه اى كه راه انداخته بودند ، ديدم آدم وارسته و عاقلى است ، گفتم : فلانى ،\r\nدرباره تو مىگويند كه ادعاى نبوت كرده‌اى و علت زندان رفتنت ، همين است ؟ گفت : حاشا\r\nكه من چنين ادعايى نموده باشم ، جريان من از اين قرار است :\r\nمن در شام در محلى كه گويند : رأس مبارك امام حسين ( عليه السلام ) را در آنجا گذاشته بودند\r\nمشغول عبادت بودم ، ناگاه ديدم شخصى نزد من آمد و به من گفت : برخيز برويم ، من\r\nبرخاسته و با او به راه افتادم ، چند قدم نرفته بوديم كه ديدم در مسجد كوفه هستم ، فرمود :\r\nاين جا را مى شناسى ؟ گفتم : آرى ، مسجد كوفه است ، او در آن جا نماز خواند ، من هم نماز\r\nخواندم ، بعد با هم از آن جا بيرون آمديم ، مقدارى با او راه رفتم ، ناگاه ديدم كه در مسجد\r\nمدينه هستيم .\r\nبه رسول خدا ( صلى الله عليه وآله ) سلام كرد و نماز خواند ، من هم با او نماز خواندم ، بعد از آن جا خارج\r\nشدم ، مقدارى راه رفتيم ، ناگاه ديدم كه در مكه هستم ، كعبه را طواف كرد ، من هم طواف\r\n","description":"","footnote":"","page_name":" 1449 ","page_number":49},
  {"content":"\r\nكردم ، ( 1 ) بعد از آن جا خارج گرديد عبارت حديث امام باقر ( عليه السلام ) چنين است :\r\n\" عن أبى جعفر ( عليه السلام ) قال : ان اسم الله الأعظم على ثلاثة وسبعين حرفا وانما كان عند\r\nآصف بن برخيا منها حرف واحد ، فتكلم به فخسف بالأرض ما بينه و بين سرير بلقيس\r\nحتى تناول السرير بيده . ثم عادت الأرض حرفا و حرف واحد عند الله تعالى ، إستأثر به في\r\nعلم الغيب عنده ولاحول ولاقوة إلا بالله العلى العظيم \" .\r\n\r\n","description":"","footnote":" 1 . در نقل كافى آمده كه گويد : اعمال حج را با او به جاى آورد . ","page_name":" 1450 ","page_number":50},
  {"content":"\r\nبخش دوم\r\nF\r\nفضايل و مناقب آن بزرگوار\r\n","description":"","footnote":"","page_name":" 1451 ","page_number":51},
  {"content":"\r\n","description":"","footnote":"","page_name":" 1452 ","page_number":52},
  {"content":"\r\n\r\n\r\n\r\nبخش دوم / فضايل و مناقب آن بزرگوار . . .\r\nفضائل و مناقب آن بزرگوار\r\nامام جواد ( عليه السلام ) همانند ديگر پيشوايان معصوم ( عليه السلام ) از فضائل و مناقب سرشارى برخوردار\r\nبودند ، بيش از هر فضيلت ، جود و بخشش و كرم آن بزرگوار زبانزد است كه منبع فيض و\r\nبخشش و كرم بودند ، اين جود و كرم را از آباء و اجداد و نياكان خود فراگرفته بودند به\r\nحدى كه خاندان وحى عموما منشأ خير ، بركت ، جود ، سخاوت و احسان و كرم بودند .\r\nابونصر بزنطى كه يكى از ياران امام رضا ( عليه السلام ) است گويد :\r\n1 . سفارش پدر :\r\nنامهء امام رضا ( عليه السلام ) را خواندم كه به پسرش امام جواد ( عليه السلام ) نوشته بودند : \" به من خبر\r\nرسيده است كه چون سوار مى شوى ، غلامان ، تو را از درب كوچك بيرون مى برند ، اين كار\r\nاز بخل آنان است ، تا كسى از تو خير نبيند ، تو را به حق خودم ، قسم مى دهم ، دخول و\r\nخروجت فقط از در بزرگ باشد ، و چون سوار شدى مقدارى پول طلا و نقره همراهت بردار\r\nتا هر كه سؤال داشته باشد ، چيزى به او بدهى و دست خالى رها نكنى .\r\nو هر كه از عموهايت از تو احسانى بطلبد ، كمتر از پنجاه دينار به او نده ، ولى فزونى و\r\nبيشتر دادن به اختيار توست ، هر كه از عمه‌هايت چيزى از تو خواست كمتر از بيست و\r\nپنج دينار نده ، ولى فزونى به اختيار توست ، من مى خواهم خدا تو را رفعت بخشد ، انفاق\r\nكن ، از سوى خدا از تنگدستى نترس \" . ( 1 )\r\n2 . نامه به والى :\r\nمردى از بنى حنيفه گويد : \" در نخستين سال خلافت معتصم عباسى ، كه امام\r\nجواد ( عليه السلام ) به حج رفته بود ، با وى رفيق راه بودم ، روزى در سر سفرهء طعام كه عده اى از\r\n\r\n","description":"","footnote":" 1 . عيون اخبار الرضا ، ج 2 ، ص 8 . ","page_name":" 1453 ","page_number":53},
  {"content":"\r\n\r\nرجال خليفه ، نيز بودند ، گفتم : فدايت شوم ، والى ما مردى است كه شما اهل بيت ( عليه السلام ) را\r\nدوست دارد و من به دفتر او ماليات بدهكارم ، اگر صلاح بدانيد نامه اى بنويسيد كه به من\r\nارفاق كند .\r\nامام ( عليه السلام ) فرمودند : من او را نمى شناسم ، گفتم : فدايت شوم ، او همانطور است كه گفتم :\r\nاز دوستان شماست ، نامهء شما به حال من بسيار مفيد خواهد بود ، امام ( عليه السلام ) ورقى به دست\r\nگرفت و نوشت :\r\nبسم الله الرحمن الرحيم ، آورندهء نامه من ، از تو مذهب خوبى نقل كرد ، از حكومت تو ،\r\nفقط كار نيك براى تو مى ماند ، به برادرانت نيكى كن ، بدان خداى تعالى از اندازهء ذرهء و\r\nخردل هم از تو سؤال خواهد كرد .\r\nآن مرد گويد : چون وارد سجستان شدم ، به حسين بن خالد كه والى آن جا بود خبر\r\nداده بودند كه از جانب امام ( صلوات الله عليه ) نامه اى براى او آورده اند . والى در دو فرسخى\r\nشهر ، خودش را به من رسانيد ، نامه را به او دادم ، گرفت و بوسيد و آن را بر روى چشم\r\nخويش گذاشت .\r\nگفت : حاجتت چيست ؟ گفتم : در دفتر تو ماليات بدهكارم ، لطفا آن را از ديوان محو\r\nفرمائيد و گفت : مانعى نيست تا من بر سر كار هستم ديگر ماليات مده ، بعد گفت : خانواده\r\nات چند نفر است ؟ گفتم : فلان تعداد ، دستور داد به خود من و آنان احسان كردند و تا او\r\nزنده بود ديگر ماليات ندادم ، و تا زنده بود مرتب به من احسان مى كرد \" . ( 1 )\r\n3 . احسان به وكيل :\r\nابراهيم بن محمد وكيل امام جواد ( عليه السلام ) در أخذ وجوهات شرعيه ، مبلغى به محضر\r\nامام ( عليه السلام ) حواله كرد ، آن حضرت در جواب وى نوشت : حساب رسيد ، خدا از تو قبول فرمايد\r\nو از آنها راضى باشد و آنها را در دنيا و آخرت ، با ما محشور گرداند ، از دينارهاى حواله شده\r\nفلان قدر و از لباسهاى ارسالى ، فلان قدر براى تو فرستادم ، خدا آنها را براى تو مبارك\r\n\r\n","description":"","footnote":" 1 . كافى ج 5 ، ص 111 ، كتاب المعيشة باب عمل السلطان وجوائزهم . ","page_name":" 1454 ","page_number":54},
  {"content":"\r\n\r\nفرمايد ! و همهء نعمتهاى خدا بر تو مبارك باشد !\r\nو به نضر هم ( 1 ) نوشتم و او را سفارش كردم كه بر تو متعرض نشود و با تو مخالفت نكند ،\r\nبه او اعلام كردم كه تو پيش من مورد تأييد هستى و به ايوب نيز چنين نوشتم و همان\r\nدستور را دادم و نيز نامه به دوستان خود در همدان نوشتم و توصيه كردم كه از تو اطاعت\r\nكنند ، و به دستور تو برگردند و اضافه كردم كه وكيل من فقط تو هستى \" . ( 2 )\r\nاز اين جريان معلوم مىشود كه امامان عليهم السلام در شهرها ، وكيل مالى داشتند\r\nكه وجوهات ، توسط آنها جمع آورى و حواله مى شده است .\r\nآنچنان كه على بن أبى حمزهء بطائنى ، و زياد بن مروان قندى و ديگران از وكلاء امام\r\nكاظم ( عليه السلام ) بودند كه به خاطر بلعيدن پولها ، مذهب واقفيه را بدعت نهادند ، و در حالات\r\nحضرت كاظم ( عليه السلام ) بدان اشاره شد .\r\n4 . كرامت و الا :\r\nمحمد بن أبى العلا نقل مىكند : \" يحيى بن اكثم قاضى القضاة سامراء را ملاقات كرده و\r\nبا او مناظره و گفتگو نموده و در اين باره بسيار تلاش كردم و از علوم آل محمد ( صلى الله عليه وآله ) از او\r\nپرسيدم .\r\nگفت : روزى داخل مدينه شده و قبر رسول خدا ( صلى الله عليه وآله ) را طواف مى كردم . در آنجا\r\nمحمد بن على رضا ( عليه السلام ) را ديدم كه طواف مى كرد ، با او درباره مسائلى كه داشتم مناظره\r\nمى كردم ، او جواب سوالات را فرمودند .\r\nگفتم : مى خواهم از تو مسأله اى بپرسم ولى به خدا قسم شرم مى كنم . فرمودند : پيش\r\nاز آن كه سؤال بكنى جواب بگويم . مى خواهى از من از امام وقت بپرسى . گفتم : والله سؤالم\r\nهمين است . فرمودند : من امام هستم . گفتم : به كدام علامت و دليل ؟ در دستش عصايى\r\n\r\n","description":"","footnote":" 1 . يكى از عوامل حكومت عباسى .\r\n2 . رجال كشى ص 509 ، عدد 506 . ","page_name":" 1455 ","page_number":55},
  {"content":"\r\n\r\nبود ، عصا به سخن آمد و گفت : \" إن مولاى إمام هذا الزمان وهو الحجة \" ( 1 ) اين مولاى من !\r\nپيشواى اين عصر و حجت وقت است .\r\n5 . توصيه در حق پدر :\r\nبكر بن صالح گويد : به امام ابى جعفر ثانى ( عليه السلام ) نوشتم : \" پدرم ناصبى وخبيث الرأى\r\nاست ، از او بسيار سختى ديده ام ، فدايت شوم براى من دعا كن و بفرما : من چه كنم ؟ آيا\r\nافشاء و رسوايش كنم يا با او مدارا نمايم ؟\r\nامام ( عليه السلام ) در جواب نوشت : مضمون نامه ات را دربارهء پدرت فهميدم ، انشاء الله پيوسته\r\nبراى تو دعا خواهم كرد ، مدارا براى تو بهتر از افشاگرى است ، با سختى ، آسانى نيز هست ،\r\nصبر كن \" إن العاقبة للمتقين \" خدا تو را در ولايت كسى كه در ولايتش هستى ثابت قدم\r\nفرمايد . ما وشما در امانت خدا هستيم ، خدايى كه امانتهاى خويش را ضايع نمى كند .\r\nبكر بن صالح گويد : خدا قلب پدرم را به من مهربان ساخت به طورى كه در هيچ كارى\r\nبا من مخالفت نمى كرد \" . ( 2 )\r\nفضايل و مناقب امام بزرگوار ( عليه السلام ) خيلى بيش از آنست كه در اين مختصر بگنجد . ما\r\nكوشيده ايم بخشى از مناقب آن بزرگوار را از منابع عامه هم بياوريم تا گوياى نيمرخى از\r\nمكارم آن بزرگوار نشان داده شود :\r\n1 . عمرو بن بحر جاحظ ( م 255 ه‍ ) : \" جاحظ عثمانى \" معتزلى با وجود اين كه از\r\nمخالفان خاندان على ( عليه السلام ) بود امام جواد ( عليه السلام ) را در عداد ده تن از فرزندان ابوطالب ( عليه السلام )\r\nمى شمارد كه دربارهء آنان چنين گفته است .\r\n\" هر يك از آنان : عالم ، زاهد ، عابد ، شجاع ، بخشنده ، پاك ، و پاكنهاد . برخى از آنان\r\nخليفه ، و برخى ديگر نامزد خلافت بودند ، و تا ده تن ، هر يك فرزند ديگرى است و آنان\r\nعبارتند از : حسن بن على بن محمد بن على بن موسى بن جعفر بن محمد بن على بن\r\n\r\n","description":"","footnote":" 1 . اصول كافى ج 1 ، ص 353 كتاب الحجة .\r\n2 . بحار ج 50 ، ص 55 . ","page_name":" 1456 ","page_number":56},
  {"content":"\r\nالحسين بن على ( عليها السلام ) \" . هيچ يك از خاندانهاى عرب و عجم داراى چنين نسب شريفى\r\nنيستند \" . ( 1 )\r\n2 . سبط بن جوزى ( 581 - 654 ) .\r\n3 . محمد بن طلحه شافعى ( 582 - 652 ه‍ ) : صاحب كتاب \" مطالب السؤل في مناقب آل\r\nالرسول \" مى گويد : \" اين محمد ، ابوجعفر ثانى ( عليه السلام ) است و در ميان پدرانش ، ابوجعفر\r\nنخستين محمد مشخص نشد و او باقر بن على ( عليه السلام ) است . حضرت جواد ( عليه السلام ) همنام امام باقر\r\nو هم كنيهء او ، و نام پدرش مانند نام پدر امام باقر ( عليه السلام ) ، على است . و براى اين كه شناخته\r\nشود ، به \" ابوجعفر ثانى \" معروف شده است وى اگر چه از لحاظ سن كوچك بود ، ولى از\r\nلحاظ ميزان شخصيت بزرگ و موقعيتش بلند ، و مناقب و فضائل او فراوان است \" . ( 2 )\r\n4 . شبلنجى شافعى ( از علماى قرن سيزدهم ) : مؤلف كتاب \" نور الأبصار في مناقب آل بيت\r\nالنبى المختار \" . ضمن بيان مطالب كتاب \" مطالب السؤل \" و ذكر نمونه‌هاى ديگرى از\r\nكرامات امام جواد ( عليه السلام ) مى افزايد :\r\n\" مأمون پيوسته شيفتهء علم و اخلاق او بود ، زيرا با وجود كمى سن ، فضل و علم و كمال\r\nعقل خود را به نحو شايسته اى نشان مى داد و بدين وسيله آثار عظمت خويش را آشكار\r\nمى ساخت ، از اينرو تصميم به تزويج دخترش ام الفضل با او گرفت \" . ( 3 )\r\n5 . ابن صباغ مالكى ( م 857 ه‍ ) : از علماى بزرگ مذهب مالكى ، مؤلف كتاب \" الفصول\r\nالمهمة في معرفة أحوال الأئمة \" دربارهء امام جواد ( عليه السلام ) مى نويسد :\r\n\" او \" ابوجعفر ثانى \" است به لحاظ اين كه امام محمد باقر ( عليه السلام ) نيز مكنى به ابوجعفر و\r\nموسوم به محمد بود ، بدين ترتيب اسم و كنيهء حضرت جواد ( عليه السلام ) با جدش حضرت باقر ( عليه السلام )\r\nيكسان بود و لذا حضرت جواد ( عليه السلام ) به \" ابوجعفر الثانى \" شناخته مى شد اگر چه او خرد سال\r\n\r\n","description":"","footnote":" 1 . آثار الجاحظ ص 235 .\r\n2 . تذكرة الخواص ص 9 - 358 .\r\n3 . نور الأبصار في مناقب آل النبى المختار ، ص 177 . ","page_name":" 1457 ","page_number":57},
  {"content":"\r\nبود ، ولى قدر و منزلتش بسيار بزرگ و و الا بود . پس از پدرش على بن موسى الرضا ( عليه السلام )\r\nطبق وصيت او عهده دار امر امامت شد ، كما اين كه جمعى از عدول موثقين به اين\r\nموضوع خبر داده اند \" .\r\nچنان كه \" صفوان بن يحيى \" روايت كرده است كه به حضرت رضا ( عليه السلام ) عرض كردم ،\r\nپيش از آن كه خداوند \" ابوجعفر ( عليه السلام ) \" را به شما عطا كند ، از شما ( راجع به امام ( عليه السلام ) پس از\r\nخود ) مى پرسيديم وشما مى فرموديد كه خداوند به من پسرى خواهد داد و اكنون\r\nخداوند اين پسر را به شما داده است و ديدگان ما را به واسطهء او روشن كرده است و خدا\r\nروز مرگ تو را براى ما پيش نياورد ، اگر خداى نكرده چنين پيش آمدى رخ داد ، به چه\r\nكسى پناه ببريم ؟ با دست خود به \" أبى جعفر ( عليه السلام ) \" اشاره كرد كه در پيش روى او ايستاده\r\nبود . عرض كردم : قربانت گردم ابوجعفر ( عليه السلام ) كودك خردسالى بيش نيست و فقط سه سال\r\nاز عمرش گذشته است ؟ فرمودند :\r\nخردسالى او چه زيانى به امامت او دارد ؟ عيسى ( عليه السلام ) در حالى كه حتى سه سال هم\r\nنداشت ، پيامبر و حجت خدا براى مردم شد . ( 1 )\r\n\" جيرانى \" نيز از پدرش روايت كرده است كه گفت : در خراسان خدمت امام رضا ( عليه السلام )\r\nايستاده بودم ، كسى به آن حضرت عرض كرد ، سرور من ! اگر پيش آمدى براى شما رخ داد ،\r\nبه چه كسى پناه ببريم ؟ فرمود : به فرزندم ابوجعفر ( عليه السلام ) . گويا آن شخص سن ابوجعفر ( عليه السلام ) را\r\nكم دانست و تعجب كرد كه چگونه با اين سن كم مىتواند رهبرى شيعيان را به عهده\r\nبگيرد ؟ حضرت رضا ( عليه السلام ) فرمود : خداى سبحان ، عيسى بن مريم را با شريعت و دين جديد ،\r\nبه رسالت و نبوت از طرف خود برانگيخت ، در حالى كه سن او كمتر از سنى بود كه\r\nابوجعفر ( عليه السلام ) دارد \" . ( 2 )\r\n6 . فضل الله روزبهان خنجى اصفهانى ( 927 ه‍ ) : در شرح صلوات امام جواد ( عليه السلام )\r\n\r\n","description":"","footnote":" 1 . الفصول المهمة ص 265 و 266 .\r\n2 . الفصول المهمة ص 265 و 266 . ","page_name":" 1458 ","page_number":58},
  {"content":"\r\nمىنويسد :\r\n\" بار خدايا ! درود و صلوات بر امام نهم فرو فرست ، آن حضرت بازگردنده است به خداى\r\nتعالى در هر امرى از امور و بسيار سجده كننده است ( اشاره است به كثرت عبادت آن\r\nبزرگوار ، چنانچه روايت كرده اند كه بعد از امام زين العابدين ( عليه السلام ) از ائمه ، هيچ كس به كثرت\r\nعبادات آن حضرت نبود ، و در بخشش سرآمد روزگار بود تا آنجا كه او را \" جواد \" لقب\r\nداده اند . بحر از عطاى او ، قطره ، و باران از كرم او بهره داشت . پناه ضعيفان وملاذ سائلان\r\nدر وقت حاجات بود .\r\nآن حضرت از براى عامه ى بندگان خداى تعالى ، بخشندهء عطيه ها و بخششهاست ( و\r\nاين اشاره به عموم عطاى آن حضرت است ، چنانچه روايت كرده اند كه هرگز آستان آن\r\nحضرت ، از سائلان و حاجتمندان خالى نبود و هيچ سائلى از درگاه احسانش ، محروم\r\nنمى گشت .\r\nآن حضرت محو كنندهء گمراهى و عناد است و بركنندهء صاحبان ظلم و فساد است .\r\n( روايت كرده اند كه چون مأمون خليفه ، آن حضرت را داماد خود ساخت ، هميشه آن\r\nحضرت را در مجلس خود حاضر مى ساخت و با طوايف و ارباب مذاهب مختلفه پيرامون\r\nاعتقادات و مشكلات علوم ، بحث مى كرد و دليلهاى آنان را قلع و قلمع مىكرد و تمام\r\nطوايف از آن حضرت استفاده مىنمودند و مأمون در تعظيم وتوقير آن حضرت ،\r\nدقيقه‌اى فروگذار نبود . روايت كرده اند كه وقتى دخترش ، ام الفضل نزد او آمد و از آن\r\nحضرت شكايت نمود ، مأمون به دختر خود گفت : آيا تو راضى نيستى كه من تو را به\r\nبهترين خلايق از لحاظ حسب و نسب ، تزويج كردم ؟ )\r\nو آن حضرت صاحب نشانه‌هاى راهنمائى و ارشاد به راههاى راستى و صلاح است . و\r\nاقتباس كننده از نور علوم او ، افراد از ابدال و اوتاد است . كنيت او \" ابوجعفر ( عليه السلام ) \" و يكى از\r\nالقابش \" جواد \" است و ديگر از القابش \" تقى \" يعنى پرهيزكار و پارسا و اگر چه تمامى ائمهء\r\nمعصومين ( عليها السلام ) در كمال تقوا و پارسايى بوده اند ، اما آن حضرت بدين وصف عظيم ، شهرت\r\n","description":"","footnote":"","page_name":" 1459 ","page_number":59},
  {"content":"\r\nبيشترى داشته است . آن حضرت ساكن روضهء بهشت در كمال آسايش است و در\r\nقبرستان قريش در كنار مرقد مطهر جدش حضرت امام موسى كاظم ( عليه السلام ) مدفون است و\r\nآن روضه اى مشهور ، و قبه‌اى است متلألى از درخشندگى و نور ، جنتى است از نعيم فيض\r\nالهى معمور \" . \" اللهم صل على سيدنا محمد وآل سيدنا سيما الإمام السجاد محمد التقى\r\nالجواد \" . ( 1 )\r\n7 . احمد بن حجر هيثمى مكى ( م 974 ه‍ ) : محدث ومفتى حجاز وفقيه شافعى مذهب ،\r\nمؤلف \" الصواعق المحرقة في الرد على أهل البدع والزندقة \" دربارهء امام جواد ( عليه السلام ) مى نويسد :\r\n\" يك سال پس از وفات حضرت على بن موسى الرضا ( عليه السلام ) ، مأمون به بغداد آمد . روزى به\r\nعزم شكار حركت كرد . امام جواد ( عليه السلام ) در كنارى ايستاده بود و چند كودك در آن نزديكى به\r\nبازى مشغول بودند ، همين كه موكب مأمون را ديدند ، فرار كردند ، ولى محمد بن على\r\nجواد ( عليه السلام ) در حالى كه تنها نه سال از عمرش گذشته بود ، بر جاى خود ايستاد ، خداوند\r\nمحبت او را به قلب مأمون افكند و پرسيد : چه عاملى باعث شد ، تو با ساير كودكان فرار\r\nنكردى ؟ حضرت جواد ( عليه السلام ) فورا جواب دادند : اى امير ! راه تنگ نبود كه من با رفتن خود آن\r\nرا براى عبور خليفه ، گشايش داده باشم و مرتكب گناهى هم نشده ام كه از ترس مجازات ،\r\nفرار كنم و من نسبت به خليفهء مسلمين ، حسن ظن دارم ، گمانم اين است كه او به بى\r\nگناهان آسيب نمى رساند . بدين جهت در جاى خود ماندم و فرار نكردم \" .\r\n\" فأعجبه كلامه ، وحسن صورته فقال له : ما اسمك و اسم أبيك ؟ . . . \"\r\n\" مأمون از سخنان محكم و منطقى كودك و همچنين قيافهء جذاب و گيراى او تعجب\r\nكرد و پرسيد اسم شما و اسم پدرت چيست ؟ \"\r\nفرمودند : \" محمد بن على الرضا ( عليه السلام ) \" هستم \" مأمون \" نسبت به پدر او از خداوند طلب\r\nرحمت كرد و راه خود را در پيش گرفت .\r\nچون به صحرا رسيد ، نظرش به دراجى افتاد ، بازى از پى آن رها كرد آن باز ، مدتى\r\n\r\n","description":"","footnote":" 1 . وسيلة الخادم الى المخدوم ، فضل الله روزبهان خنجى اصفهانى ، ص 249 - 254 . ","page_name":" 1460 ","page_number":60},
  {"content":"\r\nناپديد شد ، چون از هوا برگشت ، ماهى كوچكى در منقار داشت كه هنوز نيمه رمقى در آن\r\nبود ، مأمون از مشاهده آن حال در شگفت شد و آن ماهى را در دست گرفت ، و برگشت .\r\nچون به همان محل كه هنگام رفتن حضرت جواد ( عليه السلام ) در آن جا بود ، رسيد باز ديد كه\r\nكودكان فرار كردند ولى او همچنان در جاى خود ايستاده است . وقتى خليفه نزديك شد\r\nگفت : اى محمد ! اين چيست كه در دست من است ؟ حضرت فرمودند : اى امير ! خداوند با\r\nقدرت خود در دريا ، ماهيان ريزى آفريده ، بازهاى پادشاهان و خلفا آن را شكار مى كنند و\r\nپادشاهان آن را در كف مى گيرند ، سلالهء نبوت را با آن ، امتحان و آزمايش مىنمايند .\r\nمأمون از مشاهدهء اين وضع تعجبش افزون شد و گفت : حقا كه تو فرزند امام رضايى ؟\r\nيعنى از فرزند آن بزرگوار ، اين عجائب و شگفتىها بعيد نيست .\r\n\" و او را طلبيد و مورد اعزاز و اكرام بسيار قرارداد ، و پيوسته به خاطر فضل و علم و\r\nكمالى كه با وجود كمى سنش از او ظاهر مى شد ، به او مهربانى مى كرد ، سرانجام تصميم\r\nگرفت دخترش \" ام الفضل \" را به عقد او درآورد \" .\r\n\" بنى عباس \" از شنيدن اين قضيه به فغان آمدند ، زيرا مى ترسيدند كه كار حضرت\r\nجواد ( عليه السلام ) بدانجا بكشد كه كار پدرش ، حضرت رضا ( عليه السلام ) كشيده بود ، از اينرو دسته جمعى\r\nنزد مأمون آمده و گفتند : اى أمير المؤمنين تو را به خدا سوگند مى دهيم كه از تصميم خود ،\r\nدربارهء تزويج ابن الرضا ( عليه السلام ) خوددارى كنى ؟\r\n\" چون مأمون به آنان گفت كه محمد بن على ( عليه السلام ) را به خاطر برترى در علم و دانش و\r\nحلم براى دامادى خود برگزيده است . عباسيان اين بار در اتصاف محمد ( عليه السلام ) با اين اوصاف\r\nمخالفت ورزيدند \" .\r\nآنگاه داستان يحيى بن اكثم را بازگو مىكند كه در بخش پيشين گذشت . ( 1 )\r\nبه گفتهء \" ابن حجر هيثمى \" : \" مأمون او را به دامادى خود انتخاب كرد . زيرا با وجود\r\n\r\n","description":"","footnote":" 1 . الصواعق المحرقه ، احمد بن حجر هيثمى ، ص 204 . ","page_name":" 1461 ","page_number":61},
  {"content":"\r\nكمى سن ، از نظر علم و آگاهى و حلم بر همهء دانشمندان برترى داشت \" . ( 1 )\r\n8 . حافظ حسين كربلائى تبريزى ( 994 ه‍ ) : دربارهء امام جواد ( عليه السلام ) مى نويسد : \" حضرت\r\nامام أنام ، وهمام أيام ، وحبر مقدام ، امام الامة ، وارث علوم الائمة ومقتدى أهل السداد ، محمد\r\nبن على بن موسى التقى الجواد ، عليهم صلوات رب العباد \" .\r\nمقتداى افاضل واعيان * پادشاه ممالك عرفان\r\nكه مرتبهء امامت و وصايت از آن حضرت به او رسيده ، حالا شروع در ذكر آن حضرت\r\nمىشود ، بدان كه حضرت امام محمد تقى ( عليه السلام ) امام نهم است از ائمهء اثنى عشر و كنيت وى\r\nابوجعفر ( عليه السلام ) بوده ، او را ابوجعفر ثانى گويند . . . فضائل و كرامات وى زياده از حد حصر است \" .\r\nاز جمله ، مشهور است كه در وقت وفات پدرش حضرت رضا ( عليه السلام ) در طوس ، وى در\r\nمدينه بود ، به طى أرض در طوس حاضر گشت و غسل وى داد و كفن در وى پوشانيد و\r\nنماز بر او گزارد و غايب شد . . . .\r\n\" ريان بن شبيب \" روايت كرد كه \" مأمون \" خواست ، دختر خويش \" ام الفضل \" را به نكاح\r\nحضرت امام محمد جواد ( عليه السلام ) درآورد ، و اين بر عباسيان ، شاق مى نمود . \" مأمون \" گفت : من\r\nاو را از آن جهت اختيار كرده ام كه افضل اهل زمان است با وجود صغر سن . گفتند : كودك\r\nاست و چندان علم و معرفت ندارد . صبر كن كه علم بياموزد . گفت : من ايشان را از شما\r\nبهتر مى شناسم ، ايشان اهل بيتى هستند كه علم ايشان از خداى تعالى بود ، ايشان در\r\nعلم به كسى محتاج نباشند و اگر خواهيد او را در فنون علوم امتحان كنيد تا شما را صدق\r\nدعوى من معلوم شود . گفتند : بگذار تا يكى را تعيين كنيم تا از وى مسأله پرسد . گفت : اين\r\nچنين باشد . به نزديك \" يحيى بن أكثم \" شدند . الخ .\r\n\" حافظ كربلائى \" پس از نقل جريان \" يحيى بن اكثم \" و عاجز و ناتوان شدن او در مقابل\r\nامام جواد ( عليه السلام ) و تبديل شدن جلسهء مباحثه ، به مجلس عقد ، مى افزايد : اگر در ذكر فضائل و\r\nكمالات حضرت امام محمد تقى ( عليه السلام ) مشغول گرديم ، كتابها بايد ساخت ، از آن باز آمديم .\r\n\r\n","description":"","footnote":" 1 . همان كتاب ، ص 205 . ","page_name":" 1462 ","page_number":62},
  {"content":"\r\nاگر دولتمندى را سعادت ، مساعدت نمايد و به زيارت آن حضرت مشرف شود ، زيارت به\r\nنوعى كند كه مذكور شد و اين زيارت نامه را بخواند كه در كتاب زيارت مخصوص آن\r\nحضرت آورده اند بعد از زيارت جدش موسى كاظم ( عليه السلام ) \" . ( 1 )\r\n9 . سبط بن جوزى هم در كتاب \" التذكرة \" درباره آن حضرت مى گويد :\r\n\" محمد جواد ( عليه السلام ) در سال 195 هجرى پا به عرصه حيات گذاشت و در سال 220\r\nهجرى به سن 25 سالگى جهان را ترك نمود . او در علم و تقوى و پرهيزكارى و سخاوت\r\nهمانند پدر بزرگوارش و در مسير او بود . او با لقب مرتضى وقانع ملقب مى گرديد . وفاتش\r\nدر بغداد صورت گرفت و در مقابر قريش كنار قبر نياى بزرگش امام موسى بن جعفر\r\nمدفون گرديد و هم اكنون مورد زيارت ، علاقه مندان قرار مى گيرد \" . ( 2 )\r\n10 . علامه ابن صباغ مالكى در اين باره مىنويسد :\r\n\" ابوجعفر محمد جواد ( عليه السلام ) در مدينه نوزدهم ماه رمضان ، به سال 195 هجرى متولد\r\nگرديد . از نظر نسب ، عاليترين تبار را دارد ، چون او فرزند على فرزند موسى كاظم فرزند\r\nجعفر صادق فرزند محمد باقر فرزند على فرزند حسين فرزند على بن ابيطالب ( عليه السلام )\r\nمى باشد .\r\nاو در بغداد جهان را ترك گفت و عامل تبعيد و جلب او به بغداد ، معتصم خليفه عباسى\r\nبود كه او را از مدينه به بغداد خواست . او با همسر خود ام فضل دختر مأمون به بغداد وارد\r\nشد و تاريخ آن روز 28 محرم 220 بود كه در آخر ماه ذيقعده همان سال جهان را وداع\r\nگفت و در مقابر قريش كنار قبر نياى بزرگوارش ، امام موسى بن جعفر مدفون گرديد .\r\nهنگام رحلت 25 ساله بود .\r\nهمسرش در كاخ معتصم جزء حرم معتصم قرار گرفت . گفته مىشود كه او در اثر سم\r\nكشته شده است . فرزندانش به نام على ، موسى ، فاطمه ، امامه ، دو پسر و دو دختر از او به\r\n\r\n","description":"","footnote":" 1 . روضات الجنان كربلايى حسين ج 2 ، ص 279 - 382 .\r\n2 . كتاب تذكرة الخواص ص 368 ، چاپ نجف . ","page_name":" 1463 ","page_number":63},
  {"content":"\r\n\r\n\r\nيادگار مانده است \" . ( 1 )\r\n11 . ابن تيميه مى گويد : \" محمد فرزند على ملقب به جواد ( عليه السلام ) از اعيان و بزرگان\r\nبنى هاشم است . در سخاوت و بزرگوارى شهرت تام دارد . او در سنين جوانى در 25 سالگى\r\nرحلت نمود و سال وفات او 220 هجرى بوده است \" . ( 2 )\r\n12 . دانشمند معاصر مرحوم سيد محمد هاشمى افغانى درباره آن بزرگوار مى گويد :\r\n\" معتصم در برابر عظمت علمى و روحى امام جواد ( عليه السلام ) نسبت به ملك و حكومت خود\r\nترسناك شد . از اين رهگذر او را با همسر خود از مدينه به بغداد خواست تا تحت نظر\r\nخويش قرار دهد . سپس با دسيسه‌هاى او خواهرش أم الفضل او را مسموم ساخت ، و در\r\nمقابر قريش كنار قبر جد بزرگوارش ، امام موسى بن جعفر ( عليه السلام ) مدفون گرديد \" . ( 3 )\r\nامام جواد ( عليه السلام ) و ديگر مزاياى علمى\r\n1 . نبوغ علمى يا اشراقى :\r\nيكى از امتيازات بزرگ و مهم پيشوايان معصوم ، و رهبران معنوى و اجتماعى مردم ،\r\nكمال درك و عقل آنان مى باشد . امام ( عليه السلام ) چون سرپرست دين و پيشواى سعادت و\r\nخوشبختى جهانيان است ، لازم است كه به همهء مسائلى كه در دنيا و آخرت ، سعادت افراد\r\nبه آن پيوسته است ، آشنايى داشته باشد چون پيشواى جاهل ، از نظر هدايت عمومى\r\nالهى ، معنى و مفهومى در بر نخواهد داشت .\r\nاز اين رو در بيوگرافى و شرح حال هر كدام از آنان مى خوانيم كه ادراكات آنان ، فوق\r\nادراك عادى و معمولى بوده است و از جهت مراتب انديشه و فكر و هوش داراى ويژگيهاى\r\nمخصوص به خود بوده اند . دوران كودكى و طفوليت نيز مانع بروز اين نبوغ ذاتى و فروغ\r\nعقلى نبوده است . شواهد تاريخى كه حاكى از برترى علم و دانش و مراتب ادراكات عقلى\r\n\r\n","description":"","footnote":" 1 الفصول المهمه ص 448 ، ط الغرى .\r\n2 منهاج السنة ص 127 .\r\n3 . ائمة الهدى ، ص 165 ، چاپ قاهره . ","page_name":" 1464 ","page_number":64},
  {"content":"\r\n\r\nآنان مى باشد ، بسيار است . به عنوان نمونه به چند مورد از افادات علمى امام جواد ( عليه السلام ) در\r\nدوران زندگى كوتاه مدتش ، مى پردازيم :\r\nهنگامى كه از شكار برمىگشت و داستان برخورد او با مأمون كه گذشت .\r\nسخنانى كه امام جواد ( عليه السلام ) در سن نه و ده سالگى به مأمون گفت ، شايسته يك طفل\r\nيازده ساله نيست و به سخنان مرد جهان ديده و درس خوانده شباهت دارد كه از مسائل\r\nروانى و قوانين حقوقى و جزايى اطلاع كامل داشته باشد تا بتواند مسائل را به خوبى\r\nتحليل نمايد . و چون چنين مكتب و كلاسى ، وجود نداشت به آسانى پى مى بريم كه در\r\nكلاس الهى و مكتب آسمانى تعلم ديده اند و علوم و معارف آنان : علم الهى ولدنى\r\nمى باشد .\r\nاين گونه قضايا را جز در پرتو امدادهاى غيبى و عنايات خاص الهى كه در حق\r\nپيشوايان مبذول داشته است ، نمى توان توجيه و تفسير نمود . اغلب مورخين نوشته اند\r\nكه داستان ازدواج امام ( عليه السلام ) با ام الفضل صبيبه مأمون با تشويق و اصرار مأمون پس از اين\r\nمعارفه و آشنايى صورت گرفت و امام جواد ( عليه السلام ) از آن پس مورد تعظيم و تكريم و احترام\r\nمأمون قرار گرفت و از علوم و دانش او بهره ها برد .\r\n2 . مذاكره فقهى با رئيس ديوان عالى بغداد :\r\nدر تشكيلات خلفاى عباسى ، عده اى از منتسبين علم و دانشمندان فنون مختلف\r\nوجود داشتند كه علم و دانش خود را به قيمت نازل و بهاى اندكى ، در برابر ماديت فروخته\r\nو خود را در قيد و بند ماديت و رياست طلبى گرفتار ساخته بودند و بر خلاف اقتضاى\r\nطبع ، علم و دانش دوستى كه آدمى را به نورانيت و معنويت مى كشاند ، آنان هر روز به\r\nسوى تاريكى وظلمت و به غرقاب ماديت نزديكتر مى شدند . يكى از آنان قاضى القضاة\r\nبغداد و به تعبير امروز ، رئيس ديوان عالى كشور اسلامى آن روز ، يعنى \" يحيى بن اكثم \" بود .\r\nاو در فساد اخلاق و مراتب رذائل نفسانى مشهور و معروف شهر بود . ( 1 )\r\n\r\n","description":"","footnote":" 1 . مروج الذهب ج 4 ، ص 21 . ","page_name":" 1465 ","page_number":65},
  {"content":"\r\nعباسيان با خاندان علوى و دودمان پاك رسالت ، كينه و عداوت مخصوص در دل\r\nداشتند و هرگز راضى به عظمت و پيشرفت و محبوبيت آنان نبودند و از طرفى محض\r\nاصول كشوردارى وسياست و با توجه به موقعيت و مقام اين خاندان كه در قلوب\r\nمسلمانان به خصوص ايرانيان وجود داشت ، خود را ناچار مى ديدند هر چند به صورت\r\nظاهر هم بوده باشد در تكريم و تعظيم رجال نخبه و سر دودمانهاى آنان ، نهايت سعى و\r\nكوشش خود را به كار گيرند ، تا از مزاياى مادى و معنوى اين عمل در استحكام بخشيدن\r\nبه پايه‌هاى حكومت خود ، بهره بردارى نمايد ، آنچنان كه مأمون در حق امام رضا ( عليه السلام ) و\r\nامام جواد ( عليه السلام ) انجام داد .\r\nاز اين رهگذر بود كه پس از رحلت امام رضا ( عليه السلام ) ، فردى را شايسته تر از امام جواد ( عليه السلام )\r\nسراغ نداشت كه مورد محبت و شايستهء خدمات خود قرار دهد . پس از مشاهده و\r\nآزمايش لياقت و استعداد و محبوبيت علمى و فاميلى او ، درصدد برآمد كه دختر خود\r\nام الفضل را به عقد او درآورد و در اين تصميم با مخالفت عباسيان روبرو گرديد كه چنين\r\nوصلت را تجويز نمى كردند . مأمون براى محكوم كردن آنان دست به يك سياست\r\nمحترمانه زد كه عباسيان خود به خود پى به عظمت و لياقت و شايستگى علمى امام\r\nجواد ( عليه السلام ) ببرند و از ته دل نسبت به اين امر اعتراف نمايند و رضايت قلبى دهند . از اينرو\r\nمجلسى ترتيب داد كه در آن ، از دانشمندان و علماى بغداد دعوت به عمل آورد كه در\r\nرأس آنان ، رئيس ديوان عالى كشور يحيى بن اكثم بود كه از طرف عباسيان مسئول سؤال\r\nپيچ كردن امام جواد ( عليه السلام ) بود ، و مى خواست شخصيت پيشواى نهم را در همان ايام جوانى\r\nفرو بشكند و از پيشرفت او در آينده ممانعت كند .\r\nمجلس ترتيب داده شد . . .\r\nيحيى در صدر مجلس بغل دست مأمون قرار گرفت و امام جواد ( عليه السلام ) كه هنوز در سن و\r\nسال جوانى بود ، در يك طرف ديگر مأمون قرار داشت . يحيى بن اكثم رو به مأمون كرد و\r\nگفت : \" آيا أمير المؤمنين اجازه مى فرمايند كه يك مسألة فقهى از ابوجعفر ( عليه السلام ) سؤال\r\n","description":"","footnote":"","page_name":" 1466 ","page_number":66},
  {"content":"\r\nكنم ؟ \"\r\nمأمون گفت : \" بهتر است از خودشان كسب اجازه نماييد \" .\r\nيحيى رو به امام نمود و عرض كرد : \" آيا اجازه مى فرماييد كه سؤالى دربارهء فقه از شما\r\nبنمايم ؟ \"\r\nامام فرمودند : \" هر چه دلتان خواست بپرسيد \" .\r\nرئيس ديوان عالى بصره پرسيد : \" فدايت گردم ، چه مى فرماييد در مورد شخص\r\nاحرام دار كه مرتكب عمل شكار شده باشد ؟ \"\r\nامام فرمودند : \" قبلا توضيح دهيد كه او در چه كيفيت و در چه شرايطى قرار داشته\r\nاست ، آيا او در خارج از محيط حرم ، شكار كرده است يا در خود محيط حرم ؟ ( 1 )\r\nآيا او عالم به مسألة بوده است يا ناآشنا به مسألة ؟\r\nآيا كشتن او عمدى و از روى اراده بوده است ، يا خطايى و سهوى ؟\r\nآيا شكار كننده برده بوده يا آزاد ؟\r\nآيا اين شكار او ، نخستين بار بوده است يا تكرارى و چندمين بار ؟\r\nآيا شكار او از پرندگان بوده است يا غير آن ؟\r\nآيا شكار او بچه سال بوده است يا بزرگ سال ؟\r\nآيا شكار كننده اصرار بر عمل خود داشت يا نادم و پشيمان بود ؟\r\nآيا عمل شكار او ، شب هنگام واقع شده است يا در روز روشن ؟\r\nآيا احرام شكار كننده ، براى حج تمتع بوده است يا عمره ؟\r\nهر كدام از اين فروع از ديدگاه فقهى ، داراى حكم خاصى است كه قبلا بايد سؤال\r\nروشن گردد \" .\r\nقاضى القضاة كشور كه در برابر يك سؤال ، خود را با انبوهى از سؤالات مختلف فقهى ،\r\n\r\n","description":"","footnote":" 1 . چهار فرسخ از اطراف شهر مكه داخل در محيط حرم است ، كه از نظر مسائل حج حريم كعبه\r\nمحسوب مى گردد . ","page_name":" 1467 ","page_number":67},
  {"content":"\r\n\r\nرو به رو ديده بود بسيار مضطرب گرديد . او كه مى خواست با يك مسألة امام ( عليه السلام ) را سؤال\r\nپيچ كند و شخصيت او را در هم شكند ، ناگهان خود را در غرقابى از پرسشهاى گيج كننده\r\nرو به رو مى يافت ، زبانش بند آمد و عجزش آشكار گرديد ، از پاسخ فرو ماند و دانشمندان و\r\nفقهاى حاضر در مجلس هم به احترام قاضى ، سكوت اختيار كردند .\r\nمأمون پيروزى پيشواى نهم را افتخار خود دانست و به درگاه ايزدى شكر و سپاس\r\nنمود . رو به مجلسيان گفت : \" اين است همان ابن الرضا كه نمى خواستيد او را بشناسيد آيا\r\nاين آشنايى كافى است كه ديگر بار ، لب به سخن اعتراض آميز باز نكنيد ؟ \" ( 1 )\r\nمأمون رو به امام كرد و تقاضا نمود كه جواب سؤالات فقهى را خودتان بيان فرماييد تا\r\nهمگان استفاده كنيم . پيشواى نهم با بيان شيواى خود ، پاسخ تمام سؤالاتى را كه قاضى\r\nالقضاة از حل آنها عاجز مانده بود و مى خواست به وسيلهء آن اعتبار پيشواى عاليقدر را در\r\nهم بشكند ، براى همهء مجلس نشينان آشكار ساخت :\r\nپاسخ سؤالات فقهى\r\nامام جواد ( عليه السلام ) در توضيح فروع مختلف مسألة چنين فرمودند :\r\n\" اگر شخص محرم ، شكار را در خارج از محدودهء حرم انجام و شكار از پرندگان و بزرگ\r\nباشد ، كفاره آن يك گوسفند است .\r\nاگر در داخل حرم ، مرتكب شود ، كفاره آن دو برابر خواهد بود .\r\nاگر بچه پرنده اى را در خارج از حرم شكار كند ، او بايد كه يك بره ، تازه از شير گرفته اى\r\nكه از شير باز شده باشد ، كفاره دهد در صورتى كه در داخل حرم ، صيد نمايد ، يك بره از\r\nشير گرفته شده را و قيمت پرنده را نيز بايد بپردازد .\r\nاگر حيوان شكار شده ، الاغ وحشى باشد ، كفاره آن گاو است .\r\nاگر شتر مرغ باشد ، كفاره آن يك شتر است .\r\nاگر آهو باشد ، يك گوسفند كفاره دارد .\r\n\r\n","description":"","footnote":" 1 . حلية الابرار بحرانى ص 404 . ","page_name":" 1468 ","page_number":68},
  {"content":"\r\n\r\nاگر هر كدام از اينها را در حرم بكشد ، كفارهء آن دو برابر مىشود كه هدى رسيده به حرم\r\nباشد و به كعبه سوق داده شود . اگر احرام او براى حج باشد ، قربانى بر او واجب گردد كه\r\nمى بايست در منى نحر كند . و اگر احرام او ، براى عمره باشد در مكه نحر مىكند . كفارهء\r\nشكار ، نسبت به عالم و جاهل مساوى است ولى در صورت عمد بر مرتكب شونده ، گناه\r\nدارد ، ولى در صورت خطا ، گناه از او برداشته شده است . كفاره فرد آزاده بر عهدهء خود\r\nاوست ، ولى كفاره برده بر عهده مولاى اوست . بر فرد صغير ، كفاره واجب نيست ، كفاره او بر\r\nعهدهء ولى اوست . فردى كه اظهار ندامت و پشيمانى كند ، با اين عمل او گناه از او برداشته\r\nمىشود ، ولى فردى كه اصرار بر ادامه شكار ، داشته باشد به سزاى عمل خود مى رسد \" . ( 1 )\r\nعجز و سكوت\r\nهنگامى كه امام جواد ( عليه السلام ) از توضيح شقوق و فروع مختلف مسألة ، فارغ گرديد و با\r\nتحير و اعجاب اهل مجلس رو به رو شد ، مأمون از امام درخواست نمود كه مسألة اى از\r\nقاضى القضات سؤال فرمايند تا مورد استفادهء همگان واقع گردد .\r\nامام ( عليه السلام ) با كراهت تمام از او پرسيد : آماده هستيد اگر سؤالى شد پاسخ دهيد ؟\r\nاو با ناراحتى گفت :\r\n\" اين اختيار با شماست ، فدايت گردم ! شما سؤال فرماييد ، اگر از عهدهء آن برنيامدم ،\r\nهمچنان از درياى بى كران دانش شما ، بهره‌مند خواهم شد \" .\r\nپيشواى نهم ( عليه السلام ) لب به سخن بازگشودند و فرمودند ، خوب فكر كنيد :\r\n\" مردى در طليعهء خورشيد به زنى نگاه كرد ، آن نگاه بر وى حرام بود ، در چاشت روز باز بر\r\nهمان زن نگاه كرد در صورتى كه نگاهش حلال بود ، در هنگام ظهر ، نگاه اين مرد بر همان\r\nزن افتاد ، ولى نگاهش حرام بود ، هنگام نماز عصر باز به همان زن ، نگاه كرد و اين نگاه او\r\nحلال بود ، اما غروب هنگام ، ديگر نتوانست آن زن را ببيند ، زيرا نگاهش بر او حرام بود ، در\r\n\r\n","description":"","footnote":" 1 . هر كدام از اين فروع مسائلى در بردارد كه در فقه به صورت مبسوط بيان شده است . طالبين\r\nتفسير مى توانند به منابع اصلى فقه و مناسك حج فقهاى اسلام مراجعه نمايند . ","page_name":" 1469 ","page_number":69},
  {"content":"\r\n\r\nنيمه شب ، همين زن براى آن مرد ، حلال بود اما به وقت نماز صبح ، آن نگاه حرام شد و در\r\nسپيدهء دم اين حرمت ، شكست و زن بر آن مرد حلال شد .\r\nحال بفرماييد ، تصوير فرضى اين مسألة چگونه است ، اين زن و مرد در چه شرايطى از\r\nنظر شرعى حلال و تحت چه ضوابطى بر همديگر حرام مى گردند ؟ \"\r\nقاضى القضات دربار خليفه ، در همان آغاز كار به عجز خود اعتراف كرد ، و بى درنگ\r\nاظهار داشت : \" نمى دانم و به جواب راهى نمىيابم . پس از اندكى تأمل و مكث از پيشواى\r\nنهم خواهش كرد كه اين مسألة را خود تشريح فرمايند \" .\r\nپاسخ سوالات\r\nامام ( عليه السلام ) فرمودند : \" ساده است ، اين زن ، كنيز كسى بود ، مردى در آغاز روز نگاهش كرد\r\nطبعا اين نگاه حرام بود . وقتى آفتاب به موقع چاشت رسيد ، اين مرد ، كنيز را از مالكش\r\nخريد در اين وقت ، نگاه او بر كنيزش حلال بود . به هنگام ظهر ، كنيز را آزاد ساخت ،\r\nنگاهش از نو بر او حرام گرديد . اما هنگام نماز عصر ، كنيز آزاد شده را به عقد خود درآورد\r\nحالا زنش بود و نگاهش بر او حلال بود . به وقت نماز مغرب ، اين مرد زن خود را \" ظهار \" ( 1 )\r\nكرد و بر او حرام گرديد . به هنگام نماز عشا ، كفارهء ظهار را پرداخت و زن بر او حلال شد ،\r\nولى نيمه شب او را طلاق داد و براى چهارمين بار ، بر او حرام گرديد . سپيده دم فردا از\r\nطلاق خود ، پشيمان گرديد و به زن رجوع كرد ، و زن مجددا بر او حلال گرديد \" .\r\n\r\n","description":"","footnote":" 1 . ظهار : نوعى قهر كردن شوهر از زن است كه با اين لفظ به او اعلام ناآشتى مىكند \" تو بر من\r\nمانند پشت مادر من هستى \" يا تو به جاى خواهر من هستى يعنى به تو به چشم مادر و خواهرى\r\nنگاه مىكنم در صورتى كه اين گفتار در حضور دو شاهد عادل باشد و حائز شرايطى باشد كه در\r\nفقه بحث شده است زن حرام مىشود : \" از شرائطى كه در ظهار گفته شده است اين است كه علاوه\r\nبر مكلف و مختار و صاحب تصميم جدى بودن مرد ، زن در طهرى كه نزديكى صورت نگرفته\r\nباشد واقع گردد و شرائط طلاق در او جمع باشد و قصد آزار و لجاجت در ميان نباشد . با ظهار زن\r\nبر مرد حرام مىگردد مگر آنكه كفاره بپردازد . كفاره ظهار آزادى يك برده است . براى تفصيل بيشتر\r\nبه كتابهاى تبصرة المتعلمين ج 2 ، ص 58 ، كتاب \" شرح لمعه \" و كتاب \" اسلام و آراء و عقائد\r\nبشرى \" مراجعه گردد . ","page_name":" 1470 ","page_number":70},
  {"content":"\r\n\r\n\r\nهنگامى كه پاسخ سؤالات داده شد ، مأمون به شعف و خوشحالى افتاد ، رو به خاندان\r\nعباسى كه همه پسر عموهاى او بودند ، گفت : \" آيا سزاوار است كه از چنين شخصيت عالم و\r\nدانا بگذريم ؟ آيا كسى از شما مىتوانست ، پاسخ اين مسائل را از ديدگاه فقهى همانند او\r\nبيان كند ؟ \" همگى اعتراف كردند كه تشخيص مأمون در انتخاب امام ( عليه السلام ) ، بىجهت نبوده\r\nاست . مأمون افزود ، دودمان اهل بيت ( عليه السلام ) ، علم و دانش آنان ارتباطى به سن و سال آنان\r\nندارد دانش آنان از سرچشمه وحى گرفته مىشود ، آيا نمىدانيد پيامبر اسلام ( صلى الله عليه وآله ) ،\r\nعلى ( عليه السلام ) را به اسلام دعوت نمود و اسلام او را پذيرفت ، در صورتى كه بيش از ده سال\r\nنداشت ؟\r\nبا حسن ( عليه السلام ) ، و حسين ( عليه السلام ) آن دو كودك خردسال ، بيعت انجام داد در صورتى كه سن\r\nآنان پايين‌تر از شش سالگى بود ، و جز آنان از هيچ كدام از كودكان بيعت نپذيرفت .\r\nازدواج\r\nفرداى آن جلسه بود كه مأمون ( عليه السلام ) ، شخصيت‌هاى برجسته و دانشمندان و رجال\r\nلشكرى و كشورى را فراخواند و مجلس باشكوهى ، ترتيب داد و مراسم عقد دختر خود\r\n\" ام الفضل \" را با امام جواد ( عليه السلام ) انجام داد . امام جواد ( عليه السلام ) در همان سالى كه با دختر مأمون ،\r\nعروسى كرد از بغداد به مدينه بازگشت و تا سال 220 در مدينه مى زيست تا حكومت به\r\nدست معتصم افتاد .\r\nمعيار شناخت حديث صحيح\r\nدر يكى از مجالس مناظره كه فراوان در حضور مأمون تشكيل مى يافت ، يكى از\r\nعلماى دربارى براى توليد عداوت و كينه در قلوب عده كثيرى از حضار مجلس نسبت به\r\nساحت امام جواد ( عليه السلام ) از امام ( عليه السلام ) سؤال كرد چه مى فرماييد ، در مورد آن حديثى كه دربارهء\r\nيكى از ياران نزديك رسول خدا ( صلى الله عليه وآله ) وارد شده است و مى گويد :\r\n\" جبرييل بر رسول خدا ( صلى الله عليه وآله ) نازل گرديد و عرض كرد اى رسول خدا ( صلى الله عليه وآله ) ! خداوند متعال\r\nتو را سلام مى رساند ، و مى فرمايد از يكى از ياران خود بپرس كه خداوند متعال از تو راضى\r\n","description":"","footnote":"","page_name":" 1471 ","page_number":71},
  {"content":"\r\nو خشنود است ، آيا تو هم از او راضى هستى ؟ \"\r\nامام جواد ( عليه السلام ) با توجه به موقعيت خاص محفل فرمودند : \" من منكر فضيلت آن\r\nصحابى كه مى فرماييد ، نيستم ولى بر گويندهء اين خبر لازم است به آن حديثى كه پيامبر\r\nاسلام ( صلى الله عليه وآله ) در حجة الوداع ، فرمودند توجه داشته باشد ، جايى كه مى فرمايند : \" دروغگويان\r\nو خبرسازان زياد شده اند و در آينده نيز زيادتر خواهند شد . بدانيد هر آنكه حديث دروغى\r\nرا به من نسبت دهد ، جايگاه او آتش است . معيار تشخيص حديث صحيح از غير آن ، اين\r\nاست كه آن را بر قرآن مجيد و سنت مسلم من عرضه كنند ، اگر با آن دو مخالفت كرد ، رد\r\nكنيد و كنار بزنيد \" .\r\nحديثى را كه شما نقل كرديد با كتاب خدا سازگار نيست . قرآن مى فرمايد : \" انسان را ما\r\nآفريده ايم و از آنچه در قلب او ، خطور مىكند آگاهى داريم \" . ( 1 )\r\nو در مورد ديگر مى فرمايد : \" ما به انسان نزديك تر از شاهرگ گردن او هستيم \" . ( 2 ) آيا بر\r\nچنين آفريدگار دانا و آگاه ، خشنودى و رضايت خاطر يا نارضايى آن صحابى مكتوم مانده\r\nاست تا نيازمند سؤال از آن صحابى گردد ؟ اين امر نسبت به پروردگار عالم ، محال و غير\r\nممكن است \" . ( 3 )\r\nامام جواد ( عليه السلام ) با محكوم ساختن طرف ، يك قانون كلى و عمومى نيز در اختيار\r\nشنوندگان قرار داد كه پايه و اساس آن ، مستند به قرآن مجيد و سنت و راه و رسم پيامبر\r\nاسلام ( صلى الله عليه وآله ) بود ، و هيچ كدام از حضار مجلس را ياراى مخالفت با آن دو سند نبود به اين\r\nترتيب با حفظ اصالت مرام ، طرف را نيز مجاب و محكوم ساخت .\r\nوى دوباره از امام ( عليه السلام ) پرسيد : \" مى گويند قدر و منزلت شيخين در روى زمين همانند\r\nجبراييل و ميكاييل در آسمان ها است . آيا اين حديث صحت دارد ؟ \"\r\n\r\n","description":"","footnote":" 1 . \" و لقد خلقنا الانسان ونعلم ما توسوس به نفسه \" .\r\n2 . \" و نحن اقرب اليه من حبل الوريد \" .\r\n3 . ناسخ التواريخ ج 1 ، ص 255 ، چاپ اسلاميه . ","page_name":" 1472 ","page_number":72},
  {"content":"\r\n\r\nابوجعفر ثانى ( عليه السلام ) در پاسخ فرمودند : \" اين حديث نيز مورد تأمل و نظر است ، چون\r\nجبراييل و ميكاييل هر دو از فرشتگان مقرب درگاه الهى هستند كه هميشه در اطاعت\r\nامر پروردگار به سر مى برند و لحظه‌اى به معصيت و نافرمانى او نپرداخته اند ، ولى آن دو\r\nشخص هر چند اسلام آوردند ، ولى مدتى در شرك و بت پرستى بودند ، بلكه اكثر مدت عمر\r\nآنان در بت پرستى سپرى شده است . پس چگونه ممكن است اين دو ، قابل مقايسه و\r\nتطبيق باشند ؟ \"\r\nآخرين بار ، او از امام پرسيد چه مى فرماييد ، دربارهء مطلبى كه روايت مى كنند :\r\n\" شيخين ، آقايان پيران و سالخوردگان بهشتى هستند ؟ \" امام در پاسخ فرمودند : \" اهل\r\nجنت همگى در سنين جوانى و نشاط به سر مى برند ، در ميان آنان پير و سالخورده پيدا\r\nنمى شود تا آنان سروران پيران بهشتى بوده باشند و اين حديث را بنى اميه براى معارضه\r\nبا گفتار رسول خدا ( صلى الله عليه وآله ) جايى كه مى فرمايند : \" حسن ( عليه السلام ) و حسين ( عليه السلام ) سروران جوانان\r\nبهشتى هستند \" . جعل نموده اند .\r\nبه اين ترتيب امام با كجرويها وكج انديشىهاى رائج ، مبارزه علمى نمود بى آنكه\r\nخطرى او را تهديد نمايد ، يا گرفتار ، امواج تعصبات بى جا گردند .\r\nسى هزار مسئله\r\nهنگام رحلت امام رضا ( عليه السلام ) ، فرزند برومندش در سن خردسالى و كودكى بود و در\r\nمدينه زندگى مى كرد . پاره اى از شيعيان در بغداد و ديگر شهرها ، به علت صغر سن آن\r\nحضرت به عنوان امام به ترديد و شبهه افتادند و جمعى از شيعيان مانند : ريان بن صلت ،\r\nصفوان بن يحيى ، محمد بن حكم و يونس بن عبد الرحمن و جمع ديگرى از علما و\r\nافاضل شيعه تصميم گرفتند كه هنگام حج به حضور او شرفياب گردند و از نزديك تماس\r\nپيدا كنند .\r\nسيد مرتضى در عيون المعجزات مى گويد : \" بيش از هشتاد نفر از فقهاى بغداد و\r\nشهرهاى ديگر ، هنگام سفر حج روى اين تصميم ، به مدينه عازم شدند و در منزل معروف\r\n","description":"","footnote":"","page_name":" 1473 ","page_number":73},
  {"content":"\r\n\r\nامام صادق ( عليه السلام ) به محضر امام جواد ( عليه السلام ) شرفياب گرديدند سؤالات و مطالب علمى\r\nمتعددى از او پرسش كردند و به پاسخهاى قانع كننده اى نائل آمدند ، بدين ترتيب شبهه و\r\nترديد از آنان زائل گرديد و به مرحلهء يقين رسيدند \" . ( 1 ) و شايد آنچه معروف است كه\r\nامام ( عليه السلام ) در يك مجلس يا در عرض چند روز ، سى هزار مسألة از غوامض مسائل آن روز را\r\nبيان داشتند ، ناظر به اين جلسات باشد كه امام ( عليه السلام ) ، اصول مطالب وامهات آن را بيان\r\nفرموده اند كه صدها مسألة از آن متفرع مى گرديد .\r\nتربيت شاگردان\r\nدر كتابهاى جوامع اصول وفقه ، احاديث و روايات فراوانى از وجود مبارك امام\r\nابوجعفر ثانى ( عليه السلام ) نقل شده است كه مسائل گوناگون فقهى مورد سؤال و جواب واقع شده\r\nاست كه در ابواب متفرق ، مورد استناد فقها ، واقع گرديده است ، و قسمتى از اين گونه\r\nاحاديث را در كتابهاى اصول چهارگانه \" كافى \" ، \" تهذيب \" ، \" استبصار \" و \" من لا يحضره الفقيه \"\r\nو ديگر جوامع حديثى ، مضبوط است و همچنين در كتابهاى رجال ودرايه اصحاب و\r\nشاگردانى را ياد كرده اند كه در مكتب تربيتى آن بزرگوار ، پرورش يافته اند كه امروز مورد\r\nاستناد فقهاى ما قرار مى گيرد .\r\nاين روايتگران و شاگردان را ، مىتوان از لا به لاى كتابهاى احكام ، تراجم ، تفاسير ، و\r\nاديان بيرون آورد و به مقام معرفى آنان پرداخت .\r\nدر ميان اصحاب و ياران او افرادى مانند :\r\nاحمد بن محمد بن ابى نصر بزنطى ، احمد بن محمد بن عيساى اشعرى ، احمد بن\r\nمحمد بن خالد برقى ، ايوب بن نوح ، احمد بن اسحاق بن سعد اشعرى ، ابراهيم بن مهزيار\r\nاهوازى ، ابو هاشم جعفرى وجود داشتند كه هر كدام در جايگاه خود از منزلت و اعتبار\r\nخاصى برخوردار بودند . علاوه بر آن ها ، شاگردان و راويان ديگرى نيز داشته اند كه به كسب\r\nعلم و دانش و نقل روايت از آن بزرگواران مى پرداختند .\r\n\r\n","description":"","footnote":" 1 . حلية الابرار ج 2 ، ص 400 و منابع ديگر . ","page_name":" 1474 ","page_number":74},
  {"content":"\r\nمرحوم مجلسى : در توجيه اين مطلب كه آن حضرت در يك مجلس ، چطور به سى\r\nهزار مسأله جواب فرموده است ، چند وجه نقل مىكند : از جمله اين كه ممكن است در\r\nخاطر انبوه حاضران ، بيشتر سوالات يكسان بوده است ، چون به بعضى جواب داده است ،\r\nهمه ى آنها براى اهل مجلس روشن شده است و يا اشاره است به آن كه از كلمات مختصر\r\nامام ( عليه السلام ) ، آن مقدار مسائل ، استنباط مى گرديد .\r\nسيد مرتضى علم الهدى رضوان الله عليه در عيون المعجزات نقل كرده است : چون\r\nحضرت رضا ( عليه السلام ) از دنيا رفت ، سن امام جواد ( عليه السلام ) هفت سال بود ، در بغداد و شهرهاى ديگر\r\nاختلاف به وجود آمد ، بزرگان شيعه از قبيل : ريان بن صلت ، صفوان بن يحيى ، محمد بن\r\nحكيم ، عبد الرحمان بن حجاج ، يونس بن عبد الرحمان و جماعت ديگرى در خانه\r\nعبد الرحمان بن حجاج در \" بركهء زلول \" جمع شده و بر رحلت امام ثامن گريه مى كردند ، و\r\nبزرگى مصيبت بر آنها سنگينى مى نمود .\r\nيونس بن عبد الرحمان گفت : از گريه و زارى دست برداريد ، مطلب اساسى اين است\r\nكه در مسائل به كدام كس ، رجوع بكنيم تا اين ( ابوجعفر ( عليه السلام ) ) بزرگ بشود ؟ !\r\nدر اين موقع ثقهء جليل القدر ، ريان بن صلت به پا خاست و از حلقوم يونس گرفت و\r\nمرتب او را مى زد و مى گفت : براى ما ايمان اظهار مى كنى و در باطن شك و شرك دارى ؟\r\nاگر فرمان امامت او ، از جانب خداست ، در اين صورت ، اگر طفل يكروزه هم باشد مانند\r\nپير مرد كهنسال و پير مرد است و اگر از جانب خدا نباشد ، هزار سال هم عمر كند ، مانند\r\nيك فرد عادى است ، بايد در اين سخن دقت كرد ، حاضران شروع به توبيخ يونس بن\r\nعبد الرحمان كردند .\r\nدر آن وقت ، ايام حج نزديك مى شد ، از فقهاء و علماء بغداد و ساير شهرها ، هشتاد نفر\r\nگردهم آمده ، به قصد حج حركت كردند ، اول به مدينه آمدند تا به خدمت امام جواد ( عليه السلام )\r\nبرسند . پس از ورود به مدينه در خانه امام صادق ( عليه السلام ) گرد آمدند كه خالى بود ، روى بساط\r\nبزرگى نشستند ، عبد الله بن موسى محضر آنها آمد و در صدر مجلس نشست ، يك نفر به پا\r\n","description":"","footnote":"","page_name":" 1475 ","page_number":75},
  {"content":"\r\nخاست و گفت : اين پسر رسول خدا ( صلى الله عليه وآله ) است هر كه سؤالى دارد بكند ، از وى سؤالاتى شد\r\nكه بر خلاف ، جواب داد ، اين كار ، حاضران را در حيرت واندوه فرو برد ، فقهاء برخاسته و\r\nقصد رفتن كردند و گفتند : اگر ابو جعفر ( عليه السلام ) جوابها را مى توانست بدهد ، اين همه ، جواب\r\nخلاف از عبد الله بن موسى بروز نمى كرد ! !\r\nدر اين وقت از صدر مجلس درى گشوده شد و غلامى موفق نام ، وارد مجلس گرديد و\r\nگفت : اين ابو جعفر ( عليه السلام ) است كه مى آيد ، همه به پا خاستند و از وى استقبال كرده و سلام\r\nدادند ، امام صلوات الله عليه داخل شد ، دو پيراهن به تن داشت و عمامه اى كه دو طرفش\r\nآشكار بود به سر گذاشته بود ، آن حضرت نشست مردم همه ساكت شدند .\r\nمنادى قبلى به پا خاست و از امام سؤالاتى نمود : حضرت جواب درستى دادند ، همه\r\nشاد شدند و بر او دعا كردند و ثنا گفتند ، عرض كردند : عموى شما ، عبد الله چنين و چنان\r\nجواب مى گفت .\r\nفرمود : لا إله إلا الله اى عمو ! بزرگ است نزد خدا كه فردا پيش او ايستاده باشى و\r\nبگويد : چرا به بندگان من ، آنچه نمى دانستى ، فتوا دادى در صورتى در ميان امت ، داناتر از\r\nتو وجود داشت ؟\r\nروايت شده : عمر بن فرج رخجى ( حاكم مدينه ) به آن حضرت گفت : شيعيان شما\r\nمدعى هستند كه شما وزن همهء آب دجله را مى دانيد ؟ در آن وقت در كنار دجله بودند ،\r\nحضرت فرمودند : آيا خدا مىتواند اين علم را به پشه اى بياموزد يا نه ؟ گفت : آرى ، امام ( عليه السلام )\r\nفرمودند : من در پيش خداى تعالى ، از پشه و از اكثر مخلوقاتش ، محترمتر هستم . ( 1 )\r\nجود و بخشش آن بزرگوار\r\nآنچنان كه گذشت ، بذل و بخشش و احسان در راه خدا ، يكى از امتيازات و خصوصيات\r\nاصلى اين خاندان كرم است كه در مواقع متعدد از آنان سرمىزند . آنان در جلب رضا و\r\n\r\n","description":"","footnote":" 1 . بحار الانوار ج 50 ، ص 100 . ","page_name":" 1476 ","page_number":76},
  {"content":"\r\n\r\n\r\nخشنودى پروردگار عالم ، از صرف هر نوع امكانات مالى و رفاهى ، به نيازمندان و\r\nمستحقين واقعى ، مضايقه و كوتاهى نداشته اند . اصولا مال و ثروت از نظر آنان ، معناى\r\nويژه اى دارد كه با مفهوم عادى آن ، در ميان مردم ، تفاوت اساسى دارد . آنان مال و ثروت را\r\nدر حدى قبول داشتند كه بتوانند به وسيلهء آن ، گرهى از مشكلات زندگى ديگران را\r\nبگشايند يا توسط آن ، ذخيره اى براى آخرت وتكميل معنويت خود ، اندوخته باشند . مگر\r\nبزرگ اين خاندان ، على ( عليه السلام ) نبود كه در راه خشنودى پروردگار ، سه شبانه روز با اهل\r\nبيت ( عليه السلام ) خود ، با شكم گرسنه ، روزه دار بود تا درخواستهاى فقير و يتيم و اسير را فراهم\r\nسازد ؟ در زندگى هر كدام از پيشوايان معصوم ، چنين بخششها و گذشتها ثبت گرديده\r\nاست كه بررسى زندگى هر كدام از آنان ، بهترين گواه مدعاى ما است و اين امر در مورد\r\nشخصيتى كه اكنون ، در ترسيم گوشه اى از چهرهء او هستيم ، مصداق كامل دارد و عنوان\r\nدومى \" جواد \" بر اثر تكرار و مشاهدهء اين عمل ، نشانگر اين حقيقت بارز مى باشد ، اينك به\r\nعنوان نمونه به چند مورد از بذل و بخشش ايشان ، اشاره مى گردد .\r\nعائدات وقف\r\n\" كلينى \" از على بن ابراهيم و او از پدرش نقل مىكند : \" كه در محضر امام جواد ( عليه السلام ) بودم\r\nكه \" صالح بن محمد بن سهل \" متولى اوقاف قم ، وارد محضر امام ( عليه السلام ) گرديد ( او از طرف\r\nامام ( عليه السلام ) متولى اوقافى بود كه به نام امام ( عليه السلام ) وقف شده بود ) و به عرض رساند :\r\n\" سرور من ! مرا در مقابل ده هزار درهم از عائدات وقف ، حلال فرماييد ، چون آن را در\r\nراه نفقهء اهل و عيال خود ، خرج كرده ام . امام ( عليه السلام ) با گشاده رويى فرمودند : شما را از پرداخت\r\nآن معاف مى دارم \" . ( 1 )\r\nبه قدر مروت !\r\nعلى بن عيسى اربلى در كشف الغمه مى نويسد : \" مردى به حضور امام ( عليه السلام ) رسيد و\r\nعرض كرد كه : خواهشمند است ، مرا به اندازهء مروت خودتان احسان نماييد ! \"\r\n\r\n","description":"","footnote":" 1 . كافى ج 1 ، ص 548 . ","page_name":" 1477 ","page_number":77},
  {"content":"\r\n\r\n\r\nامام ( عليه السلام ) فرمودند : \" اكنون در وسعت من نيست كه اين مقدار را ببخشم \" . سائل عرض\r\nكرد : \" پس لطفا به مقدار مروت و مردانگى خودم ، احسان فرماييد \" . امام ( عليه السلام ) به خدمتگزار\r\nخود فرمود : \" مبلغ دويست دينار به او عطا كند \" . ( 1 )\r\nراهگشايى بر ديگران\r\nمردى از بنى حنيفه از اهالى بست و سجستان مى گويد : \" كه در اوائل خلافت معتصم\r\nدر آن سالى كه امام ( عليه السلام ) با خانواده ، عازم مكه گرديده بود ، من در مصاحبت آن بزرگوار\r\nافتخار داشتم روزى كه جمعى از مسئولين امور خلافت نيز بر سر طعام حاضر بودند به\r\nحضور امام ( عليه السلام ) عرض كردم : \" اى فرزند رسول خدا ( صلى الله عليه وآله ) ! فدايت گردم ، والى و فرماندار\r\nمنطقهء ما مردى است كه به دوستى شما خاندان [ رسول 
  ] ، معروف و متمايز است و من در\r\nديوان او از بابت خراج و ماليات ، بدهكارى دارم كه از پرداخت آن ، عاجز هستم . اگر\r\nمصلحت بدانيد نامه اى به ايشان مرقوم فرماييد كه در اين باره محبتى در حق ما بكند\r\nبسيار به موقع خواهد بود \" .\r\nامام فرمودند : \" من او را نمى شناسم \" . مرد گفت : \" درست است كه شما آشنايى\r\nخصوصى با او نداريد ، ولى او از ارادتمندان و دوستان شما است ، قطعا نامهء شما به حال\r\nمن نافع خواهد بود \" . امام ( عليه السلام ) محض اجابت درخواست ، يك فرد مؤمن ، كاغذى برداشت\r\nو چنين مرقوم فرمودند :\r\n\" بسم الله الرحمن الرحيم ، اما بعد فإن موصل كتابى هذا ذكر عنك مذهبا جميلا وان\r\nمالك ما احسنت فيه ، فأحسن الى اخوانك و اعلم ان الله عزوجل سائلك عن مثاقيل\r\nالذر والخردل . . . \" .\r\n\" به نام خداوند بخشنده و بخشايشگر مهربان ، حامل نامه من ، از شما يك روش\r\nزيبايى را تعريف نمود ، بدانيد جز احسان و نيكوكارى هيچ فائده اى در زندگى ، براى تو\r\nنيست ، هر چه توانستى در حق برادران دينى خود نيكى و احسان نما ! و بدان كه خداوند\r\n\r\n","description":"","footnote":" 1 . حلية الابرار ج 2 ، ص 408 . ","page_name":" 1478 ","page_number":78},
  {"content":"\r\n\r\nمتعال از مثقالها واوزانى كه به قدر ذرهء ناچيز باشد از تو سؤال خواهد نمود . ( اشاره به آيه\r\nشريفه است كه مى فرمايد : \" فمن يعمل مثقال ذرة خيرا يره ، و من يعمل مثقال ذرة\r\nشرا يره \" ) .\r\nنامه را دريافتم ، چون خبر نامه و آمدن من به گوش فرماندار سجستان ، حسن بن\r\nعبد الله نيشابورى رسيد به استقبال من ، آمد و به احترام و تعظيم نامه تا دو فرسخ از شهر ،\r\nبيرون شتافته بود تا چشمش به نامه افتاد ، آن را گرفت و بوسيد و روى هر دو چشم خود\r\nگذاشت و به من گفت : \" حاجت شما چيست ؟ \"\r\nگفتم ، مرا خراجى بر گردن است كه در ديوان ماليات شما ثبت است و قادر به پرداخت\r\nآن نيستم ، دستور داد كه روى آن قلم بگيرند ، و مدت طولانى مرا از پرداخت ماليات\r\nمعاف دارند . پس از آن از تعداد عائله من پرسيد ، از تعداد و هزينه عائله ام ، او را آگاه\r\nساختم ، دستور داد كمك مؤثرى در حق من انجام دادند . فرماندار محل تا در سر كار بود\r\nبه بركت آن نامهء من از احسان و نيكى مضايقه و كوتاهى نداشت \" . ( 1 )\r\nهشدار به مسئولين امور\r\nاستاد شيخ محمد جواد مغنيه لبنانى كه يكى از خدمتگزاران علم و مذهب مى باشد ،\r\nپس از نقل اين داستان مى افزايد :\r\n\" اين حديث مىتواند هشدارى به گردانندگان امور ادارى باشد . آنان به مجرد اشغال\r\nيك ميز ادارى رياست يا مديريت ، تمام دوستىها و علاقهء برادرى و اسلامى را كنار\r\nمىگذارند و تغيير ماهيت داده و كوچكترين مشكل گشايى و چاره سازى در حق گرفتاران\r\nو ضعيفان از خود نشان نمىدهند ، چنين افرادى بهتر است كمى به خود آيند و بدانند\r\nميز رياست و تشريفات ديگر ، همه زوال پذير و فنا شدنى است ، فقط آنچه جاودان و\r\nهميشگى است نيكوكارى و خدمت به مردم و رفع نيازمندى ديگران است و بس .\r\n\r\n","description":"","footnote":" 1 . الشيعه في الميزان استاد مغنيه ص 245 ، ناسخ التواريخ ج 1 ، ص 207 ، زندگانى امام جواد\r\n( ع ) و منابع متعدد ديگر . البته اين داستان به صورت ديگرى در فصول پيشين گذشت . ","page_name":" 1479 ","page_number":79},
  {"content":"\r\n","description":"","footnote":"","page_name":" 1480 ","page_number":80},
  {"content":"\r\nبخش سوم\r\nياران و روايتگران از امام جواد ( عليه السلام )\r\n","description":"","footnote":"","page_name":" 1481 ","page_number":81},
  {"content":"\r\n","description":"","footnote":"","page_name":" 1482 ","page_number":82},
  {"content":"\r\n\r\nبخش سوم / ياران و روايتگران از امام جواد ( ع ) . . .\r\nامامان پاك ما ، همچون پيامبر گرامى ( صلى الله عليه وآله ) پيوسته در تعليم و تربيت مردم ، ساعى و\r\nكوشا بودند ، آنان در تمام اوقات روز و شب ، ملتزم به راهنمايى و تربيت مردم بودند ، رفتار\r\nو گفتار و معاشرت و حتى هر گوشهء از زندگى روزمرهء آنان ، آموزشگر كسانى بود كه با\r\nآنان تماس داشتند ، هر كس هر وقت با آنان مى نشست غير ممكن بود كه از اخلاق و\r\nدانش آنان بهره‌مند نشود ، اگر سؤالى داشت مى توانست مطرح كند و پاسخ آن را بشنود ، و\r\nپرسشها هم محدود نبود ، آنان هر مشكلى داشتند مى پرسيدند و پاسخ مى گرفتند .\r\nبديهى است چنين مدرسه يى هرگز و در هيچ جا جز در مكتب پيامبران و امامان ، نظير\r\nنداشته و ندارد ، و طبيعى است كه ويژگى و ثمربخشى چنين مكتبى تا چه حد جالب و\r\nجاذب بوده است ، به همين جهت ، خلفاى اموى و عباسى كه مى دانستند اگر مردم\r\nمتوجه اين ويژگيها شوند به سوى پيشوايان الهى و امامان بر حق ، جذب خواهند شد و در\r\nچنين صورتى حكومت اين غاصبان ، در خطر قرار خواهد گرفت ، از اينرو تا آنجا كه\r\nبرايشان ممكن بود مى كوشيدند تا مردم با پيشوايان واقعى اسلام به صورت آزاد تماس\r\nنداشته باشند ، و فقط چند سالى در زمان امام باقر ( عليه السلام ) بود كه به جهت حكومت \" عمر بن\r\nعبد العزيز \" كه تا حدودى رفتارى ملايم و انسانى داشت ، و در عهد امام صادق ( عليه السلام ) به\r\nجهت آن كه حكومت اموى رو به زوال ، و حكومت عباسى ، در اوائل كار بود ، مردم\r\nتوانستند از آن دو امام بزرگوار ، به طور نسبى بهره‌مند گردند ، و مى بينيم كه شماره ى\r\nشاگردان و راويان از صادقين ( صلى الله عليه وآله و سلم ) به حدود چهار هزار نفر رسيد ( 1 ) ولى در دوره‌هاى ديگر\r\nاصحاب و شاگردان و راويان برخى از ائمه ( عليه السلام ) بسيار تقليل يافته است ، به عنوان مثال ،\r\nاصحاب و شاگردان و راويان امام جواد ( عليه السلام ) قريب صد و سيزده نفر بوده‌اند ( 2 ) و اين\r\n\r\n","description":"","footnote":" 1 . رجال شيخ طوسى ص 142 - 342 .\r\n2 . رجال شيخ طوسى ص 397 - 409 . ","page_name":" 1483 ","page_number":83},
  {"content":"\r\n\r\n\r\nگوياى اين حقيقت است كه در زمان آن گرامى ، تماس مردم با او ، تا چه اندازه محدود\r\nمى بوده است . اينك به معرفى اجمالى و گزارشى چند تن از آن ياران مخلص مىپردازيم :\r\n1 . على بن مهزيار ( م 254 ه‍ . ق ) :\r\nاز ياران خاص و جزو وكلاى امام جواد ( عليه السلام ) بود ، او از اصحاب امام رضا ( عليه السلام ) و امام\r\nهادى ( عليها السلام ) نيز محسوب مىشود . او بسيار عبادت مى كرد و در اثر سجده‌هاى طولانى\r\nپيشانيش پينه بسته بود ، به هنگام طلوع آفتاب ، سر به سجده مى نهاد و سر بر نمى داشت\r\nتا هزار تن از مؤمنان را دعا مى كرد ، و از خداى متعال براى آنان ، آنچه براى خود\r\nمى خواست ، مسئلت مى نمود .\r\nابو الحسن على بن مهزيار در اهواز مى زيست وبيش از سى كتاب تأليف كرد ( 1 ) ، در\r\nمراتب ايمان و عمل به چنان مقام ارجمندى نائل شد كه يك بار امام جواد ( عليه السلام ) در تقدير از\r\nاو نوشت :\r\n\" بسم الله الرحمن الرحيم ، اى على ! خداوند به تو پاداشى نيكو ، عطا فرمايد ، و تو را در\r\nبهشت جاى دهد ! و در هر دو جهان از خوارى نگاهدارد ، و در آخرت با ما محشور فرمايد !\r\nاى على ! من تو را در خيرخواهى و اطاعت و احترام وخدمت و انجام آنچه بر تو واجب است ،\r\nآزموده ام ، و اگر بگويم هيچ كس را چون تو نيافته ام ، اميد آن دارم كه در اين گفتار راه\r\nمبالغه نپيموده باشم . خداوند بهشت فردوس را پاداش تو قرار دهد ، مقام تو و نيز خدمات\r\nتو در گرما و سرما و شب و روز بر من ، پوشيده نيست ، از خدا مسئلت مىدارم در قيامت\r\nهنگامى كه همهء مردم جمع مى شوند ، تو را به رحمت ويژه اش اختصاص دهد چنان كه\r\nمورد غبطه و حسرت ديگران قرار گيرى ، انه سميع الدعاء \" . ( 2 )\r\n2 . بزنطى احمد بن محمد بن ابى نصر ( م 221 ه‍ . ق ) :\r\nاز مردم كوفه و جزو ياران ويژهء امام رضا ( عليه السلام ) و امام جواد ( عليها السلام ) مى باشد او نزد هر دو\r\nامام معصوم بسيار ارجمند و محترم بود ، چندين كتاب و از جمله كتاب \" الجامع \" را تأليف\r\n\r\n","description":"","footnote":" 1 . محدث قمى الكنى والالقاب ج 1 ، ص 424 .\r\n2 . شيخ طوسى غيبت ص 225 ، بحار ج 50 ، ص 105 . ","page_name":" 1484 ","page_number":84},
  {"content":"\r\n\r\n\r\nكرد ، فقاهت او را همه ى دانشمندان شيعه ، قبول دارند و او را مورد اطمينان و وثوق كامل\r\nمى دانند . ( 1 )\r\n3 . زكريا بن آدم :\r\n\" زكريا \" از مردم قم بود و هم اكنون نيز مزارش در شهرستان قم ، معلوم و مشهور است ،\r\nاز ياران بسيار نزديك امام رضا ( عليه السلام ) و امام جواد ( صلى الله عليه وآله و سلم ) محسوب مىشود ، و امام جواد ( عليه السلام )\r\nبراى او دعا فرمود ، و او را از ياران باوفاى خويش ، به شمار آورد . ( 2 )\r\nيك بار كه خدمت امام رضا ( عليه السلام ) شرفياب شده بود ، امام از اول شب تا صبح ، در خلوت با\r\nاو سخن مىگفت ، ( 3 ) و نيز در پاسخ كسى كه پرسيده بود : \" راه من ، دو راهست و نمىتوانم\r\nهميشه خدمت شما برسم ، معارف و احكام دينم را از چه كسى فرا گيرم ؟ \" فرمود :\r\n\" از زكريا بن آدم فراگير كه او در امور دين و دنيا امين است \" . ( 4 )\r\n4 . ابن بزيع ، محمد بن اسماعيل :\r\nاز ياران پيشوايان معصوم : امام كاظم ( عليه السلام ) و امام رضا ( عليه السلام ) و امام جواد ( صلى الله عليه وآله و سلم ) و نزد شيعه\r\nاز موثقين محسوب مىشود ، مردى صالح و درست كردار و اهل عبادت بود و كتابهايى\r\nتأليف كرد ، در عين حال در دربار عباسيان كار مى كرد ( 5 ) و در اين ارتباط امام رضا ( عليه السلام ) به او\r\nفرمود : \" خداوند در دربار ستمگران ، بندگانى دارد كه بوسيله ى آنان برهان و حجت\r\nخويش را آشكار مى سازد ، و آنان را در شهرها قدرت مى بخشد تا بوسيله ى آنان ، دوستان\r\nو اولياء خود را از ستم ستمگران ، نگاهدارد و امور مسلمانان را اصلاح كند ، آنان در خطرها\r\nو حوادث ، پناه اهل ايمانند ، و گرفتاران و نيازمندان از شيعيان ما ، به آنان رو مى آورند ، و\r\nرفع گرفتارى و نياز خود را از آنان مى خواهند . به وسيله ى چنان افرادى ، خداوند مؤمنان\r\nرا از هراس ستمگران ايمنى مى بخشد ، آنان مؤمنان حقيقى و أمينان خدا در زمينند ،\r\n\r\n","description":"","footnote":" 1 . آية الله خويى ، معجم رجال الحديث ج 2 ، ص 237 ، رجال كشى 558 .\r\n2 . رجال كشى ص 503 .\r\n3 . منتهى الامال زندگانى امام رضا ( ع ) ص 85 .\r\n4 . رجال كشى ص 595 .\r\n5 . رجال نجاشى ص 254 . ","page_name":" 1485 ","page_number":85},
  {"content":"\r\nرستخيز از نور آنان ، نورانى است ، به خدا سوگند كه بهشت براى آنان و آنان براى بهشت\r\nآفريده شده اند ، كه گواراشان باد ! \" .\r\nآنگاه امام ( عليه السلام ) فرمودند : هر يك از شما بخواهد مىتواند به همه ى اين مقامات\r\nنائل شود .\r\nمحمد بن اسماعيل عرض كرد : فدايت شوم به چه چيز ؟\r\nفرمودند : به اينكه در ظاهر با ستمگران باشد و با خوشحال كردن شيعيان ما ، ما را\r\nخوشحال كند ( در پست و مقامى كه قرار مى گيرد هدفش رفع ظلم و ستم از مؤمنان\r\nباشد ) .\r\nدر پايان امام ( عليه السلام ) به محمد بن اسماعيل كه از وزراى دربار عباسى بود ، فرمودند : اى\r\nمحمد تو نيز از آنان باش . ( 1 ) \" حسين بن خالد \" مى گويد : با گروهى خدمت امام رضا ( عليه السلام )\r\nبوديم ، از \" محمد بن اسماعيل ابن بزيع \" سخن به ميان آمد ، امام ( عليه السلام ) فرمود : \" دوست دارم\r\nدر ميان شما مثل اويى بوده باشد \" . ( 2 )\r\n\" محمد بن احمد بن يحيى \" مى گويد : با \" محمد بن على بن بلال \" به زيارت قبر ( 3 )\r\nمحمد بن اسماعيل بن بزيع رفتيم ، محمد بن على در طرف سر قبر ، رو به قبله نشست و\r\nگفت صاحب اين قبر برايم نقل كرد : كه امام جواد ( عليه السلام ) فرمود : \" كسى كه قبر برادر مؤمن\r\nخود را زيارت كند و كنار قبر او رو به قبله بنشيند و دست خود را بر قبر او بگذارد و هفت\r\nبار سوره ى \" انا انزلناه في ليلة القدر \" را بخواند از فزع اكبر ، وحشت و هراس بزرگ قيامت\r\nايمن مىگردد \" . ( 4 )\r\nمحمد بن اسماعيل بن بزيع مى گويد : از امام جواد ( عليه السلام ) تقاضا كردم پيراهنى از\r\nپيراهنهاى خود ، برايم بفرستد تا كفن خويش سازم ، آن گرامى پيراهنى فرستاد و فرمان\r\n\r\n","description":"","footnote":" 1 . رجال نجاشى ص 255 .\r\n2 . رجال نجاشى ص 255 .\r\n3 . قبر او در \" فيد \" كه محلى است در راه مكه مى باشد . ( به تحفة الأحباب محدث قمى ص 317\r\nمراجعه شود )\r\n4 . رجال كشى ص 564 . ","page_name":" 1486 ","page_number":86},
  {"content":"\r\n\r\n\r\n\r\n\r\n\r\nداد [ تا 
  ] تكمه‌هايش را بردارم \" . ( 1 )\r\nما در اين مقام به معرفى اجمالى جمعى از هر دو دسته مى پردازيم :\r\n5 . ابوالبخترى :\r\nمودب فرزند حجاج يكى از ياران و راويان آن حضرت شمرده مىشود . صاحب معجم\r\nرجال الحديث ، او [ را 
  ] از اصحاب امام عسگرى ( عليه السلام ) شمرده است و در مناقب ، ج 4 در باب\r\nامامت آن بزرگوار نام او ، آمده است . ( 2 )\r\n6 . ابو على بن راشد :\r\nاو در سند تعداد كثيرى از روايات ، واقع شده است كه شمار آنها بالغ بر 33 مورد\r\nمى گردد او از امام جواد ( عليه السلام ) ، امام هادى ( عليه السلام ) و امام حسن عسگرى ( عليه السلام ) هر سه بزرگوار ،\r\nروايت نموده است ، نمونه‌هاى حديثى او در كتاب كافى جزء 7 ، كتاب وصايا حديث 1 و\r\nحديث 11 مى باشد . ( 3 )\r\n7 . ابو عبد الله خراسانى :\r\nاو نيز از امام جواد ( عليه السلام ) روايت كرده است و \" صدوق \" هم با سند خود از او روايت نموده\r\nاست ، يكى از احاديث منقولهء او پيرامون حج و معرفت مراتب آن مى باشد . ( 4 )\r\n8 . ابو شيبه اصفهانى :\r\nفرد ممدوحى است و امام ( عليه السلام ) در حق او طلب رحمت نموده است ، رواياتى توسط او در\r\nجزء هفتم در موضوع كفودهم شأن بودن همسر ، آمده است . ( 5 )\r\n9 . ابو ساره :\r\nاو نيز از اصحاب و ياران امام جواد ( عليه السلام ) مى باشد آنچنان كه در \" رجال شيخ طوسى ( قدس سره ) \"\r\n\r\n","description":"","footnote":" 1 . رجال كشى ص 245 و 564 .\r\n2 . معجم رجال الحديث ، ج 21 ، ص 41 ، كد معرفى 13946 .\r\n3 . معجم رجال الحديث ، ج 21 ، ص 248 ، كد معرفى 14561 .\r\n4 . معجم رجال الحديث ، ج 21 ، ص 226 ، كد معرفى 14492 .\r\n5 . معجم رجال الحديث ، ج 21 ، ص 186 ، كد معرفى 14366 . ","page_name":" 1487 ","page_number":87},
  {"content":"\r\n\r\n\r\n\r\n\r\n\r\n\r\nآمده است . ( 1 )\r\n10 . ابو جعفر بصرى :\r\nاو نيز از اصحاب و ياران امام جواد ( عليه السلام ) مى باشد ، آنچنان كه مرحوم شيخ طوسى ، در\r\nرجال خود ذكر كرده است و او را فرد ثقه ، فاضل و صالح شمرده است . ( 2 )\r\n11 . على بن اسباط :\r\nاو از اصحاب و ياران امام رضا ( عليه السلام ) و امام جواد ( صلى الله عليه وآله و سلم ) هر دو بزرگوار مى باشد . ( 3 )\r\n12 . ابن مهران :\r\nاو از امام جواد ( عليه السلام ) روايت نموده است وسهل بن زياد هم از وى روايت كرده است .\r\nنمونه روايتى او در جزء دوم \" كافى \" در باب تسليت به صاحب عزاء آمده است . ( 4 )\r\n13 . عباسى :\r\nاو يكى از راويان امام جواد ( عليه السلام ) مى باشد و نام او در نقل چندين حديث آمده است كه\r\nگويد : \" به امام جواد ( عليه السلام ) جريان را نوشتم و امام ( عليه السلام ) فرمود ايرادى ندارد و كافى جزء 3 باب\r\nقرأئة القرآن حديث 2 \" . ( 5 )\r\n14 . ابومشاور :\r\nمرحوم شيخ طوسى ومرحوم برقى او را از اصحاب و ياران امام جواد ( عليه السلام ) ذكر كرده اند . ( 6 )\r\n15 . موسى بن داود منقرى :\r\nاو از اصحاب و ياران امام جواد ( عليه السلام ) مى باشد مرحوم شيخ طوسى در رجال خود به آن ،\r\nتصريح نموده است . ( 7 )\r\n\r\n","description":"","footnote":" 1 . معجم رجال الحديث ، ج 21 ، ص 161 ، كد معرفى 14285 .\r\n2 . معجم رجال الحديث ، ج 21 ، ص 92 ، كد معرفى 14022 .\r\n3 . معجم رجال الحديث ، ج 21 ، ص 16 ، كد معرفى 13893 .\r\n4 . معجم رجال الحديث ، ج 22 ، ص 46 ، كد معرفى 15164 .\r\n5 . معجم رجال الحديث ، ج 23 ، ص 121 ، كد معرفى 15388 .\r\n6 . معجم رجال الحديث ، ج 23 ، ص 49 ، كد معرفى 14811 .\r\n7 . معجم رجال الحديث ، ج 19 ، ص 42 ، كد معرفى 12765 . ","page_name":" 1488 ","page_number":88},
  {"content":"\r\n\r\n\r\n\r\n\r\n16 . موسى بن قاسم بن معاوية بن وهب بجلى :\r\nاو يكى ديگر از اصحاب امام جواد ( عليه السلام ) و امام هادى ( عليه السلام ) مى باشد و يكى از افراد بسيار\r\nمؤثق و مطمئن در نقل حديث مى باشد او كتابها و تأليفاتى دارد و نجاشى او را دو بار با\r\nكلمه \" ثقة ، ثقة \" مورد تأييد قرار داده است او كتاب \" رجالى \" دارد ، در آن كتاب شرح حال\r\n18 تن را آورده است .\r\nو تعداد تأليفات او از 30 عنوان تجاوز مىكند او در باب فضيلت نماز در مسجد النبى\r\nروايتى دارد . ( 1 )\r\nزنان محدثه\r\nدر بين راويان و ناقلان حديث ، از امام جواد ( عليه السلام ) تعدادى هم از بانوان ديده مى شوند : از\r\nآن ميان : حكيمه دختر امام جواد ( عليه السلام ) ، و زينب دختر محمد بن يحيى مى باشد كه صاحب\r\nمعجم رجال الحديث در معرفى آنان مى نويسد :\r\n17 . حكيمه :\r\nدختر امام جواد ( عليه السلام ) و عمهء امام عسگرى ( عليه السلام ) ، داستان ولادت امام زمان ( عج ) روايت\r\nكرده است . [ كافى / ج 1 / حديث 3 
  ] . ( 2 )\r\n18 . زينب دختر محمد بن يحيى :\r\nاو از روايات از امام جواد ( عليه السلام ) \" شيخ طوسى \" و \" كشى \" او را از اصحاب ابى جعفر ثانى امام\r\nجواد ( عليه السلام ) دانسته اند . ( 3 )\r\nاز ديگر ياران و ياوران امام ( عليه السلام ) :\r\n19 . ابن ابن غمير بغدادى ( م 217 ه‍ . ق ) .\r\n20 . ابو جعفر محمد بن سنان زاهرى ( م 220 ه‍ . ق ) .\r\n21 . ابو تمام حبيب بن اوسطائى شاعر شيعى مشهور ( م 231 ه‍ . ق ) .\r\n\r\n","description":"","footnote":" 1 . معجم رجال الحديث ، ج 19 ، ص 72 ، كد معرفى 12836 .\r\n2 . معجم رجال الحديث ، ج 23 ، ص 187 ، كد معرفى 156121 .\r\n3 . معجم رجال الحديث ، ج 23 ، ص 191 ، كد معرفى 15631 . ","page_name":" 1489 ","page_number":89},
  {"content":"\r\n\r\n22 . فضل بن شذان نيشابورى ( م 260 ه‍ . ق ) .\r\nاينان هر كدام به گونه اى مورد تعقيب بودند ، فضل بن شاذان از نيشابور بيرون كردند ،\r\nعبد الله بن طاهر با او چنين رفتار نمود ، سپس كتابهاى او را تفتيش كرد ، چون مطالب آن\r\nكتابها درباره خداشناسى و توحيد بود ، به او گزارش دادند ولى قانع نشد و گفت : مى خواهم\r\nعقيدهء سياسى او را نيز بدانم . ( 1 )\r\nابوتمام شاعر نيز از اين امر بى بهره نبود . اميرانى كه خود اهل شعر و ادب بودند ، حاضر\r\nنبودند ، شعر او را بشنوند و مانند ديگر شاعران مورد تشويق و تقدير قرار دهند . ابن ابى\r\nعمير اين عالم ثقه و بزرگ كه مراسيل او را همانند مسانيد دانسته اند سالها در زندان بود ،\r\nتازيانه ها زدند تا اسامى هم مكتبان خود را بگويد و نگفت .\r\nامام جواد ( عليه السلام ) و مهدى موعود ( صلى الله عليه وآله و سلم )\r\nرسول خدا ( صلى الله عليه وآله ) و فاطمهء زهرا ( س ) و تمام پيشوايان معصوم ( صلى الله عليه وآله و سلم ) همه از آمدن\r\nمهدى موعود ( عجل الله تعالى فرجه الشريف ) خبر داده اند ، مرحوم صدوق در كتاب \" كمال\r\nالدين و تمام النعمة \" اخبار آنها را در ابواب بيست و چهار تا سى و هشت نقل كرده است و\r\nمرحوم مجلسى نيز آنها را در بحار الانوار : ج 51 ، ص 65 تا 162 نقل مىكند ، در اينجا به\r\nمناسبت زندگى حضرت جواد الائمة ( عليه السلام ) آنچه از آن بزرگوار دربار حضرت مهدى ( عليه السلام )\r\nرسيده است نقل مى كنيم .\r\n1 . عبد العظيم حسنى ( 2 ) گويد : به خدمت مولايم محمد بن على بن موسى ( عليه السلام ) . . . رسيدم\r\nو مى خواستم در ارتباط با امام قائم ( عليه السلام ) از وى سؤال كنم . آيا او مهدى است يا غير از آن ؟\r\nآن حضرت پيش از من فرمودند : قائم از ما همان مهدى ( عج ) است كه واجب است در\r\nزمان غيبت ، انتظار او را بكشند و در وقت ظهور از او اطاعت كنند ، او فرزند سوم من است\r\nبه خدايى كه محمد ( صلى الله عليه وآله ) را به نبوت برانگيخته و ما را به امامت مخصوص فرموده است :\r\n\r\n","description":"","footnote":" 1 . منتهى الأمال باب يازدهم ، فصل هفتم .\r\n2 . او همان سيد جليل القدر مدفون شهر رى ، عبد العظيم بن عبد الله بن على بن الحسين بن\r\nزيدبن الحسن بن على بن أبى طالب ( ع ) است . ","page_name":" 1490 ","page_number":90},
  {"content":"\r\n\r\n\" لولم يبق من الدنيا إلا يوم واحد لطول الله ذلك اليوم ، حتى يخرج فيه فيملاء\r\nالارض قسطا وعدلا كما ملئت جورا وظلما \" .\r\nو خداوند تبارك و تعالى كار او را در يك شب ، اصلاح فرمايد ، چنان كه كار موسى كليم\r\nرا اصلاح فرمود ، او رفت تا براى خانواده خود آتشى بياورد ، برگشت در حالى كه رسول الله\r\nبود ، بعد امام ( عليه السلام ) فرمودند : \" أفضل أعمال شيعتنا إنتظار الفرج \" . ( 1 )\r\n2 . صقر بن ابى دلف گويد : از ابو جعفر محمد بن على الرضا ( عليه السلام ) شنيدم مى فرمودند :\r\nامام بعد از من پسرم على است ، قول او قول من و امر او امر من و طاعت او طاعت من\r\nاست ، و امام بعد از او پسرش ، حسن است ، امر او امر پدرش و قول او ، قول پدرش ، و طاعت\r\nاو طاعت پدرش است ، بعد سكوت فرمودند .\r\nگفتم : يابن رسول الله ( صلى الله عليه وآله ) ! بعد از حسن ، امام كدام است ؟ حضرت با صداى بلند\r\nگريست و فرمودند : بعد از حسن ، فرزند او قائم به حق و امام منتظر است ، گفتم : يابن\r\nرسول الله ( صلى الله عليه وآله ) ! چرا قائم ناميده شده است ؟\r\nفرمودند : چون او بعد از مفقود شدن اسمش و بعد از ارتداد اكثر قائلان به امامتش ،\r\nقيام مىكند . گفتم : چرا منتظر ناميده شده است ؟ فرمودند : چون او غيبتى دارد طولانى ،\r\nدر آن مدت ، اهل اخلاص انتظار او را مى كشند و اهل شك او را انكار مى كنند و انكار\r\nكنندگان ياد او را مسخره مى پندارند . تعيين كنندگان وقت ظهور دروغ مى گويند ، و عجله\r\nكنندگان هلاك مى شوند و اهل تسليم ، نجات مى يابند . ( 2 )\r\nخدمت به امامان صلوات الله عليهم\r\nمحمد بن وليد كرمانى گويد : به امام جواد ( عليه السلام ) گفتم : براى دوستان و خدمتكاران در\r\nدوست داشتن شما چه اجرى هست ؟ فرمودند : امام صادق ( عليه السلام ) غلامى داشت كه به وقت\r\nرفتن به مسجد ، استر آن حضرت را نگاه مى داشت ، روزى نشسته مشغول نگهدارى استر\r\nآن حضرت بود ، گروهى از اهل خراسان به ديدن امام ( عليه السلام ) آمدند .\r\n\r\n","description":"","footnote":" 1 و 2 . إكمال الدين ، ص 377 و 378 ، باب 36 .\r\n2 . إكمال الدين ، ص 377 و 378 ، باب 36 . ","page_name":" 1491 ","page_number":91},
  {"content":"\r\n\r\nيكى از آنها به غلام امام ( عليه السلام ) گفت : از امام ( عليه السلام ) بخواه كه مرا به جاى تو به خدمتكارى\r\nقبول كند و من غلام او باشم ، در عوض تمام دارايى من مال تو باشد ، من از هر رقم ، مال\r\nزياد دارم ، برو آنها را تصاحب كن ، غلام گفت : اين را از امام ( عليه السلام ) مى خواهم .\r\nآنگاه آن غلام پيش امام صادق ( عليه السلام ) آمد و گفت : فدايت شوم ، خدمتم ، و طول\r\nمصاحبتم با شما را مى دانيد ، اگر پروردگار خيرى براى من پيش آورد از آن ممانعت\r\nمى كنى ؟ امام ( عليه السلام ) فرمودند : من از جانب خود بر تو احسان مى كنم ، آيا احسان ديگران را\r\nمانع مى شوم ؟ ! !\r\nغلام جريان را به امام ( عليه السلام ) عرض كرد ، حضرت فرمودند : اگر تو از خدمتگزارى ما سير\r\nشده اى و او به ما راغب است ، او را قبول كرده و تو را مى فرستيم . چون غلام برگشت ،\r\nحضرت او را صدا كردند و فرمودند : براى زياد بودن مصاحبت تو ، نصيحتت مى كنم ، آن\r\nوقت اختيار با خود تو است .\r\nچون روز قيامت شود رسول خدا ( صلى الله عليه وآله ) به نور خدا چنگ مى زند ، أمير المؤمنين ( عليه السلام ) به\r\nرسول الله چنگ مى زند ، امامان به أمير المؤمنين ( عليه السلام ) و شيعيان ما به امامان چنگ زده\r\nداخل محل ما ( بهشت ) مى شوند .\r\nغلام پس از شنيدن اين سخن عرض كرد : يابن رسول الله ( صلى الله عليه وآله ) ! در خدمت شما مىمانم\r\nو آخرت را بر دنيا اختيار مى كنم . آنگاه غلام به محضر آن مرد خراسانى برگشت .\r\nامام جواد صلوات الله عليه و كمى سن\r\nامامت مانند نبوت يك منصب خدايى است ، و اختيار امام با خداست ، هر كس را\r\nبخواهد به مقام امامت مى رساند ، در اول حالات أمير المؤمنين صلوات الله عليه دربارهء\r\nروح نبوت و امامت بطور مشروح سخن گفته شد .\r\nثقة الاسلام كلينى ( قدس سره ) در كافى بابى منعقد فرموده تحت عنوان \" الإمامة عهد من الله\r\nعزوجل معهود من واحد إلى واحد عليهم السلام \" و در آن رواياتى در اين زمينه نقل\r\nفرموده است ، از جمله عمروبن اشعث مى گويد : از امام صادق ( عليه السلام ) شنيدم مى فرمود : آيا\r\nفكر مى كنيد كه يكى از ما به هر كه خواست وصيت مىكند ، نه والله ، اين عهدى است از\r\n","description":"","footnote":"","page_name":" 1492 ","page_number":92},
  {"content":"\r\nخدا و رسول ( صلى الله عليه وآله ) به مردى بعد از مردى تا كار به صاحبش برسد :\r\n\" أترون الوصى منا يوصى إلى من يريد ؟ ! لاوالله و لكن عهد من الله ورسوله لرجل\r\nفرجل حتى ينتهى الامر إلى صاحبه \" .\r\nو در روايت ديگرى آن حضرت به معاوية بن عمار فرمودند :\r\n\" ان الإمامة عهد من الله عزوجل معهود لرجال مسمين ليس للإمام أن يزويها عن\r\nالذى يكون من بعده \" . ( 1 )\r\nبنابراين ، در اين مسأله كمى و زيادى سن مطرح نيست و اين كه امام جواد صلوات الله\r\nعليه به وقت رحلت پدر بزرگوارش هفت يا هشت ساله بود و بيست و پنج سال عمر كرد ،\r\nضررى به امامت او ندارد . خداوند دربارهء يحيى بن زكريا فرموده : \" وآتيناه الحكم صبيا \" . ( 2 )\r\nحضرت عيسى ( عليه السلام ) در حين ولادت به سخن درآمد و به صريح [ بيان 
  ] قرآن فرمود : \" إنى\r\nعبد الله آتانى الكتاب وجعلنى نبيا \" ( 3 ) مىبينيم كه هر دو در كودكى به مقام نبوت\r\nرسيده‌اند .\r\nصفوان بن يحيى مى گويد : به امام رضا ( عليه السلام ) گفتم : پيش از آنكه خداوند ، ابوجعفر ( عليه السلام ) را به\r\nشما عطا فرمايد ، در جواب ما مى فرموديد : خداوند پسرى به من عطا خواهد فرمود ،\r\nاكنون كه خداوند عطا فرموده و چشم ما را روشن كرده است ، خدا مرگ شما را براى ما\r\nپيش نياورد ، ولى اگر واقعه اى پيش آيد ، امام كه خواهد بود ؟\r\nحضرت اشاره به ابى جعفر ( عليه السلام ) كردند كه در مقابلش ايستاده بودند . گفتم : فدايت شوم ،\r\nاين سه ساله است ؟ فرمودند : سه ساله بودن چه ضررى دارد ، عيسى بن مريم در كمتر از\r\nسه سالگى ، حجت خدا بود ( 4 ) و در روايت ديگر آن حضرت ، به سائلى كه در اين باره سؤال\r\nكرده بود ، فرمودند : \" ان الله سبحانه بعث عيسى بن مريم رسولا نبيا صاحب شريعة مبتدأة\r\n\r\n","description":"","footnote":" 1 . كافى ج 1 ، ص 278 .\r\n2 . سورهء مريم ، آيهء 30 .\r\n3 . سورهء مريم ، آيهء 30 .\r\n4 . كافى ج 1 ، ص 321 ، ارشاد ص 298 . ","page_name":" 1493 ","page_number":93},
  {"content":"\r\nفي أصغر من السن الذى فيه أبوجعفر \" ارشاد : ص 299 ، كافى : ج 1 ، ص 322 .\r\nكلينى ( قدس سره ) در كافى نقل كرده : محمد بن حسن بن عمار گويد : در مدينه در محر على بن\r\nجعفر صادق ( عليه السلام ) بودم ، مدت دو سال بود رواياتى را كه از برادرش موسى بن جعفر ( عليه السلام ) نقل\r\nمى كرد مى نوشتم . روزى ابو جعفر الجواد ( عليه السلام ) داخل مسجد شد ، على بن جعفر بدون عبا\r\nبرخاست ، دست آن حضرت را بوسيد و تعظيم كرد ، ابو جعفر ( عليه السلام ) فرمودند : عموجان !\r\nبنشين خدا تو را رحمت كند ، گفت : مولاى من ! چگونه بنشينم حال آنكه شما\r\nايستاده ايد ؟ !\r\nچون ابو جعفر ( عليه السلام ) برگشت ، يارانش او را توبيخ كرده و گفتند : چرا او را با كمى سن آن\r\nمقدار احترام و خضوع كردى ، حال آنكه تو عموى پدر او هستى ؟ ! فرمود : ساكت باشيد ،\r\nآنگاه ريش خود [ را 
  ] گرفت و گفت : وقتى خداوند اين پير مرد را براى امامت ، اهل نكرد و\r\nامامت را به او داد ، فضيلت او را انكار كنم ؟ ! ! نعوذ بالله از آنچه مى گوييد ، من بندهء او هستم .\r\nكافى : ج 1 ، ص 322 .\r\nبه هر حال كمى سن آن حضرت ، ضررى در مسألهء امامت ندارد ، او به علت حامل روح\r\nامامت بودن ، درياى مواجى از علم ودرايت و كمال بود ، حتى در صورت مبسوط اليد\r\nبودن ، مى توانست فرماندهان لايق و مردان ورزيده را روى كار بياورد و حكومت اسلامى را\r\nپياده و اداره كند . والسلام على من اتبع الهدى\r\n","description":"","footnote":"","page_name":" 1494 ","page_number":94},
  {"content":"\r\nبخش چهارم\r\nF\r\nامام جواد ( عليه السلام ) و تفسير قرآن\r\n","description":"","footnote":"","page_name":" 1495 ","page_number":95},
  {"content":"\r\n","description":"","footnote":"","page_name":" 1496 ","page_number":96},
  {"content":"\r\n\r\n\r\nبخش چهارم / امام جواد ( ع ) و تفسير قرآن . . .\r\nامام محمد تقى الجواد ( عليه السلام ) ( 195 - 220 ه‍ . ق )\r\nاز امام جواد ( عليه السلام ) در مورد تفسير آيات قرآن مجيد ، مطالب فراوانى نقل شده است كه\r\nهر كدام در ذيل آيات مربوط آمده است . افراد متتبع مى توانند از تفاسير مأثور وروايى ،\r\nتعداد انبوهى از اين نظريه‌ها و تفسيرها را فراهم آورد .\r\nما به اقتضاى اختصار كتاب ، چند نمونه را ذيلا مى آوريم ، طالبان تفصيل را به تفاسير\r\nياد شده ، ارجاع مى دهيم :\r\n1 . مخلوق بودن قرآن\r\nيكى از خصوصيات عصر اين پيشوا ، مطرح شدن تفتيش عقايد در مورد مخلوق بودن\r\nيا قديمى بودن قرآن بود . خليفهء وقت بر اساس تحريك اطرافيان خويش ، يا در اثر تأثر\r\nويژه اش از فلسفه يونانى ، روى اين مسألة حساسيت فوق العاده ، نشان مى داد كه قرآن\r\nحادث و مخلوق است ، و بر اين عقيده ، كسانى كه قرآن را قديمى مى دانند مشرك و كافر\r\nهستند و حق مداخله در امور قضائى وادارى كشور را ندارند بر اين اساس ، استانداران و\r\nفرمانداران و كارگزاران نواحى مختلف كشور ، موظف شده بودند كه افراد را از اين نظر مورد\r\nباز جويى و بازپرسى وزير نظر قرار دهند و نتيجه اقدامات خود را به مركز خلافت ، گزارش\r\nكنند .\r\nجالب توجه اينست كه شدت علاقهء مأمون به اين امر به حدى بود كه در وصيتنامهء\r\nخود پس از ذكر شهادتين و اقرار به توحيد ، مسألة مخلوق بودن قرآن را مورد گواهى و\r\nشهادت خود قرار داده بود ، پس از آن ، به اعتراف به معاد و حساب و كتاب و ديگر اصول\r\nاعتقادى اسلامى را شمرده بود و اجراى عمليات پس از فوت خود را به ولى عهد و وصى\r\n","description":"","footnote":"","page_name":" 1497 ","page_number":97},
  {"content":"\r\nخود \" معتصم \" توصيه كرده بود \" . ( 1 )\r\nبر اساس همين امر ، جمعى از فقها ومحدثين مانند : احمد بن حنبل فقيه معروف ،\r\nابن عاصم ، سجاد و جمعى ديگر از قضاة و اهل علم عراق را كه اعتقاد مخالف مقام خلافت\r\nرا داشتند و بر خلاف اين پندار بودند ، مورد ايذاء و آزار قرار مى داد . مأمون معتزلى بود و با\r\nتفتيش عقايدى كه به نام \" محنه \" برپا كرده بود ، سعى داشت عقايد خود را بر ديگران\r\nتحميل نمايد . مأمون در سال 218 با نامه ها و دستور العمل هائى كه به اسحاق بن\r\nابراهيم براى امتحان قضات و محدثان نوشت ، كار تفتيش عقائد را آغاز نمود . در رأس\r\nهمهء عقايد ، مخلوق بودن قرآن و عدم رؤيت خدا در قيامت بود . دوران محنه چهارده سال\r\nطول كشيد .\r\nاحمد بن حنبل كتابى به نام \" الرد على الزنادقة والجهمية \" دارد كه مقصود او از جهميه\r\nهمه كسانى است كه منكر مخلوق نبودن قرآن و منكر رؤيت خدا در قيامت بودند ، در\r\nكتاب به دو نكته اشاره شده است :\r\nيكى : اينكه ، مسأله بر سر جواز رؤيت خدا در روز قيامت است نه در دنيا ، در واقع او نيز\r\nرؤيت خدا را در دنيا جائز نمى داند ولى در آخرت روا مى شمرد .\r\nدومى : اين رؤيت مختص مؤمنان است نه كافران . پس به اعتقاد او ، مؤمنان خدا را\r\nخواهند ديد .\r\nاو با آيه : * ( وجوه يومئذ ناضرة الى ربها ناظره ) * ( 2 ) صورتهايى كه شاد و خرم هستند ، به\r\nسوى خداى خويش مىنگرند . اين آيه تصريح دارد كه در آن روز مؤمنان به پروردگار خود\r\nخواهند نگريست . البته معتزله اين آيه و امثال آن را تأويل مى كنند كه مقصود ثواب يا\r\nقدرت خدا را خواهند ديد و ثواب خدا فعل اوست نه خود او ، استدلال آنان بر اين اعتقاد\r\n\r\n","description":"","footnote":" 1 . ناسخ التواريخ ج 3 ، ص 34 .\r\n2 . القيامة آيهء 23 . ","page_name":" 1498 ","page_number":98},
  {"content":"\r\nخويش آنست كه * ( لاتدركه الأبصار وهو يدرك الأبصار ) * ( 1 ) \" ديده‌گان او را درنمىيابند\r\nولى اوست كه ديدگان را درمىيابد \" .\r\nاحمد بن حنبل در پاسخ مى گفت : پيامبر خدا ( صلى الله عليه وآله ) خود اين آيه را خوانده بود ولى در آن\r\nحديث رؤيت ماه در شب بدر ، مى فرمايد : \" انكم سترون ربكم \" ( 2 ) او معتقد بود كه رؤيت\r\nمؤمنان در بهشت پاداشى است كه خداوند علاوه بر ثواب اعمال ، به مؤمنان عطا خواهد\r\nكرد ولى كافران به حكم آيه * ( كلا انهم عن ربهم يومئذ لمحجوبون ) * ( 3 ) از اين نعمت محروم\r\nخواهند بود ، به باور او جهميه ومعتزله هم جزو همين كافران هستند !\r\nروايت رؤيت اينست : \" كنا جلوسا عند النبى ( صلى الله عليه وآله ) اذ نظر إلى القمر ، ليلة البدر قال : إنكم\r\nسترون ربكم كما ترون هذا القمر لا تضامون في رؤيته ، اى لاتشكون \" . ما در محضر\r\nرسول خدا ( صلى الله عليه وآله ) بوديم كه ناگاه پيامبر خدا به سوى ماه نگريست و فرمودند : شما آفريدگار\r\nخود خواهيد ديد آنچنان كه اين ماه را مى بينيد ، هرگز در ديدار او شك و ترديدى\r\nنخواهيد داشت .\r\nدر فهم ودرايت اين حديث كافى است كه راوى آن ابوهريره بازرگان حديث\r\nبوده است .\r\nبر اين اساس ، جمعى از فقهاء ومحدثين مانند : احمد بن حنبل ، ابن عاصم ، سجاد ، و\r\nجمعى از اهل قضاء و فتوى را كه اعتقاد مخالف داشتند و بر اين باور بودند چون قرآن\r\nكلام خداست ، و كلام خدا هم ناچار همانند خود خدا ، قديمى خواهد بود ( با خلط ، كلام\r\nلفظى ونزولى و كلام لبى ووصفى ) و در نتيجه به غير مخلوق بودن قرآن اعتقاد پيدا كرده\r\nو دچار حيرت و سر گردانى شده بودند ، و به نوعى به تعدد قدماء اعتقاد پيدا كرده بودند ،\r\nدستور تنبيه و كتك و گاهى دستور كشتن و از ميان بردن را صادر مى كردند و به همين\r\n\r\n","description":"","footnote":" 1 . انعام آيهء 103 .\r\n2 . صحيح بخارى ج 9 ، ص 156 ، صحيح مسلم ج 8 ، ص 216 .\r\n3 . المطففين آيه 15 . ","page_name":" 1499 ","page_number":99},
  {"content":"\r\n\r\nدليل ابن حنبل را با تازيانه زدند و تعداد كثيرى را به حبس و زنجير كشاندند با توجه به\r\nاين حساسيت وقت ، موقعيت علمى و سياسى امام جواد ( عليه السلام ) بهتر مشخص مى گردد .\r\nاينك فرازهائى از نكات تفسيرى آن بزرگوار .\r\nقرآن معيار شناخت حديث صحيح و جعلى\r\nدر يكى از مناظرات و مجالسى كه در حضور خليفه ، تشكيل يافته بود ، \" يحيى بن\r\nأكثم \" يكى از قضات عالى رتبهء دربار ، براى توليد عداوت و كينه نسبت به ساحت امام ( عليه السلام )\r\nاز ايشان پرسيد : چه مى فرمائيد : در مورد آن حديثى كه دربارهء يكى از ياران نزديك رسول\r\nخدا ( صلى الله عليه وآله ) وارد شده است كه پيامبر فرمود : \" جبرئيل بر من نازل گشت و پيام الهى را رساند\r\nكه خداوند مى فرمايد از ابوبكر بپرس كه خداوند از تو راضى و خشنود است ، آيا تو هم از او\r\nراضى و خشنود هستى يا نه ؟ \"\r\nامام ( عليه السلام ) در پاسخ با توجه به موقعيت مجلس فرمودند : من منكر فضيلت آن صحابى\r\nكه مى فرمائيد ، نيستم ولى بر گويندهء اين خبر لازم است به آن حديثى كه پيامبر اسلام در\r\nآن سفر حجة الوداع فرمودند ، توجه داشته باشند جائى كه مى فرمايد : \" دروغگويان و خبر\r\nسازان ، فراوان شده اند و در آينده نيز جاعلين بيشتر خواهند شد ، بدانيد هر كسى حديث\r\nدروغى را به من نسبت دهد ، جايگاه او آتش است ، معيار تشخيص حديث صحيح ، از غير\r\nصحيح آنست كه بر قرآن و سنت مسلمه ى من ، عرضه كنند ، اگر با آن دو موافقت كرد آن را\r\nبپذيرند و هر چه با آن دو مخالفت نمود ، رد كنند و كنار بگذارند . حديثى را كه شما نقل\r\nكرديد با كتاب خدا سازگار نيست ، قرآن مى فرمايد : ما انسان را آفريديم و از هر آنچه در\r\nقلب او خطور كند ، آگاهيم . ( 1 )\r\nو در جاى ديگر مى فرمايد : \" ما به انسان نزديك تر از شاهرگ گردن او هستيم \" . ( 2 )\r\nآيا بر چنين آفريدگار دانا و آگاه ، خشنودى و ناخشنودى ، رضايت خاطر يا نارضائى آن\r\n\r\n","description":"","footnote":" 1 . ولقد خلقنا الأنسان ونعلم ما توسوس به نفسه .\r\n2 . سورهء ق آيه 16 . ","page_name":" 1500 ","page_number":100},
  {"content":"\r\n\r\nصحابى ، مكتوم مانده است تا نيازمند سؤال از آن صحابى گردد ؟ اين امر نسبت به\r\nپروردگار عالم ، محال و غير ممكن است . . . \" .\r\nامام جواد ( عليه السلام ) با محكوم ساختن طرف ، يك قانون كلى و عمومى نيز در اختيار عموم\r\nقرار داد كه پايه و اساس آن ، مستند به محكم ترين و استوارترين حجت خدا ( قرآن ) بود از\r\nاينرو هىچكدام از حضار مجلس را ياراى مخالفت يا اظهار نظر در مورد آن سند محكم و\r\nمستند ، نبود با اين شيوه با حفظ اصالت مرام ، طرف را نيز مجاب و محكوم مىساخت .\r\n2 . خطبهء ازدواج\r\nاز سخنان ارزنده و كلمات قرآنى آن بزرگوار خطبهء عقدى است كه در مجلس مأمون\r\nايراد كرده است و در آن خطبه به آيه قرآنى استناد جسته است كه نوعى تبيين و تفسير\r\nعملى قرآن مجيد مى باشد جائى كه مى فرمايد : \" ألحمدلله اقرارا بنعمته ، ولا إله الا إله\r\nاخلاصا لوحدانيته ، و صلى الله على سيد بريته والأصفياء من عترته ، أما بعد : فقد كان من\r\nفضل الله على الأنام أن أغناهم بالحلال عن الحرام ، فقال سبحانه : \" وأنكحوا الأيامى\r\nمنكم والصالحين من عبادكم وامائكم ، إن يكونوا فقراء يغنهمم الله من فضله ، والله واسع\r\nعليم \" . ( 1 )\r\n\" به عنوان اعتراف و اقرار به نعمتهاى فراوان الهى ، سپاس و شكر مىگزارم ، ومحض\r\nاخلاص و يكتاپرستى ، كلمه ى توحيد \" لا إله الا الله \" را بر زبان مى آورم ، درود و رحمت\r\nخاص پروردگار به بهترين مخلوقات خويش ، حضرت محمد ( صلى الله عليه وآله ) و برگزيدگان از عترت\r\nپاك او باد !\r\nپس از حمد و سپاس الهى ، يكى از الطاف بى كران الهى بر بندگان خويش ، آن ست كه\r\nآنان را به وسيلهء حلال و مشروع از حرام و نامشروع ، غنى و بى نياز ساخت و دستور داد كه\r\nازدواج كنيد و بيم فقر و تنگدستى را به خود راه ندهيد . اگر فقير و تنگدست باشيد ،\r\nخداوند متعال شما را از فضل و رحمت پى پايان خويش ، بى نياز مى سازد .\r\n\r\n","description":"","footnote":" 1 . سوره نور آيه 33 . ","page_name":" 1501 ","page_number":101},
  {"content":"\r\n\r\nخداوند متعال روزى دهنده و آگاه به حال بندگان و روزى خواران خويش ، مى باشد \" .\r\nاين خطبه شريفه كه امروز مورد استناد عاقدين ، و مورد بهره بردارى در مجالس عقد\r\nمسلمين قرار گرفته است يكى از بهره گيريهاى قرآنى و تفسيرى امام ( عليه السلام ) از آيات نورانى\r\nالهى مى باشد . استناد به قرآن مجيد به عنوان سرلوحهء عملى مسلمين ، بهترين روش\r\nعملى و تفسيرى از كلام الله مجيد مى باشد .\r\n3 . در گفتگو با يحيى بن اكثم\r\nدر گفتگوى مفصلى كه امام ( عليه السلام ) با يحيى بن اكثم قاضى عالى مرتبه دربار مأمون و\r\nمعتصم انجام داده است ، استنادها و تفسيرهاى ارزشمندى نهفته است كه برخى از آنها\r\nدر بخشهاى مختلف ، گذشت ولى مواردى هم وجود دارد كه مى توان در بخش\r\nتفسيرهاى امام ( عليه السلام ) مورد استفاده قرار داد .\r\nفيض كاشانى در كتاب \" معادن الحكمة \" از احتجاج طبرسى ، گفتگوى امام ( عليه السلام ) را با\r\nيحيى بن اكثم در مجلس عقدى كه مأمون ترتيب داده بود ، آورده است كه به قسمتهاى\r\nناگفته ى آن اشاره مى گردد :\r\nيحيى گفت : روايت شده است كه يكى از اصحاب ، چراغ اهل بهشت است ؟\r\nامام ( عليه السلام ) در پاسخ فرمودند : اين سخن باطل است ، چون در بهشت با وجود فرشتگان\r\nمقرب الهى و با وجود آدم و خاتم و تمام انبياء ومرسلين از نور وجود آنان ، بهره گيرى\r\nنمى شود تا چه رسد به آن صحابى كه شما اشاره داشتيد . يحيى پرسيد :\r\nروايت شده است كه پيامبر خدا فرموده باشد ، اگر من به پيامبرى مبعوث نمى گشتم\r\nفلان صحابى ، مبعوث مى گشت . امام جواد ( عليه السلام ) فرمودند كتاب خدا \" قرآن مجيد \" صادق تر\r\nو راستگوتر از اين حديث مى باشد ، جائى كه خداوند متعال در مورد بعثت\r\nانبياء مى فرمايد :\r\n\" واذ أخذنا من النبيين ميثاقهم ومنك و من نوح وابراهيم \" ( 1 ) .\r\n\r\n","description":"","footnote":" 1 . سوره احزاب آيه 7 . ","page_name":" 1502 ","page_number":102},
  {"content":"\r\nخداوند متعال ، پيشاپيش پيمان پيامبران را گرفته است چگونه امكان دارد اين\r\nپيمان تغيير و تبديل پيدا نمايد از آن طرف پيامبران هرگز و لحظه‌اى به خداوند شرك\r\nنورزيده اند چگونه امكان دارد فردى كه اغلب ايام و روزگارى خود را با شرك سپرى نموده\r\nاست به عنوان \" پيامبر \" مبعوث گردد .\r\nيحيى گفت : لحظه اى از من وحى قطع نگرديد مگر اينكه گمان بردم به آل خطاب\r\nوحى نازل شده است :\r\nامام جواد ( عليه السلام ) فرمودند : اين سخن هم باطل و نارواست ، چون پيامبر خدا هرگز در\r\nنبوت خود ، شك و ترديدى نداشت .\r\nخداوند متعال مى فرمايد : \" الله يصطفى من الملائكة رسلا و من الناس \" ( 1 ) انتخاب و\r\nگزينش فرشتگان و پيامبران از ناحيهء خداست ، و اوست كه پيامبر را برمىگزيند نه\r\nديگران .\r\nيحيى پرسيد : روايت شده است اگر عذابى بر امت نازل گردد ، هيچكس را جز فلان\r\nصحابى راه گريزى نيست .\r\nامام جواد ( عليه السلام ) فرمودند : اين سخن هم امر محال و نامعقولى است چون خداوند متعال\r\nمى فرمايد :\r\n\" و ما كان الله ليعذبهم وانت فيهم وماكان معذبهم وهم يستغفرون \" . ( 2 )\r\nخداوند متعال به صورت قطعى خبر داده است ، مادام كه پيامبر خدا ( صلى الله عليه وآله ) در ميان آن\r\nجمع وجود دارد و مادام كه آنان به استغفار و طلب بخشش خود ، ادامه مى دهند ، عذابى\r\nدر كار نيست ، پس چگونه امكان دارد با اين وعده‌هاى صريح ، عذاب خدا نازل گردد ، و\r\nفقط و فقط يك نفر نجات يابد . ( 3 )\r\n\r\n","description":"","footnote":" 1 . سوره حج آيه 75 .\r\n2 . سوره انفال آيه 33 .\r\n3 . معادن الحكمه في مكاتيب الائمة ج 2 ، ص 201 - 203 ، نقلا عن الأحتجاج ص 247 ، چاپ نجف\r\n.\r\n","page_name":" 1503 ","page_number":103},
  {"content":"\r\n\r\n\r\n\r\n4 . آسودگى از مكر خدا\r\nامام ( عليه السلام ) در مقام تربيت و خودسازى با استناد به قرآن مى فرمايد :\r\n\" تأخير التوبة اغترار ، وطول التسويف خيرة ، والأعتدال على الله هلكة ، والأصرار\r\nعلى الذنب امن من مكرالله ، فلا يأمن مكر الله الا الخاسرون \" . ( 1 )\r\n5 . گوش فرا دادن به سخنان ناروا\r\nامام جواد ( عليه السلام ) در مورد گوش فرا دادن به هر سخنى مى فرمايد :\r\n\" من أصغى الى ناطق ، فقد عبده فإن كان الناطق عن الله فقد عبد الله ، وان كان الناطق\r\nينطق عن لسان ابليس ، فقد عبد ابليس \" و در قرآن مجيد آمده است كه خداوند به\r\nگناهكاران خواهد گفت : \" الم أعهد اليكم يا بنى آدم ان لاتعبدو الشيطان انه لكم\r\nعدو مبين \" . ( 2 )\r\nفردى كه به سخنان گوينده اى گوش فرا مىدهد ، در واقع به او ستايش مى ورزد ، اگر\r\nگوينده از خدا صحبت مىكند ، پس در واقع او به عبادت خدا پرداخته است و اگر از\r\nشيطان حرف مى زند ، پس در واقع از ابليس ، ستايش مى ورزد در صورتى كه خداوند\r\nمتعال فرموده است : آيا از شما پيمان نگرفتيم كه بر شيطان پرستش نكنيد چون او\r\nدشمن آشكار شما است .\r\n6 . امام جواد ( عليه السلام ) و تعيين قطع دست\r\n\" زرقان \" رفيق صميمى ابن أبى داوود نقل مىكند ، روزى ابن أبى داوود از مجلس\r\nمعتصم عباسى برگشت ، ديدم ، بسيار محزون است ، علت اندوهش را پرسيدم ؟ گفت : اى\r\nكاش بيست سال پيش از اين مرده بودم و چنين روزى را نمى ديدم ، گفتم :\r\nقضيه چيست ؟\r\n\r\n","description":"","footnote":" 1 . سوره اعراف آيه 99 .\r\n2 . سوره يس آيه 60 . ","page_name":" 1504 ","page_number":104},
  {"content":"\r\nگفت : جريانى كه امروز . . . توسط أبى جعفر ( امام جواد ( عليه السلام ) ) در محضر خليفه اتفاق\r\nافتاد ، گفتم : آن جريان از چه قرار بود ؟ گفت : دزدى به سرقت اقرار كرده بود ، از خليفه\r\nخواستند با اقامهء حد ، او را تطهير كند .\r\nبراى اين كار فقهاء را در مجلس خود ، جمع كرد ، محمد بن على ( عليه السلام ) نيز در آن جا آمد ،\r\nخليفه از ما سؤال كرد از كدام محل دست او را قطع كنيم ، من گفتم : از بازو ( بند دست ) . ( 1 )\r\nگفت : به چه دليل ؟ گفتم : چون دست ، عبارت است از چهار انگشت و كف دست تا بند آن ،\r\nو خداوند در تيمم فرموده : \" فامسحوا بوجوهكم وأيديكم \" گروهى نيز مانند من گفتند .\r\nولى گروهى اظهار داشتند كه بايد از مرفق قطع شود ، خليفه گفت : به چه دليل ؟\r\nگفتند : چون خداوند در شستن دست در وضو فرموده است : \" وأيديكم إلى المرافق \" پس\r\nمعلوم مىشود ، حد ، دست تا مرفق است .\r\nخليفه خطاب به أبى جعفر ( عليه السلام ) گفت : شما چه مى فرماييد ؟ فرمودند : اينها نظرشان را\r\nگفتند . گفت : آنچه را كه گفتند ، رها كن ! نظر خودت را بگو ! فرمودند مرا معاف بداريد ، گفت :\r\nبه خدا ، قسمت مى دهم آنچه مى دانى بگو !\r\nفرمودند : چون به خدا قسم دادى مى گويم ، همه اينها خطا كردند و بر خلاف سنت\r\nگفتند ، قطع دست بايد از مفصل چهار انگشت باشد ، و كف دست بماند . معتصم گفت : به\r\nچه دليل ؟ امام ( عليه السلام ) فرمودند : رسول خدا ( صلى الله عليه وآله ) فرموده : سجده بر هفت عضو است : صورت ،\r\nدو دست ، دو زانو و دو پا ، وقتى كه دست از بازو و يا از مرفق قطع شود ، دستى نمى ماند تا\r\nبر آن سجده كند ، خداوند فرموده : \" و أن المساجد الله \" منظور از آن اعضاء هفتگانه\r\nسجده است كه بر آنها سجده مىشود \" فلا تدعوا مع الله أحدا \" آنچه براى خدا باشد قطع\r\nنمى شود . معتصم از اين استدلال تعجب كرد و گفت : دست سارق را از بند چهار انگشت\r\nقطع كردند .\r\nابن ابى داوود گفت : قيامت من برپا شد و آرزو كردم كه اى كاش مرده بودم ، زرقان\r\n\r\n","description":"","footnote":" 1 . عبارت عربى \" كرسوع \" است در لغت آمده : \" الكرسوع : طرف الزندالذى يلى الخنصر \" . ","page_name":" 1505 ","page_number":105},
  {"content":"\r\nگويد : ( 1 ) ابن أبى داود گفت : بعد از سه روز ، پيش معتصم رفتم و گفتم : نصيحت\r\nأمير المؤمنين بر من واجب است و من با او سخن مى گويم كه مى دانم ، اهل آتش خواهم\r\nبود ، گفت : سخنت كدام است ؟\r\nگفتم : أمير المؤمنين در مجلس خود ، فقهاء رعيتش را جمع مىكند ، براى كارى از\r\nكارهاى دين و از حكم آن سؤال مىكند ، و آنها آنچه مى دانند ، جواب مى دهند ، در آن\r\nمجلس همه وزراء ، فرماندهان ، نويسندگان خليفه جمعند و از پشت باب ، مردم منتظر\r\nنتيجه اين مجلسند ، آن وقت خليفه سخن همهء فقهاء را كنار گذاشته و فتواى مردى را\r\nمى پذيرد كه نصف اين ملت ، معتقد به امامت او هستند و مى گويند : بنى عباس حق آنها را\r\nغضب كرده اند ! ! !\r\nاز اين سخن ، رنگ از رخ معتصم پرسيد و متنبه شد و گفت : خدا در مقابل نصيحتت ،\r\nجزاى خير بدهد ، روز چهارم به يكى از نويسندگان وزراءش گفت ، ابوجعفر ( عليه السلام ) را به منزل\r\nدعوت كند . او از آن حضرت دعوت به عمل آورد ، حضرت قبول نكرد ، فرمودند : مى دانيد\r\nكه من در مجلس شما حاضر نمى شوم ، او گفت : من شما را به طعام دعوت مى كنم و\r\nدوست دارم ، قدم بر بساط من بگذاريد و به منزل من داخل شويد تا متبرك گردد ، فلانى\r\nاز وزراء خليفه نيز مى خواهد با شما در آن جا ملاقات كند .\r\nحضرت به منزل آن شخص آمدند ، چون طعام ميل فرمودند احساس مسموميت\r\nكرد ، مركب خويش را خواست ، صاحب منزل تقاضا كرد كه بمانيد ، فرمودند : رفتنم براى\r\nتو بهتر است ، سم در آن روز و شب در حلق مباركش بود تا از دنيا رفتند .\r\nتفسير عياشى : ج 1 ، ص 319 ذيل آيهء \" والسارق والسارقة \" از سورهء مائده : آيه 38 ،\r\nمرحوم حر عاملى در وسائل : ج 18 ، ص 490 ، ابواب حدالسرقة ، آن را بطور اختصار از\r\nتفسير عياشى نقل كرده ومرحوم مجلسى نيز آن را در بحار : ج 50 ، ص 5 - 7 از آن تفسير\r\nنقل مىكند .\r\n\r\n","description":"","footnote":" 1 . زرقان بر وزن عثمان لقب ابوجعفر زيات محدث است . ","page_name":" 1506 ","page_number":106},
  {"content":"\r\n\r\nناگفته نماند : در حاشيهء بحار فرموده است : صحيح آن است كه اسم او \" أبوداود \" است\r\nبر وزن غراب و او در زمان معتصم وواثق و متوكل ، قاضى بغداد بود ، و ميان او و محمد بن\r\nعبد الملك زيات وزير معتصم وواثق عداوت و دشمنى بود و در تاريخ 240 از دنيا\r\nرفته است .\r\nامام جواد صلوات الله عليه وأبوصلت هروى\r\nدر كيفيت شهادت حضرت رضا ( عليه السلام ) نقل كرديم كه آن حضرت به ابوصلت دربارهء قبر و\r\nدفن خويش دستوراتى صادر فرمودند و او سخنانى را كه امام تعليم داده بود ، بر زبان\r\nآورد ، قبر امام ( عليه السلام ) پر از آب گرديد و ماهيها در آن پديد آمدند ، بعد ماهى بزرگى آمده ، همهء\r\nآنها را خورد ، سپس با تكلم ديگر ، قبر شريف خشك گرديد و آب فرو رفت و اين كار در\r\nحضور مأمون انجام گرفت .\r\nابوصلت گويد : چون امام رضا ( عليه السلام ) دفن گرديد ، مأمون به من گفت : آن كلمات را به من\r\nتعليم كن ، گفتم والله فراموشم شدند ، حتى يك كلمه هم ياد نمى آورم ، به خدا قسم راست\r\nمى گفتم ، منظورم اغفال مأمون نبود ، ولى او از من قبول نكرد ، و به زندانم انداخت و گفت :\r\nاگر نگويى تو را خواهم كشت .\r\nاو هر روز مرا مى خواست و مى گفت : اگر نگويى به مرگ محكوم هستى ، من هم مرتب\r\nقسم مىخوردم كه از يادم رفته است . اين كار يك سال طول كشيد ، از طول زندان به تنگ\r\nآمدم ، در يك شب جمعه غسل كردم و همه را شب را با احياء و ركوع و سجده و گريه به سر\r\nبردم ، و از خدا مى خواستم كه از زندان نجاتم دهد .\r\nچون نماز صبح را خواندم ناگاه ديدم كه ابوجعفر جواد ( عليه السلام ) به زندان آمد ، فرمودند :\r\nاباصلت ! سينه ات به تنگ آمده است ؟ گفتم : آرى ، والله اى مولاى من ! فرمودند : آنچه را كه\r\nامشب كردى ، اگر از قبل انجام داده بودى خداوند خلاصت كرده بود ، به طورى كه الان\r\nخلاصت فرمود : برخيز برويم .\r\nگفتم : كجا برويم ، نگهبانان در زندان هستند ، مشعلها را در دست دارند ؟ ! !\r\n","description":"","footnote":"","page_name":" 1507 ","page_number":107},
  {"content":"\r\nفرمودند : برخيز آنها تو را نخواهند ديد ، بعد از اين نيز با آنها در يك جا نخواهى بود ،\r\nامام ( عليه السلام ) دست مرا گرفتند و از ميان آنان بيرون بردند ، آنها نشسته با هم صحبت\r\nمى كردند ، مشعلها در ميانشان ولى ما را نديدند .\r\nچون از زندان بيرون آمديم ، فرمود : كجا ، مى خواهى به روى ؟ گفتم : به خانه ام در شهر\r\nهرات ، فرمود : عبايت را بر سر بكش ، من عبا را بر سر كشيدم ، حضرت دست مرا گرفت ،\r\nگمان كردم كه مرا از طرف راستش به طرف چپ حركت داد ، بعد فرمودند : سرت را باز كن ،\r\nعبا را از سرم انداختم ، امام ( عليه السلام ) را نديدم ولى ديدم در كنار در خانه ام هستم ، وارد منزلم\r\nشدم و تا امروز كه اين قضيه را مى گويم ، نه مأمون را ملاقات كرده ام و نه كسى از مأموران\r\nاو را . ( 1 )\r\n\r\n","description":"","footnote":" 1 . عيون اخبار الرضا ج 2 ، ص 245 بحار الانوار ج 50 ، ص 52 وج 49 ، ص 300 . ","page_name":" 1508 ","page_number":108},
  {"content":"\r\nبخش پنجم\r\nخوشه‌هايى از علم و فضيلت و اخلاق او\r\n","description":"","footnote":"","page_name":" 1509 ","page_number":109},
  {"content":"\r\n","description":"","footnote":"","page_name":" 1510 ","page_number":110},
  {"content":"\r\n\r\nبخش پنجم / خوشه‌هايى از علم و فضيلت و اخلاق او . . .\r\nاز امام جواد ( عليه السلام ) سخنان و تعاليم و رهنمودهاى فراوانى ، نقل شده است ما در اين\r\nقسمت تلاش داريم ، بخشى از تعاليم عاليهء آن بزرگوار را به عنوان تعلم خويشتن و تذكر و\r\nيادآورى به ديگر دوستان و شيفتگان مكتب مقدس آن بزرگوار ، آورده باشيم تا اعمال و\r\nرفتار خود را ، با موازين و معيارهاى آموزشى و تربيتى آن بزرگ بسنجيم و از ثمرات\r\nدنيوى واخروى آن بهره‌مند گرديم .\r\n1 . محبوبيت و ثروت واقعى\r\n\" من استغنى بالله افتقر الناس اليه و من اتقى الله أحبه الناس \" .\r\nفردى كه تنها تكيه گاهش پروردگار باشد ، به غناى واقعى مى رسد و ديگران به او نياز\r\nپيدا مى كنند ، و هر آن كس كه تقوى و رستگارى را پيشهء خود ، سازد ، مردم او را از ته دل\r\nدوست مى دارند . ( 1 )\r\nشرح كوتاه : اغلب مردم در زندگى خود ، تكيه گاهها و اميدگاههايى پيدا مى كنند .\r\nعده اى در اثر پندار غلط ، چشم به افراد ذى نفوذ يا ثروتمند يا صاحبان جاه و رياست ،\r\nمىدوزند ، و آنان را تكيه گاه زندگى خود ، قرار مى دهند ، غافل از آنكه ، امكانات زندگى آنان\r\nزوال پذير وفانى وعارضى است و خود آنان ، در نياز مطلق به سر مى برند . به قول سعدى :\r\nدرويش و غنى بنده اين خاك درند * آنان كه غنى ترند ، محتاج ترند\r\nپس ، تنها تكيه گاه حقيقى كه هرگز فنا وزوال در او راه ندارد ، ذات بارى تعالى است و\r\nكسى كه به سرچشمهء غنا و هستى ارتباط و اعتماد پيدا كند ، هرگز نياز و احتياجى به اين\r\nو آن ، نخواهد داشت ، بلكه ضعيفان و ناتوانان هستند كه به او نيازمند خواهند بود .\r\nو كسى كه راه تقوى و درستكارى پيش گيرد ، با وجود آنكه نفع آن ، عايد شخص خود\r\n\r\n","description":"","footnote":" 1 . نور الابصار ، ص 220 . ","page_name":" 1511 ","page_number":111},
  {"content":"\r\n\r\n\r\nاو است ، باز از محبت و علاقهء قلبى ديگران نيز برخوردار خواهد شد ، چون خاصيت تقوى\r\nبر اين پايه نهاده شده است .\r\n2 . شكر نعمت\r\n\" ما عظمت نعم الله على أحد ، الا عظمت اليه حوائج الناس ، فمن لم يحتمل تلك\r\nالمؤونة عرض تلك النعمة ، للزوال \" . ( 1 )\r\nترجمه : نعمت پروردگار ، هر قدر بر فردى فزونى گيرد ، نيازها و چشم داشتهاى مردم\r\nنيز بر او ، فزونتر مى گردد . اگر متحمل چنين زحمتى نگردد ، اين نعمت رو به زوال مى رود .\r\nشرح كوتاه : حفظ و نگهدارى موهبتهاى الهى ، نياز به شايستگى و لياقت و نگهدارى و\r\nمراقبت دارد كه يكى از راههاى نگهدارى آن ، اين است كه در راه رفاه و آسايش بندگان\r\nالهى ، صرف گردد و شكرگزارى واقعى هر نعمت ، آن است كه در مواردى كه خداوند متعال\r\nتعيين فرموده است ، صرف گردد و اگر در انجام شكرگزارى هر نعمت ، كوتاهى و قصور\r\nصورت گيرد ، خود به خود آن نعمت ، رو به زوال وفنا مى رود . به عنوان نمونه علم و دانش\r\nدر هر فنى يكى از نعمتهاى بزرگ الهى است كه نصيب فرد مى گردد ، اگر در راه توسعه و\r\nتعليم به نيازمندان و فاقدين آن ، كوتاهى و مضايقه گردد ، به تدريج آن دانش رو به فنا و\r\nزوال مى رود تا دارندهء خود را ترك نمايد و از او رخت بربندد .\r\n3 . شرافت واقعى\r\n\" الشريف كل الشريف من شرفه علمه ، والسودد كل السودد ، لمن اتقى الله ربه \" .\r\nشريف واقعى ، فردى است كه با شرافت علم و دانش آراسته گردد . سيادت و بزرگوارى\r\nحقيقى با فردى است كه راه تقوى و خداشناسى را پيش گيرد \" . ( 2 )\r\nشرح كوتاه : جمعى ، افتخار و شرافت را در ثروت ، وعده اى در رياست ، پاره اى از مردم\r\nدر رفاه و ماديت و جمعى هم در نسب و نژاد و قبيله گرايى جستجو مى كنند و كسانى را كه\r\nفاقد اين مزايا باشند به ديدهء حقارت و پستى مىنگرند ، ولى در منطق امام جواد ( عليه السلام )\r\n\r\n","description":"","footnote":" 1 . الفصول المهمة ، ص 255 .\r\n2 . الفصول المهمة ، ص 257 . ","page_name":" 1512 ","page_number":112},
  {"content":"\r\n\r\n\r\nشرافت واقعى و اصالت حقيقى از آن علم و دانشى است كه زينت بخش فرد مى گردد .\r\nبزرگوارى و عظمت شخص ، منوط به امتيازات و فضايل روحى و معنوى است كه فرد در\r\nراه كسب آن ، خود را به زحمت مى افكند و آن راه تقوى و پرهيزكارى است كه والاترين\r\nشرف و مرتبت انسانى است .\r\n4 . پاى هر سخن منشين\r\n\" من أصغى الى ناطق فقد عبده فان كان الناطق عن الله ، فقد عبد الله وان كان الناطق\r\nينطق عن ابليس فقد عبد ابليس \" . ( 1 )\r\nكسى كه به سخنگويى گوش فرا مىدهد ، او را پرستش كرده است ، بنابراين اگر او از\r\nخدا سخن مى گويد ، در واقع خدا را پرستش كرده است و اگر از زبان ابليس ، سخن\r\nمى گويد ، ابليس را مورد ستايش قرار داده است .\r\nشرح موجز : سخن هرچه باشد و از هر كسى صادر گردد ، اثر خاص خود را دارد و گوش\r\nفرا دادن به سخنان اين و آن ، معمولا با اثربخشى آن در دل آدمى ، همراه است و از آنجا كه\r\nاهداف سخن گويان مختلف است ، جمعى سخنگوى حقند و جمعى ، ديگر سخنگوى\r\nباطل و ناروا ، خضوع در برابر هر كدام از اين دو گروه ، يك نوع كرنش و پرستش مى باشد ،\r\nچون روح پرستش چيزى جز تسليم نيست . بنابراين آنان كه به سخنان حق گوش\r\nمى دهند ، پرستندگان حقند و آنان كه به سخنگويان ناحق و باطل ، گوش فرا مى دهند ،\r\nپرستندگان باطلند . پس لازم است از رونق دادن محفل سخنگويان باطل ، پرهيز نمود و\r\nاجازه نداد كه سخنان واهى آنان از مجراى گوش ، به اعماق دل و جان انسان برسد .\r\n5 . تحت كنترل و مراقبت دائمى\r\n\" اعلم انك لن تخلو من عين الله فانظر كيف تكون \" . ( 2 )\r\nبدان ! تو در هيچ شرايطى از ديدگاه پروردگار ، بيرون نخواهى بود ، اكنون ببين ، چگونه\r\nو در چه شرايطى خواهى بود ؟\r\n\r\n","description":"","footnote":" 1 . تحف العقول ، ص 339 .\r\n2 . تحف العقول ، ص 329 . ","page_name":" 1513 ","page_number":113},
  {"content":"\r\n\r\nشرح كوتاه : از آثار ايمان به خداوند بزرگ ، احساس يك مراقبت دائمى و هميشگى\r\nاست كه سر تا سر وجود فرد را تحت مراقبت و علم و آگاهى خود ، قرار دارد ، و هيچ نقطه اى\r\nاز علم و آگاهى او بيرون نيست و كنترل و مراقبت او از هر طرف ، ما را احاطه كرده است . به\r\nهر مقدار كه پايهء ايمان بالاتر رود ، ادراك اين مراقبت ، بيشتر و عميق تر خواهد بود ، تا آنجا\r\nكه انسان خود را به طور دائم در حضور و إشراف هميشگى او خواهد ديد . اين نوع\r\nاحساس ، بزرگترين وسيلهء اصلاح فرد ، و اجتماع و عالى ترين و زيباترين جلوهء ايمان است\r\nكه احياء كردن آن به مهم ترين نابسامانيهاى اجتماعى مىتواند ، سامان و نشاط بخشد و\r\nآمادگى فرد براى لياقت و شايستگى اين ديدار و مراقبت الهى ، يكى از بهترين وسائل\r\nتربيت و سازندگى نفس است و اين سخن آن عارف نامى معاصر ، از اين حديث شريف ،\r\nالهام گرفته است ، جايى كه مى گويد : \" عالم محضر خداست ، در محضر خدا معصيت\r\nنكنيد \" .\r\n6 . كاشف راز بودن زمان\r\n\" الأيام تهتك لك الامر عن الأسرار الكامنة \" . ( 1 ) \" گذشت زمان پرده ها را بالا مى زند و\r\nاسرار نهان را بر تو آشكار مى سازد \" .\r\nشرح كوتاه : حقايقى كه در جهان به وقوع مى پيوندد ، معمولا هنگام وقوع خود ، توأم با\r\nپاره اى از عواملى است كه نهان بودن آن را ، ايجاب مىكند و آن را تحت پوششهاى\r\nبازدارندهء خود ، نگه مى دارد كه با مرور زمان و گذشت روزگار ، به تدريج آن موانع كنار\r\nمى روند و حقيقت ، چهرهء خود را آشكار و نمايان مى سازد . از اين رو ، درك واقعى حقيقت ،\r\nهميشه پس از گذشت زمان وقوع آن ، تحقق مى يابد ، درست آن موقعى كه غبارهاى\r\nتعصب و رازدارى و كتمان حقيقت از روى آن عبور كرده و رخت بربسته باشند .\r\nاكنون در عالم سياست ، رسم بر اين شده است كه اسرار سفارتخانه‌هاى برخى از\r\nكشورهاى جهان را ، پس از سى سال در معرض ديد و نگاه افكار عمومى قرار مى دهند ،\r\n\r\n","description":"","footnote":" 1 . بحار الانوار ج 17 ، ص 214 . ","page_name":" 1514 ","page_number":114},
  {"content":"\r\n\r\n\r\nدرست هنگامى كه نشاط و حساسيت نسلى از وقوع آن حوادث ، خنثى و منقضى يا\r\nبى طرف شده باشد . اين شيوه ، از يك واقعيت طبيعى الهام گرفته است كه گذشت ايام ،\r\nپرده ها را بالا مى زند و حقايق را صاف و روشن نشان مىدهد .\r\n7 . شماتت روزگار\r\n\" من عتب على الزمان ، طاقت معيشته \" . ( 1 )\r\nكسى كه روزگار را با ديدهء بدبينى و انكار بنگرد و از روى سخط ، لب به ملامت روزگار\r\nبگشايد ، ملامتش به درازا مى كشد و از آن طرفى نمى بندد .\r\nشرح كوتاه : زمان ، بستر وقوع يك امر يا حادثه اى است كه در آن موقع مخصوص و\r\nزمان ويژه ، صورت مى گيرد و خود زمان در وقوع آن ، كوچكترين دخالت و نفوذى ندارد ،\r\nبلكه عوامل گوناگون ديگرى در وقوع آن ، دست به دست هم داده و آن را به وجود آورده اند .\r\nكسى كه از پى جويى عوامل حقيقى ، غفلت ورزيده و نظر خود را به عوامل غير حقيقى\r\nمتوجه ساخته است ، طبيعى است كه دچار اشتباه گرديده و اين اشتباه ، او را به\r\nاشتباههاى ديگرى نيز خواهد كشاند ، به حدى كه او را يك فرد خيالى يا سوفسطايى در\r\nخواهد آورد و در زندگى دچار بحرانهاى روحى و مشكلات عاطفى خواهد نمود و از\r\nشماتت ، كوچكترين طرفى نخواهد بست . بدبينى به روزگار ، جز ايجاد نفرت و دور شدن از\r\nحقايق زندگى و سرد شدن از ابزار و عوامل توفيق و پيشرفت ، ثمر ديگرى نخواهد داشت .\r\n8 . كم گويى و گزيده گويى\r\n\" المرء مخبوء تحت لسانه \" . ( 2 )\r\nشرح كوتاه : كم گويى ، ننگها را مى پوشاند و آدمى را از لغزشها بازمىدارد . آدمى در زير\r\nزبان خود ، پنهان است و زبان است كه راز آدمى را فاش ساخته ، و سر نهانى او را آشكار\r\nمى سازد .\r\nاين عبارت كه از پيشوايان معصوم ( عليه السلام ) ديگر هم ، با عبارات مختلف نقل شده است ،\r\n\r\n","description":"","footnote":" 1 . بحار الانوار ج 17 ، ص 101 .\r\n2 . بحار الانوار ج 17 ، ص 101 . ","page_name":" 1515 ","page_number":115},
  {"content":"\r\n\r\nترجمه واقعى اين كلمه ، همان است كه سعدى شيرازى شاعر تواناى ادب پارسى\r\nمى گويد :\r\nزبان در دهان اى خردمند چيست ؟ * كليد در گنج صاحب هنر\r\nچو در بسته باشد ، چه داند كسى * كه گوهر فروش است يا پيله ور ؟\r\nولى وقتى زبان گشوده گشت ، اسرار پنهانى عيان گرديد ، خيلى از مسائل فاش\r\nمى گردد .\r\nاگرچه پيش خردمند ، خامشى ادب است * به وقت مصلحت آن به ، كه در سخن كوشى\r\nدو چيز طيرهء عقل است ، دم فرو بستن * به وقت گفتن ، و گفتن به وقت خاموشى\r\nسخن هر فرد ، معيار عقل و ميزان درك و فهم او است كه به وسيلهء اظهار آن ، حدود\r\nعقل و درك او روشن مى گردد . چه بهتر كه انسان با برگزيده گويى و دقت وتأمل در\r\nسخنان خود ، به توانايى عقلى خود ، كمك و يارى رساند و خود را از خطرات و انحرافات\r\nزبان ، مصون دارد .\r\n9 . پيروزى دشمن\r\n\" من أطاع هواه ، أعطى عدوه مناه \" . ( 1 ) كسى كه از هواى نفس خود ، فرمانبرى كند ، به\r\nدشمن خود فرصت مىدهد كه به آرزوى ديرينه ى خود نائل گردد .\r\nشرح كوتاه : در وجود هر فرد ، دو رشته از فعاليتها وجود دارد كه مى توان از آنها به\r\nعوامل منفى و مثبت وجود انسان ، تعبير آورد ، كه عقل نماينده و نمايانگر جنبه اثباتى و\r\nسازندگى او است و پيروى از نفس و تمايلات حيوانى آن ، نمايانگر جنبه منفى و تخديرى\r\nاست كه مانع تكامل بشرى بوده ، و پيروى بى قيد و شرط از شهوات ، بزرگترين عامل\r\nسيه روزى و بدبختى بشر به شمار مى آيد .\r\nاطاعت از دستورات عقل و ادراكات صحيح بشرى ، راه تكامل و سازندگى فرد است و\r\nسرپيچى از دستورهاى آن ، راه عقب ماندگى و تقاعد از پيشرفت ، محسوب مى گردد .\r\n\r\n","description":"","footnote":" 1 . سفينة البحار ص 727 . ","page_name":" 1516 ","page_number":116},
  {"content":"\r\n\r\nاطاعت و پيروى از خواهشهاى نفسانى و تمايلات حيوانى ، راه عقب گرد است كه\r\nدشمنان تكامل و پيشرفت ، بر وجود انسان مستولى و غالب مى سازند و او را از سعادت\r\nواقعى بازمىدارد و فرد را همانند حيوان جوياگر لذات و شهوات ، و تمايلات نفسانى و امور\r\nدنيوى درمىآورد .\r\n10 . تفقه در دين ، راه سعادت و خوشبختى\r\n\" ألفقه ثمن لكل غال ، و سلم الى كل عال \" . ( 1 )\r\nدين شناسى ، بهاى هر متاع گرانقدر و نردبان ترقى براى وصول به هر مقام بلندپايه‌اى\r\nاست كه براى بشر متصور مى باشد .\r\nشرح كوتاه : تفقه در دين ، شناخت معارف و اصول و فروع دين ، راه سعادت و\r\nخوشبختى در تمام شئون زندگى ، اعم از مادى و معنوى مىباشد .\r\nدين شناسى ، پايه و اساس تكامل انسان و مايهء وصول به عالى ترين درجات رفيع\r\nانسانيت است ، و راه اثبات آن به اين ترتيب مى باشد كه دانشمندان و روان شناسان براى\r\nتكامل روحى و پيشرفتهاى معنوى بشر ، مكتبها و تزها و نسخه‌هاى مختلفى ارائه\r\nداده اند كه گاهى نه تنها انسان را به جايى نمى رسانند ، بلكه او را حيران و سرگردان و دچار\r\nمشكلاتى مى سازند ، تنها راه و نسخه شفا بخشى كه از طرف پروردگار عالم ، براى تكامل و\r\nپيشرفت ارائه شده است ، همان فقه ناميده مىشود كه آئين زندگى و راه و رسم مادى و\r\nمعنوى بشر را نشان مىدهد و پيروى از دستورات آن نسخهء پربها ، با ارزش ترين درسها را\r\nبه انسان ياد مىدهد ، از اين رو فقه ، \" اشرف علوم \" و شريف ترين دانشها لقب گرفته است ،\r\nوأئمهء معصوم ( عليه السلام ) تكامل هر فرد را مرهون فقاهت و در پرتو بهره مندى او ، از فقه دانسته\r\nاست .\r\n11 . معاونت ستمگر\r\n\" العامل بالظلم والمعين عليه ، والراضى شركاء \" . ( 2 )\r\n\r\n","description":"","footnote":" 1 . بحار ج 1 ، ص 67 .\r\n2 . الفصول المهمه ص 256 . ","page_name":" 1517 ","page_number":117},
  {"content":"\r\n\r\n\r\n\" آن كس كه ستمگر و ظالم است و آنكه معاونت و يارى او را به عهده دارد و آنكه بر\r\nستم ، رضايت و خشنودى دارد ، همگى در امر ظلم و ستم ، شريك و سهيم هم هستند و\r\nدر عقوبت يكسان \" .\r\nشرح كوتاه : ظلم و ستم و تعدى به حقوق ديگران ، يكى از معاصى و گناهان بزرگى\r\nاست كه جز با بخشيدن وعفو ذى حق ، قابل بخشش الهى نيست . در گسترش و توسعه\r\nابعاد ظلم ، تنها خود ستمگر مسئوليت اين عقوبت را ندارد ، بلكه افرادى نيز كه در انعقاد\r\nآن سهمى هر چند اندك دارند ، مسئول هستند . از اين رو امام جواد ( عليه السلام ) مى فرمايد : كسى\r\nكه كمك و يارى بر ستمگر نمايد ، يا فردى كه خود عامل يا معاون ستم نيست ، بلكه حدود\r\nشركت او در اين حد است كه قليا بر ستم او ، رضايت و خشنودى دارد و در مقابل ستم از\r\nخود ، و اجتماع خود دفاع و مبارزه نشان نمى دهد ، او هم در عقوبت ستم و ستمكاران\r\nسهمى دارد ، چون سكوت و رضايت او ، ستمگران را جرى تر و متعدى تر مى سازد ، و اين\r\nخود نوعى معاونت بر ستم به شمار مى آيد .\r\nميان دو كس جنگ چون آتش است * سخن چين بدبخت هيزم كش است\r\n12 . زينتها و آرايشها\r\nحديث شريفى است از آن بزرگوار كه ما فقط ترجمهء آن را مى آوريم :\r\nعفت ، زينت و زيور فقر است . شكرگزارى و سپاس ، زينت ثروت و غنا است . بردبارى و\r\nتحمل ، زينت گرفتارى وإبتلا است . تواضع و فروتنى ، زينت بزرگوارى و بلندپايگى است .\r\nفصاحت ، زينت و آرايش سخن است . حفظ و نگهدارى ، زينت حديث است . تواضع ، زيور\r\nدانش و علم است . ادب ، زينت عقل است . خوشرويى ، زينت كرم و سخاوت است . ترك\r\nمنت ، زينت احسان و نيكوكارى است . خشوع و تدبر ، زينت نماز است . زينت ورع و تقوى ،\r\nترك تمام آن چيزى است كه كوچكترين نفعى به حال خود نداشته باشد . ( 1 )\r\n\r\n","description":"","footnote":" 1 . الفصول المهمه ، ص 256 . ","page_name":" 1518 ","page_number":118},
  {"content":"\r\n\r\n\r\n13 . روز انتقام\r\n\" يوم العدل على الظالم ، أشد من يوم الجور على المظلوم \" . ( 1 )\r\n\" روز انتقام بر ستمگر ، شديدتر از روزگار ظلم و ستم بر ستم كش مى باشد \" .\r\nشرح كوتاه : ظلم و ستم بر هر فردى ، ناروا و ناخوشايند است ، ولى از آنجايى كه هر\r\nعملى ، عكس العملى دارد ، و ظلم نيز اثر طبيعى خود را دربرخواهد داشت و روزگار پس\r\nگرفتن نتيجه ظلم ، به خود ستمگر نيز ، باز خواهد گشت ، از آن رو ، روز انتقام شديدتر از\r\nروز زور و ظلم خواهد بود ، چون مظلوم ، معمولا عادت تحمل ظلم را بر خود تحميل\r\nنموده است و خود را در برابر ستم ، بردبار و مصون جلوه گر ساخته است ، ولى ستمگر هرگز\r\nبه چنين ستمها ، تن در نداده و گرفتار اين قبيل آزارها و اذيتها نگرديده است ، از اينرو\r\nرويارويى او ، با نتيجهء طبيعى عمل نارواى خود ، خيلى شديدتر و سخت تر و شكننده تر\r\nخواهد بود .\r\n14 . فضايل انسانى\r\n\" من وثق بالله أراه السرور ، و من توكل على الله كفاه الامور ، والثقة بالله حصن\r\nلايتحصن فيه الا المؤمن ، والتوكل على الله نجاة من كل سوء وحرز من كل عدة . والدين\r\nعز والعلم كنز ، والصمت نور ، وغاية الزهد ، الورع ، ولا هدم للدين مثل البدع ، ولا أفسد\r\nللرجال ، من الطمع ، وبالراعى ، تصلح الرعية \" .\r\n\" سرور واقعى ، تنها با تكيه و اعتماد بر لطف خدا است . توكل و اعتماد بر خداوند\r\nموجب كفايت امور است . تكيه و اعتماد بر خداوند ، قلعهء محكم هر فرد مؤمنى است كه\r\nمىتواند او را از هر ناروا و بدى ، نجات دهد و از شر هر دشمن ، مصون و محفوظ نگه دارد .\r\nعزت و سربلندى واقعى ، تنها مرهون عمل به احكام دين است . كنز واقعى ، علم و\r\nدانش است . سكوت در برابر معصيت ، نور الهى است . نتيجه ى زهد وورع ، پرهيز از گناه\r\nاست . هيچ امرى ، شالودهء دين را همانند بدعت ، ويران نمى سازد . هيچ چيز همانند طمع ،\r\n\r\n","description":"","footnote":" 1 . الفصول المهمه ص 256 . ","page_name":" 1519 ","page_number":119},
  {"content":"\r\n\r\n\r\nتباهگر شخصيت انسانى نيست . رشد و صلاح هر ملتى ، با رهبر و رئيس ملت است \" . ( 1 )\r\n15 . عمل جاهل\r\n\" من انقطع الى غير الله وكله الله اليه ، و من عمل على غير علم ما أفسد اكثر مما\r\nيصلح \" . ( 2 )\r\nهر آن كس كه جز پروردگار عالم بر ديگرى بپيوندد ، خداوند متعال امور او را بر او\r\nواگذار مىكند و رشته‌هاى پيوند با خود را قطع مىكند و هر آن كس كه بدون علم و\r\nآگاهى ، كارى را شروع كند ، فساد و تبهكارى او خيلى بيشتر از اصلاح و آبادانى او خواهد\r\nبود كه در نظر گرفته است .\r\nشرح كوتاه : هر رشته متخصصى دارد كه بدون نظر و مشورت او ، كار صورت درستى به\r\nخود نمى گيرد . متخصصين علوم الهى ، انبياء و پيشوايان معصوم ( عليه السلام ) و اولياى خدا\r\nهستند كه بى راهنمايى آنان ، فساد بيشتر از صلاح خواهد بود .\r\n16 . روشنايى دين\r\nعن ابى جعفر الثانى ( عليه السلام ) : قال : قال أمير المؤمنين قال رسول الله ( صلى الله عليه وآله ) : إن الله خلق\r\nالأسلام فجعل له عرصة وجعل له نورا وجعل له حصنا وجعل له ناصرا فأما غرصبته\r\nفالقرآن و اما نوره فالحكمه و اما حصنه فالمعروف و اما انصاره فأنا و اهل بيتى و\r\nشيعتنا . ( 3 )\r\nشرح كوتاه : امام جواد ( عليه السلام ) از پدر بزرگوارش و ايشان از جدش روايت مىكند كه\r\nأمير المؤمنين ( عليه السلام ) فرمودند : رسول خدا ( صلى الله عليه وآله ) فرمودند : همانا خداوند اسلام را آفريد و\r\nبراى آن عرصه و روشنايى و قلعهء محكم و يارى كنندگانى قرار داد ، اما ميدان آن قرآن ، و\r\nروشنايى آن حكت ، و قلعهء آن احسان است و يارى كنندگان آن ، من و اهل بيتم و\r\nشيعيان ما مى باشند .\r\n\r\n","description":"","footnote":" 1 . احقاق الحق ج 12 ، ص 439 ، چاپ اسلاميه .\r\n2 . احقاق الحق ، ج 12 ، ص 439 .\r\n3 . وسائل الشيعه ، باب جهاد النفس . ","page_name":" 1520 ","page_number":120},
  {"content":"\r\n\r\n\r\n17 . چهار اندرز جاودان\r\n\" كيف يضيع من الله كافله ؟ وكيف ينجو من الله طالبه ؟ و من إنقطع الى غير الله وكله\r\nاليه ، و من عمل على غير علم أفسد اكثر مما يصلح \" . ( 1 )\r\nچگونه ضايع مى گردد ، كسى كه خداوند كفيل او باشد ؟ و چگونه نجات مى يابد فرد\r\nفرارى كه خداوند جوياگر او باشد ؟ آن كه به غير خدا ، دلبستگى داشته باشد خداوند به او\r\nوامى گذارد . فردى كه بدون علم و دانش ، گام بردارد فسادگرى او ، بيش از اصلاح گرى\r\nاو مى گردد .\r\nشرح كوتاه : انسان در زندگى مادى با قوانين و مقررات معمولى ، محدوديتهايى را براى\r\nخود فراهم ساخته است كه در چارچوب آن مقررات زندگى مىكند به هنگام ارتكاب\r\nخلاف ، با همان قوانين دستگير مى گردد ، در صورتى كه اين قوانين در محدودهء خاص\r\nخود ، اثربخشى دارد و دائرهء محدودى را اشغال كرده است . خداوند عالم كه خالق بشر و\r\nادارهء كنندهء عالم هستى است ، در اداره تكوينى و تشريعى بشر ، قوانين و مقررات فراگيرى\r\nدارد كه به تمام جنبه‌هاى زندگى او احاطه دارد و انسان منضبط ، فردى است كه خود را با\r\nآن قوانين تكوينى و تشريعى همدم و همگام سازد و اگر نه اگر فرار كرد ، هرگز نمى تواند از\r\nدائرهء نامحدود پليس الهى ، خارج گردد به هر كجا و به هر سو پا نهد ، باز در محدودهء\r\nحفاظت الهى و در دائره استحفاظى او است و جاى گريزى وجود ندارد .\r\n18 . نيت خالص\r\nباز در همان كتاب نقل مىكند : \" القصد الى الله تعالى بالقلوب ، أبلغ من إتعاب\r\nالجوارح بالأعمال \" . ( 2 )\r\nرو نمودن به سوى خداوند متعال با دلهاى وارسته و خالص ، بليغ تر از به زحمت\r\nافكندن اعضا و جوارح بدن ، بى نيت پاك مى باشد .\r\nشرح كوتاه : خيلى از اعمال عبادى مكلف توأم با نيت و بستگى به خلوص آن دارد .\r\n\r\n","description":"","footnote":" 1 . كشف الغمه ج 3 ، ص 161 ، چاپ دار الأضواء بيروت .\r\n","page_name":" 1521 ","page_number":121},
  {"content":"\r\n\r\n\r\nنيت ، برنامهء عملى و تنظيم امور بر وفق خواست شارع مقدس مى باشد در اعمال و\r\nطاعات ، مكلف بيش از جنبه‌هاى كمى و مقدارى ، جنبه‌هاى كيفى و چگونگى اعمال\r\nمطرح است . عمل وقتى همراه با خلوص نيت گرديد ، آنگاه است كه ثمربخش و مفيد\r\nخواهد بود نه به زحمت افكندن بدن بدون نيت خالص .\r\n19 . مرثيه براى پدر و من\r\nمرحوم كشى در كتاب رجال خود ( ص 16 ) روايت كرده است كه ابو طالب قمى گفت :\r\nنامه اى به امام ( عليه السلام ) نوشتم و در آن چند بيت از ابيات پدرش ، امام ابو الحسن على بن\r\nموسى الرضا ( عليه السلام ) را ياد كرده بودم و از امام جواد ( عليه السلام ) درخواست كرده بودم تا اجازه دهد تا\r\nدربارهء خود ، شعرى بگويم : امام ( عليه السلام ) آن قسمت از نامه را كه اشعار نامبرده در آن قيد شده\r\nبود ، پاره كرده و پيش خود نگه داشته بود ، در بالاى قسمت باقيمانده كاغذ نوشته بود \" قد\r\nأحسنت ، جزاك الله اخيرا \" كارى نيكو كرده اى ، خدا به تو پاداش نيك دهاد ! او به من اذن\r\nداده بود تا براى پدرش ، امام رضا ( عليه السلام ) مرثيه بگويم و افزوده بودند : براى پدرم و براى من\r\nهم ، مرثيه بساز \" . ( 1 )\r\nشرح كوتاه : اين تعبير و تعليم ، بسيار تكان دهنده است ، جايى كه امام مى فرمايند .\r\nمصيبت مرا هم نيز ، فرياد كن و براى من هم ، مرثيه بساز با اينكه او هنوز زنده است ، يعنى\r\nامكانات اجتماعى مرا را نا به حقان گرفته اند ، و رسالتم را پايمال كرده اند از اين ديدگاه\r\nچون شهيدان ديگرم .\r\n20 . اعتماد وتوكل به خدا\r\nهر كس به خدا اعتماد كند ، خداوند او را مسرور خواهد ساخت و هر كس به خدا توكل\r\nكند ، خدا در كارهاى او ، كافى خواهد بود .\r\n21 . صبر و پايدارى\r\nهر كس صبر را پيشه ى خود سازد ، به حقيقت نزديكتر مى گردد ، و هر كس عيب\r\n\r\n","description":"","footnote":" 1 . رجال كشى ص 16 به نقل از استاد محمد رضا حكيمى كتاب امام در عينيت جامعه ص 80\r\n- 81 . ","page_name":" 1522 ","page_number":122},
  {"content":"\r\n\r\n\r\nجوئى مىكند ، از او عيب جوئى خواهند كرد ، و هر كس بد بگويد با او بد مى شوند و هر كس\r\nدرخت تقوى بكارد ، ميوهء آرزوى خود را مى چيند .\r\nسخنان كوتاه از امام جواد ( عليه السلام )\r\n22 . امام ( عليه السلام ) دربارهء زيارت پدرش [ حضرت رضا ( عليه السلام ) 
  ] فرموده است : هر كه پدرم امام\r\nرضا ( عليه السلام ) را در طوس زيارت كند پاداش او بهشت است و در عبارت ديگرى ، هر كه قبر پدرم\r\nرا در طوس عارفا بحقه ، زيارت كند ، از جانب خدا ، ضامن بهشت او هستم \" . ( 1 )\r\n23 . دربارهء توفيق و وسايل هدايت فرمودند : مؤمن احتياج به سه چيز دارد : اول : توفيق\r\nخاصى از جانب خدا كه خداوند ، وسايل و امكانات و شرايط هدايتش را فراهم آورد .\r\nدوم : خودش واعظ خودش باشد و در عبرتهاى جهان بينديشد .\r\nسوم : از كسى كه خيرخواه و ناصح اوست ، نصيحت قبول كند .\r\n24 . دربارهء رضا و كراهت نسبت به كارهاى خوب و بدى كه انجام مىشود ، فرمودند : هر\r\nكه به وقت انجام كارى ، حاضر باشد ولى آن را دوست ندارد ، ثواب يا عذاب آن كار ، ربطى به\r\nاو ندارد ، گويى اصلا در آن جا نبوده است و هر كه از كارى غايب باشد ولى آن را دوست\r\nبدارد ، در ثواب و يا عقاب آن كار ، شريك است ، گويى كه به وقت انجام آن كار ، حضور\r\nداشته است . ( 2 )\r\n25 . ديدار برادران دينى : \" ديدار برادران دينى يك نوع مصونيت و پناه و بارور كردن\r\nعقل است ، هر چند كه در فرصت اندك بوده باشد \" .\r\n26 . توبه و بازگشت : \" تأخير انداختن توبه خود فريبى است . امروز و فردا كردن در كارها ،\r\nسرگردانى است ، جنايت بر خدا ( معصيت ) هلاكت است ، ادامهء گناه ايمنى از عذاب\r\nخداست ، چون فقط زيانكاران از عذاب خدا ايمن مى شوند \" .\r\n27 . مصاحب نامناسب : از رفاقت با آدم شرور پرهيز نما ، او چون شمشير است كه\r\nظاهرش تماشايى ، ولى نتيجه اش كشتن وفانى سازى است .\r\n\r\n","description":"","footnote":" 1 . فقيه ج 2 ، ص 583 ، باب ثواب زيارة النبي والائمة .\r\n2 . تحف العقول ص 456 ، باب ماورى عن الجود ( ع ) . ","page_name":" 1523 ","page_number":123},
  {"content":"\r\n\r\n28 . پندآموزى روزگار : گذشت روزگار اسرار مخفى را براى تو آشكار مىكند ، با گذشت\r\nروزگار ، نتايج اعمال به صاحبان آن باز مى گردد و حقايق آشكار مى گردد . ( 1 )\r\n29 . عزت واقعى : عزت مؤمن در بى نيازى او از مردم است .\r\n9 . در مورد عفو و گذشت اموال مسروقه : در كتاب \" تحف العقول عن آل الرسول ( صلى الله عليه وآله ) \"\r\nتأليف ابن شعبهء حرانى آمده است به سوى امام ابو جعفر ثانى امام جواد ( عليه السلام ) ، لباسى از\r\nديار دوردست حمل مى شد كه داراى قيمت و ارزش قابل توجهى بود ، در بين راه ، راهزنان\r\nآن را دزديدند ، فردى كه حامل آن لباس بود ، نامه اى به محضر امام ( عليه السلام ) نوشت و سرگذشت\r\nخود را خبر داد كه در بين راه اين لباس را از من دزديده اند .\r\nامام ( عليه السلام ) در پاسخ آن ، چنين نگاشتند :\r\n\" نفوس و اموال ما از مواهب الهى و از عاريتهاى او ، پيش ما هستند ، عاريتى هستند كه\r\nپس گرفته خواهند شد \" . \" برخى از اين عاريتها در سرور و شادى بهره بردارى مى شوند و\r\nبرخى در راه خدا و در اجر و ثواب از آن استفاده مى كنند كه كسى كه جزع وفزع او ، بر صبر\r\nو شكيبايى اش غلبه نمايد ، اجر و ثواب او از بين مى رود و به خداوند متعال از اين حالت\r\nپناه مى بريم \" . ( 2 )\r\nصحيفهء جواديه ( عليه السلام )\r\nدعا و راز و نياز با آفريدگار هستى بخش ، در مكتب پيشوايان معصوم ( عليه السلام ) خود يك\r\nآموزش عالى و يك تعليم مكتبى است ، دعا ، مغز ارتباط بشر با خدا و ابزارى است در سوق\r\nدادن مردم به سوى هستهء مركزى جهان خلقت و وسيله اى است در رهانيدن انسان ، از\r\nعالم خاكى و بردن او به عالم ملكى و ملكوت علوى در اين فراز كوتاه چند دعا از امام\r\nجواد ( عليه السلام ) مى آوريم . البته جا دارد دعاهاى آن بزرگوار از لا به لاى كتابهاى دعا ، جمع آورى\r\nو تحت عنوان \" صحيفهء جواديه ( عليه السلام ) \" در مجموعه اى گردآورى شود كه خود همانند صحيفهء\r\nعلويه ، سجاديه ، كاظميه ، مهديه صحيفه اى خواهد بود ، هم اكنون تيتر و عنوان آن را آماده\r\n\r\n","description":"","footnote":" 1 . بحار ج 75 ، ص 364 و 365 .\r\n2 . معادن الحكمه ج 2 ، ص 200 ، نامهء 153 به نقل از تحف العقول ص 456 . ","page_name":" 1524 ","page_number":124},
  {"content":"\r\n\r\n\r\nكرده ايم موسوم به \" صحيفه جواديه ( عليه السلام ) \" اينك چند دعاى كوتاه :\r\n1 . راز و نياز با آفريدگار بى نياز :\r\n\" يا من لاشبيه له ولا مثال ! انت الله لا إله الا انت ، ولاخالق إلا انت ، تفنى المخلوقين ،\r\nوتبقى أنت ، حلمت عين عصاك ، وفي المغفرة رضاك \" . ( 1 )\r\n\" اى خدايى كه شبيه و نظير ندارى ، تويى آن معبودى كه جز تو معبود ديگرى نيست ،\r\nآفريدگارى جز تو نيست ، آفريده ها را فانى مى سازى و تو خود باقى مى مانى و تو از\r\nمعصيت كاران ، چشم پوشى كرده اى در صورتى كه خشنودى و رضاى تو در آمرزش و\r\nبخشش مى باشد \" .\r\n2 . دعا در حال قنوت :\r\n\" منائحك متتابعة ، واياديك متوالية ، ونعمك سابغة ، وشكرنا قصير ، وحمدنا يسير ،\r\nوأنت بالتعطف على من اعترف جدير . اللهم وقد غص أهل الحق بالريق ، وارتبك أهل\r\nالصدق في المضيق ، وأنت اللهم بعبادك وذوي الرغبة اليك شفيق ، وبإجابة دعائهم و\r\nتعجيل الفرج عنهم حقيق . اللهم فصل على محمد وآل محمد ، وبادرنا منك بالعون الذي\r\nلا خذلان بعده ، والنصر الذي لاباطل يتكأده ، واتح لنا من لدنك متاحا فياحا ، يأمن فيه\r\nوليك ، ويخيب فيه عدوك ، ويقام فيه معالمك ، ويظهر فيه اوامرك ، وتنكف فيه\r\nعوادي اعدائك . اللهم بادرنا منك بدار الرحمة ، وبادر أعدائك من بأسك بدار النقمة .\r\nاللهم اعنا واغثنا ، وارفع نقمتك عنا واحلها بالقوم الظالمين \" . ( 2 )\r\n\" جوائز تو پشت سر هم ، نعمتهاى تو پيوسته ، احسانهاى تو سرازير ، شكر ما كوتاه ،\r\nحمد و سپاس ما ، ساده ولى تو به عطوفت و مهربانى به فردى كه اعتراف نمايد\r\nشايسته اى ، خدايا ! مردم هر وقت در تنگنا و در مضيقه هستند در صورتى كه تو ، به\r\nبندگان و صاحبان رغبت مهربان ، و به پذيرش دعا و تعجيل فرج از آنان سزاوار هستى\r\nخدايا ! درود خود را به محمد ( صلى الله عليه وآله ) و آل او برسان و ما را مشمول عون و كمك خود قرار ده\r\n\r\n","description":"","footnote":" 1 . اعيان الشيعه ج 4 ، ص 249 ، مقتبس الأثر 14 - 18 به نقل از أئمتنا ج 2 ، ص 194 .\r\n2 . مهج الدعوات ص 59 . ","page_name":" 1525 ","page_number":125},
  {"content":"\r\n\r\nكمكى كه ديگر هرگز خوارى و ذلت و دربر نداشته باشد ما را به پيروزى و نصرت نايل فرما ،\r\nنصرتى كه باطل نتواند با آن مبارزه كند خدايا ! از سوى خودت فرصت مناسبى را در\r\nاختيار ما قرار بده كه ولى و دوست تو در آن جايگاه ، احساس اقليت و آسايش نمايد و\r\nدشمن تو ، نااميد و مأيوس گردد ، معالم و نشانه‌هاى دين تو استوار گردد ، اوامر تو ظاهر\r\nشود و دشمنىهاى دشمنان تو ، منكوب شود ، خدايا ما را به دار رحمت به سرعت برسان\r\nواعداى دين خود را فورا به جايگاه بلا و نقمت وارد ساز . خدايا ! تو كمك و پناه ما باش !\r\nبلاى خود را از ما بردار و آن بلايا را به قوم ستمگر وارد آور ! اى ارحم الراحمين ! \" . ( 1 )\r\n3 . دعائى در قنوت :\r\n\" اللهم أنت الأول بلا اولية معدودة ، والآخر بلا آخرية محدودة ، انشئتنا لالعلة\r\nاقتسارا ، واخترعتنا لا لحاجة اقتدارا ، وابتدأعتنا بحكمتك اختيارا ، وبلوتنا بأمرك و\r\nنهيك اختبارا ، وايدتنا بالآلات ، ومنحتنا بالأدوات ، وكلفتنا الطاقة ، وجشمتنا الطاعة ،\r\nفامرت تخييرا ، ونهيت تحذيرا ، وخولت كثيرا ، وسألت يسيرا ، فعصي امرك فحلمت ، و\r\nجهل قدرك فتكرمت ، فأنت رب العزة والبهاء ، والعظمة والكبرياء ، والإحسان والنعماء ،\r\nوالمن والآلاء ، والمنح والعطاء والإنجاز والوفاء ، ولا تحيط القلوب لك بكنه ،\r\nولاتدرك الأوهام لك صفة ، ولايشبهك شئ من خلقك ، ولايمثل بك شئ من\r\nصنعتك ، تباركت أن تحس أو تمس ، أو تدركك الحواس الخمس ، وأنى يدرك مخلوق\r\nخالقه ، وتعاليت يا إلهي عما يقول الظالمون علوا كبيرا . اللهم ادل لأوليائك من اعدائك\r\nالظالمين الباغين الناكثين القاسطين المارقين ، الذين اضلوا عبادك ، وحرفوا كتابك ،\r\nوبدلوا احكامك ، وجحدوا حقك ، وجلسوا مجالس اوليائك ، وحرفوا كتابك ، وبدلوا\r\nاحكامك ، وجحدوا حقك ، وجلسوا مجالس اوليائك ، جرأة منهم عليك ، وظلما منهم لأهل\r\nبيت نبيك عليهم سلامك وصلواتك ورحمتك وبركاتك ، فضلوا واضلوا خلقك ، وهتكوا\r\nحجاب سترك عن عبادك ، واتخذوا اللهم مالك دولا ، وعبادك خولا ، وتركوا اللهم عالم\r\n\r\n","description":"","footnote":" 1 . مهج الدعوات ص 59 . ","page_name":" 1526 ","page_number":126},
  {"content":"\r\n\r\nارضك في بكماء عمياء ظلماء مدلهة ، فاعينهم مفتوحة ، وقلوبهم عمية ، و لم تبق لهم\r\nاللهم عليك من حجة ، لقد حدرت اللهم عذابك ، وبينت نكالك ، ووعدت المطيعين\r\nاحسانك ، وقدمت إليهم بالنذر ، فآمنت طائفة ، فأيد الله الذين آمنوا على عدوك وعدو\r\nأوليائك فاصبحوا ظاهرين ، وإلى الحق داعين ، وللإمام المنتظر القائم بالقسط تابعين ، و\r\nجدد اللهم على أعدائك واعدائهم نارك وعذابك الذي لاتدفعه عن القوم الظالمين .\r\nاللهم صل على محمد وآل محمد ، وقو ضعف المخلصين لك بالمحبة ، المشايعين لنا\r\nبالموالاة ، المتبعين لنا بالتصديق والعمل ، والموازين لنا بالمواساة فينا ، المحيين ذكرنا\r\nعند اجتماعهم ، وشدد اللهم ركنهم ، وسدد لهم اللهم دينهم الذي ارتضيته لهم ، واتمم\r\nعليهم نعمتك ، وخلصهم واستخلصهم ، وسد اللهم فقرهم ، والمم اللهم شعث فاقتهم ، و\r\nاغفر اللهم ذنوبهم وخطاياهم ، ولاتزغ قلوبهم بعد إذ هديتم ، ولاتخلهم أي رب بمعصيتهم ،\r\nواحفظ لهم ما منحتهم به من الطهارة بولاية أوليائك ، والبراءة من أعدائك ، انك سميع\r\nمجيب ، و صلى الله على محمد وآله الطاهرين \" . ( 1 )\r\n4 . در پاسخ درخواست دعا :\r\n\" يا ذا الذي كان قبل كل شئ ، ثم خلق كل شئ ، ثم يبقى ويفنى كل شئ ، و يا ذا الذي\r\nليس في السماوات العلى ، ولا في الأرضين السفلى ولا فوقهن ولا بينهن ولاتحتهن إله\r\nيعبد غيره \" . ( 2 )\r\nاى خدايى كه پيش از هر چيزى بوده ، سپس هر چيزى را آفريد ، او خود مىداند ولى\r\nهر چيزى فانى مى گردد . اى خدايى كه نه در آسمانهاى بالا و نه در زمينهاى پائين ، نه در\r\nبالاها و نه در بين زمين و آسمان و نه زير آنها ، خدايى جز او مورد عبادت و\r\nستايش نيست \" .\r\nنامه ها و مكاتبات\r\nدر زندگى هر كدام از پيشوايان معصوم ( عليه السلام ) نامه ها و مكاتباتى درج شده است كه\r\n\r\n","description":"","footnote":" 1 . مهج الدعوات ص 60 .\r\n2 . التوحيد ص 48 . ","page_name":" 1527 ","page_number":127},
  {"content":"\r\n\r\n\r\nبازگويى آنها واجد اهميت به سزايى مى باشد چون نوع روابط را نشان مىدهد ومرحوم\r\nعلم الهدى كاشانى ( م 1115 ه‍ . ق ) تعداد پنج مورد از نامه‌هاى اين بزرگوار را در جلد دوم\r\nكتاب \" معادن الحكمه \" آورده است كه ما به دو و سه مورد از آنها اشاره مى كنيم و مىگذريم :\r\n1 . در پاسخ على بن اسباط :\r\nعلى بن اسباط كه يكى از ارادتمندان آن بزرگوار بود ، در مورد دختران دم بخت خود\r\nنامه اى به امام ( عليه السلام ) نوشته بود ، كه چه كنم ، كفوو هم شأنى پيدا نمى شود تا زندگى آنان را\r\nسر و سامان دهم ؟\r\nامام ( عليه السلام ) در پاسخ نامه پس از ذكر نام خدا نوشته اند : \" نامه ى تو را دريافت كردم و مقصد\r\nتو را فهميدم ، تو خيلى در اين باره فكر مكن ! خداوند تو را مشمول رحمت خود قرار دهد ،\r\nچون رسول خدا ( صلى الله عليه وآله ) فرموده است :\r\n\" وقتى خواستگارى به سراغ شما آمد كه اخلاق دينى او را مى پسنديد ، پس به تزويج\r\nاو رضايت دهيد و اگر وصلت صورت نگيرد در روى زمين ، فساد بزرگى رخ مىدهد ، در\r\nمورد املاك كه گفته بودى ، حاكم آنها را مى خواهد ، شما در اين باره استخاره نما ، اگر پس\r\nاستخاره به دلت نشست ، آنها را به فروش و به ديگر ملك ، تبديل نما ، ولى حتما استخاره\r\nمى بايست بعد از دو ركعت نماز بوده باشد و در بين استخاره ها هرگز با كسى\r\nگفتگو منما \" . ( 1 )\r\n2 . در پاسخ نامهء احمد بن حماد :\r\nدر \" مجموعه ورآم \" شيخ سعيد ابوفراس نقل كرده است كه ابو محمود احمد بن حماد\r\nنامه مفصلى به امام جواد ( عليه السلام ) نگاشت . امام ( عليه السلام ) در پاسخ آن نامه ، چند جمله كوتاه مرقوم\r\nفرمودند : \" هر آن كس كه در عشق و هواى صاحب خود باشد ، و با دين او متدين گردد پس\r\nاو همراه و هم رأى اوست ، هر چند از او دور باشد چون بعد منزل نبود در سفر روحانى اما\r\n\r\n","description":"","footnote":" 1 . معادن الحكمه ج 2 ، ص 196 به نقل از كافى ج 5 ، ص 347 ، تهذيب ج 7 ص 396 ، وسائل\r\nالشيعه ج 14 ، ص 51 ، بحار الانوار ج 103 ، ص 373 . ","page_name":" 1528 ","page_number":128},
  {"content":"\r\n\r\n\r\n\r\nآخرت است كه دار قرار وسكون و آرامش مى باشد \" . ( 1 )\r\n3 . نامه به ابن مهزيار اهوازى :\r\nامام ( عليه السلام ) در اين نامه او را مورد تشويق قرار داده است و از اينكه او در دوستى اهل\r\nبيت ( عليه السلام ) ، امتحان خوبى داده است ، ستوده است كه در بخش پيش گذشت .\r\nمعتصم و شرائط عصر او\r\nدو سال آخر زندگانى امام جواد ( عليه السلام ) قابل تأمل و دقت بيشتر است . وقتى معتصم به\r\nخلافت رسيد و از مردم بيعت گرفت ، مرتب پى امام مى گشت و به دنبال كسب اطلاعات\r\nدقيق از كار و فعاليت آن حضرت بود . او مى دانست كه با وجود بيعت مردم و تسليم\r\nاكثريت خاموش ، علويان و در رأس آنها امام محمد تقى ( عليه السلام ) با او بيعت نخواهند كرد و از\r\nحكومت وى ، به عنوان يك سلطهء مشروع و قانونى ، تعبيت نخواهند نمود .\r\nاين جاى بسى شگفتى وتأمل است كه دشمنان پيشوايان معصوم ( عليه السلام ) آنان را بيش از\r\nبرخى پيروان مى شناختند و از خط مكتبى و سياسى امامان آگاهى كامل داشتند . از اين\r\nجهت ، حداكثر فشار و تضييق و محدوديت را در موردشان به كار مى بستند . معتصم ،\r\nگرچه به اريكهء قدرت نشست ، ولى از سوى امام جواد ( عليه السلام ) ، اين علوى عالم و وارسته ، كه\r\nآوازهء شهرت و محبوبيتش همه جا را فرا گرفته بود ، نگران و نامطمئن بود ووجود اين\r\nشخصيت برجستهء بنى هاشم و تلاشهاى آزادانه اش براى او نقطهء خطرى به حساب\r\nمى آمد . مناسب ترين نقشه را ، جلب و احضار امام به پايتخت ( بغداد ) مى دانست تا دقيقا\r\nزير نظر خود باشد ، و فعاليتها و رفت و آمدهايش را تحت كنترل درآورد . در عين حال ،\r\nيك دم از انديشهء نابود كردن امام ( عليه السلام ) ، فارغ نبود و براى آن نقشه مى كشيد . در همين\r\nرابطه ، معتصم نامه اى به \" عبد الملك زيات \" نوشت و دستور داد كه امام جواد ( عليه السلام ) و\r\nهمسرش ام الفضل ، را كه برادرزاده اش بود از مدينه به بغداد اعزام بدارد و چنين نيز شد . ( 2 )\r\n\r\n","description":"","footnote":" 1 . معادن الحكمه ج 2 ، ص 200 به نقل از مجموعهء ورآم ج 1 ، ص 17 ، كشى ص 559 ،\r\nبحار الانوار ج 78 ، ص 359 .\r\n2 . مناقب ابن شهر آشوب ج 4 ، ص 384 . ","page_name":" 1529 ","page_number":129},
  {"content":"\r\n\r\nايجاد محيط ارعاب و فشار و خفقان تا بدانجا بود كه كسانى ، صرفا به خاطر نوعى\r\nعلاقه و محبت به امام ( عليه السلام ) ، يا داشتن كوچكترين رابطه اى با آن حضرت ، دستگير و زندانى\r\nمى شدند . به عنوان نمونه مى توان از مردى شامى ياد كرد كه با غل و زنجير و كند و بند ،\r\nدستگير شده و در بغداد ، زندانى بود و بالأخره امام جواد ( عليه السلام ) ، به شكل اعجاز گونه اى او را از\r\nزندان نجات داد و محافظين زندان ، وقتى متوجه شدند ، دچار اضطراب و وحشت\r\nگرديدند . ( 1 )\r\nشروع توطئه خائنانه\r\nجلب امام ( عليه السلام ) از مدينه به بغداد ، براى محدود ساختن و در نهايت نابود كردن وى بود .\r\nاين مسأله ، در اذهان مردم چنان آشكار بود كه حتى يك كرايه چى هم متوجه آن شده ،\r\nمى گويد : پيش خودم گفتم با وضعى كه او دارد ، ديگر هرگز به وطن خود ، باز نخواهد\r\nگشت ! ( 2 ) كلا مدت 11 ماهى كه امام در بغداد بود ، آكنده بود از جوسازى ، تضعيف ، تحريك ،\r\nايجاد خصومت ، كنترل شديد مرتبطين با امام ( عليه السلام ) . با آنكه امام ( عليه السلام ) ، در شيوهء عمل ، به\r\nگونه اى رفتار مى كرد كه بهانه به دست خليفه ندهد و ارتباطاتش مكتوم و پنهانى بماند ،\r\nولى معتصم ، به دلائل ساختگى و اتهامات جعلى ، مى كوشيد تا نقشه‌هاى شوم خود را\r\nاجرا كند . عده اى از وزراى خود را وادار كرد تا در مجلسى در حضور امام ( عليه السلام ) ، به دروغ\r\nشهادت دهند كه امام ( عليه السلام ) ، قصد قيام مسلحانه داشته و يك سرى نامه ها و اسناد جعلى\r\nهم ، به عنوان اينكه از غلامان امام ( عليه السلام ) ، به دست آمده در آن مجلس ارائه دهند ، ولى\r\nامام ( عليه السلام ) ، در همان مجلس پرده از توطئه آنها برداشته ، آنها را رسوا نمود . ( 3 )\r\nمعتصم هم به شيوهء مأمون ، گاهى مجالس بحث ، ترتيب مى داد تا از اين طريق ،\r\nموقعيت علمى امام ( عليه السلام ) را پايين آورد ولى نتيجهء معكوس مى گرفت . در يكى از اين\r\nمجالس ، كه با حضور امام ( عليه السلام ) و خانوادهء معتصم و وزراء و فرماندهان و منشيان او تشكيل\r\n\r\n","description":"","footnote":" 1 . بحار الانوار ج 50 ، ص 38 .\r\n2 . همان ص 48 .\r\n3 . همان ص 45 . ","page_name":" 1530 ","page_number":130},
  {"content":"\r\n\r\nشد ، وقتى جواب و حكم امام ( عليه السلام ) ، بر نظريه‌هاى ديگر غالب آمد معتصم ، به ناچار گردن به\r\nجواب امام ( عليه السلام ) نهاد ، يكى از قضات ، به نام \" ابن ابى داود \" پس از اتمام جلسه ، پيش معتصم\r\nرفته و از وضعيت خطرناكى كه ممكن است ترجيح سخن امام جواد ( عليه السلام ) ، در مجلسى به آن\r\nعظمت ، در ذهن جامعه پيش آورد و مردم به آن حضرت گرايش آورد سخنها گفت و\r\nبغض و كينهء معتصم را نسبت به وى افزود . ( 1 ) اين هم شاهد ديگرى بر عمق نفوذ معنوى\r\nامام ( عليه السلام ) در ميان مردم است كه با كوچكترين زمينهء حاكميت اين خط ، مرگ جريان\r\nمخالف را به وضوح مى توان ديد .\r\nشرف شهادت\r\nدو سال آخر دوران امام جواد ( عليه السلام ) براى معتصم غير قابل تحمل گرديد . از طرف ديگر\r\n\" ام الفضل \" به خاطر نوعى حسد زنانه ، كه نسبت به همسر ديگر امام ( عليه السلام ) كه كنيزى از\r\nدودمان عمار ياسر ، و مادر امام هادى ( عليه السلام ) بود و چون از او صاحب فرزند شده بود ، ولى\r\nام الفضل صاحب اولاد نبود ، داراى زمينهء تحريك پذيرى بود . امام جواد ( عليه السلام ) ، براى همسر\r\nديگرش ، به خاطر ارزشهاى اسلامى و انسانىاش ، احترام و عزت قائل بود و همين انگيزه\r\nباعث نوعى كينه و بدخواهى نسبت به امام گشته بود .\r\nمعتصم ، ام الفضل را تحريك و تشويق كرد تا امام ( عليه السلام ) را مسموم سازد . اين توطئه\r\nشوم ، لباس عمل پوشيد و امام جواد ( عليه السلام ) ، در سن 25 سالگى ، پس از 11 ماه اقامت\r\nاجبارى و تحت نظر و مراقبت بودن در بغداد ، به شرف شهادت نايل آمد . و اين در سال\r\n220 هجرى بود . امام را پس از شهادت ، در قبرستان قريش ، پشت قبر جدش ، امام\r\nموسى بن جعفر ( عليه السلام ) دفن كردند . اكنون ، شهر \" كاظمين \" در عراق ، مدفن پاك و مرقد\r\nشكوهمند اين دو امام بزرگوار شيعه است . پس از غروب اين ستاره ، اختر فروزان ديگرى\r\nدر آسمان تاريك تاريخ درخشيد و امام هادى ( عليه السلام ) به رهبرى شيعه پرداخت ، كه اينك در\r\nآستان آن تبلور راستين امامت و اسلام ، به احترام مىايستيم .\r\n\r\n","description":"","footnote":" 1 . همان ص 6 . ","page_name":" 1531 ","page_number":131},
  {"content":"\r\n\r\n\r\n\r\nشهادت ، فيض بزرگ\r\nشهادت در راه احكام الهى وتبليغ پيام ارزنده اسلام ، عالى ترين و ارزنده‌ترين نشان\r\nافتخارى است كه بر تارك زندگى تمام پيشوايان معصوم ( عليه السلام ) ما مى درخشد و آنان اين\r\nجان نثارى را در راه قرآن از جان و دل پذيرا شده اند .\r\nعامل شهادت\r\nموقعيت و محبوبيت فوق العاده امام ( عليه السلام ) هر روز در قلوب مردم رو به تزايد بود .\r\nگروههاى كثيرى از مردم ، زير نفوذ و تأثير كلام ايشان قرار مى گرفتند و به حضرتش\r\nمى گرويدند و همين انگيزه بود كه عباسيان از نفوذ و تأثير كلام و رفتار و منش حضرت\r\nجواد ( عليه السلام ) دچار وحشت شدند و در صدد توطئه و دسيسه آمدند و كمر به قتل آن بزرگوار\r\nبستند و به پيروى از يك سياست پليد قديمى كه رجال بزرگ را بى سر و صدا و بوسيلهء\r\nزهر از ميان برمىداشتند ، به وسيلهء انگور مسموم مى نمودند و سپس همين ام الفضل\r\nداخل حرم و اهل بيت خليفه گرديد . ضايعهء بزرگ و جبران ناپذير شهادت امام ( عليه السلام ) ، موجى\r\nاز اندوه عميق در دلها برانگيخت و پايتخت و شهرستانها ، يكسره تعطيل گرديد .\r\nعامل ديگر\r\nعاملى كه قبلا ذكر گرديد ، بيشتر مورخين به آن توجه داشته اند ، ولى \" عياشى \"\r\nصاحب تفسير معروف ، نكتهء ديگرى را ذكر مىكند كه خالى از اهميت و اعتبار نيست .\r\nبويژه آنكه چند تن از متأخرين از دانشمندان اسلامى نيز آن نظر را پذيرفته اند . او\r\nمى نويسد كه انگيزهء مسموميت آن بزرگوار بر اساس تعصبات خشك و بى مورد مذهبى\r\nبوده است كه از سوى برخى از فقيه نمايان دين فروختهء آن روز ، صورت گرفت و داستان به\r\nاين ترتيب است :\r\n\" ذرقان \" مصاحب ونديم احمد بن ابى داود ( قاضى القضاة بغداد در عصر معتصم ) نقل\r\nمىكند كه روزى قاضى القضاة از مجلس معتصم برگشت ، ولى بسيار عصبانى و ناراحت\r\nبود . گفتم چه شده است كه شما را اين چنين گرفته و متأثر مى بينم ؟\r\nگفت : از دست اين ابوجعفر فرزند على بن موسى الرضا ( عليه السلام ) ناراحتم . اى كاش بيست\r\n","description":"","footnote":"","page_name":" 1532 ","page_number":132},
  {"content":"\r\nسال پيش مى مردم و از ميان مى رفتم و چنين صحنه‌هايى نمى ديدم كه امروز مى بينم .\r\nدزدى را پيش خليفه آوردند و خود اعتراف به دزدى و سرقت نمود . خليفه ترتيب اجراى\r\nحد را از فقهاى مجلس پرسيد كه در جمع آنان محمد بن على ( عليه السلام ) هم حضور داشت . من\r\nدر جواب گفتم بايد از مچ دست بريده گردد . معتصم پرسيد دليل اين امر چيست ؟ گفتم\r\nدست به مجموع انگشتان و كف دست اطلاق مى گردد . قرآن مجيد در مورد تيمم\r\nمى فرمايد كه به صورت و دستها مسح كنيد . منظور همان دست كامل است . جمعيت\r\nكثيرى از علما با من هم عقيده بودند . عده اى اظهار نظر داشتند بايد دست دزد از آرنج\r\n( مرفق ) بريده شود ، چون در آيهء وضو مى فرمايد : \" فاغسلوا وجوهكم وايديكم الى المرافق \"\r\nيعنى تا حد مرفق شسته گردد و اين تحديد مى رساند كه اطلاق دست تا آرنج است و قطع\r\nدست دزد نيز بايد تا حد مرفق باشد . چون ميان علما اختلاف نظر پيدا شد ، در اين موقع ،\r\nخليفه رو به محمد بن على ( عليه السلام ) نمود و گفت اباجعفر ! شما در اين باره چه مى گوئيد ؟\r\nحضرت فرمودند : علما در اين مورد بحث كردند ، مرا معاف بداريد . معتصم گفت : به\r\nخدا قسم كه بايد نظر خود را در اين بحث اظهار داريد . ابوجعفر گفت : اكنون كه قسم\r\nدادى ، مى گويم . همهء اين حدودى كه علماى مجلس گفتند ، اشتباه و خطا است . در مورد\r\nدزد بايد انگشتان او را بدون انگشت ابهام بريد .\r\nخليفه پرسيد : دليل شما چيست ؟ ايشان در پاسخ گفتند : پيامبر اسلام ( صلى الله عليه وآله ) فرمودند :\r\nسجده بر هفت عضو بدن است : پيشانى ، دو دست ، دو پا و دو زانو . اگر دست از مچ يا آرنج\r\nبريده گردد ، محل سجده اى باقى نمى ماند ، در صورتى كه خداوند متعال مى فرمايد\r\nسجده گاهها ، مال خدا است ، و در امر خدا ، شريك وانباز قرار ندهيد . آن عضوى كه\r\nمخصوص خدا باشد ، نبايد بريده گردد . معتصم از اين تعبير امام ( عليه السلام ) خوشحال گرديد و\r\nطبق بيان امام ( عليه السلام ) دستور داد با دزد رفتار گردد . ذرقان گويد : ابن ابى داود سخت پريشان\r\nبود ، از آن نظر كه چرا نظريه او رد شده است و سه روز پس از اين جريان بود كه پيش\r\nمعتصم رفت و گفت : يا أمير المؤمنين ! آمده ام تا تو را نصيحت كنم و اين اندرز ، به شكرانهء\r\nمحبتى است كه به ما دارى ، مى ترسم اگر نگفته باشم ، كفران نعمت كرده باشم و\r\n","description":"","footnote":"","page_name":" 1533 ","page_number":133},
  {"content":"\r\nمستوجب عقاب الهى گردم ، اندرز من اين است : وقتى شما مجلسى از علما وفقها تشكيل\r\nمى دهيد تا يك امر مهم دينى را مطرح كنيد ، بهتر است اين امر در اطاقهاى در بسته\r\nصورت مى گيرد ، ولى در بيرون آن مجلس ، صاحب منصبان لشكرى ، وزرا ، أمرا و\r\nنويسندگان پشت در ، ناظر و شاهد آن هستند و مذاكرات اين مجلس در خارج مطرح\r\nمىشود و چون مى بينند كه شما رأى علما وفقهاى اكثريت را تحت الشعاع رأى فردى\r\nقرار مىدهيد كه جمعى از مردم معتقد به امامت او هستند و معتقدند كه او شايستهء\r\nمقام حكومت اسلامى است ، اين امر موجب مى گردد كه كم كم مردم به او توجه نمايند و\r\nاز بنى عباس روگردان شوند ، و حكومت تو و خاندان عباسى سقوط كند و امامت و خلافت\r\nرا از تو گرفته به او محول كنند .\r\nمعتصم سخت تحت تأثير سخنان وسعايتهاى او قرار گرفت و به او گفت : خداوند تو را\r\nدر مقابل اين پند و اندرز ضرورى ، جزاى خير دهد ! روز چهارم دستور داد يكى از\r\nنويسندگان دربار از جمعى از وزراء و أمراء دعوت به عمل آورد و محمد بن على النقى را\r\nنيز دعوت كند . هنگامى كه از آن حضرت ، دعوت به عمل آمد ، نپذيرفت و فرمود مگر\r\nنمى دانيد كه من در اين گونه مجالس ، شركت نمى كنم . دعوت كننده اصرار ورزيد كه اين\r\nمجلس فقط براى اطعام است و جمعى از وزراى خليفه ، حضور دارند و مى خواهيم به\r\nعنوان تيمن وتبرك هم بوده ، قدم رنجه فرموده و ما را مفتخر سازيد . با اصرار و تأكيد او ،\r\nامام ، پذيرفتند و در مهمانى شركت كردند . پس از صرف طعام احساس مسموميت\r\nنمودند و فورا مركب خود را خواست تا حركت كند . صاحب خانه تعارف كرد كه زود است و\r\nهنوز انتظار بيشترى از شما داريم . امام ( عليه السلام ) فرمودند : براى تو بهتر است هرچه زودتر خارج\r\nگردم . به فاصلهء يك شبانه روز از آن مهمانى ، امام جواد ( عليه السلام ) مسموم از دنيا رحلت نمود و در\r\nمقابر قريش ، پشت قبر نياى بزرگش ، امام موسى بن جعفر ( عليه السلام ) مدفون گرديد . ( 1 )\r\n\r\n","description":"","footnote":" 1 . بحار الانوار ج 12 ، ص 91 ، المجالس السنيه ، مرحوم سيد محسن امين ج 2 ، ص 636 ، حلية\r\nالابرار سيد هاشم بحرانى ج 2 ، ص 600 و منابع متعدد ديگر . ","page_name":" 1534 ","page_number":134},
  {"content":"\r\n\r\nوصيت آن بزرگوار\r\nپيشواى نهم ، جز على ( امام هادى ( عليه السلام ) ) و موسى ، پسر ديگرى نداشت ، و از آنجا كه\r\nميان على و موسى در دانش و تقوى و پرهيزكارى و فضايل معنوى ، فاصلهء فراوانى بود ، از\r\nاينرو براى هيچ انسانى اين شبهه پديد نمى آمد كه او در پيشوايى رقيب امام هادى ( عليه السلام )\r\nگردد . در عين حال ، امام جواد ( عليه السلام ) بارها به امامت و پيشوايى فرزند برومندش امام\r\nهادى ( عليه السلام ) تصريحاتى نموده بود و در واپسين لحظات زندگى نيز اين موضوع مهم را\r\nمتذكر گرديد .\r\nخيرانى ، دربان آستان پيشواى نهم نقل مىكند : به گوش خويش شنيدم كه آقايم امام\r\nجواد ( عليه السلام ) در واپسين لحظات زندگى خود ، به احمد اشعرى پيام فرستاد كه من از اين\r\nجهان خواهم رفت و مقام خويش را به پسرم على ( عليه السلام ) وامى گذارم . حقوقى كه من به عهدهء\r\nشما دارم ، او راست و او هم متن پيام امام را نوشت و در ده نسخه به ده نفر از وجوه و اعيان\r\nرساند كه اگر مرگ من فرا رسد ، آن را باز كنند . پس از رحلت امام ( عليه السلام ) معلوم گرديد كه [ آن\r\nنوشته 
  ] مربوط به امامت و جانشينى امام هادى ( عليه السلام ) بوده است . ( 1 )\r\nاسماعيل بن مهران يكى از خواص ياران امام جواد ( عليه السلام ) مى گويد : پيشواى نهم ، نخستين\r\nبار كه عازم عراق بود و از طرف خلفاى عباسى احضار گرديده بود ، من تشويش خاطرم را از\r\nاين سفر به عرض او رساندم و از پيشواى آيندهء اسلام جستجو كردم . امام ( عليه السلام ) فرمودند :\r\nنترس ! آنچه درباره غيبت تصور مى كنى ، اكنون وقت آن فرا نرسيده است ، ولى بعدها بار\r\nدوم ( آخرين سال زندگى خود ، سال 220 ) كه پيشواى نهم با دعوت معتصم عباسى\r\nمدينه را ترك مى گفت ، سؤال نخستين خود را تكرار نمودم . امام ( عليه السلام ) فرمودند : سفر\r\nپرخطر اين بار است كه من عازم هستم . بدانيد پيشوايى پس از من با پسرم \" على ( عليه السلام ) \"\r\nمى باشد .\r\nشهادت و مسمويت امام جواد ( عليه السلام ) يكى از غم انگيزترين صحنه‌هاى شهادت در راه\r\n\r\n","description":"","footnote":" 1 . كافى ج 1 ، ص 323 ، چاپ مكتبة الصدوق تهران . ","page_name":" 1535 ","page_number":135},
  {"content":"\r\n\r\nخداست كه در سن 25 سالگى جان به جان آفرين تسليم نموده و در اثر سم به فيض\r\nشهادت و وصول به مراتب رضوان و خشنودى پروردگار نائل آمده است .\r\nامام جواد ( عليه السلام ) با اداى اين پيام بزرگ الهى ، جان به جان آفرين تسليم نمود . ( 1 )\r\nدرود فراوان يزدان بر روان پاك و معصوم او و اجداد طاهرينش باد كه با كوششها و\r\nتلاشها و مجاهدات خود ، پيامهاى آزادى و انسانى را به جامعه بشرى تسليم داشته اند .\r\nاعتراف مورخان\r\nمرحوم شيخ مفيد مى نويسد : \" آن حضرت مسموم از دنيا رفت ولى در اين ارتباط\r\nخبرى پيش من ، ثابت نشده است تا به آن استدلال نمايم ، وقت رحلت ، سنش 25 سال و\r\nچند ماه بود و دو پسر و دو دختر از خود به يادگار گذاشت \" . ( 2 )\r\nمسعودى صاحب مروج الذهب مى نويسد : \" در سال 219 محمد بن على بن موسى بن\r\nجعفر ( عليه السلام ) در پنجم ذى حجه درگذشت و در سمت غربى مقابر قريش در كنار جدش\r\n\" موسى بن جعفر ( عليه السلام ) \" مدفون گرديد واثق بر او نماز گزارد او در تاريخ وفاتش 25 ساله بود .\r\nبه هنگام رحلت پدرش هفت سال و هشت ماهه بود و گفته شده است ام الفضل دختر\r\nمأمون ، هنگامى كه از مدينه به سوى معتصم احضار گرديد ، به او سم خورانده است .\r\nاماميه در سن او اختلاف نموده اند و ما در كتاب \" البيان در اسماء ائمه \" اقوال آنان را\r\nآورده ايم ، پسرانش على النقى ( عليه السلام ) و موسى ، و نام دخترانش فاطمه وامامه مى باشد \" . ( 3 )\r\nقابل عرض به ساحت مرحوم شيخ بزرگوار مفيد آنست ، وقتى تبعيد و احضار معتصم ،\r\nمسلم و قطعى شد ، به يقين همان انگيزه و سبب مىتواند عامل قتل و كشتار نيز گردد و\r\nچون بى جهت نمى توان شخصيت بزرگوارى چون امام جواد ( عليه السلام ) را از كنار قبر جدش و\r\nمنزل و مأواى پدران و نياكانش دور ساخت همان انگيزه و عامل مىتواند ، انگيزهء قتل و\r\nسم نيز شمرده شود .\r\n\r\n","description":"","footnote":" 1 . كافى ج 1 ، ص 323 .\r\n2 . ارشاد مفيد ص 307 .\r\n3 . مسعودى ، مروج الذهب ج 4 ، ص 52 ، چاپ مصر . ","page_name":" 1536 ","page_number":136},
  {"content":"\r\nصاحب روضة الواعظين شيخ فتال نيشابورى وابن شهرآشوب در مناقب ومرحوم\r\nعلم الهدى در عيون المعجزات ، ( 1 ) داستان مسموميت او را آورده اند . مرحوم علم الهدى در\r\nكتاب اخير الذكر مى افزايد : \" معتصم عباسى در فكر شهيد نمودن ابوجعفر ثانى ( عليه السلام ) بود در\r\nاين باره به همسر امام ، ام الفضل دختر برادرش پيشنهاد نمود كه امام را مسموم سازد ،\r\nچون مى دانست كه او از امام ( عليه السلام ) انحراف يافته است زيرا آن حضرت ، مادر امام هادى ( عليه السلام ) را\r\nبر او ترجيح مى داد از سوى ديگر از آن حضرت صاحب فرزند نشده بود ، ام الفضل اين\r\nپيشنهاد را پذيرفت و امام را با انگور \" رازقى \" كه در آن سم داخل نموده بود ، مسموم نمود .\r\nوقتى امام ( عليه السلام ) ، انگور را ميل نمود آن ملعونه ، نادم و پشيمان شد و شروع به گريه و زارى\r\nنمود . امام ( عليه السلام ) فرمودند : چرا گريه و ناله مى كنى ، خداوند دردى را بر تو مسلط كند كه قابل\r\nعلاج نباشد و بلايى پيش آورد كه امكان پنهان داشتن آن را نداشته باشى ، دعاى امام ( عليه السلام )\r\nدر حق او مستجاب گرديد و با درد بى درمانى از دنيا رخت بربست .\r\nصاحب كشف الغمه گويد :\r\nبدور طوالح ، جبال فوارع * غيوث هوايع ، سيول دوافع\r\nبها ليل لوعاينت فيض الفهم * تيقنت أن الرزق في الأرض واميح\r\nإذا خففت بالبذل ارواح جودهم * حداها الندى واستنشقتها المطالع ( 2 )\r\nپيكر پاك امام ابو جعفر جواد ( عليه السلام ) را در كنار قبر جد گرامى اش ، امام موسى بن\r\nجعفر ( عليه السلام ) ، در گورستان قريش در بغداد به خاك سپردند ( 3 ) ، صلى الله عليه وعلى آبائه\r\nالطاهرين الطيبين . مزار اين دو گرامى هم اكنون به \" كاظمين \" مشهور است و از ديرباز\r\nزيارتگاه مسلمانان بوده است .\r\n\r\n","description":"","footnote":" 1 . بحار الانوار ، ج 50 ، ص 17 .\r\n2 . كشف الغمه في معرفة الأئمة ، عبد الله على بن عيسى اربلى ، ج 3 ، ص 163 ، چاپ دارالاضواء\r\nبيروت .\r\n3 . به ارشاد مفيد ص 307 واعلام الورى ص 338 وبحار ج 50 ، ص 6 ومنتهى الامال ج 2 ،\r\nص 234 مراجعه شود . ","page_name":" 1537 ","page_number":137},
  {"content":"\r\n\r\nدر حرم كاظمين ( عليه السلام )\r\nحرم كاظمين وبقعه‌اى كه امام جواد ( عليه السلام ) همراه جد بزرگوارش امام كاظم ( عليه السلام ) مدفون\r\nاست ، بارها از سوى ارادتمندان و عاشقان اهل بيت ( عليه السلام ) مورد مرمت ، تعمير و تأسيس و\r\nپرده افكندن و لوستر آويزى واقع گرديده است كه در كتاب \" تاريخ حرم كاظمين ( عليه السلام ) \"\r\nتأليف آية الله شيخ محمد حسن آل ياسين به تفصيل آمده است .\r\nدر يكى از پرده پوشىهاى حرم كه در سال 1255 ه‍ . ق توسط سلطان محمود دوم به\r\nنام \" ستر نبوى ( صلى الله عليه وآله ) \" كه با جمله \" جاوأ بأشرف ستر \" تاريخ گذارى شد ، شاعران با قصيده‌هاى\r\nزيبا ، در تمجيد و تعريف از اين عمل اشعارى سروده اند : از جمله شاعر نامى عرب زبان\r\nعبد الغفار أخرس ، اشعارى به اين مناسبت سروده است ، چون در مقام معرفى فضائل\r\nامام ( عليه السلام ) بود ، بخشى از آنها را پايان بخش كتاب امام جواد ( عليه السلام ) قرار مى دهيم و از خداوند\r\nمتعال توسط اين امام همام ، و اين پيشواى جواد و بخشنده ، صله و جائزهء خود را مسئلت\r\nمى داريم و ميدانيم كه اين بزرگوار ، سائل خود را دست خالى برنمىگرداند :\r\n1 . يا امام الهدى و يا صفوة الله * و يا من هدى هداه العباد\r\n2 . يا بن بنت الرسول يابن على ( عليه السلام ) * حي هذا النادى وهذا المنادى\r\n3 . قد أتينا بثوب جدك نسعى * و أتيناك سيدى وقادا\r\n4 . وأتيناك راجلين احتراما * و احتشاما وهيبة وانقيادا\r\n5 . أنتم علة الوجود وفيكم * قد عرفنا التكوين والأيجادا . . .\r\nمنابع ومأخذ . . .\r\nمنابع ومأخذ\r\n","description":"","footnote":"","page_name":" 1538 ","page_number":138},
  {"content":"\r\n1 . امام در عينيت جامعه / محمد رضا حكيمى / دفتر نشر فرهنگ اسلامى .\r\n2 . احقاق الحق / قاضى نورالله شوشترى / چاپ اسلاميه .\r\n3 . ارشاد / شيخ مفيد / چاپ آخوندى .\r\n4 . اصول كافى / كلينى / دار الكتب الاسلاميه تهران .\r\n5 . اعيان الشيعه / سيد محسن امين عاملى / چاپ بيروت .\r\n6 . الشيعه في الميزان / محمد جواد مغنيه / لبنان .\r\n7 . الفصول المهمه / سيد شرف الدين / بيروت .\r\n8 . الفصول المهمة / ابن صباغ / چاپ سنگى 1303 .\r\n9 . امامان اهل بيت از ديدگاه اهل سنت ( عليه السلام ) / شادروان داود الهامى / چاپ مكتب\r\nاسلام .\r\n10 . أئمتنا / على محمد دخيل / دارالمرتضى .\r\n11 . إكمال الدين و اتمام النعمه / ابن بابويه / چاپ تهران .\r\n12 . بحارالانوار / علامه مجلسى ، جلد 50 / چاپ آخوندى .\r\n13 . تحف العقول / على بن شعبه حرانى / دارالكتب الاسلاميه .\r\n14 . تاريخ حرم كاظمين ( عليه السلام ) / شيخ محمد حسن آل ياسين / چاپ دقت - كنگره جهانى امام رضا 7 .\r\n15 . جنات الخلود / علامه مجلسى / چاپ سنگى .\r\n16 . حلية الابرار / سيد هاشم بحرانى / آخوندى .\r\n17 . خاندان وحى / حجة الاسلام والمسلمين سيد على اكبر قرشى ارموى / آخوندى .\r\n18 . رجال شيخ طوسى / چاپ نجف .\r\n19 . رجال كشى / چاپ دانشگاه مشهد .\r\n20 . رجال نجاشى / چاپ حروفى تهران .\r\n21 . روضات الجنان / حافظ كربلائى حسين / چاپ بنگاه ترجمه و نشر كتاب .\r\n22 . زندگى نامهء پيشوايان / شوراى نويسندگان در راه حق قم / چاپ مؤسسه .\r\n23 . سفينة البحار / شيخ عباس قمى / آخوندى .\r\n24 . سيرهء پيشوايان / حجة الاسلام والمسلمين مهدى پيشوائى / توحيد قم .\r\n25 . سيرة الأئمة الاثنى عشر / باقر قرشى / لبنان .\r\n26 . صحيح بخارى / اسماعيل بخارى / بيروت .\r\n27 . صواعق محرقه / ابن حجر عسقلانى / بيروت .\r\n","description":"","footnote":"","page_name":" 1539 ","page_number":139},
  {"content":"\r\n28 . طبقات مفسران شيعه / عقيقى بخشايشى / نويد اسلام قم .\r\n29 . عيون اخبار الرضا / چاپ قم .\r\n30 . قاموس الرجال / علامه شوشترى / جامعه مدرسين قم .\r\n31 . كافى شيخ كلينى / چاپ آخوندى .\r\n32 . كشف الغمه معرفة الائمة / على بن عيسى إربلى / دارالأضواء بيروت .\r\n33 . كودك و جوان فلسفى / محمد تقى فلسفى واعظ / دفتر نشر فرهنگ اسلامى .\r\n34 . مجالس سنيه / سيد محسن امين عاملى / بيروت .\r\n35 . مروج الذهب / مسعودى / چاپ سعادت مصر\r\n36 . معجم رجال الحديث / آية الله العظمى سيد ابوالقاسم خوئى / چاپ نجف .\r\n37 . مناقب ابن شهر آشوب / چاپ قم .\r\n38 . منتهى الامال / محدث قمى / چاپ علميه اسلاميه .\r\n39 . معادن الحكمه / علم الهدى فيضى / چاپ جامعه مدرسين قم .\r\n40 . ناسخ التواريخ / محمد على سپهر مورخ الدوله / چاپ تهران .\r\n41 . نور الابصار شبلنجى / چاپ مصر 1367 .\r\n42 . وسيلة الخادم الى المخدوم / روزبهان اصفهانى / تهران .\r\n\r\n","description":"","footnote":"","page_name":" 1540 ","page_number":140}
  ]