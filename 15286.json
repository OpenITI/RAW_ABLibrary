[
  {"content":"\r\n\r\nبسم الله الرحمن الرحيم\r\nباعاشوراييان\r\nحضرت آيت الله العظمى صافى مدظله الوارف\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nآيت الله العظمى صافى - لطف الله\r\nبا عاشوراييان ، آيت الله العظمى لطف الله صافى ، به كوشش احمد كريمى ، محمد صادق منتظرى . - قم : مركز تنظيم و نشر آثار حضرت آيت الله العظمى صافى ، محرم الحرام 1430 ، 1387 -\r\nص : 103\r\nبها : 10000 ريال isbn : 978 - 600 - 5105 - 20 - 9\r\nفهرست نويسى براساس اطلاعات فيپا\r\nكتابنامه به صورت زيرنويس .\r\n1 . واقعه كربلا ، 61 ق . 2 . حسين بن على ( ع ) . امام سوم . ع - 61 ق . 3 . عاشورا . الف . عنوان - ب . كريمى ، احمد ، گردآورنده ، منتظرى ، محمد صادق ، گردآورنده . ج . مركز تنظيم و نشر آثار آيت الله العظمى صافى .\r\n7 ب 2 ص / 41 bp\r\n9543 / 297\r\nمركز تنظيم و نشر آثار حضرت آيت الله العظمى صافى مدظله الوارف\r\nبا عاشوراييان\r\nحضرت آيت الله العظمى صافى مدظله الوارف\r\nبه كوشش : احمد كريمى / محمد صادق منتظرى\r\nچاپ دوم : محرم الحرام 1432 ، زمستان 1389\r\nشمارگان : 30000\r\nبها : 1000 تومان\r\nشابك : 9 - 20 - 5105 - 600 - 978\r\nسايت الكترونيكى : www . safi . ir / www . saafi . net\r\nپست الكترونيكى : www . saafi @ saafi . net\r\nآدرس : قم / انقلاب 6 / شماره 181\r\nتلفن : 7723380 ( 0251 )\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nهماى سعادت\r\n حسين ! اى همايون هماى سعادت * حسين ! اى شه مُلك صبر و شهامت\r\nفروغى ز نور تو خورشيد رخشان * ز درياى جود تو كوثر ، حكايت\r\nتويى نور چشمان زهرا و حيدر * گل احمر بوستان رسالت\r\nبه پا از قيام تو شد پرچم دين * نگون گشت اعلام كفر و ضلالت\r\nرهاندى تو اسلام از چنگ اعدا * فزوديش بر عزّت و بر كرامت\r\nجوانمردى و غيرت و همّت تو * ز ناموس دين كرد الحق حمايت\r\nالا اى ولى خداى يگانه * خداوند اقليم مجد و جلالت\r\nفدا كردى اندر ره دين و قرآن * جوانان و ياران به كوى شهادت\r\nگذشتى هم از اكبر و هم ز اصغر * ز عباس ، آن درّ بحر شجاعت\r\nز ياران نامى و صحب گرامى * شهيدان شمشير اهل شقاوت\r\nهمه عاشقان وفا و حقيقت * همه رهروان طريق ولايت\r\nهمه دشمن ظلم و طغيان و عدوان * همه پيشتازان راه ديانت \r\n\r\n","description":"","footnote":"","page_name":" 3 ","page_number":3},
  {"content":"\r\n\r\n شعار همه بود الله اكبر * مرام همه قطع نخل غوايت\r\nبنازم به آن همّت عالى تو * به آن صبر و ايمان و آن استقامت\r\nتو اعلام كردى به آزاد مردان * كه مرگ است با سر بلندى سعادت\r\nبه لطف تو دارند چشم شفاعت * عُصاة محبان به روز قيامت\r\nفداى سر انور بىتن تو * كه بر نيزه مىكرد قرآن تلاوت\r\nبه قربان آن كودك شير خوارت * كه تير ستم كرد او را سقايت\r\nايا مالك مُلك حُسن و معالى * ايا معدن جود و فيض و سخاوت\r\nاز اين وضع دوران و از شدّت دهر * مرا هست بر درگهت بس شكايت\r\nسخن در جناب تو سربسته گويم * كه ابلغ بود از صراحت كنايت\r\nبه « لطفى » ببخشى اگر هر دو عالم * نباشد شگفت اى محيط كرامت\r\nنباشد مرا بيم از نار دوزخ * ببينى به من گر به چشم عنايت \r\nاثر طبع : آيت اللّه العظمى صافى\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nسخن ناشر\r\nبسم الله الرحمن الرحيم\r\nواقعه جانسوز كربلا ، نقطه عطفى در تاريخ بشريت و مدار تاثيرگذارى و الهام‌بخشى به همه انسان‌هاى آزاده و بيدار جهان شد .\r\nآنان كه سر مطهر عزيز خدا و پارهء تن رسول را به شادباش زشت‌كردارترين اهل زمين بردند آرزوى خاموشى نورى را در دل مىپروراندند كه خداوند قادر متعال ، ارادهء درخشش جاودان او را نموده بود . اكنون قريب به يك هزار و چهار صد سال از آن فاجعه بزرگ كه نمود روشنى از ستيز هميشگى حق و باطل است مىگذرد اما خورشيد عالمتاب حسين عليه السلام هر روز در افقى وسيع‌تر و متعالىتر در حال تجلى است .\r\nاز عاشوراى سال 61 هجرى كه نداى استغاثه نور چشمان رسول و ريحانهء بتول در ميان بغض و عداوت و دنياپرستى فرزند زادگان ضلالت ، پاسخى شايسته نيافت قرن‌ها گذشته است اما بدون شك حسين بن على عليه السلام از آن زمان تا كنون ، لايزال بر انبوه بىشمار جان‌هاى شيفته و دل‌هاى بىقرارى حكومت كرده است كه داغ سرخ كربلا را از گلوى تاريخ ، نسل به نسل تا پهنهء قيامت ، فرياد مىكنند .\r\nدر حماسهء بزرگ عاشورا رازى عظيم و مقدس نهفته است كه مرور زمان و تكرار بىنهايت آن غم جاودان ، نه تنها از عمق عظمت آن نكاسته بلكه هر روز ، افق‌هاى روشن‌ترى را در جلو چشمان حق‌طلبان عالم ، گشوده است و به راستى اين چه سرّ عظيمى است كه يادها به فراموشى مىروند اما ياد حسين هر روز تازه‌تر از گذشته در جان‌ها زنده مىشود و چشمهء حياتى مىگردد كه جان‌هاى\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nشيفتگان را به حقيقت حيات طيبه ، آشنا مىسازد و تامل در ابعاد آن حماسه ، بر بصيرت و بينش و معرفت آدمى مىافزايد .\r\nوسعت تاثيرگذارى و عمق نفوذ حماسه بزرگ عاشورا ، كه خود از معجزات آن محسوب مىشود ، به بيان ارزشمند مرجع عاليقدر شيعه حضرت آيت الله العظمى صافى ، آن را تبديل به يك « دانشگاه حسينى » نموده است : « به راستى چه دانشگاهى مانند اين دانشگاه ، به اين وسعت در طول قرون و مرور اعصار ، دانشجو داشته است ؟ دانشجويانى مانند شيخ مفيدها و شيخ طوسىها و ده‌ها هزار نخبهء برجسته و ممتاز و هزاران شهيد كه به حضور خود در اين مكتب ، افتخار مىنمايند و همه از بركات اين دانشگاه بهره‌مند و از خوان نعمت گستردهء امام حسين عليه السلام برخوردارند ؟ »\r\nآيت الله العظمى صافى خود نيز به حضور بر همين خوان عظيم كرامت و ولايت مولايش حضرت اباعبدالله و شركت در دانشگاه حسين عليه السلام افتخار مىكند . او كه خود از قبيله عاشوراييان و از تبار كربلاييان زمان است مرجعى بيدار و فقيهى جهادگر است كه قريب به يك قرن ، در احياى تفكر و بينش عاشورا و مبارزه با اهل بدع و ضلال ، از پاى ننشسته و در تبليغ پيام بلند سيد و سالار آزادگان جهان ، با عمل و قلم و زبان خويش مجاهدت نموده است .\r\n« با عاشوراييان » ، از عاشورا و پيام آن و رسالت‌هاى عاشورايى امروز ما ، سخن مىگويد . اين كتاب ، مجموعه نوشته‌هاى عاشورايى حضرت آيت الله العظمى صافى است كه در 4 فصل ، تنظيم گرديده است : دل‌نوشته‌هاى عاشورايى ، پيام‌هاى عاشورايى ، رسالت عاشورايى ما و عاشورا در عاشورا .\r\nخواندن اين كتاب كه با نثرى شيوا و روان نگاشته شده فرصتى مناسب براى همه شيفتگان مولايمان حضرت اباعبدالله الحسين عليه السلام است تا جلوه‌هايى جذاب و ماندگار از شخصيت آسمانى امام شهيدان و قيام حضرتش را با نگاهى عالمانه مرور نمايند و بر معرفت و بينش عاشورايى خويش بيافزايند .\r\nمركز تنظيم و نشر آثار حضرت آيت الله العظمى صافى\r\n\r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nفصل اول : دل نوشته‌هاى عاشورايى\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\n1 . شب عاشورا\r\nسلام الله و سلام جميع انبيائه و ملائكته على مولانا أبى عبد الله الحسين و على اولاده و اهل بيته و اصحابه و انصاره و على زواره و شيعته . حشرنا الله فى زمرتهم به حق محمد و آله الطاهرين صلوات الله عليه اجمعين\r\n\r\nاى كاش فردا نمىشد\r\nخدايا ! چه مىشد اگر امشب را آن فردا نبود و تا صبح روز قيامت ، بامدادش نبود و در فردايش آن جنايات هولناكى كه تا آن تاريخ سابقه نداشت و بعد از آن همانند و نظيرش اتفاق نخواهد افتاد ، رخ نمىداد و تاريخ بشريت ، سياه و آن چنان پر از ننگ و عار نمىگرديد و اوج بىرحمى ، بىوجدانى و درنده‌خويى اين بشر ، كه از هيچ مخلوق ديگرى ظهور نمىكند نشان داده نمىشد ، و آن ددمنشانى كه در صحراى كربلا براى ارتكاب بزرگ‌ترين جرايم تاريخ گرد آمده بودند فرصت اين همه گستاخى و اظهار\r\nخباثت نفس را نمىيافتند .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nآنان بدترين جنايتكارانى بودند كه خود را به جيفهء دنيا و به يزيد و ابن‌زياد - آن جرثومه ها و تجسم ستمكارى ، بىشرافتى ، پستى ، پليدى و همهء رذايل اخلاقى و آن دشمنان مردمان مستضعف - فروخته بودند .\r\nخدايا ! اگر امشب به پايان نمىرسيد ، شمر و سنان و ابن سعد و حرمله و ديگر شقاوت پيشگانى كه اولياى تو را محاصره كرده بودند نمىتوانستند آن همه شقاوتى را كه از خود نشان دادند در دفتر سياه بنى نوع انسان ، ثبت نمايند و ميلياردها بشرى را كه در طول تاريخ آمده و مىآيند سرافكنده و شرمنده سازند .\r\nخدايا ! چه مىشد اگر خورشيد و ماهَت از حركت باز مىايستادند و زمين از گردش باز مانده بود تا در فرداى امشب ، عزيزترين و بهترين بندگان تو ، حسين عليه السلام و يارانش به دست دشمنان تو به شهادت نمىرسيدند و آن همه مصائب جانكاه بر اهل بيت پيغمبر صلى الله عليه و آله تو وارد نمىشد ؟\r\nاما خدايا ! تو خود صاحب اين جهانى و دنيا را دار امتحان و آزمايش ، قرار دادى و فرمودى :\r\nليبلوكم ايّكم احسن عملًا « 1 »\r\nبه قضا و قدر تو ارزش انسان‌ها ظاهر مىشود . تا آنها كه بالاترين مراتب كمال انسانيت را دارند در اعلامِ\r\n\r\n\r\n","description":"","footnote":"\r\n( 1 ) . سورهء هود ، آيهء 7 ؛ . . . تا شما را بيازمايد كه عمل كدام يك از شما نيكوتر است .\r\n","page_name":" 14 ","page_number":14},
  {"content":"\r\n\r\nان الله اشترى من المؤمنين انفسهم و اموالهم بان لهم الجنه « 1 »\r\nو تو را بهترين مشترى شناخته و خود را به تو فروخته شناخته شوند . و هم آنهايى كه در اسفل السافلين مكان مىگيرند و\r\nاولئك كالانعام بل هم اضل « 2 »\r\nتوصيفى از خباثتشان است خود را معرفى كرده و بشناسانند .\r\nلا يُسئل عمّا يفعل و هم يُسئلون « 3 »\r\nانت العليم الحكيم « 4 »\r\n\r\nرزم‌آورد حق و باطل\r\nامشب سران دو گروه ، كه همواره در تاريخ ، مواجهه و صف‌آرايى آنها در برابر يكديگر را خوانده و مىخوانيم ، در كربلا به صحنه مىآيند و تمام اين عالم را تا پايان اين جهان به تماشاى مقابله و نبرد دو جبههء حق و باطل و موقف آنها مشغول مىسازند .\r\nموقف الهى و رحمانى حسين عليه السلام ، اهل بيت و اصحابش كه با آن عدهء به ظاهر اندك و معدود و به باطن امت‌ها و جهان‌هايى از شخصيت‌هاى\r\n\r\n\r\n","description":"","footnote":"\r\n( 1 ) . سورهء توبه ، آيهء 111 ؛ خداوند جان‌ها و اموال مؤمنين را به قيمت بهشت از آنان خريدارى كرده است .\r\n( 2 ) . سورهء اعراف ، آيهء 179 ؛ آنان مانند چهارپايان ، بلكه پست‌تر هستند .\r\n( 3 ) . سورهءانبياء ، آيهء 23 ؛ ( خداوند ) از هر آنچه مىكند بازخواست نشود و خلق از كردارشان بازخواست مىشوند .\r\n( 4 ) . سورهء بقره ، آيهء 32 ؛ و تو دانايى و كارهايت حكيمانه است .\r\n","page_name":" 15 ","page_number":15},
  {"content":"\r\n\r\nبىنظير و بىبديل ، براى بذل جان در راه خدا ، عزت ، كرامت ، شرف انسانيت ، اعلاى كلمهء الله و احياى معالم دين تصميم مىگيرند و هيچ گونه فشار ، تهديد و اوضاع ناگوار - از شهادت جوانان ، تشنگى كودكان و اسارت فاضل‌ترين و با شخصيت‌ترين بانوان - به قدر ذره‌اى در تصميم آنها اثر نمىگذارد .\r\nو موضع نحس ، ناپاك ، پليد ، ضد انسانى و بىشرمانهء سپاه كوفه كه با خدا اعلان جنگ داده‌اند ، مىخواهند با فرزند رسول خدا بجنگند و او و تمام يارانش را تشنه لب از دم شمشير بگذرانند و محترم‌ترين و معتبرترين بانوان درگاه خدا را اسير سازند .\r\nگروه ابن سعد و شمر و سنان و خولى و يزيد و ابن زياد را طمع به جوايز و پست و مقام و يا بيم از يزيد و ابن زياد به كربلا كشانيده بود و گروه حسين عليه السلام و حزب خدا به شوق درك درجات عاليه ، دفاع از نواميس دين و حرم نبوت و ولايت در آن ميدان آزمايش ، حاضر شده بودند .\r\n\r\nسپاه سعادت و لشكر شقاوت\r\nمنظرهء شب عاشوراى كربلاى سال 61 هجرى قمرى منظره‌اى عبرت انگيز و آموزنده بود ؛ سعادت ، مناعت و بلندى همت از سيماى ياران امام حسين عليه السلام ، و شقاوت ، دنائت و پستى از چهرهء پليد پيروان بنى اميه هويدا بود .\r\nسپاه حسين عليه السلام كه خود را چون رهبرشان ، سعيد مىدانستند و به موقفى كه داشتند افتخار مىكردند و در حُسن عاقبت خود هيچ شبهه و شكى به دل راه نمىدادند و فاصله‌اى بين خود و رستگارى و رسيدن به\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nلقاءالله جز شهادت در ركاب آقا و مولايشان نمىديدند ، آرام و مطمئن شب را به عبادت ، به صبح رساندند .\r\nو سپاه يزيد ، ابن زياد و عمر سعد گرچه خود را به ظاهر پيروز مىديدند ، اما هيچ يك خود را با موضعى كه داشتند سعادتمند نمىدانستند و جز شمر و تنى چند از هم قماشانش ، كه شايد از كشتن اولياء الله و فرزندان پيغمبر و آن مظاهر ايمان ، توحيد و كمال انسانيت لذت مىبردند و احساس شرم نمىكردند ، ديگران همه با وجدان خويش در جنگ و جدال بودند .\r\n\r\nسپاه باطل و عدم بصيرت\r\nبه هر حال ، اگر چه ما نمىتوانيم هويت حق‌ستيزى فوق العاده و دشمنى بىاندازهء بنىاميه با خاندان رسالت و ميزان عداوتشان با دين را ارزيابى كنيم ، اما مىدانيم كه با اين وجود در ميان همين اشقيا كسى نبود كه براى كشته شدن و بذل جان آمده باشد ؛ همه آمده بودند تا بازگردند و جايزه بگيرند يا اينكه مورد خشم ابن زياد قرار نگيرند . و در ميان آنها بسا كسانى بودند كه مانند حر منتهى شدن اين جريان به شهادت امام عليه السلام را پيش‌بينى نمىكردند و كسانى ديگر هم شايد استقامت و ايستادگى امام و يارانش را در موقفى كه داشتند باور ننموده و گمان مىكردند پيشنهاد تسليم يا جنگ و شهادت در آن شرايطى كه بزرگ‌ترين شجاعان دنيا را به تسليم وادار مىنمود ، كارساز مىشود و امام و يارانش به ذلت تسليم - العياذ بالله - تن در مىدهند .\r\nخلاصه ، جز عدهء معدودى ، احدى از آنها نبود كه بتواند خود را با حساب معنويات قانع سازد و از خسارت و صدمهء معنوىاى كه در اين\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nجنگ مىبيند استقبال داشته باشد و مرگ در آن مهلكه را براى خود هلاكت حقيقى نداند . آنها نمىتوانستند مواقف امام و يارانش را داشته باشند ؛ زيرا بر باطل بودند و نمىتوانستند در وجدان خود جنگ با پسر پيغمبر را توجيه كنند .\r\n\r\nسپاه حق ، سپاه بصيرت\r\nاما اصحاب امام همانطور كه خود امام آنها را توصيف كرد و آنها نيز خودشان مكرر اعلام كردند ، به چيزى جز شهادت در راه امام عليه السلام راضى نمىشدند و همه آمده بودند كه در آن مهلكه ، جان خويش را فدا كرده و به فوز شهادت نايل شوند . هدفشان از اينكه قرآن ، موضع مجاهدين در راه خدا و در ركاب پيغمبر را به آن توصيف كرده و مىفرمايد :\r\nقل هل تربصون بنا الا احدى الحسنين « 1 »\r\nبالاتر بود . موقف آنها بين تسليم و ترك حق و ترك امام يا شهادت در راه خدا خلاصه شده بود و آن راد مردان ايمان و شرف انسانيت ، شهادت را اختيار كرده بودند و لحظه‌اى در آن ترديد نكردند و به اينكه بر حق‌اند و شهادتشان در راه خداست و در اين جنگ ، زيان نمىكنند و كشته شدنشان در نزد خدا بىعوض نمىماند ، ايمان محكم داشتند ؛ از اين جهت حتى يك تن از آنها در روز عاشورا ميدان جنگ را خالى نكرد در حالى كه دشمنانشان هركجا خطرمرگ را مىديدند پا به فرار گذارده و مىگريختند .\r\n\r\n\r\n","description":"","footnote":"\r\n( 1 ) . سورهء توبه ، آيهء 52 ؛ بگو : آيا دربارهء ما ، جز يكى از دو نيكى ( پيروزى يا شهادت ) را انتظار داريد ؟\r\n","page_name":" 18 ","page_number":18},
  {"content":"\r\n\r\n\r\nشب عاشقان بىدل\r\nشب عاشورا ، خيام طاهرهء حسين عليه السلام و لشكرگاه آن حضرت پر از صفا و معنويت و شوق لقاء الله بود ؛ صداى دلنوازشان به مناجات ، بلند بود و تهجد و عبادتشان به انسانيت بها و ارزش مىداد :\r\nلهم دوىّ كدوىّ النحل ما بين راكع وساجد وقائم وقاعد « 1 »\r\nهيچ يك از آنها از اينكه فردا شب ، زنده نيست متأسف نبود ؛ فقط آن غيرتمندان با شهامت از اين جهت نگران و متأسف بودند كه مىدانستند فردا شب ، اين با عظمت‌ترين بانوان بيوت شرف و كرامت ، اسير دشمن مىشوند و حمايت كننده‌اى ندارند .\r\n\r\nشب اتمام حجت‌ها\r\nمنظرهء شب عاشوراى حسين و اصحاب آن حضرت ، اتمام حجت ديگرى با سپاه كوفه بود كه بدانند مىخواهند چه جنايت عظيمى را مرتكب شوند ؛ تا بفهمند كه با شب‌زنده‌داران و قاريان قرآن و بهترين خلق خدا رو به رو هستند ؛ اگرچه بيشتر چهره‌هايى كه براى يارى حسين عليه السلام آمده بودند براى آنها ناشناخته نبود .\r\n\r\nستارگان سپاه سيدالشهدا\r\nحبيب بن مظاهرها و مسلم بن عوسجه‌ها ، همه از كسانى بودند كه سوابقشان در اسلام بر بيشتر سپاه كوفه به خصوص سران نامردشان پوشيده\r\n\r\n\r\n","description":"","footnote":"\r\n( 1 ) . براى آنان آوازى بود همانند آواز زنبوران در حالى كه برخى در حال ركوع ، برخى در حال قيام و برخى در حال قعود بودند .\r\n","page_name":" 19 ","page_number":19},
  {"content":"\r\n\r\nنبود و همه ، آنها را به زهد ، پارسايى ، حفظ قرآن ، عبادت و شخصيت مىشناختند .\r\nابو عمرو نهشلى به تهجد و كثرت نماز توصيف مىشد ؛ همچنين سويد بن عمرو به شرافت و كثرت نماز ، مشهور بود .\r\nقارب ، غلام امام ، قارى قرآن بود ، شؤذب ، مجلس روايت داشت و از مشايخ حديث بود ، همچنين برير بن خضير از قراء قرآن بود . قيس بن مسهر و عمرو بن خالد و ابوثمامه و سويد و عبدالله بن عمير و سعيد بن عبدالله و . . . همه از شخصيت‌هايى بودند كه حضورشان در ركاب امام عليه السلام و فداكارىهايشان حقانيت خود و گروهشان را ثابت مىكرد . علاوه بر اينكه جمعى از صحابهء پيغمبر صلى الله عليه وآله مانند : انس بن حارث ، حبيب بن مظهر ، مسلم بن عوسجه ، ابوسلامه و هانى ، عبدالرحمن بن عبد رب انصارى و عبدالله بن يقطر نيز به شرف افتخار جان‌نثارى حسين عليه السلام مشرف بودند . اصحاب حسين عليه السلام شامل بزرگان ، حاملان حديث ، عباد ، زهاد ، قراء مشهور و صاحبان سوابق در مغازى بودند كه كشتن هر يك از آنها سندى معتبر براى محكوميت و بطلان طرف مقابل بود .\r\n\r\nآفتاب كربلا\r\nبديهى است كه مشروعيت و حقانيت موقف حسين عليه السلام به خود آن حضرت بود و اگر احدى از اين بزرگان از اهل بيت عليهم السلام و از آن صحابه هم ، ملازم ركابش نبودند حقانيت حسين عليه السلام و بر حق بودن قيامش مسلم بود ، اما شهادت اين بزرگان نيز در كنار آن موج وسيعى كه شهادت سيد الشهداء عليه السلام در درياى بيكران و پهناور عالم اسلام ايجاد\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nكرد و تا امروز بر وسعت آن افزوده مىشود ، امواجى بود كه هر كدام جلوهء خاص و معنا و مفهومى را عرضه مىكند و عظمت آن موجى كه هرگز پنهان نمىشود را بيشتر نشان مىدهد .\r\nچنان كه اجتماع سران اراذل و اوباش و اعداى اهل بيت عليهم السلام و افرادى كه معلوم بود در شركتشان هيچ هدف صحيح و مقصدى ندارند و در ارتكاب بدترين جنايت‌ها و انجام فجيع‌ترين بىرحمىها شركت جسته و نيز براى خوش‌رقصى و اظهار ذلت و خودفروشى به بنى اميه ، آماده شده‌اند ، موقف عزت ، سربلندى و سرافرازى ياران ابىعبدالله عليه السلام را بيشتر آشكار مىساخت .\r\n\r\nخدا دوستانش را مىشناسد\r\nآرى ! فرشتگان الهى كه به درگاه خدا عرض كردند :\r\nاتجعل فيها من يفسد فيها و يسفك الدماء « 1 »\r\nبه اين‌گروه يزيديان و شمر و ابن سعد و پيروان‌خط و راه آنها نظرداشتند .\r\nو خداوند متعال كه در جواب آنها فرمود :\r\nانى اعلم ما لا تعلمون « 2 »\r\nبه گروه حسين و اصحابش و كسانى كه در طول تاريخ در اين خط مىباشند و از آنها پيروى مىنمايند ، عنايت داشت .\r\n\r\n\r\n","description":"","footnote":"\r\n( 1 ) . سورهء بقره ، آيهء 30 ؛ آيا كسانى خواهى گذاشت كه در زمين فساد كنند و خون‌ها ريزند ؟ !\r\n( 2 ) . سورهء بقره ، آيهء 30 ، من به آنچه شما علم نداريد ، آگاهم !\r\n","page_name":" 21 ","page_number":21},
  {"content":"\r\n\r\n\r\nفرصتى براى انس بيشتر\r\nچنان كه ارباب تواريخ و حديث نگاشته‌اند ، عصر روز تاسوعا وقتى عمر سعد بر حسب دستور ابن زياد مبنى بر فوريت شروع جنگ ، فرمان يورش به خيام طاهره را صادر كرد ، به شرحى كه در كتاب‌ها نوشته‌اند ، امام حسين عليه السلام از آنها براى اجراى يك سلسهء برنامه‌هاى عبادى و در واقع وداع با نماز ، عبادات و تكاليف الهى يك شب مهلت خواست .\r\nمؤمن آماده براى لقاء خدا ، در عين شدت شوق براى فوز به لقاء ، ادامهء انس نمازى و عبادى خود با خدا را نيز دوست مىدارد و آن را هم ظهور و جلوه‌اى از لقاء الله مىبيند ؛ براى ولى اللهى مانند حسين عليه السلام كه همهء حالاتش در لقاء مىگذرد ، همهء جَلوات جلوه‌هاى لقاى حق ، لذت‌بخش است .\r\n\r\nفرصت تفكر\r\nاين مهلت خواهى ، متضمن معانى عالى و اعلان موضع برحق امام بر آن گروه ستمكار كافر بود ، اعلان حقيقت ، اعلان توحيد و اعلان محكوميت دشمن بود و در عين حال مهلت و فرصتى براى سپاه عمر سعد بود كه اگر برخى از آنان تا به حال فكر مىكردند كه جنگ ، با تسليم سيد الشهدا عليه السلام و اصحابش به پايان مىرسد و به شمشير كشيدن بر روى آن حضرت ، كه با شمشير كشيدن بر روى پيغمبر فرقى ندارد ، منتهى نمىشود ، اكنون كه بر سر دو راهى جهنم و بهشت قرار گرفته‌اند در اين يك شب در كار خود تأمل كنند .\r\nاگر در همان عصر تاسوعا جنگ بلافاصله شروع مىشد ، براى آن عده‌اى كه شب عاشورا به اصحاب امام مىپيوستند ديگر فرصتى براى تصميم‌گيرى\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nو بازگشت به سوى حق وجود نداشت و چه بسا كه براى سعادتمندى مانند حر نيز سعادت ندامت و رجوع به حق حاصل نمىگرديد .\r\nبنابراين ، اين مهلت يك شبه اگر چه به حسين عليه السلام و اصحابش براى عبادت داده شده بود ، اما مهلتى براى سپاه عمرسعد هم بود كه در اين يك شب فكر كرده و با رجوع به وجدان خود تصميم بگيرند ؛ اگر چه ابن سعد و شمر و سنان‌ها تصميم خود را گرفته بودند و براى محاربه با خدا به كربلا آمده بودند ، اما بسيارى بودندكه به زور و تهديد و تحت تأثير عواملى چون ضعف ايمان و نداشتن شجاعت نفسانى ، و به اميد خاتمهء غائله با تسليم شدن امام بودند ؛ از اين رو براى اينكه بر آنها اتمام حجت شود ، اين فرصت يك شبه لازم بودكه همين فرصت در رجوع‌عده‌اى به‌حق ، مؤثرواقع‌گرديد .\r\n\r\nشوق ديدار\r\nشب عاشورا ، صداى عبادت و مناجات دلنواز حسين عليه السلام و اصحاب بزرگوارش صحراى كربلا را آكنده از عطر روحانيت ، معنويت ، شور وشوق و توجه به خداى متعال كرده بود ؛ گروهى پاكباز ، دل از جان شسته و خود را به خدا فروخته و مطلوب و مقصود خود را يافته بودند و دعوت به قرآن ، دعوت به حق ، دعوت به محكوم كردن ظلم و استكبار و دعوت به نصرت حق و دفاع از نواميس دين را لبيك گفته بودند .\r\nدعاهايشان همه مشحون به معرفت و حمد و شكر الهى بود ؛ خالصانه‌ترين ستايش‌ها و نيايش‌ها همان بودند كه آن عزيزان درگاه خدا ، به پيشگاه معبود حقيقى خود تقديم مىكردند .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nآنان دلشان فارغ از همهء اغيار ، و پر از اخلاص و محبت به او بود . آن حالى را كه داشتند مغتنم مىدانستند و به آن معراجى كه عروج كرده بودند سرافراز و سربلند بودند .\r\n\r\nقلب‌هاى تاريك\r\nاما از آن سو ، گروه يزيديان كه اين منظرهء روحانى انصار الله در برابرشان قرار داشت ، در عمق ظلمات و تاريكىهايى كه در آن غوطه‌ور بودند و « بعضها فوق بعض » بود ، آن روشنايى جهانتاب را مىديدند . اگر در آنها صاحب وجدانى بود غير از خجلت ، سرافكندگى و از خود بيزارى ، چه احساسى مىتوانست داشته باشد ؛ آنها نه دستشان به دعا بلند مىشد و نه مىتوانستند با عالم معنويت و لذت احساس به كمال و درك حق ، ارتباط برقرار كنند . آنها چه دعايى مىتوانستند داشته باشند ؟ آيا مىتوانستند پيروزى بر حق را از حق طلب كنند ؟ آيا واقعاً مىتوانستند از خدا بخواهند كه حسين و يارانش به دست آنها كشته شوند ؟ به يقين حتى عمر سعد كه با اين زبان به لشكرش گفت :\r\nيا خيل الله اركبى و بالجنة ابشرى « 1 »\r\nنيز نمىتوانست ميان خود و خدا ، به حسين نفرين كند ، او خوب مىدانست كه بهشت و رضاى خدا با كارى كه او مىخواهد انجام دهد حاصل نمىشود . اگر كسى در لشكرگاه عمر سعد داراى ضمير بيدارى بود و دعا مىكرد ، دعايش غير از اين نبود كه : « خدايا ! فردا مرا از درگير شدن با\r\n\r\n\r\n","description":"","footnote":"\r\n( 1 ) . اى لشكريان خدا سوار شويد و بر حسين يورش بريد كه به بهشت بشارتتان باد .\r\n","page_name":" 24 ","page_number":24},
  {"content":"\r\n\r\nحسين عليه السلام و اصحابش نگهدار ! مرا به شقاوت شركت در خون حسين يا كشته شدن به دست حسين ، مبتلا نساز ! و همين عدهء معدود بودند كه دعايشان مستجاب شد و به حسين و انصار حسين ملحق شدند .\r\nبه راستى كه شب غريبى بود آن شب ، و اين دو گروه را حالات غريب متضادى بود .\r\n\r\nياوران حقيقى\r\nحسين عليه السلام با دلى آرام و مطمئن و سرشار از شوق به لقاء الله خطبه خواند ؛ خدا را به نيكوترين بيان ، نيايش و ستايش كرد و بر اينكه آنها را به نبوت ، پيامبرى ، علم قرآن و فقه دين سرافراز فرموده و چشم و گوش و دل ( بصيرت و بينش همه جانبه ) بخشيده ، حمد نمود و اصحاب خود را مدح و توصيف كرده و فرمود :\r\nفانى لا اعلم اصحابى اوفى و لا خيراً من اصحابى و لا اهل بيتى ابر و لا اوصل و لا افضل من اهل بيتى فجزاكم الله عنى خيراً « 1 »\r\nمن اصحابى را باوفاتر و بهتر از اصحاب خودم و اهل بيتى را نيكوكارتر ، متحدتر و فاضل‌تر از اهل بيت خويش نمىدانم ؛ خدا شما را از من پاداشى نيك دهد .\r\nسپس به آنها فرمود كه شرط نيكى و يارى را به جا آورديد و به آنان اذن داد كه از آن اقيانوس موّاجِ پر از آزمايش به كنار روند و جان خود را\r\n\r\n\r\n","description":"","footnote":"\r\n( 1 ) . تاريخ طبرى ، ج 3 ، ص 315 و ارشاد ، ص 231 .\r\n","page_name":" 25 ","page_number":25},
  {"content":"\r\n\r\nنجات دهند و آنها را از بيعت و تعهدى كه نسبت به آن حضرت داشتند آزاد و برئ الذمه فرمود كه بروند و متفرق شوند و به منازل و شهرهاى خود برگردند .\r\nفان القوم انما يطلبوننى و لو قد اصابونى للهوا عن طلب غيرى « 1 »\r\nاين مردم قصد تعرض به من را دارند و اگر به من دست بيابند به غير من نمىپردازند .\r\nآن اهل بيت بزرگوار و آن اصحاب با وفا يك قول و يك سخن ، پاسخ دادند كه ما هرگز چنين كارى نمىكنيم و امام خود را در ميان دشمن ، بىيار و تنها نمىگذاريم .\r\nبرادران آن حضرت ، برادرزادگان و عموزادگانش همه گفتند ، ما چنين نكنيم ، چرا برويم ؟ براى اينكه بعد از تو زنده بمانيم ؟ !\r\nلا ارنا الله ذلك ابداً « 2 »\r\nخدا ما را بى تو هرگز زنده نگذارد !\r\nما جان خود و كسان خود را فداى تو مىكنيم و در راه تو جهاد مىكنيم و در هر بلا و مصيبتى كه تو وارد شوى ما نيز وارد مىشويم .\r\n\r\n\r\n","description":"","footnote":"\r\n( 1 ) . الكامل ابن اثير ، ج 4 ، ص 57 .\r\n( 2 ) . ارشاد ، ص 231 .\r\n","page_name":" 26 ","page_number":26},
  {"content":"\r\n\r\n\r\nدژهاى محكم ايمان\r\nپس از اينكه بنىهاشم از اين مقوله سخن گفتند و تصميم قاطع خود بر\r\nشهادت را اعلام كردند اصحاب به نوبهء خود برمىخاستند و با عرض جانفشانى و جان نثارى در آن موقعيتِ به ظاهر پر از رعب و وحشت ، كه بر حسب عرف و عادت بايد از آن پيشنهاد امام استقبال نمايند ، ايمان محكم خود را به امام و راهى كه در پيش گرفته اظهار مىنمودند و به مرگ و آن شدايد و مصائب جانكاهى كه پيش رو داشتند اهميتى نمىدادند و خوشحال و سرافراز بودند كه از بوتهء امتحان چنان بىغل و غش بيرون مىآيند .\r\n\r\nدر آرزوى شهادت\r\nمسلم بن عوسجه ضمن بيان سخنانى پر از معنا و حقيقت ، گفت :\r\n« به خدا قسم اگر بدانم كشته مىشوم سپس زنده مىشوم و باز كشته مىشوم و به آتش سوزانده مىشوم و خاكسترم بر باد داده مىشود و هفتاد بار با من چنين رفتار نمايند ، از تو جدا نمىشوم تا جانم را در راه تو فدا نمايم ؛ پس چگونه دست از دامن تو بردارم در صورتى كه غير از يك كشته شدن نيست كه آن هم موجب كرامت بزرگ‌تر و جاويد است ؟ » « 1 »\r\nزهير گفت :\r\n« دوست دارم هزار بار مرا بكشند و خداوند متعال به كشته شدن من ، از تو و از اين جوانان اهل بيت كشتن را بگرداند . » « 2 »\r\n\r\n\r\n","description":"","footnote":"\r\n( 1 ) . الكامل فى التاريخ ، ج 2 ، ص 559 .\r\n( 2 ) . همان .\r\n","page_name":" 27 ","page_number":27},
  {"content":"\r\n\r\nساير اصحاب نيز آنچه بايد در چنين موقعيتى بگويند را به عرض رساندند و دلاوران جهان و قويدلان را از درجهء بلند قوت ، استقامت ،\r\nبىپروايى از مرگ و وحدت كلمهء خود مبهوت و متحير ساختند .\r\n\r\nبزرگ‌ترين معاملهء تاريخ\r\nآرى ! آنچه اين راد مردان مىخواستند ، بهايش همان بذل آن نفوس طيبه و جان‌هاى پاك بود .\r\nاحياى دين ، برانداختن بدعت‌ها ، اعلاى كلمهء الله ، نجات اسلام و معالم انسانيت از خطر اضمحلال ، ابطال باطل ، تبديل تفكر اموى به تفكر محمدى و اسلامى و محكوم ساختن حكومت مشركانهء سفيانى بود كه به قول شاعر :\r\nلو لا صوارمهم و وقع نبالهم\r\nلم يسمع الاذان صوت مكبر « 1 »\r\nآنان با بذل جان ، رضاى خدا و خشنودى رسول خدا و نصرت حق و نصرت قرآن را مىخريدند . آنها به رضوان خدا نظر دوخته بودند و الحق در معامله‌اى كه كردند آن چنان سودى بردند كه احدى از انبيا و اوليا در معامله با خدا بيشتر از اين سود نبرده است .\r\n\r\nنامى به بلنداى تاريخ\r\nآن شب و آن روز در بستر زمان بسيار كوتاه بود و به سرعت گذشت ، اما آن صبر ، پايدارى و استقامت بر تصميم در هر ثانيه‌اى از آن شب و روز\r\n\r\n\r\n","description":"","footnote":"\r\n( 1 ) . اگر شمشير آتشبار و تيراندازى آنان نبود گوش‌ها هرگز صداى تكبير را نمىشنيدند .\r\n","page_name":" 28 ","page_number":28},
  {"content":"\r\n\r\nتنها از كسانى مانند آن نخبگان فضيلت و شخصيت ، قابل ظهور و صدور است .\r\nگوارا باد بر آنان رضاى خدا و رضاى رسول خدا صلى الله عليه وآله و رضاى امير المؤمنين عليه السلام و رضاى فاطمهء زهرا سلام الله عليها و رضاى امام مجتبى عليه السلام و رضاى آقا و مولايشان حسين عليه السلام .\r\nهمهء جهات مادى آنها - كه عاقبت هم از ميان مىرود - در آن معركه از بين رفت ، اما فضيلت ، معنويت و نام بلند آنها باقى ماند و اگرچه دشمن بر آن ابدان طيبه چيره شد اما هرچه كرد نتوانست بر مكارم اخلاق ، حريت ، ايمان ، اصطبار و موضع ضد ظلم و استضعاف آنها مسلط شود .\r\nقد غيّر الطعن منهم كل جارحة\r\nالا المكارم فى امن من الغير « 1 »\r\nخدايا ! ما آنها را دوست مىداريم و به كار آنها راضى و خشنوديم و مواضع آنها را مىستاييم ؛ ما را در زمرهء آنان و دوستانشان مقرر فرما .\r\n\r\nدر سوداى محبت دوست\r\nاگر شنيده‌ايد كه فرموده‌اند اصحاب سيد الشهداء عليه السلام درد شمشير را احساس نمىكردند ، باور كنيد و تعجب نكنيد ! آنچه آنها مىديدند و به شوق آنچه آنها مىرزميدند و نيل به مقامات و درجاتى كه آنها به آن ايمان داشتند ، شخص را از احساس رنج و درد تير و شمشير باز مىدارد .\r\n\r\n\r\n","description":"","footnote":"\r\n( 1 ) . شيخ كاظم ازرى ؛ طعن نيزه‌ها همه جوارح آنها را تغيير داد جز مكرمت‌هاى آنان كه از هر تغييرى در امان بود .\r\n","page_name":" 29 ","page_number":29},
  {"content":"\r\n\r\nانسانى كه گرم توجه به حق تعالى است و در عوالم وصال با او سير مىكند اگر غير او و خودش را فراموش كرده و خلع بدن شده باشد عجيب\r\nنيست چنان كه معروف است كه پيكان تير را ازبدن اميرالمؤمنين عليه السلام در حال نماز مىكشيدند و آن حضرت دردى احساس نمىفرمود :\r\n در نماز آن چنان زجا رفتى * كه دعاوار بر سما رفتى\r\nپر به سوداى تن نكوشيدى * گاه كَندى و گاه پوشيدى\r\nبود غفلت زسلخ پيكانش * كه به تن بود آن نه برجانش \r\nوقتى كه بانوان مصرى با ديدن جمال يوسف چنان از خود بىخود شدند كه بر حسب آيهء كريمهء :\r\nفلما رأينه اكبرنه و قطعن ايديهن وقلن حاش الله ما هذا بشراً ان هذا الا ملك كريم « 1 »\r\nدست‌هاى خود را به جاى ترنج بريدند و به آن التفات نداشتند ، پس اگر اصحاب سيد الشهدا عليه السلام با آن درجهء بلند معرفت و با اينكه غرق تماشاى جمال الهى بودند و بر حسب اخبار ، حضرت منازل آنها را به آنان نشان داد ، ضرب شمشير و تير و نيزه را بر جان خود خريدند و آن چنان\r\n\r\n\r\n","description":"","footnote":"\r\n( 1 ) . سورهء يوسف ، آيهء 31 ؛ هنگامى كه چشمشان به او افتاد ، او را بسيار بزرگ شمردند و دست‌هاى خود را بريدند و گفتند : منزه است خدا ؛ اين بشر نيست اين يك فرشتهء بزرگوار است !\r\n","page_name":" 30 ","page_number":30},
  {"content":"\r\n\r\nگرم شور و شوق و فوز به لقاء الله و ثواب حق تعالى شدند ، جاى تعجب نيست .\r\n\r\nبرگزيدگان مكتب ايمان\r\nاين اصحاب ، برگزيدگانى بودند كه از پيش براى چنين امتحانى آماده شده بودند و در درك اين فضيلت از همهء بزرگان و اصحاب پيغمبر صلى الله عليه وآله و ياران اميرالمؤمنين و امام حسن عليهما السلام كه در آن عصر زنده بودند ، پيشى گرفته و بر همه ، فضيلت ، بلندى و رتبت يافتند .\r\nدر كتاب « بصائر الدرجات » از حذيفة بن اسيد غفارى قريب به اين مضمون نقل شده است كه :\r\n« پس از اينكه حضرت مجتبى عليه السلام از كوفه به سمت مدينه عزيمت كرد من در التزام ركاب آن حضرت بودم و شترى را ديدم كه بارى بر آن است و پيشاپيش حضرت ، حركت مىكند . به حضرت عرض كردم : « جعلت فداك ( فدايت شوم ) ! مگر بار اين شتر چيست كه شما به آن توجه داريد و آن را زير نظر قرار داده‌ايد ؟ » فرمود : « طومار اسامى شيعيان ماست . » گفتم : « فدايت شوم ! مىشود آن را به من نشان بدهى تا نام خودم را در آن ببينم ؟ » فرمود : « آرى ! فردا صبح نزد من بيا . » از آنجا كه من خود خواندن نمىدانستم ، برادر زاده‌ام را به همراه خويش بردم . حضرت مجتبى عليه السلام فرمود : « اين جوان كيست ؟ » عرض كردم : « برادرزادهء من است ؛ او را آورده‌ام تا نام مرا در آن طومار ببيند . » حضرت مرا امر به نشستن فرمود و دستور داد آن ديوان و دفترى را كه در ميانه است بياورند . برادر زاده‌ام در آن\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nنگريست و گفت : « عمو ! اسم من در اين صحيفه است . » گفتم : « من تو را آورده‌ام تا نام من را بجويى و تو نام خود را مىخوانى ؟ » جوان چند برگى را ورق زد و سپس نام مرا نيز در آنجا پيدا كرد . من از اين در تعجب ماندم\r\nكه چگونه نام او پيش از نام من ثبت شده بود تا اينكه آن جوان در ركاب حضرت سيد الشهدا عليه السلام افتخار شهادت يافت و راز آنكه اسم او را در ورق‌ها پيش از نام عمويش ، حذيفه ثبت كرده بودند ، معلوم شد . »\r\nشايد از اين جهت باشد كه وقتى ابن عباس حبر امت به ترك ملازمتِ ركابِ سيد الشهداء عليه السلام در سفر به كربلا مورد عتاب و ملامت قرار گرفت ، جواب داد : « ان اصحاب الحسين لم ينقصوا رجلًا نعرفهم و لم يزيدوا رجلا باسمائهم من قبل شهودهم . » ؛ اسامى اصحاب امام حسين عليه السلام را از قبل مىدانستيم ، نه يك نفر كم و نه يك نفر زياد .\r\nو از محمد بن حنفيه نقل است كه گفت : « ان اصحابه عندنا لمكتوبون باسمائهم و اسماء آبائهم » ؛ اصحاب امام حسين عليه السلام در نزد ما با اسامى خود و پدرانشان مشخص بود .\r\nسلام الله عليك يا ابا عبدالله و على الارواح التى حلت بفنائك عليكم منى سلام الله يا ليتنى كنت معكم فافوز فوزاً عظيماً\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\n2 . صبح عاشورا\r\nالسلام عليك يا ابا عبد الله الحسين\r\n\r\nصبحى سهمگين\r\nصبح روز عاشورا ، صبح روز رستاخيز عظيمى است كه بشريت در هولناك‌ترين مواقف و هراس انگيزترين ايستگاه‌ها قرار گرفت و با حوادثى رو به رو شد كه فرشتگان آسمانى را هم به شگفتى انداخت .\r\nصبحى است سخت رهيب ؛ مخاطراتى كه در پى دارد و امتحاناتى كه براى انسان پس از آن پيش مىآيد ، چنان شكننده است كه شكست ناپذيرى در برابر شدايد آن ، جلوهء امر محال و غير ممكن را دارد . اگر آن سختىها بر آسمان‌ها و زمين و كوه‌ها فرود مىآمد ، تحمل آن را نداشتند و اگر توان همهء افراد بشر را يك نفر داشته باشد باز هم توان غلبه بر شدايد و مصائب اين روز از صاحب آن ، عجيب و حيرت‌انگيز است .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nجلوه‌گاه ايستادگى\r\nاستقبال از اين روز ، تنها در تاريخ انسانيت ، از يك نفر صادر شده است « 1 » و نه پيش از او سابقه داشته و نه بعد از آن اتفاق مىافتد ؛ يك نفر كه از نظر ظاهرى يك تن بود ، اما از نظر معنا و بصيرت در معنويت و شخصيت ، يك عالم و عالم‌ها و بيش از آسمان‌ها و زمين و بهشت و آنچه در آنهاست بود ، و همان مثال حقيقى و اكمل « الصورة الانسانية هى أكبر حجج الله على خلقه ، وهى الكتاب الذى كتبه بيده وهى الهيكل الذى بناه بحكمته ، وهى مجموع صور العالمين وهى المختصر من العلم فى اللوح المحفوظ » « 2 » بود ، بزرگ مردى كه در اين روز و در اين ميدانِ پر از آنچه در نظر همه وحشتناك ، هول‌انگيز و غير قابل تحمل است ، ايستاد .\r\nآن كس كه اصالت و شرف انسان ، اوج عظمت خود و ارزش انسان در تمام عوالم خلقت را به همهء مخلوقات و ممكنات نشان داد و آياتى مانند\r\n\r\n\r\n","description":"","footnote":"\r\n( 1 ) . البته بزرگانى مثل ساير خمسه النجباء عليهم السلام نيز واجد همين قدرت روحى و توان عظيم ايمانى بودند اما اجراى اين برنامهء عظيم و ايستادن در موقف تاريخى و بى نظير به عهدهء حسين عليه السلام و بر دوش آن حضرت افتاد .\r\n( 2 ) . صورت انسانيّت بزرگترين حجت هاى خدا بر خلق او است و آن كتابى است كه خدا با دست تواناى خود آن را نوشته و آن هيكلى است كه به حكمت خود آن را بنا كرده و آن مجموع صورت جهان‌ها و عوالم است و آن مختصر علومى است كه در لوح محفوظ است » ؛ حديث معروف است و صدر آن به اين متن در تفسير صافى ، در تفسير آيه 2 سوره بقره نقل شده است : « الصورة الانسانية هى أكبر حجة الله على خلقه وهى الكتاب الذى كتبه الله بيده »\r\n","page_name":" 34 ","page_number":34},
  {"content":"\r\n\r\n« لقد خلقنا الانسان فى احسن تقويم » « 1 » و « فتبارك الله احسن الخالقين » « 2 » و « انى اعلم ما لاتعلمون » « 3 » را تفسير نمود ، حسين است ؛ حسين انسانيت ، حسين ملائكه ، حسين انبيا ، حسين ابراهيم و موسى و مسيح ، حسين محمد و على و فاطمه ، حسين حسن ، حسين اسلام ، حسين قرآن ، حسين صبر و استقامت ، حسين حق و عدالت ، و در نهايت حسين خدا و حسين و حسين .\r\n\r\nصبح مصيبت‌ها\r\nصبح روز عاشوراست ؛ صبحى كه آبستن مصايب جانكاهى است‌كه حسين عليه السلام و اهل بيت و اصحابش بايد به استقبال آنها بروند و از دين ، قرآن و شرف آل محمّد صلوات الله عليهم و شرف همهء انسان‌هاى شريف ، دفاع كنند و در اين روز ، يگانه راهى را كه طى كردن آن براى نخبگان در طول قرن‌ها ميسّر نمىشود ، با عزت و سرافرازى طى نمايند .\r\nصبح عاشوراست ؛ انبوه لشكر ظلم و ضد انسانى ، لشكرى كه براى انجام بزرگ‌ترين جنايات آماده شده بودند ، گروه معدود و به ظاهر اندك از نخبگان عالم وجود را محاصره كرده بودند .\r\n\r\nعاشورا جلوه‌گاه توكل\r\nحسين عليه السلام و اصحابش با تصميم قاطع و عزمى راسخ ، به تمام دنيا ، مردم آيندهء جهان ، فرشتگان و همه ، اعلام وجود مىنمايند ، و الله اكبر از آن عظمت ايمان و عظمت هدف و مقصد !\r\n\r\n\r\n","description":"","footnote":"\r\n( 1 ) . سورهء تين ، آيهء 4 ؛ به تحقيق كه ما انسان را به بهترين صورت و نظام آفريديم .\r\n( 2 ) . سورهء مؤمنون ، آيهء 14 ؛ پس بزرگ است خدايى كه بهترين آفرينندگان است .\r\n( 3 ) . سورهء بقره ، آيهء 30 ؛ من حقايقى را مىدانم كه شما نمىدانيد .\r\n","page_name":" 35 ","page_number":35},
  {"content":"\r\n\r\nحسين عليه السلام اگر چه وجودش مالامال از توجه خاص به خداوند متعال بود و اگر چه دلش در حد كمال ، محكم و استوار بود و مىدانست كه در آن معركه ، كه دشمن همه گونه شرارتى را مرتكب مىشود ، نه خودش و نه اصحابش شكست نمىخورند ، و با روحيه و قوّت ايمان به خدا در خط خود و صراط مستقيم فداكارى در راه دين و استقبال از شهادت ، دشمن را بيچاره مىنمايند ، اما با اين همه ، مرد موحد و بندهء خاص و خالص خدا همه چيز و همهء نيروها را از او مىداند و فقط او را حى و قيوم مىشناسد ، از اين رو با ابتهال تمام ، از خدا طلب كمك كرده و وثوق و اعتماد خود به پروردگارش را اعلام مىنمايد ، و چنان دعا و ابتهال مىكند كه زبان و بيان ما از تقرير اين شور و شوق و توجه حسين و اصحابش به خدا عاجز است .\r\n\r\nدعاى حسين عليه السلام چه بود ؟\r\nحسين عليه السلام در اين روز آنچه را كه به ظاهر براى انسان عزيز است و همه براى حفظ آنها دعا مىكنند ، در ورطهء خطر قطعى مىبيند . او دعا مىكند ، اما دعايش نجات ظاهرى از اين ورطه و امتحان بزرگ نيست ؛ دعا نكرد كه خدايا ! جوانانم و برادرانم را از اين قتل و شهادت و اهل بيت را از اسارت ، نجات بده و آنها و اصحابم را باقى بدار ، يا شير خوارم را مورد ترحم اين اشرار قرار بده ؛ نه ! او اين گونه دعا نمىكرد و هيچ يك از اصحاب و ياورانش هم اين گونه دعا نمىكردند ؛ آنها همه به شهادت مىانديشيدند ؛ آنها از اينكه انصار خدا ، انصار رسول خدا و انصار حق مىباشند به خود مىباليدند .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nدر انديشه شهادت\r\nو چيزى كه به فكر آنها خطور نمىكرد ، نجات از مرگ بود . آنها همه مستغرق در بحار توجه به خدا و نيل به فوز شهادت بودند ، دعايشان اين بود كه در شهادت و ايثار جان درراه خدا هرچه بيشتر ، خالصانه وموفق‌تر عمل نمايند و فداكارتر باشند و در برابر ضربات تيرها وشمشيرها ونيزه‌هاى دشمن ، شايق‌تر ايستادگى نمايند ؛ كشته شدن درراه خدا و شهادت ، فوزعظيمى بود كه به چشم خويش مىديدند و با اختيار و اشتياق تمام به سوى آن مىشتافتند .\r\n\r\nپرواز روح\r\nدعاى حسين عليه السلام در اين روز ، دعايى است كه اوج پرواز روح آن حضرت را به نمايش گذاشته ، و ارتباط خاص و خالص او با خدا را بيان مىكند . نكته‌هاى بزرگى كه در اين دعا و در اين موقعيت نهفته ، بسيار آموزنده و سازنده است ؛ اين بالاترين مقام ربط و قرب آنان به خداست ؛ انسانى كه تمام وجودش معناى « انّ صلاتى ونسكى ومحياى ومماتى لله ربّ العالمين » « 1 » است دعا اين است :\r\nاللهمّ انت ثقتى فى كلّ كرب وانت رجائى فى كلّ شدّة وانت لى فى كلّ امر نزل بى ثقة و عدة ، كم من همّ يضعف فيه الفؤاد ، وتقلّ فيه الحيلة ، ويخذل فيه الصديق ، ويشمت فيه العدو ، انزلته بك و\r\nشكوته اليك رغبة منى اليك عمن سواك ، ففرجته\r\n\r\n\r\n","description":"","footnote":"\r\n( 1 ) . سورهء انعام ، آيهء 162 ؛ نماز و تمام عبادات من و زندگى ومرگم براى خداوند ؛ پروردگار جهانيان است .\r\n","page_name":" 37 ","page_number":37},
  {"content":"\r\n\r\nعنى وكشفته وكفيتنيه ، فانت ولى كلّ نعمة ، و صاحب كلّ حسنة ، ومنتهى كلّ رغبة « 1 »\r\n\r\nچند نكته از يك دعا\r\nدر اين دعا ، كه جمله‌هاى توحيدى آن را بزرگان علما و اهل معرفت و ارتباط با حقايق عالى و معانى متعالى بايد شرح بدهند و برهان قدرت ايمان ، وثوق ، اعتماد و اميد امام عليه السلام به خداست ، به نكته‌هاى بزرگى اشاره شده است .\r\nاول : توحيد در مقام وثوق و اعتماد و اتكا ؛ امام عليه السلام در اندوه‌ها تنها خدا را پشتيبان و تكيه‌گاه خود مىداند و به احدى غير از خدا اعتماد و اتكا ندارد .\r\nدوم : توحيد در مقام رجا و اميد ؛ كه در اين مرتبه و مقام نيز حسين عليه السلام در هر شدت و سختى به او و حسن قضاى او اميدوار است .\r\nسوم : خدا را ستايش مىنمايد كه در همهء حالات و همهء همّ و غم‌ها ، هموم و غموم او را بر طرف ساخته و غصه‌هايى كه دل را ضعيف مىنمايد و راه چاره در آنها بسته مىشود و در آن دوست ، شخص را وامىگذارد و\r\nدشمن ، شماتت مىنمايد ، بر طرف فرموده است . در اينجا و در اين موقف\r\n\r\n\r\n","description":"","footnote":"\r\n( 1 ) . مقتل الحسين ، ابى مخنف الازدى ؛ اى خدا ! پناه من در هر غمى تو هستى و اميد من در هر سختى تو هستى . در هر چه بر من روى آورد تو پناه و يارى كننده من هستى . چه بسيار از غم‌هايى كه دل را به تپش در مىآورد و چاره را كم مىكند و رفيق را درمانده و دشمن را خشنود مىكند به تو واگذار نمودم و شكايت آن را به تو كردم براى رغبتى كه فقط به تو داشتم نه به غير تو ، و تو آن غم را دفع كردى . پس تو صاحب هر نعمت و هر خوبى هستى و منتهاى هر آرزويى تويى .\r\n","page_name":" 38 ","page_number":38},
  {"content":"\r\n\r\nهولناك نيز از خدا مىخواهد كه به او توان حفظ آن موقف را عطا كند و او را در تحمل اين همه مصيبت‌ها و بليات يارى فرمايدكه تا پايان راه ، همهء اين مدارج و معارج را خودش و اهل بيت و اصحابش با عزمى خلل ناپذير طى نمايند ، و مشتاقانه ، يكايك گردنه‌هاى خوفناك اين وادى را پشت سر گذاشته و پيش بروند ؛ وبروند تا به جايى برسندكه ديگراين عقل‌هاى محدود ما از درك اوج آن عاجز است ، و همهء قله‌هاى عظمت را فتح نمايند .\r\n\r\nودعاى حسين عليه السلام مستجاب شد\r\nاين دعا و اين ابراز اعتماد و وثوق به بهترين وجهى مستجاب شد ، و حسين به آنچه اراده كرده بود و مىخواست ، رسيد ؛ همهء مقاصدش حاصل شد و همهء حوائج حقيقى و خواسته‌هايش برآورده گرديد ؛ همهء ياران و اصحابش قله‌هاى بلند تقرب به خدا را فتح نمودند و بركات كار آنها تا روز قيامت ، شكوفا و زنده و پايدار است و آيهء شريفهء\r\nضرب الله مثلًا كلمة طيبة كشجرة طيبة اصلها ثابت وفرعها فى السماء « 1 »\r\nدر طول قرون و اعصار تا روز قيامت ، تفسير شد .\r\nوالسلام على الحسين وعلى اولاد الحسين وعلى اصحاب الحسين و رحمة الله وبركاته « 2 »\r\n\r\n\r\n","description":"","footnote":"\r\n( 1 ) . سوره مباركه ابراهيم آيه 24 ؛ خداوند كلمهء طيبه را به درخت پاكيزه‌اى تشبيه كرد كه ريشهء آن ثابت و شاخه‌هاى آن در آسمان است .\r\n( 2 ) . نگاشتهء صبح عاشوراى 1428 ه - ق .\r\n","page_name":" 39 ","page_number":39},
  {"content":"\r\n . \r\n","description":"","footnote":"","page_name":" 40 ","page_number":40},
  {"content":"\r\n\r\n\r\nفصل دوم : پيام‌هاى عاشورايى\r\n\r\n","description":"","footnote":"","page_name":" 41 ","page_number":41},
  {"content":"\r\n . \r\n","description":"","footnote":"","page_name":" 42 ","page_number":42},
  {"content":"\r\n\r\n\r\n3 . صراط مستقيم حسين عليه السلام\r\nأعظم الله أجورنا بمصابنا بالحسين عليه السلام و جعلنا و ايّاكم من الطالبين بثاره مع وليّه الامام المهدى من آل محمد عليهم السلام\r\nقال الله تعالى : إنّ الّذين قالوا ربّنا الله ثمّ استقاموا فلا خوف عليهم و لا هم يحزنون « 1 »\r\n\r\nشكست ناپذيران عرصه كربلا\r\nتاريخ رجال بزرگ عالم بشريت ، مردان خدا ، انبيا ، اوليا ، از مواقف بسيار هولناك و وحشت زا و روزها و هنگامه هاى بسيار خطرناكى كه براى آنها پيشامد نموده ، حكايت مىكند كه حفظ موضع ، مقام ، استقامت و انجام وظيفه در آن شرايط موحش ، نه تنها كار انسان هاى عادى نيست ؛ بلكه بسيارى از تَهَمْتنان ، شيردلان و صاحبان عزم و ارادهء آهنين نيز در اين مواقف\r\nبه زانو درآمده و در موضع و مقامى كه بايد بر سر آن بايستند پايدار\r\n\r\n\r\n","description":"","footnote":"\r\n( 1 ) . سورهء احقاف ، آيهء 13 ؛ كسانى كه گفتند : پروردگار ما الله است ، پس استقامت ورزيدند ، ترس و اندوهى بر آنان وارد نمىشود .\r\n","page_name":" 43 ","page_number":43},
  {"content":"\r\n\r\nنمىمانند . اين مواقف گاه تا حدى بلاخيز و مصيبت‌زاست كه در عرف اكثريت ، استقامت بر آن محال و ترك آن مُجاز شمرده مىشود .\r\nكسانى كه در اين مواقف ايستادند و انجام وظيفه نموده ، از شرف انسانيت و ايمان و عقيدهء خود به خدا دفاع كرده ، خطرات را تحمل نموده و در امواج بليات و تلاطم اقيانوس‌هاى مصائب و فشارها غرق نشدند ، از نوادر عالم خلقت مىباشند .\r\nآنان شكست ناپذير ، شكيبا و مقاوم بر جاى مىمانند و جز در مقابل خداى عظيم در برابر احدى سر تسليم فرود نمىآورند و هيچ گونه فشار ، محروميت و مصيبتى روحيه آنها را دستخوش تلاطم نمىكند .\r\nنه بيم از زوال مقامات بلند و ظواهر و مظاهر فريبندهء جهان - كه بسيارى فريفته و دلباختهء آن هستند - آنها را به عوض كردن مسيرشان وادار مىسازد و نه ترس از شدايد ، رنج‌ها و سختىها ، در صبر و مقاومتشان سستى ايجاد مىكند ؛ كوه‌هاى سخت از هم مىپاشند اما اين رجال الهى متزلزل نمىشوند .\r\nرجال لاتلهيهم تجاره و لا بيع عن ذكر الله و اقام الصلوه و ايتاء الزكوه يخافون يوماً تتقلّب فيه القلوب و الأبصار « 1 »\r\nمن المؤمنين رجال صدقوا ما عاهدوا الله عليه فمنهم\r\n\r\n\r\n","description":"","footnote":"\r\n( 1 ) . سورهء نور ، آيهء 37 ؛ مردانى كه تجارت و معامله ، آنان را از ياد خدا ، اقامهء نماز و اداى زكات غافل نمىكند . آنان از روزى مىترسند كه درآن دل‌ها و ديدگان زير و رو مىشود .\r\n","page_name":" 44 ","page_number":44},
  {"content":"\r\n\r\nمن قضى نحبه و منهم من ينتظر و ما بدلوا تبديلًا « 1 »\r\n\r\nمقصد تربيتى انبيا\r\nيكى از مقاصد مهم بعثت انبيا و تربيت هاى وحيانى ، پرورش همين روحيهء مقاومت در برابر امورى است كه تسلط آنها بر بشر موجب هلاكت ، خسران ، زيان معنوى و واقعى و سقوط او مىگردد . همه بايد مقاوم تربيت شوند و همه بايد بر غرايز و خواسته هاى حيوانى و مشتهيات جسمانى مسلط شوند تا در برابر نفس اماره ، شهوت ، حب جاه ، حب مال ، حب دنيا و جنود جهل مغلوب نشوند و در اين ميدان و رزمگاهى كه همواره برپاست غالب و پيروز باشند .\r\n\r\nپيروزمندان عرصهء بندگى\r\nدر اين ميان ، چنان كه گفته شد انبيا ، اوليا و ائمه هدى عليهم السلام از همگان گوى سبقت ربوده‌اند و پيروزمندانه مواقف خود را حفظ نموده و عوامل سلبى يا ايجابى در اراده و عزم آنها اثرى نبخشيده است . موقف ابراهيم خليل ، موساىكليم ، عيساى مسيح ومواقف عظيم حضرت خاتم الانبيا صلى الله عليه و آله ومواقف اميرالمؤمنين عليه السلام و حضرت امام حسن مجتبى عليه السلام و ساير ائمه هدى عليهم السلام ، همه سرمشق ، آموزنده ، فوق العاده و از مظاهر بزرگ اوج عظمت مقام انسانى و برترى آنها بر فرشتگان و ملائكه است .\r\n\r\n\r\n","description":"","footnote":"\r\n( 1 ) . سورهء احزاب ، آيهء 23 ؛ از ميان مؤمنين مردانى هستند كه برابر عهد خويش با خداوند صادقانه ايستاده‌اند ؛ بعضى پيمان خود را به آخر رسانيدند و بعضى ديگر در انتظارند ، و هرگز تغيير و تبديلى در عهد خويش نداده‌اند .\r\n","page_name":" 45 ","page_number":45},
  {"content":"\r\n\r\n\r\nراه حسين عليه السلام صراط مستقيم\r\nدر اين ميدان ظهور ، موقف حسين عليه السلام و استقامت و پايدارى آن حضرت ، بىمانند است ؛ آن موقف پر از مصيبات و عوامل بازدارنده‌اى كه همه - حتى بر حسب زيارت ناحيهء مقدسه - ملائكه را شگفت‌زده كرده كه اگر اين بشر است ، پس اين همه مردمى كه اسير هوا و هوس خود شده و بندهء زر و مال و گرفتار ظلم ، تجاوز ، شرك و كفرند ، كيستند ؟ !\r\nبا چنين حُسن و ملاحت اگر اينان بشرند\r\nز آب و خاك دگر و شهر و ديار دگرند\r\nاين موقف ، شرايطى بود كه براى هيچ يك از انبيا و اوليا ؛ نه آدم و نوح و ابراهيم و موسى و عيسى و نه شخص اول عالم امكان ، حضرت خاتم الانبياء صلّى الله عليه و آله و نه براى حضرت ابو الاوليا ، امير المؤمنين عليه السلام و نه براى ساير ائمهء هدى عليهم السلام پيش نيامد و اين موقف ، مختص به خود آن حضرت بود و اين ظهور و جلوهء كرامت انسانيت تنها در اين موقف ، تجلى نمود .\r\nهر انسانى كه بخواهد از اين موقف عظيم چيزى بگويد يا بنويسد اگر در اوج قدرت علمى و ادبى باشد ، متحير مىشود كه از كجا شروع كند و كدام يك از ابعاد بى منتهاى اين موقف الهى را مطرح نمايد .\r\nاگر كيهان شناسان ، علماى هيأت ، صاحبان معرفت و ارباب اطلاع از اين جهان پهناور كه تعداد كهكشان‌هايش را تا يكصد و بيست ميليارد هم شماره كرده‌اند و اگر ديگران و ديگران كه در رشته هاى شناخت اجزاى اين جهان هستى از انسان ، حيوان ، كوه ، دريا ، نور ، ذره و اتم و . . . آگاه و با\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nاطلاع‌اند ، در برابر قدرتى كه اين مخلوقات كوچك و بزرگ را آفريده ، تكبير و تهليل و سبحان الله ربّ السموات و الأرض مىگويند . ما قدرت بىانتهاى همان خالق كهكشان‌ها و جميع عالم آفرينش را در خلقت حسين ، صاحب آن همه عظمت‌ها هم مىشناسيم و تسبيح ، تهليل و تكبير مىگوييم و « فسبحان الذى خلق الحسين و اهل بيته و أولاده و اصحابه و انصاره » بر زبان جارى مىكنيم .\r\nما خط حسين عليه السلام را ، صراط مستقيم خط نجات و رستگارى مىدانيم ؛ خط جهاد ، خط امر به معروف و نهى از منكر ، خط مبارزه با كفر و بدعت ، خط ايثار و فداكارى در راه حفظ اسلام ، خط محكوم كردن رؤساى ضلالت و سران مروّج فسق ، ملاهى و مناهى .\r\n\r\nجايگاه عزادارى سيد الشهدا عليه السلام\r\nما به اين خط مشىها و عزادارىها و سوگوارىها براى حسين عليه السلام و به برنامه‌هاى سازنده و تعهد بخش عاشورا و مجالس روضه ، به همه افتخار مىكنيم و اين مراسم را ، البته در محدودهء التزام به حفظ تمام ضوابط شرعى ، همه ساله احيا مىكنيم و با اسلام و دين و مذهب تجديد عهد مىنماييم و همچنين عزادارى و گريه براى امام حسين عليه السلام و زيارت او را موجب مغفرت و آمرزش گناهان مىدانيم و براى اين برنامه‌ها ، معانى عالى و تفسيرهاى بلند داريم .\r\n\r\nعاشورا و مسئوليت‌ها\r\nبايد با ياد و تذكر خاطرهء عاشورا و فداكارىهاى سيد الشهداء و اصحاب\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nبزرگوارش در راه اسلام و دفاع از دين و مسئوليت‌هاى مهمى كه در برابر دين ، قرآن و حضرت بقيت الله ، امام عصر ارواح العالمين له الفدا داريم آشنا شويم و خود را براى پيروى از اهداف كربلا و مقاصد آن امام شهدا آماده سازيم . مىدانيم كه حسين عليه السلام با نادانىها ، گمراهىها ، ستم‌ها و با استضعاف و استعلا مبارزه مىكرد . او با مقصد يزيد و با هدف ابن زياد و افكار خبيث اموى و يزيدى مخالف بود .\r\nشيعه و دوستدار امام حسين عليه السلام بايد اين خط حسينى را هميشه احيا نموده و سرمشق عمل خود قرار دهد . اين محرّم و صفرها و اين عزادارىهاست كه اسلام را نگاه مىدارد .\r\n\r\nپيام سيد الشهدا عليه السلام به جوامع انسانى\r\nشعار\r\nليرغب المؤمن فى لقاء الله محقاً انى لا أرى الموت إلّا سعاده و لا الحياه مع الظالمين إلّا برماً « 1 »\r\nاز بركت خون حسين تا ابد زنده است و ستمكاران و بىدينان و بدخواهان بندگان خدا را محكوم مىنمايد .\r\nفرياد آن حضرت كه در آسمان و زمين پيچيد و همه را به حفظ شرف و مجد انسانيت خواند ، اكنون هم بلند است و رساتر و كوبنده‌تر به گوش مىرسد كه فرمود :\r\n\r\n\r\n","description":"","footnote":"\r\n( 1 ) . بحار الانوار ، ج 44 ، ص 381 ؛ مؤمن را بايسته است كه خواهان ديدار خدا باشد كه من چنين مرگى را جز سعادت و زندگى در كنار ظالمان را جز ننگ نمىبينم .\r\n","page_name":" 48 ","page_number":48},
  {"content":"\r\n\r\nألا و ان الدعى ابن الدعى قد ركز بين اثنتين بين السله و الذلّه و هيهات منّا الذله أبى الله ذلك لنا و رسوله و المؤمنون و حجور طابت و طهرت و انوف حميه و نفوس ابيه من أن تؤثر طاعه اللئام على مصارع الكرام « 1 »\r\nالله اكبر ! اين كلمات چقدر بلند و شور انگيز است ! چقدر نفس انسانى بايد شجاعت داشته باشد و تا چه حد بايد پايبند به عزت ، كرامت نفس ، صبر و استقامت ، رشد عقلانى و درك ملكوتى باشد تا بتواند در آن موقف كه همه عزيزانش در معرض مهلكهء قطعى هستند و شريف‌ترين و عفيف‌ترين بانوان او در خطر اسارت مىباشند ، چنين اعلام وجود و اظهار شخصيت و توانايى نفس و قدرت روح نمايد .\r\nسلام الله عليك يا اباعبدالله بأبى انت و أمّى يا ليتنا كنّا معك فنفوز فوزاً عظيماً « 2 »\r\n\r\nحيات دين ، مرهون شهادت حسين عليه السلام\r\nاى حسين ! اسلام از تو زنده شد و قرآن از تو محفوظ ماند . تو ارزش و\r\n\r\n\r\n","description":"","footnote":"\r\n( 1 ) . آگاه باشيد كه اين فرومايه ( ابن زياد ) و فرزند فرومايه ، مرا در بين و دو راهى شمشير ( شهادت ) و ذلت ( زندگى ) قرار داده است و هيهات ! كه ما به زير بار ذلت برويم ؛ زيرا خدا و رسولش و مومنان از اينكه ما پذيراى ذلت باشيم ، ابا ندارد و دامن‌هاى پاك مادران ما و مغزهاى با غيرت و نفوس با شرافت پدران ما روا نمى دارد كه اطاعت افراد لئيم و پست را بر قتلگاه مردان با فضيلت ، مقدم بداريم .\r\n( 2 ) . يا ابا عبدالله سلام خداوند بر تو باد ، پدر و مادرم فداى تو ، اى كاش با تو بوديم ؛ پس به رستگارى عظيم نائل مىشديم .\r\n","page_name":" 49 ","page_number":49},
  {"content":"\r\n\r\nبهاى انسانيت را نشان دادى و كريمهء « إنّى أعلم ما لا تعلمون » « 1 » را تفسير كردى .\r\nاى حسين ! اسلام غير از تو ناصر و ياور و نجات بخشى نداشت ؛ تو را صدا مىكرد و به تو شكايت مىنمود و اين تو بودى كه به يارى اسلام شتافتى و گمراهىها را بر طرف كردى .\r\nلقد بذلت مهجتك فى الله و استنقذت عباد الله من الجهاله و حيره الضلاله « 2 »\r\nدر آن اوضاع و احوالى كه بنى اميه بر كشورهاى اسلامى مسلط شده بود ، تمام وسايل تبليغى را براى منحرف كردن مردم از توحيد و اسلام و از اهل‌بيت عليهم السلام و براى تجديد عهد جاهليت به كار گرفته بود . سكوت مرگبار و تسليم در برابر آن وضع ناهنجار و آن همه استكبار و تجاهر به معاصى و گناهان ، كه نمونهء آن ، همان يزيد الخمور و يزيد الفهود و يزيد الفسق و الفجور بود ، همه جا را فرا گرفته بود و تنها صداى حسين ، كه صداى اسلام و صداى قرآن بود ، عالم اسلام را بيدار كرد و صداى دلنواز شوق و اشتياق او به شهادت در راه خدا ، احياگر اسلام شد .\r\n\r\nهشدار حسين عليه السلام\r\nگويى حسين نيز مانند جدش صلاى توحيد سر داده و مثل اين آيه را ، كه\r\n\r\n\r\n","description":"","footnote":"\r\n( 1 ) . سورهء بقره ، آيهء 30 .\r\n( 2 ) . به تحقيق خون خويش را در راه خدا بذل نمودى و خواهان نجات بندگان خدا از جهالت و حيرانى در ضلالت شدى .\r\n","page_name":" 50 ","page_number":50},
  {"content":"\r\n\r\nتبليغات بنى اميه آن را از ياد مردم برده بود ، بر آنها تلاوت مىكرد :\r\nقل إن كان آبائكم و ابنائكم و اخوانكم و ازواجكم و عشيرتكم و اموال اقترفتموها و تجاره تخشون كسادها و مساكن ترضونها احب اليكم من الله و رسوله و جهاد فى سبيله فتربّصوا حتّى يأتى الله بأمره و الله لا يهدى القوم الفاسقين « 1 »\r\nدوستى دنيا ، دوستى پدران ، فرزندان ، برادران ، همسران و خويشاوندان ، اموال ، تجارت و خانه و كاشانه ، مردم را به سكوت و ترك امر به معروف و نهى از منكر و همكارى با سران كفر و جاهليت كشانده بود . اين امام عليه السلام بود كه معنا ومضمون اين آيه را دوباره به مردم تفهيم كرد و خود عملًا آن را با همت بلند و تصميم الهى خلل ناپذيرش به كار بست .\r\nآن روز ، امروز ، فردا و فرداها و در هر زمان و مكانى اين خطر وجود دارد و هشدار قرآنى اين است كه اگر آنچه را كه از كسان ، وابستگان ، مقام ، ثروت و وسايل رفاهى داريد ، از خدا ، پيغمبر و جهاد در راه خدا بيشتر دوست مىداريد ، منتظر عذاب باشيد .\r\nمال و مقام و همهء نعمت هاى دنيا بسيار عزيز هستند اما دين ، اسلاميت ، ولايت اهل بيت عليهم السلام و احكام خدا از همه عزيزتر مىباشند .\r\n\r\n\r\n","description":"","footnote":"\r\n( 1 ) . سورهء توبه ، آيهء 24 ؛ بگو : اگر پدران ، فرزندان ، برادران ، همسران و طايفهء شما و اموالى كه به دست آورده‌ايد و تجارتى كه از كساد شدنش هراس داريد و خانه‌هايى كه بدان علاقه‌منديد ، در نظرتان از خداوند ، پيامبرش و جهاد در راه خدا محبوب‌تر است ، در انتظار باشيد كه خداوند عذاب خويش را در ميان شما آورد ! و خداوند جمعيت نافرمان را هدايت نمىكند .\r\n","page_name":" 51 ","page_number":51},
  {"content":"\r\n\r\n\r\nشعار حسين عليه السلام\r\nراه حسين عليه السلام ، راه قرآن ، راه عمل به احكام و راه افتخار به اسلام ، توحيد و ايمان به خداست ، راه شرق و غرب و يمين و يسار نيست ؛ راه افتخار به دوران هاى كفر و بت پرستى يا آتش پرستى و شرك يزدان و اهرمن و استكبار فرعون و نمرود و جمشيد نيست .\r\nراه حسين ، راه ترويج فساد و نوازندگى ، معاصى و ملاهى و فخر به اين مسائل بيهوده نيست .\r\nراه حسين ، راه تجمل‌پرستى ، اسراف ، علو ، گردنكشى واستحقارمردم نيست .\r\nشعار حسين و ابلاغش ، ابلاغ قرآنى و مساوات ميان زن و مرد در ارزش هاى حقيقى است ؛\r\nإن المسلمين و المسلمات و المؤمنين و المؤمنات و القانتين و القانتات و الصادقين و الصادقات و الصابرين والصابرات و الخاشعين و الخاشعات و المتصدقين و المتصدقات و الصائمين و الصائمات و الحافظين فروجهم و الحافظات و الذاكرين الله كثيراً والذاكرات أعدّ الله لهم مغفرة وأجراً عظيماً « 1 »\r\nدر جامعه‌اى كه از حسين عليه السلام پيروى مىشود ، اين امور ارزش و\r\n\r\n\r\n","description":"","footnote":"\r\n( 1 ) . سورهء احزاب ، آيهء 35 ؛ به يقين مردان و زنان مسلمان ، و مردان و زنان با ايمان ، و مردان و زنان فرمانبر ، و مردان و زنان راستگو ، و مردان و زنان شكيبا ، مردان و زنان فروتن ، و مردان و زنان انفاق‌گر ، و مردان و زنان روزه‌دار ، مردان و زنان پاكدامن و مردان و زنانى كه بسيار يار خدا هستند ، خدا هستند ، خداوند براى همه آنان مغفرت و پاداش عظيمى فراهم ساخته است .\r\n","page_name":" 52 ","page_number":52},
  {"content":"\r\n\r\nافتخار است و زنان با مردان در اين ارزش‌ها بايد هم‌طراز و بلكه رقابت داشته باشند و مختلط شدن آنها با بيگانگان در مجالس و محافل ، در دانشگاه و مدارس ، در محل كار و مديريت‌ها و مشاغلى كه در ارتباط مستمر با بيگانگان است ، با شأن و پارسايى و تربيت اسلامى زن مسلمان سازگار نيست و غرب زدگى ، حاكى از ضعف هويّت و شخصيت است .\r\n\r\nفرصت تبليغ و وظيفهء روحانيت\r\nدر اين ماه محرم و صفر ، آقايان فضلا ، علما ، اساتيد و خطبا در سخنرانىها ، مواعظ و منبرهايى كه دارند بايد توجه مردم را به اين مطالب حياتى جلب نمايند . يكى از بركات بزرگ حوزهء مقدسهء قم از آغاز تأسيس ، همين بوده است كه طلاب در فرصت هاى تبليغى ؛ مانند محرم ، صفر و ماه مبارك رمضان براى تبليغ دين به شهرها ، روستاها و قصبات بروند و با مردم و مؤمنين ارتباط نزديك برقرار نمايند و رشتهء ايمان و آگاهى همگان را به وظايف اسلامى و تعاليم دينى استحكام بخشند . در دورهء طاغوت و اختناق رضاخانى اين حركت فداكارانهء حوزه كه با تحمل مشكلات و دشوارى هاى سخت ، توأم بود ، دين ، ايمان و اسلاميت اين مردم خوب و عزيز را بيمه كرد . هر چه رژيم و نظام طاغوتى با زور و سرنيزه و تبليغات ، مردم را از دين ، اسلام و تعهد به احكام باز مىداشت - تا آنجا كه رسوم آتش پرستى را در مدارس پايه‌گذارى كرده ، پايكوبى و ستايش آتش را ترويج نمود و تعليم ملاهى را اجبارى كرد و صدها نيرنگ ديگر به كار برد - همه از بركت اين ماه محرم و اين منبر حسينى و اين محبت و علاقهء جامعه به حسين عليه السلام ، نقش بر آب شد و عاقبت هم همين برنامه‌هاى تبليغى ريشهء آن فساد را از بيخ و بن بركند و رژيمى را كه مىخواست به\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nجاى مليت و تاريخ اسلامى تاريخ به اصطلاح خودش ، تاريخ كوروش و آزادى صهيونيسم و مليت آن چنانى را بر اين ملت مقاوم و مسلمان تحميل كند ، سرنگون ساخت .\r\n\r\nارزش‌هاى حسينى و وظيفهء ما\r\nانتظار از همهء طبقات ، از مسئولين و مقامات نظام ، متصديان امر آموزش و فرهنگ ، رسانه‌هاى گروهى و همهء اقشار مردم و طبقات عزيز اين است كه همه با هم در حفظ اين ارزش ها ، كه رمز موجوديت ، استقلال ، عظمت ، اعتلا و آبروى اين كشور است همكارى نمايند و نگذارند كه اشخاص مشكوك در اركان اتحاد اين مردم و تعهد آنها به خط قرآن و اسلام رخنه نمايند و با عناوين مختلف ، راه نفوذ بيگانگان و به خصوص سلطهء فرهنگى آنها را باز نمايند .\r\nو همه در راه حسين عليه السلام ، كه راه حيات و راه عزت و آزادگى حقيقى است همگام و همراه شده و هر چه بيشتر براى عظمت اسلام و مسلمين سعى و كوشش نماييم و اين مدرسهء عمومى و همگانى حسينى را - كه كلاس‌هايش در همه جا و هر مكان برقرار است و عالم و جاهل ، شهرى و روستايى و زن و مرد را در برمىگيرد - بهتر و فراگيرتر و جامع‌تر از گذشته برگزار كنيم .\r\nوالسلام على مولانا أبى عبدالله و على الأرواح التى حلّت بفنائه و على شيعته و محبّيه و من أبكى أو بكى أو تباكى فى مصائبه و رحمة الله و بركاته « 1 »\r\n\r\n\r\n","description":"","footnote":"\r\n( 1 ) . پيام به مناسبت سالگشت حادثهء عظيم عاشورا ، محرم الحرام 1420 ه - ق .\r\n","page_name":" 54 ","page_number":54},
  {"content":"\r\n\r\n\r\n4 . عبرت‌هاى عاشورا\r\nقال الله تعالى لقد كان فى قصصهم عبرة لاولى الالباب « 1 »\r\nالسلام على مولانا سيدالشهداء منقذ الامة من الجهالة وحيرة الضلالة ابى عبدالله الحسين عليه السلام و على اولاده و اهل بيته و اصحابه و انصاره .\r\nثم السلام عليكم و رحمة الله و بركاته .\r\n\r\nجامعه و عاشورا\r\nبا تشكر و تقدير شايان از عزيزان فرزانه و عاشقان حسينى ، برگزار كنندگان محترم همايش كشورى عبرت‌هاى عاشورا ، حُسن انتخاب عنوان اين همايش را به ايشان تبريك مىگويم .\r\nهمان گونه كه از اين عنوان استفاده مىشود ، يكى از شعب مهم و متعددى كه محققان در واقعه بىنظير و تاريخى عاشورا بايد به تفصيل در آن بحث\r\nو بررسى نمايند عبرت‌هاى بسيارى است كه از عاشورا برداشت مىشود و\r\n\r\n\r\n","description":"","footnote":"\r\n( 1 ) سورهء يوسف ، آيهء 111 ؛ در سرگذشت آنان درس عبرتى براى صاحبان انديشه بود .\r\n","page_name":" 55 ","page_number":55},
  {"content":"\r\n\r\nپيام هاى حوادث و وقايع آن است كه دانستن آنها براى همگان از هر طبقه سودمند ، معرفت بخش و آموزنده است .\r\nتأمل در وقايع عاشورا هر چه ژرف‌تر و گسترده‌تر گردد ، ثمرات فكرى ، تربيتى و ايمانى آن بيشتر خواهد بود .\r\nجامعه به چيزى مانند اين عبرت‌ها ، پيام‌ها و درس‌هاى عاشورا نيازمند است ؛ اين پيام‌ها و عبرت‌ها بايد به همگان ابلاغ شود ؛ درمنابر ، سخنرانىها ، مقالات و تأليفات و در ضمن اشعار و مراثى بايد تكرار گردد ؛ بايد عاشورا را با اين معانى عالى و با اين عبرت‌ها تبليغ نمود ، تا همگان به خصوص نسل آگاه جوان ، درس‌هاى آن را برنامهء عمل و حركت خود قرار دهند . و لا حول ولا قوة الا بالله العلى العظيم .\r\n\r\nدرس‌هاى عاشورا\r\nامتناع امام از بيعت با يزيد و سخنان آن حضرت در جواب وليد ، حاكم مدينه و مروان و هجرت آن يگانهء تاريخ از مدينه به مكه عبرت انگيز و پر از معانى و هدايت‌هاى عالى است . توقف آن حضرت در مكهء معظمه نيز متضمن پيام‌هايى است كه همه موضع شكست‌ناپذير و غير قابل برگشت آن حضرت را اعلام مىكرد . خروج امام از مكه در زمانى كه مردم از اطراف ، بلاد و شهرها براى حج آمده بودند و آن خطبهء تاريخى و پر از ابلاغ و ارشاد و انذار ، عبرت‌انگيز ، آموزنده و سازنده بود . اعزام شخصيتى مانند مسلم بن عقيل و پذيرفتن دعوت مردم كوفه و حوادثى كه در كوفه اتفاق\r\nافتاد و به شهادت حضرت مسلم منتهى گرديد و اتفاقاتى كه بين راه مكه تا\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nكربلا و روبه روشدن با حر واقع شد و آن خطبهء رسا متضمن آن جمله‌هاى پر از پيام و احياگر روح غيرت و شهامت كه هر صاحب بصيرت را تكان مىدهد ، هشيار و بيدار باشى است كه تا اين زمان و زمان‌هاى بعد ، عالم انسانيت را بيدار و آگاه مىسازد و اين جملهء مقاومت آموز آن\r\nانى لا ارى الموت الا سعادة ولا الحياة مع الظالمين الا برماً « 1 »\r\nهمواره بايد ورد زبان مردم آزادىخواه و ستم‌ستيز باشد . اقتداى حر به امام در نماز ، عاقبتِ خير و فرجام كار او درس عبرت است . ملاقات امام با عبيدالله حرجعفى و خوددارى او از قبول دعوت امام و گرايش و انقلاب فكرى زهير در يك ملاقات كوتاه با امام نيز عبرت و راهنماى مردم بر گزينش آخرت بر دنيا ، و شهادت و حيات جاودانى بر حيات فانى است .\r\n\r\nباوفاترين اصحاب\r\nورود امام به كربلا همراه با اهل بيت ، آن شخصيت‌هايى كه براى خدا ، خلقى و بنده‌اى عزيزتر از آنها در روى زمين نبود ، ملحق شدن افرادى معدود از نخبگان و فرهيختگان عالم اسلام به آن حضرت ، مواضع اصحاب تا روز عاشورا ، نيل به شهادت ، شور و شوق و استقامت و پايدارى آنها كه اگر جانشان هزار جان بود و جان‌نثارى در راه دين و نصرت امام هزار بار بيشتر ممكن بود شيفته و مشتاق آن بودند ، همه براى عالم انسانيت ، عبرت ،\r\n\r\n\r\n","description":"","footnote":"\r\n( 1 ) . ذخائر العقبى ، ص 150 ؛ به راستى من مرگ ( شهادت ) را جز سعادت و زندگى با ستمگران را جز ملامت نمىبينم .\r\n","page_name":" 57 ","page_number":57},
  {"content":"\r\n\r\nدرس و دستور زندگى شرافتمندانه و خداپسندانه است . مواقف بىمانند و حساس و استقبال آنان از تيغ ، تير ، شمشير ، مرگ و شهادت ، موقف حبيب ، موقف عابس ، موقف مسلم بن عوسجه ، مواقف آن رجال بىنظير كه خود امام در وصف آنها فرمود : « من اصحابى با وفاتر و نيكوكارتر از اصحاب خود نمىشناسم » « 1 » ، مواقف بنىهاشم ، موقف و بلكه مواقف حضرت ابىالفضل ، موقف حضرت على اكبر و موقف قاسم هر كدام مواقفى است كه تاريخ بشريت به آن افتخار مىنمايد و آيهء كريمهء :\r\nانى اعلم ما لا تعلمون « 2 »\r\nرا تفسير مىكند . در اين ميان ، مواقف بانوان هم بزرگ و عظيم بود ؛ همه كوه استقامت و صبر و تحمل ، ذلت ناپذير ، پا برجا ، اميدوار بر غلبهء حق و موفقيت خود و مغلوبيت حقيقى دشمن بودند .\r\n\r\nعبرت از سپاه سياه\r\nآن سى هزار يا بيشتر لشكر خون آشام ، اگر چه همهء اصحاب را به شهادت رساندند اما از رخنه در قدرت روحى آنها ناتوان ماندند . اين مواضع براى بشر ، عبرت است بايد در طول قرون و اعصار بگويند و بنويسند ، در مدرسه‌ها و مكتب‌ها اين ايستگاه‌هاى درخشان را بياموزند و درس بدهند تا بشر ، خود و گوهر پاكش را بشناسد و خود را به جيفهء دنيا نفروشد و معناى اين كلام بزرگ علوى را درك كند :\r\n\r\n\r\n","description":"","footnote":"\r\n( 1 ) . اما بعد فأنى لا اعلم اصحاباً اوفى و لا خيراً من اصحابى .\r\n( 2 ) . سورهء بقره ، آيهء 30 .\r\n","page_name":" 58 ","page_number":58},
  {"content":"\r\n\r\nالا حرّ يدع هذه اللماظة لاهلها انه ليس لانفسكم ثمن الا الجنة فلا تبيعوها الا بها « 1 »\r\n\r\nآفتاب نينوا\r\nامّا زبان وقلم از بيان عظمت موقف شخص الهى امام عليه السلام و آن قهرمان بزرگ فضايل ملكوتى ، خصايص قدوسى و مقامات سبوحى ، عاجز و ناتوان است و مثل توصيف ذرّه و كمتر از آن از آفتاب جهان تاب ، و سراب از اقيانوس‌هاى آب است . نواحى عظمت و موجبات بصيرت و عبرت در وجود امام ، كار ، قيام ، مواضع و مواقف عالى و متعالى آن حضرت ، بسيار و بىشمار است . اتصال قدرت امام به قدرت لايزال الهى در آن موضع‌گيرىهاى محير العقول مشهود است و حقيقت معناى صانع « وجهاً واحداً يكفيك الوجوه » از آن ظاهر و معلوم است .\r\nدر اين سير الى الله ، اوج علو قدر انسان خليفة الله كه از ملائكه ، ارفع و انبل است آشكار مىگردد . حقيقت آن سير و حركت ، سير به سوى كمال بىنهايت و تقرب بيشتر و بيشتر از كسى بود كه حائز عالىترين رتبهء كمال و تقرب به اوست .\r\nتمام آن چه افتخار انسانيت است ؛ مانند ايمان ، اخلاص ، صبر ، ايثار ، پاسدارى از شرف ، عزت ، حميت ، حقوق ضعفا ، نفى استبداد ، ظلم ، استكبار و استحقار عبادالله در اين برنامهء الهى درخشان است .\r\n\r\n\r\n","description":"","footnote":"\r\n( 1 ) . نهج البلاغه ، حكمت 456 ؛ آيا آزاده‌اى نيست كه اين دنيا را كه در كم ارزشى ، همچون ته ماندهء طعامى است ، به اهلش واگذارد ؟ به راستى كه جز بهشت هيچ ارزشى براى جانتان نيست ؛ پس آن را فقط در برابر بهشت معامله كنيد .\r\n","page_name":" 59 ","page_number":59},
  {"content":"\r\n\r\n\r\nامام عليه السلام و بيدارى انسان\r\nامام عليه السلام براى حفظ دين خدا و نجات امت ، مصائب جانكاهى را از داغ جوانان و برادران ، اسارت بانوان و شهادت اصحاب ، پذيرا شد و ميان آخرت ، دنيا ، خدا ، خلق ، عزت و ذلت و در نهايت ميان بهشت و دوزخ و بين شهادت خود و همهء بستگان عزيز اسارت اهل بيت و بيعت و تسليم ، مخيّر شد و با آن تصميم قاطع و عزم راسخ و غير قابل بازگشت ، خدا ، قرآن ، اسلام و حمايت از حقوق جامعه و شهادت خود و همهء آن مصيباتى را كه هر كدامش برا ى اينكه تهمتن‌ترين افراد را به تسليم وادار كند ، اختيار فرمود و صداى بلند و رساى او\r\nأَلا إِنَّ الدَّعِى بْنَ الدَّعِى قَدْ رَكَزَ بَيْنَ اثْنَتَيْنِ بَيْنَ السِّلَّة وَ الذِّلَّة وَ هَيْهاتَ مِنَّا الذِّلَّة يَأْبَى اللّهُ لَنا ذلِكَ وَ رَسُولُهُ وَ الْمُؤمِنُونَ وَ حُجُورٌ طابَتْ وَ طَهُرَتْ وَ أُنُوفٌ حَمِيَّة وَ نُفُوسٌ آبِيَة مِنْ أَنْ نُؤْثِرَ طاعَة اللِّئامِ عَلى مَصارِعِ الْكِرامِ « 1 »\r\nعالم به خواب خفتهء اسلام را بيدار كرد .\r\n\r\n\r\n","description":"","footnote":"\r\n( 1 ) . آگاه باشيد كه اين فرومايه ( ابن زياد ) و فرزند فرومايه ، مرا در بين و دو راهى شمشير ( شهادت ) و ذلت ( زندگى ) قرار داده است و هيهات ! كه ما به زير بار ذلت برويم ؛ زيرا خدا و رسولش و مومنان از اينكه ما پذيراى ذلت باشيم ، ابا ندارد و دامن‌هاى پاك مادران ما ومغزهاى با غيرت و نفوس با شرافت پدران ما روا نمىداردكه اطاعت افراد لئيم وپست را برقتلگاه مردان بافضيلت ، مقدم بداريم .\r\n","page_name":" 60 ","page_number":60},
  {"content":"\r\n\r\n\r\nقهرمانان عرصهء بلا\r\nدرس‌هاى بزرگ و حيات بخشى كه طى ظهور اين استقامت و مقاومت به مردم داده شد هر يك بىنظير بود ؛ در ارتباط با اصحاب و انصار و شهادت يكايك آنها ، شهادت جوانان بنى هاشم و جوان عاليقدرى مانند علىاكبر با آن اوصاف و شمايل پيغمبرى و برادرى چون ابوالفضل العباس و شهادت كودكان و اطفال در هنگام وداع با اهل بيت عليهم‌السلام و هنگامه‌هاى جانگداز ديگر ، مناظر و مشاهدى بودند كه همه نشان آن بود كه قهرمان اين صحنه از قدرت و قوّتى برخوردار است كه هيچ نيرو و قوهء مادى و هيچ مصيبت ، فشار ، قساوت و جنايتى - هرچند دلخراش و غير قابل تحمل باشد - بر او غالب نمىشود و او را از هدف مقدسى كه دارد باز نمىدارد . اينها همه عبرت است و براى بشريت درس حيات ، شرف ، ايمان و استقامت .\r\n\r\nپيام‌آوران عاشورا\r\nوقايع بعد از شهادت و اسارت اهل بيت عليهم‌السلام و حضور آنان در مجلس ابن زياد و يزيد و فرصت‌هاى ديگر ، عبرت‌انگيز ، سرمشق ، آموزنده و سازنده است . آن پاسخ‌هاى شجاعانه و پرمعناى حضرت زينب به ابن زياد و خطبهء تاريخى آن حضرت در مجلس يزيد كه از معجزات بزرگ به شمار مىرود براى هميشه عبرت است ؛ حقايقى كه در اين خطبه در چنان مجلسى بيان فرمود و توبيخ و تحقير قدرتمندانهء يزيد ، نيروبخش مظلومان در برابر ستمگران است . خطبهء حضرت سجاد عليه السلام و درنهايت پيامدهاى واقعهء جانسوز عاشورا مانند « واقعهء توابين » و استمرار ياد اين\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nافتخارات كه تا عصر ما و اعصار آينده به صورت مجالس روضه و هيئت‌هاى عزا ادامه مىيابد براى بشريت عبرت است و دليل قدرت حق و سستى باطل مىباشد .\r\nذلك بان الله هو الحق و انّ ما يدعون من دونه الباطل و أن الله هو العلى الكبير « 1 » ،\r\nلقد كان لقصصهم عبره لاولى الالباب « 2 »\r\nو آخر دعوانا ان الحمدلله رب العالمين سلام الله و صلواته على مولانا ابى عبدالله الحسين سيد الشهدا و ابى الاحرار الذى بذل مهجته فى الله حتى استنقذ عباده من الجهالة و حيرة الضلالة و سلامه على اهل‌بيته و اولاده و اصحابه « 3 »\r\n\r\n\r\n","description":"","footnote":"\r\n( 1 ) . سورهء لقمان ، آيهء 30 ، اينها هم دليل بر حقانيت خداوند است ، و آنچه را غير ازاو مىخوانند باطل مىباشد و خداوند ، بلند مقام و بزرگ مرتبه است .\r\n( 2 ) . سورهء يوسف ، آيهء 111 ؛ در سرگذشت آنان درس عبرتى براى صاحبان انديشه بود .\r\n( 3 ) . پيام به همايش عبرت‌هاى عاشوراى حسينى ، دانشگاه علوم پزشكىگيلان ، ذىالحجه 1423 ه - ق .\r\n","page_name":" 62 ","page_number":62},
  {"content":"\r\n\r\n\r\n5 . از عاشورا تا ظهور\r\nقال الله تعالى : و من قتل مظلوماً فقد جعلنا لوليه سلطاناً « 1 »\r\n\r\nابعاد يك حادثهء عظيم\r\nواقعهء جانسوز عاشورا و شهادت حضرت سيد الشهدا ، حادثه‌اى عظيم ، يگانه و منحصر به فرد است كه نظير آن در تاريخ ، نه قبل از آن واقع شده و نه بعد از آن اتفاق خواهد افتاد .\r\nابعاد و جوانب بسيار آن به حدى است كه ورود در هر كدام موجب آگاهى از جوانب جديد و بيشتر مىگردد ؛ در حوادث گذشته و آينده نقش و اثر داشته و دارد و حتى مىتوان حوادث قبل از آن را هم با نگاه به اين واقعه بررسى و مطالعه كرد .\r\nالبته اين حادثه از لحاظ اسرار و نكات مخفى ، آن قدر عظيم است كه\r\nآنچه از آن ظاهر است با آنكه در اوج عظمت قرار دارد ، در برابر آنچه از آن پنهان است قابل قياس نيست ، و چنان تكان بزرگى به عالم داد كه\r\n\r\n\r\n","description":"","footnote":"\r\n( 1 ) . سورهء اسراء ، آيهء 33 ؛ آن كس كه مظلوم كشته شد ، براى ولى او مسلط ( و حق قصاص ) قرار داديم .\r\n","page_name":" 63 ","page_number":63},
  {"content":"\r\n\r\nهيچ‌گاه آرام نخواهد گرفت و مانند جِرم آسمانى بزرگى است كه در اقيانوس بيكران هستى بيفتد و موجى مناسب آن به وجود آيد كه همواره در طول قرون و اعصار با شفافيت بيشتر در گسترش مىباشد .\r\n\r\nجلوه‌هاى عاشورايى\r\nعاشورا در همهء حوادث ، به خصوص وقايع عالم اسلام ، نقش دارد . وقايعى كه بيان تفاصيل و تحليلات تاريخى آنها به بررسىهاى عميق و وسيع ، نياز دارد ؛ وقايعى كه از اعتراض آن زن از بكر بن وائل ، ثورهء توابين ، شهادت سليمان بن صرد و چهار هزار نفر از قيام كنندگان با او ، قيام مختار و حتى آغاز دورهء تسلط عبدالله بن زبير شروع شد و تا به امروز و در عصر ما ، انقلاب اسلامى و سقوط حكومت ضد عاشورايى رضا خان و پسرش ادامه پيدا كرد ، وسرانجام خدا مىداند كه تا كى و در چه زمان و عهد قريب يا بعيد و پس از چه وقايع تاريخى ديگر ، به قيام جهانى و ظهور حضرت مهدى موعود عليه السلام منتهى خواهد شد .\r\n\r\nتأثير عاشورا بر مواضع ائمه عليهم السلام\r\nظهور شخصيتى مانند حضرت امام زين العابدين عليه السلام ، با آن سيره و جلوه ، قلوب دوست و دشمن را مسخّر ساخت و مانند عمر بن عبد العزيز - كه آن حضرت را سراج دنيا و جمال آخرت مىخواند - اگر چه جلوهء ملكوتى آن امام ، خود به خود و در نهايت تماميت و كمال ، جهان را نورانى\r\nمىكرد واقعهء عاشورا و نور جهانتاب حسينى نيز بر زينت و نورانيت آن\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nافزود و درخشندگى آن را مضاعف‌تر كرد .\r\nعاشورا همچنين در مواضع حضرت باقر و حضرت صادق عليهما السلام اثر گذاشت و با اينكه خود آن مواضع ، پر از روح و حيات بود ، در روح و حيات مواضع آنها نيز تجلى داشت ؛ بر عزت ، محبوبيت و تأثير بيشتر مظلوميت حضرت موسى الكاظم عليه السلام و موقف جهانتاب حضرت عالِم آل محمد عليهم السلام افزود و به طور كلى همهء مقامات و ظهور درجات ائمهء طاهرين عليهم السلام از آن استقامت پرمعناى حسينى عليه السلام ، آن همه صبر و تصميم متعالى ، جلوه و جذابيتى خاص يافتند و در عين حالى كه همه در كمال تماميت بودند ، اما همگى به هم پيوسته و به شكل بزرگ‌ترين واحد نورانى كثير الانباء و كثير المفاخر و المآثر متجلى شدند و هنوز هم در تجلى هستند .\r\n\r\nرابطهء عاشورا با حكومت مهدوى\r\nدر مورد رابطهء انتظار ، ظهور ، غلبهء مطلق حق بر باطل ، نصرت اسلام ، حكومت واحدهء اهل بيت عليهم السلام در آخر الزمان و قيام آن يگانهء جهان و نادرهء دوران و نابغهء اعصار و ازمان ، با عاشورا و آن نهضت الهى و بروز آن قدرت معنوى و حقيقى نيز علاوه بر نكته‌هاى گفته شده ، درس‌ها ، فلسفه‌ها و اسرار ناگفته بسيار است .\r\nمىتوان گفت يك هدف از برقرارى حكومت جهانى حَقه به دست يداللهى حضرت مهدى عليه السلام ، تدارك و جبران ظلم و ستم‌هاى وارد بر اهل بيت عليهم‌السلام ، مصائب جانكاه ، تحقق وعده‌هاى الهى و بلكه عكس‌العمل تحمل آن مصائب در راه دين و دفاع از اسلام مىباشد كه بر\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nحسب آيات و روايات است ؛ اگر چه در اين دنيا و عالم كوچك ، تدارك پاداش و ثواب عاشوراى حسين عليه السلام فراهم نيست اما در جهان وسيع و پهناور آخرت به گونه‌اى كه مقتضاى صفات جمال و كمال الهى است ، برنامهء وافى و كافى آن اجرا خواهد شد و جايگاه رفيع و بلند روز عاشورا در بُعد و معنا و جلوهء خودش كه جز در آن عالم ، ظهور و نمايش نمىپذيرد ، آشكار خواهد گرديد .\r\nمتأسفانه قلم و بيان ما از توصيف آن مطالب ، اعزاز و اكرامى كه خدا از حسين عليه السلام مىنمايد و همچنين بيان روابط عاشورا با قيام حضرت بقيةالله ارواح العالمين له الفداء عاجز و ناتوان است و هر مقدار كه هر كس بگويد ، از حد درك خود و دركى كه از اين معانى در اين جهان ممكن است ، بيشتر نخواهد بود . براى آشنايى با مقام جلال و جمال و تقرب حضرت سيدالشهداء عليه السلام به حضرت ذوالجلال والاكرام و تماشاى جلوهء نورانى حسين عليه السلام در روز عاشورا ، كه هر چه مصيبات آن حضرت افزون‌تر مىگرديد بر جمال جسمانىاش نيز افزوده مىشد ، بايد منتظر آن روز و جهان آينده باشيم . اگر چه از درك حقيقت ربط روز حسين و روز مهدى عليهما السلام در افق بلند و متعالى آن عاجزيم ؛ ليكن از بعض جمله‌هاى احاديث و زيارات و ادعيه ، نكاتى استنباط مىشود كه آموزنده و در سطحى بسيار عالى آن را معرفى مىنمايد . حتى استمرار ولايت و امامت كه منتهى به امامت حضرت مهدى عليه السلام مىشود مرتبط به شهادت سيد الشهدا عليه السلام معرفى مىگردد و اين يك معنا و سرّى است كه علاوه بر آنكه از\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nبُعد معنوى داراى اهميت خاص است از ابعاد ديگر مثل جامعه‌شناسى نيز موجه و مثبت است .\r\n\r\nاز عاشورا تا رجعت\r\nارتباط ديگر عاشورا با آخر الزمان و ظهور حضرت صاحب الامر عليه السلام مسئلهء رجعت است كه بر حسب آن ، دشمنان اهل بيت عليهم السلام مخصوصاً قتله سيد الشهداء عليه السلام و كُشندگان اصحاب بزرگوار آن حضرت و ستمكاران و كسانى كه به اهل بيت عليهم السلام ظلم كرده‌اند و همچنين شخص آن حضرت ، با اصحاب و انصار عالىمقام و كسانى كه خدا مىخواهد ، به دنيا رجوع مىنمايند ، و قتلهء سيد الشهداء عليه السلام و ظالمان ديگر ، عواقب سوء دنيوى اعمال خود را مىبينند . در اين ظهور ، عنايات الهيه بر اهل ايمان و شيعيان ظاهر مىشود و بركات زمين و آسمان آشكار مىگردد . از بينش ديگر مىتوان تأويل كامل آياتى چون : « و نريد نمنّ على الذين استضعفوا . . . » « 1 » را همان رجعت علوى و حسينى دانست و كلام معجز نظام امير المؤمنين عليه السلام را كه فرمود :\r\nلتعطفن الدنيا علينا بعد شماسها عطف الضروس على ولدها و تلا عقيب ذلك و نريد أن نمنّ على الذين . . . « 2 »\r\n\r\n\r\n","description":"","footnote":"\r\n( 1 ) . سورهء قصص ، آيهء 5 ؛ و ما اراده كرديم كه به مستضعفان زمين منت گذاريم .\r\n( 2 ) . نهج البلاغه ، حكمت 209 ؛ دنيا پس از آن كه به ما پشت كرده بود به ما روى آورد روى آوردن ماده شترى به سوى بچه‌اش ؛ و پس از آن ، آيه را قرائت فرمود .\r\n","page_name":" 67 ","page_number":67},
  {"content":"\r\n\r\nبه همان معناى ظاهر آن دليل دانست و از آنجا كه اين عطف دنيا نسبت به شخص آن بزرگواران ، محقق مىگردد ، معانى آيه « وعد الله الذين امنوا منكم . . . » « 1 » و آيات ديگر و خروج دابة الارض - كه به امير المؤمنين عليه السلام تفسير شده - عينيت مىيابد .\r\nانتظار فرج ، انتظار تحقق همهء اين وعده‌هاى قرآنى و وحيانى است . هم انتقام از اعداء الله و اعداء آل محمد صلوات الله عليهم اجمعين گرفته مىشود ؛ و هم از بازماندگان فكرى و اعتقادى آنها ، كه در عصر ظهور وجود دارند ؛ همان‌ها كه به يزيد و معاويه و ديگران از اعداى اهل بيت عليهم السلام افتخار مىكنند و در مثل زمان ما كتاب « حقائق عن امير المؤمنين يزيد بن معاويه » مىنويسند و كتاب « العواصم من القواصم ابن عربى » را نشر مىدهند و بر آن شرح و تعليق مىنويسند .\r\nآخر الزمان عنوان و اصطلاح وسيعى است كه ما در انتظار آن هستيم و برنامه‌هاى گسترده‌اى كه در آن زمان ، اجرا خواهد شد ، همه در مسير جهانى شدن حق و پيروزى مطلق آن بر باطل و قلع و قمع اعداء الله و اعداء الرسول و اهل بيته و النواصب مىباشد ، البته ظهور حضرت مهدى عليه السلام و حكومت عدل جهانى آن حضرت به مثابهء هستهء مركزى آن وقايع است و همهء ما در زيارت عاشورا آن ظهور و حضور را از خدا مسئلت مىنماييم .\r\n\r\nظهور ، استمرار عاشورا\r\nبه تعبيرى مىتوان گفت كه ظهور و رجعت ، همه مكمل بعثت و واقعهء\r\n\r\n\r\n","description":"","footnote":"\r\n( 1 ) . سورهء نور ، آيهء 55 .\r\n","page_name":" 68 ","page_number":68},
  {"content":"\r\n\r\nولايى - تاريخى غدير و برنامه‌اى است كه سيد الشهدا عليه السلام اجرا فرمود . از بعضى روايات و القاب آن حضرت و از پيوستگى اين معانى و ربط اين برنامه‌ها با سيره و عمل شخص حضرت رسول اكرم صلى الله عليه و آله ، ائمهء طاهرين عليهم السلام و حضرت صديقه عليها السلام آشكار مىشود كه آنها در عين استقلال ، با هم مرتبط بوده و هدف از همه ، تحقق اغراض الهى است . « لا يعلم تفاصيلها وعظم ما فيها من الاسرار الا الله والذين اختصهم به » .\r\nسخن را در اين موضوعِ كثير المطالب و وسيع الابعاد آنها با روايتى به پايان مىرسانيم كه در آن فضل نصرت سيد الشهدا عليه السلام به نصرت حضرت مهدى عليه السلام تشبيه شده است و از آن استفاده مىشود كه ظهور حضرت مهدى عليه السلام ادامهء همان موقف آن امام مظلوم است .\r\nروايت را خود حضرت امام حسين عليه السلام در ضمن خطبه‌اى بر حسب بعضى كتب مقاتل انشا فرموده‌اند . آن حضرت از جد بزرگوارشان حضرت رسول الله صلى الله عليه و آله روايت فرموده است به اين لفظ\r\nقال عليه السلام و من واسانا بنفسه كان معنا غداً فى الجنان نجياً من غضب الرحمان و قد قال جدى رسول الله صلىالله‌عليه وآله ولدى حسين يقتل بطف‌كربلاغريباً وحيداً عطشاناً فريداً فمن نصره فقد نصرنى و نصر ولده القائم « 1 » و « 2 »\r\n\r\n\r\n","description":"","footnote":"\r\n( 1 ) . ناسخ التواريخ ، و الدمعة الساكبه ؛ هر كس با نفس خويش با ما مواسات نمايد فردا در بهشت با ماست در حالى كه از خشم خداى رحمان رها يافته است ؛ به تحقيق جدّم رسول خدا كه صلوات خدا بر او و خاندانش باد فرمود : فرزندم حسين در كربلا غريبانه و تنها و تشنه به شهادت مىرسد هركس او را يارى كند مرا و فرزندش حضرت مهدى را يارى نموده است .\r\n( 2 ) . پيام به مناسبت حلول محرم الحرام 1428 ه - . ق .\r\n","page_name":" 69 ","page_number":69},
  {"content":"\r\n . \r\n","description":"","footnote":"","page_name":" 70 ","page_number":70},
  {"content":"\r\n\r\n\r\nفصل سوم : رسالت عاشورايى ما\r\n\r\n","description":"","footnote":"","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\n\r\n6 . پاسدارى از شعائر حسينى\r\nذلك و من يعظم شعائر الله فانّها من تقوى القلوب « 1 »\r\n\r\nارزش حفظ شعائر\r\nاز بزرگ‌ترين شعائر تشيع و ولاى اهل بيت رسالت عليهم السلام اقامهء مراسم عزادارى و سوگوارى براى حضرت سيد الشهداء ، ابى عبد الله الحسين عليه الصلاة و السلام و كحل الله ابصارنا بتراب مقدم زوار حرمه مىباشد .\r\nاين شعائر ، شعائرالله ، شعائر اسلام ، شعائر مجد و عظمت موحدين و خداپرستان و معالم انسانيت است .\r\nتعظيم اين شعائر هر چه باشكوه‌تر انجام شود ، دل‌ها را بيشتر و بيشتر به خلوص نيت ، صبر ، استقامت و فداكارى در راه احياى حق و اعلاى كلمهء اسلام نائل مىسازد و ظلم ، استبداد ، شرك و استضعاف را محكوم مىنمايد .\r\nمكتب جهاد و مدرسهء عظمت‌هاى انسانى در اين شعائر زنده مىشود و\r\nفرياد حسين عليه السلام\r\n\r\n\r\n","description":"","footnote":"\r\n( 1 ) . سورهء حج ، آيهء 32 ؛ اين است ( مناسك حج ) ؛ و هر كس شعائر الهى را بزرگ دارد ، اين كار نشانهء تقواى الهى است .\r\n","page_name":" 73 ","page_number":73},
  {"content":"\r\n\r\nانى لا ارى الموت الا سعادت و لا الحياة مع الظالمين الا برما « 1 »\r\nبدن‌هاى مستكبران را مىلرزاند و اركان استكبار آنان را منهدم مىسازد .\r\n\r\nدرس عزت\r\nشعائرى است كه در طول تاريخ به انسان‌ها درس مىدهدكه سربلند ، عزيز و با افتخار زندگى كنيد و به ذلت ، پستى و هر چه دون شأن انسانيت است تن در ندهيد و همگان ، هميشه در هر جا و هر مكان با بزرگ مجاهد آل محمد صلوات الله علهم اجمعين و رهبر آزاد مردان جهان ، ابوالشهداء و سيد الاحرار فرياد « هيهات من الذلة » را سر دهيد و به خوارى و دون همتى گردن ننهيد كه على عليه السلام ، امير مؤمنان ، پدر بزرگوار حسين عليه السلام فرمود :\r\nالا حر يدع هذه اللماظة لأهلها انه ليس لأنفسكم ثمن الا الجنة فلا تبيعوها الا بها « 2 »\r\nاگر مىخواهيد به پيشتازان صحنهء شهادت كربلا تأسى كنيد خود را به غير از خدا ، ثواب خدا و بهشت خدا نفروشيد .\r\n\r\n\r\n","description":"","footnote":"\r\n( 1 ) . ذخائر العقبى ، ص 150 ؛ به راستى من مرگ ( شهادت ) را جز سعادت و زندگى با ستمگران را جز ملامت نمىبينم .\r\n( 2 ) نهج البلاغه ، حكمت 456 ؛ آيا آزاده‌اى نيست كه اين دنيا را كه در كم ارزشى ، همچون ته ماندهء طعامى است ، به اهلش واگذارد ؟ به راستى كه جز بهشت هيچ ارزشى براى جانتان نيست ؛ پس آن را فقط در برابر بهشت معامله كنيد .\r\n","page_name":" 74 ","page_number":74},
  {"content":"\r\n\r\n\r\nبايدهاى مراسم حسينى\r\nاين شعائر به هر صورت و به هر مظهر و جلوه‌اى اقامه شود ، مقدس است و برگزاركنندگان آن ، مورد ستايش و تحسين خواهند بود . با اين شعائر مىتوان دعوت اسلام را بيش از پيش جهانى كرد و دنيا را مجذوب حقايق اين دين حنيف نمود .\r\nبه طور يقين حضرت بقية الله ارواح العالمين له الفداء در بعضى از اين مراسم شركت فرموده و با عزاداران حسين عليه السلام همكارى كرده‌اند .\r\nبديهى است اين مراسم و شعائر بايد تا آنجا كه ممكن است از ريا ، شوائب ، هرگونه عمل نامشروع و حرام پاك و منزه باشد و همهء جلوه‌هاى آن ، جلوه هاى حمايت از حق ، امر به معروف و نهى از منكر و كوبيدن باطل و معصيت باشد . « 1 »\r\n\r\n\r\n","description":"","footnote":"\r\n( 1 ) . نگاشتهء 17 ذى القعدة الحرام 1414 ه - ق ، 8 / 2 / 1373 .\r\n","page_name":" 75 ","page_number":75},
  {"content":"\r\n\r\n\r\n7 . مسئوليت‌هاى عاشورايى\r\nالسلام عليك يا ابا عبدالله و على ارواح التى حلت بفنائك اشهد انك بذلت مهجتك فى الله حتى استنقذت عباده من الجهالة و حيرة الضلالة و احييت نظام الدين صلوات الله عليك و على اهل بيتك و اصحابك و رحمة الله و بركاته « 1 »\r\nمكتب حيات‌بخش حسينى عليه السلام اگر چه در دورهء سال و هر زمان و هر مكان به روى شيفتگان اهل بيت عليهم السلام باز است و در طول سال ، بركات آن مورد استفاده است ، اما در ماه محرم و صفر و به خصوص عاشورا و اربعين به طور گسترده و با وسعتى بىنظير گشايش يافته و همه را از پير و جوان ، زن و مرد ، شهروندان و روستاييان به سوى خود جلب و\r\nجذب مىنمايد و به شكل يك دانشگاه عامِ خود برخاسته با صدها هزار\r\n\r\n\r\n","description":"","footnote":"\r\n( 1 ) . سلام بر تو اى اباعبدالله ، و سلام بر ارواحى كه فانى در تو شدند . به درستى كه خون خويش را در راه خدا مبذول داشتى تا خواهان آن باشى كه بندگان پروردگار از جهالت و سرگردانى در ضلالت نجات يابند و تو نظام دين را احيا كردى . صلوات ، رحمت و بركات خداوند بر تو باد و براهل بيت تو و ياران تو .\r\n","page_name":" 76 ","page_number":76},
  {"content":"\r\n\r\nمجلس درس و تعليم و تربيت و ده‌ها هزار معلم و مربى تشكيل مىشود و دانشمندان طراز اول و علماى علوم و فنون و ساير طبقات زير پوشش آن قرار گرفته و به كسب فيض از آن نائل مىشوند . سخن گفتن پيرامون اين مكتب الهى و فوايد و منافع آموزشى و پرورشى آن و امكاناتى كه براى بهره‌گيرىهاى بسيار بزرگ در ساخت سالم‌ترين و بهترين جوامع انسانى در آن وجود دارد به تأليف كتاب‌ها نياز دارد .\r\n\r\nپيام مكتب حسين\r\nمكتب حسين عليه السلام مكتب حيات و مكتب كمال و مكتب آگاهى و بصيرت ، مكتب عزت ، شهادت ، اخلاق ، معرفت ، ايثار ، فداكارى ، حق ، ايمان ، توكل و اعتماد به خداوند متعال است . پيام‌هاى عالى آن ، همه انسان‌ساز ، پيشتاز ، افتخارآفرين ، دلربا و دلنشين است . اسرار بزرگى كه در آن است عقول عاليه را متحير نموده و بسيارى از غوامض مطالب انسانى را در عالم آفرينش ، تفسير مىنمايد و عظمت مقام انسان كه از همهء مخلوقات بالاتر و بهتر است را آشكار مىگرداند ؛\r\nلقد كان فى قصصهم عبرة لاولى الالباب « 1 »\r\nدر اينجا نمىخواهيم و نمىتوانيم كه پيرامون اين معانى عالى سخنى بگوييم ؛ هزارها مقاله و كتاب نوشته و گفته شده و هر چه بگوييم باز هم مجال سخن گفتن گشوده است .\r\nاين شرح بىنهايت كز وصف يار گفتند\r\n\r\nحرفى است از هزاران كاندر عبارت آمد\r\n\r\n\r\n","description":"","footnote":"\r\n( 1 ) . سورهء يوسف ، آيهء 111 ؛ در سرگذشت آنان درس عبرتى براى صاحبان انديشه بود .\r\n","page_name":" 77 ","page_number":77},
  {"content":"\r\n\r\n\r\nحوزهء علميه در خدمت مكتب عاشورا\r\nحوزهء علميهء كهنسال قم ، در اين دورهء جديد كه ازسال 1340 ه - . ق به همت مرحوم آيت الله العظمى حائرى قدس سره بازگشايى شد در كنار برنامه‌هاى تحصيلى ، علمى و تحقيقى و تربيت اساتيد بزرگ ، علما ، آيات ، مراجع ، مؤلفان ، گويندگان ، وعاظ و مبلّغان لايق ، موضوع تبليغ و نشر معارف دين و آثار و احاديث اهل بيت عليهم السلام و آشنا كردن جوامع شهرى و روستايى و خلاصه همهء جامعه را با احكام اسلام نيز نصب العين قرار داد و در اين راه با استفاده از مكتب حسينى و علاقهء باطنى و پاك مردم به ذكر مصائب اهل بيت عليهم السلام به خصوص واقعهء جانسوز كربلا بهره‌ها گرفته و علاوه بر ماه مبارك رمضان و فرصت‌هاى ديگر در ماه محرم در پرتو بيان مصائب آن حضرت و مقاصد نهضت بىنظير كربلا ، اين مدرسهء الهى هدايت و ارشاد ، در طول بيش از هشتاد سال كه از عمر با بركت آن مىگذرد ، خدمات تبليغى خود را ادامه داده است و در برابر انحرافات ، كج‌روىها ، كج‌فهمىها ، بدعت‌ها و اختناقى مثل اختناق رضاخانى ، ايستادگىها نموده و مواضع و مقاومت اين حوزه در ابطال باطل و حفظ عقايد جامعه همواره مؤثر و كارساز بوده است .\r\nاكنون كه محرم سال 1423 ه - . ق را استقبال مىنماييم ، به همان شيوهء مرضيه ، علما ، فضلا ، طلاب عزيز ، خطبا و مبلغان حوزه براى ايفاى نقش و مسئوليت‌هاى بزرگى كه روحانيت در رساندن احكام ، هدايت ، تبليغ ، احياى شعائر اسلام و معارف مكتب راستين تشيّع و ولايت به عهده دارند ، عازم بلاد ، قراء ، قصبات ، نقاط دور دست در داخل و خارج ايران مىباشند ؛\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nاز خداوند متعال براى همه توفيق و تسديد و عنايات خاصهء آقايشان و آقاى همه ، حضرت بقية الله ، ارواح العالمين له الفداء را مسئلت مىنمايم . اميد است همه به فتوحات بزرگ نائل شده و با همكارى امت عزيزومخلص وشيعيان پاكباز حضرت سيد الشهدا عليه السلام ، مراسم و شعائر عاشوراى حسينى و ماه محرم امسال باشكوه‌تر و پربارتر از سال‌هاى گذشته برگزار گردد .\r\n\r\nنكاتى در باب تبليغ عاشورا\r\nحقير مناسب ديدم بعضى نكات را كه شايد از نظر خود آقايان و بسيارى از ديگران پنهان نباشد تذكراً به عرض برسانم :\r\n\r\nحفظ هويت اسلامى\r\n1 . اوضاع و احوال چنان پيش آمده است كه رويارويى تازه‌اى بين اسلام و كفر را نشان مىدهد ؛ انقلاب اسلامى ايران ، احياى تفكر اسلامى ، گرايش مسلمانان به استقلال اسلامى و بازگشت به مجد و عظمت ديرين و خلاصه بيدارى و هشيارى فراگير به خصوص در طبقهء جوان و تحصيل‌كرده و موارد ديگر موجب شده كه دشمنان اسلام ، كه تقريباً پس از جنگ جهانى اول بر كشورهاى پهناور اسلامى مستقيم يا غير مستقيم مسلط شده و آنها را با تشكيل حكومت‌هاى دست‌نشانده زير نفوذ خود قرار داده بودند ، از قطع نفوذ و سلطهء خود بيمناك شوند و از اين رو در مقام معارضه و كوبيدن مسلمانان و صداى اسلام خواهى برآمده و با تبليغات گسترده و وسايل گوناگون ظاهرى و سرّى ، سياسى و اقتصادى و حتى توسل به نيروى نظامى ، با تمام توان عمل مىكنند . بايد مسلمانان را به استقامت ، صبر ، پايدارى و\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nاميدوارى به نصرت خدا و غلبه بر اعدا ، تشويق و ترغيب نمود .\r\nاز امور مهمى كه بايد هر مسلمان آن را وظيفهء بزرگ و اساسى خود بداند ، حفظ هويت اسلامى است كه همواره و به خصوص در اين قرن اخير ، تغيير يا خدشه‌دار شدن و كمرنگ شدن آن را دشمنان ، سياست اصلى خود براى تسلط بر مسلمانان و از بين بردن استقلال اسلامى مىدانند ؛ ضديت با هويت اسلامى را در همهء رشته‌ها و شعب مختلف تمدن اسلامى فعال كرده و كم و بيش در كشورهاى اسلامى به تضعيف آن به طور رسمى با تغيير آن نائل شده‌اند .\r\nغرب‌گرايى و پيروى از عادات و رفتار غربىها و تقليد از آنها حتى در لباس و امور به ظاهر كوچك تا برسد به امور مهم مانند ترويج اختلاط زن و مرد ، عنوان‌ها و شعارهايى مثل رفع تبعيض از زنان يا به بهانهء آزادى بيان و آزادى مطلق ، بعضى احكام شرع را زير سؤال بردن و ترويج موسيقى ، نوازندگى ، ملاهى ، تشويق فراوان به اصطلاح خودشان از هنرمندان بىاعتنا به شرع و تنازل از شعارهاى اسلامى ، همه حركت به سوى تغيير هويت اسلامى يا تضعيف آن مىباشد .\r\nبايد به مسلمان‌ها هشدار داده شود كه به خطرات اين گرايش‌هاى غرب مآبانه كه متأسفانه گسترده مىشود ، توجه داشته باشند و هويت اسلامىشان را از جان خود هم عزيزتر بدانند و در همه جا و در همه مواضع به آن ملتزم و متعهد باشند و به آن افتخار كنند ؛ به اسلام ، به قرآن ، به تشيع ، به ولايت ائمه عليهم السلام افتخار كنند و تمدن و اخلاق اسلامى را برتر از هر تمدن ، اخلاق و مدنيت بدانند .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nما به عزت تشيع ، عزت عزادارى سيد الشهدا عليه السلام ، به اصحاب آن حضرت ، به حضرت عباس ، به حبيب بن مظاهر ، به مسلم بن عوسجه ، و به حجر بن عدى و مفاخر بزرگ اسلام و تشيع ، به همه افتخار مىكنيم .\r\nو لله العزة العزة لله و لرسوله و للمؤمنين « 1 »\r\n\r\nشناخت اقليم‌هاى تبليغى\r\n2 . بديهى است درسخنرانىها و منابر و مطالب ، حديث شريف و پرمعناى\r\nحدثوا الناس بما يفهمون او يعرفون و لا تحدثوهم بما لا يفهمون او لا يعرفون « 2 »\r\nدستورالعمل است و مقتضاى بلاغت در كلام و تكلم به مقتضاى حال نيز همين است و برنامهء انبيا عليهم السلام در تبليغ نيز همين بوده و مناسب اين است كه در هر منطقه و ناحيه‌اى بررسى فرموده و نقاط ضعف دينى و مذهبى را ، اگر در آنجا وجود دارد ، شناسايى نماييد و به نحو شايسته در سخنرانىها رفع آن نقاط ضعف را در نظر داشته باشيد .\r\n\r\nارتباط با جوانان\r\n3 . با جوانان و نوجوانان عزيز به ويژه دانش‌آموزان و دانشجويان ارتباط برقرار نماييد و به گرمى از آنها استقبال و پذيرايى كنيد و با حوصله به پرسش‌ها و مطالب آنان گوش فرا داده و پاسخ دهيد .\r\n\r\n\r\n","description":"","footnote":"\r\n( 1 ) . سورهء منافقون ، آيهء 8 ؛ عزت از آن خدا و رسول او و مؤمنين است .\r\n( 2 ) . به ميزان فهم يا شناخت مردم با آنان گفتگو كنيد ؛ به آنچه كه دور از فهم و شناخت مردم است با ايشان به گفتگو نپردازيد .\r\n","page_name":" 81 ","page_number":81},
  {"content":"\r\n\r\n\r\nتقارن عاشورا و نوروز\r\n4 . امسال ، آغاز سال جديد قمرى با نوروز مقارن شده است ، در اين مورد هم بايد هويت اسلامى ، تشيع و عزاى حسينى ، با همان رنگ و مظاهر و ظواهر مشروع همه ساله ، بلكه بيشتر و باشكوه‌تر برگزار شود و حالِ مصيبت ، عزادارى و سوگوارى به كارهاى معمول نوروزى مغشوش نشود و مباركى و ميمنت سال جديد قمرى و شمسى از بركت مراسم عزادارى بيمه گردد و ان شاء الله تعالى با خير و عاقبت و موفقيت مقرون باشد .\r\nالبته در مراسم عزادارى هم بايد جداً از ملاهى و مناهى ، كه از موانع قبولى اين شعائر بزرگ مذهبى است خوددارى شود .\r\nاميد آنكه همگان در تعظى شعائر دين و سعى در اعلاى كلمهء اسلام و عزت مسلمين مؤيد و منصور باشيم .\r\nبه حق محمد و آله الطاهرين صلوات الله عليهم اجمعين .\r\nوالسلام على الحسين و على علىّ بن الحسين و على انصار الحسين و على الذين يعظمون ولاء الحسين و يتبعون صراط الحسين و رحمة الله و بركاته « 1 »\r\n\r\n\r\n","description":"","footnote":"\r\n( 1 ) . پيام به مناسبت حلول ماه محرم الحرام ، 1423 ه - ق .\r\n","page_name":" 82 ","page_number":82},
  {"content":"\r\n\r\n\r\n8 . رسالت ذاكران اهل بيتعليهم السلام\r\nقال الله تعالى « و من أحسن قولًا ممّن دعا إلى الله و عمل صالحاً و قال إنّنى من المسلمين » « 1 »\r\nالسلام عليك يا ابا عبدالله وعلى الأرواح التى حلّت بفنائك\r\nالسلام على المهدى الطالب بدم المقتول بكربلا « 2 »\r\n\r\nدانشگاه عاشورا\r\nاين روزها و شب ها و ساعاتى كه مىگذرد و ما را به سوى ماه محرم\r\n1428 نزديك مىكند ، يادآور روزها وشب‌هايىاست‌كه سيدالشهدا عليه‌الصلاة و السلام ، راه لقاءالله و انجام يكى از بزرگ‌ترين مأموريت هاى الهى را طى مىفرمود و به استقبال ماه محرم ، روز عاشورا و آن رستاخيز بزرگ و فداكارى بىنظير براى نجات بشريت و حفظ دين مىرفت . در آن مواقف و\r\n\r\n\r\n","description":"","footnote":"\r\n( 1 ) . سورهء فصلت ، آيهء 33 ؛ چه كسى خوش‌گفتارتر از آن كس كه به سوى خدا دعوت مىكند و عمل صالح انجام مىدهد و مىگويد : « من از مسلمانانم ؟ »\r\n( 2 ) . سلام بر مهدى ، طلب‌كنندهء خون شهيد كربلا .\r\n","page_name":" 83 ","page_number":83},
  {"content":"\r\n\r\nمقامات كه كم‌ترين مصيبت هاى آن براى اين بود كه افراد نيرومند را در برابر دشمن به تسليم و قبول ذلت وادار سازد ، امام عليه السلام اوج عظمت مقام انسانيت را به جهانيان نشان داد . همه به استقبال محرّم مىرويم و در دانشگاه جهانى حسين عليه السلام ، كه در تمام عالم ، مدرسه‌ها ، دانشكده‌ها و كلاس‌هاى آن تشكيل مىشود ، از پير و برنا ، زن و مرد ، عالم و جاهل ، استاد و دانشجو و شهرنشين و صحرانشين در آن با كمال خضوع و خلوص شركت جسته و درس ها و پيام هاى انسان ساز عاشورا را مىشنويم . به راستى چه دانشگاهى مانند اين دانشگاه ، به اين وسعت در طول قرون و مرور اعصار ، دانشجو داشته است ؟ دانشجويانى مانند شيخ مفيدها و شيخ طوسىها و ده‌ها هزار نخبهء برجسته و ممتاز و هزاران شهيد كه به حضور خود در اين مكتب افتخار مىنمايند و همه از بركات اين دانشگاه بهره‌مند و از خوان نعمت گستردهء امام حسين عليه السلام برخوردارند .\r\nاگر چه در طول سال و همهء ماه‌ها ، مكتب انسان ساز سيدالشهداء عليه السلام تعطيل نيست اما اين رمز عجيب و سر بسيار شگفت‌انگيز و حضور ده ها ميليون نفر از مردم در ماه محرم در اين دانشگاه جلوهء ديگرى دارد . همه از اين مدرسهء بزرگ درس مىگيرند و نسخه هاى علاج بيمارىهاى نفسانى و معنوى را دريافت مىنمايند .\r\nغير از حسين و استقامت در آن ايستگاه پر از محنت و بليات چه كسى مىتوانست چنين حماسه‌اى را به وجود آورد و اين مكتب عظيم را تأسيس نمايد ؟ حسينيه‌ها ، مساجد ، مدارس ، دانشگاه‌ها ، بازارها و حتى خانه‌ها و خيابان‌ها به صورت اجتماعات بزرگ و به صورت فردى تشكيل مىشوند .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nشيعيان اين دوره را مىگذرانند ، كتاب‌ها و مقالاتى را كه در شرح « واقعهء عاشورا » منتشر شده مىخوانند و در كلاس هاى روضه و وعظ اين دانشگاه حاضر مىشوند .\r\n\r\nجايگاه ذاكر اهل بيت عليهم السلام\r\nيكى از قشرهاى عزيزى كه در اين دانشگاه عظيم حسينى فعالانه و مخلصانه انجام وظيفه مىنمايند ، قشر عزيز و مقدس مداح است ؛ قشرى كه در مواقف بزرگ ، مداحى آنها و اشعارشان در تاريخ ، اثرگذار بوده و هست و در دفاع از حق ، نقش آنها ماندگار بوده و بسا يك شعرشان جامعه‌اى را عوض كرده و انقلابى را به وجود آورده و ديكتاتورها را محكوم نموده است . اشعار و قصيدهء معروف فرزدق ، سيد حميرى ، دعبل و ديگران از شعراى عرب و عجم در مداحى يا رثاى اهل بيت عليهم السلام و نصرت حق ، فوق العاده بوده است .\r\nانشا و انشاد اين اشعار ، جامعه را به هيجان وحركت در مىآورد و ارواح مرده را زنده مىسازد ؛ اشعارى مانند اشعار محتشمكه هميشه عظمت حادثهء بزرگ عاشورا را براى جهانيان بازگو مىنمايد .\r\nاين همايش مداحى كه از سوى مداحان عزيز و نخبهء استان قم ، مركز حوزهء علميهء جهانى و عشّ آل محمد صلوات الله عليهم اجمعين و روضهء منوّرهء مضجع كريمهء اهل البيت عليهم السلام منعقد مىشود ، نويد بخش آن است كه به خواست خداوند متعال با همّت بزرگان و پيشكسوتان اين قشر ، مداحان گرامى در ارائهء خدمات مهم به اسلام و مذهب و امر به معروف و نهى از منكر ، احياى اخلاق حسنه و روح اخوت ايمانى ، تعاون اجتماعى و ساير\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nفضايل به توفيقات بيشتر نايل شوند و نقش آنها كامل تر و در حد ممكن بىعيب و نقص انجام گردد ؛ تا هم در موضع مديحه خوانى و هم در مرثيه‌گويى ، مرثيه‌خوانى و ذكر فضايل و مصائب اهل بيت عليهم السلام به كسب بيشترين فيض از آنها نائل شوند .\r\nبراى تأمين اين جهات بايد مداحان عزيز ، خود بسيج شوند و با علما ، نخبگان حوزه و محققان در فنون مربوط به عزادارى اهل بيت عليهم السلام مشورت نمايند و نقاط ضعفى را كه ممكن است وجود داشته باشد شناسايى كنند .\r\n\r\nوظايف مداحان اهل بيت عليهم السلام\r\nحقير ، با كسب اجازه از عزيزان خودم ، مداحان اهل بيت عليهم السلام ، در اين مجال اندك به مواردى كه بايد بدان توجه شود اشاره مىنمايم :\r\n1 . هدف مداحان بايد ترويج دين ، نشر معارف ، ذكر مصايب اهل بيت عليهم السلام و كسب درجات معنوى و اجر و ثواب الهى باشد و در مقام معاملهء اين كار عظيم و ثواب‌هاى بزرگ آن با امور مادى نباشند و بدانند كه خدمات مخلصانه‌اى را كه انجام مىدهند اگر با تمام دنيا هم معامله نمايند ، مغبون مىشوند .\r\n2 . مطالبى را كه مىگوييد و هر سخنى را كه در هر رابطه ، حتى تعريف از اشخاص بر زبان مىآوريد حق باشد و سعى كنيد زبانتان به باطل نرود و آيهء كريمهء\r\nما يلفظ من قولٍ الّا لديه رقيب عتيد « 1 »\r\n\r\n\r\n","description":"","footnote":"\r\n( 1 ) . سورهء ق ، آيهء 18 ؛ سخنى ( از خير و شر ) به زبان نياورده جز آنكه همان دم رقيب و عتيد نزد آن آماده‌اند .\r\n","page_name":" 86 ","page_number":86},
  {"content":"\r\n\r\nرا مدّ نظر قرار دهيد .\r\n3 . سعى شود اشعار مدايح و مراثى كه خوانده مىشود از جهت مضمون ، معنويت و پيام ، بلند و عالى و برگرفته از هدايت هاى قرآنى و روايى باشد و اشعار ، ضعيف و متضمن مضامين سست ، خرافى و بىمصدر نباشد .\r\n4 . از اشعار اغراق آميز و غلوّ گونه و شعارهاى غاليانه و اشعار به اصطلاح عرفانى و صوفيانه كه برخى عقايد باطله را القا مىنمايند بايد جداً پرهيز نمود .\r\n5 . بايد مداحى شعبه اى از تبليغات دينى و مداحان محترم واسطهء رساندن معارف دين و پيام هاى ائمه معصومين عليهم السلام باشند . از اين رو چاكران با اخلاص آستان مقدس حسينى اولًا در تصحيح عقايد و ثانياً تهذيب اخلاق خود كوشش فراوان نمايند كه با سيما ، سيره و عمل نيز بر تأثير مضامينى كه به شعر يا به نثر القا مىكنند بيفزايند و مصداق « الموعظه إذا خرجت من قلب وقعت فى قلب » « 1 » گردد .\r\n6 . بديهى است آنچه بيشتر ، نهاد مداحى را مطرح كرده و سبب ظهور آن بوده و هست ، مدح اهل بيت عليهم السلام و به خصوص ذكر مصيبات آن بزرگواران و به ويژه مصائب حضرت سيد الشهدا عليه السلام است كه حتى در مختصرترين صورت آن ، موجب بهشت مىشود اما مداحان گرامى بايد\r\nبراى بيدار كردن مردم و رشد عقلانى و فكرى آنها از اشعار با معنا و معرفت‌بخش و پند آموز در ستايش ، حمد و تذكر نعمت هاى الهى استفاده نمايند .\r\n\r\n\r\n","description":"","footnote":"\r\n( 1 ) . چون اندرز از قلب بيرون آيد در دل مىنشيند .\r\n","page_name":" 87 ","page_number":87},
  {"content":"\r\n\r\n\r\nمجلس عزاى اهل بيت ، دار الرحمه\r\nدر پايان ، اين نكته را بايد متذكر شوم كه مجالس عزادارى حضرت خامس آل عبا ، سيد الشهدا عليه السلام ، از برترين و با فضيلت ترين مجالسى است كه فرشتگان الهى در آن افتخار حضور دارند و براى كسب تقرب مقام ، در آن شركت مىنمايند . مجلس عزادارى و مداحى ، دارالشفاء ، دارالرحمه و دارالبركه مىباشد .\r\nحضور در اين مجالس و عرض ادب به ساحت مقدس سالار شهيدان را غنيمت شمرده و بر آن شاكر و سپاسگزار باشيد .\r\nاى كاش اين حقير براى جفت كردن كفش عزاداران در آن مجلس توفيق پيدا مىكردم و با مداحان و عزاداران در سوگوارى و عرض ادب به محضر مقدّس ثار الله شريك مىشدم .\r\nيا ليتنا كنّا معكم فنفوز فوزاً عظيماً « 1 »\r\n\r\n\r\n","description":"","footnote":"\r\n( 1 ) . پيام به همايش سراسرى مداحان استان قم ، 25 ذى الحجة الحرام 1427 ه - . ق .\r\n","page_name":" 88 ","page_number":88},
  {"content":"\r\n\r\n\r\nفصل چهارم : عاشورا در عاشورا\r\n\r\n","description":"","footnote":"","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\n\r\n9 . عاشوراى مشهد الرضا\r\nلا حول و لاقوة الا بالله العلى العظيم\r\nزمانى كه در اثر انقلاب عظيم اسلامى ايران و تلاش‌ها و مجاهدات مصلحين بزرگ در سراسر عالم اسلام همهء مسلمانان ، به خصوص نسل جوان و تحصيل كرده در زير لواى وحدت ، امّت اسلامى واحده را پىريزى كرده و دل‌هاى همگان سرشار از عشق و محبت به توحيدِ كلمه شده است ؛ تفاهيم و تجاوب و هم‌زبانى و هم‌دردى همه را به هم نزديك و الفت داده و وحدتى بىسابقه در جهان اسلام حاكم شده و معناى « اذلة على المؤمنين » و « اعزة على الكافرين » و « اشداء على الكفار رحماء بينهم » مستكبرين را سخت به وحشت انداخته است ؛ در چنين موقعيتى عوامل وابسته به اعداى اسلام و استكبار جهانى از اينكه با منطق و استدلال ، اهداف تخريبى خود را به كسى بقبولانند عاجزند و جز ويرانگرى و اعمال وحشيانه و ضدّ اصول انسانى راهى براى نيل به اهداف شوم تفرقه‌انگيز و ايجاد كينه و دشمنى بين مسلمين پيدا نكرده‌اند .\r\nامسال اين عواملِ جنايتكار در روز عاشورا ، عاشوراى ديگرى به وجود آورده و يكى از وحشيانه‌ترين جنايت‌ها را - كه جهان اسلام را در سوگ\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nو مصيبت فرو برد - مرتكب شدند و در بارگاه ملكوتى حضرت على بن موسى الرضا عليه آلاف التحيّة و الثناء حرم مطهرِ آن سلالهء پاك پيامبر اكرم اسلام صلى الله عليه و آله و سلم را مورد جسارت و اهانت قرار داده ، و با تعبيهء بمب در جوار آن مرقد شريف جمعى از مسلمانان را كه در حال عبادت و توجه به خداوند متعال بودند شهيد و مجروح كرده و بخشى از آن آستان فرشته دربان را منهدم و تعدادى از مجلّدات قرآن مجيد را به آتش كشيده و سوزانده‌اند .\r\nعمق عظمت اين فاجعهء دلخراش كه لكهء ننگ تاريخى بزرگ بر دامن اين از خدا بىخبران است با هيچ بيان و قلمى قابل توصيف نيست ؛ كسانى كه مرتكب مثل اين جنايت مىشوند بويى از انسانيت نبرده ، و آنان سپاه يزيد و سپاه شمر و ابن زياد و سپاه حجاج هستند .\r\nاين‌جانب به همه مسلمانان جهان و علماى تشيع و تسنن هشدار مىدهم كه اين ايادى مزدور با تمام قوا عزّت و كيان امّت اسلام را هدف قرار داده‌اند ، و اگر همه زعماى اسلام فكرى براى جلوگيرى از فساد اين مفسدين ننمايند بايد گفت : « و على الإسلام السلام » .\r\nبايد همه دولت‌هاى اسلامى و همه علما و اقطاب فكرى اين اعمال را شديداً استنكار نمايند و برائت خود را از عمّال اين جنايت بزرگ ابراز دارند .\r\nاين‌جانب اين مصيبت عظمى و فاجعهء كبرى را به پيشگاه حضرت بقيةالله ارواح العالمين له الفداء و خانواده‌هاى محترمِ عزيزانى كه در اين حادثهء جانكاه به فوز عظيم شهادت نائل شده‌اند تسليت عرض نموده ، شفاى مجروحين اين\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nجنايت را از خداى بزرگ خواهانم و اعلام مىدارم كه چه اين عوامل بخواهند و چه نخواهند عظمت اسلام و قدرت مسلمين تجديد خواهد شد و حريم حرمت آستان ملائك پاسبان حضرت رضا عليه السلام و ساير اعتاب مقدسه با اين اهانت‌ها شكسته نخواهد شد و يقين است كه آثار سوء اين جنايت بزرگ به زودى دستگيرِ عوامل آن شده و خداوند متعال آنها را رسوا نموده و به كيفر كردارشان در دنيا و آخرت خواهد رساند .\r\nو ما ذلك على الله بعزيز « 1 »\r\nفلا تحسبنّ الله مخلف وعده رسله ان الله\r\nعزيز ذو انتقام « 2 » و « 3 »\r\n\r\n\r\n","description":"","footnote":"\r\n( 1 ) . سورهء ابراهيم ، آيهء 20 ؛ و اين نزد خداوند ، دشوار نيست .\r\n( 2 ) . سورهء ابراهيم ، آيهء 47 ؛ پس هرگز مپندار كه خداوند ، وعدهء رسولانش را خلاف كند كه البته خداوند بر هر كارى مقتدر است و از ستمگران انتقام خواهد كشيد .\r\n( 3 ) . پيام به مناسبت فاجعه خونين بمب‌گذارى در جوار حرم مطهر حضرت ثامن الحجج عليه السلام ، مشهد ، عاشوراى 1415 .\r\n","page_name":" 93 ","page_number":93},
  {"content":"\r\n\r\n\r\n10 . عاشوراى خونين 1425\r\nثلمة فى الاسلام عظيمة\r\n\r\nيزيديان زمان\r\nحوادث فجيعهء بسيار دلخراش و تكان دهندهء كشتار و ترور عام زائران و عزاداران پاك نيت حضرت سيدالشهداء عليه السلام در شهرهاى مقدس كربلا و كاظمين در روز عاشورا ، عمق دد منشى و درنده خويى عاملان آن و كسانى را كه در پشت اين ترورها قرار دارند آشكار نمود و به دنيا اعلام خطر كرد كه اگر بنى اميه ، يزيد ، ابن زياد و شمر با ظلم‌هايشان عالم وجود را تكان داده و مصيبت‌زده كردند ، يزيديان ، بنى اميه ، بنى مروان و بنى زياد زمان در روز عاشورا با ترور مسلمانان بىگناه در كربلا ، در جوار روضهء مقدسهء حضرت سيدالشهداء عليه السلام و در كاظميه ، در جوار حرم مطهر دو امام معصوم ، دوباره عاشورا آفريدند و جنايات عاشورا را تجديد كردند . اين ترورها و عاملان آن ، بشريت را در برابر سباع و درندگان شرمسار نمودند ؛ نمىتوان رذالت ، شرارت و قساوت اين اعمال ددمنشانه را با زبان و قلم\r\nتوصيف و محكوم نمود ؛ هر جمله وكلمه‌اى كه براى محكوم كردن آن به\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nكار برده شود عمق اين جنايت و اوج بىرحمى و بىشرمى عاملانش را بازگو نمىكند .\r\nبديهى است مسئوليت سنگين امنيت عراق و اين وقايع تلخ و ناگوار بر عهدهء اشغالگران است ، آنها بايد پاسخ بدهند و از طرف جوامع بين المللى مورد بازخواست و مؤاخذه ، قرار بگيرند .\r\nاينجانب ، اين مصيبت عظيم را به پيشگاه اقدس حضرت ولى عصر مولانا المهدى ارواح العالمين له الفداء و به عموم شيعيان مظلوم جهان و محبان اهل بيت عليهم‌السلام و به وجدان‌هاى بيدار بشرى و اهالى محترم كربلا ، كاظمين ، حوزه‌هاى علميه به مخصوص حوزه هاى علميهء اعتاب مقدسه و به خانواده‌هايى كه كسان ، فرزندان و بستگانشان به شرف شهادت نايل شده‌اند تسليت عرض مىنمايم و از خداوند قهار منتقم ، قلع و قمع ريشه‌هاى فساد و مجازات دشمنان اهل بيت عليهم‌السلام را مسئلت مىنمايم . « 1 »\r\n\r\n\r\n","description":"","footnote":"\r\n( 1 ) . پيام به مناسبت عاشوراى خونين 1425 ه - ق كه در تاريخ 12 / 12 / 1382 صادر شده است .\r\n","page_name":" 95 ","page_number":95},
  {"content":"\r\n . \r\n","description":"","footnote":"","page_name":" 96 ","page_number":96},
  {"content":"\r\n\r\nنگرشى اجمالى بر آثار\r\nحضرت آيت الله العظمى صافى مدظله الشريف\r\n\r\n","description":"","footnote":"","page_name":" 97 ","page_number":97},
  {"content":"\r\n . \r\n","description":"","footnote":"","page_name":" 98 ","page_number":98},
  {"content":"\r\n\r\n\r\nآثار علمى حضرت آيت الله العظمى صافى\r\nنام كتاب - زبان - ترجمه\r\nفقه :\r\n1 - توضيح المسائل - فارسى -\r\n2 - منتخب الاحكام - فارسى -\r\n3 - احكام نوجوانان - فارسى - انگليسى\r\n4 - جامع الاحكام در 2 جلد - فارسى -\r\n5 - استفتائات قضايى - فارسى -\r\n6 - استفتائات پزشكى - فارسى -\r\n7 - مناسك حج - فارسى - عربى\r\n8 - مناسك عمره مفرده - فارسى - عربى\r\n9 - هزار سؤال پيرامون حج - فارسى -\r\n10 - پاسخ كوتاه به 300 پرسش در 2 جلد - فارسى -\r\n11 - اعتبار قصد قربت در وقف - فارسى -\r\n12 - رساله در احكام ثانويه - فارسى -\r\n13 - فقه الحج در 4 جلد - عربى -\r\n14 - هداية العباد در 2 جلد - عربى -\r\n15 - هداية السائل - عربى -\r\n16 - حواشى على العروة الوثقى - عربى -\r\n17 - رسائل الخمس فى فقه الإمامية - عربى -\r\n18 - صلاة المسافر - عربى -\r\n19 - فقه الخمس - عربى -\r\n20 - أوقات الصلاة - عربى -\r\n21 - الاحكام الشرعية ثابتة لاتتغيّر - عربى - فارسى\r\n22 - التعزير ( احكامه و ملحقاته ) - عربى -\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n23 - ضرورة وجود الحكومة او ولاية الفقهاء فى عصرالغيبة ( الخمس و ولاية الفقيه ) - عربى - فارسى\r\n24 - رسالة فى معاملات المستحدثة - عربى -\r\n25 - التداعى فى مال من دون بينة و لا يد - عربى -\r\n26 - رسالة فى المال المعيّن المشتبه ملكيته - عربى -\r\n27 - حكم نكول المدعى عليه عن اليمين - عربى -\r\n28 - ارث الزوجة - عربى -\r\n29 - مع الشيخ جاد الحق فى ارث العصبه ( مسألة التعصيب ) - عربى -\r\n30 - حول ديات ظريف ابن ناصح - عربى -\r\n31 - بحث حول الاستسقام بالازلام ( مشروعية الاستخارة ) - عربى -\r\n32 - الشعائر الحسينيه - عربى -\r\n33 - آنچه هر مسلمان بايد بداند - - تركى\r\nاصول فقه :\r\n34 - بيان الاصول در 3 جلد - عربى -\r\n35 - رسالة فى الشهرة - عربى -\r\n36 - رسالة فى حكم الاقل و الاكثر فى الشبهة الحكمية - عربى -\r\n37 - رسالة فى الشروط - عربى -\r\nقرآن و تفسير :\r\n38 - تفسير آيه فطرت - فارسى -\r\n39 - القرآن مصون عن التحريف - عربى -\r\n40 - تفسير آية التطهير - عربى -\r\n41 - تفسير آية الانذار - عربى -\r\nعقايد و كلام\r\n42 - عرض دين - فارسى -\r\n43 - به سوى آفريدگار - فارسى -\r\n44 - الهيات در نهج‌البلاغه - فارسى -\r\n45 - معارف دين 2 جلد - فارسى -\r\n46 - پيرامون روز تاريخى غدير - فارسى -\r\n47 - نداى اسلام از اروپا - فارسى -\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n48 - نگرشى بر فلسفه و عرفان - فارسى -\r\n49 - نيايش در عرفات - فارسى -\r\n50 - سفرنامه حج - فارسى -\r\n51 - شهيد آگاه - فارسى -\r\n52 - نويد امن و امان - فارسى -\r\n53 - پاسخ ده پرسش - فارسى -\r\n54 - اصالت مهدويت - فارسى -\r\n55 - تجلى توحيد در نظام امامت - فارسى - عربى\r\n56 - نظام امامت و رهبرى - فارسى -\r\n57 - ولايت تكوينى و ولايت تشريعى - فارسى -\r\n58 - پيرامون معرفت امام - فارسى -\r\n59 - عقيده نجات بخش - فارسى -\r\n60 - به سوى دولت كريمه - فارسى -\r\n61 - باورداشت مهدويت - فارسى - عربى\r\n62 - انتظار ، عامل مقاومت و حركت - فارسى -\r\n63 - فروغ ولايت در دعاى ندبه - فارسى - عربى\r\n64 - معرفت حجت خدا - فارسى -\r\n65 - وابستگى جهان به امام زمان - فارسى -\r\n66 - توضيحات پيرامون كتاب عقيده مهدويت در تشيع اماميه - فارسى - انگليسى\r\n67 - امامت و مهدويت - فارسى -\r\n68 - پيام‌هاى مهدوى - فارسى -\r\n69 - گفتمان مهدويت - فارسى - انگليسى\r\n70 - گفتمان عاشورايى - فارسى -\r\n71 - مقالات كلامى - فارسى -\r\n72 - الى هدى كتاب الله - عربى -\r\n73 - ايران تسمع فتجيب - عربى -\r\n74 - رسالة حول عصمة الانبياء و الائمة - عربى -\r\n75 - تعليقات على رسالة الجبر و القدر - عربى -\r\n76 - لمحات فى الكتاب و الحديث و المذهب - عربى -\r\n77 - صوت الحق و دعوة الصدق - عربى -\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n78 - رد اكذوبة خطبة الامام على ، على الزهرا عليهما السلام - عربى -\r\n79 - مع الخطيب فى خطوطه العريضة - عربى - اردو / فرانسه\r\n80 - رسالة فى البداء - عربى -\r\n81 - جلاء البصر لمن يتولى الائمة الاثنى عشر - عربى -\r\n82 - حديث افتراق المسلمين على ثلاث و سبعين فرقة - عربى -\r\n83 - من لهذا العالم ؟ - عربى -\r\n84 - بين العلمين ، الشيخ الصدوق والشيخ المفيد - عربى - فارسى\r\n85 - مقدّمات مفصلّة على « مقتضب‌الاثر » و « مكيال‌المكارم » و « منتقى الجمان » - عربى -\r\n86 - امان الامّة من الضلال والاختلاف - عربى -\r\n87 - البكاء على الامام الحسين عليه السلام - عربى -\r\n88 - النقود اللطيفة على الكتاب المسمى بالاخبار الدخيلة - عربى -\r\nحديث :\r\n89 - منتخب الاثر در 3 جلد - عربى - اردو /\r\nانگليسى\r\n90 - قبس من مناقب اميرالمؤمنين عليه السلام\r\n( مئة و عشر حديث من كتب عامة ) - عربى - فارسى\r\n91 - احاديث الائمة الاثنى عشر ، اسنادها و الفاظها - عربى -\r\n92 - احاديث الفضائل - عربى -\r\n93 - پرتوى از فضائل اميرالمؤمنين عليه السلام - فارسى -\r\nتاريخ :\r\n94 - سيرحوزه‌هاى علمى شيعه - فارسى -\r\n95 - رمضان در تاريخ ( حوادث تاريخى ) - فارسى -\r\nسيره :\r\n96 - پرتوى از عظمت امام حسين عليه السلام - فارسى -\r\n97 - با عاشوراييان - فارسى -\r\n98 - آينهء جمال - فارسى -\r\n99 - از نگاه آفتاب - فارسى -\r\n100 - اشك و عبرت - فارسى -\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nتربيتى :\r\n101 - ماه مبارك رمضان ، مكتب عالى تربيت و اخلاق - فارسى -\r\n102 - راه اصلاح يا امر به معروف و نهى از منكر - فارسى -\r\n103 - با جوانان - فارسى -\r\nشعر :\r\n104 - ديوان اشعار - فارسى -\r\n105 - بزم حضور - فارسى -\r\n106 - آفتاب مشرقين - فارسى -\r\n107 - صحيفة المؤمن - فارسى -\r\n108 - سبط المصطفى - فارسى -\r\n109 - در آرزوى وصال - فارسى -\r\nمقاله‌ها و خطابه‌ها :\r\n110 - حديث بيدارى ( مجموعه پيام‌ها ) - فارسى -\r\n111 - شب‌پرگان و آفتاب - فارسى -\r\n112 - شب عاشورا - فارسى -\r\n113 - صبح عاشورا - فارسى -\r\nتراجم :\r\n114 - زندگانى آيت الله آخوند ملامحمد جوادصافى گلپايگانى - فارسى -\r\n115 - زندگانى جابر بن حيّان - فارسى -\r\n116 - زندگانى بوداسف - فارسى -\r\n\r\n","description":"","footnote":"","page_name":" 103 ","page_number":103},
  {"content":"\r\n . \r\n\r\n","description":"","footnote":"","page_name":" 104 ","page_number":104}
  ]