[
  {"content":"\r\nترجمهء الغدير\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\nالغدير جلد 13\r\nمؤلف : علامه و محقق عبد الحسين امينى نجفى\r\nترجمه : اكبر ثبوت\r\nناشر : بنياد بعثت\r\nتيراژ : 3000\r\nنوبت چاپ : چهارم\r\nتاريخ نشر : 1369\r\nچاپ از : مركز چاپ و نشر بنياد بعثت\r\nتهران - خيابان سميه بين مفتح و فرصت\r\nتوزيع : فروشگاههاى كتاب بنياد بعثت\r\nتهران : 760133 - مشهد 59555 - قم 32118\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\nعلامه فقيد شيعه آية الله مجاهد :\r\nمرحوم شيخ عبد الحسين امينى نجفى\r\nالغدير\r\nمترجم :\r\nاكبر ثبوت\r\nجلد سيزدهم\r\n","description":"","footnote":"","page_name":" تعريف الكتاب 3 ","page_number":3},
  {"content":"\r\nولاية على بن ابى طالب حصنى\r\nفمن دخل حصنى امن من عذابى\r\n","description":"","footnote":"","page_name":" تعريف الكتاب 4 ","page_number":4},
  {"content":"\r\n\r\n\r\nآفرين جان آفرين پاك را !\r\nسخن در پيرامون « الغدير » - و ارج و شكوه آن - نه چندان به آسانى و كوتاهى توان گفت كه اين ناچيز ، پيشگفتار فشرده اى را در خور پرداختن به آن انگارد و نمايندهء ارزشى كه به اين شاهكار هوشربا مىنهد ، همين بس كه - با همهء دو دلى و خرده گيرىاش در پذيرفتن زمينه براى كند و كاو و ترجمه - بر گردن گرفت كه - با سرافرازى هر چه بيشتر - بخشهائى از اين نامهء سترك را جامهء پارسى بپوشاند و هر چند خود را كوچكتر از آن مىيافت كه - با پر و بالى ناتوان - در بيكران آسمانى چنين دور دست به پرواز آيد ، با اين همه ، مهر على - درود بر او باد - و بزرگداشت ابر مردى از شيفتگان پر تلاشش ، وى را دل داد تا به گستاخى نشيند و خامهء شكسته را به نام فرخندهء پيشوا آراسته و باز تاب آفتابى از دانش و پژوهش را در دل تنگ خويش بنمايد . وانگهى ؛ در جائى كه برترين سخنوران و كاوشگران و رهبران شيعه و سنى ، مسيحى و مسلمان ، ايرانى و هندى و عرب ( از مصر ، لبنان ، سوريه ، اردن ، عراق ، يمن و ديگر جاها ) در آستان اين گنجور برترىها به ستايش خوانى ايستاده‌اند - و نمودار برداشتهاشان را در آغاز هر يك از جلدهاى « غدير » مىتوان ديد - در اين هنگام ؛ انديشهء نارس مرا چه مايه كه با خود نمائى به كارى كودكانه برخيزد ؟\r\n- خود ثنا گفتن زمن ترك ثنا است -\r\nپس شتابزده ؛ نيم نگاهى مىافكنم به چشم اندازى كه نگارندهء نامى ؛ همه جا زير بنياد بررسىهايش گرفته است تا برسم به اين جلد و به آنچه در پيرامون\r\n","description":"","footnote":"","page_name":" مقدمة 5 ","page_number":5},
  {"content":"\r\nنوشته‌هاى آن در پيش چشم بايد داشت و به شيوهء خويش در بر گردان پارسى .\r\nمىدانيم كه امينى ؛ در پاسدارى از آئين شيعه و براى آن كه هيچ كس را - در پذيرفتن داستان غدير - جاى چون و چرا نماند ، نخست ‹ 360 › تن از پيشوايان و گزارشگران سنى را شناسانده است كه اين رويداد را - بر روى هم از زبان ‹ 110 › كس از ياران پيامبر و ‹ 84 › تن از شاگردان ايشان - بازگو كرده‌اند و پس از كند و كاوهاى فراوان و باريك بينانهء ديگرى از همين دست در زمينهء تاريخ و حديث ؛ نشانه‌هاى بسيار و استوار اين پيش آمد را در نامهء خداوندى باز نموده و آنگاه پرداخته است به رسيدگى در واژهء « مولى » - كه على ( ع ) با شناخته شدن به اين ويژگى برجستگى يافته - و با انگشت نهادن بر ‹ 20 › نشانه - و هم بر ديگر گفته‌هاى پيامبر و ارجمندترين سخن سنجان و دانشوران - به كسانى كه ديگر گفته‌هاى پيامبر و ارجمندترين سخن سنجان و دانشوران - به كسانى كه خواسته‌اند اين فراز درست را شالودهء جانشينى امير ( ع ) نگيرند پاسخ داده و سر پرستى او را بر مسلمانان آشكار گردانيده و پس از پرس و جوهائى در فرو خجستگى روز « غدير » هنگام آن مىآيد كه جاى پاى آن را در سروده‌ها و چكامه‌هاى تازيان روز « غدير » هنگام آن مىآيد كه جاى پاى آن را در سروده‌ها و چكامه‌هاى تازيان - از هر گروه و از پيروان هر كيشى كه باشند - نشان دهد ، براى اين كار از سخنوران سدهء نخست آغاز مىكند و به همين گونه سده‌ها را - يكى از پى ديگرى - بر مىرسد و غديريه سرايان را - كه از درخشانترين اختران در سپهر دانش و ادبند - با آوردن گستردهء زندگينامه و چامه هاشان مىشناساند و در لابه لاى گزارشها و روشنگرىهاى باريك بينانهء خود در اين باره‌ها چه بسيار از باورهاى شيعه و سنى ، خرده هائى را كه هر يك بر ديگرى گرفته‌اند ، برترىهاى پيشوايان هر كدام و تبهكارىهائى را كه به دست دانشمند نمايان و پيشروان و وابستگانشان روى داده به گفتگو نهاده و - مانند هميشه - انبوهى از ارزنده ترين پشتوانه‌هاى فرهنگ و آئين سنت را به گواهى آورده است .\r\nدر اين جلد نيز كه پارسى شدهء نيمهء نخست از جلد هفتم « الغدير » است پس از يك ديباچه در سپاس از كسانى كه با ديدهء بزرگداشت به نگارش او نگريسته‌اند ،\r\n","description":"","footnote":"","page_name":" مقدمة 6 ","page_number":6},
  {"content":"\r\nنامه‌هاى چند كس از ايشان را آورده ( 1 ) و آنگاه پرداخته است به غديريه سرايان در سدهء نهم و ياد از زندگينامه و سروده‌هاى ايشان - و پژوهشهائى در پيرامون آن - سپس چون كسانى از خرده گيران ، يكى از سه سخنور ياد شده را به تندروان ( غلو كنندگان ) بسته و به همين گونه گروهى از سنيان نيز شيعه را به گزافگوئى دربارهء خاندان پيامبر متهم مىدارند ، ناگزير خامه را به موشكافى در واژهء « غلو » و گشودن لايه‌هاى آن واداشته و با بازنمائى سرگذشت بو بكر و چون و چند دانش و منشها و رفتار و برترىهاى او - آن هم البته از زبان سر سپردگانش - روشن كرده است كه به راستى كسانى را بايد تند رو و گزافه گوى شمرد كه مردانى با اين پايه و مايه را به آسمان مىبرند و با آن كه در جاهاى ديگر به دست خود چنين كارنامه‌هاى نادرخشانى بر ايشان نوشته‌اند يكباره همهء آن گزارشهاى استوار را به فراموشى سپرده و بالافها و داورىهاى سست - در بزرگى ايشان - دل خوش مىدارند .\r\n\r\n","description":"","footnote":"\r\n( 1 ) من در آغاز ، سراسر اين ديباچه را ترجمه كرده بودم و سپس ديدم پاره اى از آن در آغاز جلد نخست از برگردان پارسى آمده ، اين بود بر رويهم نزديك به يك صفحهء آن را نديده گرفتم زيرا در بخشهاى آينده - در برگرداندن سخن به زبان خويش - چندان به پر نويسى افتاده‌ام كه هيچ جائى براى بازگوئى گذشته‌ها و دوباره كارى در چاپ نيست .\r\nزمينه اى كه امينى براى پاسدارى از شيعه - تنها در اين سنگر - چيده چندان پهناور است كه هشت مجلد آينده از ترجمه را نيز در بر مىگيرد - گذشته از مايه‌هاى فراوانى كه براى پاسخ به همين يك نكوهش در ديگر مجلدات توان يافت - و در پارسى كردن نگاشته‌ها ، من خود نيز در بسيارى از جاها نياز به افزودن پانويس را گريز ناپذير شناختم و در يادداشتهاى زير ، هم چگونگى كار را يادآورى مىكنم و هم آنچه را در ارزيابى ديدگاه من از « الغدير » نبايد از ياد برد :\r\nالف - بىهيچ روشنگرى آشكار است كه يك « سراينده » - همچون ديگر هنروران - بيش از آنچه « حقايق بىچون و چرا » را زير بنيادى براى فرآورده هاى\r\n","page_name":" مقدمة 7 ","page_number":7},
  {"content":"\r\nمغزىاش گرداند ، از نيروى « تخيل و عواطف » يارى مىجويد پس راه او با يك « دانشمند » جدا است و جا ندارد كه كسى بپرسد چرا فرازهائى از يك « حماسه » يا « غزل » يا « رثاء » يا . . . صد در صد با شالوده‌هاى دانش هماهنگ نيست ؟ نگارنده اى هم كه براى بررسى در « تاريخ ادبيات » به ياد آورى آن مىپردازد به جاى اين كه بخواهد همهء آنچه را مىآرد بايستهء پذيرفتن و باور داشتن بشمارد بر آن است كه برداشتها و نگرشهاى يك توده را بنمايد و بازگو كند تا دانسته شود كه چگونه آنها را در جامه هائى دلربا و با پيرايه هائى گرانبها نمايش داده‌اند و - در يك يا چند شاخه از اين هنر - چه پيشرفتهائى داشته‌اند ، زيرا به راستى : « ادبيات هر توده آئينهء زندگى و شايد هم خود زندگى ايشان است » پس اگر هم در پاره اى از سروده‌ها و سخنانى كه بيايد ناسازگارىهائى با پايه‌هاى كيش و دانش مىبينيد ( 1 ) از همين روى است كه ما تنها خواسته‌ايم خاندان پاك پيامبر را به آن گونه كه كسانى مانند ابن عرندس و ابن داغر و برسى انگاشته‌اند در برابر ديدگان خوانندگان بياريم تا از ديدگاه آنان و همگنانشان - كه اندك نيز نيستند - بزرگمردان گيتى را بنگرند و راه خويش را در شناخت فرهنگ و تاريخ ديروز - كه امروز از درون آن به در آمده - هموار سازند و پيوند ميان « گذشته » و « اكنون » و « آينده » - يا بگو بستگى ميان « مقدم » و\r\n\r\n","description":"","footnote":"\r\n( 1 ) نيازى به آوردن نمونه نيست و هر كس با يك نگاه به برگهاى آينده گواهان گوناگون بر اين سخن تواند يافت ، چون اين تازى سرايان - مانند همكاران ايشان در زبان خودمان - از يك سوى پاى بند به « واقعيتهاى عينى و علمى » نيستند و از سوئى هم گهگاه پايگاه والاى پيشوايان و وابستگانشان را نا دانسته درهم مىشكنند و از ارج و شكوه آن مىكاهند تا به پندار خويش دلها را سختتر بسوزانند و با اشك بيشترى كه مىگيرند به پاداش سنگينترى رسند كه من در پاره اى از جاها ناچار شدم براى پاسدارى از پايگاه بزرگان واژه‌هاى سبك و زننده اى را كه در نماياندن منش و چگونگى ايشان به كار رفته نديده گرفته يا به گونه اى كه كمتر ناخوش بنمايد به پارسى در آرم ( بنگريد به زير نويس ص 130 و 140 و 142 و 148 و ) كه هر چند اين گونه دستبردها دور از شيوهء درستكارى است با نگرش به انگيزهء آن اميدوارم جاى سرزنش نباشد .\r\n","page_name":" مقدمة 8 ","page_number":8},
  {"content":"\r\n« تالى » - را رازى براى نگريستن در « خود » كه آشناترين و بيگانه ترين كسانشان است شمارند . هر چند برآوردهاى آن گويندگان ، از چهره‌هاى بس درخشان و راستينى كه بايد پيش چشم داشت جدائىهاى فراوان دارد زيرا به گفتهء بينادل و انديشمند رومى :\r\n\r\nهر كسى از ظن خود شد يار من\r\nو ز درون من نجست اسرار من\r\n\r\nپس اين سروده‌ها و گزارشها بيش از آنچه معرّف معرّف و شناسانندهء چهره هائى كه در جهان برون بوده است باشد ، معرّف خود معرّف و شناساننده است و نمايندهء برداشتها و چهره اى كه در دل او و در جهان درونى خويش از معرّف داشته ، زيرا هر هنرمند ، هم در نگريستن به يك پديده و هم در تصوير بردارى از او و نماياندن آن به ديگران ، خواه ناخواه جاى پائى از خواسته‌ها و آرزوها و ويژگىهاى انديشهء خود در آن مىنهد ، اكنون هر اندازه كه اين خواسته‌ها و ويژگىها از مرز دانش و آئينهاى آفرينش فراتر برود چهره اى هم كه به دست مىآيد پندارىتر خواهد بود تا چه رسد كه ببينيم تصوير كنندگان ما - ابن عرندس ، ابن داغر ، برسى - هرگز از برترين « آموزشگران شيعيگرى و شناسانندگان پيشوايان آن » نبوده‌اند و سومى شان را نيز هر كس از دانشوران شيعه مىشناسيم به باد نكوهش گرفته و بر چسب « گزافه گوى » بر او زده تا آنجا كه گروه شيخيان هم با همهء تند روىهائى كه بر آنان بسته‌اند وى را از اين لغزشگاه بر كنار نديده و از همين روى ، نگارشهايش را خيلى سزاوار پشتگرمى نمىدانند . ( 1 )\r\nالبته دانشور سترك ما - امينى - از آن شيفتگىاش به بلند آستان راستان و از آن دلبستگىاش به دوستداران و دلباختگان ايشان مانند هر دلداده اى به جز زيبائى و نيكوئى نمىديده و بر آن شده است كه آنچه را اين گونه سرايندگان دربارهء ايشان آورده‌اند با زمينه‌هاى دانش و كيش ، سازگار بشمارد و اين بوده كه نه آن سوگنامه‌هاى نه چندان خوش ؛ گوش وى را آزرده و نه پذيرفته است كه\r\n\r\n","description":"","footnote":"\r\n( 1 ) « كتاب المبين نامهء آشكار » از حاج محمد خان كرمانى ص 6\r\n","page_name":" مقدمة 9 ","page_number":9},
  {"content":"\r\nدادرسى هيچ يك از بزرگان ما دربارهء برسى دادگرانه باشد و من هر چند خود را كمتر از آن مىپندارم كه در ميان وى - از يك سوى - و همهء دانايان هم آئينش - از ديگر سوى - به داورى نشينم باز هم چون آن بزرگوار در پشتيبانى از بررسى كار را به خرده گيرى از نگاشتهء يكى از تابناكترين ستاره‌ها در آسمان تشيع كشانده براى آنكه جايگاه والاى وى ناچيز ننمايد و انديشه اش در ديده‌ها سست و بىبنياد نيايد ناچار شدم - با دو سه فراز فشرده - چشم انداز را روشن تر سازم تا آشكار شود كه وى در برداشت خويش تنها نيست و بيشتر - و شايد همهء - آموزگاران شيعى با وى همداستانند ( بنگريد به زير نويس ص 90 › . البته با پژوهشهاى پردامنه و ژرف امينى جاى چون و چرا نمىماند كه نمونه‌هاى تند روى و گزافگوئى در برتر خوانىها را بيش از همه جا ميان خود سنيان و لا به لاى بافته‌هاى ابن حجر و ابن حزم و ابن تيميه و . . . بايد جست ولى آيا اين دست افزار مىتواند به تنهائى دامن برسى و همانند ان او را از « تندروى » پاك بنمايد ؟ اگر خرده گيرى بر برسى و تندرو انگاشتن او تنها از سوى سنيان بود مىتوانستيم بارو كردن غلوهاى خودشان - دربارهء آن سه مرد - دهانها را كم و بيش ببنديم ولى اكنون ، آن همه پرخاشهاى پيشوايان شيعه به وى را چگونه پاسخ بدهيم ؟ وانگهى مگر ميان تندرو بودن سنيان و تندرو نبودن برسى ؛ بستگى و پيوند استوارى هست كه اگر نخستين را گردن نهاديم دومى را نيز ناگزير بپذيريم ؟ ما پى گيرى گفتگو را بيش از اين روا نمىدانيم تا كسانى كه شايستگى بيشترى دارند به كار برخيزند و تنها سربسته مىگوئيم كه تبار ستودهء محمد - درود بر آنان باد - به اندازه اى برترىهاى راستين دارند كه اگر با خرد و دانش درست به پى جوئى و شناسائى آن بنشينيم اى بسا كه زندگىها به پايان آيد تا سرانجام به سخن سرايندهء شيراز رسيم كه : « ما همچنان در اول وصف تو مانده‌ايم » اگر پيروان ديگران به دندهء تند روى افتادند از آن بود كه پيشوايانشان برجستگىهاى چشمگير نداشتند ولى ما چرا خود را نيازمند گزافگوئى بيابيم ؟\r\n","description":"","footnote":"","page_name":" مقدمة 10 ","page_number":10},
  {"content":"\r\nو آيا اين منش به جز سنگ اندازى در راه درست شناسى سودى دارد ؟\r\nب - از ص 160 نيز كه بررسى در گزافگوئىهاى سنيان آغاز مىشود بايد به ياد داشت كه چون روى سخن ، نخست به ايشان بوده نگارنده ، شالودهء روشنگرىهاى خويش را در همه جا از گزارشها و نگرشهاى آن گروه استوار داشته و براى اينكه راه را بر هماورد ببندد و جاى بهانه اى نگذارد از راه خود او در آمده پس اگر تنها از ديدگاه گروندگان به سنت بنگريم جز پذيرش در بست چاره اى نيست ولى همين ويژگى - پشتوانه گرفتن نگاشته‌هاى ديگران - راه ناخن زدن را براى كسانى باز مىكند كه بخواهند با شيوه اى درستتر - كه شيعه پديد آرندهء آن بوده - در همين باره‌ها به كاوش پردازند . زيرا امينى هر گزارش و گفتارى را كه مىتوانسته دست افزار خرده گيرى از سنيان گرداند به كار گرفته هر چند زمينهء آن با گرايشهاى كيش خودش هماهنگ نباشد و اين هم چند نمونه :\r\n1 - در ص 226 از زبان عبد اللَّه پسر مسعود بيايد كه : « قرآن بر هفت حرف فرود آمده كه هيچ حرفى از آن نيست مگر پوسته اى برونى دارد و لايه اى نهانى . . . » با آن كه سخنان امامان ما ، بيهودگى و دروغ بودن اين فراز را آشكار مىسازد و يكى از نامورترين مردان شيعه در روزگار كنونى ده روايت را كه در مايهء سخن ابن مسعود - و همه از راه سنيان - آمده به ارزيابى نهاده ناراستى و هم ناسازگارى آنها را با يكديگر و با برداشتهاى خاندان پيامبر باز نموده و سپس ده معنائى را كه براى آن آورده‌اند يكايك به گفتگو گذارده و بىپايگى و تباهى همه را روشن كرده است ( بنگريد به « البيان فى تفسير القرآن » ج 1 ص 119 تا 135 ›\r\n2 - در ص 256 بيايد كه « چون محسن پسر على زاده شد پيامبر گفت :\r\nفرزندم را بياريد . . . « و نادرستى اين گزارش از ديدگاه شيعه به اندازه اى چون و چرا ناپذير مىنمايد كه همه بر سر آن همداستانند و هيچ نيازى به پرنويسى نمىبينيم .\r\n","description":"","footnote":"","page_name":" مقدمة 11 ","page_number":11},
  {"content":"\r\n3 - چنانچه در ص 310 مىخوانيد امينى كوشيده است واكنش على ( ع ) در برابر ابن سبا را به گونه اى نشان دهد كه بيرون از مرز آئين نباشد با آن كه ابن سبا بازيگر يك افسانه بيش نيست كه داستان سرايان اموى براى كوبيدن شيعه آفريده‌اند پس نبايد دو دلى در بودن خودش را نديده انگاريم و تنها به شاخ و برگ گير و دار بپردازيم .\r\n4 - در ص 240 تا 243 كه از فراوانى آئين نامه‌هاى پيامبر گفتگو مىرود به هنگام ياد آورى از نامورترين بازگو گران آن ، نخست نام ابو هريره به ميان مىآيد و سپس انس پسر مالك و آنگاه عبد اللَّه پسر عمر و عبد اللَّه پسر عباس و عبد اللَّه پسر عمرو عاص . . . با آن كه بيشتر سخنان ابو هريره دروغهائى است كه به پيامبر بسته زيرا :\r\nنخست اين كه : وى بيش از يكسال و نه ماه ( 1 ) با برانگيختهء خدا نبوده و كسى كه به گفتهء زندگينامه نويسان - گذشته از دچارى به فراموشكارى - هرگز نتوانسته خواندن و نوشتن بياموزد ، ناشدنى است كه - در چنين روزگارى اندك - بيش از ‹ 5300 › حديث فرا گيرد ! چون برترين ياران پيامبر كه از آغاز برانگيختگى او و پيشتر از آن باوى زيسته و رفت و آمد داشتند ( 2 ) و از دانش و زيركى افزون ترى برخوردار بودند باز گزارشهائى كه از همهء ايشان در نگاشته‌هاى سنيان آمده بر رويهم به ده يك اين شماره نيز نمىرسد !\r\nدوم - گروهى از بزرگان اسلام ( على ، ابن مسعود ، پسر عباس ، زبير ، سعد وقاص ، عثمان ، عايشه ، عمر ، پسرش و هم نواده اش سالم و . . . ) كه با ابو هريره برخوردهاى نزديك داشته و او را نيك مىشناخته‌اند سخن وى را شايستهء پشتگرمى ندانسته و گهگاه نيز آشكارا او را دروغزن خوانده‌اند .\r\nسوم - بسى از آنچه از زبان پيامبر باز گو كرده به اندازه اى ياوه و ناپسند\r\n\r\n","description":"","footnote":"\r\n( 1 ) نه 3 سال - كه در ص 240 آمده - چگونگى را نيز در بخش ه از همين پيشگفتار ( ص 18 - 19 ) بجوئيد\r\n( 2 ) سه خليفه ، سلمان ، زبير ، ابى پسر كعب ، زيد پسر ثابت ، عبد الرحمن پسر عوف\r\n","page_name":" مقدمة 12 ","page_number":12},
  {"content":"\r\nاست كه هرگز نمىتوان او را يك گزارشگر درستكار پنداشت .\r\nچهارم - سخنانى كه به پيك خداوند بسته با گفته‌هاى آن بزرگوار كه از راه‌هاى ديگر به ما رسيده نمىخواند و اين نيز نشانه اى بر ناراستى آنها است .\r\nپنجم - به نوشتهء سرگذشت نگاران ؛ وى از كسانى است كه در ستايش امويان و پيشبرد خواسته هاشان - همچون نكوهش على ( ع ) و تبارا و - پيشهء نارواى حديث بافى داشته است .\r\nششم - در باز گوگرى روايتها ، فراوان پيش مىآمد كه وى نيرنگ مىزد و با آن كه سخن پيامبر را از زبان كسى ديگر شنيده بود چنان وانمود مىكرد كه ميانجىاى در كار نبوده و اين كار - نهفتن كاستىهائى كه در زنجيرهء يك گزارش هست - در ديدهء بسيارى از دانشمندان ، از سهمناكترين گناهان به شمار مىرود كه هر كس به آن آلوده شود « دگر راست باور ندارند ازو »\r\nهفتم - كارنامهء بو هريره ؛ سراسر سياهى و ننگ و شكمبارگى است و گذشته از رسوائىهائى كه پستى و آزمندى وى در روزگار پيامبر پديد آورد ، در فرمانروائى عمر به گناه دزدى از وى كتك خورد و دشنام شنيد و سپس به همكارى و مزدورى امويان برخاسته و تا باز پسين دم جاى پاى استوارى در تبهكارىهاشان داشت .\r\nهشتم - ناسازگارى بسى از بافته هايش با رويدادهاى روشن تاريخى ؛ جاى دو دلى در نادرستى آنها نمىگذارد .\r\nبر بنياد آنچه آمد نه تنها همهء شيعه - بىهيچ چون و چرا - كمترين ارجى به ابو هريره و ساخته هايش نمىنهند ( 1 ) ، گروهى از هوشمندان و خرده بينان سنى نيز به پيروى از پيشوايانشان - كه در زير شمارهء دوم ياد كرديم - ياوه‌هاى او را به پشيزى نمىخرند - بنگريد به نگاشتهء استاد محمود ابو ريهء مصرى ، كه با نشانى « بازرگان حديث » به پارسى در آمده و گستردهء آنچه آورديم همراه با\r\n\r\n","description":"","footnote":"\r\n( 1 ) برگرديد به زندگينامه‌هاى ياران پيامبر كه دانشوران ما گرد آورده‌اند - ويژه به نگارش جداگانهء عبد الحسين شرف الدين موسوى به نام « ابو هريره » .\r\n","page_name":" مقدمة 13 ","page_number":13},
  {"content":"\r\nنكوهشهاى پيشوايان سنت ( 1 ) از ابو هريره را در آنجا مىتوان يافت .\r\nانس پسر مالك نيز از بدخواهان على ( ع ) بوده و براى خوددارى از گواهى راستين به نفرين وى دچار شده ( 2 ) و صادق - درود بر او باد - او را - همچون بوهريره - از آن سه تن شمرده كه بر پيامبر دروغ مىبسته‌اند و كوتاه سخن اين كه نه تنها شيعه وى را نكوهيده و ويژگىهاى يك گزارشگر شايستهء پشتگرمى را در وى نيافته‌اند ( 3 ) برخى از سنيان نيز از پذيرفتن گزارشهايش سرباز زده‌اند ( 4 )\r\nاز عبد اللَّه پسر عمر نيز بگوئيم كه :\r\nپس از عثمان هم فرمانروائى على ( ع ) را گردن ننهاد و از نماز گزاردن در پس او سرباز زده به گفتهء برخى در پى آشوبگرى نيز برآمد و مردم را به شورش در روى پيشوا برانگيخت ، با آنكه پس فردايش در برابر پولهاى گزافى كه از معاويه گرفت ، سرفرازانه يزيد را به جانشينى پيامبر پذيرفت و كسانى را كه آهنگ نبرد با وى داشتند به هزاران افسون و زبان بازى از گير و دار پرهيز داد و دو سه روزى كه از اين رويداد گذشت با زبونى و بيشرمى هر چه بيشتر در پشت حجاج تبهكار به نماز ايستاد و با اين شيوه‌ها كينهء خويشتن با دودمان على ( ع ) و وابستگىاش با دشمنان ايشان را آشكار ساخت ، پس مردى با اين منش و رفتار در خور آن نيست كه فراوانى گزارشهايش دست افزار سرفرازى وى بر ديگران\r\n\r\n","description":"","footnote":"\r\n( 1 ) بو حنيفه ، ابراهيم نخعى ، نظام ، ابو جعفر اسكافى ، ابن ابى الحديد و بيشتر معتزليان - روشن انديشان سنى - محمد رشيد رضا ، استاد احمد امين و به گفتهء ديگران ؛ جاحظ نيز از كسانى است كه وى را به درستكارى نمىشناخته « تنقيح المقال پيراستن گفتار » از مامقانى ج 2 ص 165\r\n( 2 ) - نزديكترين پشتوانهء اين سخن را در برگردان پارسى « غدير » بيابيد : ج 2 ص 50 تا 57 وزير نويس ص 38 نيز ج 4 ص 73 و ج 6 ص 275\r\n( 3 ) « تنقيح المقال » ج 2 ص 165 و ج 1 ص 155 - و يك نمونه از شاهكارهاى او پياله گردانى در بزم باده نوشى است - آن هم در روزگار پيامبر - كه در ص 208 و 209 و 211 تا 214 خواهيد ديد .\r\n( 4 ) « بازرگان حديث » ص 106 و 108\r\n","page_name":" مقدمة 14 ","page_number":14},
  {"content":"\r\nگردد زيرا سرشت و گوهرى در آن پايه ، راه نمىدهد كه سخن وى را باور داريم تا چه رسد كه بسى هم نادان و شهوت پرست بوده است و آن هم از حديثهاى دستخورده و دروغينش و برداشتهاى بىپا و ناساز وى با قرآن ، كه هر كدام از اينها به تنهائى بس است كه همهء گزارشهاى او را ناچيز و بىارزش نمايد . ( 1 )\r\nچون و چراهائى را كه برخى از سرگذشت شناسان شيعى دربارهء پسر عباس روا داشته‌اند نديده مىگيريم و مىرويم به سراغ پنجمين كس :\r\nعبد اللَّه پسر عمرو عاص نيز از ديدگاه كيش ما سخت نكوهيده است زيرا از كارگزاران و ياران معاويه بود و در رويداد صفين همراه با سپاه او به پيكار با على ( ع ) شتافت و پس از آن ، رهبر گمراه خويش را به ستم بر حسين ( ع ) برانگيخت و كوتاه سخن اين كه در دوروئى و نيرنگ بازى و دروغ بستن به پيامبر هيچ دست كمى از پدر سيهكارش نداشت و در اين كه نبايد به گفتار و گزارش وى ارج نهيم با سه تن ديگرى كه پيش از وى نام برديم همانند بود . ( 2 )\r\n5 - در ص 211 گزارشى خواهيد خواند كه امينى بر شيعى بودن يكى از بازگو گران آن انگشت نهاده و همين را نشانهء سستى آن و دست آويز ناشايستگىاش براى پذيرش شناخته با آن كه از چشم انداز ارزيابان ما اگر به جز اين باشد جاى سرزنش است و شيعيگرى يك گواه بايستى ما را در راستگو شمردن او پا برجاتر سازد نه بدگمانتر\r\nدر پاسخ به اين گونه خرده گيرىها ما همانچه را پيشتر ياد آور شديم باز مىنويسيم كه چون روى سخن با سنيان و پشتوانهء امينى از نگاشته‌هاى ايشان بوده تار و پود روشنگرىها و گفتگوها را نيز از گزارشها و گفته‌هاى آنان در هم تابيده تا - به گونه اى كه منطقيان مىگويند - از شيوهء « جدل » سود جسته و\r\n\r\n","description":"","footnote":"\r\n( 1 ) بنگريد به « الغدير » ج 10 ص 1 تا 73 و نيز به همين جلد از برگردان پارسى ص 289 و 294 و « تنقيح المقال » ج 2 ص 201\r\n( 2 ) « بازرگان حديث » ص 145 و « تنقيح المقال » ج 2 ص 200 و 329\r\n","page_name":" مقدمة 15 ","page_number":15},
  {"content":"\r\n« همان سان دهانشان را ببندد كه خود دهان خويش را مىبندند » پس نبايد چشم داشت كه همهء آنچه را آورده است از ديدگاه ويژه ى شيعه پذيرفتنى باشد و خرده را بر كسى بايد گرفت كه چنين درخواستى از « غدير » دارد و مىخواهد هر چه را در لابه لاى آن يافته براى ما در خور پشتگرمى بشمارد ، و گرنه زمينه چندان روشن است كه جائى براى پرگوئى نمىگذارد و ما نيز تنها از اين روى ناسازگارى پاره اى از آنها را با برداشتهاى شيعه باز نموديم كه خوانندگان نامتخصص ؛ در داورى خود دچار لغزش نشوند .\r\nج - براى آن كه پارسى خوانان ؛ بهتر بتوانند برترىهاى پيامبر و خاندان او و سخن سنجىهاى استادان تازى گوى را با آن لايه‌هاى دلپذير دريابند من جاى به جاى سروده‌هاى گوناگونى از شاهكارهاى زبان ايرانيان را كه در همان مايه‌ها بود در پانويس آورده و حلهء حله ( 1 ) را با پيرايهء پارسى بياراستم ( 2 ) و نيز در سنجش ميان آنها با ديگر سروده‌هاى تازيان ، بازنمائى هنرمندىهاى سخنورانه و گوشهء چشمى كه به فرازهائى از نامه‌هاى آسمانى و گفته‌هاى برانگيختگان و بزرگان و رويدادهاى تاريخ بوده ، شناساندن مردان و جاىها و گروه هائى كه نامشان به ميان مىآيد ، رساتر گردانيدن كاوشها ، روشنگرى اصطلاحات دينى يا ادبى يا وابسته به دانشهاى پراكنده و . . . در اين باره‌ها تا جائى كه دستم مىرسيد كوتاه نيامدم چندانكه براى گزارش تك سروده اى ، يك بخش از نگاشته اى ديگر را به پارسى برگردانده و در پانويس ص 106 و 107 گنجاندم ( 3 ) و يك جا نيز كه سربسته سخن از سهو النبى فراموشكارى پيامبر « رفته است ( ص 84 و 85 › براى آنكه چون و چند آن روشن شود و كسانى كه ورزيدگى ندارند زمينهء پژوهش\r\n\r\n","description":"","footnote":"\r\n( 1 ) زيرا هر سه سراينده اى كه اين مجلد به بررسى در پيرامون ايشان پرداخته از شهر حله - در عراق - برخاسته‌اند .\r\n( 2 ) تا كه قبول افتد و چه در نظر آيد ( خواجهء شيراز )\r\n( 3 ) بايد يادآورى كنم كه پانوشتهاى كتاب همه از نويسندهء اين پيشگفتار است به جز آن چه در آغاز يا انجامش نشانى « ن » دارد -\r\n","page_name":" مقدمة 16 ","page_number":16},
  {"content":"\r\nرا تاريك تر از آنچه هست نبينند كه بلغزند و به پندارهاى نادرست افتند ناگزير شدم جلوى خامه را باز گذارده و آنچه را به راستى بود آوردم بىآنكه درستى آنها را به گردن گرفته و باور داشتن آن را بر كسى بايسته شناسم يا به هيچ روى ؛ خود را سزاوار داورى در پيرامون آن انگارم و اميدوارم خوانندگان گرامى نيز به آن اندازه بلند نگرى داشته باشند كه اگر هم انديشه‌ها و نگرشهاى كسانى از بزرگترين پيشوايان آئين خويش را شايسته ى پذيرفتن نمىدانند دست كم بازگوگرى آن را در خور سرزنش نشمارند زيرا تنها انگيزهء من در پيش كشيدن آنها ، بيم از اين بود كه مبادا كسانى - از سر نادانى - گمانهاى ناخوشتر برند و سرپوش نهادن بر روى گفتار ، زيانهاى بيشترى به بار آرد .\r\nد - نگارندهء دانشمند گهگاه پاره اى از زمينه چينىها و برداشتهاى سنيان را باز نموده است بىآنكه نادرستى و هم ناسازگارى آنها را با آموزشهاى شيعه روشن سازد و البته براى كسانى كه دانش بهره بردارى از خود « الغدير » را دارند نيازى هم به اين كار نبوده است ولى هنگامى كه در برابر تودهء پارسى زبان باشيم از پرداختن به آن چاره اى نيست تا پرت نيفتند و پرسشى بىپاسخ به مغزشان نيش نزند و اين هم نمونه :\r\n1 - در ص 199 و 201 مىبينيد كه پيشروان سنت ، نشان صاحب « يار و دوست پيامبر » را كه در قرآن به بوبكر داده شده دست آويز برترى او گرفته‌اند و پاسخ ايشان را در زيرنويس ص 199 مىتوان يافت .\r\n2 - بر بنياد آنچه در ص 287 آمده است براى آنكه پيمان زناشوئى بسته شود هم به دو گواه نيازمنديم و هم به پذيرش سرپرست زن ، با آنكه از ديدگاه آئين دانان ما گرفتن گواه براى اين برنامه هر چند نيكو است باز هم دستورى گريز ناپذير نيست و اگر دور انديشىها و استواركارىها را نديده بگيريم ، پذيرش سر پرست را نيز - از چشم انداز فقهى تنها - نمىتوان بايسته شمرد و تازه كسان انگشت شمارى هم كه نيازمندى به آن را پذيرفته‌اند سرپرستى را تنها براى پدر\r\n","description":"","footnote":"","page_name":" مقدمة 17 ","page_number":17},
  {"content":"\r\nو نياى پدرى مىشناسند كه اگر در كار نباشند به سراغ ديگرى نبايد رفت و زن بيوه به اين اندازه نيز ناگزير به فرمانبرى از آن دو نگرديده چنانچه اگر سنگ اندازىها از روى نيكخواهىهاى خردمندانه نبود خرده گيرى پدر و نيا ، دوشيزگان شوهر نديده را نيز نمىتوان از گرفتن همسر باز دارد ( 1 ) و سخن كوتاه كنيم كه اين هم فرمانى براى همگان و هر جا نيست تا به آن گونه بىمرز و بند ياد آورى شود .\r\n3 - در ص 288 بيايد كه « پيمان زناشوئى را آشكارا بايد بست » و اين جا نيز آنچه را پيشتر در نياز به گواه گفتيم روا شناخته و از دوباره نويسى مىپرهيزيم\r\nه : نگارندهء پيش گفتار دربارهء پاره اى از برداشتهاى تاريخى امينى - پايگاهش و الاباد - نيز به چون و چرا برخاسته كه البته هيچگاه هم خرده گيرىهاى خود را تهى از پشتوانه‌هاى ارزنده نگذاشته است ، براى نمونه بنگريد به زير نويس ص 99 و 174 و اكنون نيز يك زمينه را به پژوهش مىنهيم تا داورى به كجا انجامد :\r\nچنانچه از ص 240 بر مىآيد : « ابو هريره سه سال با پيامبر رفت و آمد داشته و از وى حديث فرا مىگرفته است » در اين جا « الغدير » از نگاشته‌هاى سنيانى پيروى كرده كه بر پايهء خوشبينى بىاندازه و نادرست به ياران برانگيختهء خدا ، گمان دروغگوئى به هيچ كدام از ايشان نمىبرند و گزارش بالا نيز بر بنياد لافى است كه خود بوهريره زده ( 2 ) و براى آن كه خويشتن را - در ديدهء مردم ارجمندتر نمايد - مانند هميشه - پاى از شاهراه راستى فراتر نهاده و بستگى و پيوند خويش را با پيامبر ، استوارتر و بيشتر از آنچه بوده نموده است زيرا از آنچه مادر ص 12 تا 14 آورديم روشن مىشود كه گزارشهاى او هرگز\r\n\r\n","description":"","footnote":"\r\n( 1 ) بنگريد به « جواهر الكلام گوهرهاى سخن » چاپ 1325 ج 5 ص 46 و پس از آن ، نيز به « نظام حقوق زن در اسلام » ص 55 تا 61 ،\r\n( 2 ) « ابو هريرة » به خامهء شرف الدين ص 5 .\r\n","page_name":" مقدمة 18 ","page_number":18},
  {"content":"\r\nدر خور پشتگرمى نيست تا چه رسد كه در لابه لاى آن برترىهائى براى خودش نيز در برداشته و گذشته از آن ؛ با نوشته‌هاى چون و چرا ناپذير تاريخ شناسان ناسازگار باشد چون وى - به گفتهء خودش - در گير و دار خيبر - ماه صفر از سال هفتم هجرت - براى نخستين بار به همراهان پيامبر پيوست و به دنبال ايشان رهسپار مدينه شد ، سپس در ذيقعدهء سال هشتم از آن شهر كوچ كرده راه بحرين در پيش گرفت و در همان سامان ماند تا روزگار جانشينى عمر . پس وى بر رويهم بيش از يكسال و نه ماه ، آمد و رفت نزديك با پيامبر نداشته و افزون بر آن را از پيش خود بافته و نشايد گردن نهاد ( 1 )\r\nو - لغزشهاى چاپى و افتادگىهاى گيج كننده اى نيز بود كه به راهنمائى استاد دانشور - آقاى محمد باقر بهبودى - ( 2 ) يا به كمك نگاشته‌هاى ديگر ( 3 ) درست شد و اكنون نيز چند نمونه را كه در جاى خود به چشم نيامد ياد آورى مىكنم :\r\n1 - درگذشت بو نعيم سپاهانى در سال 430 روى داده ( بنگريد به ج 1 ص 180 از برگردان پارسى غدير ) نه در سال 340 كه در ص 34 از همين جلد به پيروى از الغدير ج 7 ص 11 ياد كرده‌ايم .\r\n2 - نام ابو عبد الرحمن پسر مخلد اندلسى در ص 240 تقى نوشته شده با آنكه بقى درست است ( بنگريد به « معجم الادباء فرهنگ نامهء دانشمندان » از ياقوت\r\n\r\n","description":"","footnote":"\r\n( 1 ) « بازرگان حديث » ص 31 ، 58 تا 64 ، 226 كه با بهره بردارى از ارزنده ترين رويداد نامه‌ها راه را براى رسيدن به برداشتهاى بالا هموار ساخته است .\r\n( 2 ) بنگريد به زير نويس ص 305 و 208 و 21 و 66 و 120 و 135 و البته يارىهاى بزرگوارانهء استاد بهبودى در سر و سامان گرفتن اين مجلد از برگردان پارسى چندان بسيار است كه تنها با شماره كردن آنها « مثنوى هفتاد من كاغذ شود » تا چه رسد كه بخواهم زبان به سپاسگزارى نيز بگشايم و گفتار خام و بىارزش خود را بهاى آن همه آموزشها شناسم ، پس همان به كه اسب لنگ سخن را در فراخنائى چنين به گستاخى واندارم و نارسائى واژه‌ها را در نماياندن احساسات درونىام پوزشى براى همهء كوتاهىها بياورم .\r\n( 3 ) بنگريد به زير نويس ص 205 و 261 .\r\n","page_name":" مقدمة 19 ","page_number":19},
  {"content":"\r\nج 7 ص 75 تا 86 و « الاعلام برجستگان » از زركلى ج 2 ص 33 و « بازرگان حديث » ص 86 ›\r\n3 - پدر ابو حرب در ص 254 ، به نام اسود ياد شده با آن كه ابو الاسود درست است ( بنگريد به الغدير ج 8 ص 332 ›\r\n4 - در ص 245 مىخوانيد : « ابن سعيد گزارش كرده . . . » و به گمان من بايد ابن سعد باشد كه نام وى و نگاشته اش در پانويس آمده است .\r\nز - شيوهء نگارش من چنين بوده كه تا مىتوانم واژه‌هاى پارسى را به كار گيرم و هرگاه نيز به اصطلاحى ويژه برخوردم به جاى اين كه خود آن را بياورم برداشت خويش را از آن در لابه لاى سخن گنجاندم تا جائى كه واژه هائى همچون اجتهاد ، تأويل ، معجزه ، متواتر ، واحد ، مرسل ، مسند ، حسن ، محفوظ ، وحى ، منكر ، حرم ، سند و نيز نام و نشانهائى را كه نمايانندهء منش و چگونگى و پايگاه كسى است ( صديق ، صديقه ( 1 ) ، فاروق ، ثقه ، شيخ ، و . . . ) به زبان خود بر گرداندم و هر چند با اين روش كار خود را دشوار ساختم و گذشته از پى جوئى و و انديشهء خستگى آور ، فراوان پيش آمد كه براى گريز از يك واژهء تازى ، يك فراز دراز نگاشتم ، با اين همه در راه خويش پا فشردم زيرا - گذشته از دلبستگى سخت به روان و يكدست بودن نگارش - دوست داشتم خوانندگان در هر مرزى از آگاهى كه باشند - تنها با دانستن فارسى - از اين نوشته‌ها سود ببرند بىآنكه در برابر اصطلاحات گوناگون سرگردان شوند و براى شناسائى آنها جداگانه به اين در آن در بزنند ، البته من كار خويش را به هيچ روى تهى از كژى و كاستى نمىدانم و براى نمونه چه بسا به كار بردن پاره اى از واژه‌هاى ناآشنا و تازه ساز پارسى زيانش از اصطلاحات پيچيدهء تازى كمتر نباشد با اين همه از پيشگاه سرور جوانمردان على ( ع ) و پيروان راستين او اميد چنان مىرود كه اين كوشش\r\n\r\n","description":"","footnote":"\r\n( 1 ) در برگردان پارسى اين دو واژه - راست رو - به ياد داشته باشيد كه « رو » از ريشهء رفتن است نه چهره .\r\n","page_name":" مقدمة 20 ","page_number":20},
  {"content":"\r\nناچيز را از خاك كوى پيشوا به ديدهء مهر نگرند و به گونه اى كه بزرگان را مىبرازد لغزشها را جز از ناپختگى او نپنداشته و با راهنمائىهاى راهبرانهء خود تلاش او را در نماياندن درياهائى از دانش و بينش و پژوهش كه در « الغدير » هست رساتر و سودمندتر نمايند .\r\n1 - ثبوت\r\n","description":"","footnote":"","page_name":" مقدمة 21 ","page_number":21},
  {"content":"\r\n","description":"","footnote":"","page_name":" 1 ","page_number":22},
  {"content":"\r\n","description":"","footnote":"","page_name":" 2 ","page_number":23},
  {"content":"\r\n","description":"","footnote":"","page_name":" 3 ","page_number":24},
  {"content":"\r\n","description":"","footnote":"","page_name":" 4 ","page_number":25},
  {"content":"\r\n\r\nسخن نگارنده\r\nبه نام خداوند بخشايشگر مهربان\r\n\r\nآرزوئى برآمده و سپاسى پيوسته\r\nما اميدوار بوديم كه بزرگان توده و استادان فرهنگ پرور ؛ اين كتاب را با ديدى بىآلايش بنگرند كه از انگيزه‌هاى كينتوزى بر كنار و از وابستگىها و جهتگيرىها به دور باشد تا به آسانى بتوانيم سخن يكديگر را دريابيم و آمادهء آن گرديم كه حقيقت - يا همان گمشدهء بازيافته - را بپذيريم و براى رسيدن به آشتى و سازش دلخواه از نزديكترين راه در آئيم و به استوارترين دست افزارها چنگ بزنيم زيرا من ( خدا گواه است ) جز آشكار كردن حق - و خواندن مردم به سوى آن - خواستى نداشتم .\r\nآنچه را هم خوانندگان ، درشتى در گفتار مىپندارند ( به حيات خداوندى سوگند ) تنها صراحت و تونائى در روشنگرى است ، نه سرسختى در بگو مگو .\r\nچنانچه سخنسراى اهرام و استاد ادبيات و جامعه شناسى در دانشكدهء پليس در قاهره - محمد عبد الغنى حسن مصرى - نيز اين هدف را در كار ما شناخته و آن را - در چكامه اى كه كتاب ما را مىستايد و منش نگارنده را باز مىنمايد - واگو مىكند :\r\n« خوى و سرشت او نرم و آشتى جويانه است\r\nولى پاى نبرد كه به ميان آيد به سرسختى مىگرايد\r\n","description":"","footnote":"","page_name":" 5 ","page_number":26},
  {"content":"\r\nدانشوران در منشهاى خويش به همين گونه اند\r\nاز يكديگر دور مىشوند و باز با شتاب به ديدار هم مىآيند . «\r\nخداوند پاك ، آرزوى ما را بر آورده كرد و مىبينيم خوانندگان گرامى آنچناناند كه گمان نيك به ايشان داشتيم و پندارم كه آنان نيز گمان نيكو به مىبرده‌اند - كه خداى را سپاس - و اينك بزرگان مردم را مىنگريم - كه چنانچه به ما گزارش رسيده - از كتاب پشتيبانى مىكنند ، آن هم در برابر آشوبگرىهاى ناآگاهانى كه نه با روحيات نگارنده آشنائى دارند و نه مىدانند كه چگونه در راه نيكخواهى براى مردم تا كمر خم شده و سر فرود آورده‌ام ، بگذريم و هزاران سپاس خود را ارمغان نامبردگان گردانيم .\r\nنوشتارهائى كه نمايشگر ستايشهاى فراوان بوده از شهرهاى دور و نزديك و همهء گوشه كنارها به سوى ما سرازير شد ، آن هم به خامه‌هاى مردمى كه برداشتها و گرايشهاى ايشان با ما يكى نبود ولى اين دوگونگى نتوانست آنان را در گرداب يكدندگى سرنگون سازد تا از اينكه آشكارا سخن راست را بر زبان آرند و يك اجتماع دينى - و هم برادرى در راه خدا و دين - را خواستار باشند باز بمانند . زيرا « جز اين نيست كه ايمان آوردگان با يكديگر برادرند » ( 1 ) و ما به گونه اى هستيم كه سخنور نامبرده ى اهرام گفته :\r\n« به راستى آرمان همسان ، همهء ما را درون يك گروه جاى مىدهد\r\nو كيش راهنما ، ما را در دنبال كردن يك راه به هم مىپيوندد\r\nهر چند در راه هوس گام برداريم و پيرو آن گرديم\r\nباز هم ، اسلام ميان دلهاى ما مهربانى پديد مىآرد . »\r\nاينك سرشتهائى بزرگوارانه و خواستهائى نيكو و سرمايه‌هاى روانى پاكيزه اى را گسيل مىداريم تا كار برادرى و مهرورزى ميان ما را به انجام برساند ، هر چند اهريمنانى كه نمايش به نيك خواهى مردم مىدهند و هدفهاى ديگرى\r\n\r\n","description":"","footnote":"\r\n( 1 ) سوره ى 49 - آيه ى 10\r\n","page_name":" 6 ","page_number":27},
  {"content":"\r\nدر دل مىپرورند ، خوش نداشته باشند .\r\nدر پاره اى از بخشهاى گذشته ى كتاب ، فرازهائى زرين آورديم از آنچه به دست ما رسيد چه از سوى زمامداران و سياستگران يا راهنمايان و نمونه‌هاى دين ، از دانشوران سترگ ، يا استادان هوشمند و سخن سرايان پيشرو . كسانى هم هستند كه گفتارهاى آنان را نياورديم و نامى از ايشان به ميان نيامد ، چرا كه زمينهء كتاب تنگ بود و اكنون يادى كوتاه از آنان مىداريم و - همراه با آن - سپاس پيوسته و ستايش نيكوى خود را ارمغانشان مىگردانيم .\r\n","description":"","footnote":"","page_name":" 7 ","page_number":28},
  {"content":"\r\n\r\n1 نامه اى كه سرور اصلاح خواه بزرگوار ، آية اللَّه سيد عبد الحسين شرف الدين عاملى فرستاده\r\nو خود از كسانى است كه مردم او را نيكو شناخته و سپاسگزار وى بوده‌اند - با آن بزرگوارىهاى بايسته اش و كوشش هائى كه بايد سپاس داشت و با خوى هميشگى او در اصلاحات و خواندن مردم به سوى خدا و چشم دوختن به برنامه‌هاى مسلمانان و گذشتن از همه چيز در راه حقى كه بايد پيروى كرد - خداوند بر او درود فرستد و از سوى ملتش پاداش نيكو به وى دهد :\r\nدانشمند كوشاى استوار ، روشنگر اسلام - امينى - كه خداوند او را گرامى دارد و ( آئين ) ما را به دست او ارجمند سازد .\r\nبا درودى پاكيزه و سلامى بلند .\r\nمىدانم تو بر من حقى دارى كه از مرز ستايش از « الغدير » مىگذرد و اينكه بخواهم به زيبا شمردن كتاب پهناور و كم مانندت بپردازم و آن را نمايندهء يك كوشش فرهنگى و يگانه در شمار آرم آنچه را به گردنم هست به انجام نرسانده‌ام .\r\nسخن در اين باره - و ماننده‌هاى آن - كوچكترين واكنشى است كه در برابر تلاشهاى تو مىتوان نشان داد و ناچيزترين افزارى است كه به يارى آن مىشود كاوشها و بررسىهاى موشكافانهء تو را به سنجش نهاد ولى در نگارش اين كتاب پهناور - و پر از دانش - آنچه تو را به حق خويش مىرساند ، بزرگداشتى است كه توده ى مسلمان بداند تو يكى از قهرمانان كم مانند آن هستى و اينها ترا بر آن دارد كه در راه درخشان و نيكوكارانهء خويش گامها را هر چه استوارتر نمائى\r\n","description":"","footnote":"","page_name":" 8 ","page_number":29},
  {"content":"\r\nو پايدارتر گردى تا حق آن ارزشهائى را كه چيزى نمانده تباه كنند و تباه شود گزارده آيد ، كه چون اين تباهى پاى در ميان نهاد زندگى « نمونهء برتر خود » را از كف خواهد داد و - پس از آن - بىارج و ارزش خواهد شد چرا كه از درستى و نيكوئى و زيبائى تهى است ، يا بگو از آنچه زندگى را دلپذير و و الا مىسازد و ما را به ارزشهاى آن آگاه مىگرداند تهى است .\r\nكتاب پهناور تو « الغدير » در ترازوى ارزيابى و فرمان ادب - بىچون و چرا - كارى سترك و كتاب پردامنه اى است كه اگر گروهى از دانشمندان نيز در پديد آوردن آن با يكديگر همداستان شده و در استوار ساختن آن به يارى هم مىشتافتند اگر بازده كارشان به اين خوبى در مىآمد به راستى باز هم گروه و تك تك ايشان كارى بزرگ را به پايان برده بودند .\r\nسخن را كه به اينجا رساندم تنها براى آن نبود كه چنين نتيجه اى بگيرم بلكه مىخواستم گوشه اى سهمناك از زندگىمان را نيز بنمايانم و - با خواندن ديگران به پايدارى - آوا دردهم : در پيرامون مشتى بازماندگان از مردان انديشهء اسلامى گردآئيد كه خامه‌هاى خود را - با هوشمندى و مهرورزى - به گردش و كاوش در ميان آثار ما واداشته‌اند .\r\nزيرا براى اين انديشهء سازنده - در ديدهء من - هيچ چيز سهمگين تر از پراكندگى مردان نمايندهء آن نيست ، چه با اين پراكندگى بيم مىرود كه از زادن نتيجه‌هاى شايسته باز بماند و حلقه‌هاى آن از هم گسيخته شود ، اين پراكندگى همان از هم پاشيدن همهء انگيزه‌ها و آمادگىهائى است كه - با دستيارى آنها - حقيقت مىتواند زندگى خود را در سرشت پديده‌ها و لايهء برونى آئينها دنبال كند .\r\nبراى تمدن خاور زمين - بلكه براى تمدن انسانى - هيچ چيز هراس انگيزتر از آن نيست كه اين زمينه‌ها بىنتيجه بماند و اين حلقه ها از يكديگر گسيخته شود .\r\nپس اگر ما ديگران را به همراهى تو خوانديم و اگر گفتيم در كنار تو - در\r\n","description":"","footnote":"","page_name":" 9 ","page_number":30},
  {"content":"\r\nآستانهء غديرت و در كنار راه - بايستند ، به راستى دعوت ما براى خدمت به يك انديشهء كلى است كه - با يارى آن - شخصيت ملت در جائى هر چه بلندتر نشانده شود ، اميدواريم انديشمندان در تو نمونه اى را بيابند كه از زندگى و گردهمائى توده در پيرامون تو و از بزرگداشتهاى نيكوى آنان از تو ، دلگرمىشان فزونى گيرد تا به خدمتگزارى حقيقتى برخيزند كه تو با دلى پاك و در راه حق به خدمتگزارى آن كمر بستى .\r\nاينجا درنگ كنم و بگويم : والاترين چشم انداز - در كار پر تلاش و ارزنده ات - تنها شيفتگى توبه آن است ، همان شيفتگى كه - با همهء دردسرها و خارهاى ميان راه - تو را به پيشروى واداشت ، و اين خوى و روش - در اين كار سترك - شيوهء قهرمانان ما از خدمتگزاران خاندان پيامبر را به ياد مىآورد كه به پا خاستند تا دانشها و آنچه را از ايشان مانده بود در همه جا بر پراكنند ، همان روش كه - با فرآوردن برترين بنيادهاى انسانى از فرهنگ درخشان ايشان - زندگى را سودمند مىگرداند .\r\nاز ديدگاه هنرى نيز تو مانند هنرمندى به كار برخاسته اى و - در مايه و چهره ى كتاب - قلم توانايت را از زيبائى و درست نويسى برخوردار گردانيدى و در افزارهاى فراوان آن ، آگاهىهاى بسيار ، ذوق سليم ، نيرومندى در دادرسى و پهناورى زمينه را گنجانيدى . خدايت نگهدارد و يارى دهد !\r\n14 ذيحجه 1368\r\nعبد الحسين شرف الدين موسوى\r\n","description":"","footnote":"","page_name":" 10 ","page_number":31},
  {"content":"\r\n\r\n2 گفتارى كه آية اللَّه سيد محسن حكيم فرستاده‌اند\r\nو ما با سپاسگزارى از ايشان همان گفتار را مىآوريم :\r\nبه نام خداوند بخشايشگر مهربان\r\nچنانچه خداوند سزاوار ستايش است بر او ستايش باد ! و درود و سلام بر بهترين آفريدگان او محمد و خاندان پاك و پاكيزه ى وى . پس از اينها ؛ يكى از بزرگترين نيكىهائى كه خداوند بزرگ و گرامى - درباره ى اين گروه پيرو راستى و مردم درستكار - روا مىدارد ؛ آن است كه در هر روزگار ؛ مردانى به ايشان مىبخشد كه نه سوداگرى و نه بازرگانى ؛ آنان را از تلاش در راه او - و كمر بستن به پرستش او و كوشش براى بالا بردن سخن او و برافراشتن جايگاه آن - باز نمىدارد . اينان ؛ درستى حقيقتهاى آئين را باز نمودند ، پيام آن را رساندند و ديگران را با روشنگرىهاى خود رهنمون گرديدند و اينها با همه ى آن گرفتارىها بود كه مىتوانست - اگر يارى پروردگار نباشد - ميان آنان و خواسته‌هاى شايسته شان جدائى بيفكند .\r\nبه راستى از برجسته ترين مردان اين گروه پرتلاش ؛ نگارنده ى كتاب « الغدير » پژوهشگر يگانه و دانشمند بىمانند ، امينى است كه پيروزى و پايدارى او هميشگى باد ! من بخشهاى پى در پى اين كتاب را كه نگريستم ؛ ديدم به همان گونه است كه به نگارنده ى بزرگوار آن مىبرازد ، زيرا آن را نگارشى يافتم كه - به يارى خداى دانا و ارجمند - از هيچ سوى ، سخنى نادرست به آن راه ندارد - با\r\n","description":"","footnote":"","page_name":" 11 ","page_number":32},
  {"content":"\r\nنيروى روشنگرى و سرسختى برخورد و فريبندگى شيوه و دلارائى گفتارش از همه ى چشم اندازها پيروز درآمده است ، برداشتى استوار را با سازمانى نيكو و مايه‌هاى تازه را با بنيادى نيرومند به هم پيوند زده ، به زمينه‌هاى گوناگون سركشيده و همه جا با استوارى پاى نهاده و با پايدارى بيرون شده است .\r\nپس هر مسلمان فرهنگ دوست كه در جستجوى راستى است بايد آن را بخواند و از فروغش پرتو بگيرد و سزاوار ؛ آن كه نگارنده ى پيروز ما نيز بر اين كامروائى كه خداوند ارزانى او داشته و بر يارى و سرپرستى وى سپاس بگويد و خداوند او را بر اين كار بزرگ كه از پيش برده ، از بهترين پاداشى كه به نيكوكاران مىدهد بهره مند گرداند و درود و مهربانى و بركتهاى خداوندى بر وى باد !\r\nمحسن طباطبائى حكيم\r\n","description":"","footnote":"","page_name":" 12 ","page_number":33},
  {"content":"\r\n\r\n3 نامه اى كه به دست ما رسيد از سوى پژوهشگر مسيحيان ، دادرس آزاده ، سخن سراى زيرك ، استاد بولس سلامهء بيروتى\r\nسرايندهء شيواگوى « رويداد بزرگ در جهان عرب » كه يادش جاودانه خواهد ماند .\r\nبا سپاس فراوان از ايشان :\r\nبه پيشگاه دارندهء برترىها ، استاد دانشور عبد الحسين امينى كه خداى ، ما را از دانش او بهره ور گرداند - چنين باد ! -\r\nبرگردن من بود كه چون جلد ششم از « الغدير » را گرفتم و ديدم - در سرآغاز آن - با گنجاندن نامهء من سرافرازم فرموده‌ايد - در نوشته اى ديگر - از شما سپاسگزارى كنم .\r\nبر اين دفتر گرانبها كه دست يافتم پنداشتم مرواريدهاى همهء درياها را در « غدير گودال آب » شما به چنگ آورده‌ام ! آرى اى داراى برترىها ! با اين كار بزرگى كه شما به تنهائى دست به آن زده‌ايد به راستى اگر يك گروه از دانشمندان نيز باشند از پاى در مىافتند ، چگونه شما يك تنه به آن برخاستيد ؟\r\nبىچون و چرا ؛ آن روان پاك - روان پيشواى بزرگ كه بر او و زادگان پاكش برترين درودها باد - همان است كه دشوارىها را هموار كرده و ديدهء روشن بينش شما را بر گنجهاى دانش گشوده ، از آن بر مىگيريد و بر سر ديگران مىپاشيد تا همچون اندوخته اى براى تاريخ نگاران و پشتوانه اى براى دانشوران و سرچشمه اى از احساس براى سخن سرايان بماند كه هرگاه گرماى سرسخت ، نهال\r\n","description":"","footnote":"","page_name":" 13 ","page_number":34},
  {"content":"\r\nادب را گزندى رساند آن را از غدير شما آبيارى كنند .\r\nبه ويژه آنچه دربارهء خليفهء دوم ياد كرده بوديد ؛ نگاه مرا خيره به سوى خود كشيد ، خداوند شما را از نيكىهاى بسيار برخوردار گرداند ! روشنگرى شما چه نيرومند است و چه برهان تابناكى داريد كه اگر پس از آن ، باز هم كسى بخواهد - با يكدندگى - آن روشنگرىهاى استوار را نپذيرد به آن بز كوهى مىماند كه شاخهاى خود را با سنگ خارا به جنگ اندازد .\r\nاى دارندهء برترىها ! خدا شما را نگهدارد ! چنان چراغ پرفروغى پرتو خود را از نجف ارجمند روانه مىدارد كه همهء شهرهاى تازيان را روشنى مىبخشد ، من از خداى پاك مىخواهم كه با شفاعت سرور ما فرمانرواى گروندگان - كه درفش او در دو جهان برافراشته است و يادش براى هميشه پايدار - زندگى گرانبهاى شما را دراز گرداند .\r\nبيروت 28 ذيقعده از سال 1368\r\nارادتمند - بولس سلامه\r\n","description":"","footnote":"","page_name":" 14 ","page_number":35},
  {"content":"\r\nجلد هفتم\r\nغديريه سرايان در\r\nسده ى نهم كه سه تن از مردمان حله اند\r\nدر اين جلد چندان از بررسىهاى دانشمندانه - دينى ، تاريخى - هست كه حقيقتها آن را پشتوانه گيرند و پژوهشگران را مىشايد كه با ديده اى ژرفتر در آن نگرند .\r\n","description":"","footnote":"","page_name":" 15 ","page_number":36},
  {"content":"\r\n\r\nبه نام خداى بخشايندهء مهربان\r\nپاكى تو ، تو سرپرست مائى نه آنان ( 1 ) كسى را از نزد خود سرپرست ما گردان و كسى را از نزد خود ياور ما گردان ( 2 ) هان ! مردم ! هر آينه حقيقت - از نزد پروردگارتان - به سوى شما آمد ، هر كس راه يافت - به راستى - به سود خود راه مىيابد و هر كه گمراه شد جز اين نيست كه به زيان خود گمراه مىشود و من كارگزار شما نيستم ( 3 ) و جز رساندن پيام چيزى بر من نيست ( 4 ) فروغ و نامه اى بزرگ از سوى خداوند به نزد شما آمد ( 5 ) تا هر كس به راه نابودى رفت با داشتن راهنما نابود شود و هر كس كه زندگى يافت با داشتن راهنما به زندگى دست يابد ( 6 ) ، خدا شما را از ( نافرمانى ) خود پرهيز مىدهد ( 7 ) و از اين كه آنچه را نمىدانيد در باره ى خدا بگوئيد ( 8 ) اين نامه اى است فرخنده كه فرو فرستاديمش ، پس ، از آن پيروى كنيد و پرهيزگار باشيد شايد كه آمرزيده شويد ( 9 ) ، به راستى حقيقت را به سوى شما آورديم ولى بيشتر شما حقيقت را ناخوش مىداريد ( 10 ) . نيكى خداوند را\r\n\r\n","description":"","footnote":"\r\n( 1 ) سورهء 34 آيهء 40 .\r\n( 2 ) سورهء 4 آيهء 77 .\r\n( 3 ) سورهء 10 آيهء 108 .\r\n( 4 ) سورهء 36 آيهء 17 .\r\n( 5 ) سورهء 5 آيهء 18 .\r\n( 6 ) سورهء 8 آيهء 44 .\r\n( 7 ) سورهء 3 آيهء 27 و 28 .\r\n( 8 ) سورهء 7 آيهء 31 .\r\n( 9 ) سورهء 6 آيهء 156 .\r\n( 10 ) سورهء 43 آيهء 78 .\r\n","page_name":" 16 ","page_number":37},
  {"content":"\r\nمىشناسند و سپس آن را نشناخته مىانگارند ( 1 ) ، پس در آن چه دانش شما به آن راه نمىبرد چرا به گفتگو مىپردازيد ( 2 ) به جز از گمان پيروى نمىكنيد و شما جز به دروغ سخن نمىگوئيد ( 3 ) از هوسهاى گروهى پيروى نكنيد كه پيشتر گمراه شدند و بسيارى را به گمراهى افكندند ( 4 ) از خداوند فرمان بريد و از پيامبر فرمان بريد و از كسانى از خودتان كه سرپرست هستند ( 5 ) ، همان كسان كه دارائىهاشان را در شب و روز و آشكار و نهان ( در راه خدا ) مىبخشند ( 6 ) و از سر دوستى با او - به تهيدست و پدر مرده و گرفتار - خوراك مىخورانند ( 7 ) ، همانان كه گرويدند و كارهاى شايسته كردند كه آنان بهترين آفريدگانند ( 8 ) .\r\nامينى\r\n\r\n","description":"","footnote":"\r\n( 1 ) سورهء 16 آيهء 85 .\r\n( 2 ) سورهء 3 آيهء 59 .\r\n( 3 ) سورهء 6 آيهء 149 .\r\n( 4 ) سورهء 5 آيهء 81 .\r\n( 5 ) سورهء 4 آيهء 62 .\r\n( 6 ) سورهء 2 آيهء 275\r\n( 7 ) سورهء 76 آيهء 8 .\r\n( 8 ) سورهء 98 آيهء 6 .\r\n","page_name":" 17 ","page_number":38},
  {"content":"\r\n\r\nغديريه سرايان در سدهء نهم\r\n\r\n71 ابن عرندس حلى\r\n‹ 1 › ماهى كه - چون گذشت - در دل من شيرين و خوش بود\r\nبامدادان به سان شاخهء شمشاد ( 1 ) - با زيورها و پيرايه‌ها - خراميدن گرفت\r\nبا يك نگاه و در يك چشم بر هم زدن دلها را بربود\r\nو به اين گونه ، جادوى ناروا ، رواشناخته شد\r\n‹ 2 › چون بند از جامه گشود\r\nارادهء آهنينم را سست كرد\r\n‹ 3 › گونه اش كه از سپيدى و خوشبوئى به كافور مىمانست\r\nچون در كنار سبزهء خط جاى گرفت چه درخششى يافت !\r\n‹ 4 › از زلفكان بناگوشش زنجيرى ساخت\r\nكه مرا با آن به بند افكند و گرفتار كرد\r\n‹ 5 › ماهى كه تناسب اندامش مانند نيزه است\r\nو تير نگاهش - در كشتن دلدادگان - كار شمشير را مىكند\r\nچهرهء او گل جورى است و با چشمانى\r\nهمچون زنان سياه چشم بهشتى كه آهوى سرمه گون چشم را بردهء خود\r\nمىدارد .\r\n\r\n","description":"","footnote":"\r\n( 1 ) به جاى درخت بان كه سراينده آورده\r\n","page_name":" 18 ","page_number":39},
  {"content":"\r\n‹ 6 › چشمهاى نيم خفته و بيمارگون ( 1 ) او را - چون به آرامى مىنگرد - چه\r\nدوست دارم\r\nو بر پلكهاى بيمار و پرناز او كه گوئى در كار ريسندگى است دلبسته‌ام .\r\n‹ 7 › ناراستى و ناسازگارى كرد و بر دلباختگان نبخشود\r\n- با آن كه چه اندام راست بالا و خوش سازى هم دارد ! -\r\nزيبائىهاى او شاهانى را به بردگى كشيد و چه بسيار\r\nپادشاه ارجمند كه خوار و زبون او گرديد .\r\nبا دو چشم خويش به خسرو ( پادشاه ايران ) مىماند و با گونه اش\r\nبه نعمان ( 2 ) - فرمانرواى يمن - و با خال سياهش به نجاشى - شاه حبشه -\r\n‹ 8 › خداى برتر از هر پندار بر دو صفحهء گونه ى او\r\nدو نون نگاشت كه دو سر آن ؛ تيزى خود را نمايش داد ( 3 ) .\r\n‹ 9 › و او با آنها - همراه با ناز چشمانش - مرا نشانهء تير گردانيد\r\nتا تيرها گيجگاه مرا بهرهء خود گرفتند و با فرود آمدن در آنجا كار كشتنم\r\nرا به پايان بردند\r\n\r\n","description":"","footnote":"\r\n( 1 ) صفت بيمار براى چشم و نگاه دلدار در فارسى نيز به كار مىرود ، هاتف گويد :\r\n\r\nنا اميد است ز درمان دو بيمار طبيب\r\nچشم بيمار كسى و دل بيمار كسى\r\n\r\n( 2 ) و به لالهء نعمان\r\n( 3 ) همانند كردن اندامهاى چهره به حرفهاى الفباء در پارسى نيز پيشينه دارد ، ابن سينا مىگويد :\r\n\r\nبر صفحهء چهره كاتب لم يزلى\r\nمعكوس نوشته است نام دو على\r\nدو عين و دو لام با دو ياى معكوس\r\nاز حاجب و عين و انف با خط جلى\r\n\r\nو اين هم از خداوندگار عرفان :\r\n\r\nچند حرفى نقش كردى از رقوم\r\nسنگها از عشق آن شد همچون موم\r\nنون ابرو ، صاد چشم و جيم گوش\r\nبر نوشتى فتنهء صد عقل و هوش\r\nزين حروفت شد خرد باريك ريس\r\nنسخ مىكن اى اديب خوشنويس\r\nحرفهاى طرفه بر لوح خيال\r\nبر نوشته چشم و ابرو ، خط و خال\r\nعقل را خط خوان آن اشكال كرد\r\nتا دهد تدبيرها را زان نورد\r\n\r\n","page_name":" 19 ","page_number":40},
  {"content":"\r\n‹ 10 › خوشا آن خال همچون عود و اسپندش\r\nكه در كنار آن گونه‌هاى گل انداخته و آتش رنگ ، نمىسوزد .\r\n‹ 11 › با شرارى از آتش عشق دلم را سوزاند\r\nتا گداخته گرديد ولى عشق او را از ياد نبرد ( 1 ) .\r\nهرگاه نويد آرندهء وصال با پيروزى سر رسد\r\nشب را با شادمانى و خوشبختى به روز خواهم رساند\r\nهمهء دردهايم را فراموش كردم ( 2 ) و در\r\nگرداب عشق به دست و پا زدن پرداختم تا اندوه اين گرفتارى را\r\nچاره اى بسازم\r\nباران اشك را چنان بر چهره فرو ريختم كه\r\nگوئى خون حسين است و بر زمين كربلا سرازير مىشود\r\nهمان مرد روزه و نماز و بخشنده و خوراك دهنده\r\nو برترين سوار كارانى كه بر بالاى اسب جاى گرفتند\r\nو همان كه نياى برگزيدهء او در گرماى كشنده\r\nابرهاى پربار را سايه بانش مىگردانيد\r\nو پدر او شيرى است كه با دانشها\r\nو برترى خود - جاى جاى از - نامهء خداوندى را روشن كرد\r\nو مادرش فاطمه - آن بانوى پاكدامن - است كه\r\nافسر سرفرازى او با بزرگوارىها آراسته گرديده\r\n‹ 12 › بستگى دودمانى او ( حسين ) همچون بامداد روشن است كه\r\nگوهر خود وى همچون خورشيد تابان و فروزان آن را مىآرايد\r\nاوست : سرورى شايستهء پشتگرمى ، خوشبخت ، به خاك افتنده در برابر\r\nخدا ،\r\n\r\n","description":"","footnote":"\r\n( 1 )\r\n\r\nنقش كردم رخ زيباى تو بر خانهء دل\r\nخانه ويران شد و آن نقش به ديوار بماند\r\n\r\n( 2 )\r\n\r\nغم عشق آمد و غمهاى دگر پاك ببرد\r\nسوزنى بايد كز پاى بر آيد خارى\r\n\r\n","page_name":" 20 ","page_number":41},
  {"content":"\r\nدختر زادهء جانباختهء پيامبر ، كه گرفتار است و - زير شكنجهء سخت -\r\nستمها بر وى مىرود ( 1 )\r\nماهى كه ديدهء آسمان - اندوهگنانه - در سوك او گريست\r\nو دل روزگار برايش تپيدن گرفت\r\nبه خدا هرگز فراموش نمىكنم او را - كه تنها و تشنه لب بود\r\nبا آنكه در پيش روى او چشمهء لبريز از آب ، گرگان بيابان را هم سيراب\r\nمىكرد -\r\nو نيز حضرت عباس را - كه دشمنان\r\nجامه از پيكر او به در كرده برهنه بر زمينش افكندند -\r\nو آن كودك را - كه خورشيد زندگىاش گرفت و آفتاب آن\r\nبراى هميشه راه باختران سپرد -\r\nفرزندان اميه در پيكر ياران او\r\nنيزه هائى سخت را خرد كردند .\r\n‹ 13 › ( حسين و همراهان ) نيزه‌ها را پيمانه اى شمرده و با آن ؛ بادهء مرگ\r\nنوشيدند و با آميختن آن با گرفتارىها ، خود را به پاى آزمايش كشيدند\r\n‹ 14 › اندامهاشان از هم گسيخت و تنها پاره پاره گرديد\r\nتا سرها به پاها رسيد و در كنار آنها جاى گزيد .\r\nپس از جان دادن ، در روز رستاخيز ، سراى پاينده\r\nو بر جاى ماننده را به ارث بردند ،\r\nدختر زاده ى پيامبر درددلها داشت و او را ياورى نبود\r\nدرد دلهاى خود را به آستان پروردگار آسمانهاى بلند پايه برد\r\nدر كرانه‌هاى پر آب فرات لب تشنه بود و چون مىخواست\r\nآب بنوشد مىديد او را از لبهء شمشيرهاى آبداده سيراب مىكنند\r\n\r\n","description":"","footnote":"\r\n( 1 ) لغزشى كه در نوشتن اين بند از سرودهء تازى روى داده بود با يارى استاد بهبودى درست شد .\r\n","page_name":" 21 ","page_number":42},
  {"content":"\r\nآن گروه در لشگرى او را گرداگرد برگرفته بودند كه\r\nهمچون دريا آغاز آن با انجامش همسان بود\r\nدريائى پر آشوب و با شمشيرهائى گرسنه كه\r\nگوشت و پوست شهسواران را خوراك آن گردانيدند\r\nاز شگفتىها است كه او از تشنگى بىتاب باشد\r\nبا اينكه پدرش در روز رستاخيز آب روان به كام مردم مىريزد .\r\n‹ 15 › در پيرامون او شاهينهائى براى شكار كبوتر به پرواز در آمدند\r\nو چون تشنه شدند كشتهء كبوتر را با خون آهو بچه آغشته كردند\r\n‹ 16 › نيزه‌هاى گندمگون و كبودرنگ ؛ سرخ فام گرديد\r\nو رنگ خاكسترى اسبها ، سياه و گرد آلود شد\r\n‹ 17 › چرا كه آنها را در خمى از خون فرو بردند\r\nو اينها را در دريائى از گرد و غبار جدائى ناپذير به شناورى واداشتند\r\n‹ 18 › سمهاى اسبانش كه بر سه پاى ايستاده بود\r\nبر فراز سر سوار كاران چهرهء مرگ مىنگاشت\r\n‹ 19 › تاريكى ؛ گرد و خاك و آشوب را به كام خود كشيد و سياهى گسترش\r\nيافت\r\nتا بامداد روشن به گونهء شبى سخت تيره در آمد\r\n‹ 20 › و پنداشتى درخشش تيغها در دل آن ،\r\nآذرخشى است كه در ميان ابرها روى مىنمايد و روشنائى را به ارمغان\r\nمىآرد\r\n‹ 21 › سپاهى كه دهان بيابان را پر كرد و چنان پاى به دشت نهاد\r\nكه سم ستورانش بر گونهء آن تازيانه مىنواخت\r\nفرزندان آنان كه جاى نشين پيامبر را نشناخته انگاشتند و\r\nپيامبر راهنما را - كه به راستى فرستاده ى خدا بود - دروغگو شمردند\r\n","description":"","footnote":"","page_name":" 22 ","page_number":43},
  {"content":"\r\nجانفشانىها كردند و - از سر نادانى - آئينهاى راستين اسلام را دگرگون\r\nگردانيدند\r\nآنچه را شايسته بود ناسزاوار خواندند\r\nو ناروا كارىهاى را سزا انگاشتند\r\nآگاهانه به كشتن جانشين پيامبر كمر بستند و آنچه را\r\nمحمد در قرآن برخوانده بود دستخوش دگرگونى ساختند\r\nدست به كشتن حسين زدند و چنان آتشى بر افروختند\r\nكه به جاى بهره بردارى از گرمايش هستى خويش را در كام آن افكنده\r\nو خاكستر گردانيدند .\r\nپس بر ايشان خشم گرفت و با تصميمى واكنش نمود\r\nكه شمشير پولادين را سوراخ سوراخ مىكند .\r\nاز فراز اسبى نيكوى كه گفتى در روى زمين به شناورى مىپردازد .\r\nو همچون آذرخشى كه در جهش خود از باد شمال هم پيشى مىجويد\r\nهمان اسب كه پاهاى آن در روز پيكار\r\nجز سر جنگاوران دشمن نعلى نمىپذيرد\r\nامروز با بامداد سپيد و روشن آغاز شد\r\nو فردا پيراهنى سياه از تاريكىها درخواهد پوشيد\r\n‹ 22 › در دست او شمشيرى سخت بران است\r\nكه جوى خون را نيام خود مىشناسد\r\nبا لبهء تيغ تيزش در كاسهء سرها و در گلو و گردن\r\nحق ناشناسان رخنه كرد و رگ و پى آنان را از هم دريد .\r\n‹ 23 › دوست من ! او و شمشير و اسبش ( 1 ) - در ديدهء كسى كه خواهد بانديشد -\r\nهمچون :\r\n\r\n","description":"","footnote":"\r\n( 1 ) استاد علاء الدين شفهينى اين لايهء زيبا و شگرف را - به گونه اى گسترده تر و رساتر - پيش از ابن عرندس در سخن خود گنجانيده است بنگريد به ( ج 6 ص 362 ) چاپ دوم - ن\r\n","page_name":" 23 ","page_number":44},
  {"content":"\r\n‹ 24 › خورشيد بود - سواره بر سپهر گردون - كه\r\nماه به دست - در جستجوى آنجاها كه ماه فرود مىآيد - مىچرخيد\r\n- يا بگو در پى كاسه‌هاى سر دشمنان و گلو و گردن ايشان -\r\nلشگر پيرامون گوشه اى از آن همه زيبائىاش را گرفتند\r\nبه گونه اى كه دلهاشان در جوش و شور به ديگ مىمانست\r\nنوادهء پيامبر با اراده اى سازمانهاى گروه‌ها را از هم مىپاشد\r\nكه سپاه را با همه ى زير و بم آن درهم مىكوبد و خرد مىكند\r\nبا نون نيزه يكى را چنان مىكوبد و طعنه مىزند كه چشمانش گشاد مىشود\r\nو به گونه اى باشين شمشير بر تارك ديگرى ضربه مىزند كه زخمى با\r\nلبهاى فروهشته پديد مىآرد\r\n‹ 25 › پس طعنهء او از كله هائى كه بر زمين مىافكند\r\nنقطه مىسازد و ضغينهء ( كينهء ) دشمن را بر مىانگيزد\r\nو ضرب دستش همراه با الف قامتهائى كه\r\nبه زير مىاندازد طرب ( شادمانى ) دوستان را شكل مىبخشد\r\nو اينها بود تا هنگام مرگ نوادهء پيامبر فرا رسيد\r\nو بوم مرگ بر سرش سايه افكند\r\nگروه سركشان روسبى زاده گرد او\r\nو فراخناى بيابان را گرفته\r\nيكى از گردنكشان تيرى بلند به سوى او افكند\r\nتا بر خاك افتاد\r\nو شمر بدكاره جست و خيزكنان بيامد\r\nكه گفتى شاهين چشم بسته براى ربودن شكارش از فراز راه نشيب مىسپارد\r\nبا دلى كه از كينه و دشمنى حسين مال مال بود بر سينه ى او پريد\r\nبا تيغ تبهكارانه اش سرى را بريد كه بارها\r\n","description":"","footnote":"","page_name":" 24 ","page_number":45},
  {"content":"\r\nپيامبر دندانهاى آن را بوسه داده بود\r\nدر هنگام كشته شدنش چهرهء خورشيد - از اندوه - به سياهى گرائيد\r\nو شهابهاى آسمانى روى خود را پنهان كردند .\r\nجبرائيل ، ميكائيل و اسرافيل ؛ گزارش كشته شدنش را دادند\r\nو تخت گاه بزرگ در جهان برين لرزيدن گرفت\r\nمرغان بر روى شاخسارها آوا به نوحه سرائى برداشتند\r\nو درندگان دره‌ها به سوك نامه خوانى نشستند و به شيون پرداختند\r\nاسب نيك بيامد و نيك مرد را بر بالاى خود نياورده بود\r\n- با دردمندى و لابه و هراس و\r\nبا شيهه اى بلند و چشمى كه مردمك آن\r\nگريان بود و اشك فرو مىباريد -\r\nبانوان سراپردهء حسين شيههء او را شنيدند\r\nداغديدگان از لابلاى چادرها آشكار شدند\r\n‹ 26 › از چشمان سياه خود سرشگهائى را\r\nكه با خون دل آميخته و سرخ مىنمود پى در پى بر صفحهء سپيد گردن\r\nروان گردانيدند\r\nتا حسين ، كشته آمد و پس از او\r\nآموزشگاه‌ها بسته شد\r\nآنجاها كه فرودگاه فرمان خدا بود سوگوار گرديد\r\nو ويرانه‌هاى آن از ياران همدم و همنشين تهى گرديد ( 1 )\r\n\r\n","description":"","footnote":"\r\n( 1 ) پيش از اين سخنور ، دعبل نيز گفته : « سراهاى كوى آشنائى را به ياد آوردم و سرشگ ديده را رگبار آسا فرو باريدم ، آموزشگاه هائى كه نشانه‌هاى دانش راستين را به مردم مىشناسانيد از آواى خوانندگان تهى گرديد و آنجاها كه فرمان خداوند فرود مىآمد به گونهء مىشناسانيد از آواى خوانندگان تهى گرديد و آنجاها كه فرمان خداوند فرود مىآمد به گونهء بيابانى شوره زار دگرگونى يافت ، ( بنگريد به ترجمهء غدير ج 4 ص 251 و 253 و 258 و 259 )\r\n","page_name":" 25 ","page_number":46},
  {"content":"\r\nبدكاره‌ها از سر نادانى بانوان را گرفتار ساختند\r\nزشت رفتارى نمودند زيرا هر كس بدكاره بود سزاوار نادانىها است\r\n‹ 27 › سر پاك را آشكارا بر نيزه اى كه برداشته بودند نهادند\r\nو كمر خود را براى انجام گناهان ، سخت بربستند\r\nبانوان ماتم زده را از ميانهء راه به گونه اى گذر دادند\r\nكه نگاه‌هاى مردمان بر ايشان مىافتاد\r\nزين العابدين ( زيور پرستندگان ) را كه كارش به خاك افتادن در\r\nبرابر خدا\r\nو خود دانائى درستكار بود ، در بند گرفتار كردند\r\n‹ 28 › و سكينه كه روز را به شب رساند دل آرام او\r\nبه تپش افتاده بود و اندوه ؛ آن را آسوده نمىگذاشت\r\nسين سرشگ چشمش خاء خاك را\r\nدر خود شناور ساخت تا گاف گياه از دل آن رستن گرفت\r\nكوىهاى آشنائىشان شوره زار شد ( 1 )\r\nو در آنجا كه دوستان فرود مىآمدند كسى نماند و تهى گرديد\r\nچون آنان را سوار ستوران كردند تا به راه اندازند\r\nشكيبائى از دل من رخت بر بست\r\nو چون شتران شكافته دندان را براى بردن آنان افسار زدند\r\nاشكهاى من از زبر گونه‌ام سرازير شد\r\nگروهى از هواخواهان امويان براى آنكه پاداش سرشار بستانند\r\nآنان را به سوى مردمى بدكنش روانه ساختند\r\n- از نادانى - يزيد را خرسند مىدارد تا دستمزد بيشترى به او دهد\r\nو آنچه را مىخواهد هر چه تندتر به او برساند\r\nتا آن گاه كه براى راه بردن شتران نى مىنوازند و سوارگان\r\n\r\n","description":"","footnote":"\r\n( 1 ) بنگريد به پانويس گذشته\r\n","page_name":" 26 ","page_number":47},
  {"content":"\r\nبر چارپايان مىنشينند ، فرزندان اميه را نفرين خواهم كرد\r\n« زياد » ( 1 ) و يزيدشان را نفرين مىسرايم\r\nو پروردگارم نيز كيفرهاى زيادترى بر آنان فرو خواهد فرستاد\r\nرويشان سياه باد ! با خاندان محمد چنان رفتارى نمودند\r\nكه گردنكشان پيشين نيز روا نداشته بودند\r\nبا اشكهاى خونينى بر حسين خواهم گريست كه\r\nخاكهاى خشك را تر سازد\r\nاى كرانهء فرات ! بارانى از سرشگها در پيرامون\r\nخاك تو گرد بر مىگردد كه - به يارى آن - ابرها به گردش در مىآيد\r\nابرهائى دارد : نزديك به زمين ، سوار بر هم ، به هم پيوسته با :\r\nآذرخشهائى بلند كه اشكى پياپى را روان مىگرداند .\r\nآن گاه كه ترا بار گبار گواراى خود - كه از خوشبوئى به مشگ\r\nمىماند -\r\nسيراب مىسازد دردهايت را درمان خواهد كرد .\r\nپس از اينها ؛ درود - از جان درود - بر آن كس كه در\r\nغدير خم درفشهاى فرمانروائى براى او بر پا گرديد\r\nبر دومى و از پى در آيندهء نامه ى خدا ( 2 ) و گرامىترين\r\nكسى كه آن را برخواند و بزرگترين كسى كه از پى پيامبر راهنما\r\nو برگزيده برآمد\r\nهمسر زهراى بتول ، برادر فرستادهء خدا ، رها كنندهء\r\nگيتى كه آن را به آتش جدائى خويش سوخت\r\n\r\n","description":"","footnote":"\r\n( 1 ) از تبهكارترين دژخيمان معاويه كه فرزند ناپاك او « ابن زياد » نيز با كشتارهاى دژخويانهء خود از شيعه و پيشوايان آن ، روى پدر را هر چه سياه تر گردانيد .\r\n( 2 ) زيرا پيامبر گفت : دو چيز گرانبها در ميان شما بر جاى مىگذارم - نامه ى خدا و خاندانم ( كه على سرور ايشان است )\r\n","page_name":" 27 ","page_number":48},
  {"content":"\r\nمردى كه پاكدامنى را پيراهن خود گردانيد و خوشا آن\r\nمردى كه با جامهء پاكدامنى ، خويشتن را پوشيده داشت !\r\nدر هنگام آشتى و سازش ؛ او را بارانى بخشنده مىبينى\r\nو در روز جنگ مانند شيرى كه خواهد از بچه اش پاسبانى كند\r\nبا دستى گشاده كه - براى نيكو كارى -\r\nاز ستاره ى كيوان نيز فراتر مىرود .\r\nو با نمايشهائى روشن و درخشان و تابناك كه ديگران\r\nاز انجام آن ناتوانند و دست آويز كسانى مىشود كه درباره ى او به\r\nتندروى و گزافه گوئى افتاده‌اند ( 1 )\r\nو يكى از آنها بازگشتن خورشيد است پس از ناپديد شدن ( 2 )\r\n- همان داستانى كه بينائىها در برابر آن خود را به فراموشى مىسپارند -\r\nبا گردش خود بر فراز آن زيرانداز ( 3 ) چنان برترى يافت كه\r\n- بازگوگرى آن - سخنوران نغز گوى را زبان بر مىبندد\r\nسخن گفتن او با خفتگان آن شكاف كوه ، برجستگى\r\nگرانمايه و والائى است كه از ستاره ى سماك نيز فراتر مىرود .\r\nاز خويشاوندى و يارى او با پيامبر كه بگذرى\r\nبر رفتن او بالاى دوش پيامبر ، برترى چشمگيرترى براى او است\r\nاين است آن كه دانشها را در خود گرد آورد\r\n- چه كوتاه شده و فشردهء آنها و چه گسترده و پر و بال گرفتهء آنها -\r\nاين است كه با نماز و بخششهاى خود ، راه\r\nگيتى و آئين را به انجامى شايسته رسانيد\r\n\r\n","description":"","footnote":"\r\n( 1 ) گزارش آن را ثعلبى و دانشمند مغازلى و قزوينى از پسر عباس و انس پسر مالك آورده‌اند و اگر خداى برتر از هر پندار خواهد در جاى خود ياد خواهيم كرد . ن\r\n( 2 ) يعنى كه گنه را به از اين نيست بهانه !\r\n( 3 ) گزارش آن درج 3 ص 126 تا 141 از چاپ دوم گذشت . ن\r\n","page_name":" 28 ","page_number":49},
  {"content":"\r\nاين است كه با شمشير و نيزهء خويش\r\nپيروزى دشوار را در خيبر آسان گردانيد .\r\nبا چنان زخمى مرحب را در آن نبردگاه نابود ساخت\r\nكه بارى بس گران بر دوش كافران نهاد\r\nو در رويداد خندق كه گروه‌هاى بسيار به همدستى يكديگر هر كدام سپاهى\r\nبراى سركوبى پيامبر فرستادند او بود كه پسر عبدود را به كشته اى خونين\r\nدر بالاى ريگها دگرگون گردانيد\r\nدر نبردگاه سخت تبوك نيز او پاى به ميان نهاد و آنان را\r\nبه شمشير اراده اى كه هرگز خراش بر نمىدارد نابود ساخت ( 1 ) .\r\nآدم چون بلغزيد چنگ در دامان او زد\r\nتا پروردگار ما از وى بپذيرفت و او را برگزيده داشت\r\nو آنگاه كه رگبارى بس تند سراسر زمين را پر كرده بود ،\r\nنوح به فرخندگى او خداى را خواند تا كشتىاش به راه افتاد\r\nو به خجستگى او بود كه ابراهيم خداى را خواند تا آتش\r\nداغ و سوزان بر او سرد شد\r\nو به فرخندگى او بود كه موسى خداى را خواند تا چوبدستى\r\n\r\n","description":"","footnote":"\r\n( 1 ) در جنگ تبوك - و البته تنها در اين جنگ و بس - على همراه با سپاه پيامبر نبود و شايد سراينده ، گوشهء چشم به گزارشهائى دارد كه بر بنياد آنها ، چون پيامبر ديد با بيرون شدن از مدينه ، شهر تهى مىماند براى دشمنان گوناگون كه چشم به راه چنينروزى بودند تا بر پايگاه اسلام بتازند و آسيبى سخت برسانند ، پس على را در مدينه گذاشت تا در روى آشوب هائى كه زمينهء آن را چيده بودند بايستد ، دورويان و نيرنگبازان كه با ماندن على در مدينه آرزوى خود را بر باد رفته مىديدند - با نگران ساختن او از جايگاهش در دل پيامبر - وى را به رها كردن مدينه و پيوستن به او واداشتند ولى پيامبر - با سخنانى پر مهر - وى را دلگرم ساخته باز گردانيد و البته در ميان راه باز هم كسانى چند ، دامها گستردند تا گزندى به او رسانده و نابودش نمايند ولى اين هم نگرفت . و - به هر روى - سخن سراينده نبايد اين پندار را پديد آرد كه على از رزمندگان در نبردگاه تبوك بوده ، بلكه جا پاى او در پيش آمد تبوك به گونه اى است كه روشن كرديم .\r\n","page_name":" 29 ","page_number":50},
  {"content":"\r\nاو مارهاى جادوگران را كه در آغاز ريسمانهائى چند بودند در كام\r\nخود فرو برد .\r\nو به خجستگى او بود كه عيساى مسيح ؛ خداى را خواند تا مردهء\r\nبه گور رفته سخن گفت و از ميان آن گرفتارىها به پاى خاست\r\nدر غدير خم ؛ پيامبر - محمد - به راستى او را به برادرى برگزيد و\r\nدستور آن نيز در نامهء خداوندى آمده بود .\r\nدر دوستى او دشمنان را سرزنش كرد و آنان نيز با سر سختى او را\r\nنكوهيدند ، من نافرمانى آنان نمودم و در اين راه از كسى برتر فرمان بردم\r\nو - به كورى چشم آنان - او را چنان ستودم كه پروردگارم\r\n- در پاداش آن - زنگها را از دلم بزدايد .\r\nكه تربت ( خاك ) پاى ابو تراب ( على ) چون به آلودگى چشم\r\nمن رسد آن را پاكيزه خواهد ساخت .\r\nتا آن گاه كه روندگان پاى در راه دارند و تا هنگامى كه\r\nابرها مىبارند يا باران را در دل نهفته‌اند هزاران درود بر او باد !\r\nفرمانرواى گروندگان ! چكامه هائى را گوشگير كه هر چه\r\nروزگار بر آن گذرد زيورهاى آن افزايش خواهد يافت\r\nچكامه هائى به زبان تازيان كه در حلهء بابل پرورش يافته و\r\nفردا با شيوائى خود خطيئه - سخن سراى سترك - را شرمنده خواهد\r\nساخت .\r\nبرجستگى يافت تا براى صالح عرندس كاخى از سرافرازى\r\nبر بالا سر اختران آسمان بنياد نهد\r\n‹ 29 › دلهاى آنان را كه بر من رشگ مىبرند مهر زد و بر چكامهء شيوائى ( 1 )\r\nبرترى يافت با سر آغاز\r\n\r\n","description":"","footnote":"\r\n( 1 ) از استاد علاء الدين حلى كه در چاپ دوم از ج 6 ص 383 يادش رفت . ن\r\n","page_name":" 30 ","page_number":51},
  {"content":"\r\n« سبزه ى خط در كنار گونه‌ها آشكار شد و مانند زنجير به هم پيوست »\r\n‹ 30 › و به دست آويز ستايش تو - اى على ! - بالاروى آغاز كرد تا با سروده ى\r\nآن سخنورى همسنگى جست كه گفت :\r\n« ديگر براى سراهائى كه از دوستان تهى مانده نخواهم گريست . » ( 1 )\r\n\r\nزيرنويسى براى سروده‌ها\r\nسخن سراى ما - ابن عرندس - در اين چكامه اش شماره اى از برجستگىهاى سرور ما - فرمانرواى گروندگان - را ياد كرده كه پاره اى از آنها را در گذشته - با گستردگى - آورديم و در پيرامون پاره اى ديگر گفتارهائى پهناور در آينده خواهيم داشت و اين جا به روشنگرى آنچه سربسته در تك سروده ى زير باز نموده بسنده مىكنيم :\r\n« از خويشاوندى و يارى او با پيامبر كه بگذرى ،\r\nبر رفتن او بالاى دوش پيامبر ، برجستگى برترى براى او است . »\r\nاز على - كه خدا از او خشنود باد ! آورده‌اند كه گفت :\r\n« پيامبر - درود و آفرين خدا بر او - مرا به سراغ بتها برد و گفت :\r\nبنشين ! من كنار كعبه نشستم و برانگيخته ى خدا ( ص ) بر شانه ى من بالا رفت و گفت : برخيز و مرا به نزديك آن بت بر ! چون برخاستم و او ديد من نمىتوانم بالاى شانه‌ام نگاهش دارم گفت بنشين ! نشستم و او از شانه‌ام به زير آمد و آنگاه فرستاده ى خدا ( ص ) بنشست و گفت : على ! از شانه ى من بالا رو ! چون بالا رفتم او به همان گونه برخاست و اين هنگام چنان به گمانم آمد كه - اگر خواهم - به چشم اندازهاى آسمان نيز توانم رسيد ، پس بر فراز كعبه شدم و برانگيخته ى خدا ( ص )\r\n\r\n","description":"","footnote":"\r\n( 1 ) از چكامهء جمال الدين خلعى است كه زندگينامهء او را در ج 6 ص 12 تا 19 آورديم و چكامه نيز درباره ى رهبر جانباخته - دخترزاده ى پيامبر است كه به 75 بيت مىرسد چنان كه در ج 6 ص 18 گذشت . ن\r\n","page_name":" 31 ","page_number":52},
  {"content":"\r\nپشت داد و من بزرگترين بتها يا همان بت قريش را به زمين افكندم ، اين بت مسين را به زور ميخهائى آهنين بر پاى داشته بودند ، فرستاده ى خدا ( ص ) گفت :\r\nاز جاى بكنش ! من به تكان دادن آن آغاز كردم و او به همين گونه مىگفت : هان ! هان ! هان ! تا سرانجام توانستم آن را بيفكنم ، فرمود بشكنش ! پس شكستم و خردش كردم و به زير آمدم . »\r\nو با سخنانى ديگر : « . . . فرستاده ى خدا - ( ص ) فرمود بيندازش ! كه انداختمش و چنان كه شيشه بشكند درهم شكست و آنگاه فرود آمدم » و با سخنانى ديگر :\r\n« از بالاى كعبه به زير جستم »\r\nاز جابر پسر عبد اللَّه گزارش شده كه گفت : « با پيامبر ( ص ) به مكه درآمدم ، آن روزها نزديك به 360 بت در خانه ى خدا و پيرامون آن بود ، برانگيخته ى خدا ( ص ) بفرمود تا همه ى آنها را سرنگون كردند . بتى دراز در خانه بود كه هبل نام داشت . پيامبر ( ص ) به على نگريست و گفت : على ! براى اينكه هبل را از پشت كعبه به زير افكنيم تو بر دوش من سوار مىشوى يا من بر دوش تو ؟ ( على گفت : ) گفتم اى فرستاده ى خدا ! تو سوار شو ! ولى چون بر پشت من نشست ، سنگينى پيام خداوندى راه نداد كه بتوانم او را بردارم ، گفتم اى برانگيخته ى خدا ! من سوار مىشوم ، پس بخنديد و فرود آمد و پشتش را خم كرد تا بر آن ؛ جاى گرفتم ، سوگند به آن كس كه دانه را شكافت و آفريدگان را پديد آورد اگر مىخواستم ( 1 ) سپهر را به دست خويش بگيرم توانستم پس هبل را از پشت كعبه بيافكندم و خداى برتر از هر پندار اين فراز فرو فرستاد : « بگو درستى بيامد و نادرستى از ميان رفت و البته نادرستى از ميان رونده است » ( 2 )\r\n\r\n","description":"","footnote":"\r\n( 1 ) اين سخن كه جابر از على آورده با گزارش نخستين كه در ص 31 گذشت اين جدائى را دارد كه آنجا على ( ع ) گفت : « اين هنگام چنان به گمانم رسيد كه اگر خواهم » نه « اگر مىخواستم » - تنها - كه اينجا آمده و گويا در گزارش جابر ، اين پاره از گفتار افتاده و آن را به اين رنگ نادرست در آورده است .\r\n( 2 ) سورهء 17 آيهء 83\r\n","page_name":" 32 ","page_number":53},
  {"content":"\r\nاز پسر عباس گزارش شده كه گفت : « پيامبر » ( ص ) به على گفت : برخيز تا بتى را كه بر فراز كعبه جاى دارد درهم بشكنيم ، پس برخاستند و چون نزديك آن رسيدند پيامبر ( ص ) به او گفت : بر شانه ى من بايست تا تو را بردارم على جامه ى خويش به او داد و فرستاده ى خدا ( ص ) آن را بر شانه گذاشته سپس او را برداشت تا بر روى خانه نهاد و على آن بت را - كه از مس بود - بگرفت و از بالاى كعبه به زير افكند - كه گفتى دو بال داشت .\r\nاين گزارشها را گروهى از پاسداران ( 1 ) و پيشوايان حديث و تاريخ آورده‌اند و مردانى هم كه در سده‌هاى پس از آنان به نگارش مىپرداخته‌اند ، آن را از ايشان گرفته و بىآنكه كوچكترين جاى تاريكى در زنجيرهء آنها بيابند آن را چون و چرا ناپذير شمرده‌اند و اين هم تنى چند از آنان :\r\n1 - اسباط پسر محمد قرشى در گذشته در سال ‹ 200 › كه احمد در « مسند » ( 2 ) از زبان وى آن را بازگو كرده است .\r\n2 - حافظ ابو بكر صغانى در گذشته در سال 211 كه سيوطى آن را از وى بازگو كرده .\r\n3 - حافظ ابن ابى شيبه در گذشته در سال 235 كه سيوطى و زرقانى آن را از وى بازگو كرده‌اند .\r\n4 - پيشواى حنبليان احمد در گذشته در سال 241 در « مسند » خود - با زنجيرهء گزارشى درستى ، آن را از زبان كسانى كه سخن هيچ يك از آنان چون و چرا بردار نيست آورده است ( ج 1 ص 84 ›\r\n5 - ابو على احمد مازنى در گذشته در سال 263 كه نسائى ، آن را از گفتهء وى بازگو كرده است .\r\n\r\n","description":"","footnote":"\r\n( 1 ) اين واژه را در برابر حفاظ ( جمع حافظ ) نهاديم كه نشانى است براى كسانى كه 000 ر 100 حديث به بالارابا زنجيرهء آن بدانند و از بر بخوانند .\r\n( 2 ) نگارش گسترده اى است از احمد در حديث و واژه ى آن را نيز براى گفتارى به كار مىبرند كه نام گوينده و گزارشگرش را به همراه داشته باشد .\r\n","page_name":" 33 ","page_number":54},
  {"content":"\r\n6 - حافظ ابو بكر بزار در گذشته در سال 292 نيز به گزارش « ينابيع سرچشمه‌ها » از بازگو گران اين حديث است .\r\n7 - حافظ ابن شعيب نسائى درگذشته در سال 303 در ص 31 از « خصايص ويژگىها » آن را آورده است .\r\n8 - حافظ ابو يعلى موصلى در گذشته در سال 307 نيز بر بنياد آنچه در « مسند » وى آمده از گزارشگران اين حديث است .\r\n9 - حافظ ابو جعفر طبرى در گذشته در سال 310 - به گفتهء « جمع الجوامع گردآورى فراهم آرنده‌ها » از گزارشگران اين حديث است .\r\n10 - حافظ ابو القاسم طبرانى - در گذشته در سال 360 - به گفتهء « تاريخ الخميس » از بازگو گران اين حديث است .\r\n11 - حافظ حاكم ( 1 ) نيشابورى در گذشته در سال 405 در كتاب « مستدرك بازيافته‌ها - ج 2 ص 367 » حديث را آورده و جداگانه نيز داورى خود را به درست بودن آن باز گفته است .\r\n12 - حافظ ابو بكر شيرازى در گذشته در سال 407 يا 410 در كتاب « نزول القرآن فرود آمدن قرآن » از زبان جابر آن را آورده است .\r\n13 - ابو محمد احمد پسر محمد عاصمى در « زين الفتى شرح سورة هل اتى زيور جوانمرد در روشنگرى اين سوره : آيا آمد بر انسان . . . »\r\n14 - حافظ ابو نعيم سپاهانى در گذشته در سال 340 كه خطيب - با گزارش از ديكتهء وى - اين حديث را آورده است .\r\n15 - حافظ ابو بكر بيهقى در گذشته در سال 458 كه خوارزمى اين حديث را از راه وى بازگو مىكند .\r\n16 - خطيب بغدادى در گذشته در سال 463 درج 13 از تاريخ خود - ص 302 - حديث را آورده است .\r\n\r\n","description":"","footnote":"\r\n( 1 ) حاكم به كسى گويند كه دانش وى همهء احاديث را فرا گيرد .\r\n","page_name":" 34 ","page_number":55},
  {"content":"\r\n17 - دانشمند ابو الحسن ابن مغازلى در گذشته در سال 483 در « مناقب برجستگىها » از زبان ابوهريره حديث را بازگو مىكند .\r\n18 - حافظ ابو عبد اللَّه فراوى در گذشته در سال 530 كه گنجى در « كفاية بسندگى » حديث را از راه وى آورده است .\r\n19 - برترين سخنوران خوارزم در گذشته در سال 568 در « مناقب » - ص 73 - از راه دو حافظ - بيهقى و حاكم - حديث را ياد كرده است .\r\n20 - حافظ ابو الفرج ابن جوزى در گذشته در سال 597 در « صفة الصفوة منش برگزيده » - ج 1 ص 119 - حديث را آورده است .\r\n21 - حافظ رضى الدين ابو الخير حاكمى در لابلاى چهل حديث ( اربعين ) كه از برترىهاى على - درود بر او - گرد آورده اين يكى را نيز نگاشته است .\r\n22 - حافظ ابو عبد اللَّه - ابن النجار - كه در سال 643 در گذشته بر بنياد آنچه در « كفايه » آمده - از بازگو گران اين حديث است .\r\n23 - ابو سالم ابن طلحه ى شافعى كه در سال 652 در گذشته در ص 12 از « مطالب السئول خواسته‌هاى خواهندگان » اين حديث را ياد كرده است .\r\n24 - ابو المظفر يوسف - دخترزاده ى ابن جوزى - كه در سال 654 در گذشته در ص 17 از « تذكره يادنامه » اين حديث را آورده است .\r\n25 - حافظ ابو عبد اللَّه كنجى كه در سال 658 در گذشته در ص 128 از « كفايه » آن را آورده و گفته : حاكم و بيهقى آن را گزارش كرده‌اند و خود حديثى نيكو است ( 1 ) كه در ميان خداوندان گزارشها به استوارى شناخته شده است .\r\n26 - حافظ صالحانى به گفتهء « تاريخ الخميس » از گزارشگران اين حديث است .\r\n\r\n","description":"","footnote":"\r\n( 1 ) حديثى را گويند كه ميانجىهاى گزارش آن همگى وابسته به آئين راستين و پذيرفته بوده ولى درستكار بودن برخى يا همه ى آنان روشن نباشد .\r\n","page_name":" 35 ","page_number":56},
  {"content":"\r\n27 - حافظ محب الدين طبرى در گذشته در سال 694 در « الرياض النضرة بوستانهاى شاداب » - ج 2 ص 200 - اين حديث را از گفته ى احمد و ابن جوزى و حاكمى آورده است .\r\n28 - جمال الدين ابو عبد اللَّه ابن نقيب در گذشته در سال 698 در تفسير خود « و العبر روشنگرىها » حديث را ياد كرده است .\r\n29 - شيخ الاسلام حمويى در گذشته در سال 722 در « فرائد السمطين يگانه گوهرهاى دو گردن بند » حديث را بازگو كرده است .\r\n30 - حافظ شمس الدين ذهبى در گذشته در سال 748 در « تلخيص المستدرك فشردهء باز يافته‌ها » آن را آورده و گفته : « زنجيره‌هاى گزارش آن پاكيزه ولى مايه و زمينه اش نكوهيده و ناپسند است » امينى گويد : اين ناپسند بودن را هيچ كدام از پاسداران حديث در سده‌هاى گذشته در نيافتند تا روزگار ، ذهبى را به ما ارزانى داشت ! كه - با چشم خود - حديث را نيش زد و آتش كينهء خويش را - با گفتن اين سخن - برافروخت ، ولى آن ناپسند آمدن پندارى با خود وى به گور سپرده شد و - در آن زمينه - هيچ كس از حديثشناسان پس از وى دل به سخن او نداد .\r\n31 - حافظ زرندى در گذشته در سال 750 و اندى در « نظم در ( ؟ ؟ ؟ ) السمطين دانه‌هاى دو گردن بند را در رشته كشيم » حديث را آورده است .\r\n32 - حافظ جلال الدين سيوطى در گذشته در سال 911 در « الجامع الكبير فراهم آرنده ى بزرگ » - بر بنياد آنچه در ج 6 ص 407 از تدوين يافته ى آن آمده - اين حديث را آورده است - از گزارش ابن ابى شيبه و عبد الرزاق و احمد و ابن جرير و خطيب و حاكم - و گفته كه حاكم آن را درست مىشمرده ، از اين گذشته در « الخصائص الكبرى ويژگىهاى بزرگتر » از سيوطى نيز اين حديث آمده است - ج 1 ص 264 -\r\n33 - حافظ ابو العباس قسطلانى در گذشته در 923 در « المواهب اللدنية\r\n","description":"","footnote":"","page_name":" 36 ","page_number":57},
  {"content":"\r\nبخششهاى پيش خودى « - ج 1 ص 204 - حديث را از ابن نقيب آورده است .\r\n34 - قاضى ديار بكرى مالكى در گذشته در 966 يا 982 در « تاريخ الخميس - ج 2 ص 95 » اين حديث را از زبان طبرانى و زرندى و صالحانى و ابن نقيب مقدسى و محب طبرى و نگارندهء « شواهد النبوة گواهان پيام آورى » آورده و گفته :\r\n« . . . آنگاه على خواست كه فرود آيد پس خويش را از آنجا كه ناودان بود به زير افكند تا مهربانى و ادب خود را به پيامبر ، درود و آفرين خدا بر وى بنمايد ( و دوباره پا بر دوش او ننهد ) و چون بر روى زمين جاى گرفت لبخند زد ، پيامبر ( ص ) پرسيد چرا لبخند زدى ؟ گفت زيرا من خود را از اين جايگاه بلند به زير افكندم و آسيبى نديدم . فرمود چگونه گزندى به تو رسد با آنكه محمد ترا بالا برد و جبرئيل فرود آورد ، سراينده اى گفته :\r\n« مرا گفتند ستايشى از على بگوى\r\nكه ياد او آتش سوزان را فرو مىنشاند\r\nگفتم من به ستايش مردى نخواهم پرداخت كه\r\nشكوه وى چندان خردها را سرگردان كرد تا او را شايسته ى پرستش\r\nشمردند\r\nپيامبر برگزيده به ما گفت ،\r\nدر شب معراج چون به جهان برين رسيدم\r\nخداوند دست ( تواناى ) خويش بر پشت من نهاد\r\nتا دلم خنكى ( دلپذيرى در خود ) يافت\r\nو على گامهايش را در همانجا گذاشت\r\nكه خداوند دست ( تواناى ) خود بر آن نهاده بود ( 1 ) »\r\n\r\n","description":"","footnote":"\r\n( 1 )\r\n\r\nگفت بر گو مدح شاه اوليا\r\nآن كه از ذكرش شود آتش خموش\r\nگفتم اين اقدام نتوانم كه عقل\r\nبندهء گمره شد و حلقه به گوش\r\nمصطفى فرمود اين سان بهر ما\r\nچون كه رفتم جانب معراج دوش\r\nدست خود بنهاد حق بر كتف من\r\nسرد شد قلبم سپس آمد به جوش\r\nليك پاى خويش جاى دست حق\r\nدر ره دين خوش نهاد اين خرقه پوش\r\n\r\n( احسانى طباطبائى )\r\n\r\nشرك پادار شد هلاكش كن\r\nكعبه ، بتخانه گشت پاكش كن\r\nمر على را تو اين عمل فرماى\r\nتا نهد بر عزيز كتف تو پاى\r\nكعبه از بت به جمله پاك كند\r\nمشركان را همه هلاك كند\r\n\r\n( سنائى )\r\n","page_name":" 37 ","page_number":58},
  {"content":"\r\n35 - نور الدين حلبى شافعى در گذشته در 1044 در « السيرة الحلبية سرگذشت نامه اى از حلبى - ج 3 ص 97 » اين حديث را آورده است .\r\n36 - ابو عبد اللَّه زرقانى مالكى در گذشته در 1122 در « شرح المواهب روشنگرى بخشوده‌ها - ج 2 ص 336 » از زبان ابن ابى شيبه و حاكم حديث را بازگو كرده آنگاه نوشته : آن سخنور چه نيكو سروده :\r\n« پروردگارا ! تو را سوگند به گامى كه آن را بر\r\nقاب قوسين ( 1 ) - همان بزرگترين جايگاه‌ها - فرود آوردى\r\nو تو را سوگند به گامى كه شانه ى پيامآور و ياور خويش را نردبان\r\nآن گردانيدى\r\nكه از سر بزرگوارى - گام مرا در راه راست پايدار\r\nبدارى و رهائى بخش و درودگوى من باشى\r\nو آن دو تن را اندوخته و پشتوانهء من گردانى كه هر كس آن\r\nدو ، پشتوانهء وى باشند هرگز هراسى از دوزخ نخواهد داشت -\r\n37 - سيد احمد زينى دحلان مكى در گذشته در سال 1232 در « السيرة\r\n\r\n","description":"","footnote":"\r\n( 1 ) - در اين فراز از نامه ى پاك بنگريد :\r\nدوست شما ( كه پيامبر باشد ) گمراه نشده و به دلخواه سخن نمىگويد و تنها بازگوگر وحى است كه فرشته اى با جان و آفرينش نيرومند ( جبرئيل ) به او آموخت و از آسمان بالا رفت - تا به چشم انداز برتر - پس از دورى به او نزديك شد تا در ميانه به جز قاب قوسين ( به اندازه ى دو كمان يا دو گز ) - يا كمتر از آن - راهى نماند پس بر بنده اش وحى فرستاد ( سورهء 53 آيهء 2 تا 9 )\r\n","page_name":" 38 ","page_number":59},
  {"content":"\r\nالنبوية سرگذشت پيامبر « كه در كنار » السيرة الحلبية « چاپ شده در ج 2 ص 293 حديث را آورده و سپس مىنويسد : آن سخنور چه نيكو سروده :\r\nپروردگارا ! تو را سوگند به گامى . . . تا پايان سروده هائى كه ياد كرديم »\r\n38 - شهاب الدين آلوسى در گذشته در سال ‹ 1270 › در ص 75 از گزارش چكامه اى كه قافيه ى عين داشته حديث را آورده كه گفتار وى را درج 6 ص 26 آورديم .\r\n39 - خواجه كلان قندوزى در گذشته در سال ‹ 1293 › در ص 193 از « ينابيع المودة سرچشمه‌هاى مهرورزى » حديث را از زبان بزار و ابو يعلى موصلى بازگو كرده است .\r\n40 - استاد ابو بكر پسر محمد حنفى در گذشته در سال ‹ 1270 › در « قرة العيون المبصرة فروغ ديدگان بينا - ج 1 ص 185 » حديث را آورده است .\r\n41 - سيد محمود قراغولى حنفى در « جوهرة الكلام گوهر سخن - ص 55 و 59 » حديث را آورده است .\r\n\r\nاين سخنور\r\n: استاد صالح پسر عبد الوهاب پسر عرندس حلى - نامور به ابن عرندس - يكى از برجستگان شيعه است - و از نگارندگان دانشور آنان در زمينهء فقه و اصول - ستايشها و سوك نامه هائى براى امامان از خاندان پيامبر - درود بر ايشان - سروده و جانسپارى خويش در راه دوستى آنان و ناسازگارىاش با دشمنانشان را باز نموده است ، استاد و پيشواى ما طريحى در « المنتخب گزيده » پاره اى از آنها را آورده و بخشهائى از آنها را نيز در جنگها و گرد آمده‌ها مىتوان يافت ، دانشور سماوى در « الطليعة سرآغاز » زندگى نامه اى براى او نگاشته كه در لابلاى آن ، وى را به دانائى ، برترى ، پرهيزگارى ، خداپرستى و دست داشتن در دانشها ستوده ، سخنگوى برجسته - يعقوبى - نيز در « بابليات از بابل » اين كار را دنبال كرده و ستايشهائى نيكو از وى نگاشته است . در « طليعه » آمده كه وى در پيرامون\r\n","description":"","footnote":"","page_name":" 39 ","page_number":60},
  {"content":"\r\nسال 840 در فراخ سراى حله درگذشت و همانجا به خاك رفت كه از آرامگاهش در آنجا ديدار مىكنند و فرخندگى مىجويند .\r\nابن عرندس - در سروده هايش - جناسهاى ( 1 ) بسيار به كار مىبرد و در اين راه از استاد علاء الدين شفهينى پيروى مىكرد - كه زندگينامهء او نيز در ج 6 ص 356 گذشت - ولى در استوارى و نيرومندى سخن از او برتر بود و چيره دستىاش در زبان و واژه‌هاى تازى را باز مىنمود و اگر - چنانچه مىبينى و به اين سرسختى - دلباخته ى جناسها نمىگرديد البته سروده هايش از رسائى و دلربائى بيشتر برخوردارى مىيافت .\r\n\r\nاز سروده‌هاى اين استاد شايسته - شيخ صالح -\r\nچكامه اى است با قافيه راء و ميان ياران همكيش با ما آوازه در افتاده كه آن در هيچ انجمنى خوانده نشود مگر پيشواى حجت - كه چشم به راه اوييم و خداوند به زودى گشايشى در كار او پديد آرد - در آن انجمن پاى خواهد نهاد و همهء آن در ج 2 ص 75 « منتخب » از استاد ما طريحى آمده و چنين است :\r\n‹ 31 › در روزگار ؛ رازهاى سروده هايم آشكار مىشود\r\nگروهى آن را از بوى خوش ياد شما خوشبوى مىدارند\r\nچكامه هائى است كه خواسته‌ها از آن برنياورده نيست\r\nدرون آن ستايش گرى است و برونش سپاس گزارى\r\nسرآغاز آنها اختران رخ نموده را به ياد مىآرد ،\r\nسرشت آنها از مايهء شكوفه‌ها است و پرتو آنها فروغى تابناك\r\n‹ 32 › دلبرانىاند كه چون دل ما بدرخشد پرده از روى بر مىگيرند\r\n\r\n","description":"","footnote":"\r\n( 1 ) جناس رنگى از هنرنمائى در سرايندگى است با آوردن دو يا چند واژه كه نماى بيرونى آنها نزديك به يكديگر ولى در معنى جدا باشند به گونه اى كه - در ديده - همسان نمايند همچون حسان و حسان ، لئالى و ليالى ، معنا و مغنا ، دروس و درس و بسيارى ديگر از نمونه ها كه ابن عرندس به كار برده و يا اين تك سرود پارسى :\r\n\r\nامروز شمع انجمن دلبران يكى است\r\nدلبر اگر هزار بود دل بر آن يكى است\r\n\r\n","page_name":" 40 ","page_number":61},
  {"content":"\r\nافسرهائى زرين بر سر دارند كه فراز آنها را مرواريدها آرايش مىدهد\r\nخوب رويانى كه حسان ( 1 ) حسن آنان را گواهى مىكند\r\nو بر رخساره هايشان زرهائى است كه زرهاى ديگر را مىآرايد .\r\n- همچون گوهرها - آنها را در رشته مىكشم ، شبها را به بيدارى سر\r\nمىكنم تا ياد آنها را براى شما و خويش زنده بدارم .\r\nاى آنان كه در كرانه‌هاى فرات آرميده‌ايد ! دوستدارى بر شما درود\r\nمىفرستد كه شكيبائىاش نمانده است .\r\nپس از آن كه ستايشنامه‌ها را درهم پيچيدم باز آنها را گشودم\r\nكه در هر نامه اى از ستايشهاى من فرازى دربارهء شما هست\r\n‹ 33 › هنگام سخن از شما ، نظم من با اشگ چشمانم از يك سرچشمه آب مىخورد\r\nزيرا چكيده‌هاى سرشكم را در رشته مىكشم و سرود مىسازم و خونى\r\nرا كه از ديده‌ام روان است در چهرهء نثرى ( 2 ) و سرخ گلگون همه جا مىپراكنم\r\nمپنداريد داغ دلم آرامش يافته كه به خودتان سوگند\r\nسوز جگرم جز در روز رستاخيز كاهش نمىيابد\r\nخوارى در راه شما براى من ارجمندى است و تنگدستى ، توانگرى\r\nو دشوارى ، آسانى و شكست ، پيوند خوردن .\r\nآذرخشهاى همراه با ابر كه از كوى شما برخاست\r\nباران سرشك را از ديدگان من روان گردانيد\r\nدو ديدهء من - همچون خنساء ( 3 ) - اشكهايش سرازير است\r\nو دلم - در دوستى شما - به استوارى صخر ( سنگ ) مىماند\r\n\r\n","description":"","footnote":"\r\n( 1 ) از سخنسرايان بزرگ تازى ( بنگريد به ترجمهء غدير ج 3 ص 56 تا 112 )\r\n( 2 ) نظم ؛ در رشته كشيدن است - و نامى براى شعر - و نثر ، پراكندن را گويند و هر نوشتهء ناسروده .\r\n( 3 ) خنساء دختر عمر و پسر حارث بانوئى نامور و سخن سرا است كه پيامبر را دريافت و در سوك برادر پدرىاش صخر كه به دست اسدىها كشته شده سروده‌هاى بسيارى بر جاى نهاد . ن\r\n","page_name":" 41 ","page_number":62},
  {"content":"\r\nدر كناره‌هاى سرائى كه شما در آن مىزيستيد ايستادم\r\nكه جاى تهى ماندهء شما پس از رفتن خودتان مستمند است\r\nنشانهء خانه هائى مندرس ( پوسيده ) گرديد كه درسهائى\r\nاز دانش خداوندى و ياد او در آنها برگذار مىگشت\r\nو ابرهائى از سرشگهايم چندان بر آن باريدتا\r\nدرختهاى بان و كنار را آبيارى كرد\r\n‹ 34 › بادورى از شما جدائى روانم از تن گوارا مىنمود\r\nو انديشه در دلم بر روى ويرانه هائى از كوى آشنائى در گردش بود\r\nابر - از فراز آن - كناره گرفت و پس از حسين\r\n- چنان كه بايد - از باريدن و نيكى كردن دريغ داشت .\r\nپس از همان پيشواى راستين و دخترزادهء پيامبر ، پدر\r\nراهبران ، كه باز داشتن مردمان از بدىها با او بود و خود ؛\r\nسرپرستى است كه كار فرمانروائى را به گردن دارد .\r\nپيشوائى كه پدرش - مرتضى - درفش راهنمائى است - و\r\nجاى نشين و برادر و داماد فرستادهء خدا -\r\nرهبرى كه آدميان ، پريان ، آسمان ، درندگان بيابان ،\r\nپرندگان و خشكى و دريا در ماتم او گريسته‌اند .\r\nگنبدى سپيد در كربلا دارد ( 1 ) كه فرشتگان هماره به\r\nدلخواه خويش گرداگرد آن چرخ مىخورند .\r\nپيامبر دربارهء او فرمود - و چه سخنى بس درست و آشكار\r\nكه هيچ جائى براى نپذيرفتن نگذاشته -\r\n\r\n","description":"","footnote":"\r\n( 1 ) گنبد پاك ؛ در آن سده‌ها سپيد بوده و امروز لايه اى از زر و سيم بر آن پوشانده‌اند تا زرد فام شده و رنگ آن بينندگان را شادمان مىدارد ، چنانچه درون آن نيز ساختمانى شكوهمند و پر از آئينه كارى است . ن\r\n","page_name":" 42 ","page_number":63},
  {"content":"\r\nپس از من سه ويژگىام تنها به او مىرسد - كه هيچيك از وابستگانم\r\nمانند آن را نيابند\r\nو چه جاى آنكه از زيد و عمرو سخن رود ؟ ( 1 )\r\n( يك ) آرامگاهى دارد كه خاكش داروى دردمندان است\r\n( دو ) بارگاهى كه هر كس را آسيب رسد پاسخ نياز خود را از آن تواند\r\nگرفت .\r\n( سه ) زادگانى با چهره‌هاى بس درخشان كه نه تن از آنان\r\n- نه كمتر و بيشتر - پيشوايان راستين هستند\r\nچگونه است كه حسين ، تشنه در كربلا كشته مىشود با آنكه در هر\r\nسرانگشت او درياهائى از سرافرازى توان يافت ؟\r\nو با آنكه پدرش على - در فرداى رستاخيز - مردم را از آبى گوارا\r\nسيراب مىكند و آب روان ؛ كابين مادرش فاطمه است ؟\r\nجانم بر حسين دريغ مىخورد ! كه در آن روز - در جنگ كربلا -\r\nشمر چه تبهكارىها دربارهء او روا داشت .\r\nسپاهى در برابر وى برانگيخت همچون شبى تاريك كه ستاره\r\nهاى درخشان روى نهفته و چهرهء ماه به تيرگى گرائيده است .\r\nدرفشها را افراشته و تيغها را برگردانيده اند\r\nگرد و خاك بر مىخيزد و نيزه‌ها بلند و كشيده مىشود\r\nگروهى از گردنكشان اموى در آن گرد آمده‌اند كه هستىشان سراسر\r\nنيرنگ است و هيچ دست آويزى براى درست نمودن كار خويش ندارند\r\nيزيد گردنكش آنان را فرستاده تا همهء عراق را نيز به زير فرمان\r\nخود در آرد چرا كه فرمانروائى بر شام و مصر ، او را بىنياز نساخته است\r\n\r\n","description":"","footnote":"\r\n( 1 ) در اين جا زيد و عمرو را در تازى برابر بگيريد با اين و آن در پارسى و شايد هم سراينده ؛ گوشهء چشم به زيد پسر حارثه و پسر خوانده ى پيامبر دارد كه در جنگ مسلمانان با روميان جان درباخت .\r\n","page_name":" 43 ","page_number":64},
  {"content":"\r\nفرزند زياد براى برخاستن به اين كار كمر بسته و - به اين گونه - گام\r\nخود و همراهانش را در راه گناه استوار كرده است\r\nپسر نحس سعد را به فرماندهى آنان برگماشته و البته آن نفرين زده ؛\r\nزندگىاش چندان نخواهد پائيد كه به آرزوى خود - فرماندارى رى -\r\nبتواند رسيد .\r\nو چون آن دو گروه ؛ در سرزمين كربلا به يكديگر برخوردند ،\r\nنيكو كارى دور و بدكنشى نزديك شد .\r\nدر دههء نخست از ماه محرم گرد او را گرفتند و\r\nشمشيرهاى آبداده را در دست خويش به تكان در آوردند .\r\nچون نيزه‌ها با يكديگر درگير آمد ، آن جوانمرد برخاست و\r\nبا آن كه دل او از سوز گرما در تب و تاب بود به تاختن پرداخت\r\nدر پهنهء نبردگاه ؛ چنان خويشتن را بنمود كه گفتى\r\nسپيدهء بامدادى از دل شب بر آمده است .\r\nاو را سراىهائى است فرود آمدن گاه چيرگى و توانائى\r\nراستى را كه برازندهء او تاختن است نه گريختن\r\nشيرازهء سپاه را چنان از هم گسيخت كه گفتى\r\nشاهين به ميان مرغكان كند رو افتاده و آنها را پراكنده مىسازد\r\nبه ياد شب زوزه كشان ( 1 ) انداختشان تا همهء سگان\r\nپيرامون شير ژيان را گرفته به زوزه كردن پرداختند\r\nدر آنجا شايسته مردان در راه او به جانفشانىهائى برخاستند كه در روز\r\nشمار پاداشهائى هر چه افزونتر خواهند گرفت .\r\n\r\n","description":"","footnote":"\r\n( 1 ) ن : شب زوزه كشان ( ليلة الهرير ) يكى از شبهاى جنگ صفين را مىگويند كه نزديك 70000 كشته بر جاى نهاد و سرور ما فرمانرواى گروندگان و ياران او در آن شب دلاورى هائى نمودند كه براى هميشه در يادها خواهد ماند .\r\n","page_name":" 44 ","page_number":65},
  {"content":"\r\nبه دلخواه خويش - براى يارى او - با بدكيشان پيكار كردند\r\nو آن آزاد مرد ( حر ) ( 1 ) از خوشبختى كه يافت تا پاى جان در راه\r\nاو زد و خورد نمود\r\nنيزه هائى سخت را دراز كردند تا زندگى دخترزادهء پيامبر را درازتر\r\nسازند و اينجا بود كه جزر و مد يكى شد ( 2 )\r\nدر همين پيكار با بدكيشان يكىشان تيرى به سوى او افكند\r\nكه بر گردن دخترزادهء پيامبر نشست\r\nكشتهء نيك مرد از اسب نيكويش جدا شد و جانور زبان بسته در\r\nپيرامون او به شيهه كشيدن پرداخت\r\nسنان ( 3 ) سنان ( 4 ) پيكر او را دريد و شمشير شمر از رگ گردنش گذشت\r\nبادهاى بسيار تند دامن خود را بر او افكندند و اسبهائى كه بر اندام\r\nاو راندند با تار و پود دست و پاشان پيراهنى كهنه بر آن دوختند\r\nهفت گنبد گردون به تكان آمد ، كوه‌هاى بلند و استوار ، لرزيدن گرفت\r\nو آشوب بر درياها چيرگى يافت .\r\nهان ! اى جانباخته اى كه آسمان بر او خون گريست ! و چهره ى خاك آلود\r\nزمين با خونش سرخ فام گرديد !\r\nجامه‌هاى رزم او از خون سرخ شد ولى در فرداى رستخيز از ابريشم\r\nسبز خواهد بود\r\n\r\n","description":"","footnote":"\r\n( 1 ) حر پسر يزيد رياحى تميمى يربوعى - كه درود خدا بر وى باد ! - چه در روزگار اسلام و چه پيش از آن - به گفته ى ابن اثير - بزرگ توده ى خويش بود . ن\r\n( 2 ) جزر و مد - گذشته از آنچه دربارهء دريا به كار مىرود - يكى كشته شدن را مىرساند و ديگرى دراز گرداندن را ، و اين جا است كه هنرنمائى سراينده در به كار بردن واژه‌هاى دو پهلو آشكار مىشود .\r\n( 3 ) يكى از افزارهاى جنگ و كشتار\r\n( 4 ) يكى از كشندگان حسين\r\n","page_name":" 45 ","page_number":66},
  {"content":"\r\nبر زين العابدين ( زيور پرستندگان ) دريغ مىخورم كه او را گرفتار\r\nكردند و همچنان در بند نگاهش داشتند\r\nبانوان خاندان پيامبر دستگير گشتند ( 1 ) و پرده و پوشش را از ايشان\r\nباز ستاندند\r\nبنديانى ماتمزده كه سوار بر ستوران مىگشتند و بنده و آزاد\r\nمردم آنان را مىديدند\r\nرمله ( 2 ) در سايه ى كاخها آرميده بود ( 3 ) و گوهر و زربر گوشواره\r\nهاى او آويخته\r\nواى بريزيد از كيفر دوزخ ! و از آن هنگام كه فاطمهء پاك روى به پهن\r\nدشت رستخيز نهد ،\r\nبه گونه اى كه برخى از جامه هايش از زهر ( ى كه به حسن خوراندند )\r\nسبز است و آنچه مىماند نيز از خون دومين دخترزاده ى پيامبر - سرخ\r\nآوا در مىدهد و ديدگان مردم نگران است و همهء دلها از فروشكوه\r\nاو لرزان .\r\nگلهء خويش را به آستان خداى بزرگ مىبرد با بانگى بلند و با پشتيبانى\r\nسرور ما - على -\r\nيزيد گردنكش از تبهكارى خويش ، سخنى بر زبان نمىآرد و مگر او\r\nرا كه كارش نيرنگ و غدر است عذرى هم تواند بود ؟\r\n\r\n","description":"","footnote":"\r\n( 1 ) اين بند با جدائى در يك واژه از دعبل است ، بنگريد به پارسى شدهء « غدير » ج 4 ص 255 و 259 و 260\r\n( 2 ) رمله دختر معاويه پسر ابو سفيان است كه عبد الرحمن - پسر حسان - دلدادگى خود را با سروده هائى به او باز نمود و آغاز آنها :\r\n« رمله ! آيا روز عشقبازى را به ياد مىآورى ؟ ! همان هنگام را كه راه خويش با هوس و خواهندگى مىپيموديم » اين سروده‌هاى نمايندهء دلدادگى داستانى دارد كه در سر گذشت نامه‌هاى گسترده مىتوان يافت . ن\r\n( 3 ) اين بند با جدائى در يك واژه از دعبل است ، بنگريد به پارسى شدهء « غدير » ج 4 ص 255 و 259 و 260\r\n","page_name":" 46 ","page_number":67},
  {"content":"\r\nاو را به سزاى بدىهايش مىرسانند ، از نيكىها بىبهره\r\nمىگردانند و كوخى را برايش در دوزخ تهى مىنمايند .\r\nچگونه سرود خوانان با خوانندگى ( غنا ) شان او را شادمان مىداشتند\r\nو در پيمانه‌هاى سيمين و زرين باده ( خمر ) برايش مىريختند ؟ آن\r\nغنا در روز برانگيخته شدن عنا ( رنج ) مىشود و اين خمر نيز\r\nجمر ( آتش ) كه در دل او بر مىافروزند .\r\nآيا ثغر ( دندان ) دختر زاده ى پيامبر را از سر نادانى مىكوبند ؟\r\nمگر اين ثغر كسى نيست كه خود پشتيبان ثغر ( مرز ) آئين به شمار\r\nمىرود ؟\r\n- براى خونخواهى او - جانشينى بايد تا شكستهائى را كه به كيش ما\r\nروى نموده - با دادگرىاش - جبران كند .\r\nفرشتگان - از هر سوى پيرامون او را فرا گيرند و خوشبختى و پيروزى\r\nو شوكت پيشاپيش او روان باشند\r\nسر نيزه اش از خفتانها مىگذرد\r\nدربان او عيسى است و نگاهبانش خضر\r\nبه راستى دستارنياى وى سرش را مىپوشاند\r\nچنان كه پادشاهان شكارگر نيز در سايه ى بخت بلند و سرنوشت نيكو\r\nمىآسايند سينهء او پيرامون دانش پيامبر را فرا گرفته و خوشا دانشى\r\nكه با آن سينه پيوند بخورد .\r\nاو - محمد نام و پرهيزگار ، پاك و پاك نهاد و داناى برجسته - فرزند پيشواى\r\nعسكرى است و نوادهء على هادى ( راهنما ) و بازماندهء محمد جواد\r\n( بخشنده ) و آن آرميده در طوس كه على رضا است و پسر موسى كه\r\nبا گام نهادن در بغداد بوى خوش را در آنجا بپراكند .\r\nراست و عده اى از زادگان امام صادق ( پيشواى راستگو ) كه گردن\r\n","description":"","footnote":"","page_name":" 47 ","page_number":68},
  {"content":"\r\nفرازىها در دانش به او مىنازند\r\nشادى دل سرورما - امام محمد - همان پيشوائى كه دانش پيامبران را\r\nهمچون زمينى بشكافت و زير و رو كرد .\r\nنبيرهء زيور پرستندگان ( زين العابدين ) كه چندان بگريست تا از سرشگ\r\nديدگانش ، گياهان خشك سيراب شد .\r\nو نوادهء حسين فاطمى و شير خدا - جانشين پيامبر - آرى اين پاك جان\r\nاز ميان آن پاكان برخاسته است .\r\nحسن را كه زهر دادند عموى او است و خنك آن رهبرى كه عموم\r\nآفريدگان را بخشش او فرا گيرد .\r\nهمنام برانگيخته ى خدا و وارث دانش او و رهبرى كه نامهء يادآور\r\nخدا بر نياكانش فرود آمده است .\r\nآنانند فروغ - فروغ خداوند كه شكوه او بسى بزرگ است .\r\nآنانند كه خداوند در سورهء تين و زيتون ( 1 ) و آيهء شفع و وتر ( 2 ) به نامشان\r\nسوگند خورده .\r\nفرودگاه‌هاى فرمان خداوندند و گنجينه‌هاى دانش او ، فرخنده مردمى\r\nكه نامهء يادآور خدا در سراهاى ايشان فرود آمد .\r\nپيش از آنكه ذرات گيتى آفرينش يا بدنامهاى آنان در بالاى تخت -\r\nگاهش در جهان برين نگاشته و گنجانده شد .\r\nاگر آنان نبودند خداوند آدم را نمىآفريد و از اين همه مردم كه مى -\r\nبينيم هيچكس جامهء هستى نمىپوشيد .\r\n\r\n","description":"","footnote":"\r\n( 1 ) اين دو واژه كه دو آيه از آغاز سورهء 95 است يكى نام انجير و ديگرى زيتون است ولى بر بنياد پاره اى از گزارشها - هر كدام از دو فرا زياد شده و دنباله‌هاى آن - لايه اى نهانى دارد كه ياد كسانى از خاندان پيامبر را در خود نهفته است .\r\n( 2 ) در زبان تازى جفت و تك را گويند و خود آيهء سوم است از سورهء 89 كه آنچه دربارهء تين و زيتون گفتيم در زمينهء آن نيز توان نوشت .\r\n","page_name":" 48 ","page_number":69},
  {"content":"\r\nنه زمين هموار مىگشت ، نه آسمان بر افراشته مىشد ، نه آفتاب رخ\r\nمىنمود و نه ماه در شب چاردهم به پرتو افشانى برمىخاست .\r\nبه يارى ايشان بود كه نوح چون خداى را خواند رهائى يافت ، كارش\r\nگذشت و طوفانش باز ايستاد .\r\nاگر آنان نبودند ، آتش ابراهيم خنكى و تندرستى نمىگرديد و آن\r\nشراره‌ها خاموش نمىشد .\r\nاگر آنان نبودند اندوه يعقوب به پايان نمىآمد و رنجهاى ايوب دنباله دار\r\nمىگرديد .\r\nراز آنان بود كه آهن را بر دست داود نرم كرد تا پاره‌هاى آن را به\r\nگونه اى در رشته كشيد كه انديشه را سرگردان مىدارد .\r\nو چون آن زيرانداز ؛ سليمان را به پرواز در آورد ديده اش چندان گريست\r\nتا زمين را تر كرد .\r\nبه دستور آنان بر باد نرم چيره گرديد تا رفت و آمد خود را - هر كدام\r\nدر يك ماه - به انجام رساند .\r\nآنان بودند راز موسى و چوبدستى او در هنگامى كه فرعون از فرمان\r\nهاى وى سرپيچيد و جادوگران را فراهم آورد .\r\nاگر آنان نبودند عيسى پسر مريم نمىتوانست ايلعازر ( 1 ) را از ميان\r\nخشتهاى گور بر پاى خيزاند .\r\nبرترى و راز آنان در ميان پديده‌هاى جهان به گردش افتاد و واگير شد و\r\nدر هر پيامبر ، رازى از رازهاشان جاى گرفت .\r\nمن با دستيارىشان به پايگاهى بلند رسيدم تا سرفرازىام در آستانشان\r\nبسيار شد ، اگر نبودند من نيز - در ميان مردم - نامى نداشتم .\r\n\r\n","description":"","footnote":"\r\n( 1 ) بنگريد به انجيل يوحنا باب 11 آيهء 1 تا 46 و انجيل برنابا بخش 192 فراز 8 ، تا فراز 13 از بخش 194 . خاقانى نيز در ستايش پيامبر گفته :\r\n\r\nاى خاك درت مسيح اكبر\r\nجان در ده صد هزار عازر\r\n\r\n","page_name":" 49 ","page_number":70},
  {"content":"\r\nاى خاندان طه ( 1 ) ! ناگوارىهائى كه شما ديديد ، تلخىها و گرفتارىهائى\r\nبود كه حق كشىها براى اسلام پديد آورد .\r\nاى آنان كه در هنگام دشوارىها پشتيبان منيد ! چون دههء محرم روى\r\nآرد از سر اندوه بر شما مىگريم و زارى مىنمايم\r\nتا آنگاه كه خود زنده‌ام بر شما گريه خواهم كرد و پس از مرگم نيز\r\nسروده‌ها و سوگنامه هايم بر شما خواهند گريست .\r\nاى خاندان طه ! عروسانى كه از پرده ى انديشه ى صالح - پسر عرندس -\r\nروى نمود - با پذيرفته شدن در پيشگاه شما - كابين خود را گرفته اند\r\nگويندگان چگونه توانند منش و ستايش شما را بنمايند ، كه ستايشگر\r\nنام شما فرازهاى قرآن است .\r\nزادگاه شما ريگزار مكه است و صفا و زمزم و خانهء ارجمند خداوند -\r\nو سنگ آن\r\n- براى بازگشت پس از مرگ - شما را دست افزار رستگارى گردانيدم\r\nو خنك كسى كه شما اندوخته و پشتوانهء او باشيد .\r\nهر تازه اى كه بماند كهنه مىشود و مهر شما در دل من آن نو است كه\r\nروزگار كهنه اش نتواند كرد .\r\nتا آنگاه كه آذرخشى مىدرخشد و گره‌هاى ابر باز مىشود و دانه هاى\r\nباران را مىپراكند درود خدا بر شما باد !\r\nپايان\r\n\r\nو باز او را چكامه اى است در سوك حسين - درود بر وى - كه از آن است :\r\n‹ 35 › آن كه مرا در كار دلدادگىام سرزنش مىكرد خود دل به او باخت ،\r\nشب را بيدار ماند و از آن پس بر شيفتگى من خرده نگرفت .\r\n\r\n","description":"","footnote":"\r\n( 1 ) اين واژه - در زبان تازى - فرمان « آرام كن » را مىرساند و به گفته ى برخى نيز نامى است براى پيامبر كه در آغاز سورهء 20 آمده است .\r\n","page_name":" 50 ","page_number":71},
  {"content":"\r\n‹ 36 › آن چهره را كه همراه با زنجير زلف ديد در زندان عشق پاى بند كرد .\r\nو چنين است كه سرزنشگر من پوزش مرا پذيرفته و خواب آرام از\r\nديدگانش رخت بربسته است\r\nآهوئى سپيد بود كه دلمرا با تير نگاهش نشانه رفت ، ابرو را كمان گردانيد\r\nو تير را يك سر در ميان نشانه جاى داد .\r\nماهى كه هلال خورشيد را بر بالاى پيشانى دارد و چون رخ مىنمايد\r\nآفتاب از شرمندگى روى مىپوشاند -\r\nبالاى او به شاخهء تازه مىماند كه از وزيدن باد خم مىشود ، كبوتر زنده\r\nدل است كه با آواز خود در او دل مىربايد .\r\nچون آهنگ ستيزه كند همان بازوى نرم و نازك را نيزه گردانيده تير\r\nمژگان را برهنه مىنمايد او را به سان شمشيرى بران و لرزان مىبينى\r\n- يا همچون آهوئى با چشمهاى نگران و گردنى به نرمى برگشته -\r\n‹ 37 › زلف تاريك و چهرهء درخشانش دو پديدهء ناساز را يك جا نشان مىدهند\r\nكه يكى گمراه مىكند و ديگرى راه مىنمايد .\r\n‹ 38 › يكى شب است و ديگرى بامداد ، يا سياهى در دل سپيدى ، اين دلدادگان\r\nرا راهنمون گرديد و آن سرگردانشان ساخت .\r\nمپنداريد كه گره‌هاى گيسويش را داود ( 1 ) همچون زنجيرى به هم بافته\r\nو به گردنش افكنده است .\r\nبلكه دو بيجادهء گونه اش رخسار او را آراسته و آن را زبرجدى گردانيده\r\nاست .\r\nاى كشندهء دلباختگان ! واى آنكه - با نگاهت - تيرهاى نابودى را\r\nبه سوى ما مىافكنى !\r\n\r\n","description":"","footnote":"\r\n( 1 ) پيامبر خدا كه - با گره در گره افكندن پاره هائى از آهن - زره مىساخت ، خداوندگار عرفان گويد :\r\n\r\nرفت لقمان پيش داود صفا\r\nديد او مىكرد ز آهن حلقه ها\r\n\r\nبرگرديد به ص 49\r\n","page_name":" 51 ","page_number":72},
  {"content":"\r\nبه دندان پيشينت سوگند - و چه دندانى كه مرواريدهاى به رشته كشيده\r\nرا مىماند ! -\r\nو به آن ترى دلپذير لبانت - كه همچون باده است ، از انگبين سرشته\r\nشده ، زنگ دل را مىزدايد و درخشانش مىسازد -\r\nسوگند كه من در كوى دلدادگى بندهء توام و در گزارش عشق خويش\r\nسرور آمده‌ام ( 1 )\r\nبارهى خويش دادگرى كن ، ستم روا مدار ، ببخشاى و با آن همه وفائى\r\nكه دارى از نزديك داشتن او به كويت دريغ مورز .\r\nوفادارى نماى ، بيداد را فرو گذار ، كه من دلباخته اى جگر سوخته‌ام .\r\nرنج جدائى چنان جان مرا گداخت كه امويان با كشتن حسين دل محمد\r\nرا ، همان دخترزادهء پيامبر برگزيده و راهبر كه مردم را از گمراهى به\r\nدرآورد و رهنمون گرديد .\r\nو همان فرزند سرور ما : على مرتضى - درياى بخشندگى ، سيراب كنندهء\r\nتشنه لبان و نابود سازندهء بد كنشان -\r\nو همان كه دودمانش از همگان برتر است و پدرش از همه بزرگوارتر\r\nو گوهرش از همه ارجمندتر و بنيادش از همه گرامىتر .\r\nدريائى لبالب ، شيرى خشمگين ، بارانى تند ، بامدادى روشن ،\r\nاخترى راهنما و ماهى نمايشگر با چهره ى رسا .\r\nسرورى شايستهء پشتگرمى ؛ حسين كه از همهء مردم - در خاور و باختر -\r\nبخشنده تر و گشاده دستتر است .\r\nفراموش نمىكنم كه در كربلا سخت تشنه بود و - با آن همه گرفتارى -\r\nراهى به سوى آب نداشت .\r\nگروهى از سپاه يغماگر اموى در پيرامون سراپرده هايش\r\n\r\n","description":"","footnote":"\r\n( 1 )\r\n\r\nفاش مىگويم و از گفتهء خود دلشادم\r\nبندهء عشقم و از هر دو جهان آزادم\r\n\r\n( خواجهء شيراز )\r\n","page_name":" 52 ","page_number":73},
  {"content":"\r\n- كه به راستى از آن پيامبر بود - با هيا بانگهائى تو تهى بيابان را پر\r\nكرده بودند .\r\nدسته اى تبهكار كه با سپاه خويش دل فضا را انباشته و آنچه را از\r\nفرزندان ستوده ترين پيامبران - احمد - و جانشين اوست ربوده بودند .\r\nلشگريان آن انبوه شده و گرد و خاكى سخت برانگيخته كه به دريائى\r\nسياه و كف بر لب آورده مىمانست .\r\nدر آنجا ناصبيان و دشمنان تبار پيامبر درفشهاى آشوبگرى را بر افراشته\r\nو منصوب كردند تا جز ما آنان را از يادها ببرند و ديگر كسى حرف\r\nندا بر سر نامهاشان ننهد و ايشان را آواز ندهد . ( 1 )\r\n‹ 39 › اسبان او - با زبان بسته و تشنه - روزه دارى نمودند و شمشير سپيدش\r\nبا بلند شدن در روى دشمن به نماز برخاست تا - با افكندن سرهايشان\r\nبر زمين - آنان را به سجده در آرد . ( 2 )\r\nگرد و خاكها بر تن شيرمردان زره هائى پوشانيد تا خونهائى كه از\r\nاين جا و آنجا مىريخت رنگ زرد و زعفرانى گرفت .\r\nلشگر چنان روى ترش كرده‌اند كه انگار شاهينها دارند پيكر ما را از\r\nهم مىدرند .\r\nتا پهلوى شمشيرش به درخشيدن افتاد و از تندرهاى غرانى كه برخاست\r\nبزدلان بر خويشتن بلرزيدند .\r\nحسين بىآنكه از در كشيدن بادهء مرگ بيمى به خود راه دهد با ارادهء\r\nخويش بر گردنكشان تاختن برد .\r\nبا گشاده دستى نوك نيزه را بر سر اين مىكوبد و به سادگى نيش شمشير\r\nرا بر تارك آن مىنوازد .\r\n\r\n","description":"","footnote":"\r\n( 1 ) سراينده با به كار بردن اصطلاحاتى از دو دانش نحو و فقه در اين بيت و بيت پس از آن ، و جا زدن آنها در ميان سروده هايش هنرنمائى نموده است .\r\n( 2 ) سراينده با به كار بردن اصطلاحاتى از دو دانش نحو و فقه در اين بيت و بيت پس از آن ، و جا زدن آنها در ميان سروده هايش هنرنمائى نموده است .\r\n","page_name":" 53 ","page_number":74},
  {"content":"\r\nاز بسيارى زخمهائى كه مىزند تيغ وى خراشهاى فراوان برمىدارد\r\nو دندانه‌هاى نيزه اش مىشكند و فرو مىريزد .\r\nدست او كه بالا مىرود و در ميان سپاه آنان فرو مىآيد ياد شير خدا\r\nرا زنده مىكند - و آن شاهكارهايش در برابر ستيزه گران در جنگ احد -\r\nسپاهى است كه خواهد خرسندى يزيد را به دست آرد - و گروهى\r\nكه به ربودن حق ديگران برخاسته و خداى برتر از هر پندار و ستوده\r\nترين پيامبران - احمد - را بر سر خشم آورده است .\r\nسخن پيامبر و خداى برتر از هر پندار را پذيرا نگرديده و با جاىنشين\r\nراهنمايش ناسازگارى نمودند و از روز بازپسين نهراسيدند .\r\nاهريمن ؛ آنان را بفريفت و به دلخواه خويش گمراهشان كرد تا هيچ\r\nسرپرست و راهنمائى نتوانستند يافت .\r\nاز شگفتىها است كه يك سوى آب گواراى فرات ؛ روان باشد و كسى\r\nآن را در بند نتواند كرد .\r\nو - در كرانه‌هاى آن - دخترزاده پيامبر - كه پدرش فردا مردم را سيراب\r\nمىكند - دلش از تشنگى بسوزد ( 1 ) . او و سپاه و شمشير بر آن و نيزه هائى\r\nكه در تيرگىهاى گرد و خاك آشكار شد ، همچون :\r\nآفتاب بود بر پهنهء سپهر كه در دست راستش ماه است كه در تاريكىها\r\nبا اختران آسمان رو در رو مىايستد . ( 2 )\r\nحضرت عباس را دشمنان جامه از تن به در كردند و برهنه گردانيدند . ( 3 )\r\nفرزند حسين - دخترزادهء پيامبر - دلش از تشنگى بىتاب است آن هم\r\nدر جائى كه گرگان ، خنكى آب را هر چه بيشتر مىچشند و مىيابند ( 4 ) .\r\n\r\n","description":"","footnote":"\r\n( 1 ) مانند آن از خود ابن عرندس در ص 22 گذشت\r\n( 2 ) مايهء دلنشين اين سخن - چنان كه درج 6 ص 362 گذشت از علاء الدين شفهينى گرفته شده و مانند آن از خود ابن عرندس نيز در ص 23 از همين جلد گذشت . ن\r\n( 3 ) مانند آن از خود ابن عرندس در ص 21 گذشت .\r\n( 4 ) مانند آن از خود ابن عرندس در ص 21 گذشت .\r\n","page_name":" 54 ","page_number":75},
  {"content":"\r\nسر او همچون ماه در شب چهارده از رگ گردن بريده شده و خونش\r\nبر خاك زمين ريخته است .\r\nسروران جانباخته ، كشته در بيابان افتادند و شن و ريگهاى دشت را بستر\r\nخود گردانيدند .\r\nآنانند كه از سوى پروردگارشان راه يافتند و هر كه از پى ايشان در آمد\r\nدر راه راست گام نهاد .\r\nدخترزادهء پيامبر از آسيبهائى كه به آنان رسيد جگرش سوخت و\r\nسرگردان گرديد كه ياورى خوشبخت نمىيافت .\r\nتا آنگاه كه دورتران نابود كننده نزديك شدند و چيزى نماند كه زندگى\r\nاز او دورى گزيند .\r\nدراز گوشهاى اموى و - همهء كسانى كه با كژى و كاستىهاشان بر سر\r\nكشى مىافزودند - پيرامون او را گرفتند .\r\nو بىآنكه دست درازى و بزهى از وى سر زده باشد از دل كمانى سرسخت ،\r\nنشانهء تيرش گردانيدند .\r\nنيك مرد از فراز اسب خوبش به زير افتاد و هفت آسمان سخت به لرزه\r\nدرآمد ، روزى نافرخنده و دشوار بود .\r\nشمر ؛ سرى را جدا كرد كه بسا هنگام دامان پيامبر بالش آن بود ( 1 )\r\nفرشتگان آسمانهاى بلند پايه - بر او - گريستند و روزگار ؛ گريبان\r\nخويش را - در ماتمش - چاك زد .\r\nدست بخشش به پس برگشت و ديدهء دانش با دردى كه كشيد به اشك\r\nنشست .\r\nدرندگان با اندوهى كه بر ايشان چيره شد به فرياد آمدند و پرندگان -\r\nدر ماتم او - به سوكنامه سرائى و باز گفتن منشها و برترىهايش پرداختند ( 2 ) .\r\n\r\n","description":"","footnote":"\r\n( 1 ) بنگريد به ص 24 .\r\n( 2 ) بنگريد به ص 25 .\r\n","page_name":" 55 ","page_number":76},
  {"content":"\r\nزيور پرستندگان ( زين العابدين ) همان مرد ناشاد را - كه كارش به\r\nخاك افتادن در برابر خدا بود - گريان در بند كردند . ( 1 )\r\nاندوه در دل سكينه جايگزين شد تا پيكر نزار او را به گونهء زمين گيران\r\nگردانيد ( 2 )\r\nكشتار كربلا اشك زينب را روان ساخت تا لرزان ميانهء گونه هايش\r\nفرو غلطيد .\r\nكبوترى ترانه سرا را بر فراز درختى انبوه شاخه ديدم كه سوگنامه\r\nمىسرود و هر سخنور نغزگوئى را زبان بر مىبست .\r\nهمچون چهرهء بامداد سپيد بود با دستهائى سرخ ، كه به سان گلوبند بر\r\nگردن تاريكىها و سياهىها آويخته باشند .\r\nسوگند دادمش كه اى كبوتر ! بر گو اين گريه چيست ؟ پاسخ ده كه دل\r\nمرا سخت به درد آوردى .\r\nآن طوق ؛ بالاى سپيدى گردنت سياه است و دستهاى گلگونت مرا به ياد\r\nبيجاده‌ها مىاندازد .\r\nشيفتگى و پرسش مرا كه نگريست و شرار دلم را - كه با آن آتش\r\nخاموشىناپذير - ديد .\r\n- همراه با شاخه‌هاى سربرداشته - دست را بلند كرده - با فرياد خود و\r\nبراى هميشه - رشتهء سوگنامه سرائى همگان را گسيخت :\r\nحسين در كربلا كشته شد و اى كاش من مىتوانستم - با دادن جان خويش -\r\nزندگى او را برهانم .\r\nاگر گردنبندى آويخته دارم همان خون سرخى است كه دستهايم را\r\nبا آن گلگون ساخته‌ام .\r\nبالاى سپيدى گردنم نيز - از اندوهگزارى - طوقى سياه از سين سياهى\r\nدلم نهادم .\r\n\r\n","description":"","footnote":"\r\n( 1 ) بنگريد به ص 26\r\n( 2 ) بنگريد به ص 26\r\n","page_name":" 56 ","page_number":77},
  {"content":"\r\nو اكنون - اى آنكه مىپرسى - اين داستان من است و با سرشك روانم\r\nكه خشك نمىشود .\r\nاز سوز جگر و با دلى ريش با من زارى كن و - در كار گريستن - همراه\r\nو ياور من باش .\r\nتا آنگاه كه - براى راندن شتران - نى مىنوازند و تا آنگاه كه\r\nديدار كنندگان از خانهء خدا گام در دل راه مىنهند ، فرزندان اميه\r\nرا نفرين خواهم فرستاد . ( 1 )\r\nيزيد و زيادشان را نفرين مىكنم و پروردگارم نيز كيفر هميشگىشان\r\nرا زياد خواهد كرد ( 2 )\r\nاى فرزند محمد ! تا آنگاه كه بر بالين خاك بخسبم بر تو خواهم گريست\r\nو از گوهرهاى سخنانم ، ستايشهائى زيبا را به ياد بزرگىهاى تو آرايش\r\nخواهم داد .\r\nكه بس دل انگيز و رسا باشد و در شيوائى از سخنرانى قس ( 3 ) نيز پيشتر\r\nرفته لبيد ( 4 ) را ناتوان گرداند .\r\nآن را با گردن بندهائى از بخشش شما آراستم تا توانست پيرايه اى فريبا\r\nبر گردن روزگار به شمار آيد . ( 5 )\r\nبه اين گونه صالح - پسر عرندس - اميد مىدارد در كنار سيه چشمان -\r\nدر بهشت جاودان - خوشبختى پايدار بيابد .\r\nكرانه‌هاى فرات با رگبارهائى تند از سرشگ ابرها سيراب باد !\r\n\r\n","description":"","footnote":"\r\n( 1 ) بنگريد به ص 26 و 27\r\n( 2 ) بنگريد به ص 26 و 27\r\n( 3 ) قس پسر ساعدهء ايادى كه در ميان همهء تازيان به سخنورى نامور گرديده و در نغزگوئى زبان زد آنان است . ن\r\n( 4 ) لبيد پسر ربيعه ى عامرى ( از سخنسرايان بزرگ تازى كه پيامبر نيز سروده ى او را ستود ) و خود در 157 سالگى در آغاز پادشاهى معاويه درگذشت . ن\r\n( 5 )\r\n\r\nشادم كه شده است گردن دهر\r\nاز گوهر نظم من مزين\r\n\r\n( مجير بيلقانى )\r\n","page_name":" 57 ","page_number":78},
  {"content":"\r\nو سپس - تا آنگاه كه يك پرنده بر فراز شاخساران سوكنامه مىخواند -\r\nدرود بر تو باد اى فرزند مرتضى !\r\nپايان\r\nچكامهء ديگرى پيرامون 56 بيت نيز در سوك دخترزاده ى پيامبر و رهبر جانباخته - درودهاى خدا بر او - دارد كه در « المنتخب گزيده » از استاد طريحى - ج 2 ص 19 چاپ بمبئى - توان يافت ، و با اين سر آغاز :\r\n‹ 40 › « اى پيروان سرور ما على ! سوگنامه ى حسين را بخوانيد كه از سراى و ميهن خويش به سرزمين بيگانگان افتاده است . »\r\n","description":"","footnote":"","page_name":" 58 ","page_number":79},
  {"content":"\r\n\r\nيادداشت يكم\r\nدر بخش گذشته ؛ بر رويهم 310 بيت از سروده‌هاى ابن عرندس را كه نگارنده آورده به پارسى برگرداندم و اين جا نيز اصل پاره اى از آنها را ياد مىكنم كه يا از ديدگاه سخن سنجى نغزتر و شيواتر مىنمايد يا چون در سرآغاز چكامه و سرود جاى دارد نشانى آن است و يافتن آن در نگاشته‌هاى ديگر را آسان مىگرداند ، شماره اى هم كه ميان ( ) در گوشه ى هر بيت نهاده‌ام برابر است با همانچه پيشتر در كنار پارسى شده ى آن ديديد و براى بازگشت دادن - از يكى به دومى - بايسته است .\r\n\r\n‹ 1 › أضحى بميس كغصن بان فى حلى\r\nقمر اذا ما مر فى قلبى حلا\r\n‹ 2 › و انحل شد عزائمى لما غدا\r\nعن خصره بند القباء محللا\r\n‹ 3 › و زهى بها كافور سالف خده\r\nلما بريحان العذار تسلسلا\r\n‹ 4 › و تسلسلت عبثا سلاسل صدغه\r\nفلذاك بت مقيدا و مسلسلا\r\n‹ 5 › قمر قويم قوامه كقناته\r\nو لحاظه فى القتل تحكى المنصلا\r\n‹ 6 › أهوى فواترها المراض اذا رنت\r\nو أحب جفنيها المراض الغزلا\r\n‹ 7 › جارت و ما صفحت على عشاقه\r\nفتكا و عامل قده ما أعدلا\r\n‹ 8 › كتب العلى على صحائف خده\r\nنونى قسى الحاجبين و مثلا\r\n‹ 9 › فرمى بها فى عين غنج عيونه\r\nسهم السهام أصاب منى المقتلا\r\n‹ 10 › فاعجب لعين عبير عنبر خاله\r\nفى جيم جمرة خده لن تشعلا\r\n‹ 11 › و سلا الفؤاد بحر نيران الجوى\r\nمنى فذاب و عن هواه ماسلا\r\n‹ 12 › نسب كمنبلج الصباح يزينه\r\nحسب شبيه الشمس زاهى المجتلى\r\n‹ 13 › شربوا بكاساة القنا خمر الفنا\r\nمزج البلاء به فأمسوا فى البلا\r\n‹ 14 › و تقاطعت أرحامهم و جسومهم\r\nكرما و اوصلت الرؤس الارجلا\r\n‹ 15 › حامت عليه للحمام كواسر\r\nظمئت فأشربت الحمام دم الطلا\r\n\r\n","description":"","footnote":"","page_name":" 59 ","page_number":80},
  {"content":"\r\n\r\n‹ 16 › أمست به سمر الرماح و زرقها\r\nحمرا و شهب الخيل دهما جفلا\r\n‹ 17 › هاتيك بالدم قد صبغن و هذه\r\nصبغت بنقع صبغة لن تنصلا\r\n‹ 18 › عقدت سنابك صافنات خيوله\r\nمن فوق هامات الفوارس قسطلا\r\n‹ 19 › و دجت عجاجته و مد سواده\r\nحتى أعاد الصبح ليلا أليلا\r\n‹ 20 › و كانمالمع الصوارم تحته\r\nبرق تألق فى غمام فانجلى\r\n‹ 21 › جيش ملافوه الفلا و أتى فلا\r\nأمست سنابك خيله تفلى الفلا\r\n‹ 22 › و بكفه سيف جراز باتر\r\nعضب يضم الغمدمنه جدولا\r\n‹ 23 › فكانه و جواده و حسامه\r\nيا صاحبى لمن أراد تأملا\r\n‹ 24 › شمس على الفلك المدار بكفه\r\nقمر منازله الجماجم و الطلا\r\n‹ 25 › فتخال طاء الطعن أنى أعجمت\r\nنقطا و ضاد الضرب كيف تشكلا\r\n‹ 26 › ينثون من جون العيون مدامعا\r\nحمرا على بيض السوالف هطلا\r\n‹ 27 › نصبوا بمرفوع القناة كريمة\r\nجهرا و جروا للمعاصى أذيلا\r\n‹ 28 › و سكينة أمست و ساكن قلبها\r\nمتحرك فيه الاسى لن يرحلا\r\n‹ 29 › و سمت قلوب حواسدى و سمت على :\r\n« نم العذار بعارضيه و سلسلا »\r\n‹ 30 › و علت بمدحك يا على و وازنت :\r\n« لم أبك ربعا للاحبة قد خلا »\r\n‹ 31 › طوايا نظامى فى الزمان لها نشر\r\nيعطرها من طيب ذكراكم نشر\r\n‹ 32 › عرائس تجلى حين تجلى قلوبنا\r\nأكاليلها در و تيجانها تبر\r\n‹ 33 › فطابق شعرى فيكم دمع ناظرى\r\nفمبيض ذا نظم و محمر ذانثر\r\n‹ 34 › فراق فراق الروح لى بعد بعدكم\r\nو دار برسم الدار فى خاطرى الفكر\r\n‹ 35 › بات العذول على الحبيب مسهدا\r\nفأقام عذرى فى الغرام و مهدا\r\n‹ 36 › و رأى العذار بسالفيه مسلسلا\r\nفأقام فى سجن الغرام مقيدا\r\n‹ 37 › فى طاء طرته و جيم جبينه\r\nضدان شأنهما الضلالة و الهدى\r\n‹ 38 › ليل و صبح اسود فى ابيض\r\nهذا اضل العاشقين و ذا هدى\r\n‹ 39 › صامت صوافنه و بيض صفاحه\r\nصلت فصيرت الجماجم سجدا\r\n‹ 40 › نوحوا أيا شيعة المولى ابا حسن\r\nعلى الحسين غريب الدار و الوطن\r\n\r\n","description":"","footnote":"","page_name":" 60 ","page_number":81},
  {"content":"\r\nسدهء نهم\r\n\r\n73 ابن داغر حلى\r\n‹ 1 › درود خدا بر گروهى باد كه - در برابر خواسته‌هاى آن -\r\nفراز و نشيب بيابان درهم نورديده مىشود .\r\nآهنگ ديدار از فرمانرواى گروندگان را در بارگاهى دارند\r\nكه پايهء ستونهاى آن را بر پيشانى اختران سپهر نهاده‌اند .\r\nبر بهترين مردم و در آستانى گام مىنهند .\r\nكه روى آرندگان به آن جا - در نزد خداوند - گرامىاند -\r\nدر آنجا است جوانمرد جوانمردزاده و برادر جوانمردى ديگر .\r\nو شايستهء جوانمردى و خداوندگار و پيشواى آن .\r\nهر سرافرازى كه بينگارى - از كهنه و نو - ويژهء اوست .\r\nو همهء برترىها - از آغاز تا انجام - در نامهء او نگاشته مىشود .\r\nمردمان پس از آن كه پيامبر خود را از دست دادند ،\r\nسرور و رهبر و بخشندهء آنان او است .\r\nآن گاه كه شيران - در نبردگاه - با يكديگر بر مىخورند و سپاهيان\r\n- با تكان دادن نيزه‌ها - از تار و پود گرد و خاك رشته اى سياه به هم\r\nمىبافند .\r\n","description":"","footnote":"","page_name":" 61 ","page_number":82},
  {"content":"\r\nآن گاه كه مىبينى گروه‌هاى مردم در برخوردگاه تيغها گرد آمده‌اند .\r\nو هر گروهى تك تك از وابسته هايش را دستور به پرهيز مىدهد .\r\nآن گاه كه رزمندگان سخت كوش در نبردگاه سرگرم تاختناند -\r\n- آن هم سوار بر اسبانى نيكو كه ، در دويدن به سوى پيكار ؛ پيشگام\r\nو پيشاهنگاند -\r\nو آن گاه كه گوئى مردمى كه در پهن دشت جنگ پراكنده‌اند .\r\nگرد باد آشوباند كه وزيدن آن همه جا را تيره و تار مىكند .\r\nو آن گاه كه نيزه‌هاى آنان - چوبهايش از هم پاشيده .\r\nو نيام شمشيرها در هم بشكند .\r\n‹ 2 › و آهن سرنيزه‌ها ميان كله‌ها را نيام خود بگيرد .\r\nو پيكان تيرها در دل مردم بنشيند .\r\nآن گاه است كه برادر محمد پيامبر را مىنگرى كه زخمهاى شمشير بر\r\nپيكر وى\r\n- همچون نشانه هائى از تلاش و آزمايش - نمودار است .\r\nتيغ خود را در هنگام ديدار دشمن ؛ زير و بالا مىكند\r\nو دليران را به دام مىافكند .\r\nهمچون بازوى پيامبر هاشمى با شمشير خويش چندان از وى پاسدارى كرد\r\nكه بازوهاى خودش زخم بسيار برداشت .\r\nاو بود برادرش - نه ديگران - و او تنها كسى بود كه پيامبر\r\n- همان گشاينده و بر بنندهء درها - در خانهء او را به مسجد باز گذاشت\r\nو در بازپسين ديدار خود از خانهء خدا - در روز غدير -\r\nكار سرپرستى را به او داد و همه نيز گواه بودند .\r\nو چنين شد كه روز غدير - از خجستگى او - برجستگى يافت\r\nكه فرخندگىهاى آن از شماره بيرون است .\r\n","description":"","footnote":"","page_name":" 62 ","page_number":83},
  {"content":"\r\nچنين نمايش دادند كه سفارش پيامبر ستوده را پذيرفته اند\r\nولى در دل خويش كينهء خاندان محمد را نهان مىداشتند\r\nتا آن گاه كه پيامبر در گذشت و كينه‌هاى خود را\r\n- در ستم به دست سپاهيانشان - آشكار كردند .\r\nجانشينى پروردگار و سرپرست خويش را\r\nبا بينشهاى تاريك و راه گم كرده از او باز داشتند\r\nفراسوى هم آمدند تا فاطمه را از رسيدن به حقش جلوگيرى كنند\r\nو به اين گونه ؛ زندگى او را با دلگيرىها در آميختند\r\nتا از اندوه جان سپرد و پس از مرگ ،\r\nفرزندانش را سر بريدند و حسين را كشتند .\r\n- و فردا - در ميان توده اى گمراه - كه تباهى در ميانشان راهى دراز\r\nپيموده بود .\r\nشوهر او را به ناسزا ياد كردند ،\r\n- راستى را - در ميان گفته‌هاى پيشينيان به سخنى استادانه برخوردم\r\nكه خوش دارم آن را بياورم .\r\n« آيا بر فراز منبرهائى - آشكارا - به دشنام او مىپردازيد\r\nكه چوبهاى آن را نيروى شمشير او بر پاى داشته و به هم پيوسته ؟ » ( 1 )\r\nاى خاندان محمد و اى سرورانى كه - در برترى و استوارى -\r\nبر همهء آفريدگان پيشى گرفتيد !\r\nشما چراغهاى تاريكىها هستيد\r\nو شما بهترين مردم و مايهء سرافرازى آنانيد .\r\nو برجستگان آنان و بردباران\r\nو دانشوران و فرزانگان و پارسايان و پرهيزگاران .\r\n\r\n","description":"","footnote":"\r\n( 1 ) ن - اين تك سرود از چكامه اى گرفته شده كه ابو محمد عبد اللَّه پسر محمد پسر سنان خفاجى حلبى - خدا بيامرز - در گذشته در سال 466 آن را ساخته .\r\n","page_name":" 63 ","page_number":84},
  {"content":"\r\nبندگان را سروريد\r\nو در پيكارها به شيران مىمانيد\r\nآن تلاشها بود كه راه راست را بر آفريدگان روشن ساخت\r\nو خدا پرستان را در آن به گام زدن وا داشت .\r\nو اينك از سروده‌هاى ( مغامس ) مايه‌هاى دست نخورده اى را مىنگريد\r\nكه از انديشه اى به سان دلبران گريز پاى سرچشمه مىگيرد\r\nو همچشمى كنندگان و رشگ برندگان با او نيز برترى آنها را\r\nمىپذيرند .\r\nبوئى از رسانائى شخصيت شما به آنها رسيده و رسايش نموده\r\nو نمائى از زيبائى شما آنها را آراسته گردانيده و دل انگيزترش\r\nساخته است\r\nبر آنها بانگ زده و آواى خويش را به آنها رسانيدم تا به پاسخ من\r\nشتافتند ،\r\nبه سان سنگى كه چون چخماق آتش زنه به آن رسد اخگر خود را\r\nدريغ نمىدارد\r\nبازارى داغ يافته و چون در ستايش شماست\r\nبيم نمىرود كه گرمى بازارش را از دست بدهد .\r\nخدا بيامرزد هر كه را - با خامهء خويش - به آن يارى دهد\r\nو اميد است از كمك آن بىبهره نگردد .\r\nبراى گناهان بزرگ كه با انجام آنها آسايش از دلم رخت بر بست\r\nو جانم ناآرام شد ميانجى من باشيد\r\nو براى همان لغزشها كه اگر بر كوه‌ها بار كنند\r\nپاره پاره مىشود و سنگهايش مىگدازد\r\nبسى دور است روانى از شفاعت نياى شما بىبهره بماند\r\n","description":"","footnote":"","page_name":" 64 ","page_number":85},
  {"content":"\r\nكه مهر على را توشه ى خويش گرفته\r\nتا آنگاه كه ابرى همراه با تندر غران در كار بارش و ريزش است\r\nدرود خدا بر شما باد ! پايان\r\n\r\nو هم از گفته‌هاى او چكامه اى است پيرامون 92 بيت و از آن ميان .\r\n‹ 3 › با اين كه ناگوارىها يكى بر جاى ديگرى مىنشيند\r\nو گرفتارىهاى جهان فريبنده بر سرما مىريزد چگونه توان با تندرستى\r\nزيست ؟\r\nپايدارى بر چند گانگى سرشتها\r\nو اميد به رهائى براى مرد دشوار مىنمايد\r\nساده ترين زندگى و آنچه اكنون هست\r\nجاى چون و چرا ندارد و آن چه مىرسد نيز دور نيست .\r\nروزگار ، دگرگونىهائى را در خود نهفته و - اگر بينديشند -\r\nدر هيچ كدام از رنگها - براى دلدادگانش - بهره مندى به بار\r\nنمىآرد -\r\nآن كس كه فريب زندگى را بخورد خردمند نيست ،\r\nخردمند آن است كه در كارها بيانديشد\r\nاى ناآگاه ! مرگ ناآگاه نيست\r\nهر چه خواهى زندگى كن كه تو را مىجويد .\r\nبازيگرىات را آشكار كردى چرا كه روزگار تو با خوشبختى و\r\nدرخشندگى همراه\r\nو نهال جوانى بس خرم و شاداب است\r\nچون پيش آمدهاى ناگوار فرا رسد\r\nو اهريمن پيرى بر فرشتهء جوانى چيرگى يابد كجا ياورى توانى يافت ؟\r\nگزندهائى كه تا هنگام مرگ - چشم به راه جوانمرد است\r\n","description":"","footnote":"","page_name":" 65 ","page_number":86},
  {"content":"\r\nاز ديدهء دانش او پوشيده و اندازهء زندگىاش - در نامهء سرنوشت - نگاشته\r\nآمده\r\nروزى او - از ميان همهء پديده‌ها - اندازه گيرى و شمرده شده\r\nو با اين همه مىبينى - براى گذران زندگى - سخت تلاش مىكند\r\nروزگار هميشه در كوشش است\r\nو آبستن پيش آمدها و ناگوارىهائى براى آفريدگان .\r\nآن كس كه از روى آوردن آن دل را شادمان دارد\r\nاز پشت كردن آن دلگير خواهد شد\r\nبهترين آفريدگان - خاندان محمد - را بنگر كه چگونه\r\nگردبادى - پر از خاك تيره بختى - پيرامون آنان را فرو پوشاند\r\nاز خود پيامبر بگير كه - كسانى از گروه يارانش -\r\nمنش درستكارى را دربارهء نزديكانش روا نداشتند .\r\nو پس از آن كه از پذيرفتن فرمان و سفارش او سر باز زدند - كه پندارى\r\nسخن او را دروغ مىشمردند -\r\nحقگزارى او را درباره ى شير خدا\r\nكه در غدير خم دستيار و ياور او بود ، فراموش كردند .\r\nتا روزى چند در ميان ايشان زيست و با دلگيرى\r\n- و به گونه اى كه ايشان نيز برو خشمناك بودند - درگذشت . . .\r\n« تا به اين جا مىرسد كه سوگنامه او است براى دخترزادهء پيامبر ، پيشواى ما -\r\nدرود بر وى - « :\r\nپدرم فداى آن رهبر كه در كربلا - زير شكنجهء سخت ستم مىديد ( 1 )\r\nمردم را به راه راست مىخواند و كسى او را پاسخ شايسته نمىگفت .\r\nپدرم فداى آن تن تنها كه هيچكس را دل بر او نسوخت .\r\n\r\n","description":"","footnote":"\r\n( 1 ) لغزشى كه در نوشتن اين بند از سرودهء تازى روى داده بود با راهنمائى استاد بهبودى درست شد\r\n","page_name":" 66 ","page_number":87},
  {"content":"\r\nاز تشنگى گله مىكرد و آب در كنار او بود .\r\nپدرم فداى آن كه دوست پيامبر - محمد - بود\r\nو محمد نيز دوست خدا\r\nكربلا ! آيا دخترزادهء پاك پيامبر - آشكارا - در خاك تو كشته مىشود ؟\r\nچه شگفتىها از اين بايد داشت .\r\nتو را جز كرب ( رنج ) و بلا ( گرفتارى ) نتوان ناميد\r\nكه همهء مردم از هراسش آزرده دلند .\r\nبر او اندوه مىبرم - كه با آن تشنگى سخت و توان فرساى - سرنگون\r\nشد و بر خاك خفت\r\nبر او اندوه مىبرم كه در كرانه‌هاى فرات افتاده\r\nو باد شمال - از اين سوى و آن سوى - خس و خاشاك را بر پيكر او\r\nمىپاشيد .\r\nبر او اندوه مىبرم كه - ستوران - استخوانهاى او را درهم كوفتند و در\r\nپيرامون او پاى به زمين كوبيدند و به تاخت پرداختند\r\nبر او اندوه مىبرم كه سرش را جدا كردند\r\nو موى چهره اش را - از خون پاكش - رنگين ساختند .\r\nبر او اندوه مىبرم كه زره از تن او به در كرده\r\nو سراپرده هايش را به يغما بردند .\r\nبر پردگيان حسينى اندوه مىبرم كه - ماتمزده و پراكنده - چنان شدند\r\nكه دلها براى آنان به هراس افتاد .\r\nولى تا آنگاه كه سر از پيكر او با تيغ بريدند\r\nهيچ گونه بيمى او را از راه خود باز نگردانيد .\r\nخدا را ، كه چه بسيار چهره‌ها از سر بىتابى در برابرش سيلى خورد و\r\nگريبانها چاكزده شد .\r\n","description":"","footnote":"","page_name":" 67 ","page_number":88},
  {"content":"\r\nهر چه را فراموش كنم ، زينب پاك را از ياد نمىبرم\r\nكه مىگريست ، روسرى او را ربوده بودند و خداى را مىخواند و زارى\r\nمىكرد - و ناگوارىها در كرانه‌هاى فرات .\r\nاو را اندوهگين ساخته سرشگ وى روان بود -\r\nبرادركم ! پس از تو زندگى خوشى نخواهم داشت و مرگى زودرس -\r\nبه ناگهان - مرا در خواهد يافت .\r\n: برادركم ! پس از تو كيست كه اين نادانان را از سر من دور سازد ؟ آواز\r\nمرا بشنود و پاسخ بگويد ؟\r\nاندوه من كوه‌ها را مىگدازد\r\nو ياد يوسف را از دل يعقوب به در مىبرد .\r\n\r\nاين سخن سرا\r\nاستاد مغامس پسر داغر حلى است ، شماره اى چند از زندگىنامه هائى كه در روزگار ما نگارش يافته - با ياد مغامس - از مهر تبار خداوند - درود خدا بر ايشان - سرشار شده است همچون « الحصون المنيعة باروهاى بلند » از استاد دانشمند على آل كاشف الغطا و « الطليعة » از دانشمند سماوى و « بابليات » از سخنور يعقوبى . چنان كه پيشواى ما فخر الدين طريحى در « المنتخب » و اديب سپاهانى در « التحفة الناصرية ارمغان ناصرى » بخشى از سروده‌هاى او را آورده‌اند و شماره اى چند از جنگها نيز سروده‌هاى او را در خود گنجانيده‌اند كه لبالب است از ستايش و سوكنامهء خاندان وحى و پيشوايان راستين - درودهاى خدا بر ايشان - تا جائى كه استاد سماوى با گردآورى آنها ديوانى به نام وى فراهم كرده كه به ‹ 1350 › بيت مىرسد و شايد آنچه از سروده‌هاى وى از ميان رفته ، بسى بيش از اينها باشد .\r\nاو از كسانى است كه با دلباختگى خويش - در راه دوستى خاندان پيامبر - سروده‌هاى بسيارى دربارهء آنان دارد ، جز اين كه روزگار ياد جاودانهء او را به دست فراموشى سپرده و شايد همين كه او ، تنها روى به ايشان درود بر آنان - آورده و پيوند از ديگران بريده خود انگيزه شده تا در پاره اى از زندگىنامه‌ها يا نگارش\r\n","description":"","footnote":"","page_name":" 68 ","page_number":89},
  {"content":"\r\nهاى گسترده - به خامهء نويسندگانى كه مهر آنان را در دل ندارند - نامى از وى به ميان نيايد ؛ كه دربارهء بسيارى ديگر - همانند ابن داغر - همين رفتار را پيش گرفتند كه يا هيچ نامى از آنان نبردند يا به گونه اى كوچك و ناچيز شناساندند و آن گاه در بزرگ ساختن مردمى داد سخن دادند كه از - ديدگاه فرهنگ و برترى - در پايگاهى فروتر جاى داشتند كه راستى تاريخ - با پست و بلند نمودنهاى نابجا وزير و رو بردنهاى ناسزا - چه بيشمار تبهكارىها كرده است .\r\nاستاد مغامس وابسته به يكى از تيره‌هاى تازيان است كه پيرامون فراخ سراى حله به سر مىبردند و او خود براى فرا گرفتن آموزشها به حله رفت و آنجا را بدرود نكرد تا زندگىاش به گونه اى به سر آمد كه سراينده اى سخنور بود - در ميانه‌هاى سدهء نهم - و سروده هايش نشان مىدهد كه گذشته از چيره دستى در همهء زمينه‌هاى سرايندگى در پهن دشت سخنورى نيز راهى دراز پيموده ، مىگويد :\r\n« گاهى ستايشگرانه به سخن سرائى مىپردازم\r\nو يك چند نيز در سخنرانىها به پراكندن گفته‌ها سرگرم مىشوم »\r\nپدرش داغر نيز از سرايندگان و دوستدار خاندان بود و فرزند خويش را سخنسرائى آموخت و بر دوستى پاك تبار پيامبر پرورش داد چنان كه در هنگام ياد از اين گفتارش بيايد :\r\n« انديشه‌ام را در ستايشگرى شما به كار گرفتم\r\nتا در اين كار - آموزگار من گرديد و پدرم نيز در اين باره سفارشها\r\nكرد »\r\nدرود خدا بر پدر و پسر باد !\r\n\r\nو اينك سر آغاز چكامه‌هاى او را كه در جنگهاى ادبى يافته‌ايم با يادى از شمارهء بيتهاى آن مىآوريم\r\n: ‹ 4 › 1 - « دوستدار روزگار در تلاش خود بارى گران را بر مىدارد ، مرگ\r\nرا به سوى او مىرانند و او همچنان سرگرم تكاپو است . » 93 بيت\r\n‹ 5 › 2 - « آنچه را در كارنامهء او به شمار آمده ياد آورد ، از راه نادرست بگشت\r\n","description":"","footnote":"","page_name":" 69 ","page_number":90},
  {"content":"\r\nو از اين كه باز كيفرى بر سزاى او افزوده شود پرهيز كرد . » - 92\r\nبيت .\r\n‹ 6 › 3 - « چشم گشاده اى و از سر نادانى لاف پرهيزكارى مىزنى اگر از اين دعوى\r\nباز نايستى خود به خود بيهودگىاش آشكار است » 81 بيت\r\n‹ 7 › 4 - « در آن هنگام كه برف پيرى دستار و روسرى سپيد بر سرش بست ،\r\nگمان مىكنى گامى در راه راست خواهد نهاد ؟ » 90 بيت\r\n‹ 8 › 5 - « پس از آن كه موهايت به سپيدى گرائيد ، باز در جستجوى گيتى\r\nهستى ؟\r\nو به ياد روزها و شبهائى كه رفت مىافتى ؟ » - 92 بيت\r\n- گزيده اى از اين چكامه را در « منتخب » ج 2 ص 45 از چاپ بمبئى\r\nتوان يافت -\r\n‹ 9 › 6 - « گردش رويدادها ؛ رگ و پىهايم را از هم گسيخت\r\nو گيجگاهم نشانهء تير ناگوارىها گرديد\r\nدست روزگار رشتهء نيروهايم را بريد\r\nو هر چه را روزگار ببرد به هم گره نتوان زد » - 77 بيت\r\n- كه اين چكامه را نيز پيشواى ما طريحى در « منتخب ج 2 - ص 36 » آورده\r\nاست -\r\n‹ 10 › 7 - « جهانا ! افسار كار خويش را به دست ديگرى سپردم\r\nو اين براى آن بود كه از بخشش و توانگرىات به رنج افتادم . »\r\n99 بيت\r\n- كه همهء اين چكامه را نيز در « منتخب ج 2 ص 58 » توان يافت -\r\n‹ 11 › 8 - « اشگهاى پياپى خود را - در هر شامگاه و بامداد -\r\nبر فرزندان پيامبر راهنما فرو مىريزم .\r\nاى دوست پردهء غم از چهرهء دلم بر كنار نرفته\r\nو اندوه من پايان نمىپذيرد . » 105 بيت -\r\n","description":"","footnote":"","page_name":" 70 ","page_number":91},
  {"content":"\r\n‹ 12 › 9 - « خواب از بسترم گريخته\r\nو اندوه ؛ دلم را مىسوزاند\r\nدر ماتم آن كه پسر زياد كشتش\r\nزندگى من با سختى مىگذرد . » 62 بيت\r\n‹ 13 › 10 - « كاش من فداى حسين مىشدم\r\nكه در كربلا رگهاى گردنش را بريدند\r\nبا چشمى شمر را مىنگرد\r\nو با چشمى پردگيان خود را ميان دو سپاه « - 106 بيت -\r\n‹ 14 › 11 - « گريستم ولى نه براى شادابى جوانى\r\nو نه براى آنچه از آشيانه اى ويران بر جاى مانده ( 1 )\r\nو نه براى از دست دادن زندگى پاكيزه\r\nو نه از جدائى ليلى و عذرا « - 80 بيت -\r\n‹ 15 › 12 - « تو را كه يار گرفتم نه براى شيفتگى به روى تو بود ،\r\nاز من جدائى گزين كه ديگرى در هوس تو دلباخته « - 88 بيت -\r\n‹ 16 › 13 - « جوانى - با آن همه نيكوئى - رخت بربست\r\nجدائى از آن بر دلها گران است » 81 بيت\r\n‹ 17 › 14 - « جوانى پر از شادابى را انگيزه اى از تو باز ستاند ،\r\nآيا هنوز هم سپيد اندامان نيكو روى را دوست دارى ؟ » - 75 بيت -\r\nدر اين سخنان نيز بزرگترين پيامبران را مىستايد - كه درود آفرين\r\nخدا بر او و خاندانش -\r\n‹ 18 › اى رانندهء ستوران راهوار ! بر آستان پيامبر برگزيده بايست .\r\n\r\n","description":"","footnote":"\r\n( 1 ) مايهء اين سخن با سرودهء كميت كه در ج 4 ص 9 و 10 از برگردان پارسى غدير آمد دور نمىنمايد .\r\n","page_name":" 71 ","page_number":92},
  {"content":"\r\nبر آستان كسى بايست كه بهترين برانگيختگان و بهترين پيامگزاران است\r\n« » « » « از ميان تيره مضر ( 1 ) برانگيخته شده\r\n« » « » « راستگوى است و منش او در نامه‌هاى آسمانى\r\nپيشين آمده .\r\n« » « » « ارمغانى از نيكى و مهربانى پروردگار است\r\n« » « » « پيامبرى پاك نژاد و برگزيده از سرزمين\r\nسنگلاخها است .\r\nآدم او را به گونهء فروغى در ميان چار تن ديگر ديد كه نزديك به پايگاه\r\nتخت در جهان نهان همچون مرواريدها مىدرخشيدند .\r\nپس گفت : پروردگارا اين كيست ؟\r\nو پاسخى از سر مهربانى شنيد كه هيچ چون و چرائى در آن نبود :\r\n« اينان دوستان منند و زادگان شما ،\r\nديده را به آنان روشن دار و دل را خرسند .\r\nسوگند به آنان ؛ كه اگر جايگاه ايشان چنانچه من مىنگرم نبود\r\nالبته گنبدهاى گردون به گردش در نمىآمدند .\r\nهرگز ! خورشيد هم نبود و ماه و اختران فروزان هم ،\r\nو چشمانداز آسمان و پرتوهاى آفتاب هم ،\r\nو سپهر و زمين هم ،\r\nنه ابرها براى مردم بر سر درختان - باران مىفرستادند و\r\nنه بهشت و دوزخ داغى در كار بود\r\nتا دشمنان آنان را هيزمش گردانم »\r\nخداوند - به آنان كه در جهان بريناند - گفت :\r\n« آيا كسى هست تا به راستى - و نه دروغ - نامهاى آنان را به من\r\nگزارش دهد ؟ »\r\n\r\n","description":"","footnote":"\r\n( 1 ) يكى از نياكان دور پيامبر\r\n","page_name":" 72 ","page_number":93},
  {"content":"\r\nآنان پاسخ نگفتند\r\nو آدم - با همان دانش كه از خداى توانا گرفته بود - گزارش نامها\r\nرا داد .\r\nپس خداوند به آنان كه در جهان بريناند - گفت :\r\n« همه در برابر آدم به خاك افتيد ، فرمان بريد و از خشم من بپرهيزيد . »\r\nخداوند - بر بنياد همان نويدى كه چشم مىداشتيم\r\nآن فروغ را در روى وى به درخشش واداشت\r\nنوح به هراس افتاد و با پروردگارش به راز و نياز برخاست تا به فرخندگى\r\nايشان - بر روى تخته هائى كه بازور ريسمان به هم مىپيوست - از آب\r\nرهائى يافت\r\nابراهيم نيز - در آن آتش دوزخى - خداى را به خجستگى ايشان\r\nخواند تا زبانه‌هاى آتشى كه پيرامونش بود فرو نشست .\r\nو موسى - آنگاه كه صاعقه فرود آمد -\r\nخدا را به شكوه آنان سوگند داد تا از سرسختى رنج رهائى يافت .\r\nآن فروغ همچنان از پشتى به پشت ديگر رفت\r\nو - در اين جا به جا شدنها - خدا از دستبرد پيشآمدها بر كنارش داشت\r\nتا به عبد المطلب رسيد و به دو نيمه شد\r\nنيمى در عبد اللَّه - پدر پيامبر - جاى گرفت و نيمى در ابو طالب - پدر على -\r\nبخش نخست را خداوند روزى به درون آمنه كوچ داد\r\nتا چندى بگذرد و هنگام زادن فرا رسد\r\nو چون آن هنگام بيامد ، بنياد گمراهى ؛ بىتابانه فرو ريخت و آگهى\r\nپيكار با دوگانه پرستى خوانده شد\r\nايوان خسرو شكافت و آتشهاى آنان به خاموشى گرائيد ،\r\nكيشهاى ناراست ؛ شكست خود را بر زبان آوردند\r\n","description":"","footnote":"","page_name":" 73 ","page_number":94},
  {"content":"\r\nاختران پادشاهان ( 1 ) سرنگون گشت\r\nو بتها به آتش سوخت\r\nتا محمد به چهل سالگى رسيد\r\nو پروردگارم او را در زبان وحى - با نامه اى آسمانى - بخواند\r\nو او گفت هان - از سوى يك خداى خوان - تو را پاسخ مىگويم\r\nآنگاه او را بر همهء آفريدگان - از تازيان و جز ايشان - برانگيخت\r\nتا همراه با گواهان روشن - نمايشهائى آشكار داد\r\nكه از انجام ماننده هايش ناتوان بودند\r\nنه پروائى داشت و نه هراسى به او راه يافت\r\nبزرگترين نمونه‌ها را به ايشان نمود\r\nو شگفتا ! چرا ناسازگارى كردند ؟\r\nاين از شگفتانگيزترين چيزها است\r\nعموزادگانش ( 2 ) خواستند سپيده دم به خانه اش شبيخون زنند و فرستادهء خدا\r\nبا گريختن - به مدينه - از دستشان جان به در برد\r\nو بهترين آفريدگان - شير خدا - جانفشانى نموده\r\nتيغ به دست در بستر او به جايش آرميد ( 3 )\r\nچون ديدند آنچه مىجستند نيافتند برگشتند\r\nو در پى فرستادهء خدا\r\n- هر چه سختتر - به گردش پرداختند\r\n\r\n","description":"","footnote":"\r\n( 1 ) همان ستارهء بخت را مىگويد كه در فارسى نيز افسانه اى شناخته شده دارد :\r\n\r\nاى مفتخر به طالع مسعود خويشتن\r\nتأثير اختران شما نيز بگذرد\r\n\r\n( سيف فرغانه )\r\n\r\nتو چون خود كنى اختر خويش را بد\r\nمدار از فلك چشم نيك اخترى را\r\n\r\n( ناصر خسرو )\r\n( 2 ) چون پيامبر از ميان تيرهء قريش برخاست پس همهء قريشيان ، عموزادهء او بشمارند\r\n( 3 ) گزارش رويداد آن شب كه على در جاى پيامبر خفت در برگردان پارسى « غدير » ج 3 ص 77 تا 80 آمده است .\r\n","page_name":" 74 ","page_number":95},
  {"content":"\r\nپس عنكبوتى سر رسيد و بر سر در غار آغاز به تنيدن كرده\r\nتار و پود آن را با زهر بيالود\r\nتا خداوند آنان را از او دور گردانيد\r\nو آن گروه - سوار بر شترانى تازان - روى به بازگشت نهادند\r\nو او گام به خانهء مردانى گذاشت\r\nكه در برابر دشمنانش به بهاى جان خويش دست فرمانبرى به وى دادند .\r\nهر روز ميان سرور آفريدگان و بتپرستان\r\nگير و دارى در گرفت\r\n- با يارى خداوند - چنان به پيكار ايشان مىشتافت\r\nكه گفتى ماده شير است در بيشه\r\nآن هم در ميان جوانمردانى همچون شيران\r\nكه پنجه هاشان نيزه بود\r\n‹ 19 › همهء پناه گاه‌ها را براى رسيدن به تيغهاى نيكو گرد برگشتند و براى\r\nخود پناه گاهى به جز زره و سپر و شمشير نخواستند\r\n‹ 20 › درستى ، شادمان است و كيش راستين ، خرامان\r\nو دوگانه پرستى ، اندوهگين و حقپوشى ، در رنج\r\nتا خداوند پيامبرش را - با نابودى آنان - آسوده گردانيد\r\nكه آسايش خودشان نيز در همين بازپسين گزند بود\r\nاى آن كه نامهء پيامآورى را با نام او به پايان بردند\r\nو پس از وى پيامبرى به جهان نيامد ،\r\nاگر تو بازپسين كسى هستى كه وحى خداوندى را گرفت\r\nولى - از ديدگاه برترى - در آغاز همگان جاى دارى\r\nبر انگيختگان خدا در ميان مردم پيشين\r\nمژدهء آمدنت را دادند و تو براى آنان ناآشنا نبودى\r\n","description":"","footnote":"","page_name":" 75 ","page_number":96},
  {"content":"\r\nگواهى مىدهم كه تو - پيام خدا را - نيكو رساندى\r\nو يك روز هم آئينهاى بيهوده تو را به سوى خويش نكشيد\r\nتا آن گاه كه خداى من تو را خواند و تو نيز از مهرى كه با او داشتى\r\nپذيرفتى\r\nكه هر كس را دلدار بخواند سرباز نمىزند\r\nبراى مردم - در كيش ايشان - جانشينى برگماشتى\r\nكه پس از تو - در ميانه - بهترين برگماشتگان بود\r\nولى با او ناسازگارى نموده ديگرى را بر جايش نشاندند و ندانستند\r\nآبى كه از دل چشمه مىجوشد همچون آبى نيست كه ميان چاه و\r\nحوض از دلو مىچكد .\r\nو باز در همين زمينه مىگويد :\r\nاى آنكه - سوار بر شترى تيزپا - ميان را بربسته\r\nبه ديدار از آرامگاه بهترين مردمان - از تازيان و جز آنان - رهسپارى !\r\n- در ديدار از خانهء خدا - همه ى كارهاى بايسته را كه به انجام رساندى\r\nو به آرزوهائى كه داشتى دست يافتى\r\nو آرامگاه سرور ما ، برانگيختهء خدا\r\nو سرور آفريدگان - از دور و نزديك - را كه ديدار كردى\r\nبه جاى من نيز بايست و او را از زبان من هم درود بگوى\r\nچنان كه گوئى من خود در آنجايم .\r\nبر آنان كه در گورستان بقيع به خاك رفته‌اند درود برسان كه من شيفته\r\nو ديوانهء كسانى از ميان آنانم\r\nدلدادگى مرا در پهنهء روزگار به آنان باز نماى\r\nو همراه با سرشگى كه بر روى دو گونه سرازير است بگوى :\r\nاى آنان كه - در دانش و كردار - راهبر آفريدگانيد\r\nو در نژاد و بنياد ، پاكيزه ترين آنان !\r\n","description":"","footnote":"","page_name":" 76 ","page_number":97},
  {"content":"\r\nرشتهء اميد خويش را به شما بسته\r\nو از ميان همه به شما پيوسته‌ام .\r\nدر دوستى و پيروى از كيش راستين به شما نزديك شده‌ام كه اگر اين\r\nپيوند مهر نبود نشانى از سرفرازىهاى شما را در خويش نمىتوانستم\r\nجست .\r\nتا آن گاه كه زنده باشم ستايشگرى شما پيشهء من و ديانت ؛ همان راهى\r\nاست كه براى تلاش برگزيده‌ام ، گمان خود را به نيكوكارى شما\r\nبسته ام\r\nاگر روزگار مرا از ديدار آرامگاه شما باز داشت\r\nراستى را كه دل من از كوى شما بازگشتنى نيست .\r\nگوشت و استخوان من با دوستى شما آميخته\r\nو مهر شما در مغز و پى من روان گرديده است ( 1 )\r\nاز دشمنان شما دورى گزيده و كينه‌ام را ويژهء آنان مىگردانم ،\r\nراستى و دوستى خويش را براى شما گذارده و شادمانىام را در ستايشگرى\r\nشما مىشناسم .\r\nگاهى ستايشگرانه به سخن سرائى مىپردازم\r\nو يك چند نيز در سخنرانىها به پراكندن گفته‌ها سرگرم مىشوم . ( 2 )\r\nتا - در برابر سروده هائى زرين كه دربارهء شما آورده‌ام -\r\nسخنان ناساز با آن را همچون خر مهره اى بنمايم\r\nانديشه‌ام را در ستايشگرى شما به كار انداختم تا - در اين كار - آموزگار\r\nمن گرديد\r\nو پدرم هم در اين باره سفارشها كرد . ( 3 )\r\n\r\n","description":"","footnote":"\r\n( 1 )\r\n\r\nمهر تو در درونم و عشق تو در دلم\r\nبا شير اندرون شد و با جان به در شود\r\n\r\n( 2 ) بنگريد به ص 69\r\n( 3 ) بنگريد به ص 69\r\n","page_name":" 77 ","page_number":98},
  {"content":"\r\nاكنون آيا در برابر كارهائى كه ديگر جاها كرده ام\r\nمىتوانم با دستيارى شما به رستگارى رسم ؟\r\nمغامسا ! اين سروده‌هاى ستايشگرانه ات از آنان را نگاهدار\r\nو در برابر از خداوند پاداش بخواه .\r\n","description":"","footnote":"","page_name":" 78 ","page_number":99},
  {"content":"\r\n\r\nيادداشت دوم\r\nدر بخش گذشته ، بر رويهم بيش از ‹ 150 › بيت از سروده‌هاى ابن داغر را كه نگارنده آورده به پارسى برگرداندم و در اين جا اصل پاره اى از آنها را ياد مىكنم و چون و چند كار را نيز در ص 59 روشن ساخته‌ام و نيازى به بازگوئى نمىبينم .\r\n‹ 1 ›\r\n\r\nحيا الا له كتيبة مرتادها\r\nيطوى له سهل الفلا و وهادها\r\n‹ 2 › و الشهب تغمد فى الرؤس نصولها\r\nو السمر تصعد فى النفوس صعادها\r\n‹ 3 › كيف السلامة و الخطوب تنوب\r\nو مصائب الدنيا الغرور تصوب ؟\r\n‹ 4 › محب الليالى فى مساعيه متعب\r\nيساق اليه حتفه و هويد أب\r\n‹ 5 › تذكر ما احصى الكتاب فتابا\r\nو حاذر من مس العذاب عقابا\r\n‹ 6 › أصبحت للتقوى بجهلك تدعى\r\nدعواك باطلة اذا لم تقلع\r\n‹ 7 › هل حين عممه المشيب و قنعا ؟\r\nأتراه يصنع فى الهداية مصنعا ؟\r\n‹ 8 › اتطلب دنيا بعد شيب قذال ؟\r\nو تذكر اياما مضت و ليالى ؟\r\n‹ 9 › فصلت صروف الحادثات مفاصلى\r\nو أصاب سهم النائبات مقاتلى\r\n‹ 10 › لغيرك يادنيا ثنيت عنانى\r\nو ذاك لأمر عن غناك عنانى\r\n‹ 11 › لبنى الهادى مناحى\r\nفى غدوى و رواحى\r\n‹ 12 › هجر الغمض وسادى\r\nو كوى الحزن فؤادى\r\n‹ 13 › ليتنى كنت فداء للحسين\r\nو هو بالطف قطيع الودجين\r\n‹ 14 › بكيت و مالريعان الشباب\r\nو لا لدروس منزلة خراب\r\n‹ 15 › صحبتك لا انى بودك مغرم\r\nفبينى فغيرى فى هواك المتيم\r\n‹ 16 › رحل الشباب و انه لكريم\r\nو فراغه عند النفوس عظيم\r\n‹ 17 › أزال الشباب الغض عنك مزيل\r\nفهل أنت للبيض الحسان خليل ؟\r\n‹ 18 › عرج على المصطفى يا سائق النجب\r\nعرج على خير مبعوث و خير نبى\r\n‹ 19 › عافوا المعاقل للبيض الحسان فما\r\nمعاقل القوم غير البيض و اليلب\r\n‹ 20 › فالحق فى فرح و الدين فى مرح\r\nو الشرك فى ترح و الكفر فى نصب\r\n\r\n","description":"","footnote":"","page_name":" 79 ","page_number":100},
  {"content":"\r\nسدهء نهم\r\n\r\n74 حافظ برسى حلى\r\nآن آفتاب است ؟ يا فروغ آن آرامگاه مىدرخشد ؟\r\nآن مشگ است ؟ يا بوى خوش جانشين پيامبر به ما مىرسد ؟\r\nآن درياى بخشش است ؟ يا گلزارى كه نمونهء راهبرى را در خويش\r\nگنجانده ؟\r\nو آدم است يا نوح كه راز خداوند نگاهبان همه و توانا بود ؟\r\nداود است ؟ يا پيامبر پس از او - سليمان - ؟\r\nهارون است ؟ يا موسى - با چوبدستى او - يا مسيح ؟\r\nآيا اين برگزيده - ستوده ترين پيامبران - احمد است يا جانشين او\r\n- على - ؟ كه در دودمان هاشم و اسمعيل پرورش يافته ؟\r\nسپهر سرفرازى را گرد بر گرفته و در تاريكى همچون ماه دو هفته\r\nمىدرخشد\r\nو - در ميان مردم - به آفتاب و به آسمانهائى از زيبائى مىماند .\r\nدوست دوست خدايا بگو راز راز او\r\nو پيكر پديده اى كه روان آفريدگان است . ( 1 )\r\nروز غدير ؛ گواه گفتارى در برگزيدن او بود\r\n\r\n","description":"","footnote":"\r\n( 1 ) يا « راز او و ديدهء آفرينش و روان آفريدگان » چنانچه در « المنتخب » آمده است .\r\n","page_name":" 80 ","page_number":101},
  {"content":"\r\nو ستايش خداوند از او - در يادآور نامه اى آشكار ( قرآن ) - هويداست .\r\nپيشوائى كه اگر آدمى مهر او را در دل بپرورد و در بازگشت پس از\r\nمرگ بيارد\r\nكفهء نيكىهايش خواهد چربيد .\r\nاو را پيروانى است كه همچون اختران مىدرخشند\r\nو ميان همهء جهانيان هويدا هستند .\r\nچون به گفتگو نشينند ؛ سخن راست را در لابلاى گفته هائى بايد جست\r\nكه از دهان آنان برآيد\r\n- به يارى آن - روشنائى ، آشكار و زبان شيوا ، گويا مىگردد .\r\nاگر - در آئين خويش - به كشمكش و زد و خورد برخاستند\r\nدشمن رانده شده - كه چابك و چالاك هم هست - روى بر مىگرداند .\r\nاى درفش راهنمائى ! درودى از دل درست بر تو باد\r\nكه همچنان در آيند و روند باشد .\r\nچكامه اى نيز از او بيايد كه در آن مىگويد :\r\n« سرپرستى است كه مردم در غدير خم دست فرمانبرى به او داده\r\nو - بر سر اين كار - گردنهاى بالا داشتهء خويش را فرود آوردند . »\r\n\r\nاين سراينده\r\nاستاد حافظ رضى الدين رجب پسر محمد پسر رجب برسى حلى است از دانشوران عارف مشرب امامى و از فقيهانى كه در دانشهائى چند دست داشته - با آن برترى آشكارش در هنر حديث و پيشروى در ادبيات و سخن سرائىهاى نيكو و چيرگى در دانش حروف ( 1 ) و رازهاى آن و بيرون كشيدن سودهايش - از اين\r\n\r\n","description":"","footnote":"\r\n( 1 ) باور داشتن به ويژگىهاى جادوئى در حروف الفبا و اعداد و نيز به سود و زيانهاى نهفته و خداداد در آنها دو دانش « حروف » و اعداد را پديد آورده و دسته اى از صوفيان را كه در پيوند زدن ميان آموزشهاى خود با زمينه‌هاى نامبرده پافشارى بيشترى داشته‌اند حروفيان مىخوانند و گويا حافظ برسى نيز از آنان به شمار مىرود .\r\n","page_name":" 81 ","page_number":102},
  {"content":"\r\nروى مىبينى نوشته هايش سرشار است از پژوهشها و موشكافىها . در عرفان و حروف روشهاى ويژه اى برگزيده و هم در دوستى پيشوايان كيش ما - درود بر ايشان - برداشتها و نگرشهائى دارد كه برخى نمىپسندند و او را تندرو و گزافگوى مىشمارند ولى جايگاه هائى را كه وى براى آنان - درود بر ايشان - شناخته - در همه جا - به تندروى نمىانجامد و پايگاه پيامآورى هم نيست چنانچه از سرور ما - فرمانرواى گروندگان درود بر او باد - گزارش كرده‌اند كه گفت :\r\n« از گزاف گوئى دربارهء ما بپرهيزيد ، بگوئيد ما بندگانى هستيم كه پروردگار داريم و در برترى ما هر گونه خواهيد به سخن پردازيد . » ( 1 ) و پيشواى راستگو - امام صادق درود بر او باد - گفت : « براى ما پروردگارى بشناسيد كه به سوى او باز مىگرديم و دربارهء ما - هر گونه خواهيد - به سخن پردازيد . » و هم وى - كه درود بر او باد - گفت : « ما را از آفريدگان بشماريد و هر گونه خواهيد در - بارهء ما سخن كنيد كه به آنجا كه بايد نخواهيد رسيد . » ( 2 )\r\nكجا مىتوانيم مرز برترىها و سرافرازىهائى را بنگريم كه پروردگار پاك به ايشان بخشيده است ؟ و كى مىتوانيم از همگى سربلندىهائى آگاه شويم كه خداوند ويژهء آنان گردانيده ؟ از آن منشهاى برجسته ؟ و جانى با مايه‌هاى پر ارج ؟ و روانى با نمايشهاى آسمانى ؟ و خوىهاى بزرگوارانه ؟ و جوانمردىها و ستودگىها ؟ « و كيست كه به شناسائى امام رسد ؟ يا او را برگزيند ؟ نه ! نه ! خردها گمراه مىشود و بردبارىها سرگردان و مغزها پريشان و ديده‌ها نابينا ، بزرگان خرد مىشوند و فرزانگان در مىمانند و بردباران گام واپس مىنهند و سخنرانان زمينهء گفتار را تنگ مىيابند ، كار خردمندان به نادانى مىكشد ، زبان سرايندگان بند مىآيد ، سخنوران ؛ ناتوان مىگردند و نغز سخنان به ستوه مىآيند از اين كه يكى از جايگاه‌هاى او را بنمايند - يا يكى از برترىهايش را - همگان ناتوانى\r\n\r\n","description":"","footnote":"\r\n( 1 ) ن - از « خصال منشها » به خامهء استاد و پيشواى ما صدوق .\r\n( 2 ) ن - از « بصائر الدرجات بينائىها دربارهء پايگاه‌ها » به خامهء صفار ( كه كوتاه سخنى در پيرامون آن خواهيم داشت . )\r\n","page_name":" 82 ","page_number":103},
  {"content":"\r\nو كوتاهى خود را به زبان مىآرند . چگونه مىتوان همهء منشهايش را دريافت يا ژرفاى هستى او را باز نمود يا چيزى از كار او پى برد يا كسى را جست كه بر جايش بنشيند و همچون او بىنيازى ببخشد ؟ نه ! چگونه و كجا ؟ او همچون اخترى است كه كسانى خواهند در دست گيرند و چگونگى او را باز گويند . در اين جا گزينش را چه كار و كجا مىتوان مانند اين را يافت ؟ » ( 1 )\r\nاز همين روى مىبينى بسيارى از دانشوران ما كه در شناخت رازها پژوهشگر بوده‌اند اين جايگاه‌ها - و جز آن از جايگاه هائى - را سزاوار پيشوايان راستين - درودهاى خدا بر ايشان - مىدانند كه ديگران آن برداشتها را بر خويش هموار نمىكنند ، در ميان دانشمندان قم كسانى بوده‌اند كه هر كه را چيزى از اين رازها باز مىگفته از تندروان مىشناخته‌اند ( 2 ) تا جائى كه گويندهء ايشان گفته :\r\nنخستين گام از گزاف گوئى آن است كه پيامبر - درود و آفرين خدا بر وى و\r\n\r\n","description":"","footnote":"\r\n( 1 ) ن - از آنجا كه گفته‌ايم : « و كيست كه به شناسائى امام » تا به اينجا را از حديثى گرفته‌ايم كه استاد و بزرگ ما پشتوانهء اسلام كلينى در اصول كافى ص 99 از امام رضا - درودهاى خدا بر او - گزارش كرده است .\r\n( 2 ) نمونهء اينان محمد پسر حسن پسر وليد است ، از بزرگترين دانشوران شيعه در سدهء چهارم كه به گفتهء شاگردش شيخ صدوق « هر گزارشى را او درست نشمارد بايد رها كرد و نادرست دانست » با اين همه چون وى و صدوق كتاب « بصائر الدرجات » را داراى حديثهائى با مايه‌هاى تندروانه مىشمردند از بازگوگرى آن خوددارى مىنمودند ( بنگريد به ص 6 از « سرد المقال بافت گفتار » در آغاز « بصائر » . و نيز به ص 103 از « تنقيح المقال پيراستن سخن » و آنجا از وحيد بهبهانى و او از مجلسى دوم . ) گواه ديگر - بر سخن نگارندهء « غدير » - سرباز زدن بسيارى از نامىترين دانشمندان شيعه است از اين كه پيامبر و امام را آگاه از همهء دانشها بدانند ( همچون شيخ مفيد و سيد مرتضى و شيخ طوسى و شيخ طبرسى و ابن شهر آشوب و قاضى شهيد و ) كه البته برداشتهاى اينان با آنچه اكنون زبانزد مردم است و با سرسختى به پشتيبانى آن سرگرمند هيچ سازگار نيست و من نيز تنها خواستم آن چه را به گونه اى مبهم در متن آمده در دو سه فراز كوتاه ، آشكارتر بنمايم ورنه در زمينه اى به اين روشنى - كه خرد بهترين داور تواند بود - كوچكترين نيازى به پرنويسى و بررسى نمىبينم .\r\n","page_name":" 83 ","page_number":104},
  {"content":"\r\nخاندانش - را از فراموشكارى بر كنار بشماريم ( 1 ) تا پژوهشگران پس از ايشان آمدند و - با شناخت حقيقت - بسى از سخنان ناچيز كننده را كنار نهادند و اين دردسرى است كه بسيارى از مردان بينش - همچون برسى - دچار آن بوده‌اند و\r\n\r\n","description":"","footnote":"\r\n( 1 ) سخن سرپوشيدهء نگارنده ، خوانندهء ناآگاه را به اين انديشه مىاندازد كه شايد كسانى از دانشمندان شيعه ، فراموش كارى را در همه جا بر پيامبران روا شناخته‌اند هر چند با فراموشكارى خود زيانهائى سهمناك به بار آورده و در رساندن پيام خدائى چيزى از آن را كاسته يا بر آن بيفزايند يا دست به گناهى بزرگ بيالايند ، براى آنكه گفتار امينى را كسى به اين سان تفسيرى نكند كه ناخوش آيند باشد - و نمونهء آن را در ديگر جاها فراوان ديده‌ايم ! - بر اين بنياد ، ناگزيريم روشن كنيم كه آن دانشوران تا كجا و چه مرزى فراموشى را بر پيامبر روا دانسته و آن را با جايگاه والاى ايشان ناسازگار نمىبينند ؟ و اين پرس و جوها هر چند زمينه اى گسترده تر مىخواهد باز هم اكنون از فشردهء آن نبايد چشم پوشيد تا كسى به پندارهاى ديگر دچار نگردد پس گرانبهاترين و استوارترين پشتوانه‌هاى كيش شيعى را در پيش چشم داشته آغاز به پژوهش مىنمائيم و گوئيم :\r\nسخنى كه نگارنده آورده ؛ نمايانندهء برداشت صدوق يكى از سه حديث دان بزرگ است ميان شيعه ، آن هم در كتاب « من لا يحضره الفقيه هر كه به فقيه دسترس ندارد چنين كند » كه خود دومين از چار مجموعهء بزرگ در حديث و فقه است و گرد آرندهء آن گويا نگاشتهء جدا - گانه اى نيز در روشنگرى اين نگرش خويش پرداخته و - همچون استادش ابن وليد - بر آن رفته كه « پيامبر نيز مانند همهء آدميان گهگاه به فراموشى دچار مىشده چنان كه در هنگام نماز - گزاردن يك بار شمارهء ركعاتى را كه خوانده از ياد برده و » اين مرد بزرگ چندان در باور خويش پا مىفشرده كه هر كس آن را نپذيرد از گزافگويان و از كسانى مىشمرده كه ويژگىهاى خدائى را براى بندگان پذيرفته و سزاوار لعنت و نفريناند ، در اين باره - به گفتهء برخى - همهء دانشوران شيعه نيز كه پيش از مفيد ( در گذشته در سدهء پنجم ) مىزيسته‌اند با صدوق همداستان بوده‌اند و اگر هم يكى مانند اسحق پسر حسن سر به ناسازگارى برداشته به گواهى بزرگترين رجال شناسان پيشين - نجاشى - از سستكيشان و به داورى ديگران از تندروان شمرده مىشده ، در اين دادرسىها نيز پشتگرمى همه به گزارشهاى بسيارى بوده كه از زبان صادق و رضا - درود بر آن دو - رسيده و آن هم از راه ارجمندترين بازگو گران گروه ما همچون :\r\nبوبصير ، جميل پسر دراج ، سعد پسر عبد اللَّه ، على پسر ابراهيم ، ابن ابى عمير ، زيد شحام ، سماعه پسر مهران ، سعيد اعرج ، ابو سعيد قماط ، ابو بكر حضرمى ، حسن پسر صدقه ، حارث پسر مغيرهء نصرى ، ابن سنان ، حسن پسر محبوب ، ابو الصلت هروى . كلينى بزرگترين حديث دانان ، طوسى راهبر دانايان فقه و يكى از سه پيشواى حديث ( بنگريد به « كافى » - ارزنده ترين پشتوانه‌هاى حديث - ج 3 ص 355 و پس از آن ، كه نزديك به همهء حديثهائى را كه در يك باب جداگانه آورده همين برداشت را استوار مىدارد ) و برخى - همچون صدوق و طوسى و ابن وليد - گويند : بازگو گران اين گزارشها - از راه‌هاى گوناگون - چندان فراواناند كه اگر هم منش و خوى درستكارى را در آنان نديده بگيريم باز نمىتوان نگرشى را كه از روى هم رفتهء آن بر مىآيد ، انديشهء امامان ندانست و به گفتهء ابن وليد :\r\n« اگر روا باشد كه گزارشهاى رسيده در اين زمينه را نپذيريم روا خواهد بود كه از پذيرفتن همهء گزارشها - در هر باره كه باشد - سرباز زنيم و اين كار جز نابودى آئين و كيش سرانجامى ندارد . » پس از صدوق ، مرتضى و طبرسى نيز بر همين باور بوده‌اند چنان كه يكى در « تنزيه - الانبياء » مىنويسد : « نسيانى كه بر انبياء جايز نيست نسيان در امور شرعيه است نه مطلقا . » ( بنگريد به « تفسير شريف لاهيجى ج 2 ص 917 ) و دومى نيز در » مجمع البيان « ج 5 و 6 ص 235 گزارشى از زبان سجاد و صادق - درود بر آن دو باد - آورده است كه از آن بر مىآيد : شيطان ياد خدا را از دل يوسف به در برد .\r\nاز اينان كه بگذريم در روزگار خود ما يكى از دانايان سترك دين نگاشته جداگانه اى در پشتيبانى از انديشهء صدوق پرداخته كه همراه با يكى از بخشهاى « رجال » او به چاپ رسيده و ديگرى نيز كه از روشنگران بنام قرآن است در يادداشت خود پيرامون « از ياد بردن موسى ، پيمان خويش را با خضر » مىنويسد : « عصمت انبياء از سهو و نسيان در احكام شرعيه و امورى است كه موجب سلب اطمينان از اقوال و افعال ايشان شود نه در اين قبيل موارد كه مورد ابتلاء عموم نيست . » بنگريد به : « روان جاويد » ج 3 ص 441 .\r\nدو برداشت ديگر نيز هست كه با زمينهء « سهو النبى » و مرز بر كنار بودن او از لغزش پيوستگىهائى دارد :\r\n1 - ويژگىها و چگونگىهائى كه مفيد براى امكان انجام پاره اى از گناهان به دست پيامبران ياد كرده .\r\n2 - قضا شدن نماز پيامبر به علت خواب ماندن او كه گذشته از شهيد و طوسى و مفيد و گذشتگانش بسيارى ديگر نيز رويدادن آن را با پايه‌هاى آئين ما ناسازگار نمىدانند .\r\nدر برابر نامبردگان بالا و همانندانشان كسانى ديگر نيز هستند كه كم و بيش برداشتهاى ياد شده را نمىپذيرند و البته هر يك از دو دسته نيز با دليلهائى كه پرداختن به آنها - و داورى در ميانه - نه در حد اين پانوشت فشرده است و نه در حد نويسنده اش . پس در روشنگرى سخن امينى و براى جلوگيرى از اين كه گفتار سربستهء او كسى را به گمانهاى ناخوشتر بياندازد ، با نشان دادن همان مرزهائى كه برخى براى روا بودن فراموشكارى بر پيامبر نهاده‌اند سخن را به پايان مىبريم .\r\n","page_name":" 84 ","page_number":105},
  {"content":"\r\nهميشه هر دو گروه در دو سوى ناساز با يكديگر مىزيسته‌اند و نبرد - به سختترين گونه اى - ميانشان دنباله داشته - كه آشتى بهتر است -\r\n","description":"","footnote":"","page_name":" 85 ","page_number":106},
  {"content":"\r\nجان سخن آن كه روانها در روبرو شدن با حقيقتهاى استوار - بر بنيادهاى سرشتها و آمادگىهاى خود - جدائىهائى با يكديگر دارند ، رازهاى پيچيده بر برخى از آنها گران مىآيد و برخى ديگر نيز - براى گنجاندن آن در خويش - كشش و گسترش فراوانى مىنمايد و خيلى ساده است كه گروه نخستين به آنچه نمىداند تن در ندهد و دسته دوم نيز بر بنياد دانش خود نتواند آن چه را به استوارى شناخته ، نادرست انگارد و اين جا ، پاى ناسازگارىها به ميان مىآيد و بازار كين توزى داغ مىشود ؛ ما كوششهائى را كه هر يك از دو گروه به كار انداخته‌اند بزرگ مىداريم زيرا مىدانيم آرمانهائى نيكو داشته و در جستجوى راستى در كناره‌هاى راه گام مىزده‌اند و مىگوئيم :\r\n« بر آدمى است كه به اندازهء توان خود بكوشد ولى پيروزى او بر خودش نيست . »\r\nهان ! راستى را كه مردمان كانهائى هستند همچو كانهاى زر و سيم ( 1 ) و اين سخن ديگر را نيز چندان از پيشوايان خاندان پيامبر - درود بر ايشان - گزارش كرده‌اند كه نمىتوان گفتار آنان ندانست : « به راستى كار ما يا سخن ما دشوار و پيچيده است كه هيچ كس بر خويشتن هموار نخواهد كرد مگر پيامبرى برانگيخته يا فرشته اى نزديك به آستان خداوند يا كسى كه ايمان آورده و خداوند دل او را در باور داشتن و گرويدن بيازموده » ( 2 ) پس به بدگوئى از دانشمندان كيش خود نمىپردازيم و گستاخى به پيشگاه مردان بينش را روا نمىداريم و هيچ كس را نمىنكوهيم كه چرا به پايگاه كسى كه از او برتر است راه نيافته زيرا « خداوند هيچ كس را جز به اندازهء توانائىاش تكليف نمىكند » ( 3 ) سرور ما فرمانرواى گروندگان - ( ع ) - گفت : « اگر بنشينم و آن چه را از دهان محمد - درود و آفرين خدا بر وى و خاندانش - شنوده‌ام براى شما بازگو كنم از نزد من بيرون\r\n\r\n","description":"","footnote":"\r\n( 1 ) ن - حديثى است كه ميان هر دو گروه - شيعه و سنى - در درستى آن - چون و چرا نيست .\r\n( 2 ) ن - « بصائر الدرجات » از صفار - ص 6 - و اصول كافى ص 216\r\n( 3 ) سورهء 2 آيهء 286\r\n","page_name":" 86 ","page_number":107},
  {"content":"\r\nمىشويد و مىگوئيد به راستى على دروغگوترين دروغگويان است » ( 1 )\r\nو پيشواى ما - سرور سجده كار ( سجاد ) ( ع ) - گفت : « اگر ابوذر آنچه را در دل سلمان بود مىدانست او را مىكشت ، با آن كه برانگيختهء خدا ( ص ) ميان آن دو تن برادرى انداخت و بر اين بنياد چه گمانى به آفريدگان ديگر داريد ؟ » ( 2 ) همه را خداوند نويد نيكو داده و آنان را كه ( در راه او ) به كوشش و پيكار برخاستند بر خانه نشينان - با پاداشى بزرگ - برترى نهاده است ( 3 ) .\r\nو همين زمينه است كه سرور ما پيشواى سجده كار ، زيور پرستندگان ( زين العابدين ) ( ع ) با سخن سربسته اش باز مىنمايد :\r\n« من گوهرهاى دانش خويش را پوشيده مىدارم\r\nتا نادانان - با ديدن حقيقت - فريفته نگردند\r\nدر اين راه ، على پيشاهنگ من بود\r\nو به حسين - و پيش از او حسن - همين را سفارش كرد .\r\nبسا از گوهرهاى دانش را اگر آشكار سازم\r\nبه من مىگويند تو از بتپرستانى .\r\nو - مردانى مسلمان - ريختن خون مرا روا مىشمارند\r\nو - بدين سان - زشتترين كارى را كه انجام مىدهند زيبا مىانگارند . » ( 4 )\r\nسرور ما امين در « اعيان الشيعة ارجمندان شيعه ج 31 ص 193 تا 205 » در زندگى نامهء اين مرد - برسى - سخنانى دارد كه از مرز آنچه گفتيم فراتر نمىرود و از انگيزه هائى كه وى را براى آن نكوهيده « پشتگرمى او است به حروف و شماره‌ها كه با دستيارى آن نه مىتوان كار روشنگرى را به انجام رساند\r\n\r\n","description":"","footnote":"\r\n( 1 ) ن - « منح المنة نيكوئى بخشى » از شعرانى ص 14 .\r\n( 2 ) ن - « بصائر الدرجات » از صفار ص 7 پايان باب يازدهم از بخش نخست و اصول كافى از مرد پشتوانهء اسلام - كلينى - ص 216 .\r\n( 3 ) سورهء 4 آيهء 95 .\r\n( 4 ) ن - تفسير آلوسى ج 6 ص 190 .\r\n","page_name":" 87 ","page_number":108},
  {"content":"\r\nو نه راهنمائى مىشود خواست » و ما هر چند در اين باره با امين همداستانيم ولى اين هم هست كه برسى - و كسانى از دانشمندان همچون ابن شهر آشوب و پس از او را كه به راه وى رفته‌اند - در گام نهادن در اين زمينه‌ها نبايد گناهكار شمرد چون كارشان براى پاسخ دادن به كسانى از حروفشناسان سنى بوده كه از اين شيوه در زمينه‌هاى همانند به زيان ما سود مىجسته‌اند . و او با در آمدن از راه خودشان خواسته است راه را بر آنها ببندد چنانچه عبيدى مالكى در « عمدة التحقيق پشتوانهء بررسىها ص 155 » مىنويسد : « برخى از حروفشناسان گفته‌اند : آئين خاندان بوبكر تا پايان گيتى با ارجمندى پايدار خواهد ماند و اين را از راز گفتار خداى برتر از هر پندار بايد دريافت كه ( فى ذريتى ( 1 ) در ميان فرزندان من ) چرا كه شمارهء آن بر بنياد جمل كبير ( 2 ) مىشود ‹ 1410 › كه گمان مىرود پس از آن گيتى نابود گردد - چنان كه برخى گفته‌اند - پس پيوسته و تا جهان بر پا است - آنان با ارجمندى و سرورى خواهند زيست ، مصطفى لطف إله كه در دفتر ديوان مصر سمت روزنامه چى داشت - و پيشرو كاوشگران مىبود - از گفتار خداوندى :\r\n* ( لا يَلْبَثُونَ خِلافَكَ إِلَّا قَلِيلًا ) * ( پس از تو ، به جز اندكى درنگ نمىكنند ) ( 3 ) اين مدت را بيرون كشيده و مىگويد : اگر - از حروف اين فراز - مكررات را نديده بگيريم مىماند ( ل ا ى ب ث و ن خ ف ك ق ) و اينها يازده حرف است كه شماره ى آنها - بر بنياد جمل بزرگ - مىشود : 1399 - پس شمارهء خود حروف را - كه 11 بود ، به آن مىافزائيم ، آنچه به دست مىآيد 1410 است - و برابر با شمارهء اين فراز از گفتار خداوندى : « ذريتى زادگان من » - از بازپسين جاى مانده ى برجستگان ؛ استاد ما استاد يوسف فيشى - خداش بيامرزد - شنيدم مىگفت :\r\nمحمد بكرى بزرگ گفت : كسى از پشت ما به در مىآيد كه با عيسى پسر مريم\r\n\r\n","description":"","footnote":"\r\n( 1 ) سورهء 46 آيهء 15 .\r\n( 2 ) يكى از رشته دانشهاى وابسته به حروف و اعداد كه يادش رفت - برگرديد به زيرنويس ص 81 .\r\n( 3 ) سورهء 17 آيهء 76 .\r\n","page_name":" 88 ","page_number":109},
  {"content":"\r\nبر يك جا نماز مىنشيند ( 1 ) و اين نيز ما را يارى مىدهد تا درستى آن برداشت را بهتر دريابيم . « پايان\r\nنمىدانم سرور ما امين چه مىخواسته بگويد كه نوشته : « در سرشت او - برسى - چيزهائى ناسنجيده هست و در نگارشهاى وى آشفتگىها و پاشيدگىها و رنگى از تندروى مىيابيم كه هيچ انگيزه و شالودهء درستى ندارد و هر چند مىتوان سخنانش را به گونه اى نيكو وانمود و بازگو كرد بازهم تهى از زيان نيست . » اى كاش سيد ، چيزكى از آن نمودارهاى ناسنجيده را كه در سرشت سرايندهء برجستهء ما يافته سربسته باز مىنمود تا سخن وى بىدليل نماند ، و پس از اين كه با زبان خود مىگويد : « مىتوان سخنان وى را به گونه اى درست ، بازگو و وانمود كرد » چه انگيزه اى بوده كه آن را از آشفته و پريشان گوئى وى شمرده ؟ و اين حديث را فراموش كرده كه « كار برادرت را بر بهترين گونهء آن پندار . » چه زيانى داشت كه آن را به همان سان بازگو مىكرد ؟ با اين كه ما چندى از نگاشته‌هاى برسى را زير و رو كرديم و گواهى بر گفتهء امين نيافتيم و بخشى سودمند از سروده‌هاى پاكيزهء او در ستايش و سوك خاندان پيامبر - درود بر ايشان - را نيز كه پس از اين خواهى ديد چيزى ندارد جز يا باز نمائى برترىهايشان كه ميان هر دو گروه - شيعه و سنى - جاى چون و چرا نيست و يا ستايشهاى نيكوئى از آنان كه از پايگاه برترشان فروتر است ، پس تندروىهائى كه برخى مىگويند داشته چگونه توان يافت ؟ و آن گزاف گوئىهائى كه سيد در وى سراغ كرده كجا بوده ؟ برسى در نوشته هايش نيز به همان راهى مىرود كه در سروده‌هاى پذيرفتنىاش . پس پريشان گوئى و تند روى و گفتار زيان بارى كه سرور ارجمندان ( سيد الاعيان ) پنداشته چه كسى بر وى بسته است ؟\r\nولى اين كه او را براى درست كردن درودنامه‌ها و ديدارنامه ها\r\n\r\n","description":"","footnote":"\r\n( 1 ) مىخواهد بگويد كه دودمان ما تا پايان گيتى فرمانروائى خواهد داشت زيرا بر بنياد پاره اى از گزارشها - كه از گفتگو در پيرامون آنها مىگذريم - در بازپسين گامها - از زندگى گيتى - عيسى نيز از آسمان فرود خواهد آمد .\r\n","page_name":" 89 ","page_number":110},
  {"content":"\r\nنكوهيده و گفته : « از ديگر كارهاى ناپسندش درست كردن درودنامه‌ها و ديدارنامه‌ها است براى آنان ، كه اگر هم گيريم - به گونه اى كه نگارندهء رياض ( گلزارها ) گويد - در شيوائى دست بالا ندارد باز هم نيازى به آن نبود زيرا آنچه از خودشان رسيده ما را از ساخته‌هاى ديگران بىنياز مىدارد . » اين خرده گيرىها هنگامى پذيرفتنى است كه سازندهء درودنامه‌ها و ديدارنامه‌ها ( زيارات و صلوات ) مردم را به گمان بيافكند كه آنها از خود امامان رسيده و دستور ويژه اى دربارهء آنها آمده و گرنه چه ما را باز مىدارد كه بگوئيم هر كس درودهائى را كه خداى برتر از هر پندار بر زبان او روان گردانيده آشكار سازد ؟ بىاينكه آن را به امامان ببندد يا خواندن آن را همچون كارهائى بشمارد كه در خود آئين بوده است ؟ كه بسيارى از مهين دانشوران از هر دو گروه - پيش از برسى و پس از وى - همين شيوه را داشته‌اند و گوش جهان نشنيد كه هيچ كس - از برجستگان توده - آنان را در خور سرزنش شمارد .\r\nولى اين كه سرور ما مىگويد : « به راستى در نوشته‌هاى او سود فراوان نيست و پاره اى از آنها نيز زيانمند است ، خداوند را در ميان آفريدگانش كارها است و خداى از ما و او بگذرد . » اين نيز سخنى است كه نه به دلخواه وى از خامه اش تراويده ( 1 ) - خدا از ما و او بگذرد !\r\n\r\nنگاشته‌هاى ارزندهء وى :\r\n\r\n","description":"","footnote":"\r\n( 1 ) شادروان محسن امين در خرده هائى كه به بررسى گرفته نه تنها است و نه نخستين كس ، پس به دشوارى مىتوان گفت كه - در اين زمينه - ناآگاهانه و نا به دلخواه چيزى از خامهء كسى به در رفته زيرا بيشتر دانشمندان شيعه كه پس از برسى آمده‌اند در اين كه وى از تندروان بوده همداستانند چنان كه مجلسى و حر عاملى - دو تن از 6 حديث شناس بزرگ شيعى كه هرگز نمىتوان پنداشت پيشوايان دين را دستكم مىگرفته‌اند يا ناگزير به تقيه و پرهيز بوده‌اند - برسى را به همان انگيزه‌هاى ياد شده نكوهيده‌اند و بسيارى ديگر نيز با گزارش پرخاشهاى آن دو بر وى - و گهگاه نيز با افزودن سخنانى از خويش - كم ارجى برسى و نوشته هايش را از ديده ى خويش باز نموده‌اند - همچون ملا عبد اللَّه افندى و دانشمند آقا بزرگ تهرانى و محدث قمى و عبد اللَّه مامقانى و محمد تقى تسترى و محمد باقر خوانسارى .\r\n","page_name":" 90 ","page_number":111},
  {"content":"\r\n1 - مشارق انوار اليقين فى حقايق اسرار امير المؤمنين . ( 1 )\r\n2 - مشارق الامان و لباب حقايق الايمان ( 2 ) - كه به سال 813 نگارش يافته .\r\n3 - رسالة فى الصلوات على النبى و آله المعصومين ( 3 ) .\r\n4 - رسالة فى زيارة امير المؤمنين ديدارنامه اى بلند براى فرمانرواى گروندگان « كه به گفتهء استاد و بزرگ ما - نگارندهء » رياض « در زيبائى و روانى و نرمى و شيوائى نامور است و برتر از آن نمىتوان يافت .\r\n5 - « رسالة اللمعة من اسرار الاسماء و الصفات و الحروف و الايات و الدعوات ( 4 ) » كه سودها در آن است و چنانچه بزرگ و استاد ما نگارندهء « رياض » گفتهء از سخنان ناآشنا تهى نيست .\r\n6 - « الدر الثمين فى خمسمأة آية نزلت فى مولانا امير المؤمنين باتفاق اكثر المفسرين من اهل الدين ( 5 ) » كه ملا محمد تقى زنجانى در نگاشتهء خود « طريق النجاة راه رستگارى » از آن گزارش آورده است .\r\n7 - « اسرار النبى و فاطمة و الائمة عليهم السلام »\r\n8 - لوامع انوار التمجيد و جوامع اسرار التوحيد فى اصول العقايد ( 6 ) .\r\n9 - تفسير سورة الاخلاص ( 7 )\r\n10 - رسالة مختصرة فى التوحيد و الصلوات على النبى و آله ( 8 )\r\n\r\n","description":"","footnote":"\r\n( 1 ) آنجا كه فروغهاى گرويدن ، - روى مىنمايند - در حقايق رازهاى فرمانرواى گروندگان .\r\n( 2 ) رخ نماگاه زينهار و مغزهاى حقايق ايمان .\r\n( 3 ) نامه اى در درود بر پيامبر و خاندان دور از گناهش .\r\n( 4 ) نامهء درخشش در رازنامها و منشها و حرفها و آيه‌ها و نيايشها .\r\n( 5 ) گوهر گرانبها در پيرامون پانصد آيه اى كه - به گفتهء بيشتر روشنگران از دينداران - دربارهء سرور ما فرمانرواى گروندگان فرود آمده است .\r\n( 6 ) درخشنده فروغهاى بزرگداشت خدا و گردآرندهء رازهاى يگانه پرستى در شالوده‌هاى باورها .\r\n( 7 ) روشنگرى سورهء اخلاص ( يگانه پرستى قل هو اللَّه »\r\n( 8 ) نامه اى كوتاه در يگانه پرستى و درود بر پيامبر و تبار او\r\n","page_name":" 91 ","page_number":112},
  {"content":"\r\n11 - كتاب فى مولد النبى و على و فاطمة و فضائلهم ( 1 )\r\n12 - كتاب فى فضائل امير المؤمنين - ( 2 ) كه از آنچه در شمارهء 1 نامبرديم جدا است .\r\n13 - كتاب الالفين فى وصف سادة الكونين ( 3 )\r\n\r\nسروده‌هاى پاكيزهء او :\r\nحافظ برسى سروده‌هاى پاكيزه اى دارد كه بيشتر - و شايد همهء آنها - در ستايش پاكترين پيامبران است و دودمان پاكيزهء او - درودهاى خدا بر ايشان - واژهء حافظ را نام شعرى خود گردانيده و از ميان سروده هايش كه بزرگترين پيامبران - درود و آفرين خدا بر او و خاندانش - را مىستايد جائى است كه گويد :\r\n‹ 2 › « چشمانداز خاوران را تو فروغ بخشيدى\r\nو دانش منطق ( يا خود سخن ) در گرو نطق و گفتار تو است .\r\nتو بودى و آدم در كار نبود\r\nزيرا تو پيش از او پديد آمدى . » ( 4 )\r\nكه در اين بيت - به گونه اى سربسته - سخنى را باز مىنمايد كه از پيامبر - ( ص ) - رسيده : « من از همهء مردمان زودتر آفريده و ديرتر برانگيخته گرديدم . » ( 5 )\r\n\r\n","description":"","footnote":"\r\n( 1 ) نگارشى دربارهء زاده شدن پيامبر و على و فاطمه و برترىهاشان\r\n( 2 ) نگارشى دربارهء برترىهاى فرمانرواى گروندگان\r\n( 3 ) نامهء دو هزار در بازگوئى منشهاى سروران دو جهان .\r\n( 4 ) با گفتار ديگرى كه در ص 94 از زبان پيامبر بيايد ناسازگار است و ناگزير مايهء آن را صد در صد از خود پيامبر نمىتوان انگاشت هر چند در انجيل برنابا نيز فرازهائى همسان دارد ( بخش 35 آيهء 8 و بخش 39 آيهء 22 ) و در سخنان سرايندگان ايران نيز جاى پاى اين گزارشها را توان جست :\r\nاز جمال الدين عبد الرزاق اصفهانى :\r\n\r\nدر عهد نبوت تو آدم\r\nپوشيده هنوز خرقهء خاك\r\n\r\nاز كمال الدين اسمعيل اصفهانى :\r\n\r\nگسترده در سراى نبوت بساط تو\r\nآدم هنوز رخت نياورده از عدم\r\n\r\nاز عطار نشابورى :\r\n\r\nهنوز آدم ميان آب و گل بود\r\nكه او شاه جهان جان و دل بود\r\n\r\nاز سعدى شيرازى :\r\n\r\nبلند آسمان پيش قدرت خجل\r\nتو مخلوق و آدم هنوز آب و گل\r\n\r\nاز وحشى بافقى :\r\n\r\nميان آب و گل آدم نهان بود\r\nكه او پيغمبر آخر زمان بود .\r\n\r\n( 5 ) با گفتار ديگرى كه در ص 94 از زبان پيامبر بيايد ناسازگار است و ناگزير مايهء آن را صد در صد از خود پيامبر نمىتوان انگاشت هر چند در انجيل برنابا نيز فرازهائى همسان دارد ( بخش 35 آيهء 8 و بخش 39 آيهء 22 ) و در سخنان سرايندگان ايران نيز جاى پاى اين گزارشها را توان جست :\r\nاز جمال الدين عبد الرزاق اصفهانى :\r\n\r\nدر عهد نبوت تو آدم\r\nپوشيده هنوز خرقهء خاك\r\n\r\nاز كمال الدين اسمعيل اصفهانى :\r\n\r\nگسترده در سراى نبوت بساط تو\r\nآدم هنوز رخت نياورده از عدم\r\n\r\nاز عطار نشابورى :\r\n\r\nهنوز آدم ميان آب و گل بود\r\nكه او شاه جهان جان و دل بود\r\n\r\nاز سعدى شيرازى :\r\n\r\nبلند آسمان پيش قدرت خجل\r\nتو مخلوق و آدم هنوز آب و گل\r\n\r\nاز وحشى بافقى :\r\n\r\nميان آب و گل آدم نهان بود\r\nكه او پيغمبر آخر زمان بود .\r\n\r\n","page_name":" 92 ","page_number":113},
  {"content":"\r\nكه آن را كسانى از گزارشگران آورده‌اند همچون : ابن سعد در « طبقات » و طبرى در تفسير خود ج 21 ص 79 و بونعيم در « الدلائل نشانه‌ها - ج 1 ص 6 » و ابن كثير در تاريخ خود ج 2 ص 307 و غزالى در « المضنون آنچه بايد دريغ داشت » كوچك كه در كنار « الانسان الكامل » چاپ شده - ج 2 ص 97 - و سيوطى در « الخصائص الكبرى ويژگىهاى بزرگتر ج 1 ص 3 » و زرقانى در نامهء روشنگر « مواهب بخششها ج 3 ص 164 »\r\nدر داستان معراج نيز آمده است ( كه خدا به پيامبر گفت ) : « تو بنده و پيك منى كه از همهء پيامبران زودتر بيافريديم ( 1 ) و ديرتر برانگيختم » ( 2 ) و هم از او - درود خدا بر وى و خاندانش باد - رسيده كه گفت : « نخستين چيزى كه خدا بيافريد فروغ من بود . » ( 3 )\r\nاين سخن ديگر را نيز چندان - با زنجيره‌هاى درست - از زبان پيامبر آورده‌اند كه نمىتوان گفتار او - ( ص ) - ندانست ( 4 ) : « من آن گاه پيامبر بودم كه هنوز آدم ميان آب و گل بود ( 5 ) » يا « ميان روان و كالبد » يا « ميان آفرينش و دميده شدن جان در وى »\r\n« اگر تو نبودى نه پديده‌ها آفريده مىشدند\r\nو نه خاور و باختر هويدا مىگشت »\r\nو اين جا نيز سربسته سخنى را باز مىنمايد كه گروهى از راه پسر عباس\r\n\r\n","description":"","footnote":"\r\n( 1 ) بنگريد به پانويس ص 92 شمارهء 4\r\n( 2 )\r\n\r\nاز عيسى مريمى مؤخر\r\nبر عالم و آدمى مقدم\r\n\r\n( سلمان ساوجى )\r\n( 3 ) ن - « السيرة الحلبية ج 1 ص 195 »\r\n( 4 ) ن - « مجمع الزوائد گردآمدهء افزونىها ج 1 ص 71 »\r\n( 5 )\r\n\r\nصدرنشين او است در اين پيشگاه\r\n« كنت نبيا » بود آن را گواه\r\nبود ز رخ شمع نبوت فروز\r\nآب نديده گل آدم هنوز\r\n\r\n( جامى )\r\n","page_name":" 93 ","page_number":114},
  {"content":"\r\nآورده‌اند - همچون حاكم در « المستدرك ج 2 ص 615 » و نيز بيهقى و طبرانى و سبكى و قسطلانى و عزامى و بلقينى و زرقانى و جز آنان - كه گفت : خداوند به عيسى - درود بر او - الهام كرد كه اى عيسى به محمد بگرو و كسانى از پيروانت را كه او را دريابند بفرماى تا به او بگروند كه اگر محمد نبود آدم را نمىآفريدم و اگر محمد نبود بهشت و دوزخ را نمىآفريدم ( 1 )\r\nاز زبان عمر - پسر خطاب - نيز گزارش شده كه گفت : فرستادهء خدا - ( ص ) - گفت : چون آدم آن لغزش را كرد گفت : پروردگارا ! تو را به محمد سوگند كه مرا بيامرز ، خدا گفت : اى آدم ! محمد را چگونه شناختى با اينكه او را نيافريده‌ام گفت پروردگارا ! از اين روى كه چون مرا با دست تواناى خويش آفريدى و از روان خود در من دميدى سر برداشتم و تخت گاه جهان نهان را نگريستم كه بر پايه‌هاى آن نوشته بود : خدائى جز خداى يكتا نيست و محمد برانگيختهء خدا است ( 2 ) . پس دانستم تو تنها نام كسى را بر نام خويش مىافزائى كه از همهء آفريدگانت دوستتر دارى . خدا گفت اى آدم ! راست گفتى به راستى او دوستترين آفريدگان است نزد من ، مرا به حق او بخوان كه آمرزيدمت و اگر محمد نبود تو را نمى - آفريدم .\r\n« ميم تو مفتاح ( كليد ) سراسر هستى است . ( 3 )\r\n\r\n","description":"","footnote":"\r\n( 1 ) بنگريد به انجيل برنابا بخش 44 فراز 19 تا 31 و بخش 97 فراز 1 تا 19 و بخش 212 فراز 12 تا 20\r\n( 2 ) انجيل برنابا بخش 39 فراز 14 تا 28 و بخش 41 فراز 30 تا 34\r\n( 3 )\r\n\r\nتختهء اول كه الف نقش بست\r\nبر در محجوبهء احمد نشست\r\nحلقهء حا را كالف اقليم داد\r\nطوق زدال و كمر از ميم داد\r\nلاجرم او يافت از آن ميم و دال\r\nدايرهء دولت و خط كمال\r\nگوش جهان حلقه كش ميم او است\r\nخود دو جهان حلقهء تسليم او است\r\nامى گويا به زبان فصيح\r\nاز الف آدم و ميم مسيح\r\nهمچو الف راست به عهد وفا\r\nاول و آخر شده بر انبيا\r\n\r\n( نظامى )\r\n\r\nمحمدت چون بلانهايه - زحق -\r\nيافت ؟ ؟ ؟ نام او از آن مشتق\r\n؟ ؟ مىنمايد به چشم عقل سليم\r\nحرف حايش عيان ميان دو ميم\r\nچون رخ حور كز كنارهء او\r\nگشته پيدا دو گوشوارهء او\r\nيا دو حلقه ز عنبرين مويش\r\nآشكار از دو جانب رويش\r\n؟ ؟ ؟ ال آن كز همه فرود نشست\r\nدل به نازش گرفت بر سر دست\r\nكلك عنايت چو رقم ساز كرد\r\nاز همه پيش اين رقم آغاز كرد\r\nمطلع ديباچهء اين ابجد است\r\nپيشترين حرف كه در احمد است\r\nنقطهء وحدت چو قد افراخته\r\nاز پى احمد الفى ساخته\r\nكرده چو قطر آن الف مستقيم\r\nدايرهء غيب هويت دو نيم\r\nنيمى از آن قوس جهان قدم\r\nقوس دگر ممكن رو در عدم\r\n\r\n( جامى )\r\n\r\nاز نام محمد است ميمى\r\nحلقه شده اين بلند طارم\r\n\r\n( جمال الدين اصفهانى )\r\n","page_name":" 94 ","page_number":115},
  {"content":"\r\nو ميم تو به منتهى ( پايان وجود ) وابستگى دارد .\r\nاى خاتم ( بازپسين ) پيامبران\r\nتا چنان مرزى از برترى پرتو افشاندى كه هيچ كس به آن نرسد .\r\nتو براى ما اول ( آغاز ) و آخر ( انجام ) هستى\r\nو باطن ( نهان ) ظاهرت ( آشكارت ) پيشينه دارتر است . »\r\nكه در اين سروده‌ها بازنمائى كوتاهى نيز هست از نامهاى بزرگوار او - فاتح ( گشاينده ) خاتم ( به پايان برنده ) اول ، آخر ، ظاهر ، باطن ، بنگريد به « المواهب » از زرقانى ج 3 ص 164 - 163 -\r\n« از هر چه ستايشگران منش تو را گويند برترى\r\n- هر چند كه آنان سخن دراز كنند -\r\nسرمايهء درونى تو - در پيرامون آفريدگان - چون سرائى است\r\nكه رازهاى نهفتهء آنان را در بر مىگيرد .\r\nروان تو از برين جهان آسمانى است\r\nهر چه را آفريده مىشود - با فرمان پروردگار - فرود مىآرد\r\n","description":"","footnote":"","page_name":" 95 ","page_number":116},
  {"content":"\r\nبوى خوش تو در ميان پديده‌ها روان است\r\nو هر كس - به اندازهء خويش - بهره اى از آن مىگيرد .\r\nدلهاى همه مردمان مهر تو را دارد\r\nو گردن هر كس رشتهء - دوستى و پيروى - تو بر آن افكنده شده\r\nسرچشمهء نيكو كارىهاى تو - در ميان جهانيان -\r\nبا همهء جوىهاى پر رازش به جوشش مىپردازد .\r\nبازماندهء نشانه‌هاى روشنت\r\nبر پيشانى آفرينش مىدرخشد\r\nموسى - هم سخن خدا - و تورات او\r\n- چون به گفتار آيند - مردم را به تو راه مىنمايند . ( 1 )\r\nو عيسى و انجيل ( مژده ) نويد دادند\r\nكه تو - احمد - ستوده ترين آفريدگانى ( 2 )\r\n\r\n","description":"","footnote":"\r\n( 1 ) سراينده در اين جا گوشهء چشم به فرازهائى از نامه‌هاى پيامبران گذشته دارد كه قرآن - در سورهء 61 آيهء 6 - و نيز آموزشگران اسلام ، آنها را نويد بر پيدايش كيش و پيامبر خود گرفته‌اند و از آن ميان بنگريد به « تورات ، سفر پيدايش باب 17 آيهء 20 و سفر تثينه باب 33 آيهء 1 و 2 « و نيز به » انجيل يوحنا باب 14 آيهء 16 و باب 15 آيهء 26 و باب 16 آيهء 7 تا 15 « و به ويژه به » انجيل برنابا باب 36 آيهء 6 و از باب 54 آيهء 4 تا باب 58 آيهء 10 و باب 112 آيهء 17 و 18 و از باب 136 آيهء 10 تا باب 137 آيهء 5 و باب 163 آيهء 3 تا 11 و جاهاى ديگرى كه در زيرنويسهاى پيشين يادآور شديم « كه چگونگى هماهنگى ميان آنها با زمينه‌ها و باورهاى اسلامى را در نگاشته‌هاى چهار نو مسلمان از دانايان دينى يهود و مسيحيگرى - حاج بابا قزوينى يزدى ، عبد اللَّه اندلسى ، محمد صادق فخر الاسلام اروميه اى و محمد رضا جديد الاسلام - و جز آنان بايد جست و اكنون در همسازى با سروده‌هاى برسى از اديب الممالك فراهانى بشنويد كه :\r\n\r\nاين است كه ساسان به دساتير خبر داد\r\nبر بابك برنا پدر پير خبر داد\r\nجاماسب به روز سوم تير خبر داد\r\nبودا به صنم خانهء كشمير خبر داد\r\nمخدوم سرائيل به ساعير خبر داد\r\nو آن كودك ناشسته لب از شير خبر داد\r\n\r\n\r\nربيون گفتند و نيوشيدند احبار\r\n\r\n\r\nموسى ز ظهور تو خبر داد به يوشع\r\nادريس بيان كرد به اخنوخ و هميلع\r\nشاهول به يثرب شده از جانب تبع\r\nتا بر تو دهد نامهء آن شاه سميدع\r\nاى از رخ دادار برانداخته برقع\r\nبر فرق تو بنهاده خدا تاج مرصع\r\n\r\n\r\nدر دست تو بسپرده قضا صارم بتار\r\n\r\n( 2 ) سراينده در اين جا گوشهء چشم به فرازهائى از نامه‌هاى پيامبران گذشته دارد كه قرآن - در سورهء 61 آيهء 6 - و نيز آموزشگران اسلام ، آنها را نويد بر پيدايش كيش و پيامبر خود گرفته‌اند و از آن ميان بنگريد به « تورات ، سفر پيدايش باب 17 آيهء 20 و سفر تثينه باب 33 آيهء 1 و 2 « و نيز به » انجيل يوحنا باب 14 آيهء 16 و باب 15 آيهء 26 و باب 16 آيهء 7 تا 15 « و به ويژه به » انجيل برنابا باب 36 آيهء 6 و از باب 54 آيهء 4 تا باب 58 آيهء 10 و باب 112 آيهء 17 و 18 و از باب 136 آيهء 10 تا باب 137 آيهء 5 و باب 163 آيهء 3 تا 11 و جاهاى ديگرى كه در زيرنويسهاى پيشين يادآور شديم « كه چگونگى هماهنگى ميان آنها با زمينه‌ها و باورهاى اسلامى را در نگاشته‌هاى چهار نو مسلمان از دانايان دينى يهود و مسيحيگرى - حاج بابا قزوينى يزدى ، عبد اللَّه اندلسى ، محمد صادق فخر الاسلام اروميه اى و محمد رضا جديد الاسلام - و جز آنان بايد جست و اكنون در همسازى با سروده‌هاى برسى از اديب الممالك فراهانى بشنويد كه :\r\n\r\nاين است كه ساسان به دساتير خبر داد\r\nبر بابك برنا پدر پير خبر داد\r\nجاماسب به روز سوم تير خبر داد\r\nبودا به صنم خانهء كشمير خبر داد\r\nمخدوم سرائيل به ساعير خبر داد\r\nو آن كودك ناشسته لب از شير خبر داد\r\nربيون گفتند و نيوشيدند احبار\r\nموسى ز ظهور تو خبر داد به يوشع\r\nادريس بيان كرد به اخنوخ و هميلع\r\nشاهول به يثرب شده از جانب تبع\r\nتا بر تو دهد نامهء آن شاه سميدع\r\nاى از رخ دادار برانداخته برقع\r\nبر فرق تو بنهاده خدا تاج مرصع\r\nدر دست تو بسپرده قضا صارم بتار\r\n\r\n","page_name":" 96 ","page_number":117},
  {"content":"\r\nاى ارمغان مهربانى خداوند براى جهانيان !\r\nواى آن كه اگر نبود ديگران آفريده نمىشدند !\r\nتو چهرهء درخشان بزرگىها هستى\r\n- و رخسار تابناك زيبائىها -\r\n‹ 3 › تو درستكارى و تو زينهارى\r\nو توئى كه گره‌ها را مىگشائى\r\n‹ 4 › رجب به سوى تو آمده و آن هم با گردنى كه گناهان بر آن سنگينى\r\nمىكند ، مىشود - از اين گرانبار - رهائىاش بخشى ؟ »\r\n\r\nو هم اوست كه پيشوا و فرمانرواى گروندگان - درود بر وى - را مىستايد و مىگويد\r\n: خرد فروغ است و تو مايه اش\r\nهستى رازى است و تو آغازش\r\nهمهء آفريدگان كه فراهم آيند\r\nهمه بنده‌اند و تو سرورشان\r\nتو آن سرپرست هستى كه برجستگىها و برترىهاى او را در ميان\r\nآفريدگان همانندى نيست\r\nاى نشانهء توانائى خداوند در ميان بندگان !\r\nو اى راز آن كه خدائى به جز او نيست !\r\nجهانيان دربارهء تو به ناسازگارى افتادند\r\nو - با سرگردانى - از راه راست به در شدند .\r\nگروهى گفتند : البته او هم بشرى است\r\n","description":"","footnote":"","page_name":" 97 ","page_number":118},
  {"content":"\r\nو دسته اى گفتند : راستى كه او خدا است\r\nاى آن كه بر مىانگيزانى و - پس از مرگ - زندگى دوباره مىبخشى !\r\nواى آن كه خداوندش فرمانروائى بندگان را به او سپرده است !\r\nاى آن كه فردا بهشت و دوزخ را ميان مردم بخش مىكنى !\r\nتو پناهگاه و مايهء رستگارى اميدواران هستى\r\nبرسى چه هراسى از سوزش آتش دارد\r\nبا اين كه - در روز شمار - تو فريادرس اوئى .\r\nبندهء شير خدا را پرواى آتش نيست\r\nزيرا هر كس او را دوست داشت در آتش نخواهد بود .\r\n\r\nو اين هم از گفته‌هاى او است در ستايش سرور ما فرمانرواى گروندگان - درودهاى خدا بر او -\r\nاى سرزنشگر مرا واگذار !\r\nو آن چه در دل دارم بشنو\r\nهر گاه بر ستايشگرى خود از او مىافزايم\r\nگويند تندروى را كنار بگذار !\r\nمن اگر - در راه راست - چشم را گشوده\r\nو چيزى را باور داشته باشم پروايم از كسى نيست .\r\nنشانهء توانائى خداوند كه سخن گوئى\r\nاز منش او براى من رواست\r\nاى سرزنشگر چند و چند\r\n- بگو مگو با مرا - دامن من زنى ؟ !\r\nاى كه مرا در دلدادگىام نكوهش مىكنى !\r\nمرا به خويش گذار !\r\nتو و كوى رهائى !\r\nمرا با گمراهىام بگذار !\r\n","description":"","footnote":"","page_name":" 98 ","page_number":119},
  {"content":"\r\nآنكه پيامبر برگزيده سفارشهايش را با او كرد\r\nمهرورزى من با وى برابر است با دست يافتن به رسائى خويش ( 1 )\r\nپس از مرگ كه زنده شوم توشهء من است\r\nو - هنگام بازگشت به جهان - پناهگاهم\r\nپيروىام از كيش خود با دستيارى او رسائى مىيابد ( 2 )\r\nو سخنم را با ياد او به انجام مىرسانم .\r\n\r\nو از سروده‌هاى او در ستايش فرمانرواى گروندگان - درود خدا بر وى - اينها است كه مىگويد\r\n: ‹ 7 › « با نامهاى نيكوى تو دل را خوشبوى مىگردانم و كى ؟\r\nهمانگاه كه نسيم آنها از پاك آستان بزرگىها وزيدن گيرد .\r\nاگر جانم دردمند شود تو پزشك آنى\r\nو اگر بهره‌هاى دلپسند را از دست بدهد تو به آن نيكى مىكنى\r\nخرسندم روز رستاخيز را هراسان و به گونه اى ديدار كنم\r\nكه خون پيكار كنندگان با تو بر گردن من باشد\r\n( اى پدر حسن ! اگر مهر تو مرا به دوزخ ببرد\r\nبازهم آن دوزخ - نزد من - رستگارى است\r\n- با اين همه - آن كه باور دارد تو سرپرست اويى\r\n- و بخش كنندهء بهشت و دوزخ - چه باكى از آتش دارد ؟ ) ( 3 )\r\n\r\n","description":"","footnote":"\r\n( 1 ) ن - در نسخه اى ديگر :\r\nبه راستى مهرورزى من با على مرتضى به رسائى خويش دست يافتن است .\r\n( 2 ) بنگريد به سورهء 5 آيهء 3 و به پارسى شدهء غدير ج 2 ص 115 تا 126\r\n( 3 ) اين دو بيت را كه ميان ( ) نهادم از برسى نيست زيرا - به گفتهء محسن امين و قاضى شهيد - ابو الفتوح رازى كه چندين سده پيش از برسى مىزيسته در نوشته‌هاى خود آن را آورده و از صاحب پسر عباد دستور نامى بويهيان دانسته است ( نيز بنگريد به « هدية العباد ارمغان بندگان » از شيخ عباسعلى اديب - ص 59 ) البته نمىتوان گفت كه شايد برسى سخن صاحب را در ميان سروده هايش گنجانده و - به گفتهء سخنوران - هنر تضمين را به كار برده باشد زيرا - باز به گزارش امين و قاضى - بيت پيش از آن را نيز على اربلى - در گذشته در سدهء 7 - در نگارش خود ياد كرده و آن را از متنبى - سخنور بزرگ تازى دانسته چنانچه عبد الجليل رازى نيز در سدهء 6 دو بيت را آورده و از متنبى شمرده و بر اين بنياد به هيچ روى از برسى - در گذشته در سدهء 9 - نتواند بود .\r\n","page_name":" 99 ","page_number":120},
  {"content":"\r\nشگفتا از گروهى كه اميدوارند خداوند آنان را بيامرزد\r\nو آن گاه تو را دشمن گرفته‌اند !\r\nو شگفتا كه تو را - بىهيچ گناهى - پس زدند\r\nو ديگرى را پيش انداختند با آنكه تو پيشواى آنان بودى ! »\r\n\r\nو باز در ستايش سرور ما - پدر دو فرزند زادهء پيامبر درود خدا بر او - گفته\r\n: ‹ 8 › « على بر آسمان فرو شكوه برآمد\r\nو چون بازگشت با هر دو مشت گوهرهائى يگانه آورده بود\r\n‹ 9 › به درياى برترىها كه گام نهاد ، ناچيزى آن را باز نمود\r\nو همهء زمينه‌ها و مرزهاى آن بر وى تنگ آمد .\r\n‹ 10 › فرخنده باد آن پايگاه و رسيدن گاه ! و خجسته آن كه پاى به آنجا\r\nگذاشت !\r\nاو را در همهء دلها صله ( پيوند ) وعائدى ( 1 ) ( بازگشتى ) هست\r\nاز بزرگى پايگاهش آنان هم كه بر وى رشگ مىبردند برجستگىهاى\r\nآن را گزارش كردند\r\nو چه برجستگىهاى درخشانى كه رشگبران نيز آنها را بازگو\r\nكنند ( 2 ) !\r\nدوستدارانش از بيم و هراس برترىهاى او را پوشيده داشتند\r\n- و رشگبران و كين توزان نيز از روى دشمنى -\r\n\r\n","description":"","footnote":"\r\n( 1 ) از اصطلاحات به كار رفته در دستور زبان تازى\r\n( 2 ) و الفضل ما شهدت به الاعداء\r\n\r\n( مرد آن است كه دشمن بستايد هنرش\r\nورنه جز مدح و ستايش نشنيديم ز دوست . )\r\n\r\n","page_name":" 100 ","page_number":121},
  {"content":"\r\nبا اين همه - و در ميان اين دو گروه - چندان از منشهاى برجستهء او\r\nپراكنده شد\r\nكه از شمردن آن ناتوانيم .\r\nپيشوائى كه در پيشانى سپهر سرفرازى اخترانى دارد\r\nكه چندان بالا رفتند تا نگاه هيچكس به آنها نتوانست رسيد .\r\nشاخكهاى ستارهء سماك را پايگاهى براى آواز دادن شناختند\r\nو همچون گلوبند به گردن جوزاء ( 1 ) آويختند\r\nبرترىهائى كه چون بدرخشد هر دردى را درمان خواهد كرد ،\r\nپاكيزه مىشود و با بوى خوشش همهء ديدگاه‌ها را پاكيزه مىنمايد\r\nرهبرى كه - هنگام سخن از او - انديشه به سرگردانى مىافتد .\r\nتا او را پرستيدن گيرد و مهر او را بر زبان آورده در اين راه تلاش كند\r\nپيشوائى بزرگ كه گوهرش همهء جوانمردىها را در بر مىگيرد\r\nو نامهء فرود آمده از آسمان كه ياد خدا در آن است ستودگى او را\r\nگواهى مىكند .\r\nدرود خدا بر او باد ! و تا كى ؟\r\nتا آنگاه كه كسى از دوستداران ، نام او را بر زبان مىراند - كه اين\r\nويژگى در برسى جاودانه است - »\r\n\r\nو هم او است كه دربارهء سرور خاندان پيامبر - فرمانرواى گروندگان بر او و ايشان درود باد - گويد :\r\n‹ 11 › « اى ماه ناآشناى رجب و اى با شكوه ماه رجب ! ( 2 )\r\n- چنان كه گفته‌اند - رازى پوشيده را هويدا ساختى\r\n\r\n","description":"","footnote":"\r\n( 1 ) از برجهاى فلكى و واژهء آن نيز براى گوسفند سياه ميان سفيد به كار مىرود .\r\n( 2 ) واژهء ماه را من در برگردان پارسى افزوده‌ام و اگر درست باشد مىرساند كه سراينده ، زاده شدن على در ماه رجب را در پيش چشم دارد و شايد هم بگوئيم روى سخن او با خودش ( حافظ رجب ) است كه به پندار خويش رازهائى سرپوشيده را دربارهء خاندان پيامبر آشكار ساخته است .\r\n","page_name":" 101 ","page_number":122},
  {"content":"\r\nو پرده هائى را پس زده و نهفته هائى را آشكار گردانيدى\r\nكه از ديدهء بد كنشان پنهان است .\r\nهمان بود كه چون در ميان آفريدگان جاى گرفت\r\nناگاه نموده شد كه درون آنها از سرب است و برون از سيم ( 1 )\r\nمگر اندكى از مردان كه بنياد ايشان پاكيزه و پيراسته بود\r\n‹ 12 › سخنى نوشتى كه بهرى از آن را هم\r\nشايد با خامه اى از روشنائى بر گونهء سيه چشم زنان بهشتى نگاشت .\r\nاز آن روى بود كه مردم ،\r\nديگر گونه اى از نيروى نادانىهاى آميخته به هم گرديدند .\r\nيكى دوستدار است و ديگرى دشمن كينتوز\r\nو اينجا گروه وابسته به خداوند چيره تر خواهد بود ( 2 )\r\nبينى گنده اى هست كه چون مرا در برابر خويش ديد روى ترش كرد و\r\nبرگشت\r\nبىچون و چرا در پاكدامنى مادرش سخن است\r\nو اگر او راستكار مىبود فرزند وى نيز پاكنژاد مىگرديد .\r\nاگر داستانى دربارهء بزرگ فرمانرواى ما بشنود\r\nبر مىگردد\r\nو اگر باز يادى از شير تازان خداوند بكنى\r\nبر سر خشم مىآيد . »\r\n\r\nو نيز چكامهء شيوا و آهنگينى - با قافيهء را - دارد كه فرمانرواى گروندگان - درود بر او - را در آن مىستايد\r\nو ابن سبعى ( 3 ) بر سر\r\n\r\n","description":"","footnote":"\r\n( 1 ) گندم نماى جو فروش را مشت باز كرد .\r\n( 2 ) بنگريد به سورهء 5 آيهء 61\r\n( 3 ) ن - دانشمند روشنگر آئين ، استاد فخر الدين احمد پسر محمد احسائى ، در هند زيستن گرفت و همانجا درگذشت بر اين متوج شاگردى كرده و از همگنان ابن فهد حلى - درگذشته در 841 - بوده است .\r\n","page_name":" 102 ","page_number":123},
  {"content":"\r\nهر بيت آن سه نيم بيت ديگر - با همان قافيه و آهنگ - نهاده\r\nو به گونه اى درش آورده است كه اين جا ياد مىكنيم :\r\n‹ 13 › « منشهاى تو خداوندان انديشه و تيزنگرى را درمانده ساخت\r\nو آنان را در گردابهاى ناتوانى و سهمناكى سرنگون افكند .\r\n‹ 14 › توئى آن كس كه نگريستن در سرمايه ى درونىاش ديده اى موشكاف\r\nمىخواهد\r\nاى نشانهء توانائى خداوند و اى افزار آزمايش بشر !\r\nو اى روشنگر آئين خدا و اى برترين شاهكار سرنوشت ! ،\r\nانديشمندان باريك بين در نمودن لايهء نهانىاش از پاى مىافتند\r\nو خداوندان خرد و برترى - هنگام سخن از تو - فريفته مىشوند\r\nاى فروغ خداوندى ! زير كان كجا مىتوانند مرزهاى تو را دريابند ؟\r\nاى آن كه گفتار سربستهء خردها به سوى او باز مىگردد !\r\nو خردمندان در پيشگاه او سنگينى ناتوانى و سهمناكى را در خود\r\nمىنگرند ! ، ( 1 )\r\nدر پيدايش تو گروهى از مهرورزان به گمراهى افتادند\r\nو چون از تو نمايشى ديدند كه مانند آن نتوان نمود كارشان به تند روى\r\nانجاميد\r\nاى خداوند برترىها ! مغزهاى آنان را سرگردان ساختى تا گام بالا\r\nنهادند\r\nانديشه‌هاى انديشمندان را حيران گردانيدى و كى ؟\r\nهمانگاه كه نشانه‌هاى جايگاهت را در روزگار بديدند . ،\r\nفرمانهائى را كه دگرگونى يافته بود بر مردم آشكار كردى\r\nو سخنان پيامبر را كه دست خورده بود باز نمودى\r\nتوئى كه گذشتگانت از همگان پيشروتر بودند .\r\n\r\n","description":"","footnote":"\r\n( 1 ) هر ستاره نشانهء پايان يك بند است و هر بند پنج نيم بيت\r\n","page_name":" 103 ","page_number":124},
  {"content":"\r\nاى آن كه - در روشنائى و بينش - آغاز و انجام همه هستى !\r\nو اى آن كه - در ديده و در نشان - آشكار و پنهان مىنمائى ! ،\r\nاى آن كه خواهندهء گرفتار را نان خورانيدى\r\nو با آن كه - از روى بزرگوارى - روز را با زبان روزه به شب رسانيدى\r\nخود مزهء خوراك را نچشيدى !\r\nو اى آن كه چون درياى تاريكى همه جا را فرا گرفت ، گردى خورشيد\r\nرا باز گردانيدى !\r\nتو گفتارهائى شيوا را در سخن آوردى\r\nچنان كه در آيه‌ها و سوره‌هاى نامهء خدا نيز سخنانى سربسته براى تو\r\nهست . ،\r\nفروغ برترىهاى تو براى آنان خاموش نمىشود\r\nو از لابلاى آنچه گمراهان پنهان داشته‌اند روى مىنمايد\r\nپيوسته انديشه‌هاى مردم - در پيرامون تو - با هم ناساز بوده\r\nچه بسيار از مردمان كه - دربارهء تو - تا ژرفاى درياى بررسىها فرو رفتند\r\nولى سرمايهء درونى تو بر آنان - و بر هر توانا - پوشيده ماند . ،\r\nاگر تو نبودى تودهء پاكان استوارى نمىيافت\r\nنه ! هرگز ! و راه روشن نيز بر مردم هويدا نمىگشت\r\nو چون و چراها از دل كسانى كه گرفتار آنند بيرون نمىرفت ،\r\nآن كس را كه ديدهء بينشش - در لا به لاى دامهائى از سخنان و نگرشها -\r\nسرگردان شده\r\nتو راه مىنمائى . ،\r\nبه پايگاهى برآمدى كه دست پندار به آن نتواند رسيد\r\nدر كام نبردهائى كشنده فرو رفتى\r\nسرور من ! اى دارنده و رها كنندهء گيتى !\r\n","description":"","footnote":"","page_name":" 104 ","page_number":125},
  {"content":"\r\nتو همان كشتى هستى كه هر كس راستى خود را به آن آويخت رستگارى يافت\r\nو هر كه از آن بگشت در گرداب بدىها افتاد . ،\r\nانديشمندان از فروغ برترى تو بر مىگيرند\r\nو از نشانه‌هاى خدايگان دانش مىربايند\r\nاگر روشنگرى تو نبود كارها همه به گونه اى سر در گم كننده به هم\r\nمىآميخت\r\nنه پيش از تو براى انديشه‌ها خواهشى هست\r\nو نه پس از تو براى نگرندگان پژوهشى . ،\r\nفرازها و نامه‌هاى آسمانى دستور فرمانروائى تو را آوردند\r\nبرخى به آن گرويدند و برخى از باور داشتن باز ايستادند\r\nو اگر تو نبودى هيچ روزى نه آن هماهنگى بود و نه اين ناسازگارى ( 1 )\r\nزيرا مردم در همه هنگام پراكنده‌اند جز به گاه سخن از تو كه همداستان\r\nمىگردند ( 2 )\r\nتا برخى در بهشت جاى گرفتند و برخى در دوزخ ،\r\nبهترين آفريدگان گروهىاند كه راه تو را پيش گرفتند\r\nو بدترينشان آنان كه بر كاستن از جايگاه تو همداستان شدند\r\nگروهى نيز - از نادانى - آنچه را شنيدند به گونه اى نادرست باز\r\nگردانيدند\r\nپس مردم دربارهء تو سه دسته‌اند يكى آنان كه به جائى و الا رسيدند\r\nو ديگر آنان كه به نادانى و ناپاكى آلوده گرديدند ،\r\nواى بر آن گروه ! چه انگيزه اى از راه راست باز مىداردشان ؟ !\r\nاگر پيروى تو را كنند چه بسيار سود مىبرند\r\nاى آن گروهى كه جايگاه وى به نافرخندگى گمراهش كرده !\r\n\r\n","description":"","footnote":"\r\n( 1 ) مردم در اين باره كه بايستى از تو سخن برانند همداستانند ولى در اين كه چه بگويند ناهماهنگ ( برگرديد به ص 106 و زيرنويس آن )\r\n( 2 ) مردم در اين باره كه بايستى از تو سخن برانند همداستانند ولى در اين كه چه بگويند ناهماهنگ ( برگرديد به ص 106 و زيرنويس آن )\r\n","page_name":" 105 ","page_number":126},
  {"content":"\r\nو گروهى كه چندان سرنگون شد تا نه روشنائى آن را برخواهد\r\nداشت\r\nو نه ديدگان آن مىتواند ژرفاى راستى را بكاود ! ،\r\nهمهء نامه‌هاى آسمانى ، بزرگى جايگاهت را به زبان مىآرند\r\nو خداوندان دانش از دانشهاى تو بر مىگيرند\r\nاگر پاى تو در ميان نبود مردم نه با يكديگر سر جنگ داشتند و نه راه\r\nآشتى مىسپردند\r\nچرا كه - از يك ديدگاه - همه جا با هم به سازشاند و به تو كه مىرسند\r\nبه كشمكش بر مىخيزند\r\nو از - چشم ديگر - همه جا با هم ناسازگارى مىنمايند مگر اين برنامه\r\nبه زيان تو پايان يابد كه آن گاه همداستان مىشوند پس انديشه دربارهء\r\nتو است كه كار را به جائى سهمناك مىكشاند . ( 1 ) ،\r\n\r\n","description":"","footnote":"\r\n( 1 ) براى آن كه سخن سراينده روشنتر شود چند فراز از نگاشتهء عباس محمود عقاد - نويسنده و پژوهشگر مصرى را به پارسى برگردانده و در اين جا مىآوريم :\r\n« يكى از ويژگىهاى رهبرى كه تنها در على مىتوان يافت - و نه در هيچ پيشواى ديگر - همان پيوند او است با مذهب همهء گروه هائى كه از آغاز اسلام پديد آمده‌اند كه او را مىتوان بنيادگذار همهء آنها دانست و اگر هر كدام از آنها را يك آسيا بيانگاريم او همان ستونهء آهنىاش مىشود كه همهء آسيا برگرد آن مىچرخد و تنها به آن گونه هستى خود را نمايش مىدهد ، در اسلام بسيار كم مىتوان به دسته اى برخورد كه از آغاز پيدايش ؛ على را آموزگار خويش نشناخته يا وى را زمينهء گفتگو و زير بنياد پژوهشهايش نگرداند ، همه در پيرامون او به سخن مىپردازند و در اين باره به خرده گيرى از يكديگر مىنشينند .\r\nاز يك سوى ميان او با دانايان عقيدتشناس و كاوشگران در سرچشمه ى خداپرستى ، پيوندى استوار مىبينيم و از ديگر سوىها نيز با دانشوران فقه و حقوق و دانشمندان سخنورى و نغزگوئى . كه همهء اينان با زنجيره‌هاى پيوسته ، او را استاد خود مىشناسند .\r\nدربارهء گروه هائى هم كه او را زمينهء گفتگو و زير بنياد پژوهشهاشان گرفته‌اند ؛ همين بس كه نامى ببريم از خوارج و رافضىها و شيعيان و سرسپردگان امويان و سنيان ، كه به اين گونه مىتوان گفت همهء گروه‌هاى مسلمان را بىچون و چرا - يا با چون و چرائى بس ناچيز - شماره كرده ايم\r\nپس « پيشوا » سزاوارترين نامى است كه بر او توان نهاد و او سزاوارترين پيشوايان است به نام و نشان « پيشوا » پايان البته عقاد نه دربارهء شاخه‌هاى هر يك از اين گروه‌ها كه بيشمارند سخنى گفته - نه دربارهء آن دسته‌ها كه با پذيرفتن رنگهائى از مذهبهاى گوناگون ، سازمانها و انديشه‌هاى جداگانه اى داشته و - با همهء اينها - على را بزرگترين نمونه و برترين سرمايهء نگرش خود گرفته‌اند ، همچون پهلوانان ، صوفيان ، جوانمردان ، هنرمندان ، سازمانهاى پيشه وران و -\r\n","page_name":" 106 ","page_number":127},
  {"content":"\r\n- براى بزرگ داشت تو - آيه‌ها و سوره‌ها آمد\r\nتا برخى به آن گرويدند و برخى حقپوشى كردند\r\nبرخى نيز از نادانى - در همانجا كه بودند - ايستادند و به آزمايش نپرداختند\r\nچه اندازه سربسته سخن گفتند ؟ و تا چه مرزى را هويدا ساختند ؟ و تا\r\nكجا پنهانكارى نمودند ؟\r\nحقيقت از ميان آشكار و نهان روى مىنمايد ،\r\nسوگندى سخت به آن خداى كه ما را بيافريد !\r\nكه اگر تو نبودى خداى و الا ، آسمان را به استوارى نمىپرداخت\r\nاى آن كه در بالاترين جاى - از تخت گاه جهان نهان - نامى به\r\nاندازه ى سپهر دارى !\r\nنامهاى درخشان تو مانند ستارگان تابان است\r\nو منشهاى هفتگانه ات به گردنده‌هاى گوى مانند جهان مىماند ،\r\nآن گاه كه خداوندان دانشها نادان گردند تو دانائى\r\nزيرا دانشى كه ميان مردم پراكنده شده از سوى تو بوده\r\nتو اختر راهنما هستى كه هر گمراه را راه مىنمائى .\r\nفرزندان فروزانت همچون برجهائى هستند در سپهر معنى\r\nو تو به خورشيد و ماه مىمانى ،\r\nپيشوايانى كه سوره‌هاى قرآن ، زبان به برترى ايشان گشوده\r\nو راه راست به دستيارىشان هموار گرديده\r\nخنك كسى كه به آنان - و نه ديگران - بپيوندد\r\n","description":"","footnote":"","page_name":" 107 ","page_number":128},
  {"content":"\r\nكه آنان گروهىاند كه دودمان پيامبر يا بگو تبار خداوندند\r\nو هر كه با هر دو دست در آنان آويخت از لغزش سهمناك رهائى يافت ،\r\nفرازهاى استوار قرآن بر آنان فرود آمده\r\nو - با همهء گستردگى - فشرده اى از لايه‌هاى برترى آنان را در بردارد\r\nراهنما آنانند ، كسى را به جايشان برمگزين !\r\nدر كرانهء درستكارىاند و نردبان رستگارى و رسيدن به بالاترين پايگاه\r\nدانش .\r\nآيا - در اين كرانه - ديگران را هم توانى جست ؟ ،\r\nبا دستيارى راز تو بود كه موسى دل سنگ را شكافت\r\nو با خضر ( پيامبر سبزپوش ) كه همراه گرديد به راستى تو يار او\r\nبودى ( 1 )\r\nبه فرخندگى تو بود كه نوح رهائى يافت و كشتى وى روان گرديد .\r\nاى راز همهء پيامبران\r\n- از نامور و ناشناس - ! ،\r\nنادان بىخرد ؛ مرا در مهر تو سرزنش مىكند\r\nآن را كه در راه راست باشد گفتار كسانى كه درستى را با دروغ به هم\r\nمىآميزند زيانى نمىرساند\r\nاى آن كه از داشتن همتا و همانند بركنارى !\r\nو منش تو برتر از مرزبندىهاى كسانى است كه راه‌ها را چنان كه بايد\r\nنمىشناسند !\r\nتو در ديدگان ما همچون چشم هستى در چهرهء مردمان « ، پايان\r\n\r\nاين گفتار او نيز در ستايش از فرمانرواى گروندگان - درود بر او - است :\r\n‹ 15 › « اى سرچشمهء رازها\r\n\r\n","description":"","footnote":"\r\n( 1 ) هم موسى و هم عيسى و هم خضر و هم الياس هم صالح پيغمبر و داود على بود ( مولانا )\r\n","page_name":" 108 ","page_number":129},
  {"content":"\r\nو اى راز خداى نگاهبان در همهء كشورها !\r\nاى كسى كه در پهنهء هستى به آهنى مىمانى كه سنگ آسيا بر آن\r\nمىچرخد !\r\nاى سرچشمهء آبشخور هستى !\r\nاى گوهر و رازى\r\nكه فرشتگان از او آموزشها فرا گرفتند !\r\n‹ 16 › در هيچ تاريك سرائى چهرهء بامداد آشكار نگرديد\r\nمگر به راستى پرده از رخسار زيباى تو برگرفت ( 1 )\r\nاى زادهء مردان پاك و پاك نهاد\r\nو نيكزنان پسنديده و بزرگوار و بازدارنده از گناه .\r\nتو از نابودى زينهار مىدهى\r\nو از پرتگاه‌ها رهائى مىبخشى\r\nتو راه راست هستى\r\nو بهشتهائى را كه بالشهاى با شكوه دارد بخش مىكنى\r\nاز آتش به تو بايد پناه برد\r\nكه كار دار دارنده اش توئى .\r\n‹ 17 › اى آن كه چون با زيبائىات پرتو افشاندى\r\nپيراهن همهء تاريكىها را گريبان دريدى !\r\nدرود خداوند بر تو\r\nاز سوى آن كه به بهترين راه‌ها راه مىنمايد\r\nآنجا كه تو در كنار حافظ برسى ، باشى\r\nپروايش از چيزى نيست . »\r\n\r\nدربارهء خاندان پيامبر - درود بر ايشان - نيز سروده هائى دارد\r\nكه\r\nسخنسراى ورزيده ، استاد احمد پسر حسن نحوى با افزودن سه نيم\r\nبيت بر سر هر بيت آن به اين گونه درش آورده است :\r\n\r\n","description":"","footnote":"\r\n( 1 ) ن - در پاره اى از نسخه‌ها آمده : هيچ بامدادى - براى راهنمائى - رخ ننمود\r\n","page_name":" 109 ","page_number":130},
  {"content":"\r\n‹ 18 › به خاندان پيامبر برگزيده و فرزندانشان مهر مىورزم\r\n- و به بستگان و دودمانشان كه پاكترين آفريدگانند -\r\n‹ 19 › از پدر و نياى خويش نشان دارند\r\nو گروهىاند كه در چهرهء آنان فروغ پيامبرى مىدرخشد و - نشانه هاى\r\nپيشوائى - پرتو مىافشاند ،\r\nاختران سپهر سرفرازىاند و ماه دو هفته نشانىهاى كيش خداوندند و\r\nكوه‌هاى بردبارى او ، فرود آمدن گاه يادنامهء وى و فرمانروايان دستور او .\r\nگنجوران دانش وىاند كه سخن خدا را به گونه اى ناشناخته فرا مىگيرند .\r\nخداوندى كه نگاهبان همه است راز خويش را به نزد آنان نهاده ،\r\nستايش آنان در نامهء استوار خداوند به استوارى آمده\r\nو آن چه را آدم فرا گرفت ( 1 ) نزد آنان است\r\nفرمان ديگر مردم را رها كن كه از روشنگرى تهى است .\r\nآن گاه كه امامان براى داورى نشينند ديگران همه لال مىشوند\r\nو آن گاه كه لب به سخن گشايند روزگار سراپا گوش مىگردد ،\r\nفرمانبرىهاى ما از خدا با دوستى آنان پذيرفته مىنمايد\r\nو نامهء فرود آمده از آسمان دربارهء برترىهاى ايشان است -\r\nجايگاه بلندشان از همهء زمين برتر مىرود و همه جا را زير بال مىگيرد\r\nيادشان همه جهان پيدايش را خوشبو مىسازد\r\nبوئى خوش دارند كه از مشگ آنان خود مىنمايد ،\r\nموسى خدا را به فرخندگى آنان خواند تا - از رنج - رهائى يافت\r\nو پروردگارش از سوى آن كوه با او به سخن پرداخت\r\nچون چيزى را بخواهند دشوارىهايش آسان مىگردد\r\nو آن گاه كه آشكار شوند دل روزگار از شكوهشان مىلرزد .\r\n\r\n","description":"","footnote":"\r\n( 1 ) سورهء 2 آيهء 35\r\n","page_name":" 110 ","page_number":131},
  {"content":"\r\nو شيران در بيشه به هراس مىافتند ،\r\nاگر آنان نبودند نه هيچ كشتى روان مىگرديد\r\nو نه خداوند مردمان را مىآفريد\r\nبزرگ منشانى كه چون به ديدارشان روى به ميزبانى مىشتابند\r\nو اگر ياد از نيكى و بخشش در ميان آفريدگان برود\r\nدرياى بخشش ايشان سرشار است و پرريزش ،\r\nپدر آنان برادر پيامبر برگزيده - طه ( 1 ) - و جان او است\r\nو خود نيز شاخه اى از آن درخت هستند كه در سرزمين بزرگوارىها\r\nكاشته شده\r\nو مادر آنان - بانوى او - فاطمهء زهراست\r\nپدرشان سپهر سرفرازى است و مادر ؛ آفتاب\r\nو خود اخترانىاند كه برج بزرگوارى جاى رخ نمودنشان است ،\r\nنژادى تابناك دارند\r\nكه با احمد - پيامبر ستوده - همچون درختى ريشه دار به همه جاى زمين\r\nكشيده شده و از او تا دورترين جايگاه‌ها بررفته است\r\nاز زيبائى و پرتو پاشى آستان پاك خدا ، زيبائى و پرتو پاشىشان افزايش\r\nيافته\r\nاى آن نژادى كه - همچون آفتاب - سپيد و درخشان است !\r\nو اى آن بزرگىهائى كه از فراز سر اختران برتر مىرود ! ،\r\nبزرگ منشانى كه پرورش ايشان با پاكى و پاكيزگى بوده\r\nو از احمد - ستوده ترين پيامبران پاكدامن - گوهرى در آنان به جاى مانده\r\nمادرشان فاطمهء زهرا است - و پدر ؛ شير خدا -\r\nاگر سرافرازىهاى مردم را بشماريم چه كسى مانند آنان خواهد بود ؟\r\n\r\n","description":"","footnote":"\r\n( 1 ) بنگريد به زيرنويس ص 50\r\n","page_name":" 111 ","page_number":132},
  {"content":"\r\nدوست من ! اگر مىشنوى يك بار ديگر در اينها بنگر ! ،\r\nعلى - فرمانرواى گروندگان - فرمانرواى آنان است\r\nو حسن و حسين شالودهء پرهيزگارىاند\r\nزيركانى روزه دار كه بوى خوش آنان پراكنده است .\r\nفرخندگانى نمازگزار كه مانندشان را كم توان يافت\r\nراهنمايانى سرپرست كه سرچشمه‌هاى پيامگذارىاند ،\r\nبازادگانى پاك كه سايه‌هاى خدا در زمين سايه‌هاى آنان است\r\nايشان - همگى - كان دانش و برترىاند\r\nبزرگوارى و بخشندگى آنان بوده كه آفريدگان را زندگى بخشوده\r\nاگر خواهى از برترىها سخن برانى بايستى تنها آنان را به ياد آرى\r\nو دانش را در ميان دانشهاى والايشان سراغ بگيرى ،\r\nگناهكاران با بزه‌هاى خويش به سوى آنان مىگريزند\r\nتا در پيشگاه پروردگار براى بزهكاران ميانجىگرى كنند\r\nفرمانبرى از خدا جز از دوستان آنان پذيرفته نيست\r\nو فردا - همانگاه كه در روز رستاخيز آفريدگان را گرد آرند -\r\nبه جز مهر آنان دستاويزى براى رستگارى نتوان يافت ،\r\nسوگند به آن كه پاى به مكه نهاد\r\nكه هر كس برترى تبار پيامبر را نپذيرفت زيانكار است\r\nگرچه همهء زندگى پيشانىاش را در برابر خدا بر خاك بسايد\r\nاگر بنده اى دوستدار دودمان پيامبر نبود\r\nخداپرستىهايش سودى براى او ندارد ،\r\nاى فرزندان ستوده ترين پيامبران : احمد !\r\nآن گاه كه فردا - گرفتار در زنجير گناهان - بيايم جز شما كسى را\r\nندارم .\r\n","description":"","footnote":"","page_name":" 112 ","page_number":133},
  {"content":"\r\nشما را - اى بهترين كسانى كه آنان را آواز دهند - آوا مىدهم\r\nاى خاندان پيامبر برگزيده و اى درفش راهنمائى !\r\nفردا - در آنجا كه مىايستم - به سوى شما مىنگرم . ،\r\nبه خدا سوگند من فردا هراسى از آتش ندارم\r\nزيرا شما - اى دودمان ستوده ترين پيامبران ، احمد ! - سرپرستان كاريد\r\nو اكنون دست برداشته شما را مىخوانم\r\nكه - اى تبار محمد ! - دست مرا بگيريد و جز شما كيست\r\nكه در روز رستاخيز به ميانجىگرى گنهكاران برخيزد ؟ ، »\r\nچنان كه گفتيم استاد احمد نحوى با نهادن سه نيم بيت بر سر هر بيت\r\nاز چكامهء برسى ، آنها را در سروده‌هاى پنج پاره اى خويش\r\nگنجانده كه خود چكامه و افزونىها را آورديم ؛ پسر نحوى -\r\nاستادهاى در گذشته در 1235 - نيز با سروده‌هاى برسى كارى\r\nهمانند پدر كرده و اين هم بند نخست از فر آورد تلاشش :\r\n‹ 20 › « هر كس فرزندان ستوده ترين پيامبران - احمد - را خشنود بدارد\r\nرستگار است\r\n- همان پيشوايان راستينى را كه براى رهائى به آنان خرسندى داده‌ايم -\r\n‹ 21 › خنك آنكه در راهنمائى خويش از آنان وام بخواهد .\r\nآنانند گروهى كه در چهرهء ايشان فروغ پيامگزارى مىدرخشد و\r\nنشانه‌هاى پيشوائى پرتو افشانى مىكند . »\r\n\r\nو هم برسى است كه دربارهء خاندان پاك پيامبر - درودهاى خدا بر ايشان - گويد\r\n: ‹ 22 › « بايسته‌ها و شايسته‌ها و داستان من شمائيد\r\nو همهء هر چه دارم از شما است\r\nآن گاه كه نماز مىگزارم رو به سوى شما دارم\r\nو چون بر آستان شما مىايستم پيشوائى مىيابم\r\n","description":"","footnote":"","page_name":" 113 ","page_number":134},
  {"content":"\r\nخيال شما هميشه در برابر ديدهء من است\r\nو مهر شما سرشته در دلم\r\nاى سروران و پيشروان من !\r\nبا مژه‌هاى چشمم خاك آستان شما را مىروبم و مىبوسم\r\nزندگى خود را ويژهء ستايشگرى و بازگوگرى داستان شما گردانيدم .\r\nبپذيريد و مهربانى كنيد !\r\nاز برترى خويش بر حافظ ببخشائيد\r\nبر وى نيكوكارى نمائيد و فردا رهائى ارزانىاش داريد . »\r\n\r\nو هم از او است كه دربارهء خاندان پاك پيامبر - درود خدا بر آنان گويد\r\n: ‹ 23 › « اى خاندان طه ( 1 ) ! شما اميد من\r\nو - در روز برانگيخته شدن - پشتوانهء منيد .\r\nاگر گناه زمينه را بر من تنگ گردانيده\r\nدوستى شما - در روز شمار - آن را فراخى مىبخشد\r\nبا مهر شما و با ستايشگرى خوشبوى شما\r\nاميدوارم خدا از من خشنود شود و از لغزشهايم درگذرد .\r\nرجب حديث خوان - حافظ برسى\r\n- پيوسته بندهء بندهء شما است\r\nدر روز برانگيخته شدن از داغى آتش نمىهراسد\r\nزيرا محمد و على دو سرور اويند\r\nدر ترازوى او بر سنگينى كارهاى نيكويش خواهند افزود\r\nو نامهء كردار او را سپيد مىگردانند\r\nراه جدائى نرفته است\r\n\r\n","description":"","footnote":"\r\n( 1 ) بنگريد به زيرنويس ص 50 .\r\n","page_name":" 114 ","page_number":135},
  {"content":"\r\nتا از گمراهىهاى رگه رگهء توده بر كنار بماند . »\r\nو هم يك مسمط ( 1 ) دربارهء آنان - درودهاى خدا بر ايشان - دارد و گويد :\r\n‹ 24 › « انديشه به راز شما دست نمىيابد\r\nكار شما در ميان آفريدگان سهمناك است\r\nپيچيده مىنمايد و گشودن راز آن سهمگين .\r\nهيچ كس تاب بازنمائى منشهاتان را ندارد\r\nسوره‌هاى قرآن با ستايشگرى شما آرايش يافته . ،\r\nهستى شما پديد آرندهء هستى است\r\nو فروغ شما نشانهء آشكار شدنها\r\nهستى روى نيايش به سوى شما دارد\r\nو مهر شما كعبهء دوستداران است .\r\nكه در پيرامون آن به طواف ( 2 ) و سعى ( 3 ) و عمره ( 4 ) مىپردازند ،\r\nاگر شما نبوديد ستاره‌هاى گوى مانند نمىگرديد\r\nو آفتاب و ماه پرتو نمىپاشيد\r\nو هيچ شاخه و ميوه اى از فراز به نشيب نمىخراميد\r\nو برگ و سبزه از آب بر نمىخورد\r\nو آذرخش و باران به گردش در نمىآمد . ،\r\n\r\n","description":"","footnote":"\r\n( 1 ) از ريشهء سمط ( در رشته كشيدن مرواريد ) و خود آن - در زبان سخنوران - نام يك گونه سرود است ساخته شده از چند رشته و بخش - با يك آهنگ - كه هر كدام 4 ( يا 5 يا 6 ) نيم بيت دارد كه همهء آنها - جز نيم بيت بازپسين - هم قافيه‌اند - براى نمونه بنگريد به دو رشته از مسمط اديب الممالك كه در پانويس ص 96 و 97 گذشت ، برگردانى از دو مسمط تازى - آميخته از سروده‌هاى برسى و ابن سبعى و برسى و احمد نحوى - را از ص 103 تا 108 و از 110 به آن سوىتر مىتوان ديد\r\n( 2 ) چرخيدن در پيرامون خانهء خدا .\r\n( 3 ) دويدن در ميان صفا و مروه - يكى از كارهاى حج .\r\n( 4 ) ديدار از خانه ى خدا - با برنامه اى جدا از حج .\r\n","page_name":" 115 ","page_number":136},
  {"content":"\r\nهنگام آمدن ، نزد شما فراهم مىآئيم\r\nو در روز شمار به پناه شما مىشتابيم\r\nبر پل صراط به گفتار شما باز مىگرديم\r\nو هنگام پراكنده شدن مهر شما به ما سود مىرساند\r\nو گناهان دوستداران را آمرزيده مىگرداند ،\r\nاى سرورانى كه فرهنگ ايشان پاكيزه است\r\nو بنيادشان پاك و شناساى آنان سرور !\r\nهر كه با ايشان ناسازگارى كرد - هنگام برانگيخته شدن - در بيم\r\nخواهد بود .\r\nآن گاه كه ارزيابها بخواهند آفريدگان را بيازمايند\r\nبنياد آنان را با دوستى شما به آزمايش مىنهند ،\r\nشما آرزوى منيد و مهرتان اميد من\r\n- و هنگام بازگشت پس از مرگ پشتوانه‌ام -\r\nيك دوستدار ؛ چگونه از داغى آتش هراس دارد ؟\r\nبا اين كه ميانجى او على است و محمد ؟\r\nآيا هيچ گزندى او را فرو تواند گرفت ؟ ،\r\nبندهء شما حافظ مستمند\r\nبر آستان شما به خواهندگى آمده\r\nاى سروران من ! اميدش را بر باد مدهيد\r\nو - روز بازگشت به جهان -\r\nاو را در سايه اى\r\nپر شاخسار - كه بادش بوى مشگ مىپراكند - جاى ببخشيد . ،\r\nپروردگار آسمان بر شما درود فرستد\r\n- همچنانكه شما را پاكيزه گردانيد و از سر بزرگوارى ، شما را\r\nبرگزيده داشت -\r\n","description":"","footnote":"","page_name":" 116 ","page_number":137},
  {"content":"\r\nو نيكى خود را بر بندهء دوستدار شما بيافزايد\r\n- تا كى ؟ تا آن گاه كه پرنده اى هنوز بر فراز شاخساران ترانه مىخواند\r\nو كبوتران به سرودن سوگنامهء شما سرگرمند ، و درختان به برگ\r\nآوردن - »\r\n\r\nو هم از گفته‌هاى او است دربارهء خاندان پيامبر و سرور آنان - درودهاى خدا بر وى و ايشان باد !\r\n-\r\n‹ 25 › « اگر خواهى در روز رستاخيز از آتش رهائى يا بى\r\nو كيش تو و كارهاى بايسته و شايسته ات پذيرفته آيد\r\nبايد على و پيشوايان پس از او را - كه اختران راهنمايند - دوست\r\nبدارى .\r\nتا از تنگى و گرفتارى برهى\r\nآنان دودمانىاند كه خدا كار ( آئينش ) را به دست آنان سپرده\r\nو - به اين گونه - نيكىهاى ويژه اى دربارهء آنان روا داشته است\r\nرهبران راستيناند كه خداوند ، حق آنان را بر گردن ما بايسته گردانيده\r\nبايد از آنان فرمان برد و - به اين سان - آزمايش پس داد\r\nتو را اندرز مىدهم كه مبادا دربارهء آنان دو دل شوى و به سوى ديگرى\r\nباز گردى .\r\nديگرى كيست ؟ هان ؟ !\r\nمهر على توشه اى است براى دوستدارانش\r\nكه هنگام درگذشتن و به گور رفتن و جامهء مرگ پوشيدن خواهيمش\r\nيافت\r\nو - به اين گونه - در روز رستاخيز هيچكس گام به جلو نمىنهد\r\nكه از آتش برهد مگر مهر على را در دل بپرورد . »\r\n\r\nو هم از گفته‌هاى اوست در سوك پيشواى جانباخته - دخترزادهء پيامبر درودهاى خدا بر وى\r\n-\r\n","description":"","footnote":"","page_name":" 117 ","page_number":138},
  {"content":"\r\n‹ 26 › « اى سرود خوان كاروان !\r\nسوگند مىخورم كه اگر راه روشن پديدار شود\r\nرنجور دردمند نيز دلير و زورآور مىگردد .\r\nبايست و درنگ كن كه چه بسا دلسوختگان بهبود يابند\r\nدلباختگى دلدادگان ؛ مايهء درونىاش همچو آتش سوزان است\r\nمرا به راهى بركه گله‌هاى آهو بچگان از آن جا مىگذرد\r\nمرا به آنجا بر كه از تلاش بارانها در آغاز بهار نشانه اى در آن\r\nمانده باشد .\r\nمرا به سراغ آن شب بر تا در ميان فضاى گشاده اش باد سرد و نمناك آن\r\nرا ببويم\r\nو خاكى را سيراب كنم كه بوى خوش ؛ همزاد آن است .\r\nهان ! اى نيكبخت ! بايست و درنگ كن\r\nتا من در بيشه اى با آن درختان در هم پيچيده آواز دردهم شايد يار\r\nرا ببينم .\r\n‹ 27 › در آن سراها از روزگار جيرون ( 1 ) همسايگانى دارم\r\nكه اگر كسى از ستم روزگار به دامن آنان گريزد پناهش مىدهند\r\nوابستگان به آنجايند و در ديدهء من به ماه نو مىمانند\r\nآنان را مىجويم و بندگى مىنمايم\r\nارجمندانى كه بهار زندگىام در سراى ارجمندىشان سپرى گرديد\r\nنه از چيزى باك داشتم و نه تكاپوئى نمودم\r\n‹ 28 › خانه‌ام سرسبز بود و زندگىام شاداب\r\nچهره‌ام سپيد و موهاى سرم سياه\r\nبستگان من همداستان و جامهء جوانىام نو و پاكيزه\r\n\r\n","description":"","footnote":"\r\n( 1 ) نام يكى از دروازه‌هاى دمشق كه از نام بنياد نهندهء آن گرفته شده است .\r\n","page_name":" 118 ","page_number":139},
  {"content":"\r\nاز خنكى دلپذير زندگى چيزى كم نداشتم\r\nنشانه هائى كه درفشهاى برافراشته را به ياد مىآرند\r\n( يا : همان گونه كه سنگ چينهاى كوه ، راه را مىنمايند ، نشانه‌هاى بر جا\r\nمانده از خانه‌ها نيز سراى پيشين دلدار را نشان مىدهند ) .\r\nجوىهاى آن روان و پرندگانش سرودخوان\r\nو اكنون پيشآمدهاى روزگار ، نامهء زيبائىاش را در هم پيچيده\r\nهمان گونه كه باد شمال - چون مىوزد - جاى پايش را بر آن مىنهد\r\nبه روزى افتاده كه رويدادها دامن خود را بر سر آن مىكشند\r\nو آنجا نه سراغى از كرباسگ ( 1 ) توان گرفت نه از گلهء صد شتر و افزونتر ( 2 )\r\n‹ 29 › پس شگفت نيست كه ستم كند و گردش آن چون لرزش آب دريا بنمايد\r\nبه يغما ببرد ، آزمند گرداند ، دشمنى اندازد ، به نادرستى گرايد و شب را\r\nسرود خوانان به روز برساند\r\nچرا كه از خيلى پيش با خاندان محمد نيرنگ باخت\r\nو با سپاه خود - در كرانه‌هاى فرات - گرداگرد آنان را گرفت\r\nلشگرى بسيار و تيزتك و برخوردار از سازمانى رسا را پيرامونشان به\r\nجوشش وا داشت\r\nكه شيران در پيرامون يحموم ( 3 ) آن مىچرخيدند\r\n\r\n","description":"","footnote":"\r\n( 1 ) نام جانورى .\r\n( 2 ) اگر دعد وهند را كه در خود سروده‌ها آمده نام جانوران بگيريم برگردان پارسى به گونهء بالا در مىآيد و اگر آن را از نامهاى زنان بشماريم مىتوان گفت كه سراينده ، به ياد دلبران افتاده است و - بر هر يك از دو انگار - مىخواهد تهى بودن سراى را برساند ( يا از دلدار يا از هر جاندار )\r\n( 3 ) ن - نام اسب پيشواى ما - دخترزادهء پيامبر ، حسين - و اسب هشام پسر عبد الملك و اسب حسان طائى و اسب نعمان پسر منذر .\r\nمترجم گويد : برگردان اين فراز با بهره بردارى از روشنگرى امينى - در پانوشت - انجام گرفت ولى استاد بهبودى بهتر آن مىداند كه يحموم را نام ويژه نگيريم و همان دود و سياهى بينگاريم ؛ و بر آن بنياد ، سرودهء برسى به اين رنگ بر مىگردد : « وا داشت كه درندگان در سايه كش آن مىآمدند تا در پايان جنگ با گوشت كشته‌ها شكم خود را سير كنند . »\r\n","page_name":" 119 ","page_number":140},
  {"content":"\r\nو همگان از بد كنشانى كه چشمشان از ديدن راه راست ناتوان بود\r\nآيا كران مىتوانند آوا و آواز كسى را بشنوند ؟\r\nاى آن گروه كه چون روى مىآرد ، پشت به رستگارى مىكند !\r\nنافرخندگىها با آن هماهنگ است و خجستگىها ناسازگار !\r\n- چون بيامد - از پذيرفتن راستى سرباز زد و دور شد و مردم را از\r\nزندگى خردمندانه باز داشت ( 1 )\r\nو چون بخت به او روى آورد او پشت نمود و راه خود را كج كرد .\r\nبا گردنكشى به گردش پرداخت تا فرمانده تبهكارش را شادمان گردانيد\r\n- همان تبهكار كه چون با آئين راستى در افتادند آنان را به سوى\r\nخويش خواند -\r\nگروهى كه چون به كوشش افتد در پهن دشت لغزشها در بدر مىشود\r\nو سرودگوى تيره بختىها او را همچون شترى به پيش مىراند\r\nبر شوراندند و در برابر ماه دو هفته به خونخواهى برخاستند\r\nو به نبرد با ماه هائى كمر بستند كه از پرتو آنها راه راست را توان\r\nيافت\r\nآگاهانه و دلخواهانه به تبهكارى پرداختند و با سالار خويش در نبرد\r\nشدند .\r\nآرى سينهء اين گردنكشان از كينهء او مالامال بود\r\nآئين عداوت ( دشمنى ) را با روش خويش بنياد نهادند بازگشت پس\r\nاز مرگ را از ياد بردند\r\n\r\n","description":"","footnote":"\r\n( 1 ) سورهء 6 آيهء 26\r\n","page_name":" 120 ","page_number":141},
  {"content":"\r\nو راستى كه بايستى آنان را - هنگام سرشمارى - از گروه عاد ( 1 ) دانست\r\nاى زير بنياد كيش ما\r\nدر روزى كه روى آوردند تا نمايندهء آرزوهاى ما - آن يگانه مرد\r\nبرجسته - را بكشند\r\nستون راهنمائى را درهم شكستند و بالاى سرافرازى را ويران كردند\r\nو از بن بدر آوردند\r\nكمر به هوس بازى بستند و راه را بر پرهيزگارى گرفتند .\r\nگويا سرورم حسين - و گروه او - را مىنگرم كه سرگردانند ،\r\nنه ياورى دارند و نه كسى دست و بازويش را به پشتيبانىشان مىگشايد\r\nبا كرب بلا ( رنج گرفتارى ) در كربلا دچار كينتوزىها گرديده اند\r\nو به خانه شان كه در ميان سپاه افتاده دستدرازى مىشود\r\nآن گاه كه گروهى بىشمار - از دشمنان سركش - پيرامون آنان را\r\nگرفتند .\r\nگفتى كه مرگ و نابودى ديدهء خود را بر آنان دوخته است\r\nچون بر ايشان درآمدند هر ستمى را روا شناختند\r\nچرا كه هيچ گونه آئين و پيمانى را پيش چشم نمىداشتند\r\nاو كه آواز برداشت يكى هم به سهمناكى بانگ مرگ در داد\r\nمرغ نيستى ترانه مىساخت و سرودگوى نابودى به خوانندگى پرداخت\r\nبا سرشك ديدگانش كه بر روى گونه سرازير بود\r\nاز آنان پرسيد : مرا مىشناسيد ؟\r\nگفتند آرى تو حسين پسر فاطمه اى\r\nو نياى تو را بهترين فرستادگان خدا بايد شمرد .\r\n\r\n","description":"","footnote":"\r\n( 1 ) نام تيره اى از تازيان باستان كه داستان بدكنشىها و بزهكارىهاشان - و كيفر سختى كه ديدند - در قرآن آمده است .\r\n","page_name":" 121 ","page_number":142},
  {"content":"\r\nتو - در خردسالى و سالخوردگى - زادهء گردن فرازىهائى\r\nو آنگاه كه سربلندىها را به شمار آرند تو در بالاترين جايگاه آنى\r\nايشان را گفت اگر اينها را مىدانيد\r\nچه انگيزه شما را ناگزير به كشتن من داشته است ؟\r\nگفتند اگر خواهى از مرگ برهى\r\nبايد - چنانچه مىخواهيم - دست فرمانبرى به يزيد دهى .\r\nو گرنه اينك درياى مرگ پرآشوب شده\r\nو تو بايد با لب تشنه در آن فرو روى و دست و پا بزنى\r\nپس گفت : ننگ باد بر آنچه شما آورده ايد\r\nكه بوسه بر لب شمشير آبدار و بر سر نيزهء كوبنده را بر آن پيش\r\nبايد افكند .\r\nپس زخمهائى كه استخوان سرها را مىشكند پى در پى فرود مىآيد\r\nبا گرهى كه مىزند مىگشايد و با گشودن خود بر هم مىبندد\r\nآيا آن سرورى كه دودمان او كاخ سرافرازى را ساخته اند\r\nاز بيم مرگ براى برده اى كه بندهء او است خود را زبون مىدارد ؟\r\nاگر شير مردان از هراس مرگ بر خود بلرزند چه پاسخى براى خرده -\r\nگيران خواهند داشت ؟\r\nآيا با اينكه شيران از دليرى آنان مىهراسند بايد تن به خوارى دهند ؟\r\nاگر - يك روز - روزگار پيشنهاد كرد خوار شويم\r\nبسى دور است كه پروردگار ستوده چنين منشى را از ما بپذيرد\r\n- و به همين گونه - جانهاى پاك و آن سرورانى كه كله ى دليران نيام\r\nشمشيرشان است\r\nاز پذيرفتن سرباز مىزنند\r\n‹ 30 › - در نبرد با دشمنان - خون ( مانند گل آنان يا ) همچون آبى شادىبخش\r\n","description":"","footnote":"","page_name":" 122 ","page_number":143},
  {"content":"\r\nاست كه در آن شنا مىكنند ، روانها را شكار خويش مىشمارند ،\r\nپيشتازى به سوى جانبازى را سرافرازى مىدانند و جانها را سپاه خود .\r\nشيران پيكار گاه كه سايهء شمشيرها را جاى آرامش يافتن مىشناسند\r\nو تا زندگانى كه مزهء مرگ را با انگبين برابر مىخوانند ( 1 )\r\nپندارى كه در روزى ناگوار از شير بچگان خود پاسدارى مىكنند\r\nماه‌هاى درخشان تاريكىها كه در خردسالى بر سالخوردگان سرورى\r\nيافته اند\r\nچون بر خويشتن ببالند در ميان مردم كمتر كسى مانندشان توان يافت\r\nشاهانىاند كه سرافرازىها بر آستانشان سر بر خاك مىنهد\r\nنه دستهاشان را هنگام بخشندگى با ابر مىشود برابر نهاد ( 2 )\r\nو نه مىتوان شكوه و برترىهاى آنان را نپذيرفت .\r\nمهمان را خوراك مىخورانند و هماوردان رزمجوى را با نيزه پاسخ\r\nمىگويند .\r\nچون به سخن آيند فرمان روايند و روشنگرىهائى كوبنده دارند\r\nخوانندهء ( راه راست ) را كليد ( رستگارى ) اند و چراغهاى راهنما\r\nراهروان را نشانه‌هاى رهنمو نگرند كه راهبران ورزيده را هم به كار\r\nمىآيند .\r\nميهمانانشان همچون كبوتر حرم از دستدرازى ديگران بر كنار است و\r\nآنكه در رزمگاه در برابرشان درآيد خود را در پرتگاه افكنده ،\r\nسراىهاشان جاى زينهار خواستن است و به دستيارى آنان مىتوان به\r\nخواسته‌ها رسيد\r\nبرترىهاشان شكوهمند است و برجستگىهاشان تابناك\r\n\r\n","description":"","footnote":"\r\n( 1 ) بنگريد به زيرنويس ص 126\r\n( 2 ) كه جود بىدريغش خنده برابر بهاران زد . ( خواجهء شيراز )\r\n","page_name":" 123 ","page_number":144},
  {"content":"\r\nستايشهاشان به شيرينى انگبين است و بخششهاشان مشگ آلود\r\nمرغزارهاشان سيراب مىشود و سراهاى بهارىشان جاى ديدار است\r\nهر كه آنان را از چگونگى روزگارش آگاه كند او را در مىيابند و\r\nستارهء بختشان بسى روشن است\r\nبا ميهمان و روزى خواهنده اى كه هر چه داشته از دست داده و آه ندارد\r\nتا با ناله سودا كند\r\nجوانمردى مىنمايند .\r\nهر كه آرزوئى از آنان خواست به نيكو جائى اميد بسته\r\nو چون به انجمن آنان پا نهاد كمك و يارى دلخواه را مىيابد .\r\nدر ميان همهء آفريدگان پدر و مادر و نياى پاك و پاكيزه اى دارند\r\nو خود نيز به اين گونه اند\r\nبه فرخندگى نام ايشان خرسندى و نيكى مىخواهيم\r\nو با ياد آنان رنج و زيان را از خود دور مىداريم\r\nبه سوى جوانان و مردانش برگشت و گفت :\r\nهان ! مرگ بر ما آسان شده ! سخت بكوشيد !\r\nپس همچون سنگ و آهنى كه به يكديگر رسد آتش جنگ از ميانه\r\nجستن كرد\r\nو هر جوان چالاك به خونخواهى رهسپار گرديد\r\nو به اين سان - دلير مردان خوشخوى - كه همهء برترىها را در خود\r\nگرد آورده\r\nو جائى به كاستى و كژى نداده و هيچ چيز ، آنان را از راهى كه پيش\r\nگرفته بودند نمىتوانست برگرداند -\r\nكوس جنگ كه زده شود ، دشمن را گرفتار مىكنند\r\nو گاه بخشندگى مهار نويد را رها مىدارند .\r\n","description":"","footnote":"","page_name":" 124 ","page_number":145},
  {"content":"\r\nشيران روز رزم و بارانهاى فرو ريزنده ،\r\nرهروانى همچون شير بيشه - نه بگو شير ، آناناند -\r\nچون از آنان چيزى بخواهند مىپذيرند و چون خود خواستى دارند\r\nآهنگ آن مىكنند\r\nاگر تيغى به سويشان بلند شود درهم مىشكنند و چون زخمى بزنند\r\nاز بن برمىاندازند\r\nشهسوارانى كه شيران بيشه را شكارشان مىشمارند\r\nو جوانمردانى راسترو كه كارشان زد و خورد با جنگاوران است\r\nبا چهره هائى سپيد و درخشان ، چمنزارهائى سرسبز و خرم\r\nكه چون گرد و خاك در نبردگاه همه جا را سياه كند شمشيرهاى\r\nسپيدشان از خون كينتوزان سرخ مىنمايد .\r\nاگر روزى براى در افتادن با پيش آمدى دشوار نامزد كردند ،\r\nمرگ و سرنوشت ؛ دلخواهانه رشتهء بندگىشان را به گردن مىگيرد\r\nدر آن جا است كه هر تاخت برنده ى به سوى برترىها تكاپوى\r\nاسبش از به هم خوردن پلكها نيز تندتر مىنمايد\r\nنيك مرد را مىبينى كه شتابان بر پشت اسب نيكش مىجهد .\r\nبر فراز زينها به نهالهاى برآمده از زمين مىمانند\r\nكه ميان را - به جاى كمربند - با دورانديشى و استوار كارى ، سخت\r\nبسته‌اند .\r\nاين سرداران را كه در استوارى به كوه مىمانند اسبانى تيزتك بر مىدارد\r\nو چون آشكار شوند مىبينى جامه هاشان از آهن بافته شده\r\nآنگاه كه دلهاى خود را بالا پوش زره‌ها گردانند و بتازند\r\nگرماى تاخت و تاز همچون خنكى دلپذيرى در كام ايشان است\r\nبا لب تشنه در درياى پر آشوب مرگ فرو مىروند\r\n","description":"","footnote":"","page_name":" 125 ","page_number":146},
  {"content":"\r\nزيرا آب اين دريا را با مرگ مىتوان افزود و به بالا روى وا داشت\r\n‹ 31 › رسيدن به مرگ را برترين آرزوها مىشناسند\r\nو - هنگام جانبازى - تلخى نيستى را با شيرينى انگبين برابر مىگيرند ( 1 )\r\nاگر در رويدادى ناگوار تيغهاشان آسيب ببيند و كند شود\r\nفردا با كوبيدن آن بر سر خود به سران تيزش مىكنند\r\nو اينك سپيد روئى را بنگر كه با شمشير سپيد و درخشانش با دشمن\r\nروبرو مىشود\r\nو گندم گونى كه نيزه اى سخت را در مشت مىفشرد\r\nاز دخترزادهء پيامبر - محمد - پشتيبانى مىكنند ،\r\nگرد و خاك برخاسته و آتش پيكار ، هيابانگى سخت به راه انداخته است\r\nدرخشش شمشيرها آذرخشى را مىنمايد\r\nكه بارانى تند از خون دليران را همراه دارد و فرياد آنان نيز تندر آن است .\r\nتا زندگى به سر مىرسد و مرگ نزديك مىشود\r\nچرا كه روزگار ، هميشه با يك برنامه كار نمىكند\r\nروانهائى را براى نيستى آماده كردند ، به ناسزا از مرز خويش پاى\r\nفراتر ننهادند\r\nخنك ايشان كه با آنچه به جا آوردند به جاودانگى پيوستند\r\nپيكر خود را براى زخم شمشيرها روا شناختند ، گوئى جامهء ديدار از\r\nخانهء خدا را پوشيدند\r\nو به اين گونه پاى در بهشت جاودان نهادند كه جاودانه بمانند\r\nدر پيشگاه پيشواى ما - دختر زادهء پيامبر - جانفشانىها نمودند ،\r\n\r\n","description":"","footnote":"\r\n( 1 ) سخن قاسم پسر حسن را به ياد آريد كه چون عمويش - حسين درود بر او باد - از وى پرسيد :\r\nمرگ را چگونه مىيابى ؟ پاسخ داد : شيرينتر از انگبين ! سرايندهء پارسى نيز على را چنين مىستايد :\r\n\r\nبه فرزندان كند اين گونه تلقين\r\nكه مرگ از بهر حق شهداست و شيرين\r\n\r\n","page_name":" 126 ","page_number":147},
  {"content":"\r\nروان خود را بخشيدند و در يارى او كوشيدند .\r\nكالائى بس گران خريدند و جان خويش در بهاى آن پرداختند\r\nزيرا با جدائى از جان به جانان مىپيوندند و در اين راه بها را كه\r\nدادند بىدرنگ به خواستهء خود خواهند رسيد\r\nچون حق حسين بگزاردند در گذشتند ، روى از جهان برتافتند و پراكندگى\r\nنيانداختند\r\nچرا كه - اى نيكبختان ! - آنان با خوشبختى هماهنگ گرديدند\r\nسرور ما حسين كه ديد :\r\nمردان و جوانان وابسته به او كشته آمدند و سرود گوى مرگ سرگرم\r\nخوانندگى است .\r\nبه سان شيرى خشمگين - كه به پاسدارى از بچگان خود پردازد و\r\nدشمن كارش را دشوار گرداند -\r\nبا سختسرى جوياى مرگ گرديد .\r\nكه اگر هفتاد هزار تن نيز در كشتن او همداستان مىشدند\r\nيك تنه به ميان آنان تاخت مىبرد\r\nچون مىتازد همه مىگريزند ، برخى زخمى مىشوند و ديگران مىافتند ،\r\nيكى را گلو مىدرد و دومى را درهم مىشكند ، بىآن كه راه گريزى\r\nبگذارد .\r\nآواز مىدهد : اى گروهى كه راهبران را نافرمانى كرديد\r\nنادرستى نموديد و هيچ پيمان و آئينى را نگاه نداشتيد !\r\nاى پيروان نيرنگ دور باشيد از مهربانى خدا !\r\nبا كيش راستين ناسازگارى كرديد و در دل شما هيچ گونه نرمى و دوستى\r\nراه نيافت\r\nپذيرفتن فرمان ما - بر هر مسلمان - بايسته است\r\n","description":"","footnote":"","page_name":" 127 ","page_number":148},
  {"content":"\r\nنافرمانى از ما ، به در شدن از كيش است و فرمانبرى از ما ؛ بودن در\r\nراه راست .\r\nآيا كسى هست كه از زبانه كشيدن آتش دوزخ بهراسد\r\nو ما را به اميد رستگارى يارى دهد و از خدا پروا كند ؟\r\nآرام به آبها مىنگرد و به اميدى كه خود را به آن برساند\r\nولى چون به راه مىافتد جلوى او را مىگيرند .\r\nمانند على در ميانشان به تاخت مىپردازد\r\nكه گوئى خواهد با نيزه اش سر و سينهء دشمنان را يكباره درهم بكوبد .\r\n- همچون رفتار پدرش ، شير مرد روز خيبر\r\nو نيز بدر و سپس احد\r\nشمشير برنده اش كه ميان سينهء شيران فرو مىرود\r\n- از سرهاى بريده - درياى خون به راه مىاندازد و از جزر ( كشتار )\r\nآنان آب اين دريا را مىافزايد و مد پديد مىآرد . ( 1 )\r\nبه سوى كودكان و خانواده اش بر مىگردد\r\nولى افسوس كه تيغ آهن شكاف مرگ ، لبه اش كند نمىشود و خراش\r\nبرنمىدارد\r\nمىگويد : درود بر شما كه براى بدرود آمده ام\r\nاينك زندگى به پايان آمده و نويد پيوستن به آستان خداوند نزديك شده .\r\nخواهرم بشنو كه اگر مرگ ، مرا دريافت\r\nسيلى بر چهره مزن و گونه را مخراش .\r\nاگر كشته شدن من بار رويدادى سهمناك را بر دل تو نهاد .\r\nو اندوه و داغ از دست دادن من بسى گرانى نمود\r\n\r\n","description":"","footnote":"\r\n( 1 ) سراينده با به كار بردن واژهء دو پهلوى جزر ( كشتار فروكش كردن آب دريا ) هنرنمائى كرده است ( بنگريد به زيرنويس ص 45 ) .\r\n","page_name":" 128 ","page_number":149},
  {"content":"\r\nبر آن چه خداى تو به آن خشنود است خرسندى ده و شكيبائى كن\r\nكه پاداش و نويد شكيبايان از ميان نخواهد رفت .\r\nتو را سفارش مىكنم كه سجاد ( پيشواى سجده كار ) را نيكو\r\nپرستارى كنى\r\nكه پس از من رهبر راه راست است و پيمان فرمانبرى را با او بايد بست .\r\nخانوادهء پيامبر برگزيده شيون برآوردند ، به دامنش آويختند و\r\nخاندان و فرزندان وى با ناله‌هاى خويش در جستجوى پناهى برآمدند .\r\nرنجهاى گران و بر هم انباشتهء مرگ بالا مىگرفت\r\nو تشنگى سخت تاب و توان او را مىربود كه گفت :\r\nهنگام كوچ كردن از جهان رسيده و اينك خدا ، شما را بسنده است\r\nكه بهترين شمارشگر كارها براى آفريدگان همان يگانهء بىنياز است\r\nبه پيكار گردنكشان بازگشت و به تلاش پرداخت ؛\r\nنيزه‌ها و شمشيرها ، درخت بالا و اندام او را از بن بركندند\r\nتا به رو و برهنه بر زمين افتاد و\r\nگونه اش به خاك سوده شد\r\nشمر كمر بست تا سر او را از تن ببرد\r\n- كه بريده باد بند دست و انگشتانش !\r\nاندوه دلم بر آن بزرگوار\r\nكه سرش بر سنان سنان جاى گرفت و اندامش پايمال ستورانى تيزتك\r\nگرديد ( 1 )\r\nهفت آسمان كه يكى بر فراز ديگرى بود با از دست رفتن او به لرزه درآمد\r\n\r\n","description":"","footnote":"\r\n( 1 ) ن - در نسخه اى ديگر :\r\nجانم دريغ آن كس را مىخورد كه بر وى درود فرستادند و كجا ؟\r\nهمان گاه كه سرش بر سنان سنان ( ، ) بود و اندامش لگدكوب ستورانى تيزتك ، ( ، ) بنگريد به پانويس ( 3 ) و ( 4 ) در ص 45 .\r\n","page_name":" 129 ","page_number":150},
  {"content":"\r\nو بسى نماند كه بالاترين گردنه‌هاى كوه‌ها فرو ريزد\r\nتخت گاه خداوندى - در جهان نهان - از بيم لرزيدن گرفت ،\r\nفرشتگان براى او به شيون آمدند و جايگاه‌هاى سرسخت درهم شكافت\r\nپرندگان و وحشيان از وحشت به سوكنامه خوانى پرداختند\r\nو جهان كه با پرده اى تاريك پوشيده شد پريان از خود بى خود گرديدند\r\nخورشيد بامداد - با دردمندى - خود را به شب رساند\r\nو بالاى چهرهء آن - هنگام آمد و شد - زردفام مىنمود\r\nاى آن كشته كه آسمان بر او خون گريست !\r\nو با مرگ او تختگاه ارجمندىها ارج خود را از دست داد و پايگاه\r\nسرافرازىها ويران گرديد !\r\nاى جان باختهء دور از ميهن كه چشمهء خانه اش به مردم آب مىنوشانيد\r\nو با تشنه كامى سرش را بريدند و از خونش گلهاى سرخ به دست دادند !\r\n( يا از رگ گلگون گردنش او را سيراب گردانيدند ) .\r\nجانم فداى آن كشته اى كه با خون خود شستندش\r\nبرهنه بود و بادهاى وزنده جامه بر او پوشيد .\r\nسپاه چندگانه پرستى - با كينه ورزى - ستوران خود را بر اندام او\r\nرانده و سينه اش را درهم كوفتند\r\nو با سم اسبها و تاخت بردنهاشان كالبد او را خرد كردند .\r\nاسب او نيز به سوى خانوادهء وى برگشت\r\nو چون با پشت تهى از سوار مىدويد زمين را با گونه اش مىشكافت\r\nزنان با ناله و سرگردانى ( 1 ) از سراپرده به در آمدند\r\n- و با دلى كه هيچ نمانده از بسيارى اندوه آتش بگيرد -\r\nيكى آن زن اندوهگين است كه چهرهء خود را با آستين مىپوشاند\r\n\r\n","description":"","footnote":"\r\n( 1 ) واژهء ناپسند ذلت را كه در خود سروده بود نديده گرفتم\r\n","page_name":" 130 ","page_number":151},
  {"content":"\r\nآتش ، روسرى او است و سرشگ ، بخشش وى .\r\nديگرى آن است كه سختى رويدادها همه چيز را از يادش برده ، نمىداند\r\nآن كه به او ارجمندى مىبخشيد كجا رفته\r\nهمهء راه‌ها بر او بسته و پهنهء زمين بر او تنگ مىنمايد .\r\nزينب ماتمزده شيون مىكند\r\nو اندوه چنانش نزار كرده كه نتوان گفت .\r\nآوا برمىدارد كه برادرم ! و اى يگانه كس و اندوخته ى روانم !\r\nو اى ياور و پناه و اميد و خواسته‌ام !\r\nاى كه براى پدر مردگان همچون باران بهارى پر از بخشش بودى\r\nاى حسين !\r\nو اى سرپرست بيوه زنان ! پس از دورى از شما ما را به جائى دور افكندند\r\nبرادرم ! پس از آن پوشيدگىها و پرده نشينىها و ارجمندىها\r\nدراز گوشانى به جنگ ما آمده‌اند و فرومايگان جامه‌هاى ما را به\r\nيغما مىبرند\r\nاى زادهء طاهاى ( 1 ) پاك ! دخترانت ماتمزده اند\r\nبارو كالاى توبه تاراج مىرود و سپاهيان آن را ميان خود بخش مىكنند\r\nاميد و آرزوها بر باد رفت\r\nو با مرگ تو دانش و پارسائى و دين نيز نابود گرديد\r\nبىدينى شادمانه لب به خنده گشود\r\nو ديدهء سرفرازى چندان گريست تا گونه‌ها را بشكافت\r\nچمنزار برترىها پس از سرسبزى و شادابى خشك شد\r\nو ماه دو هفته چهره در گور نهفت\r\nبراى ربودن چادرهائى كه مانده دست دشمنان به كشمكش با ما\r\n\r\n","description":"","footnote":"\r\n( 1 ) بنگريد به زيرنويس ص 50 .\r\n","page_name":" 131 ","page_number":152},
  {"content":"\r\nسرگرم است\r\nكه پندارى بهترين آفريدگان نياى ما نبوده است\r\nكجا شد آن باروهاى من و با شير مردان نخستين كه آنجا بودند ؟\r\nكه چون به دويدن مىپرداختند بر پيش آمدهاى روزگار تاخت مىبردند ؟\r\nاى زادهء پيامبر ! شما ماه‌هاى دو هفته كه روى نهفتيد\r\nديگر نه خورشيد رخ نمود و نه به گونه اى نيك در گردش آمد\r\nنه ابرها دامن خود را برفراز و نشيب زمين گسترد\r\nنه شكوفه‌هاى سپيد لب به خنده گشود و نه همراه با غرش تندرها رگبار\r\nفرو ريخت .\r\nخانواده و تبار پيامبر برگزيده را به راه انداختند\r\n- آن هم با سرگردانى - و بى آنكه از نويد و كيفر خداوند پروائى دارند\r\nبا ستوران سرزمينها را درهم مىنوردند\r\nآن هم با شتابى كه شترمرغها بيابان دور و دراز را با گامهاى تند\r\nپشتسر مىگذارند .\r\nآهنگ پيشواى خود - يزيد زادهء هند - را دارند .\r\nكه نفرين بر هند باد و بر زادگان هند !\r\nاى تلخكامى بزرگى كه اندوهش\r\nدل را مىشكافد و گونه را مىلرزاند !\r\nآيا حسين در كربلا با لب تشنه كشته شود ؟\r\nو شمشيرهاى سپيد و آبداده با خون او سيراب گردد ؟\r\nبانوان ارجمند حسينى ماتمزده گردند ؟\r\nو هر برده و آزاد به هنگام راه رفتن چشم بر آنها بدوزد ؟\r\nبراى خونخواهى او هيچكس نيست جز يك جانشين\r\nكه اميد مىداريم پس از او بيايد و نمونه اى همچون درفش يگانه باشد\r\n","description":"","footnote":"","page_name":" 132 ","page_number":153},
  {"content":"\r\nاوست قائم ( بر پاى خاسته ) و مهدى ( راه يافته ) و سرورى كه\r\nچون به راه افتد فرشتگان آسمان سپاه اويند\r\nچون آشكار شود ستون كيش ما را هر چه برتر خواهد افراشت\r\nو ستون چندگانه پرستى و بىدينى را درهم خواهد كوفت\r\nآنگاه شاخسار درخت راهنمائى پر برگ خواهد شد و نهال آن زيبا مىگردد\r\nو در برابر كسى كه مردم را به راه راست مىخواند هيچ آوائى به ناسازگارى\r\nبر نمىخيزد .\r\nشايد ديدگان رنجور ، از نگريستن به او بهره اى ببرند .\r\nو چشمهاى بيمار روشن شوند و بهبود يابند .\r\nهمهء پيامبران رازشان در تو انجام مىپذيرد\r\nو آنگاه كه جانشينان ايشان را بر شمرند تو در پايان همه جاى دارى\r\nاى فرزندان وحى ! اى بنياد نامهء خداوند !\r\nاى آنان كه هر چه در شمردن برترىهاشان پيش رويم به سرانجام آن نميرسيم\r\n‹ 32 › سروده هايم را همچون دلبرى آراسته‌ام كه اندوه و داغ دلم آنها را روان\r\nگردانيده\r\nو چون دلباخته اى اندوهناك ، آنها را برخواند به سوكنامه سرائى مىپردازند\r\nدر دههء عاشورا سرشك خود را فرو مىفرستند و كى ؟\r\nهمانگاه كه سرود گوى اشگها آنها را به پيش مىراند .\r\nرجب اميدوار است كه فردا به فرخندگى آنها در فراخناى بهشت جاى گيرد .\r\nو كى ؟ همانگاه كه بيايد و جاى برانگيخته شدن مردم را بنگرد كه بر\r\nهمگان تنگ آمده است .\r\nدر ستايش شما هر چه در توان داشتم به كار انداختم\r\nولى ستايشگرى مرا چه ارج و ارزش ؟ كه خود ستايش ؛ شما را مىستايد\r\nدر پيرامون شما ، سروده‌ها و سخنانى دارم كه اگر نيكى آن به جائى\r\n","description":"","footnote":"","page_name":" 133 ","page_number":154},
  {"content":"\r\nبىنياز كننده نيز برسد باز ناچيز مىنمايد .\r\nو اين خود تلاش كسى است كه به تكاپو نتواند برخاست\r\nتلخكامى و سرشك من براى شما همى نو و تازه مىشود\r\nو شكيبائىام كه داروئى براى آرامش يافتن اندوهم است به يارى رنجها\r\nجامه اى كهنه بر خويشتن مىپوشد\r\nپسر پيامبر ! فردا مرا به ياد دار !\r\nكه فردا هر بنده به پناه سرور خويش مىشتابد\r\nشما بهره اى براى ستايشگرانيد و من\r\nشما را ستودم و فرداست كه نويدهاى رسيده دربارهء شما انجام پذيرد\r\nآنگاه كه اميدواران در سراهاى شما فرود آيند\r\nخواسته‌هاى خويش را مىيابند .\r\nاى زادگان برترىها !\r\nهر كه از شما بگشت دچار كسى مىگردد كه به پيرايهء دل و خرد\r\nآراسته نيست\r\nاى آنان كه - در روز برانگيخته شدن و هنگام سختىها - توشه ى منيد !\r\nو آتشى كه درد و بيمارى به جانم افكنده با دست شما فرو مىنشيند !\r\nبرسى بندهء ناچيز شما است و بردهء سرافرازىهاتان\r\nو اين سربلندى او را بس كه بندهء شما باشد\r\nدرود خدا بر شما باد ! و تا كى ؟\r\nتا آنگاه كه ديدگان ابر ، باران سرشك را بر رخسار گلزارها فرو\r\nمىريزد و بوى خوش آن را مىپراكند »\r\n\r\nو هم از او است در سوك پيشواى ما دخترزادهء جانباختهء پيامبر - درودهاى خدا بر او - كه مىگويد\r\n: ‹ 33 › « يارى كه تاكنون در برم بوده آهنگ سفر دارد\r\nو مرا در اشگى خونين شناور ساخته است\r\n","description":"","footnote":"","page_name":" 134 ","page_number":155},
  {"content":"\r\nاگر چشم به اشگ نشيند\r\nهمچون زمينى كه از هم بشكافد چشمه هائى بخشنده را روان مىسازد .\r\nاندوه‌هاى نهفته را آشكار گردانيدى\r\nكه هر گاه شتر زورمند ، بيابان را پيمود ، چارپاى رام نشده و سركش\r\nنالهء خود را بلند مىكند\r\nافسوس من دمبدم تازه مىشود\r\nو فراخناى ماتمسرايم هر روز پهناورتر مىنمايد ( 1 )\r\nگواهان خوارى من همراه با بستانكار دلدادگىام ،\r\nشيفتگىام و آن بيمارى را كه دلم را پاره گردانيده به نگارش در آوردند\r\nپلكهايم همچون ابر بارنده ، و فرو رفته و شناور در درياى اشگ است\r\nو دلم تفتيده از آتشى سوزان كه زبانه مىكشد ( 2 )\r\nسرشگ گرمى كه فرو مىچكد گونه‌ام را چاك چاك زده\r\nو آن شوخى كنندهء جد پيشه ، بيخودى را نو نموده است\r\n‹ 34 › به روزى افتاده‌ام كه بالا گرفتن اندوه ، شادابىام را كاسته ؛\r\nتن ، دردمند است و نمونه اى آشكار ( 3 )\r\nجامه هائى از نزارى بر آن پوشانيده\r\nو پيراهن آن پيراهن پژمردگى است كه شمشيرهاى پهناور در آن\r\nجاى گرفته\r\nسخنگوى بىخودى من بر منبر هر اسم\r\n\r\n","description":"","footnote":"\r\n( 1 ) استادم بهبودى ؛ واژهء « وقفا » را كه در اين فراز از سرودهء تازى آمده ، دستخوردهء « رفقا » مىداند و برگردان پارسى را من پس از آن به انجام رساندم كه خود آن را بر شالودهء برداشت او درست گردانيدم .\r\n( 2 ) بى تو نيمى اندر آبم نيمى اندر آتشم !\r\n( 3 ) واژه‌هاى خفض ، نصب ، معتل و مثال كه در اين پاره از چكامه به كار رفته هر كدام در دستور زبان تازى اصطلاحى ويژه است كه گردآورى آنها در يك جا ، آن هم در معنى نخستين آنها كه به پارسى برگردانيدم - چيره دستى سراينده را مىرساند .\r\n","page_name":" 135 ","page_number":156},
  {"content":"\r\nاز جدائى آنان با شيوائى و رسائى به گفتار مىپردازد\r\nاندوهم محرم است و رنجم شوال\r\nجشن من سراسر دلسوختگى و سوكنامه سرائى است\r\n‹ 35 › شكيبائى مديد و گستردهء من در انديشهء بسيط و پهناورم\r\nهزج و سرودگوى است\r\nو سر شكم نيز وافر و مسارح ( فراوان و شتابان ) ( 1 )\r\nرفتند و نشان سراىهاشان كه در آن زيسته و سپس كوچ كرده بودند\r\nناپديد گرديد\r\nو امروز تنها فرياد سوكنامه سرايان را از آن جا مىتوان شنيد\r\nمرگ و پيشآمدهاى تازه ، سرزمين آن را كهنه نمود ، تا رنگى ناآشنا\r\nبه آن زد\r\nو براى رويدادى سهمناك ، نگاه خود را برداشت و خيره به آن نگريست\r\nآرى زيبائى بخش آن ، جامهء پوسيدگىاش را نيز در هم بافت\r\nو گرد و خاك بيامد و همهء نشانه‌ها را زير خود گرفت و از ميان برد\r\nدر گرو دلدادگى آغاز به زارى كردم\r\nكه نه يارى بود و نه اندرزگوئى دلسوز .\r\nآتش آه‌هاى سوزان در ميان\r\nسينه‌ام زبانه مىكشيد و مىگفتم :\r\nچه جاى شگفتى است كه روزگار با مردم نيرنگ ببازد ؟\r\nستم كند ، به گمراهى افتد ، و با چشم بر هم زدن خود نادرستى نمايد ؟\r\nدر بيدادگرى بر خاندان محمد گمراهىاش آشكار شد\r\nسگان پارس كننده را بر سر راهشان فرستاد ،\r\nزاغ سياه را به ستم بر مرغان شكارى وا داشت\r\n\r\n","description":"","footnote":"\r\n( 1 ) واژه‌هاى مديد ، بسيط ، هزج ، وافر و مسارح هر كدام نام يكى از بحرهاى عروضى است و عروض نيز دانشى كه به گفتگو از آهنگ سروده‌ها مىپردازد .\r\n","page_name":" 136 ","page_number":157},
  {"content":"\r\nو زنگى هر دم يك رنگ را بر شير بچگان چيره گردانيد .\r\nسگ گزنده به دست درازىهاى بيدادگرانه پرداخت\r\nو به سوى شير شكارشكن تاخت برد و شگفتا از گرانى اين رويداد !\r\nكفتارهاى لنگ به گونه اى هراسانگيز جستن كردند .\r\nو شير براى شيران به نبرد و برابرى برخاست\r\nتبار پيامبر و فرزندان جانشين او\r\nو سرچشمهء بزرگوارىهاى برجسته و كليدهاى دانش ،\r\nگنجوران دانش خداوند كه وحى او بر ايشان فرود مىآيد ،\r\nو درياهاى دانش كه مردم در برابر آن به يك چاله آب كم ژرفا مىمانند\r\nبازگشتگان به سوى خدا ، و پرستندگان و ستايندگان او ،\r\nياد آرندگان وى - و كى ؟ همانگاه كه پردهء شب همه جا را مىپوشاند -\r\nمردان روزه و نماز كه گرسنگان را خوراك مىدهند ،\r\nنياز ديگران را از خود بايسته تر مىشمارند و دست بخشندگىشان\r\nباز است\r\nهنگام بخشش ابر بارنده‌اند و گاه رهبرى ، راه روشن\r\nو در روز نبرد سرورانى كه به سوى برترىها مىشتابند\r\nراه‌هاى رهبرى و كشتىهاى رستگارى\r\nكه دوستدار ايشان در روز رستاخيز با ترازوئى پر از كار نيك به پا\r\nمىايستد\r\nسرايندگان نتوانند چنان كه بايد در ستايش ايشان داد سخن دهند\r\nچرا كه ستايشگر آنان خداست در نامهء آسمانىاش .\r\nنژادى همچون بامداد تابان دارند و پرورشگاهى پاكيزه\r\nكه ستارهء نيزه دار سماك در برابر آن سر فرود مىآرد\r\nنياى آنان بهترين فرستادگان خدا محمد\r\n","description":"","footnote":"","page_name":" 137 ","page_number":158},
  {"content":"\r\nهمان راهنماى درستكار و پيروز است كه نامهء پيامآورى به نام او\r\nسرانجام يافته\r\nاو خاتم و به پايان برنده است - و فاتح و گشاينده و فرمانروا نيز -\r\nو ميانجى و گواهى كه از لغزشها چشم مىپوشد\r\nاو نخستين فروغها است بلكه برگزيدهء خداى توانا\r\nو همان بوى خوشى كه پراكنده مىشود .\r\nسرور دو جهان است و به راستى برترين نمونه از دو ثقل ( 1 )\r\nو همان اندرزگوى و بيم دهندهء مردم از كيفر بدكارىها\r\nاگر نبودى نه روزگار آفريده مىشد\r\nو نه براى جهانيان ، پرستشگاه‌ها و چراغها آشكار مىگرديد .\r\nمادر اينان فاطمهء بتول است\r\n- جگر گوشهء برانگيخته راهنما كه خداوند نگاهبان همه بر او ببخشوده -\r\nبا آنكه از ميان آدميان برخاسته به سيه چشم زنان بهشتى مىماند\r\nو نامهء فرود آمده از آسمان گزارشگر شكوه و زيبائى او است\r\nپدر پاكشان هم مرتضى جانشين پيامبر است\r\nهمان درفش راهنما و مشعل آشكار\r\nو همان سرور كه ( نبأ عظيم ) گزارش سترك از آن او ( 2 )\r\nو دوستى وى برنامه اى استوار است كه سوداگر راستىها سودها از آن\r\nتواند برد .\r\nسرپرستى است كه مردم در غدير خم دست فرمانبرى به او داده\r\n\r\n","description":"","footnote":"\r\n( 1 ) ثقل بارگران و چيز سنگين را گويند و دو ثقل يكى نامهء آسمانى است و ديگرى خاندان پيامبر ، يا يكى آدمياناند و ديگرى پريان .\r\n( 2 ) از چه مىپرسند ؟ از گزارش سترك بنگريد به سورهء 78 آيهء 1 و 2 - كه بر بنياد آنچه برخى از روشنگران گفته‌اند ، گزارش سترك همان مهر على و فرمانبردارى از او است .\r\n","page_name":" 138 ","page_number":159},
  {"content":"\r\nو - بر سر اين كار - گردنهاى بالا داشتهء خويش را فرود آوردند ( 1 )\r\nاو همان شير دلاور است كه - در روز پيكار - سر از تن ياغيان جدا\r\nمىكند ،\r\nپيكرشان را در هم مىشكند و خونشان را مىريزد .\r\nشير خدا و شمشير او و دوستدار وى\r\nو برادر ستوده ترين پيامبران احمد و جانشين دلسوز او .\r\nراستى به زور بازو و تيغ بران و خواست او بود\r\nكه بد كيشان به سوكنامه خوانى نشستند\r\nاى ياور اسلام واى دروازهء راهنما !\r\nاى شكنندهء بتهائى با گردنهاى برافراشته ! ( 2 )\r\nاى كاش ديده بر حسين مىگشودى كه در كربلا\r\nميان گردنكشان از سراپرده هايش پاسدارى مىكند\r\nاسبهاى دونده شيهه مىكشند و خود مىنماند\r\nو همراه با جنگيان سخت كوش شتابان در دريائى از خون سيه فام فرو ميروند\r\nتيغها و نيزه‌ها همچون آذرخشها نمايان مىگردند\r\nبرق مىزنند و بر كلهء گردان كوبيده مىشوند .\r\nدرياى بخشش ، مرگ را ميان كينه توزان مىافكند\r\nتا خود بر روى مىافتد و هيچ پاسدارى نمىماند\r\nجانم برخى او باد كه رگ گردنش بريده ،\r\nخونين افتاده و خاك بر او نشسته\r\nرود از آب لبريز است و او لب تشنه در كنارى افتاده\r\nتنها ، دور از ميهن و به دور از خانواده كه در زير شكنجه اى سخت ستم مىبيند\r\nبانوان پاكدامن - ماتمزده و داغديده -\r\n\r\n","description":"","footnote":"\r\n( 1 ) برگرديد به ص 81\r\n( 2 ) داستان بت شكنى او - درود بر وى باد - در ص 31 تا 39 گذشت .\r\n","page_name":" 139 ","page_number":160},
  {"content":"\r\nميان دشمنان به زارى و سوكنامه سرائى مىپردازند\r\nدر كربلا با افسردگى ( 1 ) دامن بر زمين مىكشند\r\nو روزگار ، نيزه و تير نيرنگ خود را به سوى آنان مىافكند\r\nفروغ زيبائىهاشان را با گوشهء آستين مىپوشانند\r\nتا خود را از نگاه خيرهء دشمنان بر كنار دارند\r\nبر زينب دريغ مىخورم كه زارى مىكند\r\nو باران اشگ بر چهرهء او سرازير است\r\nآواز مىدهد : ( برادرم ! اى تنها كس و اميد من !\r\nاگر روزگار ترشروئىاش را به من بنمايد چه كسى را دارم ؟\r\nكيست بر پدر مردگان دل بسوزاند و بيوه زنان را سرپرستى كند\r\nو بيدادگران را اندرز بدهد ؟ )\r\nبر فاطمه اندوه مىبرم كه از سختى گرفتارى بر دو گونهء خود سيلى مىزند\r\nو سخت رنجور و اندوهگين است\r\nپلكهايش زخم شده و اشگهايش خونين است\r\nو شكيبائى از دلش رخت بربسته\r\nخواهد تا كشته را ببوسد و در بركشد\r\nو با باريكه اى از روسرىاش آن همه خون را پاك كند .\r\nبر آن گلوى گلگون خم مىشود\r\nو با دلى سوزان بوسه بر آن لب و دندان خاك آلود مىزند .\r\nبر پردگيان پيامبر افسوس مىخورم كه آنها را مىرانند\r\nو با نكوهش به راه پيمائى وا مىدارند\r\nو ايشان نيز بر آن ماه دو هفته زارى مىكنند كه در سپهر خاك روى نهفت\r\nو بر آن شير بيشه‌ها كه در ميان گور نهان گرديد\r\n\r\n","description":"","footnote":"\r\n( 1 ) در خود سروده واژهء ذلت آمده كه خاندان محمد را بسى برتر از اين منش بايد شمرد .\r\n","page_name":" 140 ","page_number":161},
  {"content":"\r\nيكى پدر را مىخواند و ديگرى برادر را\r\nدرد دلها دارند و هيچ دوستدار و دلسوزى نيست\r\nرنج مرگ نيز چنان پاكمرد را بىخويشتن نموده\r\nكه به پاسخگوئى نمىپردازد زيرا مرگ را چنگالى دراز است كه پوست\r\nرا هم مىكند\r\nفاطمهء كوچك نيز گريه اى دلخراش دارد\r\nكه سينه را زخم مىزند و به آتش مىسوزاند .\r\nجانورى به كشمكش با او برخاسته تا زيورهايش را بربايد .\r\nو او پاكدامنانه مىكوشد كه ايستادگى كند و از وى دور شود\r\nچهره را با گوشهء آستين مىپوشاند\r\nو آن نفرين شده را از يغماى جامه اش باز مىدارد و با او مىجنگد .\r\nنياى خود همان سرور پيشوا را به فرياد رسى مىخواند\r\nو پس از آن شادمانى گذشته يك باره دلش از جاى كنده مىشود .\r\n( اى نياى ما ! دشمنان به آرزوى خود رسيدند\r\nو آنان كه دشمنى ما را پنهان مىداشتند اكنون زبان به سرزنش گشوده اند\r\nاى نياى ما ! سرپرست و پشتيبان ما رفت\r\nو يار و نگهدار و دلسوز ما نماند\r\nمردم ! شما ما را از ميان برديد ،\r\nسفارشهائى را كه دربارهء ما شده بود تباه كرديد و اينك تير مرگ\r\nروان و نشانه گير است\r\nاى فاطمهء زهرا !\r\nبرخيز و چهره ى حسين را بنگر كه بر زمين مىسايد\r\nجامهء مرگ او تار و پودش از گرد و خاك است ،\r\nبا خون رگ گردن ، شتشويش داده‌اند و كسى هم در سوك او زارى\r\nنمىكند\r\n","description":"","footnote":"","page_name":" 141 ","page_number":162},
  {"content":"\r\nشير بچگان او را شمشيرها به يغما برده اند\r\nو در كرانه‌هاى فرات ، كفتار بچه‌ها و سگان شكارى به ديدار آنان\r\nشتافته‌اند .\r\nسر والاى او را بر سنان سنان ( 1 ) جاى داده اند\r\nو ستوران دشمن ، پيكر و سينهء او را لگدكوب كرده‌اند . )\r\nوحشيان بيابان از وحشت جدائىاش زارى مىكنند ( 2 )\r\nو پردهء تاريكى كه همه جا را پوشاند پريان به سوكنامه خوانى مىپردازند\r\nزمين به لرزه در مىآيد و آسمان براى او مىگريد\r\nو مرغان در هر شامگاه و بامداد در رفت و آمدند .\r\nروزگار بر او افسوس مىخورد و از سرسختى گرفتارىاش گريبان چاك\r\nمىدهد\r\nو پلكهاى خشك نشدنىاش اشك مىبارد .\r\nهان مردان ! در اين ستم كه بر تبار محمد رفت فريادرسى كنيد !\r\nكجا است آنكه براى خونخواهى آنان به كوشش و تلاش برخيزد ؟\r\nحسين - با پيكرى خونين - برهنه در كربلا افتاده\r\nو خاك آن ريگزار همچون جامه اى پيكر او را پوشانده\r\nخانوادهء او سرگردان و ماتمزده\r\nبا چهره هائى افسرده و نمايان ( 3 )\r\nگرفتار آمده‌اند و - دشمنان كينه توز -\r\nآنان را بر فراز پالان شتران به سوى بدترين آفريدگان رهسپار گردانيده اند\r\nزيور پرستندگان ( زين العابدين ) را در بند و زنجير كشيده\r\n\r\n","description":"","footnote":"\r\n( 1 ) بنگريد به زيرنويس ص 129\r\n( 2 ) برگرديد به ص 130\r\n( 3 ) واژهء ناپسند ذل را كه در خود سروده بود نديده گرفتم\r\n","page_name":" 142 ","page_number":163},
  {"content":"\r\nو هيچ كس را دل بر او نمىسوزد .\r\nاين اندوه را هيچ چيز از دل ما به در نخواهد برد مگر بوئى خوش\r\nكه همچون بادى آرام بوزد و مردگان را زندگى بخشد ،\r\nنشانه اى از پيامبر و على و مهدى داشته باشد\r\nو بيماران گرفتار را درمان كند\r\nجارچى او بانگ بردارد كه كجايند\r\nكشندگان حسين ؟ آن گاه روزى شادى بخش فرا رسد\r\nو پريان و فرشتگان پيرامون درفشش را بگيرند .\r\nهراس پيشاهنگ است و مرگ رو در رو\r\n. . . و . . . را بر دو تنهء درخت مىآويزند\r\nتا پستىشان نمودار شود و اين بر پا كردن دار ، سرافرازى و گشايشى\r\nخواهد بود ( 1 )\r\n. . . و . . و گناه و كينتوزى\r\nدر خوارى زبونى سخت كوشايند .\r\nبراى گناهانى كه كردند بر آنان نفرين مىفرستيم\r\nو آتش همهء لغزشها از گور آنان بر مىخيزد\r\nاى زادهء پيامبر ! شيفتگى پردرد من پايانپذير نيست\r\nو اندوه در همهء پيكرم جايگير شده .\r\nبا چنان سرشكى بر شما مىگريم\r\nكه اگر ابرهاى آسمان از باريدن دريغ كنند ، جاى آنها تهى نماند .\r\n( اين ارمغان ناچيز را ) از بندهء مهرت و از رهى خويش بزرگ بدار وش بپذير كه اگر تو نمىبودى ذوق او به اين نيكوئى نمىگرديد .\r\n\r\n","description":"","footnote":"\r\n( 1 ) در اين پاره از سخن نيز سراينده واژه‌هاى خفص ، نصب ، رفع ، فتح را گرد آورده ( بنگريد به زيرنويس ص 135 )\r\n","page_name":" 143 ","page_number":164},
  {"content":"\r\nسروده هائى از برسى حلى است\r\nكه گره‌هاى رشتهء آن خوش و رسامى نمايد\r\nو همچو گلوبند آراسته به گوهر ، زيبا است .\r\nدستى به آستانت دراز كرده\r\nكه تو - اى فرزند پيامبر ! - بخشنده اى و از لغزش او چشم مىپوشى\r\nرجب اميد دارد كه چون بيايد\r\nبه دستيارى آنها در پيشگاهت پذيرفته گردد كه ستايشگر تو است و پشتگرمى به تو دارد .\r\nپس از مرگ كه باز گردد تو پناهگاهى\r\nو آنگاه كه پهنهء زمين بر او تنگ شود تو او را به فراخناى آسايش مىرسانى\r\nدرود خدا بر تو باد و تاكى ؟ تا آنگاه كه ابر ، باران سرشگ را فرو مىريزد\r\nو نرم بادها مىوزد و بوى خوش را مىپراكند »\r\n\r\nو هم از او است در سوك پيشواى ما دخترزادهء پيامبر - درودهاى خدا بر وى - كه مىگويد\r\n: ‹ 36 › « نه ياد از سرائى پر نهال و نشانه‌ها مرا بر سر شور مىآرد ( 1 )\r\nو نه درود بر آن دلبر - سلمى - كه در گوشه ى ذى سلم ( سرزمينى\r\nبا يك گونه درخت ) است\r\nنه براى دلداده اى كه - از سر دلباختگى -\r\nسرشگ وى - به سان رگبارهاى جدا نشدنى از تندر - سرازير است\r\nشيفتگى مىنمايم\r\n- نه بر ويرانه هائى كه يك روز در آنجا درنگى دراز داشتم\r\nو با چادرنشينان و مردم آن تيره به گفتگو پرداختم -\r\n‹ 37 › نه به دامان سرود گوى كاروان مىآويزم و مىگويم\r\n( اگر به آن شكاف كوه رسيدى از همسايگان پرس و جوئى كن ( 2 ) )\r\n\r\n","description":"","footnote":"\r\n( 1 ) برگرديد به زيرنويس ص 71\r\n( 2 ) ن - سرآغاز چكامهء بديعيه است از صفى الدين حلى . برگرديد به ج 6 ص 44 چاپ دوم .\r\n","page_name":" 144 ","page_number":165},
  {"content":"\r\nبلكه سرورم حسين را به ياد آوردم\r\nكه در كربلا با كرببلا ( رنج گرفتارى ) تشنه افتاده است\r\nشكيبائىام نماند ، سرشكم روان گرديد\r\nخواب از ديدگانم برفت و بيدارى با بيمارى در آميخت\r\nكار دل به سرگردانى كشيد و اشگها سرازير شد\r\nو نتوانستم از ريختن و آميختن خون خود با آنها جلوگيرى كنم\r\nاو را فراموش نمىكنم كه سپاهيان بد كيش همچون دريائى پر آشوب\r\nپيرامونش را گرفتند ،\r\nلشگر به اميد پيروزى بودند و كيش ما دردمند\r\nسواركاران گمراه گرداگرد او در كربلا چرخ مىخوردند\r\nخداوند مىشنيد و گوشهاى آنان كر شده بود\r\nمرگ شتابان به سوى شهسواران آرزوها مىتاخت\r\nو نيستى با زانوئى بى گام به سويشان مىشتافت\r\nاو - كه آنچه را ميان خامه و نامهء خداوندى گذشته بود مىدانست -\r\nبا چشمى كه سرشك آن روان بود پرسيد\r\nاى مردم ! اين خاك را چه نام است ؟\r\nو آنان در پاسخ پيشى گرفته و سخن را به سخن پيوند زدند .\r\n: اينجا را كربلا مىخوانند ، گفت : هان !\r\nمرگ ما نيز در ميان اين زمينهاى پست و پشته‌هاى بلند روى خواهد داد\r\nبارها را فرود آريد كه مرگ با ما دست به گريبان شده است .\r\nجاودانگى چشم به راه ما نيست و جز خدا هيچ چيز پايدار نخواهد ماند\r\nاى مردان ! در رويدادى سهمناك به فرياد برسيد\r\nكه مرگهائى ناگهانى را ستمكارانه به ارمغان آورد - آن هم در ماهى\r\nكه پيكار در آن ناروا بود -\r\n","description":"","footnote":"","page_name":" 145 ","page_number":166},
  {"content":"\r\nاين جا است كه جگرها از تشنگى مىگدازد\r\nو پيكرها با روان شدن خون سيراب مىگردد .\r\nاين جا است كه ماه‌هاى درخشان روى نهان مىكنند\r\nخورشيد مىگيرد و ماه دو هفته به تاريكى مىگرايد\r\nاين جاست كه بردگان ستمكارانه سروران خويش را دربند مىافكنند\r\nو سران در دست پرستاران گرفتار مىآيند\r\nاين جا است كه پيكرها بر روى خاك سرنگون مىشود\r\nو خوراك جغد و كركس مىگردد .\r\nو اين جا است خانه اى كه ما را در آن به خاك مىسپارند .\r\nو هنگامى كه نويد داده شده با دشمن در پيشگاه يگانه داور مىايستيم\r\nسپس بانگ برداشت كه ياران ! اينك مرگ !\r\nپس شيران شير شكار گام پيش نهادند .\r\nهر جوانمرد سپيد روى كه بود - با پيشانى درخشان -\r\nدر كام آتش جنگ فرو رفت و از شرار آن نهراسيد\r\nچه آنان كه خدا را پاسخ داده و جانبازىهايشان را براى خدا مىشمردند\r\nو چه برگزيدگانى كه چنگ در آئين خداوند زدند\r\nآنان كه بنياد يلان را بركندند خود با پنجهء مرگ ريشه كن شدند\r\nو كسانى كه برآوردن آرزوها را از ايشان مىخواستند خود به دستبوس\r\nنيستى شتافتند\r\nو سپس نيك اسب دخترزادهء پيامبر بر او زارى كرد\r\nو با شيهه اى بلند و با پشتى تهى از سوار به سوى چادرها برگشت\r\nو چون بانوان پاك نهاد ، آن را ديدند\r\nسرو چهره اش را بر خاك ماليدن گرفت\r\nآنان زارى كنان و داغدار و ماتمزده نمايان شدند\r\n","description":"","footnote":"","page_name":" 146 ","page_number":167},
  {"content":"\r\nبا دلى دردمند و ديده اى كه اشك آن سرازير بود\r\nآمدند و دخترزاده ى پيامبر را ديدند بر بسترى از نيزه‌ها و پيكانهاى\r\nشكسته خفته\r\n- از آندستش كه بر سنگ خانهء خدا نهاد و از آن لبش كه بوسه بر آن داد -\r\nشمر از آن كينه سر از پيكر وى جدا مىكرد\r\nزمين از هراس كردارشان بر خويش مىلرزيد\r\nخواهر و بانوى خردمندش چهره را با آستين مىپوشانيد\r\nو با دلى ريش و سرگشته پياپى خم مىشد\r\nبرادر ستمديده و دور از ميهنش را مىخواند : برادر !\r\nاى كاش مرگ ديده بر تو نمىگشود .\r\nبانوان را به پشتگرمى چه كس رها كرده اى ؟\r\nما را به كه سپرده اى ؟ كيست كه بر پردگيانت دل بسوزاند ؟\r\nاين سكينه است كه سكينهء ( آرام دلى ) خود را از كف داده\r\nو اين فاطمه است كه با ديدهء خونين بر تو مىگريد\r\nخواهد كه با اشك روان بر او بوسه زند\r\n- و دختر زادهء پيامبر از رنج مرگ به او نمىپردازد -\r\nجلوى خون را مىگيرد و خواهد ناوك تيرى را كه در پيكر او شكسته\r\nبيرون كشد\r\nو نمىتواند .\r\nاز شوريدگى ، او را به خويشتن مىچسباند ، مىبوسد\r\nو گلوى خونين وى سينه اش را رنگين مىسازد\r\nسهمناكى گرفتارى و سوخته دلىاش\r\n- با آن اندوه جدائى ناپذير و سپرى نشدنى - بر آن مىداردش كه بگويد :\r\nبرادركم ! تو فروغى بودى كه از آن پرتو مىگرفتيم\r\n","description":"","footnote":"","page_name":" 147 ","page_number":168},
  {"content":"\r\nچه شد كه فروغ راهنمائى و كيش ما در تاريكى روى نهفت ؟\r\nبرادركم ! تو پناهگاهى براى بيوه زنان بودى\r\nاى پناهگاه پدر مردگان و درياى بخشندگى و بزرگوارى !\r\nاى سرپرست من ! آيا مىبينى كه پس از تو\r\nپدر مردگان گرفتار درد و نزارى و بيمارىاند ( 1 ) ؟\r\nاى يگانه كس من ! اى فرزند مادرم ! اى حسين !\r\nدشمنان به خواسته‌ها و آرزوهاشان رسيدند\r\nدلهاشان كه از كينه مىجوشيد خنك شد\r\nو آنچه را در درون پنهان مىداشتند آشكار كردند\r\nدلسوز ما كجا است ؟ برادر كه از ما جدائى گزيد\r\nهمراهان بيدادگرى مىنمايند و روزگار در پريشان كردن ما به\r\nيكدندگى افتاده .\r\nسرپرست ما درگذشت و شيرمرد روى نهان داشت\r\nو كفتارهاى لنگ پيش افتاده‌اند و با گرسنگى بر سر شير بچگان مىتازند\r\n- فرياد بر مىدارد و از برانگيختهء خدا پناه مىخواهد : -\r\n( اى نياى ما ! كجا رفت آن سفارشها كه دربارهء نزديكانت كردى ؟\r\nاى نياى ما ! چه شود كه اندوهناكانه ديده بگشائى\r\nو خاندان تابناكت را بنگرى كه پس از آن ارجمندى و آبرودارى\r\nاز ميهن خويش در بدر شده‌اند ، به آنان زور مىگويند\r\nو همه داغدار و گرفتار و سرگردان و خون آلود .\r\nپس از آن همه شكوه ، برده وار به بالاى\r\nاشتران سوارشان كرده‌اند كه گوئى پرستاران يابنديان رومىاند\r\nاين بازماندهء خاندان خداوند و سرور مردمان زمين\r\n\r\n","description":"","footnote":"\r\n( 1 ) واژهء ناپسند مذلة را كه در خود سروده بود نديده گرفتم\r\n","page_name":" 148 ","page_number":169},
  {"content":"\r\nو زيور همهء خداپرستان است .\r\nفرزندى است كه از حسين مانده و وارث او\r\nو سرورى است كه پرستش خدا و به خاك افتادن در برابر او را در\r\nتاريكىها كار خويش شناخته\r\nوى را به بند كشيده و ميان دشمنانى گريان و خندان\r\nبيدادگرانه به سوى شام گسيلش داشته‌اند .\r\nپيامبر كجا است تا دندانهاى دخترزاده اش را بنگرد\r\nكه يزيد - از سر كينتوزى با بهترين آفريدگان - بر آن چوب مىزند ؟\r\nآيا اين پليد همان دندانهائى را با چوب مىكوبد\r\nكه بهترين كس - از تازيان و جز آنان - از سر مهر بوسيده بود ؟\r\nو سپس بىخردانه لاف مسلمانى مىزند ؟\r\nاو كه از عاد وارم ( 1 ) هم بدكيشتر است !\r\nواى بر او از آنگاه كه فاطمهء پاك بيايد\r\nو آنجا كه توده‌هاى مردم پس از برانگيخته شدن در روز شمار مىايستند\r\nآوا به دادخواهى بلند كند .\r\nبيايد و همهء كسانى كه گرد آمده اند\r\nاز شرمندگى سر به زير افكنند و چهرهء زمين از گرد و خاك سياهرنگ شود .\r\nاو در سمت راست از پايگاه تخت جهان نهان بايستد ، فرياد به گله گذارى\r\nبردارد\r\nو از خداى توانائى كه خون ستمديدگان را باز مىجويد داد خويش\r\nبخواهد .\r\nآن جا فرمان خداوند در پيش روى مردمى آشكار مىشود كه همچون\r\nمار گزيدند و نادرستى نمودند ، كه كردارشان دور از آمرزش باد !\r\n\r\n","description":"","footnote":"\r\n( 1 ) ارم به گفتهء برخى نام پدر يا مادر يا تيره يا شهر عاد نامبرده بوده است .\r\n","page_name":" 149 ","page_number":170},
  {"content":"\r\nپيراهن حسين را كه از سر تا پاى آن خون آلود است\r\nبه دو دست گرفته\r\nاى زادگان وحى و يادنامه ى خداى فرزانه !\r\nو اى آنان كه مهرشان اميد من و مايهء بهبودىام از دردها است !\r\nاندوه من بر شما جاودانه است و رنج آن سپرى نمىشود\r\nتا كى ؟ تا بميرم و سپس جان به استخوانهاى پوسيده‌ام بازگردد\r\nمگر دولت شما كه نويدش را داده‌اند و بر راه راست خواهد بود فرا رسد\r\nو سراسر گيتى را از نيكوئىها پر كند\r\nكيش ما هيچگونه ياور و پاسدارى ندارد\r\nجز آن پيشواى جوانمرد كه بيدادگرى را ريشه كن مىسازد\r\nهمان قائم ( بر پاى خيزنده ) و مهدى ( راه يافته ) و جانشين نيكوى ،\r\nسرور پاكيزه و برجستهء ما و زادهء پاك نهادى برجسته\r\nدر دل تاريكىهاى شب ، ماه دو هفته است ، در بخشندگى به موج درياهاى\r\nپر آشوب مىماند ،\r\nسپاهيانش از همه سو يارى مىشوند و او خود پاسدار بيرون و درون\r\nخانهء خداست\r\nاى فرزند عسكرى ! - پيشواى پاك -\r\nو اى جوان هادى نقى ( راهنماى برگزيده ) على پاكيزهء خوشبوى !\r\nاى زادهء جواد ( بخشنده ) و اى نوادهء رضا ( خرسند به خواستهء\r\nخدا )\r\nو اى نبيرهء كاظم ( فرو خورندهء خشم ) - سرچشمهء بزرگوارىها - !\r\nو جانشين صادق - همان سرورى كه\r\nبا هويدا ساختن دانشهايش دل سياه تاريكىها را روشن ساخت !\r\nو جانشين سرور ما باقر ، جانشين زيور پرستندگان ( زين العابدين )\r\n","description":"","footnote":"","page_name":" 150 ","page_number":171},
  {"content":"\r\nكه نامش على و سراپرده هايش پاكيزه بود\r\nهمان زادهء حسين - سرور ما جانباخته در كربلا\r\nكه خنك\r\nاين سرفرازىهاى براينده بر بالاى همهء مردمان !\r\nو فرزند حسين - پسر فاطمهء پاك و\r\nپور على - جانشين پيامبر و شكنندهء بتها - ( 1 )\r\nاى نبيرهء پيامبر و اى نوادهء شير پاك خدا\r\nاى زادهء بتول و اى فرزند درون و برون خانهء خدا !\r\nسرفرازى توئى ، تو مايهء و چهرهء آنى\r\nتو نقطهء دستور و دستخط فرزانگىها هستى\r\nروزگار سپيد و درخشانت شاداب و سرسبز است گيتى با آن به انجام مىرسد\r\nو فرجام خوشبختى توده‌ها و كيش آنان در آن است\r\nآنگاه كه ترا بينيم نه ظلمت در كار خواهد بود نه ظلم\r\nروز خوش دين فرا مىرسد و سختى به بد كيشان روى مىنمايد .\r\nروى بنما كه راه‌هاى دين و راهبرى ناپديد شده و\r\nبه دشوارى و بدى افتاده و درستى نابود گرديده\r\nاى خاندان طاها ( 2 ) و اى كسانى كه مهرورزى به ايشان آبروى من است\r\nو آن را - ميان همه چيز - از بزرگترين نيكىها مىشمارم\r\nاكنون ستايشهاى فرخنده و در رشته كشيده اى را به آستان شما آورده ام\r\nكه از گوهر واژه‌ها بنياد نهاده ام\r\nبا گستردگىاش مشگ اندود است\r\nو چون خوانده شود با ستايش از شما بوى خوش را مىپراكند و به\r\nزمينهء گلزار مىماند\r\n\r\n","description":"","footnote":"\r\n( 1 ) برگرديد به ص 31 تا 39\r\n( 2 ) بنگريد به زيرنويس ص 50\r\n","page_name":" 151 ","page_number":172},
  {"content":"\r\nدلبرى دوشيزه ولى داغدار است كه دست اندوه ؛ آن را بياراسته و گسيل\r\nداشته\r\n- آن هم از سر پلكانهائى كه جز اشك نامى ندارد -\r\nرجب اميدوار است كه به دستيارى آن ، فردا به فراخناى بهشت رود\r\nو پس از اين رنجها به گنجهائى پايانناپذير دست يابد\r\nاى سروران راستين ! مرا جز شما به كسى اميد نيست\r\nمهر شما توشهء من است و ستايشگرى از شما دستآويز رستگارىام .\r\nستايشهاى مرا چه ارج و ارزش ؟ خداى بخشايشگر ؛ ستايشگر شما است\r\nو كجا ؟ در سورهء هل اتى ( 1 ) و نون و القلم ( 2 ) .\r\n\r\n","description":"","footnote":"\r\n( 1 ) سورهء 76 از همان فراز يكم : « آيا آمد بر انسان » از امير معزى نيشابورى :\r\n\r\nيا فتى برخوان اگر جوئى رضاى مرتضى\r\nلافتى الاعلى برخواند هر دم مصطفى\r\nو رهمى خواهى كه گردى ايمن از هل من مزيد\r\nشرح يوفون و يخافون ياد كن از هل اتى\r\n\r\nاز سنائى غزنوى :\r\n\r\nمرتضائى كه كرد يزدانش\r\nهمره جان مصطفى جانش\r\nاز پى سائلى به يك دور غيف\r\nخلعت هل اتى ورا تشريف\r\n\r\nاز عطار نشابورى :\r\n\r\nلا فتى الا علىاش از مصطفى است\r\nو ز خداوند جهانش هل اتى است\r\nاز دو دستش لا فتى آمد پديد\r\nو ز سه قرصش هل اتى آمد پديد\r\n\r\nاز سعدى شيرازى :\r\n\r\nكس را چه زور و زهره كه وصف على كند\r\nجبار در مناقب او گفته هل اتى\r\n\r\nاز خواجو كرمانى :\r\n\r\nقلعه گير كشور دين حيدر درنده حى\r\nدسته بند لالهء عصمت وصى مصطفى\r\nكاشف سر خلافت رازدار لو كشف\r\nقاضى دين نبى مسند نشين هل اتى\r\nفرمانرواى ملك سلونى امير نحل\r\nداراى دادگستر اقليم هل اتى\r\n\r\nاز سلمان ساوجى :\r\n\r\nاى برابر كرده ايزد با خليلت در وفا !\r\nآيهء يوفون بالنذر است بر قولم گوا\r\nنوح را در شكر اگر عبدا شكورا گفت ، گفت\r\nاز برايت سعيكم مشكورا اندر هل اتى\r\nآفتاب كبر يا درياى در لافتى\r\nفخر آل مصطفى مخصوص نص هل اتى\r\n\r\nاز اقبال لاهورى :\r\n\r\nبانوى آن تاجدار هل اتى\r\nمرتضى ، مشكل گشا ، شيرخدا\r\n\r\nاز ابن يمين فريومدى :\r\n\r\nنورى كه هست مطلع آن هل اتى على است\r\nخلوت نشين صومعهء اصطفا على است\r\n\r\n( 2 ) سورهء 68 از همان فراز نخست : « سوگند به نون و به قلم »\r\n","page_name":" 152 ","page_number":173},
  {"content":"\r\nدور است كه اميدواران از جوانمردىهاى شما بىبهره مانند\r\nو پناه خواهان ، ناارجمندانه از آستان شما باز گردند\r\nآيا برسى از لغزشهايش بهراسد ؟\r\nبا اينكه دوستى شما را برتر از نزديكان و خويشان خود مىشمارد ؟\r\nارمغانى از درودها به سوى شما پيوسته باد !\r\nكه به يارى شما و از دست شما از گرفتارىها رهائى مىيابم\r\nدرود خدا بر شما باد ! و تا كى ؟ تا يك جاندار مىجنبد\r\nو نرم بادهاى بامداد در وزيدن است . »\r\n\r\nو هم از او است كه گويد\r\n: ‹ 38 › « سوگند به آن كس كه ريختن خونم را روا شناخت\r\nو گرفتارى را ويژهء دوستداران گردانيد ( 1 )\r\n‹ 39 › كه اگر در راه او بادهء مرگ بنوشم\r\nدل من هرگز به پياله گردانش « نه » نخواهد گفت ( 2 )\r\n\r\n","description":"","footnote":"\r\n( 1 ) در گفته‌هاى پيشوايان آمده : « دوستدارى همراه است با دشوارىهاى نزار كننده » و نيز :\r\n« گرفتارى را بر سر پيامبران مىفرستند سپس بر سر دوستان خدا و آنگاه يكى پس از ديگرى بر سر مردمى كه هر كدام - از آن كه به دنبالش مىآيد - بزرگوارتر است » ( بنگريد به « كافى » حديثهائى بسيار در باب 106 ) :\r\n\r\nهر كه در اين بزم مقربتر است\r\nجام بلا بيشترش مىدهند\r\n\r\n( 2 )\r\n\r\nديشب ز سر صدق و صفاى دل من\r\nدر ميكده آن هوشرباى دل من\r\nجامى به كفم داد كه بستان و بنوش\r\nگفتم نخورم گفت براى دل من\r\n\r\n","page_name":" 153 ","page_number":174},
  {"content":"\r\nآنجا مرگ براى من زندگى است ( 1 ) .\r\nو در راه دوستىاش رسوائىام ميان مردم ، گوارا مىنمايد\r\nكيست او را از ياد ببرد ؟ از دل خواهند او را فراموش كند\r\nكه هرگز و براى يك چشم به هم زدن نيز به آرزوشان نمىرسند\r\nاين آئينى است كه خداوند ميان آفريدگانش نهاده :\r\nدوستدار بايد گرفتار باشد ! »\r\n\r\nو هم از او است كه گويد\r\n: ‹ 40 › « اى حافظ ! رازى نهفته را آشكار گردانيدى\r\nو فروغى پوشيده و درهم پيچيده را هويدا نمودى\r\nبه دستيارى آن - در نزد خدا و سروران - به پايگاهى بلند دست يافتى .\r\nپذيرفته و نيكبخت آمدى ، از تو خرسندند و ديگران به تو رشگ مىبرند\r\nدل خوشدار و تنها زندگى كن ، مرغى آسمانى باش\r\nكه از آشيان به دور افتاده ، با تنهائى خو مىكند و به هيچ كس\r\nنزديك نمىشود\r\nبا گوشه نشينى و تنهائى چنان كن كه از ياد مردم به روى\r\n\r\n","description":"","footnote":"\r\n( 1 ) از خداوندگار عرفان :\r\n\r\nزان كه مرگم همچو جان خوش آمده است\r\nمرگ من در بعث چنگ اندر زده است\r\nمرگ بىمرگى بود ما را حلال\r\nبرگ بىبرگى بود ما را نوال\r\nبرگ بىبرگى تو را چون برگ شد\r\nجان باقى يافتى و مرگ ، شد\r\nظاهرش مرگ و به باطن زندگى است\r\nظاهرش ابتر نهان پايندگى است\r\nآن كه مردن پيش جانش تهلكه است\r\nنهى لا تلقوا نگيرد او به دست\r\nدانهء مردن مرا شيرين شده است\r\nبل هم احياء پى من آمده است\r\nان فى موتى حيوتى يافتى\r\nكم افارق موطنى حتى متى ؟\r\nآزمودم مرگ من در زندگى است\r\nچون رهم زين زندگى پايندگى است\r\nاقتلونى يا ثقاتى يا ثقات\r\nان فى قتلى حيوتا فى حيوة\r\nاقتلونى يا ثقاتى لائما\r\nان فى قتلى حياتا دائما\r\n\r\n","page_name":" 154 ","page_number":175},
  {"content":"\r\nاگر به روزى افتاده اى كه تو را مىرانند\r\nو نشانه ى تير كينه مىگردانند\r\nهيچكس با تو دشمنى نمىكند مگر پدرش از زنگيان بصره باشد ( 1 )\r\nو از مردم عمان ( 2 ) و مرادى ( 3 ) و گبر و جهود\r\nو اين است كه با سرشت خويش هم وابستگان به كوفه را دشمن مىدارد\r\nو هم آنان را كه زادگاه و بنيادشان از برس و حله ( 4 ) باشد »\r\n\r\nاين سروده‌هاى نمايشگر دلدادگى هم از او است كه گويد\r\n: ‹ 41 › دلباختگى من به دلدار - ليلى - زبان زد مردم شده\r\nو اينكه با آزمندى فريفتهء او گرديده‌ام و از شيفتگى اشگ مىريزم\r\nميان تيره ى او مرا سرور مىنامند\r\nهمچنانكه در ميان ايشان بندهء او به شمار مىآيم\r\nمردم را كه ديدار مىكنم دوستى او را ناپسند مىانگارند\r\nيكى بر آن است تا مرا از وى روگردان سازد و يكى هم خودخواهانه\r\nاز زير چشم مرا مىنگرد و دهانش را كج مىكند\r\nيكى ديگر هم چهرهء بينى گنده اش را بر من ترش مىنمايد\r\nكه پندارى فرزندش را كشته‌ام .\r\nمرا چه گناه كه از آنان دورى گزيده‌ام و به پريشان گوئى افتاده‌اند ؟\r\nجز اين كه در مهرورزى به او يگانه هستم ؟\r\nاگر آنچه من مىدانم مىدانستند و به همان جايگاهى كه روى به سوى\r\nآن دارم روى مىآوردند\r\nالبته اين مرز را براى ستايشگرى مىپذيرفتند\r\n\r\n","description":"","footnote":"\r\n( 1 ) برده هائى بودند كه در سدهء سوم از هجرت در عراق دست به شورش زدند و با اين كه رنگ شيعيگرى تند داشتند برخى - مانند برسى - آنان را به خوارج و دشمنان على بسته اند\r\n( 2 ) از نخستين پايگاه‌هاى خوارج\r\n( 3 ) تيره اى از تازيان كه كشنده ى على از ميان آنان برخاست\r\n( 4 ) چون كوفه و حله و آبادىهاى پيرامونش - همچون برس - از پايگاه‌هاى بزرگ شيعه بوده .\r\n","page_name":" 155 ","page_number":176},
  {"content":"\r\n‹ 42 › پنداشته‌اند - و برخى از پندارها گناه است ( 1 ) - و مرا نكوهش مىكنند\r\nكه ستايشگرىهايم از مرز و اندازهء شايسته گذشته .\r\n‹ 43 › به خدا سوگند گزارشهائى كه از منش دلدار داده‌ام از مرز خود نگذشته\r\nولى زيبائى آنها پاى از اندازه و مرز بيرون نهاده است . »\r\nاين بود بخشى از سروده‌هاى استاد و پيشواى ما حافظ برسى كه بر آن دست يافتيم كه بر رويهم به 540 بيت مىرسد و چنان كه مىبينى از تندروىها و گزاف - گوئىهائى كه به او بسته‌اند نشانى در آن نيست بلكه به گفتهء خودش :\r\n« پنداشته‌اند - و برخى از پندارها گناه است - و مرا نكوهش مىكنند\r\nكه ستايشگرىهايم از مرز و اندازه ى شايسته گذشته\r\nبه خدا سوگند گزارشهائى كه از منش دلدار داده‌ام از مرز خود نگذشته\r\nولى زيبائى آنها پاى از اندازه و مرز بيرون نهاده است . »\r\nزندگىنامهء او را در اين نگاشته‌ها مىتوان جست : « امل الامل آرزوى آرزومندان » ، « رياض العلماء گلزارهاى دانشوران » ، الروضة الرابعه ( روضه و گلزار چهارم ) از « رياض الجنة گلزارهاى بهشت » ، « روضات الجنات گلستانهاى بهشتى » ، « تتميم الامل دنبالهء آرزوى آرزومندان » از سيد بن ابى شبانه ، « الكنى و الالقاب كنيه‌ها ( 2 ) و لقبها » و « اعيان الشيعة » و « الطليعة » و « البابليات » .\r\nسال زادن و در گذشتن اين سراينده - حافظ - را ندانستيم مگر اينكه سال نگارش يكى از نگاشته هايش را چنين آورده كه : « ميان زادن مهدى - درود بر او - و ميان گردآورى اين نگاشته 518 سال مىگذرد » كه خود سال 773 مىشود .\r\nزيرا زادن پيشواى پيروز ما - درودهاى خدا بر او - را در سال 255 ميدانيم ، در هنگام ياد از نگارشهايش نيز ديديم كه يكى از آنها را در 813 نگاشته و شايد همان نزديكىها در گذشته باشد كه خدا دانا است .\r\n\r\n","description":"","footnote":"\r\n( 1 ) سورهء 49 آيهء 12\r\n( 2 ) كنيه نامى را گويند كه در آغاز آن واژهء اب ( پدر ) يا ام ( مادر ) باشد .\r\n","page_name":" 156 ","page_number":177},
  {"content":"\r\n\r\nيادداشت سوم\r\nدر بخش گذشته ؛ بر رويهم برگردان ‹ 540 › بيت از سروده‌هاى برسى را كه نگارنده آورده ديديد ، اين جا نيز اصل پاره اى از آنها را ياد مىكنم و چون و چند كار را هم در ص 59 روشن ساخته‌ام و نيازى به بازگوئى نيست :\r\n\r\n‹ 1 › هو الشمس ام نور الضريح يلوح ؟\r\nهو المسك ؟ أم طيب الوصى يفوح ؟\r\n‹ 2 › أضاء بك الافق المشرق\r\nو دان لمنطقك المنطق\r\n‹ 3 › و أنت الامين و أنت الامان\r\nو أنت ترتق ما يفتق\r\n‹ 4 › أتى رجب لك فى عاتق\r\nثقيل الذنوب فهل تعتق ؟\r\n‹ 5 › العقل نور و أنت معناه\r\nو الكون سر و أنت مبداه\r\n‹ 6 › ايها اللائم دعنى\r\nو استمع من وصف حالى\r\n‹ 7 › بأسمائك الحسنى اروح خاطرى\r\nاذا هب من قدس الجلال نسيمها\r\n‹ 8 › تعالى على فى الجلال فرائد\r\nيعود و فى كفتيه منه فرائد\r\n‹ 9 › و وارد فضل منه يصدر عزلها\r\nتضيق بها منه اللها و الأوارد\r\n‹ 10 › تبارك موصولا و بورك واصلا\r\nله صلة فى كل نفس و عائد\r\n‹ 11 › ابديت يا رجب الغريب\r\nفقيل : يا رجب المرجب\r\n‹ 12 › و كتبت ما بالنور منه\r\nعلى خدود الحور يكتب\r\n‹ 13 › أعيت صفاتك اهل الرأى و النظر\r\nو أوردتهم حياض العجز و الخطر\r\n‹ 14 › أنت الذى دق معناه لمعتبر\r\nيا آية اللَّه بل يا فتنة البشر\r\nو حجة اللَّه بل يا منتهى القدر\r\n\r\n","description":"","footnote":"","page_name":" 157 ","page_number":178},
  {"content":"\r\n\r\n‹ 15 › يا منبع الاسرار يا سر\r\nالمهيمن فى الممالك !\r\n‹ 16 › ما لاح صبح فى الدجى\r\nالا و أسفر عن جمالك\r\n‹ 17 › يا من تجلى بالجمال\r\nفشق بردة كل حالك\r\n‹ 18 › ولائى لآل المصطفى و بنيهم\r\nو عترتهم أزكى الورى و ذويهم\r\n‹ 19 › بهم سمة من جدهم و أبيهم\r\nهم القوم أنوار النبوة فيهم\r\nتلوح و آثار الامامة تلمع\r\n‹ 20 › بنو أحمد قد فاز من يرتضيهم\r\nأئمة حق للنجا يرتضيهم\r\n‹ 21 › و طوبى لمن فى هديه يقتضيهم\r\nهم القوم أنوار النبوة فيهم . . .\r\n‹ 22 › فرضى و نفلى و حديثى انتم\r\nو كل كلى منكم و عنكم\r\n‹ 23 › يا آل طه أنتم أملى\r\nو عليكم فى البعث متكلى\r\n‹ 24 › سركم لا تناله الفكر\r\nو أمركم فى الورى له خطر\r\n‹ 25 › اذا رمت يوم البعث تنجو من اللظى\r\nو يقبل منك الدين و الفرض و السنن\r\n‹ 26 › يمينا بنا حادى السرى ان بدت نجد\r\nيمينا فللعانى العليل بها نجد\r\n‹ 27 › فبالربع لى من عهد جيرون جيرة\r\nيجيرون ان جار الزمان اذا استعدوا\r\n‹ 28 › و ربعى مخضر و عيشى مخضل\r\nو وجهى مبيض و فودى مسود\r\n‹ 29 › و لا غرو ان جارت و مارت صروفها\r\nو غارت و أغرت و اعتدت و اغتدت تشدو\r\n‹ 30 › لها الدم ورد و النفوس قنائص\r\nلها القدم قدم و النفوس لها جند\r\n‹ 31 › يرون المنايا نيلها غاية المنى\r\nاذا استشهدوا مر الردى عندهم شهد\r\n‹ 32 › اليكم عروسا زفها الحزن ثاكلا\r\nتنوح اذا الصب الحزين بها يشدو\r\n‹ 33 › دمع يبدده مقيم نازح\r\nو دم يبدده مقيم نازح\r\n‹ 34 › أصبحت تخفضنى الهموم بنصبها\r\nو الجسم معتل مثال لائح\r\n‹ 35 › و مديد صبرى فى بسيط تفكرى\r\nهزج و دمعى وافر و مسارح\r\n‹ 36 › ما هاجنى ذكر ذات البان و العلم\r\nو لا السلام على سلمى بذى سلم\r\n‹ 37 › و لا تمسكت بالحادى و قلت له :\r\n« ان جئت سلعا فسل عن جيرة العلم »\r\n\r\n","description":"","footnote":"","page_name":" 158 ","page_number":179},
  {"content":"\r\n\r\n‹ 38 › اما و الذى لدمى حللا\r\nو خص اهيل الولا بالبلا\r\n‹ 39 › لئن أسق فيه كؤس الحمام\r\nلما قال قلبى لساقيه : « لا »\r\n‹ 40 › لقد أظهرت يا حافظ\r\nسرا كان مخفيا\r\n‹ 41 › لقد شاع عنى حب ليلى و اننى\r\nكلفت بها عشقا و همت بها و جدا\r\n‹ 42 › و ظنوا و بعض الظن اثم و شنعوا\r\nبأن امتداحى جاوز الحد و العدا\r\n‹ 43 › فو اللَّه ما وصفى لها جاز حده\r\nو لكنها فى الحسن قد جازت الحد\r\n\r\n","description":"","footnote":"","page_name":" 159 ","page_number":180},
  {"content":"\r\n\r\nگزافگوئى در برتر خوانىها\r\nچون برخى از غديريه سرايان - همچون برسى - دچار خرده گيرىها و نكوهشها گرديده و آنان را از ( غلو كنندگان ) تند روان به شمار آورده‌اند و برخى از نگارندگان ( 1 ) آمده‌اند و با دروغ زنىها و دشنام سرائىهاى ناسزا تاخت و تازى همه سويه بر ايشان آورده‌اند ، خواستيم پژوهشگران را در اين زمينه آگاهى هائى بدهيم تا فريادهاى تبهكاران ، پرده بر خرد آنان نپوشاند و به هيا بانگهائى كه ياوه گوئىها و دسته بندىهاى كين توزانه پديد مىآرد گوش فرا ندهند پس مىگوئيم :\r\nبر بنياد آنچه پيشوايان واژه شناسى - همچون جوهرى و فيومى و راغب و جز آنان - به آشكارا گفته‌اند غلو ( گزاف گوئى ) آن است كه پاى از مرز ، فراتر برود ، چنان كه گوئيم ( غلا السعر يغلو غلاء غلو كرد و گزاف شد نرخ ، گزاف مىشود ؛ گزاف شدنى ) و ( غلا الرجل غلوا غلو كرد و گران گرديد مرد ؛ گران شدنى ) و ( غلا بالجارية لحمها و عظمها گوشت و استخوان زن غلو كرد و گزاف شد شتابان به روزگار جوانى رسيد و از همگنان خويش درگذشت ) حارث پسر خالد مخزومى گفته :\r\n« نگارى كمر باريك كه از بس تنگ ميان است حمايلش در هنگام راه رفتن\r\nميلرزد\r\nو جوانى زود رس ، استخوان او را گران ساخته »\r\n\r\n","description":"","footnote":"\r\n( 1 ) ن - همچون ابن تيميه ، ابن كثير ، قصيمى ، موسى جار الله و كسانى كه به راه آنان رفته‌اند .\r\n","page_name":" 160 ","page_number":181},
  {"content":"\r\nو همين است كه برانگيختهء خدا - درود و آفرين خدا بر او و خاندانش - گفته : « دربارهء زنان غلو نكنيد ( با گرانى سودا نكنيد ) آنان آبشخورى هستند كه خداوند ارزانى شما داشته ( 1 ) » و عمر گفت در كابين زنان غلو نكنيد ( نرخ آن را گزاف ننمائيد ) ( 2 ) غلو و تند روى هر كجا و به هر گونه و در هر باره كه باشد - خواه ناخواه - نارواست به ويژه اگر با دين برخوردى بيابد كه خداى برتر از پندار نيز در دو جا از يادنامهء فرزانه اش در پيرامون آن به سخن پرداخته ( 3 ) : اى كسانى كه نامهء آسمانى به شما داده شده دربارهء كيش خود غلو و تند روى نكنيد . كه بر بنياد گفتهء روشنگران ( 4 ) روى سخن در اين جا با دو دسته است :\r\n1 - جهودان كه در دشمنى با عيسى غلو كردند تا آنجا كه به مريم دروغى زشت بستند .\r\n2 - ترسايان كه در دوستى او به راه غلو رفتند تا او را پروردگار خويش شناختند .\r\nكه تند روى و كند روى هر دو ناروا است و نيكو كارى را - به گفتهء مطرف پسر عبد اللَّه - در ميانهء اين دو بايد جست آن سراينده نيز گفته :\r\n« پيمانهء ديگران را پر بده ولى از آن خود را لبريز مگير\r\nگذشت بنماى و دست برادرى ده كه هيچ جوانمرد پيمانهء خود را لبريز\r\nنگرفته .\r\nدربارهء هيچ كار و چيزى غلو مكن - تند مرو - و ميانه رو باش\r\nكه از ميانه روى در كارها به هر يك از دو سوى ديگر بلغزى ناپسنديده است . »\r\nديگرى هم گفته :\r\n« بر تو باد به ميانه روى در كارها كه رستگارى در آن است .\r\n\r\n","description":"","footnote":"\r\n( 1 ) ن - « البيان و التبيين پيدائى و روشنگرى ج 2 ص 21 »\r\n( 2 ) ن - برگرديد به ج 6 ص 96 چاپ دوم\r\n( 3 ) ن - سورهء چهارم - نساء - آيهء 171 و سورهء مائده - 5 - آيهء 77\r\n( 4 ) ن - تفسير قرطبى ج 6 ص 21\r\n","page_name":" 161 ","page_number":182},
  {"content":"\r\nنه بر چارپاى بسيار نرم سوار شو و نه بر آن كه چموش است . »\r\nسرور ما فرمانرواى گروندگان گفت : « كيش خداوند ، گام زدن در راهى است ميان دو گروه : كندرو و تندرو ، بر شما باد به ميانهء راه كه بايد كندرو خود را به آن برساند و تندرو به سوى آن پس نشيند ( 1 ) »\r\nاين جا نخست بايد مرزى را كه كيش ما راه نمىدهد كسى پاى از آن فراتر نهد بشناسيم . زيرا البته گاه پيش مىآيد كه تندروىهاى ناراست ؛ پاى به ميان مىنهند يا مىخواهند كسى را به ماندن در نادانىها آزمند گردانند و حقوق بايستهء يكى را از وى دريغ دارند ولى گروهى نيز آموخته شده‌اند كه سخن هر كس را نپسنديدند بىدرنگ بر چسب غلو و تندروى بر آن بزنند و سخت سرى كوركورانه بر آن مىداردشان كه بر هر چه در كام خويش خوش و سازگار نيافتند بتازند ، بيشتر تندروىهائى كه به ناراست بر شيعيان امامى بسته‌اند از همين دست است كه چرا برترى - هاى پيشوايانى از خاندان پيامبر - درود بر ايشان - را بازگو كرده يا باور داشته‌اند با آنكه گزارشهاى درست و مسند ( 2 ) خودشان انباشته از همانها است و در نگاشته‌ها و گرد آمده هاشان به بازگوگرى آنها پرداخته‌اند ولى كسى دامن به كمر نزده تا - به دستيارى آنها - ايشان را با جايگاهى كه در خور اين پيشوايان راستين است آشنا سازد و از پايگاه برترشان - چنان كه بايد - آگاه گرداند ؛ همان پايگاه بلندى كه مىتوان هم از نامهء خداوند و از آنچه از پيامبر مانده آن را دريافت و هم از نگرشهاى درست و رويدادهاى آشكار و راستينى كه تودهء مسلمانان در پيرامون آن همداستانند - مگر كسانى پيدا شوند كه چشم را از ديدن و گوش را از شنيدن باز دارند و خود را به كرى و كورى بزنند يا مايهء دانششان كمتر از آن باشد كه به ارزيابى يك فلسفهء درست پردازند ، يا از اينكه پديده‌هاى تاريخ را در مغز خود گرد آرند ناتوان بمانند چه رسد به آنان كه بردگى هوسها را پذيرفته‌اند و از سر نادانى به پرتگاه\r\n\r\n","description":"","footnote":"\r\n( 1 ) ن - « ربيع الابرار بهار نيكان » از زمخشرى\r\n( 2 ) بنگريد به پانوشت ص 23\r\n","page_name":" 162 ","page_number":183},
  {"content":"\r\nسرگردانى و گمراهى سرنگون گشته‌اند و هر كس بگويد پيشوايان كيش ما از نهانىها آگاهند او را از تند روان گزافه گوى مىشمرند و به همين گونه اگر كسى بر آن برود كه آنان از آنچه در دل مردم مىگذرد گزارش مىدهند يا مردگان با ايشان سخن مىگويند يا زبان مرغان و جانوران را مىدانند يا خداوند به درخواستشان مرده‌ها را زنده مىكند يا درخواست آنان در بهبود يافتن كور و پيس - و هر بيمار ديگر - پذيرفته آمده يا به همين جهان باز مىگردند ، يا كارهائى كه مانند آن را ديگران نمىتوانند انجام دهند از ايشان سر زده - نيز رهسپار شدن براى ديدار از آرامگاههاى آنان و چنگ زدن در دامانشان و افزونى و خجستگى خواستن از خاكشان ، و نيايش و نماز در كنار آرامگاه هاشان ، يا دريغ و افسوس خوردن بر گرفتاريهائى كه دچار آن بوده‌اند - و بسيارى از اين گونه باورها كه شيعيان با پشتوانه‌هاى درست و روشنگرىهاى نيرومند دربارهء خاندان راهبر پيامبر دارند و از برترىهاى استوار ايشان مىشمرند ولى ابن حزم و ابن جوزى و ابن تيميه و ابن قيم و ابن كثير و كسانى كه در پى آنان افتاده و در راهشان گام برمىدارند از پذيرش آن سرباز مىزنند .\r\nو شايد دستآويزشان نيز اين باشد كه جانشين پيامبر - در ديدهء ايشان - يگانه هنرش آن است كه دست دزدان را ببرد و آدمكشان را به كيفر برساند ، مرزهاى كشور را پاسدارى كند ، و جلوى آشفتگىها را در اجتماع بگيرد ، حقوق اين و آن را از اين جا و آنجا فراهم آرد و ميان ايشان بخش كند و از اين گونه كارهائى كه پادشاهان و فرمانروايان نيز در ميان توده‌ها و گروه‌ها به انجام ميرسانند و نمايشگر اين برداشت از واژهء خلافت ، سخنرانىهاى ابوبكر و عمر است در هنگام دست يافتن به خلافت ، ( 1 ) چنانچه خلافت يافتن عثمان و معاويه و فرزند گردنكش او نيز نمونه اى ديگر است و به همين گونه داستان عبد اللَّه پسر عمر و حميد پسر عبد الرحمن كه گزارش آن خواهد آمد .\r\n\r\n","description":"","footnote":"\r\n( 1 ) ن : برگرديد به ج 6 از همين كتاب ص 191 چاپ دوم و نيز به بخشهاى آينده در همين جلد .\r\n","page_name":" 163 ","page_number":184},
  {"content":"\r\nاينان نمىگويند كه خليفه بايستى در روان خود نيروئى - از سرچشمه ى پاكى و پاكدامنى و بركنارى از گناه داشته باشد كه به يارى آن بتواند - چنانچه شايسته است - در پديده‌هاى جهان دست ببرد و با ديدهء بينش خود نهفته‌ها را بنگرد - يا با فروغ ديدگانش كه ناچيزتر از پرتو رونتگن نيست كه به دستيارى آن مىتوان اندامهاى درونى تن را از پشت پوستى زفت ديد و آنچه را در مشت كسى جا دارد از پشت دست شناخت و به نيروى آن تا به جائى رسيد كه تصوير منظومهء شمسى را از درون جعبه اى آهنين گرفت .\r\nآن كه مىگويد در نيروهاى روانى ، رازهائى نهفته و با نيروى روان برنامه هائى شگفت ، پياده شدنى است ( همچون : خواب مغناطيسى و مصنوعى ، حاضر ساختن روانها و به كار گرفتن آنها براى پاسخ به هر پرسش كه كسى در زمينه‌هاى بيرون از اين جهان دارد ) با اين باورها چگونه نمىپذيرد كه روانها به كالبد خود باز گردند ؟\r\nآن هم با دستورى از پروردگارشان و به درخواست دوست او يا با نيروى مردى راستين كه از پديد آرندهء آنها گرفته است ؟ بر خدا دشوار نيست ، ( 1 ) اوست كه زنده مىكند و مىميراند و چون پديده اى را خواست تنها به اين گونه خواهد بود كه به آن مىگويد باش ! پس جامهء هستى مىپوشد ( 2 ) .\r\nبه همين گونه ، كسى كه مىبيند هواپيماها در زمانى كوتاه صدها فرسنگ را مىپيمايند و در گذشته براى پيمودن چنان راهى نيازمند بوديم چندين ماه بر پشت چارپايان بسر بريم ، بانگاه به اين پيشرفتها چگونه خردمند مىتواند اين را كه زمين هر چند تندتر درهم نورديده شود دور بداند ؟ آن هم براى كسى كه در روان خود نيروهائى نهفته دارد كه بنيادگزار پاك و راستين هستى به او بخشيده است ؟\r\nكوه‌ها را كه مىبينى پندارى ايستاده‌اند ولى همچون ابر در گذرند . ( 3 )\r\n\r\n","description":"","footnote":"\r\n( 1 ) سورهء 14 آيهء 20\r\n( 2 ) سورهء 40 آيهء 68\r\n( 3 ) سورهء 27 آيهء 88\r\n","page_name":" 164 ","page_number":185},
  {"content":"\r\nيك نمونه هم كسى است كه مىبيند راديو از دورترين جاها هر آوائى را به گوش مىرساند ، كه گوئى كسى در كنار او قرآن بزرگوار را مىخواند ، يا سخنرانى مىكند ، يا گزارشها را يكى پس از ديگرى باز مىگويد ، يا به پخش ترانه‌ها و آهنگها مىپردازد ، آن كه اينها را مىبيند نمىتواند نمايشهاى همانند آنها را از پيشوائى راستين كه خدا يارىاش مىكند دور بداند . خداوند هر كه را خواهد مىشنواند و تو آن كس را كه در گور است نتوانى شنوا گردانى ( 1 ) .\r\nنمونهء ديگر گوينده اى است كه چهرهء مخاطبش - با نيروى رساننده - براى وى نمودار مىگردد و از راهى بس دور به يارى تلفن چنان با وى سخن مىگويد كه گويا هم اكنون در كنار وى نشسته و از نزديك مىبيندش « و بدان گونه نهفته‌هاى آسمان و زمين را به ابراهيم مىنمايانيم » ( 2 ) .\r\nو ماننده‌هاى اين پرده هائى كه به تازگى از ويژگىهاى برق - و جز آن - برداشته شده و در بسيارى از جاها دشوارىهائى را آسان ساخته كه ديروز خردهاى ساده از دريافت آن ناتوان بود و شايد در آينده كه پرده‌هاى بيشترى بالا رود با پديده هائى بزرگتر و بزرگتر از همهء اينها نيز برخورد كنيم زيرا دانش در هيچ مرزى نمىايستد و دليلى نداريم كه پس از پرده‌هاى بالا رفته ديگر چيزى نباشد ، و چنان كه در سده‌هاى نزديك به ما هر روز گامى تازه به جلو برداشت - كه توانائى آفريدگارش شكوهمند است - پس از اين نيز پيشرفتهاى پله به پله مىتواند دنبال شود .\r\nمن نمىگويم كارهاى بزرگوارانه اى كه دوستان خدا كردند و ديگران از انجام ماننده هايش درماندند همچون كارهائى است كه ياد كردم و گفتم از راه آئينهاى طبيعى مىتوان به آن دست زد هر چند كه اگر هم آنها را از راه ياد شده بتوان باز نمود باز از معجزه بودن آن نمىكاهد زيرا در روزگارى كه پديد آمده پرده از روى اين\r\n\r\n","description":"","footnote":"\r\n( 1 ) سورهء 35 آيهء 23\r\n( 2 ) سورهء 6 آيهء 75\r\n","page_name":" 165 ","page_number":186},
  {"content":"\r\nنشانه‌هاى دانش ، بالا نرفته بود و هيچ كس از مردم آنها را نمىشناخت تا جائى كه اگر كسى نام آنها را هم بر زبان مىآورد ديگران - جز براى ريشخند كردن و دست انداختن - در انجمنهاشان يادى از آن نمىكردند و از ته دل باور داشتند كه او از چيزى ناشدنى سخن مىراند ، در اين هنگام و ميان مردمى با اين گونه انديشه اگر كسى - بىآن كه به دانشكده اى رفته و در برابر استادى زانو بزند - چنان نمايشهائى بدهد جز معجزه نامى به آن نمىتوان داد ولى ما برآنيم كه چون آن پيشوايان برخاستند تا توده را در راهى شايسته بياندازند و اين هم نمىشد مگر با سر فرود آوردن مردم در برابر ايشان . و چون نيرومندترين دستافزار براى رام كردن سركشان - و وا داشتن آنان به سر فرود آوردن - نشان دادن معجزات و كارهائى بيرون از آئين و بنيادهاى گيتى است كه مىتواند پيوندى استوار را با خداوند پاكتر از هر چيز بنمايد و وابستگى با جهان برين را برساند و اين گونه مهربانى بر خداوند پاك بايسته است كه با نمايشى چنان ، دور را نزديك بنمايد . چنان كه ما براى نزديك ساختن سخن به دريافت مغزها و تيز كردن هوشها و آگاه گردانيدن دادگران بر حقيقتها ، سخن را به پرده بردارىهاى دانش نو كشانيديم و نيز در جلد نهم ص 88 تا 125 از برگردان پارسى - دربارهء پاره اى از اين زمينه‌ها به گستردگى سخن رانديم .\r\nاينك با من به سراغ مردمى برويم كه شيعيان را براى باور داشتن آن پايگاه‌ها براى پيشوايانشان نكوهش مىكنند و بر چسب تند روى و بد كيشى و چندگانه پرستى بر آنان ميزنند با آن كه بسى از سرپرستان كيش خود را داراى همان پايگاه‌ها مىشناسند و برترىهائى را - آن هم در زندگينامه‌هاى مردان عادىشان گنجانده‌اند كه چون در نزد شيعيان - چندين برابر كمتر از آن را نيز - بيابند آنان را به تند روان مىبندند ، ولى خودشان آن همه گزافه‌ها را ميان مردم مىپراكنند و تاريخ درست مىشمارند بىآن كه در زنجيرهء گزارش آنها جاى سخن و خرده گيرى بيابند يا در زمينهء آنها نگاه درستى بياندازند و به گفتگو پردازند ، و اينها همه براى دوست داشتن و ارج نهادن به آن بزرگانشان است - كه دوستى يك چيز ، آدمى\r\n","description":"","footnote":"","page_name":" 166 ","page_number":187},
  {"content":"\r\nرا كور و كر مىسازد - و اين شيوه را از همان سده‌هاى نخستين تاكنون هماره به كار مىبسته‌اند و هيچ پژوهشگرى را نيز نرسد كه آن نگارندگان و پاسداران آئين را از تند روان و گمراهان و چندگانه پرستان بخواند و واكنشى را كه خودشان دربارهء شيعه نموده‌اند در برابر آنان روا شناخته و بگويد كه از چار ديوار تودهء مسلمان به در رفته‌اند با اينكه كاوشگران مىتوانند در ميان فرآورده هائى كه به دست دروغگويان ساخته شده و در لابلاى گزافه هائى كه اين بافندگان در برترى پيشوايانشان پراكنده‌اند چيزهائى بس شگفت و دور از خرد بيابد كه بايد آنها را ياوه سرائى و بيهوده گوئى بناميم كه اگر هم از سازگارى يا ناسازگارى آن با كيش خود چشم بپوشيم تازه خرد درست زير بار آن نميرود و اكنون به روشنگرى گفتار خود مىپردازيم :\r\n\r\nگزافگوئىها دربارهء بو بكر\r\nكارى بس دشوار نيست كه مرز برترىهاى هر يك از ياران پيامبر را كه بخواهيم ، بشناسيم زيرا تاريخها با همهء پريشان گوئى و آشفتگىهائى كه به خود ديده‌اند و با همهء بافته هائى كه دستهاى گنهكاران و بزه پيشگان در آن جاى داده‌اند و با اين كه رويدادهاى درستش در روزگاران و سده‌هاى گذشته با آشوب - هاى تيره و تاريك ، ناپديد گرديده و با اين كه هوسهاى گمراه كننده با دست كارى و ساخت و پاختهاى خود - در زمينهء آن - بازيگرىها نموده‌اند و با اين كه دزدان زبردست كه كارشان رنگ در آوردن و دروغزنى است نيرنگهاى خود را در لابلاى آن نهفته‌اند و با اين كه برگهاى آن سياه شده و از چه ؟ از برداشتهاى بيخردانه و نگرشهائى پر از نادانى ، و از شالوده هائى تباه و هيابانگهاى دسته بندىها و ناراستىها و تبهكارىهائى كه جز گروه به گروه شدن و توده توده گرديدن مردم انگيزه اى نداشته است - با همهء اينها مىتوان نشانه اى از درستىها را در آن بازجست زيرا كسى كه با بينائى به ارزيابى در آن پردازد ، آب گوارا را از كف روى آن باز مىشناسد و درست و نادرست را به هم نمىآميزد و مىتواند آنچه را ناب و سره است از ميان آميختگىها در بيارد كه با دستيارى آنها به يافتن و جستن حقايق برخيزد و مرز هر\r\n","description":"","footnote":"","page_name":" 167 ","page_number":188},
  {"content":"\r\nيك از مردان را بشناسد و چنان كه ترازوئى براى اندازه گيرى به كف گرفته باشد با گذشتگان و مردم بازمانده موشكافانه آشنا شود .\r\nاز ميان كارهائى كه بى هيچ چون و چرا بايد انجام داد يكى هم نگرشى است در زندگىنامهء مردان برجسته اسلام - چه گذشتگان و چه جانشينانشان - آن هم با ديدهء بزرگداشت و نه با چشم بدبينى - ويژه در پيرامون كسانى كه در ميان دينداران به جانشينى راستين پيامبر شناخته شده‌اند - هر چند با گزينشى كه اگر بنگريم و دادگرانه بسنجيم هيچ ارج و ارزشى ندارد ، پروردگار تو است كه هر چه را خواهد مىآفريند و بر مىگزيند و كار برگزيدن با آنان نيست ( 1 ) و هيچ يك از مردان و زنانى كه به اين كيش گرويده‌اند نمىتوانند در برابر فرمان و دستور خدا و برانگيختهء او در كار خود به گزينش پردازند و خواست جداگانه اى داشته باشند ( 2 ) كه همهء كارها - پيش از اين و پس از آن - از خداست ( 3 ) و آنچه را ايشان انجام مىدهند خداوند سرپرستشان است ( 4 ) دروغ شمردند و از هوسهاشان پيروى كردند و هر كارى سرانجام در جائى آرامش و استوارى خواهد يافت ( 5 ) .\r\nيار غار پيامبر بزرگ و يگانه كس از نخستين گروه پيشگامان كه در كوچيدن به مدينه همراه او رفته است بايد وى را بزرگ و ارجمند بداريم و تبهكارى آشكارى است كه آن چه را به راستى از وى است از او دريغ ورزيم و در مرزبندى سرمايهء روانىاش كوتاهى كرده داورى دادگرانه اى ننمائيم و فرمانبردار گرايشهاى خويش گرديم .\r\n\r\n","description":"","footnote":"\r\n( 1 ) سورهء 28 آيهء 68\r\n( 2 ) سورهء 33 آيهء 36\r\n( 3 ) سورهء 30 آيهء 3\r\n( 4 ) سورهء 6 آيهء 127 كه اگر اين فراز را با رنگ قرآنىاش بنگريم مىشود : « خداوند براى نيكوكارىهايشان دوستدار آنان است » كه با زمينهء سخن در اين جا چندان هماهنگى ندارد .\r\n( 5 ) سورهء 54 آيهء 3\r\n","page_name":" 168 ","page_number":189},
  {"content":"\r\nما نمىخواهيم در پيرامون جانشينى پيامبر به سخن پردازيم و در زمينهء اينكه چگونه به انجام رسيد ؟ چگونه گرديد ؟ چگونه برپا شد ؟ و چگونه راه خود را دنبال كرد ؟ و آيا رأى گيرى آزادانه اى در كار بود ؟ و آيا سفارشهاى بزرگترين آئينگذاران به كار بسته شد ؟ يا خواسته‌ها و هوسها بود كه در آن روز با زورگوئى فرمان مىراند ، مىگرفت و مىتاخت ، به فراز و نشيب مىبرد ، مىگشود و گره مىزد ، مىشكست و استوارى مىبخشيد و مىبست و باز مىكرد ؟\r\nما نمىخواهيم در پيرامون همهء اينها به گفتگو پردازيم آن هم پس از آن كه جهانيان داستان سقيفه را كه مردمى از جاهاى پراكنده در آن جا گرد آمده بودند شنيده‌اند و گزارش آن رستاخيز سترك را آويزهء گوش گردانيده‌اند همان كشمكش بزرگ ميان مهاجران و انصار را كه سخن قرآن - دربارهء آن - راست درآمد : « هنگامى كه آن پيش آمد رخ داد - كه در روى دادن آن دروغى نيست و بالا برنده و به زير كشنده است . . . » ( 1 )\r\nچه مىتوانم گفت ؟ پژوهشگران ؛ تاريخ را در برابر خود نهند و بررسى كنند كه چگونه هر كسى از تودهء مردم در آن روز ؛ رهائى و رستگارى را در آن مىديد كه با هيچ كدام از دسته‌هاى گوناگون همدست نشود و از اين كه به ناگهان در آشوبهاى سوزان در آيد خوددارى كند ، آن چه در دل او مىگذشت بيمناكش مىساخت كه اگر راه كشمكش برود و در برابر گروهى با گروه ديگر همداستان گردد سرش بر باد خواهد رفت ، به ويژه پس از آن كه - با دو چشم خود - شمشيرى آهيخته را ديده و - با دو گوشش - فرياد مردى درشت گفتار را شنيده بود كه هر كس مىگفت برانگيخته ى خدا در گذشته وى را از كشته شدن مىهراسانيد و مىگفت : از هيچ كس نشنوم كه بگويد فرستادهء خدا را مرگ دريافته و گرنه او را به تيغ مىزنم . يا مىگفت : هر كه بگويد او مرده سرش را با\r\n\r\n","description":"","footnote":"\r\n( 1 ) سورهء 56 آيهء 1 تا 3\r\n","page_name":" 169 ","page_number":190},
  {"content":"\r\nشمشير برخواهم داشت ، جز اين نيست كه او به آسمان بالا رفته است ( 1 ) .\r\n« بانگ مىزند هر كس بگويد پيامبر برگزيده جان داده كلهء او را با شمشير برخواهم داشت ( 2 ) »\r\nو پس از آن كه هر يك از مردم با گوشهء چشم ، ديگرى را نگريستند ، بگومگوها و زد و خوردها كردند و آن دو پيرمرد برخاسته و پيش از آن كه انديشهء هيچكس ديگر را بپرسند هر كدام جانشينى پيامبر را به آغوش آن يكى مى - افكند . كه گفتى كار را - از آغاز تا پايان - نهانى سرانجام داده‌اند ، اين به دوستش مىگويد : « دستت را بگشاى تا به نشان جانشينى پيامبر ، دست فرمانبرى به تو دهم » او هم مىگويد « نه ! بلكه تو بايد چنين كنى » و هر يك از آن دو خواهد دست همراهش را بگشايد و او را سرپرست مردم بشناساند ابو عبيدهء جراح - گور كن مدينه - ( 3 ) نيز با آنان است و جارچىشان شده ( 4 ) و آن پاكترين مرد ، كه پيامبر سفارشهايش را با او كرده همراه با خاندان راهنماى او و دودمان هاشمى سرشان به بزرگترين پيامبران گرم است كه كالبد بيجان او را با جامهء مرگ در برابر خويش مىبينند ، خانوادهء او در خانه را بر وى بسته‌اند ( 5 ) و ياران او - كه درود و آفرين خدا بر وى و تبارش - وى را با خانواده اش تنها گذاشته و از به خاك سپردنش روى\r\n\r\n","description":"","footnote":"\r\n( 1 ) ن - « تاريخ طبرى » ج 3 ص 198 - « شرح ابن ابى الحديد » ج 1 ص 128 - « تاريخ ابن كثير » ج 5 ص 242 - « تاريخ ابو الفدا » ج 1 ص 156 « المواهب اللدنية » از قسطلانى ، « روضة المناظر بوستان ديدگاه‌ها » از ابن شحنه كه در كنار « الكامل » چاپ شده ج 7 ص 164 . « شرح المواهب » از زرقانى ج 8 ص 280 « السيرة النبوية » از زينى دحلان كه در كنار « سيرهء حلبى » چاپ شده ج 3 ص 371 تا 374 « ذكرى حافظ » از دمياطى ص 36 به گزارش از غزالى .\r\n( 2 ) ن - از چكامه اى كه سخن سراى نيل - حافظ ابراهيم - در ستايش عمر گفته\r\n( 3 ) ن - بنگريد به جلد پنجم از همين كتاب - ص 314 و 315 - چاپ دوم\r\n( 4 ) ن - تاريخ طبرى ج 3 ص 199\r\n( 5 ) ن - سيرة ( سرگذشتنامه ) از ابن هشام ج 4 ص 336 و « الرياض النضرة » ج 1 ص 163\r\n","page_name":" 170 ","page_number":191},
  {"content":"\r\nگردانيده‌اند ( 1 ) تا سه روز پيكر او بر زمين ماند ( 2 ) يا از روز دوشنبه تا روز چهارشنبه يا شب آن ( 3 ) كه خانواده اش او را به خاك سپردند و جز نزديكان وى هيچ كس نبود ( 4 ) شبانه يا در پايان شب او را به خاك سپردند ( 5 ) و مردم آگاهى نيافتند تا نيمه شب كه در خانه هاشان بودند آواز بيلهائى را شنيدند كه آرامگاه پيامبر را با آن هموار مىنمودند . ( 6 )\r\nو آن دو پيرمرد نيز در به خاك سپردن او - درود و آفرين خدا بر وى و خاندانش - نبودند ( 7 )\r\nو پس از آنكه اين كس ، چشمش به عمر پسر خطاب مىافتد كه بوبكر را برگزيده و نشان كرده و پيش روى او شتابان مىرود و چندان داد كشيده كه دهانش كف كرده است ( 8 )\r\n\r\n","description":"","footnote":"\r\n( 1 ) ن - « طبقات ابن سعد » ص 821 از چاپ ليدن - ج 2 از بخش دوم ص 76 -\r\n( 2 ) ن - تاريخ ابن كثير ص 271 از ج 5 تاريخ ابو الفدا ج 1 ص 152\r\n( 3 ) ن - « طبقات ابن سعد » چاپ ليدن ج 2 ص 58 و 79 « سيرة ابن هشام » ج 4 ص 343 و 344 ، « مسند احمد » ج 6 ص 274 ، « سنن ابن ماجه » ج 1 ص 499 « سيرة ابن سيد الناس » ج 2 ص 340 « تاريخ ابو الفدا » ج 1 ص 152 كه مىنويسد : « درستترين سخن آن است كه او را شب چهارشنبه به خاك سپردند » « تاريخ ابن كثير » ج 5 ص 171 كه مىنويسد : « زبانزد تودهء دانشوران نيز همين است . » و باز مىنويسد : « درست آن است كه او را شب چهارشنبه به خاك سپردند » ، « السيرة الحلبيه » ج 3 ص 394 ، « شرح المواهب » از زرقانى ج 8 ص 284 - « سيرة زينى دحلان » كه در كنار « سيرة » حلبى چاپ شده - ج 3 ص 380 .\r\n( 4 ) ن - « طبقات ابن سعد » ص 824 چاپ ليدن - ج 2 از بخش دوم ص 78 .\r\n( 5 ) ن - « سنن ابن ماجه » ج 1 ص 499 « مسند احمد » ج 6 ص 274\r\n( 6 ) ن - « طبقات ابن سعد » ص 824 چاپ ليدن جلد 2 از بخش دوم ص 78 ، مسند احمد ج 6 ص 274 ، « سيرة ابن هشام » ج 4 ص 344 ، « تاريخ ابن كثير » ج 5 ص 270\r\n( 7 ) ن - بر بنياد آنچه در « كنز العمال گنجينهء كارگزاران » - ج 3 ص 140 - آمده ، اين فراز را ابن ابى شيبه گزارش كرده\r\n( 8 ) ن - « طبقات ابن سعد » ص 787 چاپ ليدن ج 2 از بخش دوم ص 53 و شرح ابن ابى الحديد « ج 1 ص 133\r\n","page_name":" 171 ","page_number":192},
  {"content":"\r\nو پس از آن كه بانگ حباب پسر منذر - همان يار پيامبر و بزرگ رزمندهء بدر - را مىشنود كه تيغ در روى بوبكر كشيده و مىگويد : « هر كس در آن چه مىگويم ناسازگارى نمايد بينىاش را با شمشير درهم خواهم شكست ، منم آن بنياد بزرگ كه پشتوانه تواند بود و انديشهء او چاره سازكارها است ، منم پدر آن شير بچه در بيشهء شيران كه به شيران بستگى دارد » و پاسخ مىشنود :\r\n« اگر چنان كنى خدا ترا خواهد كشت » و او مىگويد : « بلكه تو را خواهد كشت » يا : « بلكه چنان مىبينم كه تو كشته مىشوى ( 1 ) » پس مىگيرندش و لگد بر شكمش زده خاك در دهانش مىكنند ( 2 ) .\r\nو پس از آن كه سومى را مىبيند كه از فرمانبرى بوبكر سرباز مىزند و آوا بر مىدارد : هان ! به خدا سوگند هر تيرى در تيردانم دارم به سوى شما مى - افكنم و نيزه و سنانم را از خونتان رنگين مىسازم و با شمشيرى كه در دست دارم شما را ميزنم و با كسانى از خاندان و تبارم كه با من همراهى نمايند با شما پيكار مىكنم ( 3 )\r\nو پس از آن كه چهارمى را مىبيند كه بيعتى به اين گونه را نكوهش مى - كند و آتش جنگ را بر مىافزود و گويد : به راستى گرد و غبار و دودى مىبينم كه جز با خونريزى فرو نمىنشيند ( 4 ) .\r\n\r\n","description":"","footnote":"\r\n( 1 ) ن - « صحيح بخارى » ج 10 ص 45 « مسند احمد » ج 1 ص 56 « البيان و التبيين » ج 3 ص 181 « سيرة ابن هشام » ج 4 ص 339 « العقد الفريد يگانه گردن بند » ج 2 ص 248 ، « الامامة و السياسة » ج 1 ص 9 - « تاريخ طبرى » ج 3 ص 209 و 210 « تاريخ ابن اثير » ج 2 ص 136 و 137 - « الرياض النضرة » ج 1 ص 162 و 164 « تاريخ ابن كثير » ج 5 ص 246 و ج 7 ص 142 « الصفوة گزيده » ج 1 ص 97 « تيسير الوصول رسيدن را آسان گردانيم » ج 2 ص 45 « شرح ابن ابى الحديد » ج 1 ص 128 و ج 2 ص 4 « السيرة الحلبية » ج 3 ص 387 « ابو بكر الصديق » از استاد محمد رضا مصرى ص 25\r\n( 2 ) ن - « شرح ابن ابى الحديد » ج 2 ص 16\r\n( 3 ) ن - « الامامة و السياسة » ج 1 ص 11 « تاريخ طبرى » ج 3 ص 210 « تاريخ ابن اثير » ج 2 ص 137 « شرح ابن ابى الحديد » ج 1 ص 128 « السيرة الحلبية » ج 3 ص 387\r\n( 4 ) ن - بنگريد به جلد سوم از كتاب ما ص 253 از چاپ دوم .\r\n","page_name":" 172 ","page_number":193},
  {"content":"\r\nو پس از آنكه كسى همچون سعد پسر عباده - سركردهء خزرجيان - را مىبيند كه در گرداب خوارى افتاده ، بر سر او مىجهند و با خشم فرياد مىكشند :\r\n« سعد را بكشيد ! خدا بكشدش كه از دورويان است - يا آشوبگر است - » و گوينده بر سرش ايستاده و مىگويد : به راستى بر سر آن شدم كه ترا لگدكوب كنم تا استخوان پيكرت از جاى به در رود - يا چشمانت از جاى به در شود ( 1 )\r\nو پس از آن كه قيس پسر سعد را مىبيند كه ريش عمر را گرفته و گويد :\r\nبه خدا سوگند اگر موئى از سر او كم شود تا يك دندان درست در دهان تو است بر نمىگردم - يا : اگر موئى از او بخوابد و فرو نشيند ، بر نمىگردم تا همهء اندامهايت را از هم بپاشم ( 2 ) .\r\nو پس از آن كه زبير را مىبيند با شمشير كشيده گويد : تيغ را در نيام نخواهم كرد تا براى على از همه دست فرمانبرى بگيرم و عمر مىگويد « بگيريد اين سگ را ! » پس شمشير را از دست وى گرفته و بر سنگ مىزنند و مىشكنند ( 3 ) .\r\nو پس از آن كه مقداد - يار بزرگوار پيامبر - را مىبيند كه به سينه اش مىكوبند . و حباب پسر منذر را مىبيند كه بينىاش مىشكند و دستش كوفته مىگردد ؛ و مىبيند پناهندگان به سراى پيامبر - زنهارگاه توده و پايگاه اميد و آبروى آن يا خانهء فاطمه و على ، درود خدا بر آن دو - را بيم مىدهند و به هراس مىافكنند ( 4 ) و ابو بكر ؛ عمر پسر خطاب را به سوى ايشان فرستاده و گويد : اگر از پذيرفتن ما سر باز زدند با ايشان نبرد كن و عمر آتش مىآرد تا خانه را بر\r\n\r\n","description":"","footnote":"\r\n( 1 ) ن - « مسند احمد » ج 1 ص 56 « العقد الفريد » ج 2 ص 249 « تاريخ طبرى » ج 3 ص 210 « الرياض النضرة » ج 1 ص 162 و 164 « سيرة ابن هشام » ج 4 ص 339 « السيرة الحلبية » ج 3 ص 387 .\r\n( 2 ) ن - « تاريخ طبرى » ج 3 ص 210 « السيرة الحلبية » ج 3 ص 387 .\r\n( 3 ) ن - « الامامة و السياسة » ج 1 ص 11 « تاريخ طبرى » ج 3 ص 199 « الرياض النضرة » ج 1 ص 167 « شرح ابن ابى الحديد » ج 1 ص 58 و 132 و ج 2 ص 5 و 19 .\r\n( 4 ) ن - « تاريخ طبرى » ج 3 ص 210 - « شرح ابن ابى الحديد » ج 1 ص 58 .\r\n","page_name":" 173 ","page_number":194},
  {"content":"\r\nآنان بسوزاند فاطمه وى را ديده و مىگويد : پسر خطاب ! آمده اى خانه ما را بسوزانى ؟ پاسخ مىدهد آرى مگر در راهى كه مردم افتاده‌اند شما نيز بيفتيد ( 1 ) .\r\nو پس از آن كه مىبيند وابستگان يك دستهء سياسى ؛ به سراى خاندان وحى تاخته و به خانهء فاطمه ريخته‌اند ( 2 ) و جلودار ايشان نيز پس از آن كه هيزم خواسته فريادهاى بلندى برداشته است كه : به خدا سوگند خانه را بر شما خواهم سوزاند مگر بيرون بيائيد و دست فرمانبرى بدهيد . يا : « بايد بيرون بيائيد و دست فرمانبردارى بدهيد و گرنه خانه را با هر كه در آن است مىسوزانم » به او مى - گويند فاطمه در آن است ! پاسخ مىدهد : باشد ! ( 3 )\r\nو پس از آنكه مىبيند - به گفتهء ابن شحنه - عمر به سوى خانهء على آمده تا آن را با هر كه در آن است بسوزاند و فاطمه او را مىبيند كه گويد : در راهى\r\n\r\n","description":"","footnote":"\r\n( 1 ) ن - « العقد الفريد » ج 2 ص 250 « تاريخ ابو الفدا » ج 1 ص 156 « اعلام النساء زنان برجسته » ج 3 ص 1207 .\r\n( 2 ) ن - « الاموال » از ابو عبيد ص 131 « الامامة و السياسة » از ابن قتيبه ج 1 ص 18 - « تاريخ طبرى » ج 4 ص 52 « مروج الذهب چمنزارهاى زرين » ج 1 ص 414 - « العقد الفريد » ج 2 ص 254 « تاريخ اليعقوبى ج 2 ص 105 » .\r\nمترجم گويد : اين كه « الامامة و السياسة » از ابن قتيبه باشد جاى چون و چرا است زيرا در لابلاى آن ، گزارشهائى از زبان دو تن از دانشمندان بزرگ مصر آمده با اين كه ابن قتيبه به مصر نرفته بود تا چيزى از مردم آن سامان فرا گيرد پس درستتر آن است كه بگوئيم اين نگارش به خامهء كسى از مراكشيان يا مصريان همروزگار با ابن قتيبه است كه هر چند شناخته نشده ، باز هم سنى بودن او را از نوشته اش مىتوان دريافت و جاى آن ندارد كه كسى بگويد چرا در خرده گيرى از بوبكر و عمر ، انگشت بر نگاشته او مىگذاريد .\r\n( بنگريد به « لغت نامه » از دهخدا ج 1 ص 339 و فرهنگنامهء پارسى از سعيد نفيسى ج 1 ص 620 و « الاعلام برجستگان » از زركلى ج 4 ص 280 و « دائرة المعارف الاسلامية » ج 1 ص 262 و زيرنويس « تطهير الجنان پاكسازى دلها » از ابن حجر به خامهء عبد الوهاب عبد اللطيف ص 44 )\r\n( 3 ) ن - « تاريخ طبرى » ج 3 ص 198 « الامامة و السياسة » ج 1 ص 13 « شرح ابن ابى الحديد » ج 1 ص 134 و ج 2 ص 19 « اعلام النساء » ج 3 ص 1205 .\r\n","page_name":" 174 ","page_number":195},
  {"content":"\r\nكه مردم افتاده‌اند شما نيز در آئيد ! « تاريخ ابن شحنه » كه در كنار « الكامل » چاپ شده - ج 7 ص 164 -\r\nو پس از آنكه ناله و شيون بانوئى اندوهگين و دلخسته يا همان جگر - گوشهء پيامبر برگزيده را مىشنود كه از پرده به درآمده مىگريد و با بلندترين آواز خويش آوا در مىدهد : « پدر ! اى برانگيختهء خدا ! پس از تو از دست پسر خطاب و پسر ابى قحافه ، چه‌ها كشيديم » ( 1 ) .\r\nو پس از آنكه همو را مىبيند كه فرياد مىكشد و شيون مىكند و همراه با زنان هاشمى آوا در مىدهد : ابوبكر ! چه زود بر خاندان پيامبر تاخت برديد و به تاراجشان پرداختيد ! به خدا سوگند با عمر سخن نخواهم گفت تا خداى را ديدار كنم « شرح ابن ابى الحديد ج 1 ص 134 و ج 2 ص 19 »\r\nو پس از آن كه مىبيند پيكرهء پاكى و بزرگوارى - فرمانرواى گروندگان - را دستگير و همچون شترى كه چوب در بينىاش كرده‌اند تا مهار شود به سوى خود مىكشند ( 2 ) مىبرند و با درشتى مىرانند و مردم گرد آمده‌اند و مىنگرند ، به او ميگويند دست فرمانبرى ده ! و مىگويد : اگر ندهم چه ؟ پاسخ مىشنود : در آن هنگام - به همان خداى كه جز او خدائى نيست - گردنت را مىزنيم مىگويد : بر اين بنياد بندهء خدا و برادر برانگيخته اش را خواهيد كشت . ( 3 )\r\nو پس از آن كه ميبيند برادر پيامبر برگزيده - على - به آرامگاه برانگيختهء خدا - درود خدا بر وى و خاندانش - پناه برده مىگريد و فرياد مىكند : برادر ! اين گروه مرا ناتوان شمرده‌اند و نزديك است خونم را بريزند ( 4 ) .\r\n\r\n","description":"","footnote":"\r\n( 1 ) ن - « الامامة و السياسة » ج 1 ص 13 « اعلام النساء » ج 3 ص 1206 « الامام على » از عبد الفتاح عبد المقصود ج 1 ص 225\r\n( 2 ) ن - « العقد الفريد » ج 2 ص 285 « صبح الاعشى » ج 1 ص 228 ، « شرح ابن ابى الحديد » ج 3 ص 407\r\n( 3 ) ن - « الامامة و السياسة » ج 1 ص 13 « شرح ابن ابى الحديد » ج 2 ص 8 و 19 « اعلام النساء » ج 3 ص 1206\r\n( 4 ) ن - « الامامة و السياسة » ج 1 ص 14\r\n","page_name":" 175 ","page_number":196},
  {"content":"\r\nو پس از آنكه مىبيند على - درود بر او - را مىرانند تا دست فرمانبردارى دهد و همان هنگام بوعبيدهء جراح آوا در مىدهد : « پسر عمو ! تو خردسالى ! و اينان سالخوردگان گروهت هستند ، تو آزمودگى و كاردانىشان را ندارى و چنان مىبينم كه بوبكر در اين كار از تو نيرومندتر است و سختتر مىتواند دشوارىها را بر خود هموار كرده از پايگاه خود همه جا را آگاهانه بنگرد . اكنون اين كار را به بوبكر گذار كه تو اگر زنده بمانى و روزگارت بپائيد براى اين كار ، شايسته و سزاوارى - از ديدگاه برترىات و ديندارىات و دانشت و برداشت و پيشينه ات و تبارت و دامادى پيامبر كه دارى ( 1 )\r\nو پس از آن كه مىبيند انصار در آن سخت روز فرياد برداشته و مىگويند « جز با على به هيچكس دست فرمانبردارى نخواهيم داد » و آن يكىشان - كه رزمندهء نبردگاه بدر نيز هست - فرياد مىزند « يك فرمانروا از شما و يكى هم از ما » و عمر هم به او مىگويد : « اگر خواسته ات چنين است مىتوانى بميرى » ( 2 )\r\nو پس از آنكه مىبيند ابوبكر به انصار مىگويد : « ما فرمانروايانيم و شما دستياران و اين كار در ميان ما و شما به دو نيم مىشود چنان كه يك باقلا يا برگ خرما را به دو نيم كنند ( 3 ) . »\r\n\r\n","description":"","footnote":"\r\n( 1 ) ن - « الامامة و السياسة » ج 1 ص 13 ، « شرح ابن ابى الحديد » ج 2 ص 5\r\n( 2 ) ن - « صحيح بخارى » در برتر خوانىهايش براى ابو بكر و در بخش سنگسار كردن روسبى آبستن ج 10 ص 45 و « طبقات ابن سعد » ج 2 ص 55 و ج 3 ص 129 « البيان و التبيين » از جاحظ ج 3 ص 181 « سيرة ابن هشام » ج 4 ص 339 « التمهيد آمادگى بدهيم » از باقلانى ص 197 « تاريخ طبرى » ج 3 ص 206 و 209 « مستدرك » از حاكم ج 3 ص 67 « الرياض النضرة » ج 1 ص 162 تا 164 « تاريخ ابن كثير » ج 5 ص 146 « تيسير الوصول » ج 2 ص 41 و 45 .\r\n( 3 ) ن - « صحيح بخارى » در برتر خوانىهايش براى بوبكر « البيان و النبيين » ج 1 ص 181 « عيون الاخبار گزارشهاى برجسته » از ابن قتيبه ج 2 ص 234 « طبقات ابن سعد » ج 2 ص 55 و ج 3 ص 129 « العقد الفريد » ج 2 ص 158 « تيسير الوصول » ج 2 ص 452 « السيرة الحلبية » ج 3 ص 386 « النهاية سرانجام » از ابن اثير ج 1 ص 13 كه مىنويسد :\r\n« به دو نيم مىشود چنان كه يك باقلا يا برگ خرما » « تاج العروس افسر دلير » ج 8 ص 205 .\r\n","page_name":" 176 ","page_number":197},
  {"content":"\r\n« تيرهء اوس ، دستى دراز كرد تا جانشينى پيامبر را به چنگ آرد\r\nتيرهء خزرج نيز دستهاى خود را گشود تا به نبرد و برابرى با آنان پردازد\r\nهر يك از دو گروه چنان پنداشت كه هماوردش سزاوارتر از او است\r\nو اين جا بود كه دشمنى و كينه پاى به ميان نهاد » ( 1 )\r\nو پس از آن كه مىبيند مادر مسطح پسر اثاثه نزديك آرامگاه پيامبر - درود و آفرين خدا بر وى و خاندانش - ايستاده و آواز مىدهد : اى برانگيختهء خدا !\r\n« پس از تو پيشآمدهائى سخت و بگو مگوهائى در گرفت\r\nكه اگر تو مىبودى رويدادهاى سهمگين ، افزون نمىگرديد\r\nبا از دست دادن تو چنانيم كه گويا زمين بهره ى بارانش را از دست داده\r\nگروه تو به پريشانى افتاده‌اند ، آنانرا بنگر و ديده فرو مگذار ( 2 ) »\r\nهمهء اين گونه رويدادها و گفتگوها بود و توده را به هراس افكنده انبوه مردم را بيمناك مىساخت و هيچ كس اميد نداشت بتواند كار آن گروه را به شايستگى سرانجام دهد و پس از گير و دارهائى كه در آن روز به چشم خود ديدند يك تن از ميان ملت نيز چنان ارج و ارزشى براى خود نمىشناخت تا به يارى آن در برابر آن آشوب سهمگين بايستد .\r\nآن جا ملتى را مىديدى كه از تنگناى خاستگاهش به مستان مىنمايد - و مست نبود ( 3 ) - و آن چه در دلش مىگذشت نهانى با وى مىگفت كه يك چند درنگ كند و چشم به راه بماند تا از سنگينى آشوبها كاسته شود و سرانجام كارى كه نهانى بنياد آن را ريخته‌اند آشكار گردد ، گمرهان از ره يافتگان شناخته آيند ، كه آنچه اكنون در دلها مىگذرد دسته اى را به روز ماده شترى نشانيده كه زارى مىكند\r\n\r\n","description":"","footnote":"\r\n( 1 ) ن - از چكامه اى كه سخنسراى نيل - حافظ ابراهيم - در ستايش عمر پرداخته است .\r\n( 2 ) ن - « طبقات ابن سعد » ص 853 و « شرح ابن ابى الحديد » ج 2 ص 17 و ج 1 ص 132 كه در آنجا اين دو بيت را همراه با بيتهائى ديگر از زبان فاطمه ى راست رو - درود خدا بر وى باد - گزارش كرده است .\r\n( 3 ) سورهء 22 آيهء 2\r\n","page_name":" 177 ","page_number":198},
  {"content":"\r\nو هراسان از زمينى به زمين ديگر مىشتابد ، و در ماتم جدائى از بچه اش مىنالد و از پشيمانى لب به دندان مىگزد و چه بسا ناله اى كه ناله كننده را بىنياز نمىدارد !\r\nدر پيرامون آن گونه جانشينى از پيامبر چه مىتوانم گفت ؟\r\nآن هم پس از آن كه بوبكر و عمر ، پسر خطاب ، آن را كار و رويدادى ناگهانى و بىانديشه شمردند همانند آنچه نادانان پيش از اسلام مىكردند كه خدا مردم را از بدى آن نگاه داشت . ( 1 )\r\nو پس از آن كه عمر دستور داد تا هر كس مانند آن بار از مردم دست فرمانبرى گيرد بكشندش ( 2 )\r\nو پس از آن كه خودش در روز سقيفه گفت : هر كس بى آن كه با مسلمانان مشورت كند كسى را به فرمانروائى بشناسد اين فرمانبردارى و فرمانرانى به هيچ روى پذيرفته نيست مبادا كشته شوند ( 3 )\r\nو پس از آن كه به پسر عباس گفت : على در ميان شما البته به راستى براى اين كار سزاوارتر از من و بوبكر بود ( 4 )\r\nو پس از آن كه گفت : به خدا آنچه ما با او كرديم نه از سر دشمنى بلكه از اين روى بود كه ديديم جوان است و گمان برديم تازيان و قرشيان براى سختىهائى كه از او ديده‌اند از پيرامونش مىپراكنند\r\n\r\n","description":"","footnote":"\r\n( 1 ) ن - « التمهيد » از باقلانى ص 196 « شرح ابن ابى الحديد » ج 2 ص 19 « الغدير » از ما ج 5 ص 370\r\n( 2 ) - « التمهيد » ص 196 « شرح ابن ابى الحديد » ج 1 ص 123 و 124 « الصواعق صاعقه‌ها » از ابن حجر ص 21\r\n( 3 ) ن - « صحيح بخارى » ج 10 ص 44 باب سنگسار كردن روسبى باردار « مسند احمد » ج 1 ص 56 « سيرة ابن هشام » ج 4 ص 338 « النهاية » از ابن اثير ج 3 ص 175 « تيسير الوصول » ج 2 ص 45 « شرح ابن ابى الحديد » ج 1 ص 128 « تاريخ ابن كثير » ج 5 ص 246\r\n( 4 ) ن - « شرح ابن ابى الحديد » ج 1 ص 134 و ج 2 ص 20 و برگردان فارسى « الغدير » ج 2 ص 370\r\n","page_name":" 178 ","page_number":199},
  {"content":"\r\nو پس از آن كه پسر عباس به وى پاسخ داد : برانگيختهء خدا او را مىفرستاد كه بايلان ايشان دست و پنجه نرم كند و براى جوانىاش وى را از كار باز نمىداشت ، اكنون تو و دوستت خرده مىگيريد كه سالش كم است ؟ ( 1 )\r\nو پس از آن كه عمر به پسر عباس گفت : پسر عباس ! به گمانم بر دوستت - على - ستم رفته و پسر عباس به او گفت به خدا سوگند كه خداوند او را براى گرفتن سورهء برائت از بوبكر كم سال نشمرد و دستور آن را به وى داد ( 2 ) ( شرح ابن ابى الحديد ج 2 ص 18 ›\r\nو پس از آن كه پدر هر دو فرزند زادهء پيامبر - فرمانرواى گروندگان - گفت :\r\nمن بندهء خدا و برادر برانگيختهء خدايم ، و براى اين كار سزاوارتر از شمايم دست فرمانبرى به شما نمىدهم كه شما به فرمانبردارى از من سزاوارتريد و عمر گفت : ترا رها نمىكنيم تا دست فرمانبرى دهى ، و على مىگويد : عمر ! شيرى را بدوش كه يك نيمه اش هم بهره ى خودت گردد ! ( 3 )\r\nو پس از آن كه او - درود بر وى - گفت : اى گروه كوچندگان با پيامبر ! خدا را خدا را كه فرمانروائى محمد در ميان تازيان را از خانه اش و از ژرفاى سرايش به سوى خانه هاتان به در نبريد و خاندان او را از پايگاه وى در ميان مردم و از آنچه بايسته ى آن بود دور نسازيد ! اى گروه كوچندگان با پيامبر ! به خدا سوگند ما سزاوارترين مردمانيم به آن ، زيرا ما از خاندان اوئيم و براى اين كار ، شايسته تر از شمائيم و تا كى ؟ تا هنگامى كه در ميان ما خوانندهء نامهء خداوند و دانا به آئينهاى او هست كه از كار توده آگاهى داشته پيوسته آن را در پيش ديده دارد و كارهاى ناپسند را\r\n\r\n","description":"","footnote":"\r\n( 1 ) ن - بنگريد به نخستين جلد از برگردان پارسى همين كتاب ما ص 370 و به « كنز العمال » ج 6 ص 391\r\n( 2 ) گوشهء چشم به داستانى دارد كه بر بنياد آن يك بار پيامبر فرازهائى از سورهء برائت را به بوبكر سپرد تا به مكه رفته و بر مردم بخواند ولى سپس على را در پى او فرستاد تا بر كنارىاش را از اين سمت به وى آگهى كرده خود ، آن كار را به انجام برساند .\r\n( 3 ) ن - « الامامة و السياسة » ج 1 ص 12 « شرح ابن ابى الحديد » ج 2 ص 5\r\n","page_name":" 179 ","page_number":200},
  {"content":"\r\nاز آنان به دور مىكند و آنچه را شايستهء آنند با برابرى ميانشان بخش مىنمايد ، به خدا سوگند چنين كسى در ميان ما است از هوسها پيروى نكنيد و از راه خدا گمراه نشويد كه بيش از اين از درستى دور گرديد ( 1 )\r\nو پس از آن كه او - درود بر وى - گفت : چون - پيامبر برگزيده - به راه خويش رفت پس از او مسلمانان در كار با يكديگر به كشمكش برخاستند ، به خدا سوگند اين انديشه به دلم نيز راه نيافته و از مغزم هم نمىگذشت كه تازيان اين كار را پس از محمد از خاندان او بگردانند و پس از او آن را از من باز دارند ، هيچ چيز مرا به شگفت نياورد و رنجيده نساخت مگر شتافتن مردم به سوى بوبكر و دويدنشان براى اين كه دست فرمانبرى به او دهند من دست خويش نگاه داشتم و ديدم از كسانى كه پس از او به سرپرستى برخاستند من به نشستن در پايگاه محمد شايسته ترين مردمم ( 2 )\r\nو پس از آن كه على - خدا روى او را گرامى دارد - شبانه بيرون شده فاطمه دختر برانگيختهء خدا - درود و آفرين خدا بر وى و خاندانش - را سوار ستور كرده به انجمنهاى انصار ( ياوران پيامبر ) مىبرد و از آنان يارى مىخواست و ايشان مىگفتند :\r\nاى دختر فرستادهء خدا ! كار گذشته و ما به اين مرد دست فرمانبرى داده‌ايم ، اگر عموزاده و شوهر تو بر ابو بكر پيشدستى مىكرد و جلوتر از او به سراغ ما مىآمد ، با كسى ديگر دست نمىداديم و على ع مىگويد : آيا من برانگيختهء خدا ( ص ) را به خاك نسپرده در خانه اش رها كنم و براى كشمكش بر سر فرمانروائى بيرون شوم ؟\r\nو فاطمه گفت : على به جز آنچه سزاوار او بود نكرد و آنان كارى كردند كه بازخواست و شمار آن با خدا است ( 3 )\r\n\r\n","description":"","footnote":"\r\n( 1 ) ن - « الامامة و السياسة » ج 1 ص 12 « شرح ابن ابى الحديد » ج 2 ص 5\r\n( 2 ) ن - « الامامة و السياسة » ج 1 ص 12\r\n( 3 ) ن - « الامامة و السياسة » ج 1 ص 12 و « شرح ابن ابى الحديد » ج 1 ص 131 و ج 2 ص 5\r\n","page_name":" 180 ","page_number":201},
  {"content":"\r\n\r\nو پس از آنكه او - درود بر وى - گفت : هان ! به خدا سوگند ابو بكر جامهء فرمانروائى را در بر كرد با آنكه مىدانست در آسياى كشور ، من همچون ستونهء آهنينى هستم كه همه جا را مىگرداند ، رگبارى بس تند از دانش و نيكوئى از سوى من سرازير است و بال هيچ پرنده اى ، آن را در رسيدن به پايگاه بلندم يارى ندهد ، پس من آن جامه را رها كردم و پيراهنى ديگر در پوشيده چشم از فرمانروائى بستم و در كار خود انديشيدم كه آيا با دست تنها برخيزم و بر او تاختن برم يا بر تاريكى كور كننده اى شكيبائى نمايم كه بزرگسالان را فرسوده و خردسالان را پير و پژمرده مىسازد و گروندگان به كيش راستين در زمينه ى آن چندان رنج مىبرند تا به ديدار پروردگارشان شتابند ؛ ديدم شكيبائى به آئين خرد نزديكتر است ، پس شكيبائى كردم آن هم به گونه اى كه خار در چشمم بود و استخوان در گلويم چرا كه ميراث خويش را مىنگريستم به تاراج مىرود ، تا نخستين كس از آنان به راه خود رفت و گوى فرمانروائى پس از خويش را به سوى پسر خطاب افكند\r\n- اين هنگام على ، سرودهء اعشى ( 1 ) را بر زبان راند :\r\n« چه جدائىها است ميان روز من كه با رنج سوارى بر پشت شتر مىگذرد\r\nبا روز حيان برادر جابر كه با آسودگى سپرى مىشود . »\r\nشگفتا ! با آن كه خود در هنگام زندگى ، از مردم مىخواست پيمانشان را در فرمانبرى از وى نديده بگيرند براى پس از مرگش نيز پاى همان بند و بستها را به سود يكى ديگر در ميان كشيد تا اين دو تا را جگر ، فرمانروائى را ، همچون دو پستان شتر ميان خود بخش كردند ، آرى كار را به كسى بس درشتخو واگذارد كه سخنى تند و ناهموار داشت و ديدارى رنج افزا ، بسيار مىلغزيد و به پوزشخواهى مىپرداخت ، همراهان او چونان كسى بودند كه بر شتر سركش سوار شود كه اگر مهار را سخت نگهدارد بينى شتر پاره مىشود و اگر رها كند در پرتگاه سرنگون مىگردد پس به حيات خداوندى سوگند كه مردم در روزگار او گرفتار بيراهه\r\n\r\n","description":"","footnote":"\r\n( 1 ) از سخنوران بزرگ تازى\r\n","page_name":" 181 ","page_number":202},
  {"content":"\r\nروى و چند رنگى و نارا مىشدند و من نيز بر آن روزگار دراز - و سختى دردسرها - شكيبائى نمودم تا او هم به راه خود رفت و گزينش فرمانروا را به گروهى سپرد كه به گمان او من نيز يكى از ايشانم . خدا را كه چه شورائى ! كجا در برترى من - بر همان نخستين كس - چون و چرائى بود تا در كنار اين گونه همگنان جاى بگيرم ؟\r\nولى باز هم در فراز و نشيبهائى كه رفتند همراهىشان كردم تا يكى از كينه اى كه به من داشت رو به ديگر سوى گردانيد ( 1 ) و دومى هم به برادرزن خود گرايش يافت ( 2 ) و انگيزه‌هاى ناپسند ديگر ، كه سوم كس از اين دسته برخاسته ميان خورد نگاه و جاى بيرون دادنش خودپسندانه به خراميدن پرداخت و فرزندان نياكانش نيز با او به پا خاسته دارائى خدا را چنان مىخوردند كه شتران گياه بهارى را ، تا رشته هايش پنبه شد و آنچه كرد زمينهء مرگ او را چيد و پرخورىاش وى را سرنگون گردانيد . . .\r\nتا پايان داستان\r\n\r\nگفتار ما در پيرامون اين سخنرانى :\r\nاين سخنرانى را شقشقيه ( 3 ) ناميده و دربارهء آن سخن بسيار گفته‌اند و كسانى كه در هنر گزارشگرى اوستادند - از شيعه و سنى - آن را آورده و از سخنرانىهاى سرور ما فرمانرواى گروندگان شمرده‌اند كه بودن آن از وى روشن است و هيچ چون و چرا برنمىدارد پس سخن آن نادان را نبايد شنيد كه مىگويد اينها را شريف رضى به هم بافته زيرا در همان سده‌هاى نخستين و پيش از آنكه نطفهء رضى بسته شود بسيار كسان آن را گزارش كرده‌اند و كسانى هم كه با وى در يك روزگار مىزيسته يا پس از او آمده‌اند با زنجيره‌هاى ديگرى كه به راه او نمىانجامد\r\n\r\n","description":"","footnote":"\r\n( 1 ) سعد پسر ابى وقاص\r\n( 2 ) عبد الرحمن پسر عوف و شوهر خواهر عثمان\r\n( 3 ) شقشقه واژه اى تازى و خود چيزى است در شتر - مانند شش در گوسفند - كه چون به هيجان آيد آن را از دهان بيرون مىآرد و در زير گلو آواز مىدهد ، در نگاه نخست ؛ آن را زبان جانور مىپندارند و چون پيشواى ما اين سخنان را از سر هيجانى ناگهانى بر زبان رانده خود ، آن را به شقشقه همانند كرده است ( نيز بنگريد به ص 185 )\r\n","page_name":" 182 ","page_number":203},
  {"content":"\r\nآن را آورده‌اند و اينك گروهى از آنان :\r\n1 - حافظ يحيى پسر عبد الحميد حمانى درگذشته به سال 228 چنان كه در زنجيرهء گزارشى جلودى در « العلل » و « المعانى » آمده است .\r\n2 - ابو جعفر دعبل خزاعى درگذشته در سال 246 كه - به گفتهء پيشواى گروه ما : طوسى در « امالى ديكته‌ها » ص 237 - آن را با زنجيرهء خود از پسر عباس گزارش كرده و برادرش ابو الحسن على نيز آن را از زبان وى بازگو نموده است .\r\n3 - ابو جعفر احمد پسر محمد برقى در گذشته به سال 274 يا 280 كه به گفتهء « علل الشرايع انگيزه‌هاى آئينها » از بازگوگران اين سخنرانى است .\r\n4 - ابو على جبائى پيشواى معتزليان - روشن انديشان سنى - كه در سال 303 در گذشته چنانچه در « الفرقة الناجية گروه رستگاران » از استاد ابراهيم قطيفى و « بحار درياها » از مجلسى - ج 8 ص 161 - آمده از همين بازگوگران است .\r\n5 - ابن ميثم در شرح خود مىنويسد : اين سخنرانى را در دست نوشته اى كهن يافتم كه ابو الحسن على بن فرات - دستور عباسيان و در گذشته به سال 312 - چيزى بر آن نوشته بود .\r\n6 - ابوالقاسم بلخى يكى از استادان معتزليان كه در 317 در گذشته به گفتهء ابن ابى الحديد در شرح خود - ج 1 ص 69 - از بازگوگران اين سخنرانى است .\r\n7 - ابو احمد عبد العزيز جلودى بصرى - در گذشته به سال 332 - نيز چنان كه در « معانى الاخبار آنچه از گزارشها در مىيابيم » آمده از همين بازگوگران است .\r\n8 - ابو جعفر ابن قبه شاگرد ابو القاسم بلخى كه نامش را برديم در نگارش خود « الانصاف داددهى » اين سخنرانى را آورده چنان كه ابن ابى الحديد در شرح خود - ج 1 ص 69 - و نيز ابن ميثم در شرح خود - او را از بازگوگران شمرده‌اند .\r\n","description":"","footnote":"","page_name":" 183 ","page_number":204},
  {"content":"\r\n9 - حافظ سليمان پسر احمد طبرانى نيز كه در سال 360 در گذشته - بر بنياد آنچه در زنجيرهء قطب راوندى در گزارش او بر « نهج البلاغه شيوه ى شيواگوئى » آمده - از همين بازگو گران است\r\n10 - ابو جعفر ابن بابويه قمى در گذشته در سال 381 در دو نگارش خود « علل الشرايع » و « معانى الاخبار » اين سخنرانى را آورده است .\r\n11 - ابو احمد حسن پسر عبد اللَّه عسكرى در گذشته در سال 382 ؛ كه پيشواى ما صدوق در دو نگارش بالا اين سخنرانى را به يارى گفته‌هاى وى گزارش كرده است .\r\n« نگاهى به ديگر سوى »\r\nسرور دانشور ، شهرستانى در « ما هو نهج البلاغه نهج البلاغه چيست ؟\r\nص 22 « اين مرد را از بازگوگران شقشقيه شمرده و درگذشت او را در سال 395 دانسته و در ص 23 كه او را ياد كرده وى را از مردم سدهء سوم شناخته كه نه سخن نخستينش رسا و نه اين يكى درست است زيرا از ديده ى وى پوشيده مانده كه حسن پسر عبد اللَّه عسكرى - بازگوگر شقشقيه - همان ابو احمد نگارندهء » الزواجر بازدارنده‌ها « است كه در سال 382 در گذشته و در 293 زاده شده ، ولى شهرستانى پنداشته كه وى ابو هلال حسن پسر عبد اللَّه عسكرى - نگارندهء » الاوائل آغازها « و شاگرد ابو احمد عسكرى - است و سالى هم كه ياد كرده - نه سال مرگ او - بلكه سالى است كه نگارش » الاوائل « را به پايان برده است و زندگىنامهء هر دو حسن عسكرى را در » معجم الادباء فرهنگ نامه ى سخنوران « مىتوان يافت - ج 8 ص 233 تا 268 - و نيز در » بغية الوعاة آرزوى سخن پذيران « ص 221 .\r\n12 - ابو عبد اللَّه مفيد در گذشته در سال 412 استاد شريف رضى در نگارش خود « الارشاد راهنمائى » ص 135 آن را آورده است .\r\n13 - قاضى عبد الجبار معتزلى در گذشته در 415 در نگارش خود « المغنى » به گونه اى دلخواه خويش به روشنگرى پاره اى از فرازهاى اين سخنرانى برخاسته\r\n","description":"","footnote":"","page_name":" 184 ","page_number":205},
  {"content":"\r\nو رنگ بيرونى آن را نديده گرفته و نمىپذيرد كه در لابلاى آن نكوهش كسانى باشد كه پيش از فرمانرواى گروندگان بر جاى پيامبر نشستند و با اين همه پاى هيچگونه چون و چرائى را در اينكه سخنرانى از على است به ميان نمىكشد .\r\n14 - حافظ ابو بكر ابن مردويه در گذشته در سال 416 بر بنياد آنچه در زنجيرهء راوندى در « شرح النهج » آمده از همين بازگوگران است .\r\n15 - وزير ، ابو سعيد آبى در گذشته در سال 422 در نگارش خود « نثر الدرر و نزهة الادب گوهرهاى پراكنده و گردشگاه فرهنگ و سخنورى » آن را آورده است .\r\n16 - شريف مرتضى برادر بزرگتر شريف رضى كه در سال 436 در گذشته پاره اى از آن را در « الشافى درمانگر » - ص 203 - آورده گويد : آوازه اى بلند دارد و در ص 204 نيز آغاز آن را ياد كرده مىنويسد : گفتارى بنام است .\r\n17 - پيشواى گروه ما - طوسى كه در سال 460 درگذشته - آن را در « تلخيص الشافى فشردهء درمانگر » آورده است . - نيز در ص 327 « امالى » خود از راه خزاعىها و از زبان سيد ابو الفتح هلال پسر محمد پسر جعفر حفار كه زندگى - نامه اش در ج 3 ص 509 از « مستدرك » به خامهء دانشور نورى ياد شده است .\r\n18 - ابو الفضل ميدانى در گذشته به سال 518 در « مجمع الامثال گرد آمده اى از گفته هائى كه زبانزد مردم است » ص 383 مىنويسد : و فرمانرواى گروندگان على - خدا از وى خشنود باد - سخنرانى اى دارد كه شقشقيه ناميده شده زيرا پسر عباس - كه خدا از هر دو خشنود باد - چون على سخنش را بريد به وى گفت : اى فرمانرواى گروندگان ! چه شود دنبالهء سخن را از همان جا كه رساندى بگيرى گفت : پسر عباس ! چنين كارى دور است ، شقشقه اى بود كه بانگى چند كرد و به جاى خويش برگشته آرام گرفت . ( 1 )\r\n\r\n","description":"","footnote":"\r\n( 1 ) بنگريد به زيرنويس ص 182 ش ( 2 )\r\n","page_name":" 185 ","page_number":206},
  {"content":"\r\n19 - ابو محمد عبد اللَّه پسر احمد بغدادى - نامبردار به ابن خشاب - كه به سال 567 در گذشته و ابو الخير مصدق واسطى نحوى اين سخنرانى را بر وى خوانده و پس از اين ، گفتار او را در اين باره مىآوريم .\r\n20 - ابو الحسن قطب الدين راوندى كه به سال 573 در گذشته در « شرح نهج البلاغه » اين سخنرانى را از راه دو حافظ ديگر - ابن مردويه و طبرانى - آورده و مىنويسد : مىگويم : اين سخنرانى را در دو جا نوشته يافتم كه روزگارى چند پيش از زاده شدن رضى نگارش داده بودند يكى در پيوستهاى كتاب « الانصاف » از ابو جعفر ابن قبه شاگرد ابو القاسم كعبى - از استادان معتزليان كه پيش از زاده شدن رضى در گذشته - و ديگرى در دست نوشته اى كه ابو الحسن على پسر محمد پسر فرات دستور المقتدر باللَّه عباسى ، شصت و اند سال پيش از زاده شدن رضى ، چيزى بر آن نگاشته بود و گمانى نيرومند دارم كه آن دست نوشته ، روزگارى چند پيش از آنكه ابن فرات پاى به جهان نهد نگارش يافته بود .\r\n21 - ابو منصور طبرسى ( يكى از استادان ابن شهر آشوب كه در سال 588 درگذشته ) در نگارش خود « الاحتجاج گفتاگوها - ص 95 » آن را آورده و مىنويسد : گروهى از بازگو گران از راه‌هاى گوناگون از پسر عباس آورده‌اند كه . . .\r\n22 - ابو الخير مصدق پسر شبيب صلحى نحوى درگذشته در سال 605 اين سخنرانى را بر ابو محمد ابن خشاب خوانده و گويد : چون آن را بر استادم ابو محمد ابن خشاب خواندم و رسيدم به آنجا كه پسر عباس گفته : هرگز بر هيچ چيز چنان افسوس نخوردم كه بر بريدن و دنبال نكردن على سخن خود را ، ابن خشاب گفت اگر من آنجا بودم به پسر عباس مىگفتم : مگر چيزى هم ماند كه عموزاده ات در دل نگاهداشته و در اين سخنرانى نياورده باشد ؟ ! او كه به راستى نه براى پسينيان و نه براى پيشينيان چيزى به جا نگذارد ! مصدق گفت : وى شوخ بود و من به او گفتم سرور من ! شايد كه اين سخنرانى ساختگى بوده و آن را به دروغ بر على بسته باشند ! گفت : نه به خدا سوگند ، من مىدانم اين گفتار از اوست چنان كه مىدانم تو مصدقى گفت گفتم : مردم\r\n","description":"","footnote":"","page_name":" 186 ","page_number":207},
  {"content":"\r\nآن را به شريف رضى چسبانده‌اند گفت نه به خدا ، رضى كجا و اين شيوه و اين گفتار ؟ ! ما سروده‌ها و نوشته‌هاى او را ديده‌ايم و به اين سخنرانى نزديك نيست و در رشتهء آن ، سازمان نيافته سپس گفت به خدا من اين سخنرانى را در نگاشته هائى ديدم كه دويست سال پيش از پديد آمدن رضى نگارش يافته بود و هم آن را در دستنويسهائى ديدم كه همهء آنها را مىشناسم و مىدانم به خامهء كدام يك از دانشمندان و سخن پردازانى است كه پيش از زاده شدن ابو احمد نقيب - پدر رضى - مىزيسته‌اند بنگريد به « شرح ابن ميثم » و « شرح ابن ابى الحديد ج 1 ص 69 »\r\n23 - مجد الدين ابو السعادات ابن اثير جزرى در گذشته به سال 606 در « النهايه - ج 2 ص 294 » در واژهء شقشق با سخنى كوتاه از آن ياد كرده و مى - نويسد : از همين ريشه است گفتار على در آن سخنرانى وى : آن شقشقه اى بود كه بانگى چند كرد سپس به جاى خويش برگشت و آرام گرفت .\r\n24 - ابو المظفر دخترزادهء ابن جوزى در گذشته به سال 654 در ص 73 از « تذكره يادآور » خويش اين سخنرانى را از راه استادش ابو القاسم نفيس انبارى با زنجيرهء وى از پسر عباس بازگو كرده و مىنويسد : آن را به نام شقشقيه مىشناسند و پاره اى از آن را گرد آرندهء « نهج البلاغه » آورده و پاره اى ديگر را انداخته و من همهء آن را مىآورم ، سپس با جدائىهائى در واژه‌ها به يادآورى آن مىپردازد .\r\n25 - عز الدين ابن ابى الحديد معتزلى در گذشته به سال 655 در « شرح النهج ج 1 ص 69 » گويد بسيارى از فرازهاى اين سخنرانى را در نگاشته‌هاى پيشوايمان ابو القاسم بلخى ديدم كه راهبر آموزشگاه بغداديان - يكى از دو شاخهء معتزله - بود و به روزگارى دراز پيش از آن كه رضى جامهء هستى بپوشد در فرمانروائى المقتدر مىزيست و هم بسيارى از آن را در نگارش ابو جعفر ابن قبه ديدم كه خود يكى از عقيدتشناسان امامى بود و نگاشتهء وى كتاب « الانصاف » نام دارد ، اين ابو جعفر بر استاد ابو القاسم بلخى - خداى برتر از پندار بيامرزدش - شاگردى كرد و در همان روزگار و پيش از آن كه رضى - خداى برتر از پندار\r\n","description":"","footnote":"","page_name":" 187 ","page_number":208},
  {"content":"\r\nاو را بيامرزد - پاى به جهان هستى نهد در گذشت .\r\n26 - كمال الدين ابن ميثم بحرانى در گذشته به سال 679 اين سخنرانى را از روى نبشته اى كهن آورده است كه على بن فرات دستور عباسيان و در گذشته به سال 312 چيزى بر آن نگاشته بوده ، نيز ابن ميثم آن را از نامهء « الانصاف » به خامهء ابن قبه آورده و سخن ابن خشاب را دربارهء آن ، كه ما هم نوشتيم - و هم اين را كه ابو الخير آن را بر وى خوانده - ياد كرده است\r\n27 - ابو الفضل جمال الدين ابن منظور افريقائى مصرى كه در سال 711 در - گذشته در نگارش خود « لسان العرب زبان تازيان » - ج 12 ص 53 زير واژهء شقشق مىنويسد : در گفتار على - خدا از وى خشنود باد - در لابلاى يك سخنرانى از او آمده است : « آن شقشقه اى بود كه بانگى چند كرد سپس به جاى خويش برگشت و آرام گرفت »\r\n28 - مجد الدين فيروز آبادى در گذشته به سال 816 يا 817 در كوتاه سخنى از آن ياد كرده و در ج 3 ص 251 از « القاموس دريا » مىنويسد : آن سخنرانى على را از اين روى شقشقيه خوانده‌اند كه چون پسر عباس به وى گفت : چه شود اگر دنبالهء سخن را از همان جا كه رساندى بگيرى پاسخ داد : پسر عباس ! چنين كارى دور است ، شقشقه اى بود كه بانگى چند كرد سپس به جاى خويش برگشت و آرام گرفت . ( 1 )\r\n\r\n","description":"","footnote":"\r\n( 1 ) و اين نيز كسان ديگرى كه هر چند از ميان شيعه برنخاسته‌اند باز هم سخنرانى شقشقيه را از على دانسته يا فرازهائى از آن را از زبان وى بازگو كرده‌اند :\r\n1 - پير روزبهان شيرازى در گذشته به سال 606 در « شرح شطحيات گزارش سخنان بيخودانه » بر يكى از فرازهاى اين سخنرانى انگشت نهاده و آن را دستافزارى گردانيده است براى آنكه پاره اى از سخنان عارفان را روا بشمارد .\r\n2 و 3 - محمد خضرىبك استاد دانشگاه مصر و در گذشته به سال 1345 كه از سرسختترين سرسپردگان و پشتيبانان يزيد و معاويه است در « محاضرات تاريخ الامم الاسلامية پاسخهائى آماده دربارهء تاريخ توده‌هاى مسلمان - ص 127 » و نيز احمد زكى صفوت مصرى در ص 135 از « كتاب على » بودن شقشقيه را از على راست مىشمارند .\r\n4 - سعيد خورى شرتونى لبنانى درگذشته در 1330 در « اقرب الموارد نزديكترين درآمدنگاه‌ها - ج 1 ص 604 » گويد : سخنرانى شقشقيه يك سخنرانى از پيشوا على است كه در زيبائى و نيكوئى بىمانند و برتر از آن نمىتوان انگاشت و لايه هائى از شيواگوئى و فرازهائى نمايشگر فرزانگى در بردارد و اين نام را نيز از آن روى بر آن نهاده‌اند كه چون پسر عباس به وى گفت چه شود اگر دنبالهء سخن را از همان جا كه رساندى بگيرى ، پاسخ داد : « پسر عباس ! چنين كارى دور است ، شقشقه اى بود كه بانگى چند كرد سپس به جاى خويش برگشت و آرام گرفت » در ص 101 نيز يك فراز از اين سخنرانى را با گواهى به بودن آن از على ، آورده است .\r\n5 - عبد الفتاح عبد المقصود در نگارش خود « امام على بن ابيطالب » - ص 93 و 151 از جلد دوم برگردن فارسى - 6 - و سليمان قندوزى حنفى در « ينابيع المودة » بخش 51 7 - و عمر ابو النصر در « زندگانى على بن ابيطالب » ص 216 از برگردان پارسى 8 - و توفيق ابو علم در « اهل البيت » ص 245 9 - و عبد اللَّه علائلى در « الامام الحسين » ص 299 10 - و سليمان كتانى لبنانى در « مشعلى و دژى » - ص 90 و 145 از برگردان فارسى - 11 - و جرج جرداق در « الامام على » ص 867 و 486 همگان فرازهائى از اين سخنرانى را از زبان على باز گفته‌اند - گذشته از بسيارى كه چون همراه با كار خود در روشنگرى « نهج البلاغه » به گزارش اين سخنرانى نيز پرداخته‌اند مى - توانند از بازگوگران آن به شمار آيند همچون :\r\n1 - محى الدين خياط در گذشته به سال 1332 .\r\n2 - محمد محى الدين عبد الحميد استاد دانشگاه ازهر .\r\n3 - عبد العزيز سيد الاهل لبنانى .\r\n4 - محمد حسن نائل مرصفى استاد دانشگاه قاهره و در گذشته در 1353 .\r\n5 - استاد پيشوا محمد عبده كه ساليانى چند مفتى مصريان بود و در سال 1323 درگذشت ( بنگريد به « شرح النهج » او ج 1 ص 30 تا 38 كه سخن نگارندهء قاموس را نيز دربارهء اينكه شقشقيه از على است سربسته آورده ) 6 - دكتر صبحى صالح استاد دانشگاه لبنان ( بنگريد به « شرح النهج » او ص 48 تا 50 ) .\r\n","page_name":" 188 ","page_number":209},
  {"content":"\r\nو از همه اينها نيز كه چشم بپوشيم باز چه توانم گفت ؟ آن هم پس از آن كه سرايندهء امروز نيل ( 1 ) با عربده‌هاى خود ، آتشهاى رو به خاموشى را دامن\r\n\r\n","description":"","footnote":"\r\n( 1 ) - ن - محمد حافظ ابراهيم در گذشته به سال 1933 ميلادى و 1351 هجرى\r\n","page_name":" 189 ","page_number":210},
  {"content":"\r\nمىزند و آن تبهكارىهاى فراموش شده را ( نه خدا را - هرگز از ياد نمىرود ) تازه در برابر ديدگان مىآرد و آن را ستايشى براى پيشينيان پنداشته و پس از گذشتن سده هائى دراز بر آن بزهكارىها بانگ خود را بلند ساخته با سرافرازى و شادمانى در چكامه اى كه درباره ى عمر سروده ، زير نشانى « عمر و على » گويد :\r\n« و سخنى هست كه عمر به على گفته\r\n- چه ارجمند شنونده اى و چه بزرگ گوينده اى ! -\r\nكه اگر دست فرمانبرى ندهى ، خانه ات را مىسوزانم\r\nو نمىگذارم در آن زنده بمانى ، هر چند دختر پيامبر برگزيده در آن باشد\r\nهيچ كس جز عمر چنين سخنى را بر زبان نمىآورد\r\n- آن هم در برابر شهسوار دودمان عدنان ( 1 ) و پشتيبانان او - »\r\nو چه بگويم پس از آن كه مردم مصر در آغاز سال 1918 م بزمى بر پا ساختند تا در انجمنى كه فراهم آمده‌اند اين چكامهء ستايش نامهء عمر را كه سروده‌هاى ياد شده در ميان آنها است برخوانند ؟ و نامه‌هاى روزانه و ماهانه شان آن را در كرانه‌هاى جهان بپراكنند و مردان بزرگ مصر - همچون احمد امين و احمد زين و ابراهيم ابيارى ( 2 ) و على جارم و على امين ( 3 ) و خليل مطران ( 4 ) و مصطفى\r\n\r\n","description":"","footnote":"\r\n( 1 ) از نياكان خيلى دور على ع\r\n( 2 ) ن - در چاپ ديوان كه در دو جلد و به سال 1937 م در دار الكتب ( كتابخانه ) به انجام رسيده اين سه تن به كار گردآورى و روشنگرى آن و درست كردن لغزشها مىپرداخته‌اند و سروده هائى را كه ياد شد در ص 82 از نخستين جلد آن مىتوان جست .\r\n( 3 ) ن - اين دو - با يك تن ديگر - درست كردن لغزشهاى ديوان را در چاپى ديگر به گردن داشته‌اند .\r\n( 4 ) ن - وى پيشگفتارى بر ديوان حافظ نگاشته كه همراه با خود آن در سال 1935 م و 1353 ه در « مكتبة الهلال كتابخانهء ماه نو » به چاپ رسيده و سروده‌هاى ياد شده در ص 184 آن آمده جز آنكه نيمهء نخست از بيت دوم آن به جاى « اگر دست فرمانبرى ندهى » به اين گونه دستخوردگى دارد : « اگر گزافه روى نكنى »\r\n","page_name":" 190 ","page_number":211},
  {"content":"\r\nدمياطى بك ( 1 ) و جز آنان ( 2 ) مىآيند و مىپردازند به پراكندن ديوانى كه سروده اش اين است و به آفرين گفتن به سخنسرائى كه خرد وى در اين پايه است ، و به اين گونه در تنگناى گرفتارىها و در روزگار سختى كه به آن دچاريم نمك بر زخم دلها مىپاشند و با اين هيا بانگهائى كه جز دسته بندىهاى ناپسند انگيزه اى ندارد سرچشمهء پاك آشتى و سازش را در جهان اسلام گل آلود مىسازند ، سنگر يكپارچهء مسلمانان را دستخوش پراكندگى مىنمايند و مىپندارند كار نيكوئى انجام مىدهند ( 3 ) .\r\nو مىبينيم ديوان اين سخنسرا - بويژه چكامه اش دربارهء عمر - را پى در پى از نو چاپ مىكنند و روشنگر آن دمياطى نيز زيرنويسى براى دومين بيتش به اين گونه نگاشته :\r\n« مىخواهد بگويد : اين كه دختر پيامبر برگزيده در اين خانه جاى دارد ، على را از گزند عمر بر كنار نمىدارد . »\r\nو در ص 39 از روشنگرى خود گويد : در سخنى كه پسر جرير طبرى نوشته گويد : « جرير از مغيره از زياد پسر كليب آورده كه عمر پسر خطاب به خانهء على آمد ، طلحه و زبير و نيز مردانى از آن كسان كه همراه با پيامبر به مدينه كوچيدند در آنجا بودند . پس گفت : به خدا سوگند خانه را بر شما مىسوزانم مگر اينكه به درآئيد و دست فرمانبرى بدهيد ، زبير با شمشير كشيده به سوى او بيرون شد ، ولى تيغ از دست وى بيفتاد و به سويش جسته وى را دستگير كردند » كه اگر اين زياد همان ابو معشر كوفى حنظلى باشد بايد سخن او را پشتوانه گرفت و چنانچه بر مىآيد ، حافظ خدا بيامرز همين گزارش را در پيش چشم\r\n\r\n","description":"","footnote":"\r\n( 1 ) ن - وى بر همين چكامه كه دربارهء عمر سروده شده گزارشى نوشته كه در مصر « مطبعة السعادة چاپخانه ى خوشبختى » در 90 ص به چاپ رسيده و سروده‌هاى ياد شده را همراه با گزارش آنها در ص 38 مىتوان يافت .\r\n( 2 ) در چند چاپ ديگر\r\n( 3 ) سورهء 18 آيهء 104\r\n","page_name":" 191 ","page_number":212},
  {"content":"\r\nداشته كه چنان گفته .\r\nو مىبينيم در ستايش اين سراينده و چكامهء وى چنان تند مىروند كه گويا براى توده ، انبوهى از دانش يا برداشتى تازه و شايسته به ارمغان آورده يا چنان برترى چشمگيرى در عمر سراغ كرده كه توده و پيامبر پاكشان از آن شادمانه مىگردند ، پس مژده و بلكه هزاران مژده باد به بزرگترين پيامبران ! كه جگر - گوشهء راست رو او در نزد كسى كه آزمندانه آن سخن را بر زبان مىراند كوچكترين ارج و ارزشى نداشته و بودن او در خانه اى كه خدا ، خداوندان آن را از هر گونه لغزشى بر كنار شناخته نمىتوانسته آنان را از گزند وى به دور نگهدارد كه خانه را بر ايشان نسوزاند ! پس آفرين و بازهم آفرين بر گزينشى كه اين سان باشد و به به از فرمانروائىاى كه با اين بيم و هراسها گردن به آن نهند و سرانجامش دهند و به اين بىپايگىها پايان پذيرد !\r\nكه به همه ى اينها نمىخواهيم بپردازيم زيرا با بررسى در زندگى نخستين خليفه ديده‌ايم كه او - پيش از اسلام آوردن و پس از آن - سرمايه ى روانىاش با ديگر مردم عادى يكسان بوده و تنها برگزيده شدنش به جانشينى پيامبر او را بزرگ كرده و بس و اكنون تنها مىخواهيم در دو زمينه به پژوهش پردازيم .\r\n‹ 1 › برترىهائى كه براى او شمرده‌اند 2 - منشهاى روانىاش .\r\n\r\n1 برترىهائى كه براى او شمرده‌اند\r\nآيا از بزرگترين پيامبران - درود و آفرين خدا بر وى و خاندانش - به راستى سخنى كه نمايشگر برترى او باشد رسيده ؟ و آيا آن همه گزارشهاى بسيارى كه در ستايش او آورده‌اند درست است ؟ ما در اينجا انديشه را به ژرفنگرى وا مىداريم و مانند همهء كسان كه در جستجوى برداشتى درست هستند داورى خود را بر پايهء هيچ سخنى استوار نمىگردانيم مگر آنچه از پيشوايان هنر حديث - كه ميان درست و نادرست آن جدائى مىنهند - مىآوريم سپس آن را با ارزيابى\r\n","description":"","footnote":"","page_name":" 192 ","page_number":213},
  {"content":"\r\nو نگرشى كه يارىاش دهد دنبال مىكنيم .\r\nفيروزآبادى در پايان نگارش چاپ شده اش « سفر السعادة » مىگويد : در پايان نگارش ، هم زمينه هائى را كه حديثهائى دربارهء آنها آمده و چيزى از آنها درست نيست سربسته ياد مىكنيم و هم آنچه را نزد دانايان حديث شناس ، چيزى از آنها به روشنى شناخته نگرديده . سپس چند زمينه را مىشمارد ، تا جائى كه مىنويسد :\r\nزمينهء برترىهاى بوبكر راسترو - خدا از وى خشنود باد - : از ميان همهء آنچه در اين باره ساخته‌اند بلند آوازه تر ، اين حديث است كه : خداوند براى مردم به گونه اى همگانى روى مىنمايد و براى بوبكر به گونه اى ويژه . و نيز اين كه : خداوند هيچ چيز در دل و سينهء من نريخت مگر در سينهء بوبكر هم ريخت . و نيز اين كه : پيامبر - درود و آفرين خدا بر وى و خاندانش - چون كشش و گرايش به بهشت بر او چيرگى مىيافت ريش بوبكر را مىبوسيد . و نيز اين كه :\r\nمن و بوبكر همچون دو اسبى هستيم كه مردم بر سر برنده شدن يكى از آنها گروبندى كنند . و نيز اين كه : چون خداوند ، روانها را برگزيد روان بوبكر را برگزيد . و ماننده‌هاى اين بافته‌ها و دروغها كه خرد هر كس - بىهيچ روشنگرى - نادرست بودن آنها را مىشناسد . ( 1 )\r\nو نيز عجلونى در نگارش خود « كشف الخفا پرده بردارى از نهفته‌ها ص 419 تا 424 » صد زمينه از زمينه‌هاى فقه و جز آن را شمرده و مىنويسد : « در اين باره هيچ حديثى به پايگاه درستى نرسيده » يا : « در اين باره هيچ حديث درستى نيست » يا سخنانى نزديك به اين دو فراز و در ص 419 مىنويسد : برترىهاى بوبكر راسترو - خدا از او خشنود باد - : از ميان همهء آنچه در اين زمينه ساخته‌اند بلند آوازه تر اين حديث است كه : خداوند براى مردم به گونه اى\r\n\r\n","description":"","footnote":"\r\n( 1 ) اين فيروز آبادى - كه ديديد گزارشهاى ديگران را در برترى بوبكر نمىپذيرد - گذشته از سنى و شافعى بودن ، خود را از نبيره‌هاى بوبكر مىشمرده و صديقى مىخوانده ( بنگريد به « الكنى و الالقاب ج 3 ص 30 » و به پيشگفتار نصر هورينى بر « القاموس » ج 1 ص 6 )\r\n","page_name":" 193 ","page_number":214},
  {"content":"\r\nهمگانى روى مىنمايد و براى ابوبكر به گونه اى ويژه تا پايان سخن فيروز آبادى كه آورديم .\r\nو سيوطى در « اللئالى المصنوعة مرواريدهاى ساختگى ج 1 ص 186 تا 302 » 30 حديث از بلند آوازه ترين آنچه در برترىهاى بوبكر رسيده آورده و آن را ساختگى و همچون درمهاى ناسره و ناروا شناخته و برداشت پاسداران حديث را دربارهء آنها ياد كرده ، با اينكه در سده‌هاى نزديك به ما ، نگارندگان ، همانها را از حديث - هائى پنداشته‌اند كه در درستانگارى آنها هيچكس سر ناسازگارى ندارد و - بى پروا و بىيادى از زنجيره اش - چنان آن را گزارش كرده‌اند كه گويا همگان راستى آن را پذيرفته‌اند .\r\nالبته بر سيوطى نيز كه نرم و نيكو در پى اين گروه راه مىسپرده گران و دشوار مىآمده كه از ميان اين سى حديث يكى را هم درست نشمارد ! و در ص 296 اين سخن را كه به پيامبر - درود و آفرين خدا بر وى و خاندانش - بسته‌اند گزارش كرده : « مرا كه به آسمانها بالا بردند بر هيچ آسمانى نگذشتم مگر يافتم كه در آن نوشته بودند محمد برانگيختهء خدا است و ابوبكر جانشين من » سپس به داورى نشسته و آن را ساختگى مىشمارد چرا كه « در زنجيرهء گزارش آن عبد اللَّه حديث ساز پسر ابراهيم ( 1 ) هست كه استاد وى عبد الرحمن پسر زيد را نيز همگان نكوهيده‌اند » .\r\nبا همهء اينها سرانجام مىنويسد :\r\n« مىگويم : براى داورى دربارهء اين حديث ، استخاره كرده و از خداوند نيكوئى خواستم تا دريافتم كه نه ساختگى است و نه از آن گونه كه نتوان شالودهء نگرش گردانيد بلكه حديثى خوش و حسن ( 2 ) است چون گواه بسيار دارد » سپس گواه‌هاى خود را با زنجيره هائى ياد مىكند كه هيچ يك از آنها درست نيست و\r\n\r\n","description":"","footnote":"\r\n( 1 ) ن - بنگريد به جلد پنجم از همين كتاب ص 303 چاپ دوم .\r\n( 2 ) بنگريد به زيرنويس ص 35\r\n","page_name":" 194 ","page_number":215},
  {"content":"\r\nدر هر كدام ، يك حديث ساز يا دروغگو مىتوان يافت يا كسى كه همه او را نكوهيده‌اند يا ناآشنائى كه شناخته نشده و از ناشناسى همچون خود گزارش مىكند ، سيوطى اين اندازه ندانسته كه استخاره و نيكوئى خواستن از خداوند ، بدى را نيك نمى - گرداند و گزند رسيده را درست نمىكند و ناشايسته و نشناخته را به گونه اى پسنديده و آشنا بر نمىگرداند .\r\n« در جستجوى شادابى جوانى به سراغ گلاب فروشان رفته\r\nو مگر آن چه را گذشت روزگار تباه كرده گلاب فروش مىتواند چاره اى بيانديشد ؟ »\r\nخداوند پاك در بيهوده نمودن راه نيكوئى كه نشان داده به گزافه نمىرود و گواه‌هاى دروغين ، بىپايگى يك گزارش را از ميان نمىبرد آن هم پس از آن كه پاسداران حديث - آشكارا - مىنويسند هر يك از ميانجىهاى گزارش يا حديث سازند يا نكوهيده و اين هم زنجيره‌هاى آن گواه‌ها :\r\n1 - زنجيرهء سخنور بغدادى كه در جلد پنجم ص 303 ، 325 از چاپ سوم گذشت .\r\n2 - زنجيرهء بزار در « مسند » خويش كه عبد اللَّه حديث ساز پسر ابراهيم غفارى از ميانجىهاى آن است و استاد وى عبد الرحمن پسر زيد كه همه او را نكوهش كرده‌اند چنانچه در « تهذيب التهذيب پيراستن درست نامه ج 6 ص 178 » و « اللئالى المصنوعة ج 1 ص 296 » آمده .\r\n3 - زنجيرهء ابن شاهين در « السنة شيوه و آئين » كه همان راه سخنور بغدادى و داستان او است و چنانچه در جلد پنجم گذشت - بر بنياد داورى ذهبى و ابن حجر - درست نيست .\r\n4 - راه دار قطنى در « الافراد گزارشهائى با يك بازگوگر » كه سيوطى در « اللئالى ج 1 ص 297 » پس از يادآورى آن مىنويسد : دار قطنى گفته : اين را تنها محمد پسر فضيل از زبان ابن جريج گزارش كرده و جز اين دو هيچكس را\r\n","description":"","footnote":"","page_name":" 195 ","page_number":216},
  {"content":"\r\nنمىشناسم كه آن را باز گفته باشد و نگارنده از راه سرى آن را از سخنان بىپا شمرده و گفته : درست نيست و ابن حبان نيز گفته : با سخن سرى پسر عاصم نشايد به گفتگو پرداخت .\r\nامينى گويد : سرى پسر عاصم گزارشگر اين حديث يكى از دروغگويان است كه سرگذشت وى در جلد پنجم ص 231 از چاپ دوم گذشت و دار قطنى زنجيرهء ديگرى هم دارد كه عمر پسر اسماعيل پسر مجالد - يكى از دروغگويان ( 1 ) - از ميانجىهاى آن است و سيوطى در « اللئالى ج 1 ص 309 » اين زنجيره را ياد كرده و گفته : درست نيست و گزند آن زير سر اين عمر دروغگو است .\r\n5 - زنجيرهء ديلمى در مسند « الفردوس » كه گذشته از مردان ناشناخته اى كه در آنند يكى از ميانجيان آن ابو الخير عبد المنعم پسر بشير و همان دروغ پرداز حديث ساز است كه دويست حديث دروغ گزارش كرده ( 2 ) و ديگرى عبد الرحمن پسر زيد پسر اسلم كه چنانچه گذشت هيچكس را در نكوهيدگى وى جان چون و چرا نيست .\r\n6 - زنجيرهء ختلى در « ديباج ديباى » خود از نصر پسر حريش ( 3 ) از ابو سهل مسلم خراسانى از عبد اللَّه پسر اسمعيل از حسن بصرى آورده كه گفت : « برانگيختهء خدا - درود و آفرين خدا بر وى - گفت : بر زانوى تخت گاه جهان نهان نگاشته شده كه خدائى جز خداى يكتا نيست ، انباز ندارد ، محمد فرستادهء خدا است و بوبكر راست رو و عمر كه ميان نيك و بد جدائى مىنهد هر دو دستور اويند . »\r\nچنانچه در « تاريخ بغداد » ج 3 ص 286 آمده دار قطنى مىگويد : اين زنجيرهء گزارش سست است و درستى آن را روشن نمىكند زيرا ابو سهل و نصر پسر حريش نكوهيده‌اند و چنانچه در « لسان الميزان زبانه ى ترازو ج 3 ص 260 » آمده\r\n\r\n","description":"","footnote":"\r\n( 1 ) ن - برگرديد به همين كتاب ما جلد پنجم ص 246 از چاپ دوم .\r\n( 2 ) ن - برگرديد به همين كتاب جلد پنجم ص 241 از چاپ دوم .\r\n( 3 ) ن - در « اللئالى » جريش آمده و درست همان است كه ما نوشتيم .\r\n","page_name":" 196 ","page_number":217},
  {"content":"\r\nحديثهاى عبد اللَّه پسر اسماعيل را ناشايست شمرده و چيزى از حديث او را پيروى نكرده‌اند و تازه پس از اينها يكى از ميانجىهاى گزارش حديث ياد نشده زيرا حسن بصرى خود نمىتواند چيزى از برانگيختهء خدا شنيده و گزارش كرده باشد چون او را نديده ، سخنور بغدادى نيز زنجيره اى براى همين گزارش دارد كه واژه‌هاى « بازو ، دو دستور اويند » در آن نيست و يكى از ميانجيان آن احمد پسر رجاء پسر عبيده است كه خود بغدادى در ج 4 ص 158 از تاريخش مىنويسد :\r\nنشناخته مانده و نمىدانيم كيست .\r\n7 - زنجيرهء ابن عساكر كه عبد العزيز كتانى از ميانجىهاى آن است و بر بنياد آنچه در « لسان الميزان ج 4 ص 33 » آمده ذهبى وى را نكوهيده و يكى ديگر هم حارث پسر زياد محاربى است كه چنانچه در « لسان ج 2 ص 149 » آمده ذهبى و جز او مىگويند ناشناس است و گزارش وى را شالودهء روشنگرى نمى - توان گرفت برخى از ديگر ميانجيان آن نيز ناشناسند و سرگذشت آنان را در فرهنگ نامه‌ها نمىيابيم .\r\nابن عساكر زنجيرهء ديگرى هم دارد كه محمد پسر عبد پسر عامر از ميانجىهاى آن است و او در حديث سازى آوازه اى بلند دارد ( 1 ) و تازه آن را از زبان عصام پسر يوسف بازگو مىكند كه - چنان چه در « لسان الميزان ج 4 ص 168 » آمده - به گفتهء ابن سعد ، نكوهيده و به داورى ابن حبان لغزش كار است و به گفتهء ابن عدى ، حديث - هاى وى را در خور پيروى نيافته‌اند .\r\nبراى آن كه دريابيد سخن فيروزآبادى و عجلونى درست است بنگريد به آنچه در جلد پنجم - ص 297 تا 332 از چاپ دوم - روشن كرديم و با داورى پيشوايان و پاسداران حديث پنبهء صد برترى دروغينى را زديم كه براى بوبكر و دارو دسته ى او ساخته و بر فرستادهء خدا - درود و آفرين خدا بر وى و خاندانش - بسته‌اند . و به همين گونه ناروا بودن چهل و پنج گزارش ساختگى را دربارهء جانشينى\r\n\r\n","description":"","footnote":"\r\n( 1 ) ن - برگرديد به جلد پنجم از همين كتاب ما ص 259 چاپ دوم .\r\n","page_name":" 197 ","page_number":218},
  {"content":"\r\nپيامبر از ص 333 تا 356 از چاپ دوم باز نموديم و همهء اينها را نيز با داورى مردان اين هنر به انجام رسانديم همانند ابن عدى ، طبرانى ، ابن حبان ، نسائى ، حاكم ، دار قطنى ، عقيلى ، ابن مدينى ، ابو عمرو ، جوزقانى ، محب طبرى ، سخنور بغدادى ، ابن جوزى ، بوزرعه ، ابن عساكر ، فيروزآبادى ، اسحق حنظلى ، ابن كثير ، ابن قيم ، ذهبى ، ابن تيميه ، ابن ابى الحديد ، ابن حجر هيثمى ، ابن حجر عسقلانى ، حافظ مقدسى ، سيوطى ، صغانى ، ملا على قارى ، عجلونى ، ابن درويش الحوت و جز آنان .\r\nو گواه بر نادرستى انبوه اين گزارشها در برترى خليفهء نخست ، نبودن آنها است در كتابهاى شش گانهء « صحيح » و « سنن » و در مسندهاى كهن كه اگر گردآرندگانش كمترين نشانه اى از درستى در آنها مىيافتند و - بلكه اگر چيزى از آنها به گوششان خورده بود - همگان در رها كردن و نياوردن همهء آنها با يكديگر همداستان نمىشدند و كسانى كه در جستجوى گزارشها به هر گوشه سر مىكشيدند و آنچه را هم در دل خاك پوسيده بود بيرون مىآوردند البته گزارشهاى ياد شده را هم از پشت ابرهاى فراموشى به در مىكردند و گردهائى را كه بر روى آنها نشسته و همه را از ديده و ياد مردم برده بود مىستردند تا آشكار شود ؛ و اين مىرساند كه تاريخ زاده شدن اين گزارشها هم پس از روزگارى بوده كه نگارندگان شش « صحيح » و « سنن » مىزيسته‌اند و براى پستى و خوارى آن همين اندازه بس . هر چند در آن شش نگاشته نيز سخنانى كه پس از روزگار بزرگترين پيامبران - درود و آفرين خدا بر وى و خاندانش - ساخته و زائيده شده اندك نيست .\r\nو تازه اگر خود خليفه ، آگاهى و باور داشت كه چيزى - هر چند هم كم - از آن سخنان در برترى وى بر زبان پيامبر - درود و آفرين خدا بر وى و خاندانش - گذشته ، البته كسى مانند بو عبيدهء جراح را كه يك گور كن بيشتر نبود - براى جانشينى پيامبر - شايسته تر از خويش نمىانگاشت و او را بر خود پيش نمىانداخت و هنگامى\r\n","description":"","footnote":"","page_name":" 198 ","page_number":219},
  {"content":"\r\nكه بيش از هميشه نياز به رو كردن آنها داشت از اين كار باز نمىايستاد چرا كه گفت و شنيد بر سر جانشينى پيامبر در آن روز به جائى سهمناك رسيده و هر كس برترىهائى دارا بود آنها را شالودهء بگو مگو به سود خويش گردانيد تا بازار كشمكش چنان داغ شد كه چيزى نماند كار به زد و خورد كشد و گرماى گير و دار همه را به سر سختى دچار ساخته بود ولى اين مرد و پاسدار درشت خوى - اش هيچ سخنى به سود وى نداشتند جز اينكه بگويند يار غار پيامبر خدا است - كه درود و آفرين خدا بر وى و خاندانش - و يكى از دو تن كه در آنجا بوده ( 1 ) و سالمندترين مردان گروه - با اينكه خواه ناخواه پدرش سالخورده تر از او بايد باشد - و دسته اى كه او را برگزيدند و پس از آن كوفتن و شكستن و آن گير و دار براى او دست فرمانبرى از مردم گرفتند پشتوانه شان ماننده‌هاى همين چيزهائى بود كه نه دست افزارى استوار مىتواند باشد و نه هيچ خردمندى در برابر آن سر فرود مىآرد و نه كار توده با آن به راهى شايسته مىافتد و نه پراكندگى به همداستانى مىانجامد و نه كارى با آن به پايان درست خود نزديك مىشود .\r\nآرى گزارش كرده‌اند كه بوبكر در هنگام بگو مگو به سود خويش سخنانى به يادها آورده كه بازگو گران همه را انداخته‌اند و - از آن ميان - تنها اين را\r\n\r\n","description":"","footnote":"\r\n( 1 ) در سورهء 9 آيهء 40 آمده است : « اگر شما پيامبر را كمك نكنيد ، البته - هنگامى كه بدكيشان ؛ وى را از شهر خود بدر كردند - خداوند يارىاش داد ، همانگاه كه يكى از آن دو تن كه در شكاف كوه بودند به دوست همراهش گفت : اندوه مخور ، خدا با ما است » كه چون در اين فراز - از نامهء آسمانى - از بوبكر با نشانى « دوست و همراه پيامبر صاحبه » و نيز « يكى از آن دو تن » ياد شده ، همچنين سخن بر انگيختهء راستين به وى كه « اندوه مخور » اين را دستافزارى گردانيده‌اند براى سربلندى بوبكر ، كه - در پاسخ آن - گفتارى دراز بايسته است و اكنون همين اندازه بس كه بگوئيم در بسيارى از جاهاى قرآن :\r\nمردم بتپرست و بدكنش ، دوست و همراه پيامبران و گروندگان خوانده شده‌اند و آيا اين به تنهائى مىتواند نشانهء گردن فرازىشان باشد ؟ ( بنگريد به سورهء 12 آيهء 39 و 41 و سورهء 18 آيهء 34 و 37 و سورهء 7 آيهء 184 و سورهء 34 آيهء 46 ) .\r\n","page_name":" 199 ","page_number":220},
  {"content":"\r\nيادداشت كرده‌اند كه او نخستين مسلمان است و نخستين نمازگزار . از ابو سعيد خدرى آورده‌اند كه بوبكر گفت آيا من سزاوارترين مردم به فرمانروائى نيستيم ؟\r\nآيا من نخستين كسى نيستم كه اسلام آورد ؟ آيا من دارندهء چنان برترى نيستم ؟\r\nآيا من دارندهء چنين برترى نيستم ؟ ( 1 ) و از ابو نضره آورده‌اند كه چون مردم در گردن نهادن به فرمانروائى بوبكر كندى نمودند گفت : كيست كه براى اين كار سزاوارتر از من باشد ؟ آيا من نخستين كسى نيستم كه نماز گزارد ؟ آيا نيستم ؟ آيا نيستم ؟ آيا نيستم ؟ و كارهائى كه همراه با پيامبر - درود و آفرين خدا بر وى - به انجام رسانده بود يادآورى كرد ( 2 )\r\nما از برترىهاى پندارى وى يا آنچه را بر او بسته و خود در اينجا انداخته‌اند چيزى نمىدانيم زيرا مىشود - و چنين هم شده - كه او چيزى نگفته باشد و آنان گزارش را به اين رنگ در آورده‌اند تا ديگران را به پندار افكنند كه وى در آن روز برترىهائى داشته كه جاى هيچ چون و چرا نبوده است ولى اكنون نگاهى مىاندازيم به تنها برترىاى كه خود در آنجا ياد كرده و آن اين است كه خليفه نخستين كسى است كه اسلام را پذيرفته يا نخستين كسى كه نماز گزارده ؛ با اين كه چنين نبوده و اين سخن ؛ با داورى بزرگترين پيامبران و گفتار روشن يارانش ناسازگار است و ما در جلد سوم ص 219 تا 243 از چاپ دوم به گستردگى در اين باره سخن رانديم و صد گفتار آشكار آورديم چه از پاكترين پيامبران و چه از فرمانرواى گروندگان - درودهاى خدا بر آن دو و خاندان آن دو - و چه\r\n\r\n","description":"","footnote":"\r\n( 1 ) ن - چنانچه در « كنز العمال ج 3 ص 125 » آمده اين گزارش را هم ترمذى آورده است و هم بزار و ابن حبان و ابو نعيم در « المعرفة شناسائى » و ابن مندة در « غرائب شعبه » و سعيد پسر منصور همچنين ابن اثير در « اسد الغابه شيران بيشه ج 3 ص 209 » و ابن كثير در « تاريخ » خود - ج 3 ص 27 - آن را ياد كرده‌اند .\r\n( 2 ) ن - اين گزارش را ابن سعد در « الطبقات الكبرى » چاپ ليدن ج 3 ص 129 آورده و چنانچه در « كنز العمال ج 3 ص 126 » آمده خيثمهء طرابلسى نيز در « فضائل الصحابه برترىهاى ياران پيامبر » آن را بازگو كرده است .\r\n","page_name":" 200 ","page_number":221},
  {"content":"\r\nاز نخستين ياران پيامبر و چه از شاگردان نيكوكار ايشان و همه در اين باره كه نخستين كسى از مردان كه اسلام آورد و نماز گزارد سرور ما فرمانرواى گروندگان - درود بر وى - است و آنجا روشن كرديم كه بوبكر نخستين كسى كه اسلام آورد يا نماز گزارد نيست و چنانچه در گزارش درست طبرى آمده وى پس از بيش از پنجاه مرد ديگر اسلام آورده ( برگرديد به همانجا )\r\nو اگر ياران پيشين پيامبر چيزى از آن همه گزارشهاى ساختگى در برترى وى را مىدانستند البته در آن روز كه مردم را به فرمانبرى از او مى - خواندند به جاى آن كه براى رام شدن و سر فرود آوردن آنان از ترساندن و بيم و هراس دادن كمك بگيرند با گفتگو در پيرامون همانها خيلى هم آسانتر كار را از پيش مىبردند و آنگاه عمر پسر خطاب نيز در برترىهائى كه در روز سقيفه براى او شمرد به اين اندازه بسنده نمىكرد كه بگويد : كيست كه مانند اين سه برترى را داشته باشد : ( 1 ) « يكى از آن دو تن كه در غار بود » ، « هنگامى كه به دوست همراهش گفت اندوه مخور » « به راستى خداوند با ما است . »\r\nو بگويد : سزاوارترين مردم به كار پيامبر خدا ، دومين از آن دو تن است كه در غار بودند كه ابو بكر همان پيشاهنگ سالخورده باشد .\r\nو در روزى كه از توده برايش دست فرمانبرى مىگيرد بگويد : به راستى بوبكر يار برانگيختهء خداست و دومين از آن دو تن كه در آن شكاف كوه بودند ( 2 )\r\nو همچنين سلمان به ياران پيامبر نمىگفت : آن را كه سالمندتان بود بر گرفتيد و خاندان پيامبرتان را فرو گذارديد ( 3 )\r\nو همچنين عثمان - پسر عفان - در خواندن مردم به فرمانبرى از بوبكر ،\r\n\r\n","description":"","footnote":"\r\n( 1 ) برگرديد به زيرنويس ص 199\r\n( 2 ) ن - « سيرة ابن هشام ج 4 ص 340 » « الرياض النضرة ج 1 ص 162 ، 166 » ، « تاريخ ابن كثير ج 5 ص 247 و 248 » ، « شرح ابن ابى الحديد ج 2 ص 16 » ، « السيرة الحلبية ج 3 ص 388 »\r\n( 3 ) ن - « شرح ابن ابى الحديد ج 1 ص 131 و ج 2 ص 17 »\r\n","page_name":" 201 ","page_number":222},
  {"content":"\r\nبه اين بسنده نمىكرد كه بگويد : به راستى بوبكر راست رو ، سزاوارترين مردم است به آن ، او صديق ( راست رو ) است و دومين از آن دو تن و يار همراه برانگيخته خدا - درود و آفرين خدا بر وى - ( 1 ) و ( 2 )\r\nو همچنين مغيره پسر شعبه اين سخن را رو در روى بوبكر و عمر بر زبان نمىآورد : عباس را ببينيد و براى او بهره اى در اين كار بگذاريد تا براى خود و آيندگانش بماند و به اين گونه او را از على جدا كنيد زيرا اگر عباس به شما روى آرد در برابر على در پيش مردم دستآويزى نيكو خواهيد داشت .\r\nو همچنين بوبكر و عمر و بوعبيده و مغيره شبانه بر عباس در نمىآمدند و بوبكر به وى نمىگفت : ما به سراغ تو آمديم و مىخواهيم براى تو در اين كار بهره اى بگذاريم تا براى تو و آيندگانت بماند زيرا تو عموى برانگيختهء خدا هستى . ( 3 )\r\nو همچنين كار بوبكر به اين گونه به انجام نمىآمد كه تنها دو كس - عمرو بو عبيده - دست فرمانبرى به وى دهند يا چهار تن - آن دو با اسيد و بشير - و يا پنج كس - كه اينان همراه با سالم بردهء ابو حذيفه - چنان كه به گستردگى بيايد .\r\nهمچنين سران مهاجر و انصار از اين كه دست فرمانبرى به او دهند خوددارى نمىكردند مانند : على و دو پسرش - دو دخترزادهء پيامبر - و عباس و فرزندانش از ميان هاشميان و سعد پسر عباده و فرزندان و تيرهء او و حباب پسر منذر و پيروانش ، و زبير و طلحه و سلمان و ابوذر و مقداد و خالد پسر سعيد و سعد پسر ابو وقاص و عتبه پسر ابو لهب و براء پسر عازب و ابى پسر كعب و ابو سفيان\r\n\r\n","description":"","footnote":"\r\n( 1 ) برگرديد به زيرنويس ص 199\r\n( 2 ) چنانچه در « كنز العمال ج 3 ص 140 » آمده اين گزارش را طرابلسى در « فضائل الصحابه » آورده است . ن\r\n( 3 ) ن - « الامامة و السياسة » ج 1 ص 15 و « تاريخ اليعقوبى » ج 2 ص 103 و 104 « شرح ابن ابى الحديد » ج 1 ص 132 .\r\n","page_name":" 202 ","page_number":223},
  {"content":"\r\nپسر حرب و جز آنان ( 1 ) .\r\nو همچنين جائى براى آن نبود كه محمد پسر اسحاق بگويد : تودهء مهاجران و بيشتر انصار چون و چرائى نداشتند كه پس از برانگيختهء خدا - درود و آفرين خدا بر وى و خاندانش - على به كار بر مىخيزد - شرح ابن ابى الحديد ج 2 ص 8 -\r\nو همچنين عتبه پسر ابو لهب در آن روز در برابر كسى كه لاف آن برترىها را برايش مىزنند نمىگفت :\r\n« نمىپنداشتم كه اين كار\r\nاز دودمان هاشم و سپس از على روى بگرداند\r\nاز همان كس كه در گرويدن به پيامبر و پيشينه ى نيك از همه جلو بود\r\nو دانش او به نامهء خداوند و شيوه‌هاى پيامبر از همگان بيشتر\r\nو كسى كه ديرتر از همه از پيامبر خدا جدا شد\r\nو كسى كه در شستن پيكر پيامبر و جامهء مرگ پوشاندن بر او جبرئيل\r\nكمك كارش بود\r\nو كسى كه هر برترى در آنان است در او هم هست و آنان به او نرسند\r\nزيرا نيكوئىهائى كه در او بود در آن گروه يافت نمىشد\r\nچه چيز شما را از سوى او باز گرداند ؟ بدانيم\r\nهان ، اين گونه دست فرمانبرى دادن ، آغاز آشوب است » ( 2 ) همچنين قصى در آن روز نمىگفت :\r\n\r\n","description":"","footnote":"\r\n( 1 ) ن - « تاريخ اليعقوبى » ج 2 ص 103 « الرياض النضرة » ج 1 ص 167 « تاريخ ابو الفداء » ج 1 ص 156 « روضة المناظر » از ابن شحنه كه در كنار « الكامل » چاپ شده - ج 7 ص 164 - « شرح ابن ابى الحديد » ج 1 ص 134 .\r\n( 2 ) ن - « تاريخ اليعقوبى ج 2 ص 103 » « رسائل الجاحظ نامه‌هاى جاحظ ص 22 » ، « اسد الغابه ج 4 ص 40 » « تاريخ ابو الفدا » ج 1 ص 164 « شرح ابن ابى الحديد ج 3 ص 259 » و « الغدير ج 3 ص 232 » سروده‌هاى بالا را از زبان سرايندگانى چند بازگو كرده‌اند كه بايد به نگاشته‌هاى نامبرده نگاه كرد .\r\n","page_name":" 203 ","page_number":224},
  {"content":"\r\n« اى دودمان هاشم ! نگذاريد مردم ، چشم بدوزند كه شما را زير دست\r\nكنند .\r\n- به ويژه تيرهء تيم پسر مره - نياى بوبكر - و تيرهء عدى - نياى عمر -\r\nكار سرپرستى جز در ميان شما و به سوى شما نخواهد بود\r\nو جز ابو الحسن على كسى شايستهء آن نيست\r\nاى ابو الحسن ! براى رسيدن به آن با دور انديشى ميان را ببند\r\nزيرا به راستى تو - براى كارى كه اميد مىرود - سزاوار هستى\r\nو البته كسى كه قصى را پشتيبان خود دارد\r\nكسى را ياراى دست درازى به پايگاه او نيست\r\nو زادگان غالب ( 1 ) نيز از آن به دورند ( 2 ) . »\r\n\r\n2 منشها و مايه‌هاى روانىاش\r\nمىپردازيم به نگريستن در منشهاى خليفه و آن چه در لايه‌هاى هستى - اش ريشه دوانيده چه از دانشها چه از مايه‌هاى روانى ، تا ببينيم آيا آنها ميان او و برترىها پيوندى پديد مىآرند ؟ و آيا پايگاه او را به جائى مىرسانند كه شايستهء آن گزارشها باشد ؟ يا مرزى براى او مىنمايند كه اگر انديشه اى آن را نپذيرفت بر وى ستم كرده و آنچه را از آن اوست از وى دريغ ورزيده و پايگاه راستينش را در هم كوبيده باشد ؟ يا اگر پاى را از آن فراتر نهاديم به تندروى افتاده باشيم ؟\r\nدربارهء پيش از مسلمانىاش سخنى بر زبان نمىرانيم زيرا اسلام ، روزگار پيش از خود را نديده مىگيرد و بر اين بنياد ، كارى نداريم كه عكرمه - خداى برتر از پندار از وى خشنود باد - گفته : بوبكر - خدا از وى خشنود باد -\r\n\r\n","description":"","footnote":"\r\n( 1 ) ن - « تاريخ اليعقوبى » ج 2 ص 105\r\n( 2 ) از نياكان خيلى دور بسيارى از تازيان كه بوبكر و عمر نيز به او مىرسند .\r\n","page_name":" 204 ","page_number":225},
  {"content":"\r\nبا ابى پسر خلف و ديگر بتپرستان قماربازى مىكرد و اين پيش از آن بود كه قماربازى ناروا شناخته شود و اين گزارش را امام شعرائى نيز در نگارش خود « كشف الغمه اندوه زدائى ج 2 ص 154 » آورده است .\r\nو هم امام ابوبكر جصاص رازى حنفى در گذشته به سال 370 در « احكام القرآن ج 1 ص 388 » مىنويسد : هيچكس از دانشوران در اين زمينه سر ناسازگارى ندارد كه قماربازى ناروا و گروبندى نيز قمار است پسر عباس گفته گروبندى قمار است و مردم پيش از اسلام كه در نادانى مىزيستند بر روى دارائى و زن خويش گروبندى مىكردند و اين كار روا بود تا دستور به ناروا بودن آن رسيد چنان كه بوبكر راسترو با بتپرستان گروبندى كرد و كى ؟ همانگاه كه اين فراز از نامهء خداوند فرود آمد : الم روميان شكست يافتند . . . ( 1 )\r\nبه همين گونه كار نداريم كه ابو بكر ( 2 ) اسكافى در نگارش خود كه در خرده گيرى از نگاشتهء جاحظ « العثمانية » پرداخته مىنويسد ( 3 ) : ابو بكر پيش از آنكه اسلام آرد از سران نامور و بلند آوازه بود ، مردم مكه در گرد او انجمن مىكردند ، به خواندن سروده‌ها مىپرداختند ، گزارشها را به يادها مىآوردند و باده گسارى مىنمودند ، او نشانه‌هاى پيامبرى و نمونه‌هاى برانگيختگى را شنيده بود در شهرها به گردش رفت و گزارشها دريافت .\r\nو فاكهى در « كتاب مكه مكه نامه » با زنجيرهء خود از ابو القموص آورده كه ابوبكر - پيش از اسلام در روزگار نادانى - ( 4 ) باده گسارى كرد و اين سروده‌ها را بر زبان آورد :\r\n\r\n","description":"","footnote":"\r\n( 1 ) سورهء 30 آيهء 1\r\n( 2 ) ن - « رسائل جاحظ » ص 34 و « شرح ابن ابى الحديد » ج 3 ص 264 .\r\n( 3 ) ابو جعفر درست است بنگريد به « ابن ابى الحديد » كه شمارهء صفحهء آن نيز 265 بايد باشد .\r\n( 4 ) ن - اين فراز را كه ميان دو تيره نهاديم - با دستكارى در گزارش - به آن افزوده‌اند و دنبالهء گزارش نيز دروغ بودن اين فراز را روشن مىكند و به زودى خوانندگان را بر تاريخ درستى كه اين پيش آمد در آن رخ داده آگاه مىسازيم .\r\n","page_name":" 205 ","page_number":226},
  {"content":"\r\n« به مادر بكر درود فرست و خوش آمد بگوى\r\nآيا پس از بستگان تو من با تندرستى خواهم ماند ؟ »\r\nتا پايان سروده ها\r\nاين رويداد به گوش برانگيختهء خدا - درود و آفرين خدا بر وى - رسيد ، برخاست و چنان خشمگين بود كه دامن جامه اش بر زمين كشيده مىشد ، بر وى درآمد عمر كه با ابو بكر بود او را ديدار كرد و چون ديد رخسارش برافروخته است گفت : از خشم برانگيختهء خدا - درود و آفرين خدا بر وى - به خدا پناه مىبرم و به خدا سوگند كه ديگر هرگز بويش نيز به بينى ما نخواهد خورد « و او نخستين كسى بود كه نوشيدن مىرا بر خويش ناروا شناخت .\r\nحكيم ترمذى نيز در « نوادر الاصول بنيادهاى كمياب » ص 66 آن را آورده و سپس گفته : « اين از گزارشهائى است كه دلها آنها را نمىپسندد » كه گويا حكيم ديده است اين داستان زبانزد همگان است ولى دلها آن را پسنديده نمىدارد .\r\nو هم ابن حجر در « الاصابه راست آورى » ج 4 ص 22 آن را ياد كرده و گفته : نفطويه بر همين گزارش انگشت نهاده و گفته پيش از آن كه باده گسارى ناروا شناخته شود بوبكر مىنوشيد و در سوك كسانى از بتپرستان كه در جنگ بدر كشته شدند سخنسرائى كرد .\r\nداستان ابو القموص را طبرى در ج 2 از تفسير خود - ص 203 و در يك چاپ هم ص 211 - آورده و از زبان كه ؟ ابن بشار ( 1 ) و او از عبد الوهاب ( 2 ) و او از عوف ( 3 ) و او از ابو القموص زيد پسر على ( 4 ) كه گفت : خداى بزرگ و گرامى سه بار ،\r\n\r\n","description":"","footnote":"\r\n( 1 ) ن - حافظ ابوبكر محمد پسر بشار عبدى بصرى\r\n( 2 ) ن - پسر عبد المجيد بصرى\r\n( 3 ) ن - پسر ابى جميلهء عبدى بصرى كه اينان - هر سه تن - از مردانى هستند كه نگارندگان « شش صحيح » گزارشهايشان را پشتوانهء دستورهاى آئين مىشناسند .\r\n( 4 ) ن - چنانچه در « تهذيب التهذيب » آمده به گزارش او هم پشت گرم بايد بود\r\n","page_name":" 206 ","page_number":227},
  {"content":"\r\nفرازهائى دربارهء مىفرو فرستاد و نخستين فرازى كه فرود آمد همانجا بود كه خداوند گفت : « دربارهء مىو برد و باخت از تو مىپرسند بگو در آن دو گناهى بزرگ است - و نيز سودهائى براى مردم - كه گناه آن دو از سودش بزرگتر است ( 1 ) » با اين همه ، كسانى از مسلمانان آن را مىنوشيدند تا دو مرد باده گسارى كرده به نماز ايستادند و از سرمستى پريشان گفتند - كه عوف به يادش نمانده - پس خداى بزرگ و گرامى در اين باره چنين فرو فرستاد : « اى كسانى كه ( به آئين راستين ) گرويده‌ايد هنگامى كه مست هستيد نزديك نماز نشويد تا بدانيد چه مىگوئيد » ( 2 ) و اين بود كه هر كس مىخواست مىنوشيد ولى نزديك به نماز از آن پرهيز داشتند تا به گمان ابو القموص يك بار مردى باده گسارى كرد و به خواندن سروده هائى پرداخت در ماتم كسانى از بتپرستان كه در جنگ بدر كشته شده بودند :\r\n« مادر عمرو را به تندرست درود فرست !\r\nآيا تو پس از بستگانت تندرست خواهى ماند ؟\r\nمرا بگذار - تا در آغاز روز - بادهء بامدادى را سركشم\r\nزيرا من مرگ را ديدم به جستجوى هشام ( 3 ) برخاسته\r\nو زادگان مغيره آرزومندند كه كاش مىشد\r\nبا دادن هزاران از مردان يا چارپايان خويش جان او را بخرند\r\nگويا آن چاه - چاه بدر - پيش چشم من است\r\nكه - با ريختن كشته‌ها در آن - همچون كوهان شتر بالا مىآيد . ( 4 )\r\nگويا آن چاه - چاه بدر - پيش چشم من است\r\nكه جوانان را با جامه‌هاى بزرگ منشانهء ايشان در آن سرنگون مىسازند » .\r\n\r\n","description":"","footnote":"\r\n( 1 ) ن - سورهء دوم - بقره - آية 219\r\n( 2 ) ن - سورهء چهارم - نساء - آيهء 43\r\n( 3 ) هشام پسر مغيره و پدر ابو جهل و نياى مادرى عمر كه دو پسرش در پيكار با مسلمانان كشته شدند .\r\n( 4 ) چون مسلمانان در جنگ نامبرده ، كشته‌هاى دشمنان را در چاه بدر ريختند .\r\n","page_name":" 207 ","page_number":228},
  {"content":"\r\nگفت : اين گزارش به برانگيختهء خدا - درود و آفرين خدا بر وى - رسيد ، بىتابانه بيامد چندانكه دامن جامه اش از سر بىتابى بر زمين مىكشيد ، چون خود را به آنان رساند و آن مرد وى را بديد برانگيختهء خدا - درود و آفرين خدا بر وى - آن چه را در دست داشت بلند كرد تا بر وى بزند و او گفت از خشم خدا و برانگيختهء او به خدا پناه مىبرم و به خدا سوگند كه ديگر هرگز مزهء مىرا نيز نخواهم چشيد آنگاه خداوند - با فرستادن اين فراز - ناروا بودن اين كار را باز نمود : اى آنان كه ( به آئين راستين ) گرويده‌ايد جز اين نيست كه باده گسارى و برد و باخت و بتپرستى و تيرهاى گروبندى پليد است - تا آنجا كه مىگويد - آيا شما از آن دست بردار هستيد ( 1 ) عمر پسر خطاب - خدا از وى خشنود باد - گفت : دست شستيم ، دست شستيم ( 2 ) .\r\nو هم بزار از انس پسر مالك آورده كه گفت من آن روز ساقى آن گروه بودم ، و بادهء انگور و انجير را به هم آميخته بوديم و در ميان گروه مردى بود كه او را ابوبكر مىگفتند پس چون نوشيد گفت :\r\n« مادر بكر را با درود خويش خوش آمد مىگويم .\r\nو مگر تو پس از بستگانت تندرست خواهى زيست ؟\r\nبرانگيختهء خدا به ما مىگويد كه دوباره زنده خواهيم شد\r\nچگونه آن كس كه ريشه كن شده زندگى را باز خواهد يافت » ( 3 ) و ( 4 )\r\nدر همين هنگام كه اينان سرگرم نوشانوش بودند مردى از مسلمانان\r\n\r\n","description":"","footnote":"\r\n( 1 ) ن - سورهء مائده - 5 - آيهء 91\r\n( 2 ) ن - بر خوانندگان پوشيده نماند كه طبرى نام بوبكر را انداخته و به جاى آن نوشته :\r\nمردى ، چنان كه واژهء « ام بكر - مادر بكر » را نيز در سرودهء او به « ام عمرو » دگرگون گردانيده و اينها همه براى چه ؟ تا آبروى پيشوايش ريخته نشود !\r\n( 3 ) ن - « مجمع الزوائد » ج 5 ص 51\r\n( 4 ) در اين بند از سرودهء تازى دستخوردگى پيچيده اى بود كه به يارى استاد بهبودى درست شد .\r\n","page_name":" 208 ","page_number":229},
  {"content":"\r\nبر ما درآمد و گفت چه مىكنيد ؟ براستى كه خداوند بزرگ و برتر\r\nاز پندار دستور به ناروا بودن باده گسارى را فرو فرستاده است .\r\nتا پايان داستان\r\nو هم ابن حجر در « فتح البارى گشايشى از سوى آفريدگار » - ج 10 ص 30 - و عينى در « عمدة القارى پشتوانهء خوانندگان - ج 20 ص 84 - مىنويسند از شگفتىها آن است كه ابن مردويه در تفسير خود از راه عيسى پسر طهمان ( 1 ) و او از انس گزارش كرده كه بوبكر و عمر هم ميان آنان بوده‌اند و اين گرچه زنجيرهء گزارشى پاكيزه اى دارد ناپسند است و جز به نادرستى آن نمىتوانم داورى كنم .\r\nزيرا بو نعيم در « حليه » در زندگى نامهء شعبه از داستان عايشه گزارش كرده كه بوبكر چه در هنگام مسلمانى و چه پيش از آن در روزگار نادانى از باده گسارى خوددارى مىكرد و آن را بر خويش ناروا مىشناخت .\r\nو شايد گزارشى كه با ميانجيان شايستهء پشتگرمى رسيده و با برترى يافتنش زبانزد گرديده به اين گونه بوده كه بوبكر و عمر در آن روز به ديدار بوطلحه رفته ولى در مىنوشى با آنان همراهى نكرده بودند ( 2 ) ولى سپس به گونه اى ديگر گزارشى از راه بزار خواندم كه انس گفت من در آن روز ساقى آن گروه بودم و در ميانشان مردى بود كه او را بوبكر مىگفتند و چون باده نوشيد گفت :\r\n« ام بكر ( مادر بكر ) را به تندرستى درود فرست . . . »\r\nاين هنگام مردى از مسلمانان بر ما در آمد و گفت : دستور به ناروا بودن مىگسارى فرود آمده است تا پايان داستان و اين بوبكر را ابن شغوب مىگفتند\r\n\r\n","description":"","footnote":"\r\n( 1 ) ن - بر بنياد آنچه در « تهذيب التهذيب » ج 8 ص 216 آمده احمد و ابن معين و ابو حاتم و يعقوب پسر سفيان و ابو داود و حاكم و دار قطنى گفته‌اند كه به گزارشهاى اين مرد پشتگرم بايد بود .\r\n( 2 ) ن - اين جا گفتار عينى به پايان مىرسد و دنبالهء آن تنها از ابن حجر است .\r\n","page_name":" 209 ","page_number":230},
  {"content":"\r\nو برخى پنداشته‌اند كه بوبكر صديق است و چنين نيست ولى اينكه نام عمر هم در ميانه هست مىرساند كه در نشان كردن او با نام صديق لغزشى روى نداده و به اين گونه مىتوانيم هر ده تن را كه در آنجا بوده‌اند نام ببريم .\r\nامينى گويد : مىبينى ؟ ابن حجر در يادآورى گزارش درنگ مىكند ، نه مهرى كه به خليفه دارد مىگذارد آن را بپذيرد و نه درستى آن ، راه مىدهد كه از آن چشم بپوشد پس نخست آمده و آن را مايهء شگفتى مىشمارد و سپس با اينكه زنجيرهء گزارشى آن را پاكيزه مىخواند مايه اش را ناپسند مىانگارد گاهى گمان مىبرد نادرست باشد و يك جا هم مىنويسد « چون ميانجيانى شايستهء پشتگرمى دارد با برترى يافتنش زبانزد گرديده » و سرانجام راستى و درستى گزارش ، او را از پا در مىآرد و اين گونه گريبان خود را رها مىكند كه : « چون نام عمر هم در ميانه هست از همين نشانى بايد گفت بوبكر ياد شده همان صديق است » ، پس آن دو را نيز از آن يازده تن مىشمارد كه در خانهء بوطلحه به باده گسارى پرداخته‌اند .\r\nابن حجر خود مىداند كه آنچه بونعيم از داستان عايشه در « حليه » آورده نمىتواند در برابر اين گزارش استوار و روشن بايستد كه با زنجيره‌هاى درست بازگو شده - آن هم از زبان مردانى كه نگارندگان « شش صحيح » سخنان آنان را سرمايهء نگاشته هاشان مىگيرند ، بونعيم در حليه ج 7 - ص 160 از راه عباد پسر زياد ساجى و او از پسر عدى و او از شعبه و او از ابو الرجال محمد پسر عبد الرحمن و او از مادرش عمره و او از عايشه اين گزارش را آورده آنگاه گفته :\r\nگزارشى شگفت است كه جز از داستان عباد پسر ابو عدى آن را ننوشتم پايان .\r\nو تازه يكى از ميانجىهاى زنجيره ، عباد پسر زياد ساجى است كه متهم است بر آئين قدريان ( 1 ) بوده و موسى پسر هارون گويد : گزارشهاى او را رها\r\n\r\n","description":"","footnote":"\r\n( 1 ) كسانى كه سرنوشت خدائى را باور نداشته و هر كس را پديد آرندهء كار خويش مىشمارند و بد كيشى و گناه را از كار بنده - و نه خدا - مىدانند و در ديدهء تودهء سنيان همسنگ دوگانه پرستان و گبراناند .\r\n","page_name":" 210 ","page_number":231},
  {"content":"\r\nكردم و ابن عدى گفته او از آن مردمان كوفه است كه در راه شيعيگرى ، تند مىرفتند ( 1 ) و در برترىهاى اين و آن گزارشهائى ناپسند آورده .\r\n« تهذيب التهذيب ج 5 ص 294 »\r\nو هم در زنجيرهء ياد شده مىبينيم كه اين گزارش را شعبه از زبان محمد پسر عبد الرحمن - ابو الرجال - بازگو كرده با آن كه خطيب گويد اين پندارى نادرست است زيرا شعبه چيزى از ابو الرجال گزارش نكرده ، كسانى هم كه مىگويند اين گزارش را شعبه از محمد پسر عبد الرحمن از مادرش عمرة گزارش كرده سخنى بىپايه بر زبان آورده‌اند ( چون ابو الرجال ، كنيه - نام سرپوشيده - ى همان محمد است ) . تهذيب التهذيب ج 9 ص 295 .\r\nو هم ابن حجر و عينى گويند : نزد عبد الرزاق - از معمر پسر ثابت و از قتاده و جز آن دو از زبان انس - گزارشى هست كه حاضران در آن انجمن يازده تن بودند ( 2 )\r\nاين باده گسارى در سالى روى داد كه پيامبر مكه را گرفت و اين هنگام از كوچيدن او به مدينهء شكوه يافته هشت سال مىگذشت ، بزم آن در خانهء بو طلحه زيد پسر سهل بر پا شد و پياله گردانى با انس بود چنانچه در « صحيح بخارى » بخش تفسير آيهء خمر از سورهء مائده - آمده - نيز در « صحيح مسلم » بخش اشربه - نوشيدنىها - باب ناروا بودن باده گسارى ، و سيوطى در « الدر المنثور گوهرهاى پراكنده ج 2 ص 321 » گويد اين گزارش را عبد پسر حميد و ابو يعلى و ابن منذر و ابو الشيخ و ابن مردويه از انس آورده‌اند .\r\nاحمد نيز در مسند خود - ج 3 ص 181 و 227 - آن را گزارش كرده - همچنين طبرى در تفسير خود ج 7 ص 24 ، و بيهقى در « السنن الكبرى\r\n\r\n","description":"","footnote":"\r\n( 1 ) اين كدام شيعى تندرو است كه گزارشى به اين گونه در بىگناه نماياندن بوبكر دارد ؟ ! آن هم در جائى كه بزرگان سنى نيز نمىتوانند از بزهكار شمردن وى چشم بپوشند ؟\r\n( 2 ) ن - « فتح البارى » ج 10 ص 30 و « عمدة القارى » ج 10 ص 84\r\n","page_name":" 211 ","page_number":232},
  {"content":"\r\nبزرگترين آئين نامه‌ها « ج 8 ص 286 ، 290 و ابن كثير در تفسير خود - ج 2 ص 93 ، 94 .\r\nچنانچه از زبان معمر و قتاده گزارش شده كسانى كه در آن بزم بوده‌اند به يازده مرد مىرسند كه ابن حجر در « فتح البارى » ج 10 ص 30 نام ده كس از آنان را آورده و چنانچه در ص 210 گذشت مىگويد : « مىتوانيم ده تن از آنان را نام ببريم » و ايشان :\r\n1 - بوبكر پسر بو قحافه كه در آن روز 58 ساله بوده\r\n2 - عمر پسر خطاب كه در آن روز 45 ساله بوده\r\n3 - بو عبيدهء جراح كه در آن روز 48 ساله بوده\r\n4 - بو طلحه زيد پسر سهل كه ميزبان بوده و 44 سال داشته زيرا ابن جوزى در « الصفوة » ج 1 ص 191 گويد : در سال 34 پس از هجرت در هفتاد سالگى درگذشت .\r\n5 - سهيل پسر بيضاء كه يكسال پس از اين رويداد در سالخوردگى درگذشت .\r\n6 - ابى پسر كعب\r\n7 - ابو دجانه سماك پسر خرشه\r\n8 - ابو ايوب انصارى\r\n9 - ابوبكر پسر شغوب\r\n10 - انس پسر مالك كه در بزم ايشان پياله گردانى مىكرده و آن روز - بر بنياد درستترين گزارشها - 18 سال داشته و در گزارش درست مسلم آمده ( بنگريد به بخش ناروا بودن باده گسارى در باب نوشيدنىها و به سنن بيهقى ج 8 ص 29 › كه انس گفت من كوچكترين آنان بودم و ايستاده پيمانه در دستشان مىنهادم .\r\nيازدهمين كس اين گروه از ديدهء ابن حجر پوشيده مانده و او - بر بنياد\r\n","description":"","footnote":"","page_name":" 212 ","page_number":233},
  {"content":"\r\nآنچه در داستان قتاده از زبان انس آمده - معاذ پسر جبل است و اين داستان را ابن جرير در تفسير خود - ج 7 ص 24 آورده و نيز : هيثمى در « مجمع الزوائد » ج 5 ص 52 و عينى در « عمدة القارى » ج 8 ص 589 و سيوطى در « الدر المنثور » - ج 2 ص 321 به گزارش از ابن جرير و ابو الشيخ و ابن مردويه - و نووى در گزارش صحيح مسلم كه در كنار « ارشاد » از قسطلانى چاپ شده ج 8 ص 232 .\r\nمعاذ در آن روز 23 ساله بوده زيرا در سال 18 هجرى در گذشته و به گفتهء ابن جوزى در « صفة الصفوة » به هنگام مرگ 33 سال داشته است .\r\nنامبردگان پس از آنكه دو آيه در ناروا بودن باده گسارى فرود آمد با تفسيرهاى نادرست و با ديگرگون شناختن آنچه بايد از آن دريافت بازهم دست به اين كار مىزدند - چنان كه در ج ششم ص 251 از چاپ دوم گذشت - تا آيهء مائده فرود آمد : اى كسانى كه ( به آئين راستين ) گرويده‌ايد جز اين نيست كه باده گسارى و برد و باخت و بتپرستى و تيرهاى گروبندى كارى پليد و اهريمنى است - تا آنجا كه خداى برتر از پندار مىگويد - پس آيا شما از آن دست مىكشيد ؟\r\nاين رويداد در همان سال بود كه پيامبر مكه را گرفت و آنان چون خشم برانگيختهء خدا - درود و آفرين خدا بر وى و خاندانش - را ديدند - همچنين از سومين آيهء - دانستند كه دستور به پرهيز و هراس دادن آنان از اين كار رسيده اين بود از آن دست شستند و عمر گفت دست شستيم دست شستيم .\r\nآلوسى در تفسير خود - ج 2 ص 115 - گويد : « پس از فرود آمدن دستور به پرهيز از باده گسارى در سورهء بقره ، بزرگان ياران پيامبر - خدا از آنان خشنود باد - باز هم آن را مىنوشيدند و مىگفتند ما تنها آن چه را برايمان سودمند باشد مىآشاميم و از اين كار باز نايستادند تا دستور سورهء مائده فرود آمد . »\r\nابن ابى حاتم از داستان انس آورده كه او گفت : ما باده گسارى مىكرديم كه اين فراز فرود آمد : از تو دربارهء باده گسارى و برد و باخت مىپرسند - تا\r\n","description":"","footnote":"","page_name":" 213 ","page_number":234},
  {"content":"\r\nپايان آيه . ما گفتيم آنچه از آن را بر ايمان سودمند باشد مىنوشيم پس در سورهء مائده اين فراز فرود آمد : باده گسارى و برد و باخت و بتپرستى و تيرهاى گروبندى به جز كارهائى اهريمنى ، هيچ نيستند تا پايان آيه ، گفتند خدايا از آن دست شستيم ( 1 ) .\r\nو عبد پسر حميد از زبان عطا گزارش كرده كه او گفت نخستين فراز كه در ناروا شمردن باده گسارى فرود آمد اين بود : « از تو درباره ى باده گسارى و برد و باخت پرسش مىكنند » تا پايان آيه پس برخى از مردم گفتند ما براى سودهائى كه در آن مىيابيم آن را مىنوشيم و ديگران گفتند آنچه در آن گناه باشد نيكوئى در آن نيست آنگاه اين فراز فرود آمد : « اى آنان كه ( به آئين راستين ) گرويده‌ايد هنگامى كه مست هستيد نزديك نماز نشويد . . . » تا پايان آيه ، پس برخى از مردم گفتند ما آن را مىنوشيم و در خانه هامان مىنشينيم و ديگران گفتند آنچه ميان ما و نماز گزاردن همراه مسلمانان جدائى بياندازد نيكو نيست پس اين فراز فرود آمد : « اى آنان كه ( به آئين راستين ) گرويده‌ايد باده گسارى و برد و باخت . . . » تا پايان آيه و اين هنگام همه از آن دست شستند ( 2 ) .\r\nو چون فرازهاى چندى دربارهء باده گسارى رسيده و گذشتگان - در زمينهء آن - برداشتهاى گوناگونى نموده و گروهى از ايشان ، دو فراز از آن ميان را - كه در دو سورهء بقره و نساء آمده - از گونهء برونىاش بگردانيده‌اند ، بر اين انگيزه در اين كه از چه سالى مىخوارگى ، ناروا شناخته شده سخنانى ناساز باهم در ميانه هست :\r\n1 - برخى آمده‌اند و همان گزارشى را گرفته‌اند كه طبرانى از راه معاذ پسر جبل آورده ، و بر بنياد آن : « نخستين چيزى كه پيامبر - درود و آفرين خدا بر وى و خاندانش - در هنگام برانگيختگى ، مردم را از آن بازداشت ، باده\r\n\r\n","description":"","footnote":"\r\n( 1 ) ن - « الدر المنثور » ج 1 ص 252 و تفسير شوكانى ج 1 ص 197\r\n( 2 ) ن - « تفسير آلوسى » ج 7 ص 17\r\n","page_name":" 214 ","page_number":235},
  {"content":"\r\nگسارى بود و دشمنى و كشمكش و دشنام ميان مردان ( 1 ) « پس اگر هم نگوئيم ناروا شناختن باده گسارى ، از نخستين دستورهائى بوده كه پس از برانگيختگى پيامبر رسيده بايد آن را از نخستين دستورهائى بشماريم كه پس از كوچيدن او به مدينه داده شده ، آن چه گزارش بالا را يارى مىدهد ، اين سخن است كه بودن آن را از پيامبر ، - درود و آفرين خدا بر وى و خاندانش - درست مىدانند : بزرگترين گناهان بزرگ ، باده گسارى است ، ( 2 ) همچنين نگاه در آيه هائى كه پيرامون باده گسارى است گام ما را در اين برداشت ، استوارتر مىدارد زيرا نخستين آيهء آن در سورهء بقره يا همان نخستين سوره اى است كه در مدينه فرود آمده ( 3 ) و آيهء دوم نيز در سورهء نساء يا همان سوره اى كه در آغاز كوچيدن از مكه فرود آمده ( 4 )\r\nو شايد برداشت كسانى هم كه ناروا بودن باده گسارى را بر شالودهء آيه ى بقره نهاده‌اند همين باشد ، عايشه گفته : چون سورهء بقره فرود آمد ، دستور به ناروا بودن باده گسارى نيز در لا به لاى آن فرود آمد و برانگيختهء خدا - درود و آفرين خدا بر وى - مردم را از آن باز داشت ( 5 ) زيرا - بر بنياد آنچه در جلد ششم ص 197 گذشت - سورهء بقره پس از همسر شدن عايشه با پيامبر فرود آمد .\r\nجصاص نيز - چنانچه در جلد ششم ص 254 از چاپ دوم سخن وى را آورديم - ناروا بودن باده گسارى را بر شالودهء همان فراز از سورهء بقره استوار مىداند و قرطبى در « تفسير » خود - ج 3 ص 60 - گويد : گروهى از انديشمندان گفته‌اند باده گسارى با همين آيه - كه در سورهء بقره آمده - ناروا شناخته شده و رازى در ج 2 ص 229 از تفسير خود گويد : « اين آيه كه در سورهء بقره آمده -\r\n\r\n","description":"","footnote":"\r\n( 1 ) ن - « اوائل نخستينها » از سيوطى\r\n( 2 ) ن - « الغدير » ج 6 ص 257 از چاپ دوم\r\n( 3 ) ن - « تفسير قرطبى » ج 1 ص 132 ، « تفسير ابن كثير » ج 1 ص 35 ، « تفسير خازن » ج 1 ص 19\r\n( 4 ) ن - بنگريد به آنچه در جلد هشتم ص 11 از چاپ نخست خواهد آمد\r\n( 5 ) ن - « تاريخ خطيب » ج 8 ص 358 ، « الدر المنثور » ج 1 ص 252\r\n","page_name":" 215 ","page_number":236},
  {"content":"\r\nما را به ناروا بودن باده گسارى ، راه مىنمايد « در ص 231 نيز نشانه هائى بر اين راهنمائى مىآرد .\r\n2 - چنانچه در ص 193 از « الامتاع برخوردارى دادن » به خامهء مقريزى آمده بلاذرى بر آن است كه فرمان پرهيز ؛ چهار سال پس از كوچيدن پيامبر به مدينه بوده ، و ابن اسحق گويد كه به سخن درستتر ( 1 ) اين پيش آمد در سال چهارم و درگير و دار با نضيريان روى داده و هم ابن هشام در « سيره » ى خود - ج 2 ص 192 - مىنويسد : در ربيع الاول از سال چهارم پيامبر بر سر نضيريان فرود آمد و شش شب راه‌ها را بر آنان بست و در همين ميان دستور به ناروا بودن باده گسارى فرود آمد . ابن سيد الناس نيز در « عيون الاثر نمونه‌هاى برجسته » ج 2 ص 48 اين گزارش را ياد كرده است .\r\nاين برداشت را نيز گزارش ابن مردويه از زبان جابر يارى مىدهد كه او گفت باده گسارى پس از رويداد احد ناروا شناخته شد ( 2 ) و چون نبرد احد در سال سوم پيش آمد ، واژه ى « پس از . . . » را كم و بيش مىتوانيم براى همان سال چهارم به كار بريم .\r\n3 - چنانچه در « فتح البارى » ج 10 ص 24 و « عمدة القارى » ج 10 ص 82 آمده دمياطى بىچون و چرا بر آن رفته كه دستور به پرهيز از باده گسارى در سال ششم يعنى همان سالى داده شده كه رويداد حديبيه را به خود ديده است .\r\n4 - برداشت ديگر آن است كه اين دستور هشت سال پس از كوچيدن پيامبر به مدينه يا همان سالى رسيده كه مكه را گشود ، و همان روز كه بزم ياد شده در سراى بو طلحه بر پا گشت و يك فراز از سورهء مائده فرود آمد كه باده گساران را از كيفر كارشان هراسانده و پرهيز مىدهد ، تا عمر و كسانى كه با وى در آن بزم بودند از نوشانوش باز ايستادند و او گفت : دست شستيم ، دست شستيم .\r\n\r\n","description":"","footnote":"\r\n( 1 ) ن - « فتح البارى » ج 10 ص 24 « عمدة القارى » ج 10 ص 82\r\n( 2 ) ن - « تفسير شوكانى » ج 2 ص 71\r\n","page_name":" 216 ","page_number":237},
  {"content":"\r\nاين برداشت ، را با هيچگونه روشنگرى نمىتوان پشتوانه بخشيد زيرا تنها انگيزه اش ، آن است كه باده گسارى مردان نامبرده از ياران پيامبر را درست بشمارد و پيش از ناروا شناختن اين كار بنمايد ، كه مىبينى كسى مانند ابن حجر بىآن كه داورى خود را با يكدندگى بر آن استوار سازد از نماى گزارش احمد چنان برداشتى مىكند و در ج 8 ص 274 از « فتح البارى » مىنويسد : آنچه بر مىآيد اين است كه ناروا شناختن آن در سال هشتم يا همان سالى بوده كه مكه گشوده شد زيرا احمد از راه عبد الرحمن پسر و علة آورده است كه او گفت از پسر عباس دربارهء خريد و فروش باده بپرسيدم و او گفت برانگيختهء خدا - درود و آفرين خدا بر وى - را دوستى از تيرهء ثقيف يا دوس بود كه در سال گشودن مكه او را ديدار كرد و يك مشگ مىبراى او ارمغان آورد برانگيختهء خدا - درود و آفرين خدا بر وى - گفت : بابا فلان ! مگر نمىدانى خداوند نوشيدن آن را ناروا شمرده ؟ آن مرد روى به بردهء خويش كرد و گفت پس برو آن را به فروش ، برانگيختهء خدا - درود و آفرين خدا بر وى - گفت بابا فلان ! چه دستورى به او دادى ؟ گفت دستور دادم برود آن را بفروشد ، گفت آن كه نوشيدن آن را گناه شمرده فروختن آن را هم گناه شناخته ، پس مرد فرمان داد تا آن را در آبرفت شنى ريخت .\r\nكه تازه اگر هم خيلى بخواهيم به اين گزارش پشتگرم باشيم بايد بگوئيم دستور به پرهيز از باده در سال گشودن مكه به اين مرد رسيده نه اينكه خود دستور در اين هنگام داده شده زيرا اين مرد از جائى كه پايگاه رسيدن فرمانها به شمار مىرفته دور بوده و در بيابانها ميان چادرنشينان مىزيسته و چنان پرت مىرفته كه راه دوستى و نشست و برخاست با مردم را نيز نمىدانسته و گواه اين سخن آنكه آمده است و مىرا به برانگيختهء خدا - درود و آفرين خدا بر وى و خاندانش - پيشكش مىكند ، با اين كه اگر هم گرفتيم مىتا آن هنگام ناروا نبود باز اين چيزى نيست كه آن را براى كسى همچون پيامبر - درود و آفرين\r\n","description":"","footnote":"","page_name":" 217 ","page_number":238},
  {"content":"\r\nخدا بر وى و خاندانش - ارمغان بيارد ولى مرد از ميان بىسروپاها برخاسته و رفتارى به آن گونه نموده كه از لاتها چشم توان داشت .\r\n\r\nخليفه در روزگار مسلمانى\r\nولى از او « بوبكر » در روزگار مسلمانى نيز نه دانش آشكارى سراغ داريم و نه پيشگامى براى نبرد و تلاش در راه خدا و نه نمايى از خوىهاى پسنديده و نه سرسپردگى به كار خداپرستى و نه استوارى بر يك بنياد گرايشى .\r\nاز دانش آشكارش در روشنگرى قرآن بشنويد كه چيز به دردخورى در اين زمينه اروى نرسيده ، اينك تو و نگارشهائى كه در اين مايه و هم در پيرامون حديثها - فراهم آمده كه در ميان آنها چيزى از او نمىبينى كه بتواند تشنگى كسى را فرو بنشاند يا پاسخگوى خواهنده اى باشد ، آرى آورده‌اند كه او نيز با دوستش - عمر پسر خطاب - در ندانستن معنى اب ( 1 ) برابر بود ، با آن كه هر تازى رگ و ريشه دارى - حتى تازيان چادرنشين - آن را مىدانستند و دور نيست كه مردم پس افتاده نيز آن را بدانند زيرا آن هم ، همسنگ ديگر واژه‌هاى تازى است كه تازيان - از شهرنشين و بيابان گرد - هميشه آن را بر زبان مى - آورده‌اند و واژه اى بيگانه نيست كه به زبان ايشان راه يافته ( 2 ) و اگر كسى آن را ندانست باكى بر او نباشد و از واژه هائى هم كه بسيار اندك به كار ميرود شمرده نشده كه توده ى تازيان كمتر آن را بر زبان آرند و شناخت آن دور از دريافت برخى باشد .\r\nاگر به شگفت مىآئى ، شگرفتر از اين ، بهانه اى است كه كسانى ( 3 ) تراشيده\r\n\r\n","description":"","footnote":"\r\n( 1 ) ن - اين واژه در سورهء عبس است همان جا كه خداى برتر از پندار گويد : پس در زمين دانه و انگور رويانيديم و گياهانى كه هر چه بدروند باز برويد و نيز درخت زيتون و خرما و باغهائى پر از درختان كهن و گونه گونه ميوه‌ها و ( اب ) علفها و چراگاه‌ها . ( بنگريد به سورهء 80 آيهء 27 تا 31 ) .\r\n( 2 ) ن - اين پندار ابن حجر است در « فتح البارى » و دستآويز وى هم اين كه دو خليفه آن را در نيافتند ! و ما پاسخ وى را در جلد ششم ص 100 از چاپ دوم داده‌ايم .\r\n( 3 ) ن - همچون قرطبى و سيوطى .\r\n","page_name":" 218 ","page_number":239},
  {"content":"\r\nو گفته‌اند : او در روشنگرى قرآن به راه احتياط مىرفته و از اين روى از باز نمودن معنى اب پرهيز كرده است ولى هر خردمندى مىداند جائى بايد احتياط نمود كه بخواهيم آن چه را در درون لايه‌هاى قرآن بزرگوار نهفته ، باز نمائيم و خواست آن را روشن ساخته ، آن چه را سربسته آمده آشكار كنيم و آن چه را بر لايه ى برونىاش پشتگرم نتوان بود بر لايه‌هاى درونى استوار داريم و نيز در جاهائى از اين گونه كه شتابزدگى و نايستادن و درنگ نكردن - از ديدگاه آئين ما - ناروا است ولى كسى كه واژه‌هاى تازى آن را به يارى سرشت و پرورش خود دريافته و - در اين زبان - رگ و ريشه اى به هم رسانده كدام احتياط او را از باز نمودن آنها براى ديگران باز مىدارد ؟\r\nگرفتيم كه اين مرد از زبان توده اش نيز آگاهى نداشته ولى آيا در قرآن فرزانه و در دنبالهء همين فراز ارجمند از آن هم نينديشيده كه خداى پاك مىگويد : كه اين كالائى است براى شما و چارپايانتان ( 1 ) ؟ كه اين جا دو واژهء ( فاكهه ) ميوه و ( اب ) را كه پيشتر آمده روشن مىكند . زيرا پاك خداوند برتر از پندار ؛ نيكىهاى خود بر مردم را گوشزد مىكند : ميوه براى آن كه خودشان بخورند و اب براى چراندن چارپايانشان ، پس ، از همين دنبالهء سخن مىتوان دريافت كه يكى ميوه است و ديگرى علف .\r\nابوالقاسم بغوى از زبان ابن ابى مليكه آورده كه از بوبكر دربارهء يك آيه پرسشى كردند و او گفت : كدام زمين مرا در خود مىگنجاند و كدام آسمان بر سرم سايه مىافكند اگر دربارهء نامهء خداوند ، سخنى بر زبان آرم كه خود چنان چيزى نخواسته بگويد ؟\r\nو ابو عبيده از ابراهيم تيمى گزارش كرده كه از ابوبكر دربارهء اين سخن خداى برتر از پندار پرسشى كردند كه « و فاكهة و ابا » گفت كدام آسمان بر سر من سايه مىافكند و كدام زمين مرا بر مىدارد اگر چيزى كه نمىدانم\r\n\r\n","description":"","footnote":"\r\n( 1 ) سورهء 80 آيهء 32\r\n","page_name":" 219 ","page_number":240},
  {"content":"\r\nدرست است دربارهء نامهء خداوندى بر زبان آرم ؟\r\nقرطبى سخن وى را به اين گونه آورده : كدام آسمان مرا در سايهء خويش مىگيرد و كدام زمين مرا بر مىدارد و كجا بروم و چه كنم اگر در پيرامون حرفى از نامهء خداوند سخنى بر زبان بيارم كه او - بزرگ و برتر از پندار است - به جز آن را خواسته بگويد ؟\r\nبگذريم ، اين گزارش را قرطبى در تفسير خود - ج 1 ص 29 - آورده - نيز ابن تيميه در « مقدمة اصول التفسير پيشگفتار شالوده‌هاى روشنگرى قرآن » ص 30 ، زمخشرى در « الكشاف پرده بردارىها » ج 3 ص 253 ، ابن كثير در « تفسير » خود ج 1 ص 5 كه در ص 6 نيز جداگانه داورى خود را به درست بودن گزارش گنجانده ، ابن قيم در « اعلام الموقعين » ص 29 كه نيز جداگانه داورى خود را به درست بودن گزارش گنجانده ، خازن در « تفسير » خود ج 4 ص 374 ، نسفى در « تفسير » خود كه در كنار « تفسير » رازى چاپ شده ج 8 ص 389 ، سيوطى در « الدر المنثور » ج 6 ص 317 به گزارش از ابو عبيده در نگاشتهء خود « فضائل » و از عبد پسر حميد ، ابن حجر در « فتح البارى » ج 13 ص 230 ، ابن جزى كلبى نيز در ج 4 ص 180 از « تفسير » خود سربسته پيش آمد را بازگو كرده است .\r\n\r\nكلاله ( برادر و خواهر تنى يا پدرى )\r\nباز مىبينيم كه خليفه در نشناختن واژهء كلاله كه در آيهء تابستانى ( 1 ) انجام سورهء نساء فرود آمده با دوستش همرنگ است : از تو دربارهء كلاله پرسش مىكنند بگو خداوند چنين فرمان مىدهد كه اگر كسى بمرد و فرزند نداشت ولى وى را خواهرى بود پس نيمى از آن چه بر جاى نهاده از آن او است تا پايان آيه .\r\nپيشوايان حديث با زنجيره هائى درست كه ميانجيان آن مردانى شايستهء پشت گرمىاند از شعبى گزارش كرده‌اند كه گفت : بوبكر - خدا از وى خشنود باد - را از كلاله بپرسيدند و او گفت : من با انديشهء خود در اين زمينه سخن مىرانم\r\n\r\n","description":"","footnote":"\r\n( 1 ) اين نام را از آن روى بر آيهء ياد شده نهاده‌اند كه در تابستان فرود آمده است .\r\n","page_name":" 220 ","page_number":241},
  {"content":"\r\nاگر درست باشد از خدا است و گرنه از من است و از اهريمن ، و خداوند و برانگيختهء او از آن بيزارند ، چنان مىبينم كه كلاله بستگان بيرون از ميان فرزندان و پدر باشند ، و پس از آن چون عمر - خدا از وى خشنود باد - به جانشينى پيامبر نشست گفت : من از خدا شرم دارم كه ابوبكر چيزى بگويد و نپذيرم .\r\nاين گزارش را سعد پسر منصور آورده است . و هم عبد الرزاق و ابن ابى شيبة و دارمى در « سنن » خويش ج 2 ص 365 و ابن جرير طبرى در « تفسير » خود ج 6 ص 30 و ابن منذر و بيهقى در « السنن الكبرى » ج 6 ص 323 و سيوطى نيز در « الجامع الكبير » آن را از زبان ايشان گزارش كرده چنانچه از « ترتيب تدوين يافتهء » نگاشتهء او - ج 6 ص 20 - نيز بر مىآيد ، و باز ابن كثير در « تفسير » خود ج 1 ص 260 آن را آورده و خازن در « تفسير » خود ج 1 ص 367 و ابن قيم در « اعلام الموقعين » ص 29\r\nامينى گويد : اين برداشت دوم او است ولى نخست بر آن بوده كه كلاله تنها بستگانى هستند كه فرزند نباشند و در اين نگرش نيز عمر پسر خطاب با وى همداستان بود سپس هر دو به برداشتى كه پيشتر شنيدى گرويدند ( 1 ) آنگاه هر كدام راه جداگانه اى رفتند ، پسر عباس گفت من باز پسين كسى بودم كه با عمر پسر خطاب به سخن پرداختم و او گفت من و بوبكر دربارهء كلاله برداشتى ناساز با هم داشتيم و سخن همان است كه من گفته‌ام ( 2 ) و در گزارش درست بيهقى و حاكم و ذهبى و ابن كثير ( 3 ) از زبان پسر عباس آمده كه گفت : من بازپسين كسى بودم كه با عمر\r\n\r\n","description":"","footnote":"\r\n( 1 ) ن - « تفسير » قرطبى ج 5 ص 77\r\n( 2 ) ن - « تفسير » ابن كثير ج 1 ص 595\r\n( 3 ) ن - « مستدرك » حاكم ج 2 ص 304 كه جداگانه نيز داورى به درستى گزارش داده ، « السنن الكبرى » از بيهقى ج 6 ج 225 « تلخيص المستدرك » از ذهبى كه داورى حاكم را نيز دربارهء گزارش به زبان آورده ، « تفسير » ابن كثير ج 1 ص 595 كه داورى حاكم را نيز ياد كرده و به زبان آورده است .\r\n","page_name":" 221 ","page_number":242},
  {"content":"\r\nبه سخن پرداختم و شنيدم مىگفت ، سخن همان بود كه من گفتم پرسيدم چه گفتى ؟ پاسخ داد : كلاله از آن كسى است كه او را فرزندانى نباشند .\r\nاين سخن را عمر پس از زخم خوردن به زبان رانده و گرنه با نشستنش به جاى بوبكر گفت من شرم دارم با او در اين باره ناسازگارى نمايم - كه گذشت - و پس از آن نيز يك بار گفت : روزگارى بر من آمد كه نمىدانستم كلاله چيست تا پى بردم كلاله آن است كه كسى نه فرزند داشته باشد و نه پدر ( 1 ) و پس از همهء اينها با بينائى بر آنچه مىگفت ، گفت آنچه گفت .\r\nمن نمىدانم آن احتياط كارى كه خليفه بر خويشتن بايسته شناخته بود - آن هم با سختى و تندىاى كه از گفتن معنى اب باز ايستاد - اكنون كجا گريخته ؟ و كدام آسمان سايه بر سرش افكند و كدام زمين او را در برگرفت و كجا رفت و چه كرد كه در اينجا در زمينهء كيش خداوند سخنى گفت كه درستى آن را از گمراه كننده بودنش باز نمىشناخت و نمىدانست آيا از خداست يا از خودش و از اهريمن ؟ و چگونه آيهء تابستانى بر او پوشيده ماند ؟ با آنكه - بر بنياد آنچه درج 6 ص 127 از چاپ دوم گذشت - پيامبر - درود و آفرين خدا بر وى و خاندانش - همان فراز را براى شناختن كلاله بس مىشمرد و باز چگونه اين سخن - از خداى برتر از پندار - از ديدهء وى پنهان ماند كه : اگر نمىدانستيد از كسانى كه نامهء يادآور خدا را مىشناسند بپرسيد ( 2 ) ؟ و چرا نپرسيد و نياموخت و روى به كسانى نياورد كه نامهء يادآور خدا را مىشناختند با آنكه خواه ناخواه مىدانست آنان كيانند ، روش وى چنان مىنمايد كه فرمانهاى آئين ، مرزبندى شده و در بسته نيست و گويا بستگى دارد به دريافتها و بهره‌ها ، و هر كس مىتواند به برداشت خود پشتگرم باشد ، كه اگر اين پندارها را درست انگاريم هر كس را مىرسد كه چون در زمينهء نامهء خدا و برنامهء پيامبر سخنى از او\r\n\r\n","description":"","footnote":"\r\n( 1 ) ن - « السنن الكبرى » ج 6 ص 224\r\n( 2 ) سورهء 16 آيهء 43\r\n","page_name":" 222 ","page_number":243},
  {"content":"\r\nبپرسند پاسخى از سرنگرش خود بدهد و بگويد اگر درست باشد از خداوند است و گرنه از من و از اهريمن .\r\nآرى اين دستورهائى كه برداشتهاى ويژه ؛ پشتوانهء آن است نياز به آن دارد كه كسى در برابر خدا و برانگيختهء او به گستاخى پردازد و آن هم براى هيچ كس دست نمىدهد و ناگزير ويژهء گروهى خواهد بود - و نه براى همگان - كه پندارى اجتهاد ( تلاش براى پى بردن به دستورهاى خدا ) در نزد اين گروه برابر با همين شيوه بوده است نه اين كه فرمانهاى ياد شده را از راهنماهاى گسترده و جداگانهء آن - نامهء خدا و برنامهء پيامبر - به در آرند و از اين جا است كه مىپندارند كسانى همچون :\r\nعبد الرحمن پسر ملجم كشندهء سرور ما فرمانرواى گروندگان ( 1 )\r\nو ابو الغاديه كشندهء يار بزرگوار پيامبر عمار پسر ياسر - درود خدا بر او ( 2 ) -\r\nو معاويه پسر ابو سفيان كشندهء هزاران از پاكان و بىگناهان ( 3 )\r\nو عمرو پسر نابغه - عاصى پسر عاصى ( بزهكار پسر گنهكار ) - ( 4 )\r\nو خالد پسر وليد كه بيداد گرانه مالك را كشت و با همسرش پليد كارى كرد ( 5 ) .\r\nو طلحه و زبير ( 6 ) شورش كنندگان بر پيشواى راستين - كه پيشوائى او هم با گزينش مردم و هم با دستور پيامبر استوار گرديده .\r\nو يزيد ( 7 ) باده گسار و تبهكار كه نامهء زندگىاش پر از برگهاى سياه و\r\n\r\n","description":"","footnote":"\r\n( 1 ) برگرديد به جلد دوم از برگردان پارسى همين كتاب ، ص 261\r\n( 2 ) برگرديد به جلد دوم از برگردان پارسى همين كتاب ، ص 269\r\n( 3 ) ن - « الفصل جدائى » از ابن حزم ج 4 ص 89 و « تاريخ ابن كثير » ج 7 ص 279\r\n( 4 ) ن - « تاريخ ابن كثير » ج 7 ص 283\r\n( 5 ) ن - « تاريخ ابن كثير » ج 6 ص 223 ، « روضة المناظر » از ابن شحنه كه در كنار « الكامل » چاپ شده - ص 167 از ج 7 - و ما نيز گستردهء اين رويداد را در آينده خواهيم آورد .\r\n( 6 ) ن - « التمهيد » از باقلانى ص 232\r\n( 7 ) ن - « تاريخ ابن كثير » ج 8 ص 223\r\n","page_name":" 223 ","page_number":244},
  {"content":"\r\nسراسر آن تيره ترين روزها است براى مردمان\r\nآرى همهء ايشان مجتهداناند كه در راه كيش خداوند به تلاش برخاسته‌اند و در آن برداشتهاى ناساز با دستور اسلام - و با راه درست - به گونه اى روشنگرى از سخن خدا پشت گرم بوده و براى ستمهاى كين توزانه شان شايستهء بسى پاداشهاى نيكويند . ابن حجر در « اصابه » مىنويسد - ج 4 ص 151 - : « گمان بر آن است كه ياران پيامبر در همهء آن جنگ و كشمكشها با يكديگر به گونه اى روشنگرى از سخن خدا پشتگرم بوده‌اند و چون هر كس اجتهاد كند و در راه كيش خدا به تلاش برخيزد اگر چه به راه نادرست افتد پاداش نيكو مىگيرد و هنگامى كه اين برداشت دربارهء تك تك از انبوه مردم به استوارى پذيرفته آيد پذيرش آن دربارهء ياران پيامبر بسى سزاوارتر است » .\r\nآفرين و بازهم آفرين به اين كيش ! و به به كه مجتهدان و تلاش كنندگان در راه خدا از ميان تودهء محمديان - درود و آفرين خدا بر وى و خاندانش - چه بسيار شده‌اند ! تا جائى كه آشوبگران شام و مردم پست و بىخرد و فرومايگان تازى و سبك سرانى كه به زيان پيامبر با يكديگر همدسته شدند و زادگان طلقا ( 1 ) همه مجتهد به شمار مىروند و به گونه اى روشنگرى از سخن خدا پشتگرم گرديده‌اند !\r\nو زهى زهى بر آنان كه جامهء اجتهاد و تلاش در راه خدا را به نادرست بر كسانى مىپوشانند كه پيكره‌هاى تباهىاند و كشندگان برگزيدگان و نيكان ، و تاخت كنندگان بر آئين اسلام و بر آستان پاك برانگيختگى ، و بيرون شدگان از مرزنامهء خدا و برنامهء پيامبر ، گروه بيدادگر و نافرمان ، و خو گرفتگان به بدكنشى و تبهكارى و كينه ورزى با تبار پاك پيامبر آن هم در زير درفش آزاد شده\r\n\r\n","description":"","footnote":"\r\n( 1 ) پيامبر كه مكه را پيروزمندانه گرفت دشمنان ديرين و پيشين خود را فراهم آورد و پس از يك سرى گفتگوها به ايشان فرمود : اذهبوا انتم الطلقاء ( برويد كه همه ى شما طليق و آزاديد ) و از آن پس ، آن نام بر ايشان و آيندگانشان مانده چندانكه زينب - درود بر وى - نيز يزيد را با نشانى « يابن الطلقا اى پسر آزادشدگان » ياد كرد .\r\n","page_name":" 224 ","page_number":245},
  {"content":"\r\nپسر آزاد شده ( 1 ) و نفرين شده پسر نفرين شده به زبان بزرگترين پيامبران ( 2 )\r\nبرانگيختهء خدا - درود و آفرين خدا بر وى و خاندانش - چه راست گفت كه :\r\nآسيب كيش ما از سوى سه كس است : دانشمند تبهكار ، پيشواى بيدادگر و تلاش كننده و مجتهد نادان ( 3 ) .\r\nو همين ننگ و كاستى براى اسلام بس كه چنين برجستگانى داراى اين برداشتهاى گمراه كننده و خامه‌هاى زهرآگين دارد كه دامن بزه پيشگان را از پليدى تبهكارى و دوروئى پاك مىنمايند و نيكوكار و بدكار و راست رو و گمراه و پاك و پليد را در كنار هم مىنهند و با يك چوب مىرانند و - با ماننده‌هاى اين سخنان ناچيز و اين لافهاى ميان تهى و برداشتهاى كم خردانه - توده را از راه راست پرت مىنمايند و تبهكارىهاى بزرگى را كه بر خداوند - و برانگيختهء او - و نامه اش و برنامه اش و جانشينش و خاندانش و دوستان ايشان - روا داشته شده در ديدهء تودهء دينداران ، كوچك مىنمايند ؛ گران است سخنى كه از دهان ايشان بيرون مىآيد و چيزى جز دروغ نمىگويند ( 4 ) پس هر كه كارى نيكو كند - هر چند هم بسيار اندك باشد - پاداش آن را مىبيند و هر كه كارى بد انجام دهد - هر چند بسيار اندك - سزاى آن را خواهد ديد ( 5 ) .\r\nو نخستين كسى كه - به اين گونه - دروازه‌هاى اجتهاد را گشود و لايهء نهانى دستورها را پشتوانه گرفت و با آن دو دست آويز ، دامن تبهكاران را پاك نمايش داد و مردان بزه پيشه و بدكنش را يارى رساند ، خليفهء نخست بود كه با همين بهانهء ساختگى ، دامن خالد پسر وليد را از چرك گناهان سهمناكش شستشو داد و كيفرى را كه مىبايست بر وى بچشاند از او دريغ داشت - چنان كه اگر\r\n\r\n","description":"","footnote":"\r\n( 1 ) برگرديد به زيرنويس پيشين\r\n( 2 ) ن - برگرديد به جلد سوم از همين كتاب ص 251 ، 252 از چاپ دوم\r\n( 3 ) ن - « كنز العمال ج 5 ص 212 »\r\n( 4 ) سورهء 18 آيهء 5\r\n( 5 ) سورهء 99 آيهء 7 و 8\r\n","page_name":" 225 ","page_number":246},
  {"content":"\r\nخداى برتر از پندار بخواهد - به گستردگى آن را خواهيم آورد .\r\nاين نمونه اى بود از پيشرفتهاى خليفه در روشنگرى قرآن ، و تازه آن چه از وى در اين زمينه گزارش شده بسيار اندك است چنانچه حافظ جلال الدين سيوطى در « الاتقان استوار كارى » ج 2 ص 328 مىنويسد :\r\n« ده تن از ياران پيامبر - در روشنگرى قرآن - آوازه به هم رسانده‌اند : خليفه هاى چارگانه ، پسر مسعود ، پسر عباس ، ابى پسر كعب ، زيد پسر ثابت ، ابو موسى اشعرى و عبد اللَّه پسر زبير ، از ميان خليفه‌ها نيز بيشتر از همه از على فرزند ابو طالب گزارش رسيده و آنچه از سه تن ديگر آورده‌اند بسى ناچيز است و اين هم انگيزه اى ندارد جز اين كه زودتر در گذشته‌اند چنان كه همين انگيزه را نيز مىتوان در پاسخ كسى آورد كه بپرسد چرا ابوبكر - خدا از وى خشنود باد - حديثهاى كمترى بازگو كرده و من در دانش روشنگرى قرآن جز سخنانى بسيار اندك - كه از ده فرازهم نمىگذرد - چيزى از ابوبكر - خدا از وى خشنود باد - به ياد ندارم .\r\nولى از على سخنان بسيارى در اين زمينه رسيده و معمر از وهب پسر عبد اللَّه و او از ابو الطفيل آورده كه ديدم على سخنرانى مىكرد و مىگفت از من بپرسيد كه به خدا سوگند دربارهء چيزى از من پرسش نخواهيد كرد مگر شما را آگاه مىكنم ، از من دربارهء نامهء خداوند بپرسيد كه به خدا سوگند هيچ فرازى از آن نيست مگر مىدانم در شب فرود آمده يا در روز و در كوه يا بر زمين هموار .\r\nو بو نعيم در « حليه » از پسر مسعود گزارش كرده كه گفت قرآن بر هفت حرف فرود آمده ( 1 ) كه هيچ حرفى از آن نيست مگر پوسته اى برونى دارد و لايه اى نهانى و به راستى كه نزد على - پسر ابيطالب - از پوستهء برونى تا لايهء نهانى آن ، همه را مىتوان يافت .\r\nو هم سيوطى از زبان ابوبكر پسر عياش - و او از نصير پسر سليمان احمسى\r\n\r\n","description":"","footnote":"\r\n( 1 ) مترجم گويد : من در پيشگفتار خود بىپايگى اين گزارش را از ديدگاه شيعه كم و بيش باز نمودم .\r\n","page_name":" 226 ","page_number":247},
  {"content":"\r\nو او از پدرش - آورده كه على گفت : البته و به خدا سوگند هيچ آيه اى فرود نيامد مگر دانستم در چه باره فرود آمد و كجا فرود آمد و به راستى پروردگارم دلى دريابنده به من بخشيد و زبانى پرسنده » .\r\nامينى گويد : اين سخنان بىانديشه اى كه سيوطى پياپى مىنگارد از چيست ؟\r\nآيا كسى نيست از اين مرد بپرسد ، چگونه آمده اى و كسى را ميان ياران پيامبر در روشنگرى قرآن ، بلند آوازه مىشمارى كه خودت با آن همه دانش و پژوهشگرى مىگوئى سخنانى كه در اين باره از زبان وى يافته‌ام به ده فراز نيز نمىرسد ؟\r\nآرى خوش دارد كه ميان او و سرور ما فرمانرواى گروندگان جدائى ننهد كه در اين باره از زبان وى گزارش شده است آنچه شده است و فراموش مىكند كه خداى برتر از پندار مىگويد : آيا كسانى كه مىدانند با آنان كه نمىدانند برابرند ؟ ( 1 )\r\n\r\nپيشوائى خليفه در بازنمائى برنامهء پيامبر\r\nدر اين زمينه نيز همهء آن چه كه احمد رهبر حنبليان در « مسند » ج 1 ص 2 تا 14 از زبان وى آورده هشتاد حديث مىشود كه مكررات آن به بيست مىرسد و آن چه مىماند از نزديك شصت حديث نمىگذرد با اينكه احمد ، اين نگارش خويش را از ميان بيش از پنجاه هزار و هفتصد حديث دستچين كرده و خود هزار هزار حديث از بر مىدانسته ( 2 )\r\nو ابن كثير نيز پس از تلاشهاى سخت ، حديثهاى بوبكر را در 72 شماره فراهم كرده و گردآوردهء خود را « مسند الصديق » ناميده ( 3 )\r\nو پس از ابن كثير ، جلال الدين سيوطى با آن همه دانش و احاطه اى كه\r\n\r\n","description":"","footnote":"\r\n( 1 ) سورهء 39 آيهء 9\r\n( 2 ) ن - « طبقات الحفاظ گام به گام با پاسداران حديث و حافظان » از ذهبى ج 2 ص 17 و نيز زندگى نامهء احمد در پايان جلد نخست از « مسند » ش .\r\n( 3 ) ن - « تاريخ الخلفاء » از سيوطى ص 62\r\n","page_name":" 227 ","page_number":248},
  {"content":"\r\nدر حديث داشته و پس از انديشهء فراوان و بالا و پائين نگريستن بسيار ، دنبالهء كار را گرفته و اين دسته حديثها را به 104 شماره رسانيده و همه را در ص 59 تا 64 از « تاريخ الخلفاء » آورده است .\r\nو هم گويند كه ابوبكر 142 حديث گزارش كرده كه بخارى و مسلم در بازگوگرى 6 از آن ميان همداستانند چنانچه يازده تا از آنها را نيز تنها بخارى گزارش كرده و يكى را تنها مسلم ( 1 ) .\r\nو پژوهشگران را مىرسد كه در زنجيره يا در زمينه و مايهء بسيارى از آن حديثها به چون و چرا نشينند چرا كه پاره اى از آن ميان را حديث نمىتوان شمرد بلكه سخنى است كه خود بوبكر بر زبان آورده همچون اين گفتار وى به دخترزادهء پيامبر - حسن درود خدا بر او - : پدرم برخى اين باد كه به پيامبر مىماند و به على ماننده نيست .\r\nو اين گفتار وى : پيامبر خدا در كار جنگ به مشورت پرداخت .\r\nو اين گفتار وى : برانگيختهء خدا - درود و آفرين خدا بر وى - شترى به بوجهل ارمغان داد .\r\nو پاره اى ديگر از آن ميان را نيز در هنگام داورى بايد ساختگى شمرد ، يا با نامهء خداوند و برنامهء پيامبر ناسازگار است يا خرد و منطق و طبيعت ، دروغ بودن آن را در مىيابد همچون اين سخنان كه از زبان وى بر فرستادهء خدا بسته‌اند :\r\n1 - اگر من در ميان شما برانگيخته نمىشدم البته عمر برانگيخته مىشد .\r\n2 - خورشيد بر هيچ مردى بهتر از عمر نتابيد\r\n3 - اگر زندگان بر مرده بگريند آب جوشان دوزخ بر وى ريخته مىشود\r\n4 - داغى دوزخ بر پيروان من بيش از گرماى گرمابه نيست\r\nكه فراز نخست زنجيره‌هاى چندى دارد كه هيچ كدام درست نيست ، زنجيرهء نخستين از پسر عدى است و ميانجيان گزارش آن :\r\n\r\n","description":"","footnote":"\r\n( 1 ) ن - « شرح رياض الصالحين روشنگرى بوستانهاى شايستگان » از صديقى ج 2 ص 23\r\n","page_name":" 228 ","page_number":249},
  {"content":"\r\n1 - زكريا پسر يحياى و كار يكى از بزرگترين دروغ پردازان است كه سرگذشت وى در ميان دروغ پردازان در جلد پنجم ص 230 از چاپ دوم گذشت\r\n2 - بشر پسر بكر كه به گفتهء ازدى : دانسته نيست كيست و گزارش وى را نكوهيده مىشمارند « لسان الميزان » ج 2 ص 20\r\n3 - بوبكر پسر عبد اللَّه پسر ابو مريم غسانى ، احمد گفته نكوهيده است و عيسى پسر يونس به سخن وى خرسندى نمىداد و هم از راه ابو داود از احمد گزارش شده كه او بىارزش است و ابو حاتم گفته از ابن معين دربارهء او بپرسيدم پس وى را نكوهيد و ابو زرعه گفته : نكوهيده است و حديث او ناپسند و ابو حاتم گفته : حديث وى نكوهيده است و ميانجيان زنجيرهء او دزدانىاند كه كالاى وى را گرفتند تا دچار آشفتگى گرديد ( 1 ) و جوزقانى گفته : گزارش وى نيرومند نيست و نسائى گفته : نكوهيده است و ابو سعد گفته : حديثهاى فراوان دارد ولى نكوهيده است و دار قطنى گفته : او از كسانى است كه به دروغگوئى شناخته گرديده و حديث وى ؛ هم با بنيادهاى شناخته شده ناساز است و هم جز از راه وى دريافت نشده ( 2 )\r\nزنجيرهء دوم نيز از پسر عدى است و ميانجيان آن :\r\n1 - مصعب پسر سعيد ، ابو خيثمهء مصيصى ، پسر عدى گفته : وى گزارشها را ديگر گونه مىگردانيد و از زبان مردانى كه سخن آنان را پشتوانه توان گرفت حديثهائى ناپسند بازگو مىكرد . و هم گفته : نشانه‌هاى ناتوانى و نااستوارى در گزارشهاى او آشكار است و ابن حبان گفته وى كاستى زنجيرهء حديثها را پنهان مىداشته و آنها را دگرگون مىنموده ، صالح جزره گفته پيرمرد كورى بوده كه نمىدانسته چه مىگويد و ذهبى حديثهائى از زبان او آورده و آن گاه\r\n\r\n","description":"","footnote":"\r\n( 1 ) ن - امينى گويد اگر براى آشفتگى اين مرد نشانه اى جز همين گزارش وى نداشتيم باز هم او را بسنده بود .\r\n( 2 ) ن - « تهذيب التهذيب » ج 12 ص 29\r\n","page_name":" 229 ","page_number":250},
  {"content":"\r\nگفته : اينها را جز گرفتارىهائى ناپسند براى خود نتوانيم شمرد . ( 1 )\r\n2 - عبد اللَّه پسر واقد : پسر عدى و جوزقانى و نسائى گويند : وى از كسانى است كه به دروغگوئى شناخته گرديده و حديث وى ؛ هم با بنيادهاى شناخته شده ناساز است و هم جز از راه وى دريافت نشده ، ديگران هم گويند او را ارج نبايد نهاد و ازدى گفته : وى حديثهائى نكوهيده دارد و احمد گفته بگمانم وى كاستى حديثها را پنهان مىداشته و آنها را ديگرگون مىنموده و ابو زرعه گفته :\r\nگزارش وى ناپسند است و چيزى از زبان او نشايد بازگو كرد و بخارى گفته حديث وى نكوهيده است چون از كسانى است كه به دروغگوئى شناخته گرديده و حديث وى ؛ هم با بنيادهاى شناخته شده ناساز است و هم جز از راه وى دريافت نشده و ابن حبان گفته : در گزارشهاى او سخنانى ناپسند راه يافته و از اين روى روا نيست آن را پشتوانه بگيريم و صالح جزره گفته : نكوهيده و اندك خرد است و ابو احمد حاكم گفته : گزارش وى استوار نيست . ( 2 )\r\n3 - مشرح پسر عاهان : پسر عدى و ابن حبان گفته‌اند : سخن وى را نشايد پشتوانه گرفت و ديگران گفته‌اند : از زبان عقبه حديثهائى نكوهيده باز گفته و او و عقبه را سزاوار پيروى نبايد دانست ، ديگران گفته‌اند : گزارشهائى را كه تنها او آورده بايد رها كرد ( 3 ) .\r\nابن جوزى هم در « الموضوعات ساخته‌ها » حديث ياد شده را با همين دو زنجيره آورده و گفته : « اين حديث را درست نيست كه از برانگيختهء خدا - درود و آفرين خدا بر وى - بدانيم زيرا يك ميانجى زنجيرهء نخستين زكريا پسر يحيى است كه از دروغ پردازان بوده و به گفتهء ابن عدى از پيش خود حديث مىساخته\r\n\r\n","description":"","footnote":"\r\n( 1 ) ن - « ميزان الاعتدال افزار سنج ميانه روى » ج 3 ص 173 ، « لسان الميزان » ج 6 ص 44\r\n( 2 ) ن - « تهذيب التهذيب » ج 6 ص 66 « ميزان الاعتدال ج 2 ص 84 » « لسان الميزان » ج 3 ص 374 « اللئالى المصنوعة » ج 1 ص 302\r\n( 3 ) ن - « اللئالى المصنوعة » ج 1 ص 302 « ميزان الاعتدال » ج 3 ص 172\r\n","page_name":" 230 ","page_number":251},
  {"content":"\r\nو در زنجيرهء دوم نيز عبد اللَّه پسر واقد است كه احمد و يحيى گفته‌اند سخن وى ارزش ندارد و نسائى گويد : وى از كسانى است كه به دروغگوئى شناخته شده و حديث وى ؛ هم با بنيادهاى شناخته شده ناساز است و هم جز از راه او دريافت نشده و ابن حبان گفته : بر شيرازهء دفترهايش داغ ننگ چسبانيدم ، پس بيهوده است كه كسى گزارش وى را پشتوانهء خود گرداند » .\r\nزنجيرهء سوم از ابو العباس زوزنى است در نگارش او « شجرة العقل درخت خرد » و با اين پرداخت : عمر ! اگر من برانگيخته نمىشدم ، تو برانگيخته مىشدى ، از ميانجيان اين زنجيره نيز :\r\n1 - عبد اللَّه پسر واقد است كه سخن دربارهء وى را در بررسى زنجيرهء دوم آورديم .\r\n2 - راشد پسر سعد پسر حمصى ، چنان كه حاكم يادآورى كرده دارقطنى او را نكوهيده مىشمرده ، و به همين گونه ابن حزم نيز او را نكوهيده مىشناخته و به گفته بخارى وى در نبرد صفين از همراهان معاويه بوده ( 1 ) پس به يارى گفته اى آشكار از بزرگترين پيامبران ، وى را از گروه بيدادگران مىدانيم ، و چنانچه در « كشف الخفاء ج 2 ص 163 » آمده صغانى اين گزارش را از اين راه ياد كرده و گفته : ساختگى است .\r\nزنجيرهء چهارم از ديلمى است كه به ابو هريره مىرسد و با اين پرداخت :\r\nاگر من در ميان شما برانگيخته نمىشدم البته عمر برانگيخته مىشد خداوند عمر را با دو فرشته يارى كرده كه او را پيروز گردانيده و در راه راست استوار مىدارند و چون بلغزد روى او را بر مىگردانند تا به راه راست آرند .\r\nيكى از ميانجيان اين زنجيره ، ابو صالح اسحاق پسر نجيح ملطى ازدى است كه به گفتهء احمد از دروغ پردازترين مردم است و ابن معين گفته او دروغ پرداز و دشمن خدا و مردى بدكنش و پليد است ، گروهى در بغداد بودند كه حديث\r\n\r\n","description":"","footnote":"\r\n( 1 ) ن : « تهذيب التهذيب » ج 3 ص 226\r\n","page_name":" 231 ","page_number":252},
  {"content":"\r\nبافى مىكردند و اسحق ملطى از آنان است . ابن ابى مريم نيز دربارهء او گفته : از كسانى است كه در دروغ پردازى و حديث سازى آوازه اى بلند دارند ، على بن مدينى گفته ارجى به او نبايد نهاد و نكوهيده است و گزارشهائى شگفتانگيز بازگو كرده . و عمر پسر على گفته : دروغ پرداز بوده و حديثسازى مىكرده و جوزقانى گفته نه كسى است كه به گزارش او پشتگرمى توان داشت و نه در نگهدارى گزارشها درستكارى را پيشه گردانيده و هم گفته : او دروغ پرداز و حديث ساز است كه پذيرفتن گزارش وى روا نيست و نشايد حديث او را پشتوانه گرفت و بايد كار او را روشن ساخت . جهضمى و بخارى نيز گفته‌اند گزارش وى نكوهيده است و نسائى گفته دروغ پرداز و از كسانى است كه به دروغگوئى شناخته گرديده و حديث وى ؛ هم با بنيادهاى شناخته شده ناساز است و هم جز از راه او دريافت نشده و گزارشهاى وى را رها كرده‌اند و ابن عدى گفته :\r\nگزارشهاى وى سخنانى ساختگى است كه از خودش درآورده و انبوه آنچه را بازگو كرده به ابن جريج بسته و هر گزارش نكوهيده اى را به دروغ از زبان وى آورده ، پايگاهش در ميان نكوهيدگان روشن است و او از آنان بوده كه حديث مىساخته‌اند و ابن حبان گفته : دجالى از دجالها است كه آشكارا حديث بافى مىكرده ، برقى گفته : او را دروغگو مىشمارند و ابو سعيد نقاش گفته : در حديث سازى آوازه اى بلند دارد و گفته : ابن طاهر گفته كه او دجال و دروغ پرداز است و ابن جوزى گفته : همه همداستانند كه او حديث بافى مىكرده است ( 1 ) .\r\nديلمى پس از آن كه حديث را با زنجيرهء ياد شده آورده گويد : راشد پسر سعد نيز از مقدام پسر معد يكرب و او از ابو بكر راست رو همين حديث را آورده‌اند - و خدا داناتر است -\r\nامينى گويد : در بررسى زنجيرهء سوم ، نكوهيدگى راشد را دانستى و صغانى\r\n\r\n","description":"","footnote":"\r\n( 1 ) ن - پشتوانه‌هاى آنچه آورديم در جلد پنجم گذشت - ص 218 از چاپ دوم .\r\n","page_name":" 232 ","page_number":253},
  {"content":"\r\nاين گزارش او را ساختگى شمرده چنانچه عجلونى نيز داورى او را در « كشف الخفاء » - ج 2 ص 154 ، 163 به زبان آورده و اين گزارش را همچون درم ناسره شمرده به همين گونه خود سيوطى در « اللئالى المصنوعة » - ج 1 ص 302 - آن را از گزارشهاى ساختگى شمرده و البته خود وى در « تاريخ الخلفاء » همين گزارش را كه زنجيره اى به اين گونه دشوار و نه چندان نيكو دارد از حديثهاى بوبكر شمرده با آن كه سرگذشت گزارشگران آن كه كسانى همچون اسحاق ملطىاند بر وى پوشيده نبوده ولى چه بايد كرد كه خوش داشته هر چند با ماننده‌هاى اين سخن هم شده حديثهاى او را افزونتر بنمايد ! زنجيرهء آن را نيز نياورده كه خوانندگان ، ساختگى و من در آورد بودن آن را در نيابند ! و ندانسته كه خداوند از پى او است و وى را به پاى شمارشگرى خواهد خواست .\r\nبرويم سراغ دومين حديث\r\nكه آن را حاكم در « مستدرك » ج 3 ص 90 با ميانجيان خود آورده است - از زبان عبد اللَّه پسر داود واسطى خرما فروش و او از عبد الرحمن برادرزادهء محمد پسر منكدر و او از جابر - خدا از وى خشنود باد - كه گفت : يك روز عمر پسر خطاب به ابوبكر راست رو - خدا از آن دو خشنود باد - گفت : اى بهترين مردم پس از برانگيختهء خدا ! بوبكر گفت اگر تو چنين گفتى من از برانگيختهء خدا - درود و آفرين خدا بر وى - شنيدم مىگفت آفتاب بر هيچكس بهتر از عمر نتابيد .\r\nذهبى در « تلخيص المستدرك » دنبالهء اين گزارش را گرفته و گفته : مىگويم اين عبد اللَّه را كه ميانجى گزارش است نكوهيده مىشمارند و در پيرامون عبد الرحمن نيز سخنها است و اين حديث به بافته‌ها مىماند . و در « ميزان الاعتدال » ج 2 ص 123 مىنويسد : اين گزارش را عبد اللَّه پسر داود خرما فروش گزارش كرده و او از كسانى است كه با كيش بد و ناشايست نابود شده و عبد الرحمن برادرزادهء محمد منكدر نيز شناخته نيست و از حديث وى پيروى نبايد كرد و ترمذى گفته : زنجيرهء او بىپايه است .\r\n","description":"","footnote":"","page_name":" 233 ","page_number":254},
  {"content":"\r\nامينى گويد : از عبد اللَّه پسر داود خرمافروش بگوئيم كه به گفتهء بخارى در او جاى سخن است و ابو حاتم گفته : در كار خود استوار و نيرومند نيست و گزارشهاى او سخنان نكوهيده است و حاكم ابو احمد گفته : در نزد حديث خوانان به استوارى شناخته نشده و نسائى گفته : نكوهيده است و ابن حبان گفته گزارشهاى بسيار ناپسنديده اى دارد و گزارشهاى نكوهيده را از زبان كسانى كه آوازه اى دارند بازگو مىكند و روا نيست كه حديث وى را پشتوانه گيريم ، دارقطنى هم او را نكوهيده شمرده است ( 1 ) .\r\nدربارهء عبد الرحمن نيز بشنويد كه يحيى پسر معين گفت كسى به اين نام نمىشناسم و چون ابراهيم پسر جنيد اين حديث بر وى خواند يحيى گفت : عبد الرحمن را نمىشناسم و حديث را ناشناخته و نكوهيده شمرد ( 2 ) .\r\nو اينها بود تا در سدهء هشتم حريفيش دانا بيامد و در ص 388 از نگاشتهء خود « الروض الفائق گلزارهاى برتر » داستانى ساختگى جاى داد در برترى سرور ما فرمانرواى گروندگان و بوبكر - هر دو - و آن را گزارشى در برترى بوبكر از زبان على - درود بر او - شمرد . به اين گونه : بوهريره گفت بوبكر راست رو و على پسر ابيطالب - خدا از آن دو خشنود باد - روزى به خانهء برانگيختهء خدا - درود و آفرين خدا بر وى - شدند على به بوبكر - خدا از آن دو خشنود باد - گفت : تو پيش بيفت و نخستين كسى باش كه در را مىكوبد ، در اين باره نيز پافشارى كرد ولى بوبكر گفت على ! تو پيش بيفت ، على گفت من بر مردى پيش نمىافتم كه دربارهء او از برانگيختهء خدا - درود و آفرين خدا بر وى - شنيدم مىگويد : پس از من ، خورشيد بر هيچ مردى نتافت و از كسى روى بر نتافت كه برتر از بوبكر راست رو باشد ، بوبكر گفت من بر مردى پيش نمىافتم كه از برانگيختهء خدا - درود و آفرين خدا بر وى و خاندانش - شنيدم دربارهء او مىفرمود :\r\n\r\n","description":"","footnote":"\r\n( 1 ) ن - « تهذيب التهذيب » ج 4 ص 200\r\n( 2 ) ن - « لسان الميزان » ج 3 ص 448\r\n","page_name":" 234 ","page_number":255},
  {"content":"\r\nبهترين زنان ( فاطمه ) را به بهترين مردان دادم تا پايان داستان كه در آن ، شش برترى و برجستگى براى بوبكر شمرده - آن هم به زبان على - و به همين گونه از زبان بوبكر براى على - كه هيچ فرازى از آن را سيوطى در حديثهاى بوبكر نياورده با آن كه زور مىزده هر چه بيشتر مىتواند بر شمارهء اين حديثها بيفزايد و چشمپوشى او از اين داستان ، انگيزه اى نداشته جز همين كه دروغ بودن آن بسيار نمايان است و شيوهء سخن پردازىاش زشت ، و نشانه‌هاى ساختگى بودن از پوستهء برونى و لايهء درونىاش روشن ، و چنانچه در فرازهاى آن مىبينى كسى آمده است و آشكارا و پياپى سخنانى بىانديشه بر زبان رانده آرى هر يك از حديث تراشان در گزارش بافى شيوه اى دارند و هر كدام را راه و روشى ويژه است و كارشان به يكسان نيست !\r\nبپردازيم به بررسى در حديث سوم :\r\nكه ناپسند بودن آن نيز هويدا است و همانند حديثى است كه در جلد ششم ص 162 از چاپ دوم از زبان عمر آورديم و بر بنياد آن : مرده را براى گريستن زنده بر وى شكنجه مىدهند و عايشه در برابر او اين حديث را ناپسند شمرد و تازه با نامهء بزرگوار خداوند ناسازگار است كه مىگويد : بار گناه هيچكس را بر دوش ديگرى ننهند ( 1 ) و ماننده‌هاى اين فراز ، كه در جلد پيشين در اين باره به گستردگى سخن رانديم - برگرديد به همانجا ص 159 تا 167 از چاپ دوم .\r\nگذشته از آنكه با دادگرى خداوند ناسازگار است زيرا اگر هم پنداشتيم كه اين گريه نارواست باز شكنجه كردن كسى براى گناهى كه ديگرى انجام داده دور از آئين دادگرى خداوندى است و خردهاى درست آن را نپذيرفته هر دانائى گويندهء اين سخن را در خور سرزنش مىشمارد . بسى برتر است خداوند از آنچه ايشان مىگويند ( 2 ) .\r\n\r\n","description":"","footnote":"\r\n( 1 ) سورهء 6 آيهء 164 و سورهء 17 آيهء 15 و سورهء 35 آيهء 18 و سورهء 39 آيهء 7 و سورهء 53 آيهء 38\r\n( 2 ) سورهء 17 آيهء 43\r\n","page_name":" 235 ","page_number":256},
  {"content":"\r\nبپردازيم به بررسى در حديث چهارم :\r\nداغى دوزخ بر پيروان من همچون گرمابه خواهد بود .\r\nكه اين نيز بيش از هر چيز به دروغهاى بىخردان يا كسانى مىماند كه بخواهند كار خداى پاك - را كه چنان سترك است - خرد نمايند يا ساده دلان توده را بفريبند كه خود را در دامن گناهان پرتاب كنند به پندار اين كه سوزش سر سخت دوزخ - كه خداى سختگير و دادخواه ستمديدگان براى همهء بزهكاران برافروخته - به مسلمانان آسيبى نمىرساند و تنها براى مردمان پيشين و كسانى از تودهء كنونى است كه اسلام را گردن نگرفته‌اند و تو اگر انديشه كنى در آتش سوزان خداوند كه شرار آن در دلها زبانه مىكشد ( 1 ) و هيزمش ار تن مردم است و از سنگ ( 2 ) و آن هم روزى كه در آتش دوزخ گداخته شوند و پيشانى و پهلوى آنان را به آن داغ كنند ( 3 ) و آن هنگام كه دوزخ را سخت بيفروزند ( 4 ) و دوزخ براى بينندگان آشكار شود ( 5 ) و شراره هائى بيافكند كه هر زبانه اش به يك كاخ مىماند و به شتران زردموى ( 6 ) و هرگز و با هيچ بها از آن نرهند كه آتش دوزخ بر آنان دامن مىكشد و سر و چهره و اندام را يكسره مىسوزاند ( 7 ) همان روز كه آنان را به رو در آتش كشند كه هان ! اكنون شكنجهء دوزخ را بچشيد ( 8 ) و چه مىدانى دوزخ چيست ! شرار آن هيچ چيزى را بر جا نمىگذارد و رها نمىكند ، بر آدميان روى مىنمايد و نوزده تن كارگزار آنند ( 9 ) گويند چه چيز\r\n\r\n","description":"","footnote":"\r\n( 1 ) سورهء 104 آيهء 6 و 7\r\n( 2 ) سورهء 2 آيهء 24 و سورهء 66 آيهء 6\r\n( 3 ) سورهء 9 آيهء 35\r\n( 4 ) سورهء 81 آيهء 12\r\n( 5 ) سورهء 79 آيهء 36\r\n( 6 ) سورهء 77 آيهء 33 و 32\r\n( 7 ) سورهء 70 آيهء 16 و 15\r\n( 8 ) سورهء 54 آيهء 48\r\n( 9 ) سورهء 74 آيهء 27 تا 30\r\n","page_name":" 236 ","page_number":257},
  {"content":"\r\nشما را به دوزخ در افكند ؟ پاسخ دهند ما از نماز گزاران نبوديم و مستمندان را خوراك نداديم و كسانى را كه با بيهودگى به سر مىبردند همراهى كرديم ( 1 ) و به راستى درخت زقوم دوزخ خوراك گنهكاران است كه در شكمهاشان چون مس در آتش گداخته مىجوشد ، آن سان كه آب - بر روى آتش - جوشان است . ( 2 )\r\nو باز اگر بينديشى در سخن رمز آميز خداوندگار پاك در آن جا كه سستى كنندگان در رهسپار شدن به سوى نبرد در راه خدا در گرماى تابستان را مىهراساند مىگويد :\r\nبگو آتش دوزخ داغتر است اگر بينديشند ( 3 ) و آن جا كه خورندگان دارائىهاى پدر مردگان را بيم مىدهد و گويد : جز اين نيست كه آتش در شكمهاشان فرو مىبرند و زود است كه به دوزخ و در آتش سوزان در افتند ( 4 ) و بسيارى ماننده‌هاى اين سخنان جاى دودلى نمىگذارد كه همهء گروه‌ها در برابر آن يكساناند بلكه روى سخن در اين گفتارها به سوى مسلمانان - يا همان امت مرحومه ( گروه آمرزيده ) - است كه خدا مىخواهد آنان را پيراسته گرداند پس اگر آنان را با بيم دادن از انجام گناه باز دارد سزاوارتر است تا گروه‌هاى از ميان رفته اى را كه بر سر آنان گذشت آنچه گذشت - چه از فرجام خوش فرمانبرى و چه از سرانجام بد نافرمانى كه همه در گرو كارهاى خويش رفته‌اند - خداوند با اين سخنان خواهد مهربانى خود را به مسلمانان هر چه رساتر نمايد و پرورش آنان را از نيكوئى بيشترى برخوردار سازد زيرا اين فرازها شايسته مردان را به گريه مىافكند و دل پرهيزكاران را به درد مىآرد و سرشگ از ديدهء دوستان خدا روان مىدارد و سرور آنان فرمانرواى گروندگان را به روزى مىنشاند كه در دل شب سياه همچون مار گزيده به خويش بپيچد ، و موى چهرهء خويش به دست گرفته اندوهگنانه\r\n\r\n","description":"","footnote":"\r\n( 1 ) سورهء 74 آيهء 42 تا 45\r\n( 2 ) سورهء 44 آيهء 43 تا 46\r\n( 3 ) سورهء 9 آيهء 81\r\n( 4 ) سورهء 4 آيهء 10\r\n","page_name":" 237 ","page_number":258},
  {"content":"\r\nبگريد و بگويد : ( 1 ) پروردگار ما ! پروردگار ما ! و پس از آن كه زارىها كرد روى به گيتى آرد كه آيا فريفتهء من شده اى ؟ آيا آرزويت را در نزد من مىجوئى ؟\r\nدور است ! دور است ! ديگرى را بفريب كه من سه بار از تو بريدم ( و چونان زنى شناختم كه سه بار از وى جدا شده‌ام ) زندگى تو كوتاه است و انجمنت ناچيز و آبرويت اندك ، آه آه از كمى توشه و دورى سفر و سهمناكى راه ! ( 2 )\r\nآنگاه چه همانندى هست ميان اين شراره‌هاى سرگردان كننده با يك گرمابه كه گرماى آن بهداشتى است ، و به يارى آن چركها سترده مىشود و\r\n\r\n","description":"","footnote":"\r\n( 1 ) زارى و بىتابى على - درود بر او - را بيش از هر چيز براى شيفتگى او به لقاى محبوب بايد دانست و بيم و هراس از آتش دوزخ را انگيزهء درستى براى آن همه ناآرامى نمىتوان دانست ويژه با سخنانى كه از زبان خود او گزارش شده ، و اين هم نمونه : ( خدايا ! ) اگر در كيفرها مرا با دشمنانت همراه گردانيدى و ميان من و گرفتارانت فراهم آوردى و ميان من و دلباختگان و دوستانت جدائى افكندى ، پس اى خدا و سرور و خداوندگار و پروردگار من ! چنان گير كه من بر كيفر تو شكيبائى نمايم ولى بر دورى و جدائى تو چگونه شكيبا باشم ؟\r\nو چنان گير - خداوندا ! - كه من بر گرماى آتشت شكيبائى كنم ولى از نگريستن به بزرگوارى تو چگونه شكيبا باشم . ( از نيايش على به گزارش كميل ) .\r\nنيز : راستى اين كه گروهى خداوند را براى چشمداشت ( به پاداشها و خوشىها ) پرستيدند و اين پرستش ( همچون كار ) سوداگران است و گروهى خداوند را از روى ترس پرستيدند و اين پرستش ( همچون كار ) بردگان است و گروهى خداوند را براى سپاسگزارى پرستيدند و اين پرستش ، كار آزادگان است ( نهج البلاغه ) .\r\nگذشته از آن كه به گواهى برخى از روشنگران قرآن ( همچون محمد عبده - بنگريد به « المنار » ) آن چه دربارهء بهشت و دوزخ و هنگامهء رستاخيز و چگونگى آن رسيده از متشابهات ( فرازهاى چند بعدى و رمزآميز ) است و بسنده كردن به پوسته و لايهء برونى آن - كه در تمثيلاتى چند نمايان شده - چندان درست نمىنمايد .\r\n( 2 ) « حلية الاولياء پيرايهء دوستان خدا » ج 1 ص 85 « الاستيعاب شمارشگرى موشكافانه » ج 2 ص 463 « الرياض النضرة بوستانهاى شاداب » ج 2 ص 212 « زهر الآداب شكوفه‌هاى فرهنگ و سخنورى » از قيروانى ج 1 ص 38 ، « تذكره » ى سبط ص 27 « مطالب السئول » ص 33 « الاتحاف ارمغان » از شبراوى ص 7 ( ن )\r\n","page_name":" 238 ","page_number":259},
  {"content":"\r\nتن به عرق مىنشيند و رنجهاى آن از ميان مىرود و پيكر آدمى آسوده مىگردد ؟\r\nآيا به همين گونه مىهراسانند آدم گنهكار را كه ستمگر و نادان آفريده شده ( 1 ) و چنان در راه هوس افتاده كه باز گشتنى نيست ؟ و همان آدمى را كه خرد و راه يافتن و داستان و حديث وى چنين است ؟\r\n\r\n","description":"","footnote":"\r\n( 1 ) سورهء 33 آيهء 72\r\n","page_name":" 239 ","page_number":260},
  {"content":"\r\n\r\nبرترين نمونه از كوشش پژوهشگران\r\nاين بود بالاترين مرزى كه كوشش پژوهشگران مىتواند آنان را به آگاهى خليفه از آئين نامهء پيامبر راه بنمايد و اين بود گنجايش دانشهاى وى در اين زمينه ، و اگر ما 104 يا 142 حديثى را كه - درست يا نادرست - از زبان خليفه بازگو كرده‌اند - چه در روشنگرى قرآن و چه دربارهء دستورهاى آئين و سود رسانىهاى ديگر - همه را بگذاريم در برابر گزارشهائى كه برنامهء ارجمند پاكترين پيامبران را مىنمايد آنگاه مىبينيم همچون چكه اى است از درياى بىكران ، كه به يارى آن نه پايه اى از اسلام را مىتوان استوار داشت و نه هيچكدام از بنيادهاى كيش ما را پشتوانه مىشود بخشيد و نه تشنهء دانش را سيراب شايد كرد و نه گره كارى دشوار را توان گشود ، اكنون بنگريد كه بوهريره و انس پسر مالك و عبد اللَّه پسر عمر و عبد اللَّه پسر عباس و عبد اللَّه پسر عمرو پسر عاص و عبد اللَّه پسر مسعود و و و . هزاران گزارش از سخنان و برنامهء پيامبر آورده‌اند كه تقى ( 1 ) پسر مخلد در « مسند » خود - از راه بوهريره تنها - پنج هزار و سيصد و اندى حديث آورده است ( 2 ) با اين كه بوهريره بيش از سه سال با پيامبر نبود ( 3 ) .\r\nو اين احمد پسر فرات است كه يك مليون و پانصد هزار حديث نگاشت و از آن ميان سيصد هزار را كه در روشنگرى قرآن و دستورهاى آئين و سود رسانىهاى ديگر بود گلچين كرد « خلاصة التهذيب ص 9 »\r\n\r\n","description":"","footnote":"\r\n( 1 ) درست نيست ، بنگريد به پيشگفتار مترجم .\r\n( 2 ) ن - « الاصابة » ج 4 ص 205 .\r\n( 3 ) درست نيست ، بنگريد به پيشگفتار مترجم .\r\n","page_name":" 240 ","page_number":261},
  {"content":"\r\nو اين بو حفص حرمة پسر يحيى مصرى يار شافعى است كه تنها از راه پسر وهب صد هزار حديث گزارش كرده « خلاصة التهذيب ص 63 »\r\nو اين بوبكر باغندى است كه دربارهء سيصد هزار پرسش در زمينهء حديث - هاى برانگيختهء خدا - درود و آفرين خدا بر وى و خاندانش - پاسخ مىداده « تاريخ طبرى » ج 3 ص 210\r\nو اين حافظ روح بن عبادهء قيسى است كه بيش از صد هزار حديث دارد « ميزان الاعتدال » ج 1 ص 342\r\nو اين حافظ مسلم نگارندهء « صحيح » است كه نزد وى نشان سيصد هزار حديث شنيده شده را توان گرفت « طبقات الحفاظ » ج 2 ص 151\r\nو اين حافظ بو محمد عبدان اهوازى است كه صد هزار حديث ازبر دارد « تاريخ ابن عساكر » ج 7 ص 288\r\nو اين حافظ بوبكر ابن انبارى است كه سيصد هزار بيت از سروده‌هاى تازيان را كه در خور گواه آوردن براى شيوه و گفتار قرآن است از برداشته و 120 نگارش را كه در روشنگرى قرآن بوده با زنجيره‌هاى آن از برداشته « شذرات الذهب خرده پاره‌هاى زر » ج 2 ص 316\r\nو اين حافظ بو زرعه است كه صد هزار - و به گفتهء برخى 700 هزار - حديث را چنان از بر مىدانسته كه ديگران قل هو اللَّه احد را ( بگو او - خدا - يگانه است . . . ) بنگريد به « تاريخ ابن كثير » ج 11 ص 37 ، « تهذيب التهذيب » ج 7 ص 33\r\nو اين حافظ ابن عقده است كه دربارهء سيصد هزار حديث از حديثهاى هاشميان و خاندان پيامبر - درود بر ايشان - به پاسخ مىپرداخته و دار قطنى نيز آنها را از زبان او باز مىگفته « تذكرة الحفاظ » ج 3 ص 56\r\nو اين حافظ ابو العباس احمد پسر منصور شيرازى است كه از راه طبرانى تنها 300 هزار حديث نگاشته است « تذكرة الحفاظ » ج 3 ص 122\r\n","description":"","footnote":"","page_name":" 241 ","page_number":262},
  {"content":"\r\nو اين حافظ ابو داود سجستانى است كه 500000 از حديثهاى پيامبر - درود خدا بر وى و خاندانش - را به خامه آورده است « تذكرة الحفاظ » ج 2 ص 154\r\nو اين عبد اللَّه پسر پيشواى حنبليان احمد است كه صد هزار واندى حديث از پدرش شنيده « طبقات الحفاظ ج 2 ص 214 »\r\nو اين ثعلب بغدادى است كه 000 / 100 حديث از قواريرى شنيده « طبقات الحفاظ » ج 2 ص 214\r\nو اين ابو داود طيالسى است كه صد هزار حديث ازبر ديكته مىكرده « شذرات الذهب » ج 2 ص 12\r\nو اين بوبكر جعابى است كه 000 / 400 حديث را با زنجيره و زمينهء آنها از برداشته و دربارهء 000 / 600 حديث به گفتگو مىنشسته و نزديك به همين اندازه نيز گزارشهائى از گفتار و كردار شاگردان شاگردان پيامبر و از حديثهائى از برداشته كه زنجيرهء ميانجيان آنها افتادگى دارد « تاريخ ابن كثير » ج 1 ص 261\r\nو اين پيشواى حنبليان احمد است كه نزد وى بيش از 000 / 750 حديث سراغ توان كرد بنگريد به پايان جلد نخست از « مسند » وى\r\nو اين حافظ ابو عبد اللَّه ختلى است كه 000 / 50 حديث را از بر گزارش مىكرده « تاريخ ابن كثير » ج 11 ص 217\r\nو اين يحيى بن يمان عجلى است كه از راه سفيان چهار هزار حديث تنها در روشنگرى قرآن از برداشته « تاريخ طبرى » ج 14 ص 121\r\nو اين حافظ ابن ابى عاصم است كه پس از نابود شدن نگاشته هايش 000 / 50 حديث از بر گزارش مىكرده « تذكرة الحفاظ » ج 2 ص 194\r\nو اين حافظ ابو قلابه عبد الملك است كه 60000 حديث از بر گزارش كرده « طبقات الحفاظ » ج 2 ص 143\r\nو اين ابو العباس سراج است كه هفتاد هزار مسأله براى مالك نگاشت « تاريخ بغداد » ج 1 ص 251\r\n","description":"","footnote":"","page_name":" 242 ","page_number":263},
  {"content":"\r\nو اين حافظ ابن راهويه است كه 70000 حديث از بر ديكته مىكرده « تاريخ ابن عساكر » ج 2 ص 413\r\nو اين حافظ اسحق حنظلى است كه 70000 حديث ازبر داشته « تاريخ خطيب » ج 6 ص 352\r\nو اين اسحاق پسر بهلول تنوخى است كه 50000 حديث ازبر بازگو مى - كرده « تاريخ خطيب » ج 6 ص 368\r\nو اين محمد پسر عيسى طباع است كه نزديك به 40000 حديث از بر داشته « تاريخ بغداد » ج 2 ص 396\r\nو اين حافظ ابن شاهين است كه پس از نابود شدن نگاشته هايش بيست يا سىهزار حديث از بر مىنوشته « تاريخ بغداد » ج 11 ص 268\r\nو اين حافظ يزيد پسر هارون است كه 24000 حديث با زنجيره‌هاى آن از برداشته « شذرات الذهب » ج 2 ص 16\r\nو اكنون با من بيائيد تا بنگريم اسلامى كه زمينهء دانش آن به اين پهناورى است و برنامه‌ها و آئيننامه هايش به اين فراوانى و دانستنىها و هنرهايش به اين سرشارى ، و پيامبرى كه اينها گفتار و روش او است - و سپرده هايش براى كشاندن مردم به راه شايسته - و بزرگانى كه نگاهبان دانش و كيشاند پايگاهشان در اين مرز است و پاسداران برنامهء ارجمند پيامبر سرگذشتشان چنان است ، پس جانشين آن پاكترين پيامبران چگونه مىسزد به جامه‌هاى دانشهائى آراسته باشد كه نامهء خداوند و آئيننامهء پيامبر را باز مىنمايند ؟ و چه سان مىشايد گران بار دانستنىها و نشانىهائى را بر دوش كشد كه پايگاه جانشينى پيامبر نيازمند آن است ؟ و چگونه مىبايد گزارشها ، شيوه‌ها ، بزرگوارىها و سرافرازى - هاى او را همچون مرده ريگ ببرد ؟ آيا مىشود به 104 حديث بسنده كند ؟ آيا تودهء بيچاره مىپذيرند و آيا اين اندازهء ناچيز ، كسانى را كه از همه سوى بايد برخوردارى يابند بىنياز مىدارد . و آن زمينهء تهى شده را پر مىسازد ؟ و آيا آن\r\n","description":"","footnote":"","page_name":" 243 ","page_number":264},
  {"content":"\r\nانبوه دانشهاى اسلامى را مىتواند كسى بنمايد كه كار و روزگار و نشان نمايانش اين است و سرگذشت و برنامه و دانش و بازگوگرىاش آن ؟ آيا مى - توان بهانهء كسى را پذيرفت كه در اين جا به پشتيبانى خليفه برخاسته و گفته :\r\n« اين كه وى كمتر به بازگوگرى حديثها پرداخته انگيزه اش آن است كه روزگارى دراز در سمت جانشينى نبوده است . » چه پيوندى هست ميان آن كه كسى پس از پيامبر - درود و آفرين خدا بر وى و خاندانش - زندگى كوتاهى داشته باشد با اين كه گزارشهاى او اندك بشود ؟\r\nمگر در روزگار خود پيامبر ، كسى را از بازگوگرى گفته هايش باز مىداشتند و زبان ياران نخستين وى را بسته و تا آن گاه كه پاكترين پيامبران خود زنده بود دهان هيچكس را دوخته بودند تا از پراكندن دانشهائى - در زمينهء نامهء خداوند و گفتار پيامبر - باز بمانند ؟ ، و مگر كسانى كه گزارشهاى بسيار بازگو مىكرده‌اند كارشان را پس از مرگ او - درود و آفرين خدا بر وى و خاندانش - آغاز نموده‌اند ؟ پس اندك بودن گزارشهاى اين مرد انگيزه اى ندارد جز همان كمى نيروى گيرنده و كوتاهى در يادگيرى و نگاهدارى ، « از كوزه همان برون تراود كه در اوست » و هر پيمانه اى چون لبالب شد لب پر مىزند .\r\nوانگهى چگونه خليفه به سادگى مىپذيرد كه گرانبار جانشينى پيامبر بر دوش او سنگينى كند و پرسشها و زمينه‌هاى پيچيده او را به ستوه آرد و او تنها به پناه اين گونه پاسخها برود كه : « كدام آسمان بر سر من سايه مىافكند . . . » ( 1 ) يا بگويد : « من با برداشت خودم در اين زمينه سخن مىگويم » يا پس از اندك روزى از جانشينى يافتنش به سخنرانى نشيند و چون مىبيند پيش آمدهاى گوناگون كار را بر او دشوار ساخته براى آنكه گريبان خود را از چنگ آنها برهاند بگويد : « من دوست داشتم كه اين جايگاه را كسى جز من بسنده باشد و شما اگر با من بخواهيد همچون پيامبرتان - درود و آفرين خدا بر وى - رفتار كنيد ، من\r\n\r\n","description":"","footnote":"\r\n( 1 ) برگرديد به بخش : خليفه در روزگار مسلمانى و استادى خليفه در روشنگرى قرآن\r\n","page_name":" 244 ","page_number":265},
  {"content":"\r\nتاب آن را ندارم او از دسترس اهريمن بسى دور بود و از آسمان ، دستور نهانى بر وى فرود مىآمد ( 1 ) » يا بگويد : « هان به خدا سوگند ، من بهترين شما نيستم و البته به راستى من نشستن بر اين جايگاهم را ناخوش مىداشتم ، و دلم مىخواست كسى از ميان شما به جاى من براى اين كار بسنده مىبود ، اگر مىپنداريد من در ميان شما با برنامهء برانگيختهء خدا - درود و آفرين خدا بر وى - رفتار مىكنم اكنون من بر اين شيوه نتوانم ايستاد ، برانگيختهء خدا به يارى دستور آسمان از لغزشها بر كنار مىماند و با او فرشته اى بود ولى من اهريمنى دارم كه كار مرا فرو مىگيرد ، پس چون به خشم آمدم از من دورى كنيد تا بر پوست و موى شما جاى پائى نگذارم ، زنهار مرا بپائيد ، اگر به راه راست رفتم يارىام كنيد و اگر پرت افتادم مرا به راه راست آريد . »\r\nو بر بنياد فرازى كه ابن سعيد گزارش كرده : « هان ! من نه بيش از يك بشر هستم و نه بهتر از هيچ يك از شما ، مرا بپائيد ، چون ديديد به راه راست مىروم از من پيروى كنيد ، چون ديديد بر سر خشم آمدم از من دورى گزينيد تا در پوست و موى شما جاى پائى نگذارم ( 2 ) »\r\nيا بگويد : « من سرپرست شما شده‌ام و بهتر از شما هم نيستم پس اگر ديديد من درستكارم يارىام دهيد و گرنه مرا به راه راست آريد ( 3 ) »\r\n\r\n","description":"","footnote":"\r\n( 1 ) ن - « مسند » از احمد ج 1 ص 14 « الرياض النضرة » ج 1 ص 177 « كنز العمال » ج 3 ص 126\r\n( 2 ) ن - « طبقات ابن سعد » ج 3 ص 151 « الامامة و السياسة » ج 1 ص 16 « تاريخ طبرى » ج 3 ص 210 « الصفوة » ج 1 ص 99 « شرح نهج البلاغة » ج 3 ص 8 و ج 4 ص 167 « كنز العمال » ج 3 ص 126 .\r\n( 3 ) ن - « طبقات ابن سعد » ج 3 ص 139 « المجتنى ميوه چينى » از ابن دريد ص 27 « عيون الاخبار » از ابن قتيبه ج 2 ص 234 « تاريخ طبرى » ج 3 ص 203 « سيرة ابن هشام » ج 4 ص 340 « تهذيب الكامل پيراسته ى كتاب كامل » ج 1 ص 6 « العقد الفريد » ج 2 ص 158 « اعجاز القرآن » ص 115 « الرياض النضرة » ج 1 ص 167 ، 177 « تاريخ ابن كثير » ج 5 ص 247 كه جداگانه نيز داورى به درست بودن اين گزارش داده - « شرح ابن ابى الحديد » ج 1 ص 134 « تاريخ الخلفاء » از سيوطى ص 47 و 48 « السيرة الحلبية » ج 3 ص 388\r\n","page_name":" 245 ","page_number":266},
  {"content":"\r\nو بر بنياد فرازى كه ابن جوزى در « الصفوة » ج 1 ص 98 آورده بگويد :\r\n« با اين كه بهتر از شما نيستم سرپرست كار شما شده‌ام پس اگر راهى نيكو در پيش گرفتم يارىام دهيد و اگر پرت افتادم مرا به راه راست آريد » .\r\nآيا سزاوار است كه جانشين پيامبر را زيردستان و پيروان او بپايند و سرپرستى كنند و چون به راه پرت و ناسزا افتاد يارىاش دهند و به راه راست و درست كشانند ؟ چگونه جانشين پيامبر كه دانش او همچون مرده ريگى به وى رسيده و انبوه آئيننامه هايش را به گونهء بارى بر دوش كشيده به همان آئيننامه‌ها چنگ نمىزند و بر بنياد آنها گناهان را كيفر نمىگذارد ؟ مگر نه خداوند ، در دستورى كه نهانى از آسمان براى پيامبرش فرستاده نيازمندىهاى پيروانش را گنجانيده و كيش خود را رسائى بخشيده و او - داود و آفرين خدا بر وى و خاندانش - همهء آنچه را به وى خوانده‌اند به مردم ، رسانيده تا برازندهء آن گرديده كه ايشان را از برداشتها و سنجشهاى خود سرانه در زمينهء كيش خداوند باز دارد و بگويد : « هيچ چيز از آنچه خداوند ، شما را دستور به انجام آن داده بود رها نكردم مگر آنكه بفرمودم تا به جاى آريد و هيچ چيز از آنچه شما را از انجام آن بازداشته بود وا نگذاردم مگر شما را از به جا آوردن آن پرهيز دادم . ( 1 )\r\nو چون آگاهى خليفه در دانستنىهاى وابسته به نامهء خداوند و آئيننامه‌هاى پيامبر ناچيز بود ، سر تا پا به دامن برداشتهاى سر خود افتاد و آن هم پس از آنكه بزرگترين پيامبران پيروانش را از اين كار بازداشت ولى خليفه را زمينهء فراخ ديگرى نبود تا به آن پناهنده شود ، ابن سعد در « طبقات » و ابو عمر در « كتاب العلم نامه ى دانش » ج 2 ص 51 و ابن قيم در « اعلام الموقعين گمان برندگان برجسته » ص 19 آورده‌اند كه بوبكر با پيش آمدى روبرو شد كه نه در نامهء خداوند شالوده اى براى داورى در پيرامون آن يافت و نه در آئين نامه‌هاى پيامبر نشانه اى ،\r\n\r\n","description":"","footnote":"\r\n( 1 ) ن - « كتاب العلم » از ابو عمر نيز در مختصر « فشردهء » آن ص 222\r\n","page_name":" 246 ","page_number":267},
  {"content":"\r\nپس انديشهء خود را به تلاش افكند و سپس گفت : « برداشت من اين است ، اگر درست باشد از سوى خداست و گرنه از من و از خداوند آمرزش مىخواهم » كه اين گزارش را سيوطى نيز در « تاريخ الخلفاء » ص 71 از زبان ابن سعد ياد كرده است .\r\nو ميمون پسر مهران گفت هر گاه كسانى كه با يكديگر كشمكش داشتند بر بوبكر در مىآمدند اگر در نامهء خداوند چيزى در آن زمينه مىيافت يا اگر از برنامهء برانگيختهء او چيزى مىدانست كه به يارى آن تواند داورى كند به داورى مىپرداخت و اگر در مىماند بيرون شده از مسلمانان مىپرسيد و مىگفت : من با چنين و چنان پيش آمدى درگيرم آيا شما در اين باره داورى برانگيختهء خدا را مىدانيد ؟\r\nآنگاه بسا مىشد كه گروهى در پيرامون او گرد آمده و هر كدام داورى برانگيختهء خدا را ياد مىكردند و بوبكر مىگفت : « ستايش ، خداى را كه در ميان ما كسانى نهاد كه آئين نامه‌هاى پيامبر ما را نگاه دارند » اگر هم دريافتن آئيننامه اى از برانگيختهء خدا در مىماند سران و نيكان مردم را فراهم مىآورد و با ايشان مشورت مىكرد و چون همگان در يك برداشت همداستان مىشدند ، آن را شالودهء داورى مىگرفت ( 1 ) .\r\nاين بود شيوهء خليفه در دادرسى و چون و چند دانش او در كار بستن برداشتهاى ناب ، با اينكه عمر پسر خطاب گفت : « دارندگان برداشتها دشمنان آئيننامه‌هاى پيامبر هستند زيرا نتوانستند گزارشهائى را كه از پيامبر رسيده در سينه نگاهدارند و از بازگوگرى آن ناتوان آمدند ، اين بود برداشتها را گرفتند ، هان اى مردم ! به راستى اگر برداشتها از برانگيختهء خدا باشد درست است چون خداوند نيز بر همان بوده ولى از ما كه باشد بيش از يك پندار ناروان ارزشى ندارد » ( 2 ) .\r\nوانگهى كسى كه خواهد جاى تهى پيامبر را پر كرده و پايگاه او را بگيرد\r\n\r\n","description":"","footnote":"\r\n( 1 ) ن - « سنن دارمى » ج 1 ص 58 و بر بنياد آنچه در « صواعق » ص 10 آمده بغوى نيز اين گزارش را آورده است .\r\n( 2 ) ن : « كتاب العلم » از بو عمر ، ج 2 ص 134 و در مختصر آن ص 185 و در « اعلام الموقعين » ص 19 .\r\n","page_name":" 247 ","page_number":268},
  {"content":"\r\nچگونه با سادگى مىپذيرد كه آئيننامه‌هاى ارجمند پيامبر را از مردم بپرسد و آنها را از كسانى فرا گيرد كه خودش براى آنان جانشين پيامبر است و تازه چگونه از همين شيوهء خود سر پيچيد و دربارهء « ابا » و « كلاله » پرسش نكرده و بىآنكه از ياران پيامبر بپرسد و با آنان به مشورت پردازد تنها به يارى برداشت خود چنان فرمايشى كرد كه كرد و آزادانه گفت آنچه گفت ؟\r\n\r\nدر ميان دادرسىهائى كه بوبكر به انجام رسانده - گذشته از نمونه هائى كه آورديم - به رويدادهائى بر مىخوريم كه با همهء كمى مىتواند در شناسائى اندازهء دانش وى ما را بسنده باشد و بىنياز دارد و اين هم نمونه :\r\n\r\n1 برداشت خليفه دربارهء بهرهء مادر بزرگ\r\nاز قبيصه پسر ذؤيب آورده‌اند كه گفت مادر بزرگى به نزد بوبكر راست رو - خدا از وى خشنود باد - آمد و دربارهء بهرهء خويش از مرده ريگ نواده اش بپرسيد ، بوبكر وى را گفت : « در نامهء خداوند بهره اى براى تو نهاده نشده و نمىدانم در آئيننامه‌هاى برانگيختهء خدا - درود و آفرين خدا بر وى - بهره اى براى تو نهاده شده يا نه ، اينك بر گرد تا از مردم بپرسم » مغيره پسر شعبه گفت من نزد برانگيختهء خدا - درود و آفرين خدا بر وى - بودم و او شش يك را به مادر بزرگ داد ، بوبكر گفت : آيا در اين گزارش كسى را براى گواهى دارى ؟ پس محمد پسر مسلمهء انصارى برخاست و همانچه را مغيره گفته بود بر زبان راند و بوبكر - خدا از وى خشنود باد - آن دستور را به كار بست . پايان داستان ( 1 ) .\r\nدانش خليفه را بنگر كه چه سان پاسخ پرسشى از وى پوشيده مانده كه\r\n\r\n","description":"","footnote":"\r\n( 1 ) ن - « موطأ آماده شده » از مالك ج 1 ص 335 « سنن » از دارمى ج 2 ص 359 « سنن ابى داود » ج 2 ص 17 « سنن ابن ماجه » ج 3 ص 163 « مسند احمد » ج 4 ص 224 « سنن بيهقى » ج 6 ص 234 ، « بداية المجتهد آغاز كار تلاشگر » ج 2 ص 344 « مصابيح السنة چراغهائى فرا راه آئيننامه‌هاى پيامبر » ج 2 ص 22\r\n","page_name":" 248 ","page_number":269},
  {"content":"\r\nبسيار پيش مىآيد و پياپى بايد به داورى در زمينهء آن پرداخت ، تا ناگزير مىشود دست نياز به سوى گزارش كسى همچون مغيره دراز كند كه دروغگوترين توده و روسبى بازترين ثفقيان شمرده شد ، ( 1 ) ديگرگونىهائى در برنامهء پيامبر داده و آن را بازيچهء خود گرفته چندان كه نماز ويژه براى جشن قربانى را يك روز بيشتر از آن - در روز عرفه - خوانده از بيم آن كه مبادا در سال چهلم از كار بر كنار شود ( 2 ) و همين مرد كه سخن وى را پشتوانه گرفته‌اند كسى است كه هر گاه بر فراز منبر مىنشست فرمانرواى ايمان آرندگان - درود بر او - را به ناسزا ياد مىكرد ( 3 )\r\n\r\n2 برداشت وى دربارهء بهرهء مادر بزرگ پدرى و مادرى\r\nاز زبان قاسم پسر محمد آورده‌اند كه گفت مادر پدر و مادر مادر به نزد بوبكر راست رو - خداى از او خشنود باد - شدند تا بهرهء خويش را از مرده ريگ نواده به دست آرند وى خواست تا شش يك از آنچه را مرده بر جا گذاشته به مادر مادر دهد كه مردى از انصار گفت بر اين بنياد تو مادر پدرى را بىبهره مى - گردانى با آنكه اگر اين هر دو بميرند و نوادهء آن دو زنده باشد مرده ريگ مادر پدر به او مىرسد ، پس بوبكر شش يك را ميان آن دو بخش كرد .\r\n« به گونه اى ديگر » :\r\nمادر پدر و مادر مادر به نزد بوبكر راست رو - خدا از وى خشنود باد - شدند و او مرده ريك نواده را نه به مادر پدر بلكه تنها به مادر مادر داد . عبد الرحمن پسر سهيل - يا سهل - كه از تيرهء حارثه بود گفت : اى جانشين برانگيختهء خدا ! تو مرده ريگ را به كسى دادى كه اگر مىمرد و نواده اش زنده بود مرده ريگ وى به او نمىرسيد ، اين بود بوبكر شش يك را ميان آن دو بخش كرد .\r\n\r\n","description":"","footnote":"\r\n( 1 ) ن - برگرديد به جلد ششم از همين كتاب ما ص 141 از چاپ دوم\r\n( 2 ) ن - « الاغانى ترانه‌ها » ج 14 ص 142\r\n( 3 ) ن - در جلد ششم ص 143 و 144 از چاپ دوم گذشت .\r\n","page_name":" 249 ","page_number":270},
  {"content":"\r\nبرگرديد به « موطأ » از مالك ج 1 ص 335 و « سنن بيهقى » ج 1 ص 235 و « بداية المجتهد » ج 2 ص 344 و « الاستيعاب » ج 2 ص 400 و « الاصابة » ج 2 ص 402 - كه مىنويسد : به سخن ميانجيان اين گزارش پشتگرم بايد بود - « كنز العمال » ج 6 ص 6 كه گزارش را از زبان مالك و سعيد پسر منصور و عبد الرزاق و دارقطنى و بيهقى آورده است\r\nامينى گويد : به شگفت نمىآئى كه اين مرد ، آئين وابسته به بهرهء مادر مادر و مادر پدر از مرده ريگ نواده را نمىدانسته و تا كسى از انصاريان يا از تيرهء حارثه به خرده گيرى او برخاسته شتابزده از برداشت نخستين دست كشيده و با آنكه بر بنياد اين خرده گيرى بايد مادر مادر از مرده ريگ بىبهره گردد آن را ميان هر دو بخش كرده و آنگاه فقه خوانان آمده‌اند و اين را دستافزارى براى فرمانهاى خويش گردانيده‌اند و شالودهء اين فرمان از گزارش مغيره گرفته شده كه تنها ويژهء يك مادر بزرگ است . بنگر و بيانديش .\r\nآمديم بر سر سخن آن انصارى كه جانشين پيامبر را از داورى خود به دور ساخت كه آن هم نه در نامهء خداوند دست افزارى داشته و نه در آئين نامهء پيامبر ، بلكه با هر دو ناسازگار بوده و تنها با گفتار آن سراينده هماهنگى داشته كه :\r\n« فرزندان ما فرزندان پسران مايند ولى فرزندان\r\nدختران ما فرزندان مردان بيگانه‌اند »\r\nكه - با دست آويز اين سروده - آمده‌اند و مرزهاى دستور خداى برتر از پندار را هر چه تنگتر كرده‌اند زيرا خداوند مىگويد « خداوند دربارهء فرزندانتان شما را سفارش مىكند كه پسران دو برابر دختران از آنچه پس از مرگ مىگذاريد بهره برند » ( 1 ) ولى اين دسته مىگويند زادگان آدمى تنها كسانى - اند كه از پشت پسرانش باشند - نه دختران - و بر آن رفته‌اند كه دستورهاى رسيده دربارهء زادگان - در زمينهء مرده ريگ و ديگر جاها - زادگان دختر آدمى را\r\n\r\n","description":"","footnote":"\r\n( 1 ) سورهء 4 آيهء 11\r\n","page_name":" 250 ","page_number":271},
  {"content":"\r\nدر بر نمىگيرد ، بهانه شان هم سخن آن سراينده است .\r\nابن كثير در « تفسير » خود ج 2 ص 155 مىنويسد : گفته‌اند اگر مرد چيزى را ارمغان فرزندانش گرداند يا بر آنان وقف كند تنها كسانى بايد از آن بهره مند شوند كه يا - بىهيچ ميانجى - فرزند خودش باشند يا فرزند پسرانش ، و اين با دست آويز سخن آن سراينده است كه گفته :\r\n« فرزندان ما فرزندان پسران مايند ولى فرزندان\r\nدختران ما فرزندان مردان بيگانه‌اند « پايان\r\nو بغدادى در « خزانة الادب گنجينهء فرهنگ و سخنورى » ج 1 ص 300 مىنويسد : اين فراز سروده با همهء آوازه اى كه در نگاشته‌هاى نويسندگان دستور زبان و جز ايشان دارد گوينده اش شناخته نيست و عينى گفته : نگارندگان دستور زبان اين فراز سروده را گواه آن آورده‌اند كه مىتوان « گزاره خبر » را پيش از « نهاد مبتدا » آورد ، دانشورانى هم كه به بررسى در بهرهء كسان از مرده ريگها مىپردازند آن را گواه گرفته‌اند هم بر اين كه پسران پسران بايد بهره اى داشته باشند و هم بر اين كه پيوند مردمان به پدران است به همين گونه فقه دانان در بخش « سفارش به سود فرزندان براى پس از مرگ خود » از آن سود جسته‌اند و دانشمندان معانى و بيان در زمينهء همانند كردن دو چيز . با اين همه نديدم كه كسى از ايشان ، گويندهء آن را شناسانده باشد .\r\nو باز گويد : در « شرح كرمانى بر شواهد شرح كافيه از خبيصى » ( نگاشته اى كه كرمانى براى روشنگرى سروده‌هاى گواه براى روشنگرى خبيصى ( 1 ) از كافية پرداخته ) ديدم مىنويسد : گويندهء اين فراز سروده ابو فراس همام فرزدق پسر غالب است ( 2 ) ،\r\n\r\n","description":"","footnote":"\r\n( 1 ) ن - شمس الدين بوبكر خبيصى كه روشنگرى خود را « المرشح تراوش كننده » نام نهاده است\r\n( 2 ) ن - نگارندهء « جامع الشواهد گردآرندهء فرازهاى گواهى كننده » در ص 91 از نگاشتهء خود ، آن را از عمر دانسته و گويد : اين از سروده‌هاى عمر پسر خطاب است و اين سخن با رنگى از سياست كه در سروده به چشم مىخورد سازگارتر مىنمايد .\r\n","page_name":" 251 ","page_number":272},
  {"content":"\r\nآنگاه زندگىنامهء او را آورده و خداوند از لايهء راستين كارها آگاه تر است . پايان\r\nپاك خدايا ! چه انگيزه اى اينان را چنين گستاخ كرده كه براى بدر كردن تبار خداوند از فرزندى برانگيختهء خدا - درود و آفرين خدا بر وى - اين برداشت سياستمدارانه را در كيش خدا بگنجانند ؟ يكى نپرسيده كه گفتار يك سراينده چه ارزشى دارد آن هم در برابر سخن خداى برتر از پندار : بگو بيائيد تا بخوانيم فرزندان ما و فرزندان شما و زنان ما و زنان شما را ( 1 ) و اين گفتار - آشكارا و به روشنى - مىنمايد كه دو دختر زادهء پيامبر - حسن و حسين - دو پسر پاكترين پيامبرانند .\r\nو به همين گونه خداى پاك ؛ دختر زادگان نوح را ذريه ( زادگان ) او ناميده و ذريه را جز براى فرزندان مرد نمىتوان به كار برد - چنانچه در « القاموس » ج 2 ص 34 نيز آمده - و خداى پاك مىگويد : و از ذريهء او داود است و سليمان - تا آنجا كه گويد - و يحيى و عيسى ( 2 ) كه عيسى را از ذريهء نوح شمرده با آنكه وى پسر دخترش مريم است .\r\nرازى در تفسير خود - ج 2 ص 488 - مىنويسد : اين آيه - بگو بيائيد . . . -\r\nنشان مىدهد كه حسن و حسين - درود بر آن دو - دو پسر پيامبرند - درود و آفرين خدا بر وى - زيرا در اينجا گفته است كه پسرانش را بخواند و آنگاه حسن و حسين را خوانده پس بايد - آن دو - پسر او باشند و آنچه اين برداشت را استوار مىنمايد سخن خداى برتر از پندار است در سورهء انعام : و از فرزندان او داود است و سليمان - تا آنجا كه گويد - : و زكريا و يحيى و عيسى ، كه مى - دانيم پيوند عيسى با ابراهيم - درود بر او - تنها از راه مادر بود نه پدر و از اين جا روشن مىشود كه پسر دختر را هم مىتوان پسر ناميد - و خدا داناتر است -\r\n\r\n","description":"","footnote":"\r\n( 1 ) سورهء 3 آيهء 61\r\n( 2 ) سورهء 6 آيهء 85 و 84\r\n","page_name":" 252 ","page_number":273},
  {"content":"\r\nو قرطبى در « تفسير » خود - ج 4 ص 104 - مىنويسد : از اين فراز ( بگو بيائيد . . . ) بايد پى برد كه پسران دختر آدمى هم پسران او ناميده مىشوند و در ج 7 ص 31 مىنويسد : اينكه ، عيسى از ذريه و فرزندان ابراهيم به شمار آمده ( با اين كه پسر دختر وى بوده ) مىرساند كه فرزندان فاطمه - خدا از وى خشنود باد - فرزندان پيامبراند - درود و آفرين خدا بر وى و خاندانش - و همين فراز را كسانى دست افزار گردانيده‌اند كه بر آنند فرزندان دختران مرد را مىتوان در جرگهء فرزندان وى ناميد بو حنيفه و شافعى گويند اگر كسى چيزى را بر فرزندانش و بر فرزندان فرزندانش وقف كند همهء كسانى كه فرزند پسر يا فرزند دختر وى باشند مىتوانند از اين كار او بهره مند شوند - به همين گونه اگر كسى براى پس از مرگ خود سفارشى به سود نزديكانش كند فرزندان دختر وى را نيز در بر مىگيرد و از ديدگاه بو حنيفه ، آدمى با هر كس چنان خويشاوندى در بنياد تبارش داشت كه نتواند با وى زناشوئى كند از نزديكان وى شمرده مىشود - تا آن جا كه گويد - :\r\nمالك گفته : فرزندان دختر در جرگهء فرزندان در نمىآيند كه همانند اين برداشت نيز در ج 4 ص 104 از شافعى گذشت و دستآويز آن دو نيز سخن خداى برتر از پندار است كه : « خداوند شما را دربارهء فرزندانتان سفارش مى - كند . . . » كه مسلمانان از پوستهء بيرونى اين فراز چنان دريافتند كه تنها فرزندان بىميانجى را در بر مىگيرد و فرزندان پسران را ( 1 ) - تا آنجا كه گويد - ابن قصار گفته : دست افزار كسانى كه فرزندان دختران را نيز از نزديكان مىشمارند سخن پيامبر - درود بر او - است به حسن پسر على : « اين پسر من سرور است » و كسى را نمىشناسيم كه به كار بردن نام پسر را بر پسران دختر ناشدنى بداند زيرا آنان نيز پسران پدر مادرشانند و اين بنياد با برداشت ما هماهنگ است زيرا ولد\r\n\r\n","description":"","footnote":"\r\n( 1 ) ن - اين دروغى است كه بر مسلمانان بسته زيرا از آنان بسى دور است كه - از يك فراز - برداشتى ناساز با پوستهء بيرونى آن داشته باشند - آن هم بىهيچ نشانه اى كه ما را به لايهء درونى بكشاند -\r\n","page_name":" 253 ","page_number":274},
  {"content":"\r\n( پسر - زاده ) از ريشهء تولد ( زاده شدن ) آمده و خواه ناخواه پسران دختر آدمى نيز از پدر مادرشان زاده شده‌اند و زاده شدن از سوى مادر همچون زاده شدن از سوى پدر است و قرآن نيز ما را به همين راه مىنمايد كه خداوند برتر از پندار مىگويد : و از فرزندان او است داود و سليمان - تا آن جا كه گويد - از شايسته مردانند . كه عيسى را نيز از فرزندان وى شمرده با اينكه پسر دختر او است .\r\nپايان .\r\nو ابن ابى حاتم با زنجيرهء خود از ابو حرب پسر اسود آورده كه حجاج به دنبال يحيى پسر يعمر فرستاد و به او گفت : « به من رسانده‌اند كه تو مىپندارى حسن و حسين از فرزندان پيامبرند - درود و آفرين خدا بر وى و خاندانش - آيا اين را در نامهء خدا يافته اى ؟ با اين كه من از آغاز تا انجام آن را خواندم و چيزى در اين باره نيافتم . » گفت : « مگر در سورهء انعام نمىخوانى كه : و از فرزندان او داود است و سليمان - تا رسيد به آن جا كه - و يحيى و عيسى ؟ » پاسخ داد .\r\n« آرى . » پرسيد « مگر عيسى بىآن كه پدرى داشته باشد از فرزندان ابراهيم نيست » ؟\r\nگفت « راست گفتى . » و همين است كه اگر مرد چيزى را بر فرزندانش وقف كند يا به آنان ببخشد يا سفارش كند كه پس از مرگ وى سودى از آن برند ، دختر زادگانش نيز از آن بهره مند توانند شد . تفسير ابن كثير ج 2 ص 155\r\nپس از آن كه از يك سوى روشن شد ( ذريه ) زادگان آدمى بىچون و چرا و در همه جا ( اولاد ) فرزندان او بشمارند و از سوى ديگر ديديم كه دخترزادگان هم در جرگهء ( ذريه ) زادگان در مىآيند پس سزاوار نيست زادگان را داراى دستورهائى جدا از فرزندان بينگاريم و هيچكس را نرسد بر آن باشد كه پسران دختر مرد ، فرزندان بيگانگان بوده و به راستى از جرگهء فرزندان خودش بيرون باشند زيرا ديديم اينان نيز ذريهء ( زادگان ) اويند كه خداوند آنان را از اولاد ( فرزندان ) وى شمرده است .\r\nگواه ما - در باز نمائى زبان قرآن و بر آن كه به راستى پسران يك زن ،\r\n","description":"","footnote":"","page_name":" 254 ","page_number":275},
  {"content":"\r\nپسران پدرش نيز هستند - سخن برانگيختهء خدا است - درود و آفرين خدا بر وى و خاندانش - كه : جبرائيل مرا آگاهى داد كه اين پسرم - حسين را مىگويد .\r\nكشته مىشود . و در گزارشى ديگر : البته تودهء من اين فرزندم را خواهند كشت .\r\n« طبقات ابن سعد » « مستدرك حاكم » ج 3 ص 177 « اعلام النبوة درفشهاى پيامبرى » از ماوردى ص 82 « ذخاير العقبى اندوخته‌هاى بازپسين روز » ص 148 « الصواعق » ص 115 .\r\n2 - و نيز سخن وى : اين فرزند من در گوشه اى از سرزمين عراق كشته مىشود .\r\n« دلائل النبوة نشانه‌هاى پيامبرى » از بو نعيم ج 3 ص 202 « ذخائر العقبى » ص 146\r\n3 - و سخن وى به دختر زاده اش حسن : اين فرزند من سرور است .\r\n« المستدرك » از حاكم ج 3 ص 175 « اعلام » از ماوردى ص 83 « تفسير ابن كثير » ج 3 ص 155\r\n4 - و سخن وى به على : تو برادر منى و پدر فرزندانم .\r\n« ذخائر العقبى » ص 66 .\r\n5 - و سخن وى : به راستى جبرائيل مرا آگاه ساخت كه البته خداوند بزرگ و گرامى هفتاد هزار كس را به خونخواهى يحيى پسر زكريا كشت و به خونخواهى فرزندت حسين نيز هفتاد هزار كس را خواهد كشت\r\n« ذخائر العقبى » ص 150\r\n6 - و سخن وى : مهدى از فرزندان من است و چهره اش همچون ستاره مىدرخشد\r\n« ذخائر العقبى » ص 136\r\n7 - و سخن وى : اين دو - حسن و حسين - پسران منند ، هر كه دوستشان دارد مرا دوست داشته است\r\n« مستدرك » ج 3 ص 166 ، « تاريخ ابن عساكر » ج 4 ص 204 « كنز العمال » ج 6 ص 221\r\n8 - و سخن وى به فاطمهء راست رو : پسرم را براى من بخوان .\r\n« تاريخ ابن عساكر » ج 4 ص 316\r\n","description":"","footnote":"","page_name":" 255 ","page_number":276},
  {"content":"\r\n9 - و سخن وى به انس : پسرم را براى من بخوان\r\n« تاريخ ابن كثير » ج 8 ص 205\r\n10 - و سخن وى : پسرم را بخوانيد - كه حسن پسر على بيامد -\r\n« ذخائر العقبى » ص 122\r\n11 - و سخن وى : خداوندا اين - حسن - فرزند من است ، من دوستش مى - دارم تو نيز او را دوست بدار و آنكه را دوستش دارد دوست بدار .\r\n« تاريخ ابن عساكر » ج 4 ص 203\r\n12 - و سخن وى به على : پسرم را چه نام نهادى ؟ كه پاسخ داد من در اين كار بر تو پيشى نمىگيرم ، گفت من نيز بر پروردگارم پيشى نمىگيرم پس جبرائيل فرود آمد و گفت اى محمد به راستى پروردگارت تو را درود مىرساند و مىگويد كه على در كنار تو همچون هارون است در كنار موسى - جز اين كه پس از تو پيامبرى نيست - پس نام پسر هارون را بر اين فرزندت بگذار .\r\n« ذخائر العقبى » ص 120\r\n13 - و سخن وى : پسرم را بياريد ببينم چه نامى بر وى نهاده‌ايد - اين را در هنگام زاده شدن حسن گفت و سپس در زاده شدن حسين و همچنين در زاده شدن محسن پسر على ( 1 ) .\r\n« المستدرك » ج 3 ص 180 « كنز العمال » ج 7 ص 107 و 108 - از راه دار قطنى و احمد و ابن ابى شيبة و ابن جرير و ابن حبان و دولابى و بيهقى و حاكم و خطيب .\r\n14 - و سخن وى در هنگامى كه حسن و حسين گم شده بودند : دو پسرم را بجوئيد .\r\n« كنز العمال » ج 7 ص 108\r\n15 - و سخن وى دربارهء حسن و حسين : از همهء گيتى ، اين دو پسرم دو گل خوشبوى منند .\r\n« صواعق » ص 114 « كنز العمال » ج 6 ص 220 و ج 7 ص 109\r\n\r\n","description":"","footnote":"\r\n( 1 ) بنگريد به پيشگفتار مترجم\r\n","page_name":" 256 ","page_number":277},
  {"content":"\r\n16 - و سخن وى : پسرم از نزد من رفت .\r\nاين گزارش را احمد آورده است و بغوى و طبرانى و حاكم و بيهقى و سعيد پسر منصور ، نيز ابن عساكر در « تاريخ » خود ج 4 ص 317 و ابن كثير در « تاريخ » خود ج 8 ص 36 و نيز برگرديد به « كنز العمال » ج 6 ص 222 و ج 7 ص 109\r\n17 - و سخن وى : دو پسرم را بياريد تا همانگونه آن دو را از گزندها به پناه خدا درآورم كه ابراهيم دو فرزندش را در آورد .\r\n« تاريخ ابن عساكر » ج 4 ص 209\r\n18 - و سخن وى به انس دربارهء حسن : افسوس بر تو انس ! فرزند و ميوهء دلم را رها كن !\r\n« كنز العمال » ج 6 ص 222\r\n19 - و سخن وى : اين دو پسرم - حسن و حسين - سرور جوانان بهشتىاند .\r\n« صواعق » از ابن حجر ص 114\r\n20 - و سخن وى دربارهء على : اين برادر و پسر عمو و داماد من است و پدر فرزندانم .\r\n« كنز العمال » ج 6 ص 154\r\n21 - و سخن وى : اين دو پسرم را همسان با نام دو پسر هارون - شبر و شبير - ( حسن و حسين ) نام نهاده‌ام .\r\n« صواعق » ص 115 « كنز العمال » ج 6 ص 222\r\n22 - و سخن وى : اگر از گيتى به جز يك روز نماند خداوند آن روز را چندان دراز كند تا مردى از فرزندان مرا برانگيزد كه همنام من باشد . سلمان گفت : اى برانگيختهء خدا ! از كدام فرزندت ؟ با دست به پشت حسين زد و گفت از اين فرزندم .\r\n« ذخائر العقبى » ص 136\r\n23 - و نيز سخن دختر زادهء پيامبر - حسن درود خدا بر وى - در يكى از سخنرانى - هايش : منم حسن پسر على ، منم پسر پيامبر ، منم پسر نويد آرنده ، منم پسر پرهيز و بيم دهنده ، منم پسر آن كه چراغى فروغ افكن بود و با دستور خدا مردم را به\r\n","description":"","footnote":"","page_name":" 257 ","page_number":278},
  {"content":"\r\nسوى او مىخواند ( 1 ) .\r\n« مستدرك » ج 3 ص 172 « ذخائر العقبى » ص 138 و 140 « شرح ابن ابى الحديد » ج 4 ص 11 « مجمع الزوائد گرد آمدهء افزونىها » ج 9 ص 146 « اتحاف » از شبراوى ص 5\r\n24 - و سخن وى به بوبكر در هنگامى كه بر منبر نياى پاكش بود : از جاى پدرم فرود آى ! و بوبكر گفت : راست گفتى كه البته اين جا از آن پدر تواست ، و به گزارشى ديگر : از منبر پدرم به زير آى ! و بوبكر گفت آرى منبر پدر تو است نه منبر پدر من .\r\n« الرياض النضرة » ج 1 ص 139 « شرح ابن ابى الحديد » ج 2 ص 17 ، « صواعق » ص 108 « تاريخ الخلفاء » از سيوطى ص 54 « كنز العمال » ج 3 ص 132\r\n25 - و سخن وى براى سفارش پس از مرگش : مرا نزد پدرم - پيامبر برگزيده - به خاك سپاريد .\r\n« اتحاف » از شبراوى ص 11\r\n26 - و سخن دخترزادهء پيامبر - حسين درود بر او - به عمر : از منبر پدرم فرود آى و عمر گفت آرى منبر پدر تو است نه منبر پدر من ، چه كسى دستور داده اين گونه سخن گوئى ؟\r\n« تاريخ ابن عساكر » ج 4 ص 321\r\n27 - و سخن پسر عباس : اين دو - حسن و حسين - دو پسر برانگيختهء خدايند - درود و آفرين خدا بر وى و خاندانش -\r\n« تاريخ ابن عساكر » ج 4 ص 212 ، 322\r\n28 - و سخن زهير پسر قين در پاسخ حسين : اى پسر برانگيختهء خدا ! سخن تو را شنيديم .\r\n« جمهرة خطب العرب انبوه نامه‌هاى تازيان » ج 2 ص 40\r\n29 - و سخن پيشواى پاك ؛ دخترزادهء پيامبر حسن - چنانچه در « اتحاف » شبراوى ص 49 آمده - : برگزيدهء خداوند از ميان آفريدگان ، پدر من است .\r\n- و البته پس از نياى من - و خود فرزند دو برگزيده هستم\r\n\r\n","description":"","footnote":"\r\n( 1 ) سورهء 33 آيهء 46 .\r\n","page_name":" 258 ","page_number":279},
  {"content":"\r\nسيمى است كه از زر ريخته شده و من سيمى زائيدهء دو زر هستم\r\n30 - و سخن وى - چنانچه نيز در ص 57 از « اتحاف » آمده - :\r\nمنم پسر آن كس كه شما جايگاه او را مىشناسيد\r\nو چهرهء حقيقت را گرد و خاكى نپوشانده . مگر برانگيختهء خداوند پدر و نياى\r\nمن نيست ؟\r\nآنگاه كه اختران روى پنهان كنند من ماه دو هفته هستم .\r\n31 - و سخن فرزدق در ستايش پيشواى سجده كار - على پسر حسين كه درود بر آن دو باد - :\r\nاين پسر بهترين كس از همهء بندگان خداست .\r\nاين است پرهيزگار برگزيده و پاكيزه و برجسته ( 1 )\r\n32 - و سخن ابن بشر در ستايش زيد پسر حسن پسر على پسر ابيطالب - درود بر آنان - :\r\nچون اين فرزند پيامبر برگزيده به دل تپه اى فرود آيد\r\nخشكى و بىگياهى را از ميان مىبرد و چوبهاى آن نهالهاى سرسبز\r\nمىگردند .\r\nزيد - در هر خزانى - بهار مردمان است و كى ؟\r\nهمانگاه كه تندرها و آذرخشها بارانى به همراه نياورند .\r\n33 - و سخن ابو عاصم پسر حمزهء اسلمى در ستايش حسن پسر زيد پسر حسن پسر على پسر ابيطالب - درود بر آنان - چنانچه در « زهر الآداب » از حصرى قيروانى - ج 1 ص 80 - آمده :\r\nستايش من آهنگ حسن پسر زيد دارد .\r\n\r\n","description":"","footnote":"\r\n( 1 ) اين فراز نيز از همان چكامهء فرزدق است و براى روشنگرى - در زمينه اى كه امينى به بررسى پرداخته - نيكوتر :\r\nاين على است كه برانگيختهء خدا پدر او است .\r\nو با فروغ رهبرى او توده‌ها راه راست را مىيابند .\r\n","page_name":" 259 ","page_number":280},
  {"content":"\r\nو بر درستى سخنم ، گورهائى در صفين گواهى مىدهند ،\r\nگورهائى كه از آن گاه كه ابو الحسن - على -\r\nاز آن دور شده ، هميشه روزگاران با آن كين توزى مىنمايد .\r\nگورهائى كه اگر پناهندگان به آن به ستوده\r\nترين پيامبران - احمد - به على پناه برند ، در سايهء آن دو پناه خواهند يافت .\r\nآن دو ، دو پدر تواند ، هر كه را به زير آوردند به سراشيبى كشان\r\nزيرا تو برازندهء آنى كه هر كه را آنان بالا برند به فراز رسانى\r\n34 - و سخن ابراهيم پسر على پسر هرمه كه چون نامبرده - حسن پسر زيد - وى را اندرز داد - بر بنياد آنچه در « زهر الآداب » ج 1 ص 81 آمده - گفت :\r\nپسر برانگيختهء خدا مرا از باده گسارى پرهيز داد\r\nو مرا به خوى جوانمردان آموخته گردانيد .\r\n35 - و سخن ابو تمام طائى : ( 1 )\r\nبا پسران پيامبر و بستگان او چنان رفتار ناسزائى پيش گرفتيد كه نادرستى و نيرنگ بازى كمترين نمونهء آن است .\r\n36 - و سخن دعبل خزاعى :\r\nپس چگونه و از كجا مىتوان پايگاهى و الا و نزديك به آستان خدا جست ؟\r\n- آن هم پس از روزه و نمازها - ؟\r\nجز با مهر فرزندان پيامبر و بستگان او ؟\r\nو جز با كينه ورزيدن به زادگان زرقاء - مادر كبود چشم مروان - ؟\r\n37 - و سخن وى :\r\nآيا اندوهگين نمىشوى كه زادگان زياد\r\n\r\n","description":"","footnote":"\r\n( 1 ) ن - سروده‌هاى پس از اين را در لابلاى سرگذشت نامهء سرايندگان آن در جلدهاى همين كتاب ما پيدا كنيد .\r\n","page_name":" 260 ","page_number":281},
  {"content":"\r\nآنچه را از پيامبر ماند و بايد به فرزندانش رسد بربايند ؟\r\n38 - و سخن حمانى :\r\nگروهىاند كه چون جوانمردى نمايند پرتو سرفرازىها\r\nپائين و بالاى چهره شان را درخشان مىسازد ( 1 )\r\nاگر كار به شمارش سربلندىها كشد احمد - ستوده ترين پيامبران - را\r\nپدر خويش مىخوانند\r\nزيرا هر شاخه اى به تنهء درخت پيوند مىخورد\r\n39 - و سخن تنوخى :\r\nاز سوى فرزند برانگيختهء خدا و فرزند كسى كه پس از مرگ سفارشهاى\r\nاو را به كار بست\r\nبه دشمن تبار پيامبر كه انگيزه‌هاى تباه سازى را در تار و پود كيش ما گنجانده\r\nاست ( 2 )\r\n40 - و سخن زاهى :\r\nفرزندان پيامبر برگزيده ! شما را با شمشير زور نابود كنند ،\r\nو آنگاه بختكها مرا در خواب ، آرام بگذارد كه ديده برهم نهم ؟ ( 3 )\r\n41 - و سخن ناشى :\r\nپسران احمد ! - ستوده ترين پيامبران - دل من از اندوه شما پاره پاره شده و آنچه را من در ماتم شما مىكشم كسى مانند آن نشنيده .\r\n42 - و سخن صاحب پسر عباد :\r\nعلى و الا پايگاه ، همانندانى ندارد\r\n\r\n","description":"","footnote":"\r\n( 1 ) برگردان پارسى غدير ج 5 ص 115\r\n( 2 ) برگردان پارسى اين فراز را پس از درست كردن يك لغزش سترك به انجام رسانديم كه گويا در هنگام چاپ روى داده و در خود سروده « مدغل » را به « مدخل » برگردانده بود برگرديد به « الغدير » ج 3 ص 397 و به برگردان پارسى آن ج 6 ص 287\r\n( 3 ) برگردان پارسى « الغدير » ج 6 ص 287\r\n","page_name":" 261 ","page_number":282},
  {"content":"\r\n- نه سوگند به خدائى كه جز او هيچ خدائى نيست -\r\nبنياد او همان بنياد پيامبر است كه مىشناسى\r\nو دو پسر او - چون سرافرازى نمايند - دو پسر وىاند .\r\n43 - و سخن وى :\r\nآيا سر پسر پيامبر را مىبرند و آنگاه در ميان آفريدگان\r\nگروهى هستند كه در پيش روى او جان نباخته‌اند ؟\r\n44 - و سخن وى :\r\nسوگند به محمد و به جانشين او و دو فرزندشان\r\nو به آن خداپرست ( زين العابدين ) و به باقر و صادق و كاظم\r\n45 - و سخن وى :\r\nسوگند به محمد و جانشين او و دو فرزند پاكشان\r\nو به سرور خداپرستان\r\n46 - و سخن صورى :\r\nو از اين روى پسران ستوده ترين پيامبران - احمد - و پسران على در گوشه\r\nو كنار جهان\r\nبه شكار رانده شده مىمانند كه شكارچى در پى گرفتار كردن آن است .\r\n47 - و سخن مهيار ديلمى :\r\nبا كدام فرمان ؛ پسران وى ( پيامبر ) از شما پيروى كنند ؟\r\nبا اين كه گردن فرازى خود شما در پيروى و همراهى او است ؟\r\n48 - و سخن وى :\r\nاى فرزند پيامبر ! روز سقيفه بود\r\nكه راه تو را به سوى كربلا هموار ساخت .\r\n49 - و سخن ابن جابر :\r\nبراى فرزندان پيك خدا نشانه اى نهادند .\r\n","description":"","footnote":"","page_name":" 262 ","page_number":283},
  {"content":"\r\nبه راستى نشانه از آن كسى است كه شناخته نباشد\r\n50 - و سخن شبراوى :\r\nاى پسر برانگيختهء خدا ! به مادرت زهراى بتول\r\nو به نياى تو كه مردم اميد بر وى بسته اند\r\nكه تو - اى فرزند پيامبر برگزيده ! -\r\nدر ميان بزرگواران به خرد و روان و سر ، مىمانى .\r\nبا اين همه پس چگونه مىتوان كار خليفه را درست نمايش داد كه آمده و نامهء خداوند و آئين نامهء پيامبرش را ناديده گرفته و سخن آن انصارى را به ديدهء پذيرش نگريسته كه با آن نامه و آئين نامه ناساز بوده است ؟ و چه دست آويزى دارد آن فقيه يا پاسدار كيش كه با پشتگرمى به سخن سراينده اى ناشناس ، برداشت يكى از انصاريان را بگيرد ؟ با آن كه در پيش روى خود اين همه فرازهاى روشنگر ، از قرآن و حديث و فرهنگ تازى مىبيند ؟\r\n\r\n3 برداشت خليفه دربارهء كيفر دزد\r\nاز زبان صفيه دختر ابو عبيد آورده‌اند كه به روزگار بوبكر - خدا از وى خشنود باد - مردى دزدى كرد كه يك دست و يك پا نداشت ، پس بوبكر - خدا از وى خشنود باد - خواست تا پاى ديگرش ببرد و دست او را واگذارد كه با آن به شستشوى خود از آلودگىها پردازد و او را سودمند افتد پس عمر گفت نه ! سوگند به آن كس كه جانم در دست او است بايد دست ديگرش را ببرى پس بوبكر - خدا از وى خشنود باد - بفرمود تا دست ديگرش ببريدند .\r\nو از قاسم پسر محمد آورده‌اند كه بوبكر - خدا از وى خشنود باد - خواست تا پس از آنكه يك دست و يك پاى كسى را بريده بودند پاى ديگرش را ببرند و عمر - خدا از وى خشنود باد - گفت : بر بنياد آئين نامه - دست او را بايد ببرى ( 1 )\r\n\r\n","description":"","footnote":"\r\n( 1 ) ن - « سنن بيهقى » ج 8 ص 273 و 274\r\n","page_name":" 263 ","page_number":284},
  {"content":"\r\nاز شگفتىها است كه خليفه كيفر دزد را نمىداند با اينكه براى پاسدارى از آسايش همگان و آرامش روزگار و بركندن ريشهء تباهى ، از چشمگيرترين دستورهائى كه بايد دانست همين است و باز شگفتآور آنكه پيش از پياده كردن برنامه اى كه در ص 247 گفتيم به وى بسته‌اند شتابزده به دادرسى پرداخته ، بى آن كه در نامهء خداوند و آئين نامهء پيامبر بنگرد و از ياران وى آگاهى بخواهد و به مشورت پردازد .\r\nو تازه آن كسى كه در اين پيش آمد وى را به راه راست آورده چرا خود پس از نشستن به جاى وى در آغاز كارش همين دستور را فراموش كرده و فرمانى همچون فرمان دوستش داده است ؟ بنگريد به جلد ششم ص 136 از چاپ دوم .\r\n\r\n4 برداشت خليفه دربارهء بهرهء پدر بزرگ از مرده ريگ\r\nاز زبان پسر عباس و عثمان و ابو سعيد و پسر زبير آورده‌اند كه بوبكر بهرهء پدر بزرگ را با پدر يكسان مىدانست ( 1 ) به اين گونه كه با بودن وى بهره اى به برادران نمىداد و آنان را با اين انباز نمىساخت چنانچه اگر كسى پدر داشته باشد از مرده ريگ وى چيزى به برادران و خواهران نبايد داد .\r\nامينى گويد : اين برداشت خليفه ، از نامهء خداوند و آئين نامهء برانگيخته اش گرفته نشده و تا هنگامى كه وى زنده بود هيچكس از ياران پيامبر آن را به كار نبست و پيش آمد نكرد كه در روزگار وى يك پدر بزرگ مرده ريگ بخواهد تا برداشت وى استوار گردد و - و به نوشتهء بخارى و قرطبى ( 2 ) - گويند\r\n\r\n","description":"","footnote":"\r\n( 1 ) ن - « صحيح بخارى » بخش بهرهء پدر بزرگ از مرده ريگ ( باب ميراث الجد ) « سنن دارمى » ج 2 ص 352 « احكام القرآن » از جصاص ج 1 ص 94 « سنن بيهقى » ج 6 ص 246 « تاريخ الخلفا » از سيوطى ص 65\r\n( 2 ) ن - برگرديد به « صحيح بخارى » بخش بهرهء پدر بزرگ از مرده ريگ و باز به « تفسير قرطبى » ج 5 ص 68\r\n","page_name":" 264 ","page_number":285},
  {"content":"\r\nهيچ يك از ياران پيامبر تا بوبكر زنده بود با اين برداشت وى ناسازگارى ننمود و عمر - پسر خطاب - نخستين پدر بزرگ بود كه در جهان اسلام به مرده ريگ رسيد و خواست همهء دارائى پسر پسرش را ببرد و چيزى به برادران او ندهد ولى زيد و على به سراغ او آمده و گفتند تو چنين كارى نمىتوانى بكنى و تنها به اندازهء يكى از برادران بايد ببرى كه در اين زمينه نيز در جلد ششم ص 215 تا 218 از چاپ دوم به گستردگى سخن رانديم پس نخستين كسى كه در زمينهء بهرهء پدر بزرگ ، از راه خليفه بگشت جانشين خودش بود كه پس از وى سر كار آمد و عمر و على و عثمان و عبد اللَّه پسر عمر و زيد پسر ثابت و پسر مسعود را برداشتى ناساز با خليفه بود و مىگفتند برادران با بودن پدر بزرگ نيز بهره اى از مرده ريگ مىبرند ( 1 ) و اين سخن را مالك و اوزاعى و ابو يوسف و محمد و شافعى و ابن ابى ليلى نيز پذيرفته‌اند ( 2 ) ( 3 )\r\nگروه وابسته به خليفه بهانه اى براى او تراشيده‌اند كه او پدر بزرگ را به جاى پدر مىدانسته و به سخن خداى برتر از همه چيز پشتگرم بوده كه : از كيش پدرتان ابراهيم پيروى كنيد ( 4 ) « و نيز آنجا كه گويد : « اى پسران آدم . . . ( 5 ) »\r\nزيرا به كار بردن واژهء پدر را براى پدر بزرگ به درستى استوارى بخشيده است .\r\nولى بر هيچكس پوشيده نيست كه درستى اين گونه به كار بردن نمىتواند شالودهء آن باشد كه پدر و پدر بزرگ را در همهء دستورها يكسان بينگاريم ، نمىبينى به كار بردن واژهء مادر براى مادر بزرگ به راستى درست است و در شناساندن آن نيز گويند : « مادر بزرگ » ولى اين نتوانسته دست آويز گردد كه بهرهء او از\r\n\r\n","description":"","footnote":"\r\n( 1 ) ن - برگرديد به « صحيح بخارى » بخش بهرهء پدر بزرگ از مرده ريگ و نيز به « سنن دارمى » ج 2 ص 354 و « بداية المجتهد » ج 2 ص 340\r\n( 2 ) ن - « احكام القرآن » از جصاص ج 1 ص 94 « تفسير قرطبى » ج 5 ص 68\r\n( 3 ) ن - « تفسير قرطبى » ج 5 ص 68\r\n( 4 ) سورهء 22 آيهء 78\r\n( 5 ) سورهء 7 آيهء 26 و 27 و 31 و 35 و 172 و سورهء 17 آيهء 70\r\n","page_name":" 265 ","page_number":286},
  {"content":"\r\nمرده ريگ با مادر يكسان باشد و با همهء آنچه گفتيم ، اگر مرده مادر بزرگ و برادرانى داشته باشد بيشتر از شش يك مرده ريگ به او نمىرسد و كسى هم در اين سخن ناسازگارى ننموده با آنكه بهرهء مادر بر بنياد آنچه در نامهء خدا و آئيننامه‌هاى برانگيخته اش آمده يك سوم است .\r\nو تازه نخستين ياران پيامبر نيز - هر چند به گونه اى سر بسته - اين بهانه را نتراشيده‌اند و اگر برداشت خليفه ارج و ارزشى داشت دست كم يكى از ايشان آن را روا مىشمرد و آنگاه كه على همراه زيد با عمر پسر خطاب ناسازگارى نموده و او را از به كار بستن اين برداشت روگردان ساختند ، سخنى در خرده گيرى بر آن دو به ميان مىآمد .\r\nبر بنياد گزارشى كه دارمى از حسن آورده براى بهرهء پدر بزرگ آئين نامه اى - از پيامبر - گذشته بود ولى بوبكر ؛ پدر بزرگ را به جاى پدر گرفت و مردم در به كار بستن و واگذاردن شيوهء او به دلخواه خود بودند ( 1 ) و اين سخن ، سربسته مىرساند كه براى بهرهء پدر بزرگ ، پيامبر آئيننامه اى روشن گذراند كه خليفه با آن ناسازگارى نمود و مردم نيز با خواست و گزينش خود با او ناسازگارى نموده و آن آئين نامهء ارجمند را به كار بستند .\r\n\r\n5 برداشت خليفه در فرمانروائى بخشيدن به كهتران\r\nحلبى در « السيرة النبوية » ج 3 ص 386 مىنويسد : بوبكر - خدا از وى خشنود باد - بر آن بود كه كهتران مىتوانند بر كسى كه از آنان برتر است فرمانروائى يابند و نزد سنيان درست همين است زيرا گاه مىشود كه كهتران براى برخاستن به آنچه شايستهء كيش است توانائى بيشترى دارند و در چاره جوئى براى كارها و براى آنچه روزگار زير دستان به يارى آن سازمان مىيابد آگاه ترند .\r\n\r\n","description":"","footnote":"\r\n( 1 ) ن - « سنن دارمى » ج 2 ص 353\r\n","page_name":" 266 ","page_number":287},
  {"content":"\r\nحلبى اين را دستآويز كار بوبكر گردانيده است كه عمر پسر خطاب و ابو عبيدهء جراح را براى جانشينى پيامبر بر خود پيش انداخت و گفت : به هر يك از اين دو مرد كه خواهيد دست فرمانبرى دهيد .\r\nو باقلانى در « التمهيد » ص 195 اين سخن را از بوبكر مىآرد : سرپرست شما شدم با آنكه بهتر از شما نيستم و آنگاه در پاسخى پيرامون آن مىنويسد :\r\nمىتواند بود كه وى باور داشته در ميان توده كسى برتر از او هست ولى چون در فرمانبرى از او همداستانتر بودند و توده با يارى او در راهى شايسته تر مىافتادند ، پس اين را گفت تا برساند كه اگر بر گماشتن برتران شدنى ننمايد پيشوائى كهتران رواست و به انصار و جز آنان گفت : اين دو مرد را براى شما پسنديده‌ام با يكى از آن دو دست فرمانبرى دهيد يا با عمر پسر خطاب يا با بو عبيدهء جراح با آن كه مىدانست برترىهاى بوعبيده كمتر از او و كمتر از عثمان و على است ولى چون مىديد بر او همداستان مىشوند و آشوب با ديد وى ريشه كن مىگردد به آن گونه گفت ، و اين نيز سخنى است كه پاسخ ندارد .\r\nامينى گويد : ما بر آنيم كه جانشينى پيامبر نيز - همچون پيامبرى - فرمانروائى خدائى است هر چند دستور نهانى گرفتن از آسمان و آئين گذارى ويژهء برانگيختهء خداست و كار خليفه روشنگرى دستورها و رساندن آنها ، كه آنچه را به گونه اى سربسته آمده با گستردگى باز گويد ، گره‌ها را بگشايد و هر واژه را در برابر پديده اى از جهان كه براى آن آمده بنهد ، و چنانچه پيامبر به پيكار برخاست تا سخن خداوند را با چهره اى كه فرود آمده نشان دهد او نيز كارزار كند تا لايه‌هاى نهفته در آن را باز بنمايد ( 1 ) و چشم اندازهائى را آشكار سازد كه\r\n\r\n","description":"","footnote":"\r\n( 1 ) ن - پيامبر - درود و آفرين خداوند بر وى و خاندانش - سرور ما فرمانرواى گروندگان را با همين برنامه اش شناساند كه فرمود : « چنانچه من به پيكار برخاستم تا قرآن را با چهره اى كه فرود آمده نشان دهم ، در ميان شما كسى هست كه كارزار كند تا لايه‌هاى نهفته در آن را بنمايد . » بو بكر پرسيد : اى پيك خداوند ! من هستم ؟ ! پاسخ داد نه ! عمر گفت : اى پيك خداوند ! من هستم ؟ گفت « نه ، او همان دوزندهء كفش است » چرا كه آن هنگام كفش خود را داده بود على بدوزد و اين گزارش را گروهى از پاسداران آئيننامه‌ها آورده‌اند و حاكم و ذهبى و هيثمى جداگانه نيز به درست بودن آن داورى كرده‌اند - كه با گستردگى خواهد آمد .\r\n","page_name":" 267 ","page_number":288},
  {"content":"\r\nپيامبر نتوانست آواى خويش را براى يادآورى آنها بردارد - خواه از اين بابت كه روانها هنوز آمادگى پذيرش نداشت يا چون مىبايد روزگارى بگذرد تا هنگام آن فرا رسد يا انگيزه هائى ديگر - پس با آن مهربانى كه در خداوند يافته‌ايم برگزيدن هر كدام از اين دو را از بايسته‌هاى او مىشماريم تا - از آن رهگذر - بندگان را به شاهراه فرمانبرى از خود نزديك كند و از پرتگاه نافرمانىها به دور دارد - زيرا براى همين بوده كه آنان را آفريده و خواستار پرستندگى شان شده و آنچه را نمىدانسته‌اند به ايشان آموخته ، و آدميان را رها نكرده تا همچون چارپايان بخورند و بهره ببرند و با آرزوها سرگرم شوند بلكه ايشان را آفريده تا وى را بشناسند و بتوانند خشنودى وى را به دست آرند و اين راه را ، هم با برانگيختن پيكها و فرو فرستادن نامه‌ها هموار ساخته و هم با دستورهائى نهانى كه پياپى و پيوسته از آسمان مىرسيد . چون از يك سوى تا بازپسين هنگامى كه گيتى بر سر پا است زندگى پيامبر دنباله ندارد و سرنوشت او اين نيست كه جاودانه پايدار بماند و از سوى ديگر هر كدام از آئينها ، روزگارى دراز بايد بپايند - چنانچه بازپسين آئين ، هيچ گاه روزگارش سر نمىآيد - اين است كه چون برانگيخته اى مىميرد و آئين وى يكى از دو ويژگى بالا را دارد و در ميان پيروان آن ، كسانىاند كه هنوز به رسائى خويش دست نيافته‌اند و پاره اى از دستورهاى آن كه گذارده شده به مردم نرسيده و هنگام پرداختن به پاره اى ديگر از آنها هنوز فرا نيامده و سرنوشت چنان خواسته است كه پاره اى از آنها نيز ديرتر زائيده شوند با اين همه پس خردمندانه نيست كه توده را به بازيچه رها كنند با آن كه آن مهربانى كه بر خداوند پاك بايسته است همهء مردم را يكسان در بر مىگيرد پس او - كه بزرگىاش ارجمند است - مىبايد كسى را برانگيزد\r\n","description":"","footnote":"","page_name":" 268 ","page_number":289},
  {"content":"\r\nكه با روشنگرى خود ، آئين را از رسائى برخوردار گرداند و دروغهاى راست نماى كسانى را كه از كيش خدا برگشته‌اند آشكار كرده از ميان بردارد و تاريكى نادانى را با فروغ دانش خود ناچيز نمايد و با تيغ و سر نيزهء خود - همچون زره و سپر - زخمهاى دشمنان كيش را پاسخگو باشد و با دست و زبان خويش ، كژى و كاستى را به راستى و استوارى كشد .\r\nو چون خداوندگار - كه خوبىهايش بس شكوهمند است - با بندگان خود به ديدهء مهربانى مىنگرد و بر خود بايسته شناخته كه رگبار نيكوكارى را بر ايشان فرو فرستد و روى آنان را جز به سوى نيكى و رستگارى ندارد ، پس مىبايد براى آنان كسى را برگزيند كه برخاسته و اين گرانبار سنگين را بر دوش كشد و در همهء وظيفه‌ها نمايندهء پيشرو خود كه پيك خدا بود باشد ، و خدا بايد او را از زبان آن پيامبر برانگيخته اش - با سخن و دستورى آشكار - بنمايد و روا نيست كه راه را از راهبر تهى بگذارد و ايشان را به بازيچه رها كند ، نمىبينى كه پسر عمر - عبد اللَّه - به پدرش گفت : مردم مىگويند تو جانشينى براى خود بر نمىگزينى با اينكه اگر تو چوپان يا شترچرانى داشته باشى كه او بيايد و آن چه را زير دستش بوده رها كند مىگوئى كوتاهى كرده و كار را به تباهى كشانده با اينكه سرپرستى براى مردم دشوارتر از سرپرستى شتر و گوسفند است ، اگر خداى بزرگ و گرامى را به گونه اى ديدار كنى كه در ميان بندگانش جانشينى براى خود نگذاشته باشى به او چه خواهى گفت ؟ ( 1 )\r\nو هم عايشه به پسر عمر گفت : پسركم ، درود مرا به عمر برسان و به او بگو پيروان محمد را بى سرپرست مگذار ، براى خود جانشينى در ميان ايشان برگزين و آنان را به گونهء شتران افسار سر خود رها مكن كه به راستى من مىترسم آشوبى\r\n\r\n","description":"","footnote":"\r\n( 1 ) ن - « سنن بيهقى » ج 4 ص 149 - از « صحيح مسلم » - « سيرة عمر » از ابن جوزى ص 190 ، « الرياض النضرة » ج 2 ص 74 ، « حلية الاولياء » ج 1 ص 44 ، « فتح البارى » ج 13 ص 175 - به گزارش از مسلم -\r\n","page_name":" 269 ","page_number":290},
  {"content":"\r\nروى دهد ( 1 ) ، زيرا اگر مردم را لگام گسيخته رها كنند بيم آن مىرود كه كارشان به آشفتگى انجامد .\r\nو هم پسر عمر - عبد اللَّه - به پدر گفت : چه شود كسى را به جانشينى خود برگزينى . گفت چه كس را ؟ گفت خرد خود را به كوشش وادار تا بدانى زيرا تو پروردگار آنان نيستى ، مىبينى كه اگر در پىسرپرست زمينت بفرستى آيا دوست ندارى كه كسى را به جاى خود بنشاند تا هنگامى كه بر سرزمين باز گردد ؟ گفت آرى گفت : مىبينى كه اگر به دنبال چوپانت بفرستى آيا دوست نمىدارى مردى را به جاى خود بگذارد تا بر گردد ؟ ( 2 )\r\nو اين هم معاويه پسر ابو سفيان است كه همين دستور خردمندانه و چون و چرا ناپذير را در جانشينى بخشيدن به يزيد دست آويز گردانيده و مىگويد من مىترسم پيروان محمد را براى پس از خود همچون رمه اى ، از ميشهاى بىشبان رها كنم ( 3 ) .\r\nكاش مىدانستم اين گونه روشنگرىهاى خردمندانه را كه همه در پذيرفتن آن همداستانند چگونه مردم دربارهء بزرگترين پيامبران و جانشينى او نديده گرفتند و او را به چشمپوشى از آنها متهم كردند ؟ من نمىدانم .\r\nروا نيست اين كار را به انبوه توده - يا به كسانى واگذار كنند كه به گره گشائى و پيوند زدن گسيخته‌ها مىپردازند زيرا خرد راستين مىگويد امام ويژگىهائى بايد داشته باشد كه پاره اى از آنها از سرمايه‌هاى نهفته در روان و از منشهائى است كه جز خداى آگاه بر نهانىها آن را نمىداند ( 4 ) همچون بر كنارى از همهء گناهان و پاكى جان و پاكيزگى روان كه با يارى آن از هوس و\r\n\r\n","description":"","footnote":"\r\n( 1 ) ن - « الامامة و السياسة » ج 1 ص 22\r\n( 2 ) ن - « طبقات ابن سعد » ج 3 ص 249\r\n( 3 ) ن - « تاريخ طبرى » ج 6 ص 170\r\n( 4 ) ن - در اين باره در جاهاى ديگر با گستردگى به سخن پرداخته و بايستگى اين منشها را براى امام روشن ساخته ايم\r\n","page_name":" 270 ","page_number":291},
  {"content":"\r\nخواهشهاى ناروا دورى گزيند - و به همين گونه دانشى كه با داشتن آن در زمينهء هيچ يك از دستورها به گمراهى نيفتد و تا برسد به بسيارى از منشها كه استوارى آن در ژرفاى جان است و تنها گوشه هائى از آن در جهان برون آشكار مىشود كه با دشوارى مىتوان با شماره كردن آنها پردهء به آن پهناورى را به روشنى نگريست و پروردگار تو است كه آنچه را در سينه‌ها نهفته‌اند و آنچه را آشكار مىكنند مىداند ( سورهء 28 قصص - آيهء 69 › ( 1 ) و خداوند بهتر مىداند كه برانگيختگى خود را به كدام كس واگذارد . ( 2 )\r\nو توده اى كه دانش او به نهانىها راه ندارد نمىتواند كسى را كه آراسته به آن منشها باشد بشناسد و گزينش او در بيشتر جاها با لغزش همراه است زيرا مىبينيم پيامبرى همچون موسى - كه بر پيامبر ما و خاندانش و بر او درود باد - آنگاه كه از ميان هزاران تن هفتاد مرد را گلچين كرد سرانجام چون به جاى راز و نياز با خدا رسيد آنان « گفتند خداوند را آشكارا به ما بنما » ( 3 ) پس چه گمان مىبريد به اين كه مردم كوچه و بازار بيايند و كسى را برگزينند و با آن كه خود در چار ديوار ماده گرفتارند يكى را گلچين كنند ؟ برگزيدهء ايشان هم جز يكى مانند ايشان نخواهد بود و در نيازمندى به كسى كه او را در راه راست بدارد با ايشان برابر است و همه به دندانه‌هاى شانه مىمانند و هيچ دور نيست كسى را برگزينند كه خود به سرگردانى افتاده و به فرجام روى از كار بپيچد يا بر سر اين برنامه دچار آشوب گردند يا در پى كسى بدوند كه گندم نماى جو فروش يا نادانى باشد كه چون با فرمانها رو در رو شود راه رهائى از دشوارىها را نيافته دست به تبهكارىهاى بزرگ بيالايد ، بزهكارىها كند و ندانسته به پرتگاه گناهان افتد يا بداند و پروا نداشته باشد كه سخن ياوه بر زبان آرد يا با فريفتگى به داورى نشيند و اين هنگام از همان جا كه خواهند كارها را در راهى شايسته بياندازند\r\n\r\n","description":"","footnote":"\r\n( 1 ) و نيز سورهء 27 آيهء 74\r\n( 2 ) سورهء 6 آيهء 124\r\n( 3 ) سورهء 4 آيهء 153\r\n","page_name":" 271 ","page_number":292},
  {"content":"\r\nبه تبهكارى دچار مىشوند و ندانسته در پرتگاه مىلغزند كه نمونهء اين را در آن جا كه مردم دست فرمانبرى به معاويه و يزيد و جانشينان امويشان دادند مىتوان يافت .\r\nپس آفريدگار مهربان كه اين سرنوشت را بر آفريدگانش نمىپسندد نبايد در اين كار گزينشى براى كسى از مردم بگذارد چرا كه آنان را نادان و ستمكار آفريده است ( 1 ) ، آيا آن كه خود آفريننده است نمىداند ؟ با آن كه از نهفته‌ها و ريزه كارىها آگاه است ( 2 ) و پروردگار تو آنچه را خواهد مىآفريند و بر مىگزيند و گزينشى براى آنان در كارها نيست ( 3 ) و هيچ مرد و زنى را نمىرسد كه به آئين ما بگرود و چون خداوند در كارى داورى كرد و آن را گذراند در كار خويش به گزينش پردازد و آن كه از فرمان خداوند و برانگيختهء او سرپيچيد به راستى آشكارا دچار گمراهى شده است ( سورهء - 33 - احزاب آيهء 36 ›\r\nبزرگترين پيامبران نيز از نخستين روز كه آئين خود را به گروه‌هاى تازيان پيشنهاد كرد اين گوشهء پرده را هم به همه نشان داد ، چندان كه چون تيرهء عامر پسر صعصعه را به سوى خدا خواند و سخن او به ايشان رسيد گويندهء ايشان از او پرسيد اگر ما بر سر اين كار از تو پيروى كنيم و آنگاه خداوند تو را بر كسانى كه با تو ناسازگارى مىنمايند پيروز كرد آيا در ديدهء تو شايستگى آن را يافته‌ايم كه پس از تو ما سرپرست كار باشيم ؟ پاسخ داد به راستى كار در دست خداست و آن را هر كجا خود بخواهد مىنهد ( 4 ) .\r\nچگونه مردم به سادگى مىتوانند در اين كار گزينشى داشته باشند با آنكه\r\n\r\n","description":"","footnote":"\r\n( 1 ) سورهء 33 آيهء 72\r\n( 2 ) سورهء 67 آيهء 14\r\n( 3 ) سورهء 28 آيهء 67\r\n( 4 ) ن : « سيرة ابن هشام » ج 2 ص 32 « الروض الانف » ج 1 ص 264 « بهجة المحافل شادمانى انجمنها » از عماد الدين عامرى ج 1 ص 128 « السيرة الحلبية » ج 2 ص 3 « سيرة زينى دحلان » ج 1 ص 302 - كه در كنار نگاشتهء حلبى چاپ شده - « حياة محمد » از هيكل ص 152\r\n","page_name":" 272 ","page_number":293},
  {"content":"\r\nدر پيرامون اين كار ، گرايشها و لافها و خواسته‌ها و چشمداشتها پراكنده است و تازه با دگرگونى نگرشها و زد و خورد برداشتها و باورها در ارزيابى سرمايه‌هاى روانى مردان و منشهاى برجسته ، و با فراوانى دسته‌ها و گروه‌ها و تيره‌ها و توده هائى كه با بدخوئى ناسازگارى مىنمايند و آن هم با كشمكشهائى كه ميان آدم زادگان بيچاره - از نخستين روز پيدايش - پخش و پراكنده بوده و ريشهء آن را در زمينه‌هاى وابسته به چند دستگىها و گروه گروه و تيره تيره شدنها بايد جست .\r\nاين گزينش از همان آغاز همراه بوده است با نگاه‌هاى پر از خشم ، زخم و سيلى زدن به يكديگر و بگو مگو و فرياد و دشمنى ؛ تا گريبان جامه‌ها چاك خورد و نوش جاى خود را به نيش داد و با اين گزينش چه بسيار آبروها بر زمين ريخت ، و آنچه را پاك مىانگاريم به خوارى افتاد ، آئينهاى درست روى به تباهى نهاد و آن چه به روشنى از آن كسى بود از ميان رفت ، آنچه بايد گيتى را به راهى شايسته اندازد تباه شد ، شالودهء سازش درهم فرو ريخت و راه آشتى بسته گرديد ، خونهائى پاك با خاك زمين بياميخت و پيكر اسلام راستين از هم گسيخت تا كسانى كه شايستگى نداشتند چشم آزمندى به فرمانروائى دوختند ، چه آن بازارى جامه فروش يا آن ميانجى سوداگران كه بند و بستهاى بازار او را سرگرم ساخته ، يا فروشنده اى كه عموزادگان خود را بر گردن مردم مىنشاند يا گور كنى كه پهنا و درازاى خود را از هم باز نمىشناسد ، يا آزاد شده اى ستمگر يا باده گسارى مست يا آزمندى بىپروا و آشوب انگيز از همان كسان كه بندگان خدا را بردگان خويش و دارائى خدا را بخششى براى خود گرفته و نامهء خدا و كيش خدا را دست آويز تباهى و نيرنگ بازى شمردند .\r\n","description":"","footnote":"","page_name":" 273 ","page_number":294},
  {"content":"\r\n\r\nجانشين پيامبر برترين آفريدگان است\r\nبر شالودهء آنچه با گستردگى روشن كرديم جانشين پيامبر بايستى در ميان همهء پيروانش برترين آفريدگان باشد زيرا اگر در روزگار او كسى در برترى همانند او بود يا از وى افزونى يافت ناگزير با برگماشتن او بىهيچ انگيزه كسى را برتر از ديگرى انگاشته يا آن را كه فروتر است برتر پنداشته‌ايم .\r\nو تازه اگر يك امام چيزى از آن ويژگىها را كم داشته باشد ، پيش مىآيد كه خود وى نيازمند همان زمينه اى بشود كه دانش وى راه به آن ندارد يا بينش او از دريافتن آن در مىماند يا نيروى او از كشيدن آن ناتوان است و آن گاه بزرگترين رستاخيز و گرفتارىها را بايد نگريست كه يا يكسره به دستورهاى سر خود پناه مىبرند و به نگرشهاى تهى از روشنگرى روى مىكنند يا سخن كسانى را مىپذيرند كه آنان را در راه راست استوار مىدارند ، كه اگر گونهء نخست باشد كارها به سستى و سرگردانى و روگردانى مىانجامد و به گونهء دوم نيز پايگاهشان از چشم مردم مىافتد در امام بايد نمونهء پيامبر را جست كه هميشه از او فرمان برند - و ما هيچ برانگيخته اى نفرستاديم مگر آنكه با دستور خداوند فرمان او را ببرند ( 1 ) - كه فرمانبرى از امام را در كنار فرمانبرى از خدا و برانگيخته اش نهاده ، همانجا كه - خداى برتر از پندار - گفته : خدا را فرمان بريد و برانگيخته را فرمان بريد و كسانى را از ميان شما كه سرپرست كار هستند ( 2 ) و اين براى آن است\r\n\r\n","description":"","footnote":"\r\n( 1 ) سورهء 4 آيهء 64\r\n( 2 ) سورهء 4 آيهء 59\r\n","page_name":" 274 ","page_number":295},
  {"content":"\r\nكه بتواند آئينهاى خداوندى را در مرزهاى خود بر پاى دارد ، و بيهودگىها را از ميان بزدايد و چه بسا نادانى او چنان زمينه را تهى و باز بگذارد كه مردم در درستى كيشى كه آنان را به خود مىخواند دو دل شوند زيرا مىبينند سرپرستى كه ديگران را به پيروى از آن آواز مىدهد نمىتواند از آن پاسدارى كند و چون و چراهائى را كه روى به آن دارد بزدايد .\r\nپس بر بنياد آنچه گذشت بايد همهء منشهاى برتر را به رساترين گونه اى در خود گرد آرد و بر همگان از توده برترى يابد : « بگو آيا برابرند آنان كه مىدانند و آنان كه نمىدانند ( 1 ) بگو آيا كور با بينا برابر است و آيا تاريكى با روشنائى يكسان است ( 2 ) و آيا كسى كه مردم را به سوى راستى راه مىنمايد براى پيشوائى سزاوارتر است يا آنكه تا او را راه ننمايند راه نمىيابد ؟ شما را چه شده و چگونه داورى مىكنيد . ( 3 )\r\n\r\n","description":"","footnote":"\r\n( 1 ) سورهء 39 آيهء 9\r\n( 2 ) سورهء 13 آيهء 16 و سورهء 35 آيهء 19 و سورهء 6 آيهء 50 و سورهء 40 آيهء 58\r\n( 3 ) سورهء 10 آيهء 35\r\n","page_name":" 275 ","page_number":296},
  {"content":"\r\n\r\nجانشينى پيامبر از ديدگاه ديگران\r\n\r\nجانشينى پيامبر نزد تودهء سنيان .\r\nآرى جانشينىاى كه اين گروه مىگويند ، همهء آن چه را ياد كرديم نمىخواهد زيرا به پندار ايشان جانشين پيامبر هر كسى است كه بر مردم چيرگى يافته دست دزد را ببرد و آدمكش را به كيفر برساند و مرزها را پاسدارى كند و آسايش همگان را نگاهدارد - و برنامه هائى از اين دست - و اگر هم تبهكارى پيشه كرد نمىتوان او را بر كنار ساخت چنانچه براى رفتار زشتى هم كه آشكار انجام دهد نبايد خرده اى بر او گرفت ، نادانى او را كژى و كاستى نشايد شمرد و لغزشهايش سزاوار كيفر نيست ، نيازى به يافتن هيچ يك از منشهاى بزرگوارانه در او نداريم ، در همه جا بايد به او خشنودى داد و هيچ سرزنشى نبايد كرد .\r\n\r\nگفتار باقلانى\r\n: باقلانى در « تمهيد ص 181 » مىنويسد : يك بخش هم در منشهاى امامى كه بايد با او پيمان بست . اگر كسى بگويد : ما را آگاه كنيد تا بدانيم امامى كه نزد شما بايد با او پيمان بست چه منشهائى دارد ؟ مىگوئيم : از ويژگىهاى او يكى آن است كه بنياد او بايد از تيرهء قريش بوده و نيز به چنان پايگاهى از دانش برسد كه بتواند در جرگهء كسانى جاى بگيرد كه شايسته براى داورى در ميان مسلمانانند و بايستى هم در كار جنگاورى و سازمان دهى سپاهيان و نبردها بينا باشد ، هم در پاسدارى مرزها و پشتيبانى از گروه مسلمانان و نگهبانى توده و كينه جستن از بيدادگران و دادن داد ستمديدگان و رسيدگى به مصالح مردم .\r\n","description":"","footnote":"","page_name":" 276 ","page_number":297},
  {"content":"\r\nو بايد از كسانى باشد كه در روان گردانيدن كيفرها نرمى و سستى بر او چيره نشود و از گردن زدن و تازيانه كوفتن بىتاب نگردد .\r\nو بايد در زمينه دانش و ديگر زمينه هائى كه با نگرش به آنها ميان دو تن برترى مىگذاريم از برجسته ترين توده به شمار آيد مگر پيش انداختن آن كه برتر است ، با مانعى برخورد كند كه آن هنگام بر گماشتن كهتران روا خواهد بود و هرگز هم نيازى نيست كه دامنش از همهء گناهان پاك بوده نهانىها را بداند يا در سواركارى و دليرى از همه برتر باشد يا تنها از ميان هاشميان - و نه ديگر تيره‌هاى قريش - برخيزد .\r\nدر ص 185 مىنويسد : اگر گويند : آيا مردم به دانش امام و روشنگرى گوشه اى از آن - كه تنها ويژهء او باشد - نيازى دارند ؟ و نيز به اينكه او بيايد و آنچه را دانش ايشان در نمىيابد آشكار سازد ؟ پاسخ مىدهيم نه ، زيرا او و آنان در آگاهى از آئين و در برابر فرمان آن يكسانند ، اگر بپرسند پس امام را براى چه مىگماريد ؟ مىگوئيم براى همان چه پيشتر ياد كرديم از :\r\nسازمان دادن سپاهيان ، پاسدارى مرزها ، باز داشتن بيدادگران ، دادن داد ستمديدگان ، روان گردانيدن كيفرها ، بخش كردن درآمدها ميان مسلمانان و وا داشتن آنان به ديدار از خانهء خدا و به جنگ با دشمنان . اين است خواست ما از بر گماشتن و روى كار آوردن او . و اگر يكى از گامهاى اين راه را درست نرفت يا شيوه‌ها را از جاى بگردانيد ، توده پشت سر وى هستند تا او را به شاهراه كشند و به آنچه بايستهء او است وادار سازند .\r\nدر ص 186 مىنويسد : تودهء كسانى كه خدا را با ويژگىهائى همچون آدميان مىشناسند و به حديثها پشتگرمند گويند امام از سمت خود بر كنار نمىشود هر چند تبهكارى و ستمگرى كند - چه دارائىهاى مردم را با زور بربايد يا آسيبى به پيكر ايشان برساند يا جان بيگناهان را بستاند و آنچه را از اين و آن است تباه ساخته كيفرها را روان نگرداند . كه به هيچ روى نبايد بر او شوريد\r\n","description":"","footnote":"","page_name":" 277 ","page_number":298},
  {"content":"\r\nبلكه شايسته است او را اندرز گويند و بيم دهند و اگر دستورى ناساز با فرمان خداوند داد به جا نياورند . اين برداشت را بر شالودهء سخنانى بسيار و پى در پى استوار داشته‌اند كه از پيامبر - درود و آفرين خدا بر وى - و از ياران او رسيده كه بايد از امامان فرمانبردارى كرد هر چند بيدادگرى نمايند و دارائىها را بربايند و ويژهء خود شناسند كه به راستى پيامبر - درود بر وى - فرمود : بشنويد و فرمان بريد هر چند در برابر برده اى دست و گوش بريده باشيد - يا در برابر بنده اى حبشى - و پشت سر هر نيكوكار و تبهكار نماز بگزاريد و گزارش كرده‌اند كه گفت : فرمانبردار ايشان باش هر چند دارائىات را بخورند و بر پشتت بكوبند ، تا هنگامى كه نماز را بر پا مىدارند از آنان فرمان بريد و به همين گونه گزارشهاى بسيارى در اين زمينه رسيده كه همه را در نگارش خود « اكفار المتأولين » ياد كرده‌ايم و گزارشهاى ناساز با آن را نيز همراه با نماياندن لايهء درونى آنها به گونه اى آورده‌ايم كه هر كس در آن بنگرد - با خواست خدا - از هر پاسخى بىنياز خواهد بود .\r\nدر ص 186 نيز مىنويسد : اگر كسى با به دست آوردن برترىهائى چند به پايگاهى والاتر از امام دست يابد انگيزه نمىشود كه امام را بر كنار كنيم هر چند كه اگر در آغاز كه خواهيم پيمان فرمانروائى او را بپذيريم كسى برتر از او باشد بايستى كهتران را وا گذاريم ولى با افزونى برترىها كه پس از آن در ديگرى پديد آيد پيش آمدى در كيش ما روى نمىدهد و خود به خود انگيزهء بر كنار ساختنش نمىگردد و اين مانند آن سخن است كه از ياران هم آئين خويش آورديم : اگر پس از آنكه پيمان فرمانروائى امام را پذيرفتيم تبهكار گرديد اين رويداد انگيزهء بركنارىاش نيست هر چند كه اگر در هنگام پيمان بستن به آن گونه بود پيمان به درستى بسته نمىشد و بايد به سراغ كسى ديگر رفت .\r\nامينى گويد : و اين هم نمونه اى از آن گزارشهاى بسيار كه باقلانى سربسته انگشت بر آنها نهاده و همه مىرساند كه بايد فرمانبردار امامان بود هر چند\r\n","description":"","footnote":"","page_name":" 278 ","page_number":299},
  {"content":"\r\nبيدادگر باشند و همهء دارائىها را ويژهء خود گردانيده ديگران را بهره ندهند و نيز اين كه اگر امام تبهكار شد بر كنار نمىشود .\r\n1 - از زبان حذيفه پسر يمان آورده‌اند كه : برانگيختهء خدا را پرسيدم ما در دامن بدىها مىزيستيم تا خداوند ، نيكوئى را فرو فرستاد و اكنون ما در پناه آنيم ، آيا پس از اين نيكى باز هم بدى در كار هست ؟ پاسخ داد آرى پرسيدم آيا پس از آن بدى نيكوئى در كار است ؟ گفت آرى گفتم آيا پس از آن نيكوئى بدى در كار است ؟ گفت آرى گفتم چگونه مىشود ؟ گفت پس از من امامانى خواهند آمد كه با راهبرى من راه نمىيابند و بر شيوهء من كار نمىكنند و به زودى مردانى در ميان ايشان مىايستند كه دلهاى آنان دلهاى اهريمنان است در پيكر آدميان . گفتم اى برانگيختهء خدا ! اگر آن روزگار را ديدم چه كنم ؟ پاسخ داد : فرمانروا را فرمان مىبرى و سخن وى را آويزهء گوش مىگردانى و اگر دارائىات را گرفت و پيكرت را در هم كوبيد باز هم بشنو و فرمان ببر .\r\n« صحيح مسلم » ج 2 ص 119 و « سنن بيهقى » ج 8 ص 157\r\n2 - عوف پسر مالك اشجعى آورده است كه از برانگيختهء خدا - درود و آفرين خدا بر وى - شنيدم مىگفت : بهترين پيشوايانتان آنانند كه دوستشان داريد و دوستتان دارند ، بر آنان درود مىفرستيد و بر شما درود مىفرستند و بدترين امامان شما آنانند كه دشمنشان مىداريد و دشمنتان مىدارند و شما را نفرين مىكنند و آنان را نفرين مىكنيد گفت : گفتيم اى برانگيختهء خدا ! اگر چنين روزى پيش آيد كين توزانه از آنان جدا نشويم ؟ پاسخ داد تا آنگاه كه نماز را در ميان شما بر پاى مىدارند نه . زنهار هر كس فرمانروائى سرپرست وى گرديد و ديد كه او فرمان خدا را زير پا مىنهد بايد از انجام آن چه ناساز با فرمان خداست ناخرسند باشد ولى دست خود را از ميان فرمانبرداران جدا نسازد .\r\n« صحيح مسلم » ج 2 ص 122 « سنن بيهقى » ج 8 ص 159\r\n3 - سلمه پسر يزيد جعفى از پيامبر - درود و آفرين خدا بر وى - پرسيد :\r\n","description":"","footnote":"","page_name":" 279 ","page_number":300},
  {"content":"\r\nاى برانگيختهء خدا ! اگر فرمانروايانى بر سر ما برخاستند كه از ما بخواهند آنچه در برابر ايشان به گردن ما است انجام دهيم و آنچه در برابر ما به گردن ايشان است به جا نيارند ، در آن هنگام مىفرمائى چه كنيم ؟ برانگيختهء خدا - درود و آفرين خدا بر وى - روى از او بگردانيد ، و چون دوباره بپرسيد ، پاسخ داد :\r\nسخن شنو و فرمانبردار باشيد كه آنچه شما را دستور به انجام آن داده‌اند برگردن شما است و آنچه ايشان را دستور به انجام آن داده‌اند بر گردن ايشان .\r\n« صحيح مسلم » ج 2 ص 119 « سنن بيهقى » ج 8 ص 158\r\n4 - از مقدام : به راستى برانگيختهء خدا - درود و آفرين خدا بر وى - گفت :\r\nفرمانروايان خود را هر چه باشند فرمان ببريد پس اگر فرمان آنان به شما با سخن من به شما هماهنگ بود هم ايشان از آن راه به پاداش مىرسند و هم شما با فرمانبردارى پاداش مىيابيد و اگر شما را دستور به كارى دادند كه شما را به آن دستور نداده بودم گناهش به گردن خودشان است و دامن شما نمىآلايد زيرا هنگامى كه خداى را ديدار كنيد گوئيد پروردگار ما ! ستمى نيست ؟ پس مىگويد ستمى نيست پس مىگوئيد پروردگار ما ! برانگيختگانى به سوى ما گسيل داشتى و ما به دستور تو از ايشان فرمان برديم و جانشينانى براى ايشان در ميان ما برگزيدى ( 1 ) و ما هم به دستور تو از آنان فرمان برديم و فرمانروايانى را فرمانرواى ما گردانيدى و ما فرمانبردار ايشان بوديم پيامبر گفت : خدا مىگويد : راست گفتيد گناه آن بر ايشان است و دامن شما پاك .\r\n« سنن بيهقى » ج 8 ص 159\r\n5 - از سويد پسر عفله آورده‌اند كه گفت : عمر پسر خطاب - خدا از وى خشنود باد - به من گفت : اى ابو اميه ! شايد تو پس از من بمانى پس امام را فرمان\r\n\r\n","description":"","footnote":"\r\n( 1 ) ن : اين دروغى است كه بر خدا بسته‌اند ، خداوند هرگز آن خليفه‌ها و فرمانروايان را به فرمانروائى و به جانشينى پيامبر در ميان توده بر نگزيده بود ، و آنان تنها برگزيدهء گروه خودشان بودند و اگر راه شايسته رفتند يا بيدادگرى نمودند سپاسگزارى يا سرزنشش بر همان گروه‌ها است .\r\n","page_name":" 280 ","page_number":301},
  {"content":"\r\nبر هر چند برده اى حبشى باشد ، اگر تو را بزند شكيبائى كن و اگر ترا كارى فرمايد شكيبائى كن و اگر بهرهء تو را ببرد شكيبائى كن و اگر بر تو ستم ورزد شكيبائى كن و اگر تو را دستور به كارى داد كه انجام آن از وابستگى تو به كيش خود مىكاهد بگو مىشنوم و فرمان مىبرم و خونم را مىدهم - و نه كيش خود را - ( 1 )\r\nبا دست آويز همين سخنان بوده كه توده مىگويند اگر امام تبهكارى نمايد بر كنار نمىشود ، نووى در روشنگرى خود بر نگاشتهء مسلم كه در كنار « ارشاد السارى رهنماى راهروان » ج 8 ص 36 چاپ شده در زير حديثهائى كه از « صحيح مسلم » ياد كرديم مىنويسد : از اين گزارش چنين بايد دريافت : با كسانى كه سرپرستى كارها را بر گردن دارند در سرپرستىشان به كشمكش نپردازيد و بر آنان خرده نگيريد مگر چنان كار بسيار زشتى را از آنان ببينيد كه مىدانيد به راستى با شالوده‌هاى اسلام ناسازگار است پس اگر چنين ديديد كارشان را ناپسند بشماريد و سخن درست را هر كجا بوديد بر زبان آريد ، ولى اينكه بر آنان بشوريد و پيكار كنيد - به برداشت همهء مسلمانان - نارواست هر چند تبهكار و بيدادگر باشند و در اين زمينه كه سخن رانديم حديثها يكى از پشت ديگرى توان آورد و سنيان همداستانند كه سلطان با تبهكارى بر كنار نمىشود - تا آن جا كه مىنويسد - اگر جانشين پيامبر به ناگهان دست به تباهى آلايد برخى گويند بايد او را بر كنار كرد مگر پاى آشوب و جنگ در ميان آيد و توده‌هاى سنى از فقه دانان و حديث خوانان و عقيدتشناسان گويند نبايد او را كنار زد هر چند تبهكارى و بيدادگرى نمايد و هر چه را از آن مردم است تباه گرداند كه با اين شيوه نيز بر كنار نمىشود و نبايد بر او شوريد بلكه بايد وى را اندرز و بيم دهند .\r\nامينى گويد : پس عايشه و طلحه و زبير و پيروان ايشان كه پيمان شكستند و از كيش راستين به در شدند با چه دستآويزى بر سرور ما فرمانرواى گروندگان\r\n\r\n","description":"","footnote":"\r\n( 1 ) ن - « سنن بيهقى » ج 8 ص 159\r\n","page_name":" 281 ","page_number":302},
  {"content":"\r\nشوريدند ؟ گرفتيم كه او - درودهاى خدا بر وى - كشندگان عثمان را پناه داده و آئينهاى كيفرى را به انجام نرسانده بود - كه از اين سخن به خدا پناه مىبريم - ولى آنان چرا اين حديثهائى را به كار نبستند كه - در ديدهء تودهء بيچاره - آئيننامه هائى روشن و نمايانندهء كيش خدا است ؟ من نمىدانم .\r\n\r\nگفتار تفتازانى\r\nتفتازانى در « شرح المقاصد روشنگرى خواسته‌ها » ج 2 ص 71 مىنويسد :\r\nنيازى نيست به اين كه امام از ميان هاشميان برخيزد يا دامن وى از همهء گناهان پيراسته بوده از زير دستانش برتر باشد .\r\nو در ص 272 مىنويسد : اگر امام بميرد و كسى كه ويژگىهاى امامت را دارد بر سر كار بيايد روا است هر چند پيشتر او را به جانشينى نگمارده و مردم نيز دست فرمانبرى به وى نداده باشند و او با زور بر مردم چيره شود كه باز هم بايد او را جانشين پيامبر بشناسند كه با روشنترين برداشتها اگر هم تبهكار يا نادان بود باز دستور همين است مگر اين كه هر جا فرمانى ناروا داد انجام نمىدهيم ولى در جائى كه دستور امام با داورى آئين ناسازگار نبود بايستى فرمان او را پذيرفت چه دادگر باشد چه ستم پيشه .\r\n\r\nگفتار قاضى ايجى ( 1 )\r\nدر « مواقف ايستگاه‌ها » مىنويسد : توده بر آنند كه شايستگان به امامت براى برخاستن به كارهاى كيش ما - در زمينهء شالوده‌هاى آن و هم در آنچه وابسته به شاخه‌هاى آن است - بايد انديشهء خود را به كار كشند و آنچه را بر ايشان بايسته است دريابند ، خود داراى برداشت باشند تا به كارهاى كشور پردازند ، دلاور باشند تا با نيروى خود از مرزها پاسدارى كنند و برخى گفته‌اند نيازى به اين ويژگىها نيست زيرا يافت نمىشود پس بايسته شمردن آنها بيهوده\r\n\r\n","description":"","footnote":"\r\n( 1 ) ن - قاضى عبد الرحمن ايجى در گذشته به سال 756 و پيشواى شافعيان\r\n","page_name":" 282 ","page_number":303},
  {"content":"\r\nو چنان است كه كسى را به كارى كه نمىتواند انجام دهد وا دارند و اين برنامه ، تباهىهائى پديد مىآرد كه با بر گماشتن كسى كه داراى آن ويژگىها نباشد مىتوان آن را چاره كرد .\r\nآرى بايد دادگر باشد تا ستم نكند ، با خرد باشد تا دست آزيدن او به كارها ناشايسته ننمايد ، بالغ باشد زيرا خرد كودكان از رسائى برخوردار نيست ، مرد باشد زيرا بهرهء زنان از كيش و خرد كاستى دارد ، آزاد باشد تا پرداختن به كارهاى خداوندش او را باز ندارد و در ديدهء مردم خوار ننمايد تا از فرمان او سر بپيچند .\r\nپس در اينكه بايد ويژگىهاى بالا را داشته باشد كسى ناسازگارى ننموده است .\r\nو اين جا ويژگىهائى هم هست كه نيازمندى به آن جاى گفتگو دارد يكى اين كه از تيرهء قريش باشد دوم آنكه از خاندان هاشم باشد - و اين را شيعه مىگويند - سوم اين كه پاسخ هر پرسشى را در زمينهء كيش ما بداند - و اين را دوازده امامىها مىگويند . چهارم آنكه بر دست او كارى آشكار شود كه ديگران از انجام آن درمانده و درستى دعوى وى در امامت و دور بودن از همهء گناهان دانسته گردد - كه اين را هم تندروان مىگويند ، - و براى آن كه روشن شود سخن در نيازمندى به اين سه ويژگى بيهوده است ، ايشان را به ابوبكر راه مىنمائيم كه جانشين پيامبر بود ولى نيازى به هيچ يك از آن سه نداشت ( 1 ) .\r\nپنجم آن كه هيچ گناهى از او سر نزده باشد و اين را اسماعيليان و دوازده اماميان گفته‌اند و براى آن كه روشن شود برداشتشان بيهوده است ، مىنويسيم :\r\nهمه گويند ابوبكر نيازى به آن نداشته كه در همهء زندگى گناهى از وى سر نزده باشد ( 2 )\r\n\r\n","description":"","footnote":"\r\n( 1 ) ن - اين گونه روشنگرى ، زن بچه مرده را به خنده مىاندازد زيرا آنچه را بايد روشن سازد روشن شده پنداشته و همانچه را بايد برايش دليل بيارد به جاى دليل جا زده است !\r\n( 2 ) ن - بخوان و بخند يا به همان سخن پيشترش برگردان !\r\n","page_name":" 283 ","page_number":304},
  {"content":"\r\n\r\nگفتار ابو الثناء ( 1 )\r\nدر « مطالع الانظار رخ نماگاه برداشتها » ص 470 مىنويسد : 9 منش است كه امامان نيازمند آنند : يكى اين كه در زمينه‌هاى وابسته به شالوده‌هاى كيش ما - و شاخه‌هاى آن - انديشه را به تلاش وا داشته و آن چه را شايسته است خود دريابند . ديگر آن كه خود داراى برداشتهائى باشند كه براى كارها چاره بجويند و رويدادها را به گردش در آرند خواه آن چه را به جنگ و آشتى بستگى دارد يا به ديگر كارهاى سياسى . سوم اين كه دلاور و پر دل باشند كه از برخاستن به پيكار نهراسند و از برپا داشتن آئينهاى كيفرى در نمانند و بىباكانه نيز مردم را به كام نابودى نيفكنند . گروهى نيز در اين كه امام بايد سه منش بالا را داشته باشد آسان گيرى نموده و گويند اگر هم خودش آراسته به آنها نبود كسى ديگر را كه با آن ويژگىها است به نمايندگى خود بر مىگزيند .\r\nچهارم اينكه امام دادگر باشد زيرا جان و دارائى وزن مردم زير دست او است و اگر ستمكار بود از دست درازى او آسوده دل نمىتوانيم زيست . تا پايان\r\nپنجم خرد ، ششم بلوغ ، هفتم مرد بودن ، هشتم آزاد بودن ، نهم از تيرهء قريش بودن .\r\nو بر خلاف آنچه اسماعيليان و دوازده اماميان گفته‌اند ، نيازى به آن نيست كه هرگز گرد گناه نگرديده باشد و براى روشنگرى در اين باره نيز امامت ابوبكر را شالودهء پاسخ خود مىگردانيم كه همهء توده برآنند نيازى به بر كنار بودن از همهء گناهان نداشته ( 2 ) و البته نمىگويم كه او خود از هر لغزشى دورى نمىگزيده است .\r\n\r\nپيمان امامت چگونه بسته مىشود\r\nقاضى عضد ايجى در « مواقف » مىنويسد : خواست سوم دربارهء اين كه پيمان\r\n\r\n","description":"","footnote":"\r\n( 1 ) ن - شمس الدين پسر محمود سپاهانى در گذشته به سال 749\r\n( 2 ) ن - شگفتا ! چه روشنگرى استوارى !\r\n","page_name":" 284 ","page_number":305},
  {"content":"\r\nامامت با چه چيز استوار مىشود ، استوارى آن يا بر بنياد دستور و سخن آشكارى است كه از پيامبر يا از امام پيشين برسد كه در اين برداشت همه همداستانند و نيز اگر كسانى از مردم كه كارشان گره گشائى و پيوند زدن گسيخته‌ها است دست فرمانبرى به كسى دهند پذيرفتنى مىنمايد هر چند شيعه سر ناسازگارى دارند و ما را مىرسد كه در برابر ايشان امامت بوبكر - خدا از وى خشنود باد - را شالودهء روشنگرى سازيم كه با همين گونه دست فرمانبرى دادن استوارى يافته است . ( 1 )\r\nو هم نوشته : چون آشكار شد كه با گزينش و دست فرمانبرى دادن مىتوان امام را بر گماشت پس بدان كه اين دو كار نيازمند آن نيست كه همه ( 2 ) همداستان گردند . زيرا نه خرد و نه دستورهاى آئين ما چنين چيزى را بايسته نمىشمارد بلكه يك يا دو تن از كسانى كه كارشان گره گشائى و پيوند زدن گسيخته‌ها است براى اين برنامه بسنده‌اند زيرا مىدانيم ياران پيامبر - با آن سر سختى كه در كيش خود داشتند - همين اندازه را بسنده مىشمردند چنانچه پيمان فرمانروائى بوبكر را عمر بست و پيمان فرمانروائى عثمان را عبد الرحمن پسر عوف و نيازى به اين نديدند كه همگنانى كه در مدينه‌اند انجمن كنند - چه رسد به اينكه همهء مسلمانان همداستان گردند و كسى هم اين را بر ايشان ناپسند نيانگاشت ( 3 ) و تا كنون نيز هميشه دفتر روزگار به همين گونه ورق خورده است .\r\nبرخى از ياران همكيش ما گفته‌اند : اين پيمان بايد در برابر گواه راستگو بسته شود تا كسانى نتوانند با اين لاف و پندار ناسازگارى نمايند كه پيش از آن كه شما آشكارا با يكى پيمان امامت بنديد ما پنهانى با يكى پيمان بسته بوديم البته اين هم زمينه اى است كه بايد انديشه را در آن به تلاش وا داشت تا به كجا برسد .\r\n\r\n","description":"","footnote":"\r\n( 1 ) ن - به اين كارگاه بافندگى بنگر كه چگونه بافته هائى كه بيرون مىدهد همانند است !\r\n( 2 ) ن - سيد شريف جرجانى گفته : چون مىگوئيم همه ؛ همهء كسانى را در پيش چشم داريم كه كارشان گره گشائى و پيوند زدن گسيخته‌ها است .\r\n( 3 ) گويا ايجى سرش را زير برف كرده و آن همه كشمكشهاى ياران پيامبر و ديگران در اين زمينه را نديده است .\r\n","page_name":" 285 ","page_number":306},
  {"content":"\r\nاگر چنان پيش آمد كه با بيش از يك تن دست فرمانبرى دادند جستجو مىكنند كه كدام يك جلوتر بوده و همان را روا مىشناسند و اگر ديگرى در نپذيرفتن پافشارى كند از گردنكشان است و روا نيست در دو گوشه از زمين كه خيلى از هم دور نيافتاده‌اند با دو امام پيمان بندند ولى اگر سر زمين پهناورى باشد كه يك تن نتواند گردش كارهاى آن را به گردن گيرد آنگاه بايد انديشه را به كار انداخت تا ببينيم مىشود دو امام داشته باشيم يا نه .\r\nآن چه در « مواقف » بود پايان يافت و روشنگران آن - سيد شريف جرجانى ، ملا حسن چلبى ، شيخ مسعود شيروانى - نيز همين سخنان را بر زبان خامه آورده‌اند بنگريد به نگاشته‌هاى روشنگرانه شان در پيرامون « مواقف » ج 3 ص 265 تا 267 .\r\n\r\nگفتار ماوردى :\r\nماوردى در « الاحكام السلطانية فرمانهاى شاهى » ص 4 مىنويسد :\r\nدانشمندان در اين كه با همداستانى چند تن مىتوان پيمان امامت را استوار ساخت راه هائى جدا از هم رفته‌اند گروهى گفته‌اند : استوارى آن تنها در هنگامى است كه تودهء كسانى كه در هر شهر به كار گره گشائى و پيوند زدن گسيخته‌ها مىپردازند انجمن كنند تا آن كه را بر مىگزينند همگان به او خشنودى دهند و در فرمانبرى از امامت او همداستان باشند . در پاسخ به اين برداشت نادرست ما جانشينى بوبكر - خدا از وى خشنود باد - را پيش مىكشيم كه پيرامونيان دست فرمانبردارى به او داده و او را برگزيدند و هيچ هم چشم به راه ننشستند تا آنان كه نيستند سر برسند ( 1 ) .\r\nگروهى ديگر گفته‌اند : كمترين شماره اى كه براى بستن پيمان امامت نيازمند آنانيم پنج تناند كه بر استوار ساختن آن گرد آيند يا يكىشان با خشنودى چار تن ديگر اين كار را به انجام برساند ، زير بنياد اين نگرش دو چيز\r\n\r\n","description":"","footnote":"\r\n( 1 ) برگرديد به زيرنويس ص 283 شمارهء ( 1 ) و ( 2 )\r\n","page_name":" 286 ","page_number":307},
  {"content":"\r\nاست يكى آن كه دست فرمانبرى گرفتن به سود بوبكر - خدا از وى خشنود باد - با يارى پنج تن بايسته شناخته شد كه گرد او انجمن كردند و سپس نيز مردم به دنبال آنان راه افتادند : عمر پسر خطاب ، بو عبيده پسر جراح ، اسيد پسر حضير ، بشير پسر سعد ، سالم بردهء بو حذيفه - كه خدا از آنان خشنود باد - ديگر آن كه عمر - خدا از وى خشنود باد - شورائى از شش تن بنياد نهاد تا يكىشان - با خشنودى 5 تن ديگر - به جانشينى او نشيند ( اين برداشت از بيشتر فقه دانان و عقيدتشناسان بصرى است )\r\nديگران از دانشوران كوفه گويند : اين پيمان با دست سه تن بسته مىشود كه يكىشان با خرسندى دو تن ديگر به سرپرستى رسد و همچون دادرس باشد در كنار دو گواه چنان كه پيمان زناشوئى با يارى سرپرست دختر و دو گواه انجام مىگيرد .\r\nگروهى ديگر گفته‌اند : اين پيمان با دست يك تن هم بسته مىشود زيرا عباس به على - خدا از آن دو خشنود باد - گفت : « دستت را دراز كن كه دست فرمانبردارى به تو دهم و مردم بگويند عموى برانگيختهء خدا دست فرمانبرى به پسر عموى او داد تا ديگر دو تن هم بر سر اين كار ، راهى جدا از تو در پيش نگيرند . » و هم از اين روى كه پيمان بستن گونه اى داورى است و داورى يك تن پذيرفته و رواست . پايان .\r\n\r\nگفتار جوينى\r\nجوينى - پيشواى مكه و مدينه - كه در سال 478 در گذشته در « الارشاد راهبرى » ص 424 مىنويسد : يك بخش هم در گزينش جانشين پيامبر و چگونگى آن و در يادآورى آنچه در بستن پيمان امامت نيازمند آنيم .\r\nبدانيد كه در بستن پيمان امامت نيازى به همداستانى مردم نيست و اگر چه توده انجمن نكنند پيمان امامت بسته مىشود ، نشانه اش اين كه چون پيمان\r\n","description":"","footnote":"","page_name":" 287 ","page_number":308},
  {"content":"\r\nامامت به سود بوبكر بسته شد ، وى بشتافت تا فرمانهاى مسلمانان را بگذراند و درنگ هم نكرد تا گزارشها پراكنده شود و به كسانى از ياران پيامبر - كه در دوردستها بسر مىبردند - برسد و هيچ كس هم اين كار را بر او ناپسند نشمرد و نگفت كه اكنون بايد درنگ كنى ، پس چون - در بستن پيمان امامت - نيازى به همداستانى نداشتيم شماره اى ويژه و اندازه اى ياد شده از كسان را نيز بايستهء آن نمىانگاريم و داورى درست آن است كه پيمان امامت با دست يك تن از كسانى كه به كار گره گشائى و پيوند زدن گسيخته‌ها بر مىخيزند بسته مىشود .\r\nديگر آن كه : برخى از ياران همكيش ما گفته‌اند « بستن پيمان بايد در برابر گواهان باشد زيرا اگر نيازى به اين شيوه نبينيم تواند بود كه كسى از لاف زنان بيايد و بگويد پيش از آن كه شما اين پيمان راستين و روشن و آشكار را ببنديد ما پيمانى در نهان بسته بوديم و پايگاه امامت كمتر از زناشوئى نيست ، كه پيمان آن را آشكارا بايد بست » البته اين نگرش را هم صد در صد نمىتوان باور داشت زيرا گواهى از خرد ندارد و زير بنياد استوارى هم در گزارشهاى رسيده از پيامبر و يارانش بر آن نمىتوان يافت ، پس در جرگهء ديگر پرسشهائى جاى مىگيرد كه براى پاسخ به آن بايد انديشه را به تلاش وا داشت تا چگونه داورى كند . پايان\r\nابن عربى - پيشواى مالكيان - در نگاشته اى كه براى روشنگرى « صحيح ترمذى » به خامه آورده مىگويد : ج 13 ص 229 براى آنكه به سود امام پيمان بنديم و دست فرمانبردارى بگيريم نيازى به آن نيست كه همهء مردم باشند بلكه دو يا يك تن براى اين كار بسنده‌اند - و البته با ناسازگارىهائى كه برخى در اين زمينه نموده‌اند و روشن است .\r\n\r\nگفتار قرطبى\r\nقرطبى در « تفسير » خود - ج 1 ص 230 مىنويسد : اگر يك تن از كسانى كه به كار گره گشائى و پيوند زدن گسيخته‌ها مىپردازند پيمان امامت را ببندد ،\r\n","description":"","footnote":"","page_name":" 288 ","page_number":309},
  {"content":"\r\nكار استوار مىگردد ديگران نيز بايد از او پيروى كنند و اين با برداشت برخى از مردم نمىسازد كه گويند « پيمان امامت تنها هنگامى بسته مىشود كه گروهى از كسانى كه به كار گره گشائى و پيوند زدن گسيخته‌ها مىپردازند دست به هم دهند » ، براى استوار ساختن برداشت خود كار عمر - خدا از وى خشنود باد - را شالودهء پاسخ مىآوريم كه يك تنه براى بوبكر پيمان بست و دست فرمانبرى به او داد و كسى از ياران پيامبر هم اين كار را ناپسند نيانگاشت ( 1 ) و تازه اين همپيمانى است و بايد همچون ديگر پيمانها براى بستن آن نياز به شمارهء ويژه اى از مردم نباشد ، پيشواى ما ابو المعالى گفته : كسى كه تنها با دست دادن يك تن نيز پيمان امامت به سود وى بسته شود كارش استوارى يافته و روا نيست كه از كار بر كنار گردد - مگر در كار آئين به نوگرائى ناروا پردازد و دگرگونى پديد آرد - گفت : و در اين برداشت همه همداستانند .\r\nپايان\r\nامينى گويد : بر بنياد اين سخنان پس چه بگوئيم دربارهء عبد اللَّه - پسر عمر - و اسامه پسر زيد و سعد پسر ابو وقاص و ابو موسى اشعرى و ابو مسعود انصارى و حسان پسر ثابت و مغيره پسر شعبه و محمد پسر مسلمه و برخى ديگر از كسانى كه از سوى عثمان كارگزار صدقات و سمتهائى به جز آن بودند و با آنكه تودهء مسلمانان دست فرمانبرى به سرور ما فرمانرواى گروندگان دادند آنان روى از او بگردانيدند . چگونه دامن آنان را پاك نمائيم و چه بهانه اى به سود آنان بياوريم كه از همراهى با او در جنگهايش خوددارى كردند و ميان ياران پيامبر به اين گونه شناخته گرديده و چون از دست فرمانبرى دادن به على سرباز زده و گوشه اى\r\n\r\n","description":"","footnote":"\r\n( 1 ) ن - گويا همهء هاشميان و تودهء انصار - به جز دو مرد - و نيز زبير و عمار و سلمان و مقداد و ابوذر و بسيارى ديگر از مهاجران كه از دست فرمانبرى دادن به بوبكر سرپيچيدند و كار او را ناروا شمردند - كه در جاى خود با گستردگى آمده - در نزد قرطبى هيچ كدام از ياران پيامبر نبودند و گرنه بر تفسير نگار شايسته نيست دروغ بگويد آن هم در جائى كه مىداند تاريخ درست پرده از روى دروغش بر مىدارد .\r\n","page_name":" 289 ","page_number":310},
  {"content":"\r\nگرفتند گوشه گيران ( معتزله ) ناميده شدند ( 1 ) .\r\n\r\nبرداشت خليفهء دوم از جانشينى پيامبر و سخنان او در اين زمينه\r\nاز زبان عبد الرحمن پسر ابزى آورده‌اند كه گفت : عمر گفت تا هنگامى كه كسى از جنگاوران نبردگاه بدر زنده باشد اين كار در ميان آنان مىچرخد و سپس تا آنگاه كه كسى از جنگاوران نبردگاه احد بر جاى باشد در ميان آنان و به همين گونه در ميان . . . و در ميان . . . و براى هيچ كدام از آزادشدگان ( 2 ) و فرزندانشان و براى كسانى كه پس از گشوده شدن مكه اسلام آورده‌اند بهره اى از اين كار نيست « طبقات ابن سعد » ج 3 ص 248 و در سخنى از او كه ابن حجر در « اصابه » ياد كرده - ج 2 ص 305 - : اين كار در خور آزادشدگان و فرزندان آزادشدگان ( 3 ) نيست .\r\nو گفت : اگر يكى از اين دو مرد را مىيافتم اين كار را به او باز گذارده و پشتگرم مىشدم : سالم بردهء بو حذيفه و بو عبيدهء جراح و اگر سالم بود بر گزيدن جانشين را به شورى باز نمىگذاشتم . ( 4 )\r\nو چون او را زخم زدند گفت : اگر آن مرد را كه پيش سرش كم مو است - على را مىگويد - سرپرست خويش گردانند ، آنان را به راه راست كشد ، پس پسر عمر به او گفت چه انگيزه اى تو را از اين باز مىدارد كه خود ، على را نامزد پيشوائى بشناسانى ؟ گفت خوش ندارم كه هم در زندگى بار اين برنامه را بر دوش كشم و هم پس از مرگ .\r\n\r\n","description":"","footnote":"\r\n( 1 ) ن - « مستدرك » از حاكم - ج 3 ص 115 - « تاريخ طبرى » ج 5 ص 155 « الكامل » از ابن اثير ج 3 ص 80 « تاريخ ابو الفدا » ج 1 ص 115 و 171\r\n( 2 ) برگرديد به زيرنويس ص 224\r\n( 3 ) برگرديد به زيرنويس ص 224\r\n( 4 ) ن - « طبقات ابن سعد » ج 3 ص 248 ، « التمهيد » از باقلانى ص 204 ، « الاستيعاب » از ابو عمر ج 2 ص 561 « طرح التثريب دور افكندن سرزنش و تبهكارى » ج 1 ص 49 « اسد الغابة » ج 2 ص 246\r\n","page_name":" 290 ","page_number":311},
  {"content":"\r\n« الانساب نژادها » از بلاذرى ج 5 ص 16 « استيعاب » از بوعمر ج 2 ص 419\r\nو هم گفت كه اگر عثمان را سرپرست كارگردانم البته دودمان ابو معيط ( امويان ) را بر گردن مردم سوار مىكند و به خدا سوگند كه اگر چنين كنم چنان كند و اگر چنان كند به سوى او رهسپار شوند تا سر از تنش جدا كنند . گفتند على چه ؟ گفت مردى گوشه گير و ترسو است ( 1 ) گفتند طلحه ؟ گفت او مردى خود پسند است و خويش را بزرگ مىشمارد گفتند زبير چه ؟ گفت اين جا نيست گفتند سعد گفت او در پى اسب و كمان است گفتند عبد الرحمن پسر عوف گفت او خيلى تنگ چشم است و اين كار تنها بر كسى مىبرازد كه بى ريخت و پاش فراوان ببخشايد و بىآنكه بر ديگران سخت بگيرد از ريخت و پاش خوددارى كند .\r\nاين گزارش را قاضى بو يوسف انصارى كه به سال 182 در گذشته در نگاشتهء خود « الآثار بر جاى مانده‌ها » از زبان استادش بو حنيفه - پيشواى حنفيان - آورده است .\r\nاين گفته‌ها و آن چه به دنبال آن بيايد زنجيره اى از گرفتارىهاى تن فرسا است كه با برداشتهاى درست و منطقى نمىسازد ولى ما بزرگوارانه از سر آن مىگذريم ( 2 ) .\r\n\r\n","description":"","footnote":"\r\n( 1 ) ن - گويا خليفه ، فراموش كرده كه سرور ما فرمانرواى گروندگان چه پيشينه هائى در جنگ و پيكارها داشته و چگونه ارادهء آهنين خويش و دلاورىهاى آشكار و ديگر خوىهائى را نشان داده كه رسائى منش او را مىنماياند . عمر خود را به نادانى مىزند و گرنه مىداند كه آن چه على را پس از در گذشت پيك خداوند - درود و آفرين خدا بر وى و خاندانش - از كارزار با ايشان بازداشت هراس وى از اين بود كه با رويدادن آشوب ، مردم از راه بر گردند نه از ترس گرد و خاك و دلاورى عمر كه او - درود خدا بر وى - بسى نيكو از چون و چند آن آگاه بود آرى زمينهء تهى آدمى را بر آن مىدارد كه چنين بگويد !\r\n( 2 ) سورهء 25 آيهء 72\r\n","page_name":" 291 ","page_number":312},
  {"content":"\r\nاز زبان پسر عباس آورده‌اند كه عمر گفت : نمىدانم با پيروان محمد چه كنم ؟\r\nو اين پيش از آن بود كه وى را زخم بزنند - گفتم اندوه چه را مىخورى با اين كه كسى را مىيابى كه در ميان آنان جانشين خويش گردانى ؟ گفت آيا دوستتان - على - را مىگوئى ؟ گفتم آرى او شايستگى دارد هم براى خويشاوندىاش با پيك خداوند - درود و آفرين خدا بر وى - و هم از اين روى كه داماد وى است و چه پيشينه‌ها دارد و چه آزمايشهاى تن فرسا پس داده عمر گفت : خوى مزه پرانى و بيهوده پردازىاش را نمىپسندم گفتم با طلحه چگونه اى ؟ گفت : گردن كش و خودخواه است گفتم عبد الرحمن پسر عوف ؟ گفت مردى شايسته است و با ناتوانىهائى ، گفتم پس سعد گفت او پنجهء شير دارد و در پى كارزار است و اگر كار دهكده اى بر دوش او بار شود در مىماند گفتم پس زبير گفت بسيار آزمند و تنگ چشم است ، در هنگام خشنودى خوى گروندگان به كيش ما را دارد و به گاه خشمناكى به بدكيشان مىماند و تنها كسى شايستگى اين كار را دارد كه نيرومند باشد ولى درشتى نكند ، نرم باشد ولى ناتوانى ننمايد ، بخشنده باشد ولى از ريخت و پاش بيهوده بپرهيزد ، گفتم با عثمان چگونه اى ؟ گفت اگر او به سر پرستى رسد خاندان ابو معيط ( امويان ) را بر گردن مردم مىنشاند و اگر چنين كند او را خواهند كشت .\r\nاين گزارش را بلاذرى در « الانساب » ج 5 ص 16 آورده و در گزارشى همانند آن كه در ص 17 ياد كرده مىنويسد كه از عمر دربارهء طلحه بپرسيدند پاسخ داد بينىاش در آسمان است و نشيمنگاهش در آب !\r\n\r\nنگاهى به جانشينى پيامبر از ديدگاه اين گروه\r\nامينى گويد : اين است آن چه اين گروه از جانشينى پيامبر اسلام و امامت همگان دريافته و بر ديگران مىخوانند ؛ كه چنانچه مىبينى نزد ايشان هيچ نيست مگر فرمانروائى بر همگان براى سازمان دادن سپاهيان و جلوگيرى از رخنهء دشمن در مرزها و باز داشتن بيدادگر و دادن داد ستمديده و بر پاداشتن آئينهاى\r\n","description":"","footnote":"","page_name":" 292 ","page_number":313},
  {"content":"\r\nكيفرى و بخش كردن درآمدها ميان مسلمانان و واداشتن آنان به ديدار از خانهء خدا و به پيكار با دشمن و اينها نيز نيازمند آن نيست كه بيش از زير دستانش دانشى در او آشكار باشد بلكه او و توده در آگاهى به آئينها برابرند و همان اندازه دانش براى او بسنده است كه براى يك دادرس - كه اينك دادرسان در برابر تواند و از سرمايهء دانش ايشان نيك آگاهى و مىتوانى باريك بينانه از نزديك در آن بنگرى - و اگر هم امام تبهكارى و بيدادگرى نمايد و به ستم و پليدى گرايد بر كنار نمىشود و توده بايد در همه هنگام فرمان وى را ببرند چه نيكو كار باشد چه تبهكار و هيچكس را نرسد كه با او ناسازگارى پيشه كند و در روى او به شورش برخاسته بر سر كارش با او به كشمكش پردازد .\r\nبر بنياد همين باورها كسانى كه - بر آئين گزينش - به جاى پيامبر مىنشستند در داورى و در دستورهاشان از فرمان آئين نامهء پيامبر و نامهء خدا دورى مىگزيدند و هيچ كس هم نبود تا جلوگيرى كند و هرگز كسى يافت نشد كه فرمان به كار شايسته دهد و از كردار ناپسند باز دارد ، زيرا از آن چه دست سياست بافته و پوزه بند مردم گردانيده بود مىترسيدند ، همچون حديث عرفجه كه زنجيرهء ميانجىهاى آن تهى از كاستى و افتادگى هم نيست : به زودى رويدادهائى چنين و چنان پيش مىآيد ، پس هر كس خواست كار توده را كه همداستانند به پراكندگى كشد با شمشير بزنيدش - هر كه خواهد باشد - ( 1 )\r\nو حديث عبد اللَّه - كه زنجيره اش با همان ويژگى است - : پس از من روزگارى ناخوش و پيش آمدهائى خواهد بود كه ناپسند مىداريد گفتند اى پيك خدا ! اگر كسى از ما در آن هنگام زنده باشد مىفرمائى چه كند ؟ گفت آنچه را بر گردن شما بايسته است انجام دهيد و از خدا بخواهيد كه آنچه سود شما در آن است خود برساند .\r\n« صحيح مسلم » ج 2 ص 118\r\n\r\n","description":"","footnote":"\r\n( 1 ) ن - « صحيح مسلم » ج 2 ص 121 ، « سنن ابو داود » ج 2 ص 283\r\n","page_name":" 293 ","page_number":314},
  {"content":"\r\nو بر همين بنياد بود كه معاويه پسر ابو سفيان توانست در كوفه بنشيند و دست فرمانبرى بگيرد و مردم در بيزارى جستن از على پسر ابو طالب دست فرمانبرى به او دهند « البيان و التبيين » ج 2 ص 85\r\nو بر اين بنياد بود كه عبد اللَّه پسر عمر ، دست فرمانروائى دادن به يزيد باده گسار را مىپذيرفت ، نافع گفت چون مردم مدينه يزيد پسر معاويه را از كار بر كنار شناختند ، پسر عمر خانواده و خويشان و دوستان خود را - و به گزارش سليمان خانواده و خويشان و فرزندانش را - گرد آورد و گفت من از پيك خداوند - درود و آفرين خدا بر وى - شنيدم مىگفت : در روز رستاخيز براى هر پيمان شكن درفشى برافراشته مىدارند . و زهرانى مىافزايد كه وى گفت : ما بر پيمان خدا و پيك او دست فرمانبرى به اين مرد داده‌ايم و من هيچ پيمان شكنى را بزرگتر از اين نمىشمارم كه بر پيمان خدا و پيك او دست فرمانبرى به مردى دهى و سپس با او در پيكار شوى و هر كس از شما را بيابم كه او را از كار بر كنار شناخته و دست فرمانبرى به ديگرى دهد ميان من و او داورى خواهد رفت .\r\nو در گزارشى نيز آمده كه عبد اللَّه پسر عمر چون ديد مردم مدينه با عبد اللَّه پسر زبير - خدا از آن دو خشنود باد - رو به شورش مىشتابند و يزيد پسر معاويه را از كار بر كنار شناخته‌اند خانوادهء خويش را گرد آورد و گفت : ما بر پيمان خدا و پيك او دست فرمانبرى به اين مرد داده‌ايم و من از برانگيختهء خدا - درود و آفرين خدا بر وى - شنيدم مىگفت : البته در روز رستاخيز براى پيمان شكن درفشى برافراشته مىدارند و گويند : اين است آن چه فلان كس پشت سر نهاده - و به راستى - پس از روى گرداندن از يگانه پرستى - از بالاترين نمونه‌هاى پيمان شكنى اين است كه مردى با كسى بر پيمان خدا و پيك او دست فرمانبرى دهد سپس پيمان را بشكند . هيچ يك از شما يزيد را از فرمانروائى بر كنار نشناسد و هيچ يك از شما در اين كار پا ننهد و گرنه ميان من و او شمشير بر پا خواهد شد . ( 1 )\r\n\r\n","description":"","footnote":"\r\n( 1 ) ن : « صحيح بخارى » ج 1 ص 166 « سنن بيهقى » ج 8 ص 159 و 160 « مسند احمد » ج 2 ص 96\r\n","page_name":" 294 ","page_number":315},
  {"content":"\r\nو بر همين بنياد از زبان حميد پسر عبد الرحمن آورده‌اند كه گفت هنگامى كه پسر معاويه - يزيد - جانشين او شناخته شد بريسير انصارى - از ياران پيامبر - درآمدم و او گفت : آنان مىگويند يزيد بهترين پيروان محمد - درود و آفرين خدا بر وى - نيست من نيز همين را مىگويم ولى اگر خداوند كار پيروان محمد - درود و آفرين خدا بر وى - را به همداستانى كشد بهتر از آن است كه به پراكندگى بيانجامد پيامبر - درود و آفرين خدا بر وى - گفت در ميان توده جز نيكوئى نخواهى يافت ( 1 ) .\r\nو بر اين بنياد بود كه عايشه به سخن پرداخت كه اسود پسر يزيد گفت : عايشه را گفتم آيا به شگفت نمىآئى كه مردى از آزاد شدگان ( 2 ) بر سر جانشينى محمد با ياران او به كشمكش برخيزد ؟ گفت چه جاى شگفتى است ؟ اين نيروى شاهى از خداوند است كه نيكوكار و تباهى پيشه را از آن بهره مند مىنمايد و فرعون چهارصد سال بر مردم مصر پادشاهى كرد ( 3 )\r\nو بر اين بنياد است كه سخن مروان پسر حكم انگيزه يا بى مىشود ، گفت « هيچ كس نبود كه بيش از على ، از عثمان پشتيبانى كند » گفتندش پس چرا بر سر منبرها او را دشنام مىدهيد ؟ پاسخ داد چون كار ما جز با اين برنامه استوار نمىگردد . ( 4 )\r\nو بر همين بنياد است كه كشته شدن عبد الرحمن پسر خالد ؛ به دست معاويه - در هنگامى كه خواست از مردم دست فرمانبرى براى يزيد مگيرد - روا مىنمايد . كه در ميان شاميان به سخنرانى پرداخت و گفت اى مردم شام ! من سالخورده شده‌ام و مرگم نزديك است و چنان خواستم كه با مردى پيمان فرمانبرى بنديد تا كار شما را سامان بخشد من نيز تنها مردى از شما هستم و نه بيشتر ، پس برداشتهاتان\r\n\r\n","description":"","footnote":"\r\n( 1 ) ن : « استيعاب » ج 2 ص 635 « اسد الغابة » ج 5 ص 126\r\n( 2 ) برگرديد به زيرنويس ص 224\r\n( 3 ) - ن : بر بنياد آنچه در « الدر المنثور » ج 6 ص 19 - آمده اين گزارش را ابن ابى حاتم گزارش كرده است .\r\n( 4 ) ن : « الصواعق المحرقه صاعقه‌هاى سوزاننده » ص 33\r\n","page_name":" 295 ","page_number":316},
  {"content":"\r\nرا بنگريد چيست ، آنان فراهم آمدند و گفتند ما به عبد الرحمن پسر خالد خرسندى ( 1 ) مىدهيم اين سخن بر معاويه گران آمد ولى آن را در دل بنهفت و سپس چون عبد الرحمن بيمار شد پزشكى يهودى را كه نزد خود داشت و توانست به سراغ او رود بفرمود تا نوشابه اى به خورد او دهد و بكشدش ، او برفت و چنان كرد تا شكمش بدريد و بمرد و سپس برادرش مهاجر با بردهء خود پنهانى به دمشق آمد و در راه آن جهود بنشستند تا چون شبانه از نزد معاويه بيرون شد بر او تاختن برد و گروهى كه با وى بودند بگريختند و مهاجر او را بكشت .\r\nاين داستان را ابو عمر در « استيعاب » ص 408 از جلد دوم ياد كرده و آنگاه مىنگارد : اين سرگذشت او در ميان زندگى نامه نويسان و دانشمندان گزارشها و بر جا مانده‌ها آوازه اى بلند دارد كه فشردهء آن را آورديم ، عمر پسر شبه در « اخبار المدينه » و ديگران آن را ياد كرده‌اند پايان .\r\nابن اثير نيز در « اسد الغابة » ج 3 ص 289 آن را نگاشته است .\r\nو بر همين بنياد ، دست آويز شمر پسر ذو الجوشن - كشندهء پيشواى ما دختر زادهء پيامبر - رسا مىگردد كه ابو اسحاق گزارش كرده و گفته : شمر پسر ذو الجوشن با ما نماز مىگزارد و سپس ميگفت : خداوندا ! به راستى تو ارجمند هستى و ارجمندى را دوست مىدارى و مىدانى كه من براستى ارجمندم پس مرا بيامرز گفتم چگونه خداوند تو را مىآمرزد با اينكه در كشتن فرزند برانگيختهء خدا - درود و آفرين خدا بر وى - همكارى داشتى ؟ گفت واى بر تو ! پس چه كنيم ؟ اين فرمانروايان ما ، دستور كارى را به ما دادند و ما هم سر نپيچيديم و اگر با ايشان ناسازگارى مىنموديم از اين الاغهاى تيره بخت نيز بدتر بوديم . ( 2 )\r\n\r\n","description":"","footnote":"\r\n( 1 ) ن : يكى از سواركاران قريش و ياران پيامبر است كه روش و خوئى نيكو داشته - با بزرگوارىها و برترىها - مگر آن كه از على و هاشميان روى گردان بوده « اسد الغابه » ج 3 ص 289\r\n( 2 ) ن : « تاريخ ابن عساكر » ج 6 ص 338 « ميزان الاعتدال » از ذهبى ج 1 ص 449\r\n","page_name":" 296 ","page_number":317},
  {"content":"\r\nو در سخنى ديگر از او : بار خدايا مرا بيامرز كه البته من بزرگوارم و از فرومايگان زائيده نشده‌ام . گفتندش تو بدانديش و بدبرداشت هستى شتابزده دست به كشتن دخترزادهء برانگيختهء خدا - درود و آفرين خدا بر وى - مىآلائى و آنگاه خدا را به اين گونه مىخوانى ؟ گفت دور شو از من ! كه اگر ما چنان بوديم كه تو و يارانت مىخواهيد به راستى از الاغهاى دره‌ها بدتر بوديم .\r\nو بر اين بنياد بود كه بر بوبكر طائى و همراهانش رفت آن چه رفت ، سليمان پسر ربوه گفت من با ده تن از بزرگان - كه بوبكر پسر احمد پسر سعيد طائى از ايشان بود - در مسجد جامع دمشق گرد آمديم و برترىهاى على پسر ابو طالب - خدا از وى خشنود باد - را برخوانديم ، ناگهان نزديك به صد كس بر سر ما ريختند و كشان كشان با كتك ما را به نزد فرماندار بردند ابوبكر طائى به ايشان گفت : اى سروران ! گوش به سخن ما فرا دهيد ! ما امروز برترىهاى على را برخوانديم و فردا برتريهاى فرمانرواى گروندگان معاويه - خدا از وى خشنود باد - را مىخوانيم و اينك سروده هائى چند آماده دارم ، مىخواهيد بشنويد ؟ گفتند بخوان ، او بى آن كه در مغزش زمينه چينى كند گفت :\r\n« دوستى على ، همه اش با كتك خوردن همراه است\r\nدل از هراس آن مىلرزد\r\nشيوهء من مهرورزى با پيشواى راهنما\r\n- يزيد - است و كيشم دشمنى با خاندان پيامبر\r\nو هر كس جز اين بگويد مردى است\r\nكه نه مغز دارد و نه خرد\r\nمردم چنانند كه هر كه با خواسته هاشان هماهنگ باشد\r\nتندرست مىماند و گرنه داورى دربارهء او با يغماى هستىاش همراه خواهد بود »\r\nگفتند : پس ما را رها كردند\r\n« تمام المتون رسائى زمينه‌ها » از صفدى ص 188\r\n","description":"","footnote":"","page_name":" 297 ","page_number":318},
  {"content":"\r\nو بر همين بنياد آبروى تبار خداوندى را ريختند و آنچه را دودمان راهنماى پيامبر ، پاك مىانگاشتند تباه كردند ، خونهاى پاكان و نيكانى را كه از خاندان پاك پيامبر پيروى مىكردند با خاك آميختند و برنامهء دشنام گوئى بر فراز منبرها را در همه جا پخش و پراكنده گردانيدند آن هم به سرور اين خاندان و جان پاكترين پيامبران كه زبان خداوند ؛ پاكى او را آشكار نموده است . و امويانى كه لاف جانشينى پيامبر مىزدند آن را در همهء گوشه و كنارها از جهان اسلام شيوه اى شايستهء پيروى گرفتند تا آن جا كه معاويه ، سعد پسر ابو وقاص را نكوهش كرد كه چرا از دشنام دادن به پدر دو فرزند زادهء پيامبر و سرور ما فرمانرواى گروندگان خوددارى مىكند ( 1 ) و تا آن جا كه عبد اللَّه پسر وليد پسر عثمان پسر عفان توانست شامگاه عرفه - نهم ماه ذيحجه - و هنگامى كه هشام پسر عبد الملك بر سر منبر بود در برابر او بايستد و بگويد : اى فرمانرواى گروندگان ! اين همان روزى است كه جانشينان پيامبر ، نفرين كردن به ابو تراب - على - را در آن نيكو مىشمرده‌اند ( 2 ) .\r\nو سعيد پسر عبد اللَّه نيز توانست به هشام پسر عبد الملك بگويد اى فرمانرواى گروندگان ! به راستى خاندان تو در چنين جايگاه‌هاى شايسته اى هميشه ابو تراب را نفرين مىفرستاده‌اند تو نيز بر او نفرين فرست ( 3 ) .\r\nو بر اين بنيادى كه از جانشينى پيامبر در مىيابيم برداشت خليفهء نخست و پيروان او ستمگرانه نيست و دل را نمىسوزاند كه مىگويند : گزينش كهتران و برترى دادن ايشان بر كسانى كه برترند ، درست است و آن را كه پس تر راه مىپيمايد مىتوان بر پيش افتادگان پيشوا گردانيد و البته با دست آويزهائى ساختگى و پندارهائى درهم بافته و انگيزه تراشىهائى بىپا و سياست روز ! زيرا كارى است كه پرداختن به آن نه به نشانه اى از پاكى روان نياز دارد و نه به منشهاى برتر و نه\r\n\r\n","description":"","footnote":"\r\n( 1 ) بنگريد به جلد پنجم ص 332 از برگردان پارسى « غدير »\r\n( 2 ) ن : « رسائل الجاحظ » ص 92 « انساب » از بلاذرى ج 5 ص 116\r\n( 3 ) ن : « تاريخ ابن كثير » ج 9 ص 432\r\n","page_name":" 298 ","page_number":319},
  {"content":"\r\nبه خوىهاى بزرگوارانه و نه به سرمايه‌هاى ارجمند جان و نه به نشانه‌ها و بينشها و نه به پايگاه هائى و الا و برداشتن گامهائى بس بلند در راه خدا ، و كارى است كه سرپرست آن هر چه به جا آرد بازخواست ندارد ، اگر هم دستورهاى كيش را به دور افكند و آئينهاى كيفرى را به كار نبست باز بر كنار نمىشود و تا هنگامى كه ميان تودهء خود نماز را بر پاى بدارد از او جدائى نمىگزينند و با وى ستيزه نمىكنند - كه گستردهء اين سخنان را شنيدى - پس چه باز مىدارد ما را كه بگوئيم چنين كارى كه ويژگىهايش آن است گرانبار سنگينش را بر دوش كسانى همچون آن گور كن - بو عبيدهء جراح - بنهيم ؟ و او را با جامهء جانشينى پيامبر بيارائيم ؟ و چه انگيزه اى از خليفهء نخست جلوگيرى مىكند كه چنين كسى - يا يار همراهش - را در آغاز كار بر خود پيش بياندازد ؟ و چرا نبايد كسانى را برگزينيم كه تنها مىتوانند آنچه را كه اندكى پيشتر نوشتيم به انجام رسانند ؟ همانچه امام را براى بر پا داشتن آن مىگمارند هر چند آنچه را بر گردن او است با يارى ميانجيان و جلوداران خود و كسانى كه به كار او مىپردازند به جا آرد . و شايد هم كسى كه سرسختى و درشتى و تندخوئى و بىپروائى و هماننده‌هاى اين منشها را داشته باشد چه بسا اگر سياست روز بخواهد شايسته تر از ديگران براى كار به شما رود !\r\nدر پيش انداختن كهتر بر برتر ، بيشتر كسان از خليفه پيروى كرده‌اند . قاضى در مواقف مىنويسد : بيشتر كسان برآنند كه امامت كهتر با بودن برتر رواست زيرا شايد براى امامت شايسته تر از برتر باشد چون آنچه در سرپرستى هر كارى نيازمند آنيم يكى شناخت انگيزه هائى است كه شايستگى و تباهى كار را در بردارد و ديگرى داشتن نيرو براى برخاستن به آنچه بايستهء كار مىنمايد . و چه بسا كسى كه دانش و كردار او كمتر است آشنائى بيشترى با راهبرى دارد و بايستگىهاى آن دروى استوارتر باشد ، گروهى نيز دو راه گشوده و گفته‌اند بر گماشتن برتر - اگر آشوبى در بر ندارد - بايسته است و گرنه نه و شريف جرجانى گفته نمونه اش در جائى است كه سپاهيان ؛ تن به فرمانبرى از كهتر بدهند و نه مهتر . « شرح مواقف » ج 3 ص 279\r\n","description":"","footnote":"","page_name":" 299 ","page_number":320},
  {"content":"\r\nامينى گويد : خواست ما از برتر ، تنها آن كس است كه همهء خوىهائى را براى رسا گردانيدن منش خويش در خود گرد آرد كه فراهم آمدن آنها در آدمى شدنى است - نه تنها برترى در يك خوى را - بر اين بنياد كسى را كه بگيريم دانشمندتر باشد در كارهاى سياسى نيز بينائى بيشترى دارد و انگيزه هائى كه آنها را تباه يا شايسته مىنمايد بهتر مىشناسد و در گرداندن آنچه شايستهء همگان است پايدارتر و هر جا پاى پيكار در ميان آيد دلاورتر و در دادرسىها استادتر و در به كار بستن دستور خدا از همه سرسختتر و به ناتوانان توده از همه مهربانتر و بر انبوه نيازمندانى كه پيرو كيشاند از همه بخشنده تر است و ماننده‌هاى اين بايستگىها و چگونگىها همه را دارد پس جائى براى آن سخن نمىماند كه پنداشته‌اند گاهى كهتران تواناتر و بيناتر و استوارترند الخ و خداوندگار پاك بايستى روزگار را از انسانى - با آن ويژگىها كه شمرديم - تهى نگذارد زيرا ما روشن كرديم كه بر انگيختن او يكى از نمونه‌هاى مهربانى است كه بر خداوند پاك بايسته است و او همتاى قرآن بزرگوار است و از يكديگر جدا نمىشوند تا در كنار حوض كوثر بر پيامبر در آيند .\r\nاين هم كه سپاهيان و جز آن از وى فرمان نبرند همانند جائى است كه دارندهء پايگاه برانگيختگى را فرمان نمىبردند كه با اين انگيزه نمىتوان كسى را كه خداوند براى برخاستن به بالاترين سرپرستىها برگماشته بر كنار كرد بلكه ديگر توده بايد شورش آنان را به همان گونه فرو نشانند كه شورش ياغيان و از كيش باز گشتگان يا كسانى را كه از ايشان مىپنداشتند ، و بايد تير ديوها را به سوى او پرتاب كنند چنان كه به سوى سركردهء خزرجيان - سعد پسر عباده - پرتاب كردند !\r\nبرداشت خليفه در پيش افكندن كهتران ، گريز ناپذير بود چون آن را تنها از اين روى پيش كشيد كه جانشينى پيامبر را براى خودش درست بنمايد و بر كسى پيش بيافتد كه خداوندگار پاك در نامهء ارجمند خود وى را پاك شمرده و جان پاكترين پيامبران دانسته ، فرمانبرى از وى را فرمانبرى از او و سرپرستى وى را سرپرستى او خوانده با دست وى كيش خود را از رسائى برخوردار گردانيده و\r\n","description":"","footnote":"","page_name":" 300 ","page_number":321},
  {"content":"\r\nنيكى خويش را بر بندگان به بالاترين جا رسانده ( 1 ) ، پيامبرش را فرموده تا همه را از فرمانروائى وى آگاهى دهد ، و نگهدارى او از گزند مردم را نيز بر خويش بايسته شناخته ( 2 ) ، بازگوگر دستورهاى نهانى آسمان آوا برداشته تا سرپرستى وى و سزاوارتر بودنش بر گروندگان را - از خودشان - نيز بنمايد و در انجمنى سهمناك ميان صد هزار تن يا فزونتر بگويد : ( 3 ) هان اى مردم ! براستى خداوند ، خداوندگار من است و من سرپرست گروندگان ، و من به ايشان سزاوارترم از خودشان هر كه من سرپرست اويم پس على سرپرست او است ( 4 ) ، بار خدايا ! دوست بدار آن كه او را دوست دارد و دشمن دار آن كه او را دشمن دارد .\r\nپدر دو دخترزادهء پيامبر ، نه برترىهايش بر هيچ كس پوشيده بود نه منشها و سرمايه‌هاى روانى و پاكى بنيادش ، نه پاكيزگى سرشت و پاكدامنى زادگاه و بزرگى جايگاهش ، نه ديرى پيشگامىاش در دور انديشى و اراده و پيشاهنگى در مسلمانى ، و نه جانفشانىاش براى خدا و برترىاش در دانش و در همهء برترىها .\r\nآرى ! از همان نخستين روز ، كار گزينش بر بنياد برداشت خليفه به پايان آمد و كهتر از برتر پيش افتاد و ابوبكر را با پيمان دو تن كه جز عمر پسر خطاب و يك گور كن - بو عبيده پسر جراح - كسى نبود به فرمانروائى شناختند ، و اين كار را كه مىبايست آشكارا و در برابر همه به انجام رسانند نهانى به پايان بردند و ميان آن مردان - كه بنياد گزاران گزينش آزادانه بودند - كار را سازمان دادند و در آن روز نيز كسى از آنان پيروى نكرد مگر اسيد پسر حضير و بشر\r\n\r\n","description":"","footnote":"\r\n( 1 ) بنگريد به برگردان پارسى « غدير » ج 2 ص 115 تا 126\r\n( 2 ) برگردان پارسى « غدير » ج 2 ص 88 تا ص 114\r\n( 3 ) برگردان پارسى « غدير » ج 2 ص 29 و پس از آن\r\n( 4 )\r\n\r\nزين سبب پيغمبر با اجتهاد\r\nنام خود و ان على مولى نهاد\r\nگفت هر كس را منم مولى و دوست\r\nابن عم من على مولاى اوست\r\nكيست مولى آن كه آزادت كند\r\nبند رقيت ز پايت وا كند\r\n\r\n( خداوندگار عرفان )\r\n","page_name":" 301 ","page_number":322},
  {"content":"\r\nپسر سعد و آنگاه مردم كه در پى خوددارى از همراهى با ايشان به خوارى و زارى افتادند ناگزير سر فرود آوردند و دريدگى جامه چندان شد كه رفوگر را درمانده ساخت ( كار از كار گذشت ) و جلوى نادان را نگرفتند تا خود و ديگران را به پرتگاه افكند و اصلاح خواه ستمديده به روزى افتاد كه گفت بگذار هر چه خواهند بكنند و برگزينند و به راستى كه گزينش با بدىها همراه است و از خار انگور نخواهى چيد .\r\nدست فرمانبرى به بوبكر دادند تا نانش در روغن افتاد و از همان نخستين روز نيز كارهاى وابسته به كيش ما ميان سه تن بخش شد ، امامت را براى خود برداشت و عمر گفت : داورى را نيز به من گذار و بو عبيده گفت : رسيدگى به درآمدها هم با من . عمر گفت : « ماه سپرى مىشد و دو تن نيز كشمكشى به نزد من نمىآوردند » ( 1 ) و آن هنگام هيچ كس در پندار و گفتار خود نيز بوبكر و عمر را بر سرور ما فرمانرواى گروندگان برترى نمىداد . اين بوبكر است كه خود بر فراز منبر آواز برمىدارد « به سرپرستى شما رسيدم با آن كه بهتر از شما نيستم و مرا اهريمنى هست كه مرا فرو مىگيرد » آنگاه از تودهء خويش مىخواهد كه او را در برابر خودش يارى كنند و كژى و كاستىاش را به استوارى و راستى دگرگون سازند ( 2 )\r\nو اين عمر پسر خطاب است كه گفته‌هاى آشكار او را در پيش رودارى كه مىرساند كار به راستى از آن على بوده ولى براى كم سالى و براى خونهائى كه از گردنكشان تبهكار بر گردن او بوده وى را از آن سمت دور كردند ( 3 ) يا - بر بنياد سخنى كه چون مىخواست جانشين برگزيند در روى او به زبان آورد :\r\nپدرت خوب ! چه مىشد اگر اين خوى مزه پرانى در تو نبود ! - بنگريد به « الغيث المنسجم باران روان » به خامهء صفدى ج 1 ص 168 - و خود از پروردگارش\r\n\r\n","description":"","footnote":"\r\n( 1 ) ن - « طبقات ابن سعد » ج 3 ص 130\r\n( 2 ) بنگريد به آنچه در ص 245 و 246 از همين جلد گذشت .\r\n( 3 ) بنگريد به ج 2 ص 370 از برگردان پارسى « غدير » و به همين جلد بخش « بىپايگى گزينش از آغاز برنامه »\r\n","page_name":" 302 ","page_number":323},
  {"content":"\r\nخداوند مىخواست كه اگر على نباشد او را با هيچ دشوارى روبرو نكند و چنان مىديد كه اگر على نبود او گمراه مىشد ( 1 ) و اگر نبود او نابود مىگرديد و اگر نبود كارش به رسوائى مىكشيد و : زنان نتوانند مانند على بزايند و بسيارى همانند اين برداشتها كه در جلد ششم در لابه لاى « به جا مانده‌هاى كمياب » گذشت و مىرساند هرگز در دل او براى يك بار هم نگذشته - و هيچگاه هم نخواهد گذشت و كجا تواند بگذرد ؟ - كه او در يكى از برترىها همانند سرور ما على باشد يا در يك زمينه از آنها به او نزديك بوده يا دورىاش از وى ناچيز بنمايد .\r\nپس از آن كه دانستى اين توده ، از جانشينى پيامبر چه دريافته‌اند و از برداشت گذشتگان ايشان - و پيشتر از همه ، خليفه ى نخست - در اين باره آگاهى يافتى اكنون با من بيا تا ناسازگارى اين گفتارها را با پندارهاى ديگرى بنگريم كه پراكنده گروهى ديگر به آن گرويدند « و اگر جز از نزد خدا بود البته ناهماهنگىهاى بسيار در آن مىيافتند » ( 2 )\r\nاحمد پسر محمد وترى بغدادى در روضة الناظرين بوستان نگرندگان « ص 2 مىنگارد : بدان كه توده‌هاى سنى و همداستانى مىگويند پس از پيامبر - درود و آفرين خدا بر وى - برترين مردم ابو بكر است سپس عمر سپس عثمان سپس على - خداى برتر از پندار از آنان خشنود باد - و به راستى هر كه در جانشينى پيامبر پيش افتاده در برترى نيز پيشگام بوده زيرا ناشدنى است كه كهتر را بر برتر پيش اندازند زيرا ايشان در پيشوائى - يكى از پس ديگرى - كسانى را بر مىگزيدند كه برتر باشند ، براى روشنگرى اين برداشت گزارشى را شالودهء سخن مىگيريم كه گويد : چون بوبكر - خدا از وى خشنود باد - آشكارا گفت كه عمر - خدا از وى خشنود باد - جانشين او شود طلحه - خدا از وى خشنود باد -\r\n\r\n","description":"","footnote":"\r\n( 1 ) ن - « التمهيد » از باقلانى ص 199\r\n( 2 ) سورهء 4 آيهء 82 ، اين سخن دربارهء خود قرآن است و نگارنده با آوردن آن ، از ناسازگارىهائى كه ميان برداشتهاى ياد شده هست مىرساند كه همه ؛ من در آوردى است - نه از سوى خدا -\r\n","page_name":" 303 ","page_number":324},
  {"content":"\r\nبرخاست و گفت : « چه پاسخى به پروردگارت مىدهى كه تند خوئى درشت را سرپرست ما گردانيدى ؟ » بوبكر - خدا از وى خشنود باد - گفت : « چشمانت را براى من ماليدى و دو پاشنه ات را براى من سائيدى و آمده اى كه مرا از برداشت خويش باز دارى و از كيش خود بگردانى ؟ اگر چنان پرسشى از من كند گويم بهترين مردمان تو را جانشين خود در ميان ايشان نمودم . » و اين سخن ، ما راهنمائى مىكند كه ايشان در پيشوائى ، يكى از پس ديگرى كسانى را بر مىگزيدند كه برتر باشند . پايان .\r\nتو مىبينى كه در اين پندار ، دروغى هست كه ساده دلان از تودهء بيچاره را بفريبد و تازه نه با برداشتهاى اين گروه و نگرشهاى عقيدت شناسانشان سازگار است نه با رفتار ياران پيامبر و سخنان آشكارشان و نه پيش از هر چيز با برداشت خليفه - ابوبكر - گويا آنچه را ناشدنى پنداشته هم بر خليفه و ياران همكار او پنهان مانده هم بر كسانى كه در سده‌ها و ميان مردمان پس از او به امامت برخاستند .\r\nو گويا برترى آن مرد تند خوى درشت بر ياران پيامبر پوشيده بوده و هيچكس از آن آگاهى نداشته تا بوبكر آن را بازگو كند ! و گويا تاريخ و آن « به جا مانده‌هاى كمياب » در برابر « وترى » نبوده تا مردان را با مرز برترى - هاشان بشناسد ، دربارهء آنان تند نرود ، گزاف گوئى نكند ، سخن بىپايه بر زبان نراند و در گفتار خويش از شاهراه راستى پاى فراتر ننهد و بداند كه اگر عمر بهترين توده باشد - آن هم با سرگذشتنامه و به جا مانده‌هاى كميابى كه از او سراغ داريم - اسلام را بدرود بايد گفت !\r\nآرى خواسته‌ها و هوسها است كه هر كس گوشه اى از آن را مىگيرد و دستورهائى دلبخواه است كه هر كدام بر شالودهء گرايشهاشان نرم و نيكو در پى آن مىروند و اينك ما خرد درست تو را افزارى مىگردانيم براى سنجش ميان اين دو امام ، آن كه ما منش وى را باز مىنمائيم و آن كه اينان مىگويند ، خرد خويش را بنگر كه به سوى كدام يك گرايش مىيابد و چه كسى را ميان\r\n","description":"","footnote":"","page_name":" 304 ","page_number":325},
  {"content":"\r\nخود و پروردگار پاكش رشتهء پيوند مىگيرد و كدام يك از آن دو را مىسزد كه آزادى مسلمانان و جانها و زنان و فرمانهاى اين جهانى و آن جهانى ايشان در دست او باشد ؟ اگر در ترازوى دادگرى او ديده اى يافت نشود « واى بر كمفروشان » ( 1 ) .\r\n\r\n6 برداشت خليفه از سرنوشت خدائى\r\n( 2 ) لالكائى در « السنة آئين نامهء پيامبر » از زبان عبد اللَّه پسر عمر آورده كه گفت : مردى به نزد بوبكر شد و پرسيد : تو بر آنى كه روسبى بازى زائيدهء سر نوشت خدائى است ؟ پاسخ داد : آرى ، گفت : آيا خداوند اين را سرنوشت من گردانيده و آنگاه مرا به كيفر آن شكنجه مىكند ؟ گفت آرى ! اى پسر زن گنديده . . . ! به خدا اگر كسى نزد من بود فرمان مىدادم تا به دماغت بكوبد و آن را بشكند و خرد كند ( 3 )\r\nامينى گويد : آيا تو بر آنى كه اين جانشين پيامبر سرنوشت خدائى را به درستى مىدانسته چيست ؟ و آيا آن را آمدن كارى انجام شدنى در دانش بى آغاز خداوندى مىشمرده با همهء اين كه به كنندهء آن ، توانائى انجام و به جا - نياوردن آن را داده و نيكى و بدى را هم به او شناسانده و سرانجام دومى و فرجام نخستين را آشكار ساخته است ؟\r\nما راه را به آدمى نموديم خواه سپاس بگزارد يا ناسپاسى كند ( 4 ) ما دو راه را به او نموديم ( 5 ) هر كه سپاس گزارد به سود خويش سپاس مىگزارد و هر كه\r\n\r\n","description":"","footnote":"\r\n( 1 ) سورهء 83 آيهء 1\r\n( 2 ) اين گزارش ؛ افتادگى سر درگمكننده اى داشت كه جز با راهنمائى آقاى بهبودى درست نشد .\r\n( 3 ) ن - « تاريخ الخلفاء » از سيوطى ص 65\r\n( 4 ) سورهء 76 آيهء 3\r\n( 5 ) سورهء 90 آيهء 10\r\n","page_name":" 305 ","page_number":326},
  {"content":"\r\nناسپاسى كرد پس به راستى پروردگار من بىنياز و بزرگوار است ( 1 ) هر كه سپاس بگزارد جز اين نيست كه به سود خويش سپاس مىگزارد و هر كه ناسپاسى كرد پس به راستى پروردگار من بىنياز و ستوده است ( 2 )\r\nو اينها همه هست با برابرى خرد و هوس در آدمى و با آفريدن انگيزه‌هاى رستگارى در برابر روان فرمان دهنده به بدى ( 3 ) پس يكى با نيكوئى گزينش خود به فرمان خداى كار مىكند و يكى با بدى گزينش راه گناه پيش مىگيرد .\r\nبرخى از ايشان بر خويش ستم مىكنند و برخىشان استوارى و پايدارى مىنمايند و برخىشان در كارهاى نيكو پيشاهنگاند ( 4 ) پس هر كه راه يافت پس تنها به سود خويش راه مىيابد و آن كه گمراه شد پس تنها به زيان خويش به گمراهى مىافتد ( 5 ) پس هر كه راه يافت به سود خود او است و هر كه گمراه شد پس تنها به زيان خود گمراه مىشود ( 6 ) و هر كس كار شايسته اى كرد به سود خودش است و هر كه بدى نمود به زيان خويش ، و سپس به سوى پروردگارتان باز مىگرديد ( 7 ) هر كس با ديده و دل به نگريستن پرداخت به سود خودش است و هر كه كور بود به زيان خويش ( 8 ) بگو اگر گمراه شدم تنها بر زيان خويش به گمراهى مىافتم و اگر راه يافتم براى آن دستور ( نهانى ) است كه پروردگارم ( از آسمان ) بر من فرو مىفرستد ( 9 ) اگر نيكوئى كرديد به سود خويش نكوئى كرده ايد\r\n\r\n","description":"","footnote":"\r\n( 1 ) سورهء 27 آيهء 40\r\n( 2 ) سورهء 31 آيهء 12\r\n( 3 ) سورهء 12 آيهء 53\r\n( 4 ) سورهء 35 آيهء 32\r\n( 5 ) سورهء 10 آيهء 108 و سورهء 17 آيهء 15 و سورهء 27 آيهء 92\r\n( 6 ) سورهء 39 آيهء 41\r\n( 7 ) سورهء 45 آيهء 15 و سورهء 41 آيهء 46\r\n( 8 ) سورهء 6 آيهء 104\r\n( 9 ) سورهء 34 آيهء 50\r\n","page_name":" 306 ","page_number":327},
  {"content":"\r\nو اگر بدى كرديد نيز دربارهء خويش كرده‌ايد ( 1 ) به راستى پروردگار تو بهتر مىداند كه چه كس از راه او پرت افتاده و بهتر مىداند كه چه كس راه يافته ( 2 ) پروردگارم بهتر مىداند كه چه كس راهنمائى آورده و چه كس در گمراهى آشكار است ( 3 )\r\nپس سرنوشت خدائى آدمى را در انجام كارى ناگزير نمىسازد و آگاهى خداوندگار پاك به اين كه بندگانش چه اندازه از دو راه را بر مىگزينند و كارهاى نيك و بد مىكنند ناسازگار با اين نيست كه فرمانى به آنان دهد چنانچه نه در گزينش راهروان تأثيرى مىگذارد و نه - با بودن آن - كيفر كردن كسى براى نافرمانى ، زشت مىنمايد و نه پاداش براى فرمانبردارى بيهوده است .\r\nهر كس به اندازهء كمترين پديدهء هستى نيكى كند پاداش آن را خواهد ديد و هر كس به اندازهء كمترين پديدهء هستى بدى كند سزاى آن را مىيابد ( 4 ) و در روز رستاخيز ترازوهاى دادگرانه مىنهيم پس بر هيچكس هيچ ستمى نرود و اگر به اندازهء يك دانه خردل نيز باشد آن را مىآوريم و بس است كه ما شمارشگر باشيم ( 5 ) امروز هر كس سزاى آنچه را بدست آورده خواهد ديد و امروز ستمى نيست ( 6 ) پس چگونه خواهند بود در روزى چون و چرا ناپذير كه همه شان را فراهم آريم و آن گاه به هر كس هر چه اندوخته است داده شود و بر ايشان ستم نرود . ( 7 )\r\nآيا اين جانشين پيامبر نيز از سرنوشت خداوندى همينها را دريافته بود كه چنان پاسخى داد ؟ و گناه ، تنها از پرسنده بود كه آنچه را وى مىخواست بگويد درنيافت و به آن گونه بر وى خرده گرفت ؟ ولى اگر وى چنان سخنى مىخواست\r\n\r\n","description":"","footnote":"\r\n( 1 ) سورهء 17 آيهء 7\r\n( 2 ) سورهء 53 آيهء 30 و سورهء 68 آيهء 7\r\n( 3 ) سورهء 28 آيهء 85\r\n( 4 ) سورهء 99 آيهء 7 و 8\r\n( 5 ) سورهء 21 آيهء 47 و سورهء 31 آيهء 16\r\n( 6 ) سورهء 40 آيهء 17 و سورهء 45 آيهء 22 و سورهء 20 آيهء 15\r\n( 7 ) سورهء 3 آيهء 25 و سورهء 39 آيهء 70\r\n","page_name":" 307 ","page_number":328},
  {"content":"\r\nبگويد گفتار خرده گير را با دشنام و ناسزا بر كله اش نمىكوبيد و آرزو نمىكرد كه كاش كسى نزد او بود كه بينى مرد را كوفته و شكسته و خرد نمايد آن هم پيش از آنكه خواست خود را به روشنى بنمايد و مرد را به راه درست باز گرداند .\r\nيا برداشت اين جانشين پيامبر از سرنوشت ، تنها در همان مرزى بود كه فرياد توده هائى از پيروانش بازگوگر آن است و به اين جا مىكشد كه بگوئيم همهء كارهاى ما آفريدهء خداست كه در اين هنگام سخن آن خرده گير به جا بود چه خليفه وى را دشنام مىداد يا نه .\r\nو آنچه از دختر وى عايشه رسيده ، گرايش به همين برداشت دومى است كه چون خواست از شوريدن خود بر سرور ما فرمانرواى گروندگان پوزشى خواهد و چون او را سرزنش كردند كه چرا به اين گونه از پرده اى كه براى وى زده بودند بيرون شد و همچون زنان در روزگار نادانى - پيش از اسلام - به خود نمائى برخاست پاسخ داد : سرنوشتى بود كه براى من برگزيدند و سرنوشت را انگيزه هائى هست .\r\nاين گزارش را سخنور بغدادى با زنجيره اش در « تاريخ » خود - ج 1 ص 160 - آورده است هر چند سخن ديگرى از وى كه نيز بغدادى در تاريخ خود - ج 5 ص 185 - آورده ما را سرگردان مىسازد كه به گزارش عروه ، هيچ گاه نشد عايشه از رهسپار شدنش به سوى رويداد جمل ياد آرد مگر چندان مىگريست كه روسرىاش تر مىشد و مىگفت اى كاش من نسيا منسيا بودم ( 1 ) و به گفتهء سفيان ثورى نسيا منسيا همان لخته خون پليدى است كه هر ماه از زنان جدا مىشود .\r\nكه گويا رهسپار شدنش به سوى آن نبرد را گناهى سترك و سزاوار آن ميشمرد كه تا پايان روزگار بر آن بگريد و روسرىاش را با سرشگ خويش تر سازد و چنان آرزوئى در دل بپروراند كه ديديم ولى اين ناسازگار است با آن دست بهانهء خنك كه شالوده آن را از برداشت پدرش يا همان خليفه اى گرفته كه براى پاسخ به پرسشى كه روى به او داشت جز دشنام راه گريزى نيافت .\r\n\r\n","description":"","footnote":"\r\n( 1 ) ن : اين گزارش را كسانى ديگر هم آورده‌اند همچون ابن اثير در « النهاية » ج 4 ص 151 و ابن منظور در « لسان العرب » ج 2 ص 196 و زبيدى در « تاج العروس » ج 1 ص 367\r\n","page_name":" 308 ","page_number":329},
  {"content":"\r\n\r\n7 جانشين پيامبر قربانى نمىكند از بيم آن كه كار وى را بايسته بيانگارند\r\nدر جلد ششم - ص 167 از چاپ دوم - گزارشى درست آورديم كه بوبكر و عمر قربانى نمىكردند از بيم آنكه ديگران از آنان پيروى كرده و گمان برند كه اين كار ، بايسته است .\r\nبرگرديد به همانجا كه گفتار درست را به گستردگى آورده‌ايم .\r\n\r\n8 از كيش برگشتگان سليمى\r\nاز زبان هشام پسر عروه - و او از پدرش - بازگو كرده‌اند كه - در ميان سليميان از دين بازگشتگانى بودند ، ابو بكر خالد پسر وليد را بر سر ايشان فرستاد تا مردانى از آنان را در آغلهاى چارپايان گرد كرده آتش در آنها زد و همه را بسوخت ، اين گزارش به عمر رسيد و او به سراغ بوبكر آمد و گفت : مىگذارى كه مردى مردم را به گونهء خداى بزرگ و گرامى شكنجه دهد ؟ بوبكر گفت شمشيرى را كه خداوند بر روى دشمنان خويش برهنه ساخته در نيام نخواهم كرد تا او خود چنين كند ، سپس بفرمود تا خالد از آن سوى ، روى به مسيلمه آرد .\r\n« الرياض النضرة » ج 1 ص 100\r\nبا اين پاسخ نمىتوان از خرده گيرى عمر رهائى يافت زيرا خداوند برتر از پندار در نامهء ارجمند خود گويد : كسانى كه با خدا و بر انگيختهء او پيكار مىكنند و در روى زمين به تلاشى تباهى انگيز مىپردازند تنها سزايشان اين است كه كشته شوند يا بر دار روند يا يك دست و يك پايشان را ( يكى از راست و ديگرى از چپ ) ببرند يا از سرزمين توده برانند و دور سازند ، اين خوارى آنان است در گيتى و در جهان ديگر نيز شكنجه اى بزرگ مىبينند ( سورهء 5 - مائده - آيهء 33 ›\r\n","description":"","footnote":"","page_name":" 309 ","page_number":330},
  {"content":"\r\nو گزارشى درست از پيامبر - درود و آفرين خدا بر وى و خاندانش - رسيده كه از آدمسوزى پرهيز داد و گفت : جز پروردگار آتش كسى نيارد به آتش كيفر دهد . و گفت : به راستى كه جز خداوند نمىتواند براى كيفر دادن ، آتش را به كار گيرد . و گفت : كيفر دادن به آتش تنها در خور پروردگار آن است ( 1 ) و گفت : هر كه كيش خود را بگرداند بكشيدش ( 2 ) و گفت : مسلمانى كه گواهى مىدهد خداوندى جز خداى يگانه نيست و به راستى محمد پيك اوست ، خون وى را نمىتوان ريخت مگر به يكى از اين سه انگيزه : با داشتن زن ، روسبى بازى نمايد كه سنگسار مىشود و مردى كه بيرون شده با خداوند و برانگيختهء او پيكار كند كه او نيز كشته مىگردد يا بر سر دار مىرود يا از سرزمين توده ؛ رانده و دور مىشود ، سوم آن كه كسى را بكشد و در برابر او كشته مىشود .\r\n« سنن ابو داود » ج 2 ص 219 « مصابيح السنة » ج 2 ص 59 « مشكاة - المصابيح » ص 300\r\nآنچه نيز فرمانرواى گروندگان - درود بر وى - با عبد اللَّه پسر سبا و ياران او كرد آدمسوزى نبود بلكه گودالهائى بر ايشان كند و هر كدام را به ديگرى راه داد آن گاه گودالها را پر از دود كرد تا - به گفتهء عمار دهنى - مردند و به گفتهء عمر و پسر دينار ، سراينده اى گفت :\r\n« مرگ هر كجا خواهد آهنگ من مىكند\r\n- هر چند در دو گودال آهنگ من ننمايد -\r\nآنگاه كه هيزم و آتشى برافروزند .\r\n\r\n","description":"","footnote":"\r\n( 1 ) ن : « صحيح بخارى » ج 4 ص 325 نامهء « پيكار در راه خدا » و بخش « كسى را با كيفر خداوندى نتوان كيفر داد » ، « مسند احمد » ج 3 ص 494 و ج 2 ص 207 « سنن ابو داود » ج 2 ص 219 « صحيح ترمذى » ، « سنن بيهقى » ج 9 ص 71 و 72 « مصابيح - السنة » ج 2 ص 57 و 58 ، « تيسير الوصول » ج 1 ص 236\r\n( 2 ) - ن : « صحيح بخارى » ج 10 ص 83 نامهء : برگشت دادن از كيش بازگشتگان ، « سنن ابو - داود » ج 2 ص 219 « مصابيح السنة » ج 2 ص 57\r\n","page_name":" 310 ","page_number":331},
  {"content":"\r\nآنجا مرگ را آماده مىبينى و نسيه بردار هم نيست » ( 1 )\r\nاين نيز كه ابوبكر گفت : « شمشيرى را كه خداوند . . . تا پايان » سخنى بىپايه است در برابر دستور آشكار پيامبر ، زيرا اين شمشير از سخنان وى گوياتر نبود و تازه كى خداوند پاك اين تيغ را از نيام به در كشيد ؟ با آن همه سختىهاى سهمناك و گرفتارىهاى دشوارتر از هر چيز كه چه در آن روز به بار آورد و چه در روز ديگرش كه با رسوائى به جان تبار حنيفه و مالك پسر نويره و خانوادهء او افتاد و چه در روز پيشتر كه رفتار وى با جذيميان ، برانگيختهء خدا - درود و آفرين خدا بر وى و خاندانش - را بر آن داشت كه از وى بيزارى جويد و به همين گونه در يدگىها و رسوائىهائى كه اين شمشير را همچون نيامى گرد بر گرفته بود .\r\n\r\n","description":"","footnote":"\r\n( 1 ) ن « سنن بيهقى » ج 9 ص 71 مترجم گويد : اين گزارش - از ريشه - دروغ است زيرا عبد اللَّه پسر سبا و يارانش هرگز پاى به گيتى ننهاده و - جز در پندار دشمنان شيعه - جامهء هستى نپوشيده‌اند تا نيازمند باشيم واكنش على در برابر ايشان را بنمائيم و از آن پشتيبانى كنيم ، زيرا به گونه اى كه كاوشگران اين روزگار روشن ساخته‌اند ، كسانى از سنيان - و شايد هم از دشمنان اسلام - افسانه اى در هم بافته و بزرگترين بازيگر آن را نيز يك يهودى ساختگى گردانيده و بر آن رفته‌اند كه وى از سوى همكيشانش برانگيخته شد تا در جهان اسلام به ويرانگرى و آشوب پردازد و چنين نيز كرد ! و چگونه ؟ ! با به راه انداختن شورشهائى به زيان مسلمانان ( ! ؟ ) كه دار و دستهء عثمان باشند ! و با بنياد نهادن آئينهائى ناساز با اسلام همچون شيعيگرى ( ! ؟ ) كه از برداشتهاى پرمهرشان سپاسگزاريم ! برخى ديگر نيز عبد اللَّه پسر سبا را همان عمار ياسر يار بزرگوار پيامبر مىدانند كه در جنگ صفين در راه على جان درباخت و گويند كه چون سنيان نمىتوانسته‌اند آشكار به اين مرد پاك دشنام دهند و دروغهاى آن چنانى ببندند نام وى را دگرگونه ساخته‌اند تا با دل آسوده هر چه خواهند توانند بافت . ( براى بررسى بيشتر در اين زمينه‌ها بنگريد به دو جلد « عبد اللَّه بن سبا » و دو جلد « خمسون و مأة صحابى مختلق صد و پنجاه يار ساختگى پيامبر » از سيد مرتضى عسكرى و به « وعاظ السلاطين اندرزگويان شاهان » از دكتر على الوردى كه پارسى شدهء آنها نيز كم و بيش در دست است . )\r\n","page_name":" 311 ","page_number":332},
  {"content":"\r\n\r\n9 جانشين پيامبر ، فجأه را مىسوزاند\r\nمردى از سليميان كه او را فجأه مىگفتند - و همان اياس پسر عبد اللَّه پسر عبد با ليل پسر عميره پسر خفاف است - بر بوبكر درآمد و به وى گفت من مسلمانم و مىخواهم به راستى با بد كيشانى كه از راه ما باز گشته‌اند پيكار كنم يارىام كن و چارپائى به من ده ، بوبكر او را بر چارپائى نشانده جنگ افزارى به وى داد ، او بيرون شد و به جان مردم افتاده دارائىهاى مسلمانان و از كيش باز گشتگان را از ايشان مىگرفت و هر كس را از دادن خوددارى مىكرد گزند مىرسانيد و با او مردى از شريديان بود كه او را نجبه پسر ابو الميثاء مىگفتند چون گزارش كارش به بوبكر رسيد به طريفه پسر حاجز نوشت : به راستى دشمن خدا فجأه با اين پندار نزد من آمد كه مسلمان است و از من خواست او را نيرومند سازم تا با كسانى كه از اسلام باز گشته‌اند نبرد كند من او را جنگ افزارى و هم ستورى براى سوارى دادم و سپس گزارشى چون و چرا ناپذير به من رسيد كه دشمن خدا به جان مردم افتاده دارائىهاى مسلمانان و از كيش بازگشتگان را مىگيرد و هر كه با او ناسازگارى نمايد مىكشد ، اينك تو با كسانى از مسلمانان كه همراه دارى به سوى او رو تا او را بكشى يا دستگير كنى و به نزد من آرى .\r\nطريفه بر سر او شد و چون مردم به هم پيوستند تيراندازىهائى در ميانه در گرفت و نجبه پسر ابو الميثاء با تيرى كه به او خورد كشته گرديد و چون فجأه پايدارى مسلمانان را ديد به طريفه گفت به خدا سوگند تو براى اين كار سزاوارتر از من نيستى تو از سوى بوبكر فرمانروائى و من نيز از سوى او فرمانروايم طريفه به او گفت : اگر راست مىگوئى افزار جنگ را بر زمين گذار تا با هم به نزد بوبكر شويم او بپذيرفت و با وى بيرون شد و چون به نزد بو بكر رسيدند وى بفرمود تا طريفه پسر حاجز با او به سوى بقيع بيرون شود و در آنجا وى را به آتش بسوزاند طريفه او را به همانجا كه براى درخواست باران يا بر مردگان نماز\r\n","description":"","footnote":"","page_name":" 312 ","page_number":333},
  {"content":"\r\nمىخواندند بر دو آتشى بر افروخت و او را در ميان آن افكند و به گفتهء طبرى : در جائى كه مردم مدينه نماز مىگزاردند آتشى براى وى برافروخت و هيزم بسيار بر آن ريخت و سپس دست و پاى او را بسته ميان آتش افكند و به گفتهء ابن كثير : دستهاى او را پشت گردنش بست و او را دست و پا بسته به ميان آتش افكند و بسوخت ( 1 ) .\r\nامينى گويد : سخن ما در اين باره همان است كه پيشتر گفتيم : شكنجه كردن و سوزاندن كسى به آتش روا نيست و تازه فجأه چنان مىنمود كه مسلمان است و خليفه نيز در روزى كه سلاح و ستور به او داد با ديدهء پذيرش به او مىنگريست - هر چند بر بنياد گزارشى چون و چرا ناپذير كه به خليفه رسيد كارى كه از دست وى آشكار شد بزهكارانه بود ولى چه بايد كرد كه آن هنگام شمشير خداوند از نيام به در نيامده بود تا خليفه از فرو بردن آن در نيام بپرهيزد ! ( 2 ) و چنين لافى در برابر طريفه نزد تا از سر ناسازگارى با دستور آشكار و ارجمند پيامبر نشانى از آن بر جاى نگذارد و شايد براى همينها بود كه خود بوبكر در روز مرگ از اين كارش پشيمان شد كه اگر خداى برتر از پندار خواهد گزارش درست آن را خواهيم آورد و باش تا ببينى .\r\nو شگفت و هزاران شگفت از قاضى عضدايجى بايد داشت كه به پشتيبانى از خليفه در « مواقف » مىنويسد : « ابوبكر مجتهد بود و مىبايد انديشه را به كار انداخته برداشت خويش را برنامه گيرد و در بيشتر جاها زمينه اى نيست مگر در ميان دانشوران برداشتى دارد كه زبان زد توده است و سوزاندن فجأه از آن بوده كه بوبكر پس از به تلاش وا داشتن انديشه اش به اين برداشت رسيده كه بازگشت وى را نبايد پذيرفت چون نمايش به پيروى از كيش ما مىدهد و در نهان دشمن آن است و بازگشت چنين كسى - بر بنياد درستترين برداشتها - درست نيست . »\r\n\r\n","description":"","footnote":"\r\n( 1 ) ن - « تاريخ طبرى » ج 3 ص 234 « تاريخ ابن كثير » ج 6 ص 319 « الكامل » از ابن اثير ج 2 ص 146 « الاصابة » ج 2 ص 322\r\n( 2 ) بهانهء بوبكر را براى كيفر نكردن خالد به ياد مىآرد ! ( بنگريد به ص 315 و 318 )\r\n","page_name":" 313 ","page_number":334},
  {"content":"\r\nپس از او نيز قوشچى آمده و در « شرح تجريد روشنگرى باز نمائىها » به پشتيبانى از خليفه برخاسته و در ص 482 مىنويسد : « اين كه فجأه را به آتش سوزانده شالوده اش لغزشى بوده كه در كوشش انديشه براى رسيدن به فرمان خدا روى داده كه ماننده‌هاى آن براى همهء كسان در اين جاها روى مىدهد . »\r\nبخوان و بخند يا گريه كن ! به به از كسى كه در برابر دستور آشكارى كه نامهء خدا و آئين نامهء پيامبر نمايشگر آن است تازه انديشه اش را به تلاش وا مىدارد كه به كجا برسد ! و آفرين بر مجتهدى كه از آئين خداوند سر مىپيچد !\r\n\r\n10 دستور خليفه در داستان مالك\r\nخالد پسر وليد به آهنگ بطاح به راه افتاد تا در آنجا فرود آمد و كسى را نيافت ، زيرا مالك پسر نويره مردم آنجا را پراكنده ساخته و از گرد آمدن بازداشته و گفته بود : يربوعيان ! ما را به پذيرفتن اين كار خواندند و ما سستى نموديم و رستگارى نيافتيم و من در آن نگريستم و ديدم كه با نرمى و بى هيچ سختى ، كار به دست آنان مىآيد و هر گاه مردم مرز كار را نمىپايند از دشمنى اين گروه بپرهيزيد ، پراكنده شويد و همچون ديگران پاى در راه نهيد . ايشان چنان كه مىخواست پراكنده شدند ، چون خالد گام در بطاح گذاشت يكانهائى از سپاهيان را بفرستاد و بفرمود تا بانگ مسلمانى در دهند و هر كه را نپذيرد به نزد او آرند و اگر خوددارى كند بكشند و بوبكر ايشان را سفارش كرده بود كه چون در جائى فرود آمدند آواى اذان و اقامه بردارند و اگر آن گروه نيز چنين كردند دست از آنان بدارند و گرنه هيچ برنامه اى نيست جز يغما و كار بستن همهء شيوه‌ها در كشتن ايشان - از سوزاندن و سختتر از آن - اگر هم آواى مسلمانى را پاسخ نيكو گفتند ، بپرسيد كه آيا زكات مىدهيد يا نه ، اگر گفتند آرى ، از ايشان بپذيريد و گرنه هيچ واكنشى ننمائيد جز چپاول - بىهيچ سخنى ديگر - پس سپاهيان ، مالك پسر نويره را به نزد وى آوردند و همراه با او نيز گروهى از تبار\r\n","description":"","footnote":"","page_name":" 314 ","page_number":335},
  {"content":"\r\nثعلبه يربوعى - از عاصم و عبيد و عرين و جعفر - پس دربارهء آنان روشهاى گوناگونى پيشنهاد شد در ميان لشگر ؛ بوقتاده از آنان بود كه گواهى دادند ايشان آواز به اذان و اقامه برداشته و به نماز ايستادند و چون دربارهء آنان پيشنهادهاى ناساز با هم دادند دستور داده شد آنان را در بند كنند ، شبى سرد بود كه هيچكس در برابر آن نمىتوانست ايستاد و هر چه مىگذشت سردتر مىشد خالد جارچى را بفرمود تا بانگ برداشت ( ادفئوا اسراكم ) بنديان خويش را جامهء گرم بپوشانيد ولى در زبان كنانيان واژهء ادفئوا را با دستور به كشتن ، برابر مىشمردند و از اين سخن نيز چنان دريافتند كه مىخواهد فرمان كشتار بدهد با آن كه او خواسته اى نداشت جز پوشاندن ايشان در جامهء گرم ، پس ايشان را بكشتند . و ضرار پسر ازور مالك را بكشت و خالد كه فرياد را بشنيد بيرون شد ، و سپاهيان ، كشتار را به انجام رسانده بودند و او گفت چون خداوند كارى خواهد چنان است كه تير درست بر نشانه نشيند ، خالد زن مالك ام تميم را بگرفت و ابو قتاده گفت اين كار تواست ؟ خالد او را باز داشت و بر سر خشم آمده بگذشت و در « تاريخ ابو الفدا » آمده كه عبد اللَّه پسر عمر و ابو قتادهء انصارى در آنجا بودند و در كار مالك با خالد سخن گفتند او را گفتار ايشان ناخوش آمد و مالك گفت : خالد ! ما را به نزد بوبكر فرست تا او خود دربارهء ما داورى كند خالد گفت خدا مرا رها نكند اگر دست از تو بردارم و ضرار پسر ازور پيش آمده گردن وى را زد .\r\nعمر به بوبكر گفت : « تيغ خالد ، آشوب و ستم به همراه دارد » و در اين زمينه با وى بسيار سخن كرد و او پاسخ داد عمر ! او - در باز گرداندن سخن خدا به جائى شايسته - لغزيده ، زبانت را از گفتگو در پيرامون خالد كوتاه كن زيرا من شمشيرى را كه خداوند بر روى بد كيشان برهنه نموده است در نيام نمىكنم .\r\nو - به گفتهء طبرى و ديگران - از سفارشهاى بوبكر به سپاهيانش اين بود : چون به خانه‌هاى مردم نزديك شديد و بانگ نماز از آن جا شنيديد دست از خداوندان آن بداريد تا بپرسيد چه چيز را ناپسند مىدارند و اگر بانگ نماز\r\n","description":"","footnote":"","page_name":" 315 ","page_number":336},
  {"content":"\r\nنشنيديد از هر سو بتازيد و يغما كنيد و بكشيد و بسوزانيد ، يكى از كسانى كه گواهى داد مالك از مسلمانان است ابو قتاده - حارث پسر ربعى - بود كه پس از آن با خداى پيمان بست ديگر در هيچ جنگى با خالد پسر وليد همراهى نكند ، و مىگفت چون ايشان آن گروه را گرد بر گرفته و در همان تاريكى شب چشم بر ايشان دوختند در زير نظر آن گروه دست به جنگ افزار بردند ( گزارشگر گفت : ) ما گفتيم :\r\nما مسلمانيم ، آنان گفتند ما هم مسلمانيم گفتيم پس چرا جنگ افزار برداشته‌ايد گفتند شما چرا جنگ افزار برداشته‌ايد ؟ گفتيم اگر شما چنانيد كه مىگوئيد ، جنگ افزار را بر زمين نهيد ، ( گزارشگر گفت : ) پس جنگ افزار را بنهادند و آنگاه ما نماز گزارديم و ايشان هم با ما به نماز ايستادند و خالد براى كشتن مالك اين بهانه را آورد كه در گفتگويش با وى گفته « گمان نمىكنم دوست شما ( پيامبر ) جز چنين و چنان گفته باشد » و او پاسخ داد : « مگر او را دوست خود نمىشمارى ؟ » آنگاه وى را پيش افكنده گردن خود و يارانش را بزد .\r\nچون كشته شدن ايشان به عمر خطاب برسيد دربارهء او نزد بوبكر به گفتار پرداخت و سخن دراز كرد و گفت : « دشمن خدا بر مردى مسلمان ستم كرد ، او را بكشت و سپس بر زنش جهيد » خالد پسر وليد از گرد راه برسيد تا پاى به مسجد نهاد ؛ جامه اى بر تن داشت كه زره پوشىهاى گذشته ؛ زنگ آهن بر آن نشانده و دستارى بر سر بسته بود كه چند تير از ميانهء آن سر به در آورده و خودنمائى مىكرد ، چون به مسجد در آمد عمر به سوى او برخاست و تيرها را از كلاه وى بيرون كشيد و شكست و سپس گفت : خود مىنمائى ؟ مردى مسلمان را كشتى و سپس بر زنش جهيدى به خدا سوگند تو را با سنگهاى خودت خواهم كشت . خالد پسر وليد پاسخى به وى نمىداد و مىدانست كه بوبكر هم دربارهء او همچون عمر مىانديشد تا بر بوبكر در آمد چون بر وى درآمد گزارش را براى او باز گفت و پوزش خواست بوبكر از وى بپذيرفت و هرچه در آن جنگ ، انجام داده بود نديده گرفت . ( گزارشگر گفت : ) خالد چون بوبكر را از خويش خشنود ساخت بيرون شد ، آن هنگام عمر در مسجد\r\n","description":"","footnote":"","page_name":" 316 ","page_number":337},
  {"content":"\r\nنشسته بود و خالد به او گفت پسرام شمله ! ( مى ) به سوى من آى ! ( گزارشگر گفت : ) عمر دانست بوبكر از وى خرسند شده پس با او سخن نگفت و به خانهء خويش در آمد .\r\nو سويد گفت : مالك پسر نويره در ميان مردم از كسانى بود كه بيش از همه مو دارند و سپاهيان ؛ آن سرهاى بريده را به جاى سه پايه زير ديگها نهادند و هيچ سرى نبود مگر آتش از موهاى آن گذشته به پوست چهره رسيد ، جز سر مالك كه آنچه در ديگ بود پخت و هنوز آتش به پوست چهره راه نداشت زيرا موهاى بسيار پر پشت وى نگذاشت آتش به پوست چهره رسد ( 1 ) .\r\n\r\n","description":"","footnote":"\r\n( 1 ) گزارش سويد و هم آن چه به دنباله اش از زبان اين شهاب آمده به افسانه‌ها بيشتر مىماند زيرا موى سر يك تن هر چند نيز پر پشت باشد نشدنى است كه بتواند به اندازهء پنج شش دم كوتاه هم چهره را از گزند آتش بر كنار بدارد چه رسد كه چندان پايدارد تا آنچه در ديگ ريخته‌اند بپزد ! كسى هم بر آن نرفته است كه مالك يا سر و موى وى ويژگىهائى بىمانند داشته و مىتوانسته‌اند مانند پيامبران ، نمايشهائى نشدنى و بيرون از آئين اين جهان بدهند و نيازى به اين گونه زمينه چينىها هم نداريم و نگارندهء دانشمند نيز چون روى سخن با سنيان داشته تنها خواسته است از راه خودشان ، راه را بر ايشان ببندد و گرنه اين گونه گزارشها گذشته از آن كه مايه اش پذيرفتنى نيست زنجيرهء آن نيز با ميانجيانى پر مىشود كه سخنان ايشان به هيچ روى شايستهء پشتگرمى نيست زيرا بازگوگر گزارش سويد ، سرى است آن هم از زبان شعيب و او از سيف و او از خزيمه و او از عثمان بن سويد و او از سويد ( بنگريد به طبرى 2 / 503 ) و آن گاه :\r\n1 - سرى را بارها خود امينى از دروغگويان و گزارش بافان شمرده ( برگرديد به غدير 8 / 140 ، 326 تا 328 ، 333 ) 2 - و شعيب نيز از كسانى است كه باز به گواهى امينى ، شناخته نگرديده و بر اين بنياد نمىتوان دريافت كه سخن او تا چه اندازه درست و شايستهء پشتگرمى است ( برگرديد به غدير 8 / 140 ، 326 و 327 و 333 ) 3 - و سيف هم دروغگوترين گزارشگرى است كه چشم روزگار ديده و براى روشن شدن در اين باره ، بنگريد به نگاشته‌هاى سيد مرتضى عسكرى ( عبد اللَّه بن سبا ، خمسون و مائة صحابى مختلق ) در بررسى احاديث سيف تا بدانيد كه دروغهاى شاخدار وى چگونه هزار و دويست سال است روى تاريخ اسلام را سياه و چهرهء آن را باژگونه نموده كه از ميان شيرين كارىهاى وى تنها به پرده بردارى از اين گوشه بسنده مىكنيم كه وى صد و پنجاه يار با نام و نشان براى پيامبر ساخته و پرداخته و در لابه لاى گزارشها ، افسانه‌ها در پيرامون ايشان گنجانده و كارها و گير و دارهاى شگفتانگيز به ايشان بسته و بر سر زبانها و خامه‌ها انداخته كه هيچ كدام جز در پندار پليد وى جامهء هستى نپوشيده‌اند - گذشته از آفريدن كسانى از ديگر دسته‌ها و گروه‌ها و يكى از آن ميان بنيادگذار شيعيگرى ( ؟ ! ) كه چنان چه تخم دو زردهء سيف مىرساند يك يهودى بوده . و نيز شهرها و جاىها و رويدادها و جنگها و هائى كه در مغز خود ساخته و به سنيان خوش باور ارزانى داشته و تازه با دگرگونىهاى همه سويه اى كه در گزارش پيش آمدها روا داشته و دستبردهاى ناسزائى كه زده و همهء اين بازيگرىها را نيز براى دهن كجى به شيعه و بدنام كردن سران آن و براى پاسدارى از آبروى امويان و ديگر زورمندان تبهكار به انجام رسانده چنان چه خود امينى نيز با شناختن و شناساندن اين ويژگىها دروى بارها بىارزشى گواهىهايش را آشكار ساخته و گزارشگرانى را كه سخنان او و شعيب و سرى را ارج مىنهند نكوهيده است . ( بنگريد به غدير 8 / 140 ، 141 ، 326 تا 328 ، 333 ، 84 ، 85 نيز : 5 / 204 ) 4 - عثمان بن سويد : به گواهى عسكرى ، چنين گزارشگرى هرگز پاى به جهان ننهاده و از فرآورده‌هاى كارخانهء دروغ بافى سيف است كه دراز دستى او در كار چاپ زدن را به كوتاهى باز نموديم ( عبد اللَّه بن سبا 1 / 155 ) و آن گاه گزارشى كه بر يك بازگوگر پندارى ببندند روشن است كه چه بىارزش خواهد بود .\r\nدربارهء گزارش دوم نيز بايد گفت كه بازگوگر آن زبير پسر به كار است آن هم از زبان محمد پسر فليح و او از موسى پسر عقبه و او از ابن شهاب ( بنگريد به « الاصابه » 6 / 37 ) و آن گاه :\r\n1 - زبير : به گفتهء مامقانى در « تنقيح المقال » 1 / 437 و محمد تقى تسترى در « قاموس الرجال » 4 / 150 و 151 وى در ديدهء بزرگان شيعه نكوهيده است چرا كه به دروغ سوگند به خدا ياد كرده و از سوى بيدادگران روزگارش سمت دادرسى داشته ، از شيوهء على سرپيچيده و روى از او بگردانيده و در كين توزى با او و فرزندانش سخت تند مىرفته تا آن جا كه علويان براى دشنامهائى كه از او شنيدند وى را بيم دادند تا بگريخت\r\nو به هر روى پيشوايان ما پشتگرمى به گواهىهاى او را بر خويش سزاوار نمىدانند .\r\n2 - پسر فليح به نوشتهء « تنقيح المقال » 3 / 173 و 257 اين هر دو از 3 - موسى پسر عقبه كسانىاند كه شناخته نگرديده‌اند و بر اين بنياد نمىتوان دانست كه سخن آنان تا چه اندازه درست و شايستهء پشتگرمى است .\r\n4 - ابن شهاب : اين گزارشگر نيز در ديدهء بزرگان شيعه نكوهيده است تا جائى كه طوسى و ابن طاوس و ابن داود او را دشمن على خوانده و برخى همچون مجلسى و مامقانى وى را كافر مىشمرده‌اند چرا كه از على روگران بوده و گزارشهاى ساختگى در نكوهش او بازگو مىكرده و به او ناسزا مىگفته تا آن جا كه پيشواى چهارم - سجاد درود بر او باد - را اندوهگين ساخته و به خرده گيرى برانگيخته ، گذشته از آن كه با دو دژخيم تبهكار اموى - عبد الملك و سپس هشام - وابستگى داشته و اينها انگيزه شده است براى آن كه در دشمنى وى با خاندان پيامبر جاى چون و چرا نماند و گزارش وى به هيچ روى شايستهء پذيرش ننمايد « تنقيح المقال » 3 / 186 و 187 ، رجال ابن داود 505 ، شرح ابن ابى الحديد 1 / 370 و 371 تازه اين زنجيرهء گزارشى ، افزون بر نااستوارىها و كاستىهاى ياد شده كه در ميانجيانش مىبينيم گسيختگى نيز دارد زيرا كشته شدن مالك به دست خالد در روزگار فرمانروائى بوبكر در سال يازدهم پس از كوچيدن پيامبر به مدينه روى داده و ابن شهاب چهل و يك سال پس از آن ، تازه زائيده شده و در آن هنگامه نبوده تا چگونگى رويداد را ببيند بر اين بنياد ، بايستى گزارش آن را از زبان ديگران گرفته باشد و آن ديگران هم براى ما شناخته نيستند تا بدانيم سخن آنان چه اندازه درست و شايستهء پشتگرمى است .\r\nكوتاه سخن آن كه از بررسى در زمينه و زنجيرهء دو گزارش سويد و ابن شهاب در مىيابيم كه هيچ يك از آن دو - دست كم به گونهء ياد شده - پذيرفته نيست .\r\n","page_name":" 317 ","page_number":338},
  {"content":"\r\nابن شهاب هم گفت مالك پسر نويره به راستى موهاى سرش پرپشت بود و چون كشته شد خالد بفرمود تا سرش را به جاى آجر زير ديگ نهادند ولى پيش از آن كه آتش به گوشه و كنار سر راه يابد آنچه در ديگ بود با نيروئى كه موها به آتش مىداد پخت .\r\nو عروه گفت متمم پسر نويره - برادر مالك - در جستجوى خون او به سراغ بوبكر آمد و درخواست كرد تا كسانى را كه از تيرهء او به بردگى گرفته‌اند آزاد كنند وى چيزى در اين باره نوشت و عمر با پافشارى مىخواست كه خالد را هم بر كنار سازد و مىگفت به راستى شمشير وى با آشوب و ستم همراه است و او پاسخ داد نه عمر ! شمشيرى را كه خداوند در روى بدكيشان برهنه نموده در نيام نمىكنم .\r\n","description":"","footnote":"","page_name":" 318 ","page_number":339},
  {"content":"\r\nو ثابت در « الدلائل راهنمونها » گزارش كرده كه چشم خالد به زن مالك افتاد كه در زيبائى برتر از او نبود و پس از آن مالك به همسرش گفت تو مرا كشتى ! يعنى من براى تو كشته مىشوم ( 1 ) .\r\nزمخشرى و ابن اثير و ابو الفدا و زبيدى مىنويسند : مالك پسر نويره - خدا\r\n\r\n","description":"","footnote":"\r\n( 1 ) ن : « تاريخ طبرى » ج 3 ص 241 « تاريخ ابن اثير » ج 3 ص 149 « اسد الغابة » ج 4 ص 295 « تاريخ ابن عساكر » ج 5 ص 105 و 112 « خزانة الادب » ج 1 ص 237 « تاريخ ابن كثير » ج 6 ص 321 « تاريخ الخميس » ج 2 ص 233 « الاصابة » ج 2 ص 414 و ج 3 ص 357\r\n","page_name":" 319 ","page_number":340},
  {"content":"\r\nاز وى خشنود باد - در روزى كه به دست خالد پسر وليد كشته شد به همسر خويش گفت : تو مرا كشتى ! يعنى « با زيبائى چهره ات مرا به كشتن دادى چرا كه بايد از تو پشتيبانى و پاسدارى كنم » چون وى زيبا و نيكو روى بود و خالد - پس از كشتن همسرش - وى را بگرفت عبد اللَّه پسر عمر اين را ناخوش داشت و در اين باره گفته‌اند :\r\n« آيا در راه درستى است كه هنوز خون ما خشك نشده\r\nخالد در يمامه از نو داماد شود ( 1 ) »\r\nو در تاريخ ابن شحنه كه در كنار « الكامل » چاپ شده - ج 7 ص 165 - آمده كه خالد ضرار را بفرمود تا گردن مالك را بزند مالك نگاهى به همسرش افكند و به خالد گفت اين است كه مرا كشت - زيرا بسيار زيبا بود - پس خالد گفت بلكه باز گشتن تو از اسلام تو را به كشتن داد ، مالك گفت : من مسلمانم . خالد گفت :\r\nضرار ! گردنش را بزن ! پس گردنش را زد و ابو نمير سعدى در اين باره گويد :\r\n« به گروهى كه پايمال سم ستوران گرديدند بگو :\r\nپس از مالك اين شب بسيار دراز شد ( 2 ) .\r\nخالد با دست درازى به بانوى او شب را گذراند .\r\nچرا كه از پيشتر همچنين هوسى را در دل مىپرورانيد .\r\nخالد بىآنكه افسار هوس را به ديگر سوى بگرداند و خوددارى نمايد به هوسرانى پرداخت\r\nاو شب را با زن به روز رسانيد و مالك بىزن و بىهيچ چيز ، مرده اى در ميان مردگان . »\r\nچون اين گزارش به بوبكر و عمر رسيد عمر به بوبكر گفت به راستى خالد با آن زن پليدكارى نموده ، تازيانه اش بزن بوبكر گفت نه ! او - در باز گرداندن سخن خدا به جائى شايسته - لغزيده گفت او مسلمانى را كشته وى را بكش گفت نه او - در\r\n\r\n","description":"","footnote":"\r\n( 1 ) ن : « الفائق برتر آينده » ج 2 ص 154 « النهاية » ج 3 ص 257 « تاريخ ابو الفدا » ج 1 ص 158 « تاج العروس » ج 8 ص 75\r\n( 2 ) شب عاشقان بيدل چه شب دراز باشد !\r\n","page_name":" 320 ","page_number":341},
  {"content":"\r\nبازگرداندن سخن خدا به جائى شايسته - لغزيده سپس گفت عمر ! من شمشيرى را كه خداوند در روى ايشان برهنه نموده در نيام نمىكنم ، برادر مالك - متمم - چكامه‌هاى بسيارى در سوك وى سرود و اينها را نيز ابو الفدا در « تاريخ » خود - ج 1 ص 158 - با گستردگى ياد كرده است .\r\nو در « تاريخ الخميس ، ج 2 ص 233 آمده كه عمر در اين باره سختگيرى نمود و به بوبكر گفت : خالد را سنگسار كن كه او آن كارها را روا شمرده و سزاوار اين كيفر است بوبكر گفت به خدا چنين نمىكنم ، او - در باز گرداندن سخن خدا به جائى شايسته - لغزيده و در » شرح مواقف « آمده : عمر به ابوبكر پيشنهاد كرد كه خالد را براى كار وى بكشد بوبكر گفت شمشيرى را كه خداوند بر روى بدكيشان برهنه نموده در نيام نمىكنم و عمر به خالد گفت اگر من سرپرست كار شوم براى اين گناهان ، تو را گرفتار خواهم ساخت .\r\nو در « تاريخ ابن عساكر » ج 5 ص 112 آمده كه عمر گفت من خالد را سرزنش ننمودم مگر براى پيش افتادنش و براى رفتار وى در دارائىها ؛ زيرا چون چيزى به دست خالد مىافتاد در ميان توانگران بخش مىكرد و به ابوبكر حساب پس نمىداد و در اين زمينه بر بوبكر پيش مىافتاد و كارهائى دور از چشمداشت بوبكر مىنمود ، دست به كشتن مالك پسر نويره آلود و زن او را گرفت و با مردم يمامه ساخت و دختر مجاعه پسر مراره را گرفت و بوبكر اينها را خوش نداشت و به متمم پسر نويره پيشنهاد خونبها داد و خالد را بفرمود تا زن مالك را رها كند ولى بر كنار كردن او را درست نديد و عمر نيز همين كارها و ماننده‌هاى آن را از خالد ناپسند مىشمرد .\r\nنگرشى در اين رويداد\r\nامينى گويد : پژوهشگران را مىسزد كه - از دو چشمانداز - باريك بينانه در اين پيش آمد بنگرند :\r\nيك : تبهكارىهاى بزرگ خالد و تيره روزىهاى توان فرسائى كه به دست وى فراهم آمد كه هر كس خود را وابسته به اسلام شناسد دامن خويش را از آلودن به\r\n","description":"","footnote":"","page_name":" 321 ","page_number":342},
  {"content":"\r\nچنان كارها بر كنار مىدارد . زيرا با آواى قرآن بزرگوار و آئين نامهء ارجمند پيامبر ناسازگار است و هر كس به خدا و به برانگيختهء او و به روز بازپسين گرويده باشد از آنها و از انجام دهندهء آنها بيزارى مىجويد ، آيا آدمى پنداشته است كه او را همچون شتران سرخود رها كرده‌اند ( 1 ) ؟ آيا مىپندارد هيچكس نمىتواند بر او دست يابد ؟ ( 2 ) يا : كسانى كه دست به انجام گناهان مىزنند پنداشته‌اند بر ما پيشى مىجويند ، بدداورى مىكنند ( 3 ) .\r\nبا كدام دست افزار از نامهء خدا و آئين نامهء پيامبر ، آدمى مىتواند خونهاى پاك كسانى را بريزد كه به خداوند و برانگيختهء او گرويدند و راه درست را پيروى كردند و فرجام نيكو را راست انگاشتند و اذان و اقامه گفته نماز گزاردند و آوازشان بلند بود كه ما مسلمانيم شما چرا در روى ما سلاح كشيده‌ايد ؟ كسانى كه به آنچه آوردند شادمان مىشوند و دوست مىدارند براى كارهائى هم كه نكرده‌اند ايشان را بستايند هرگز مپندار كه ايشان پناهگاهى در برابر كيفر دارند و آنان را است كيفرى دردناك ( 4 )\r\nچه دستآويزى داشت اين مرد در كشتن كسى همچون مالك كه با بزرگ ترين پيامبران رفت و آمد داشته و نيكويارى براى او بوده و او - درود خدا بر وى و خاندانش - وى را در ميان تبارش به كار گزارى صدقات برگماشته و چه پس از اسلام و چه پيش از آن از بزرگمردان و از همگنان فرمانروايان به شمار مىآمد « و هر كه ، كسى را جز براى كيفر دادن او در كشتن ديگرى و جز براى تبهكارى در روى زمين بكشد چنان است كه همهء مردم را كشته ( 5 ) و هر كس آگاهانه كسى از گروندگان به اين كيش را بكشد سزاى او دوزخ است كه پيوسته در\r\n\r\n","description":"","footnote":"\r\n( 1 ) سورهء 75 آيهء 76\r\n( 2 ) سورهء 90 آيهء 5\r\n( 3 ) سورهء 29 آيهء 4\r\n( 4 ) سورهء 3 آيهء 188\r\n( 5 ) سورهء 5 آيهء 32\r\n","page_name":" 322 ","page_number":343},
  {"content":"\r\nآن خواهد ماند . سورهء 4 - نساء - آيهء 93 »\r\nبا چه انگيزه اى اين مرد ، تاراج همه سويهء خانواده‌هاى آن كشتگان و كسان بىگناهشان را روا شناخت ، و بىآنكه گناهى به جا آورده و كار زشتى انجام داده يا در ميان مرزهاى مسلمانان تبهكارى نموده باشند آسيبها به ايشان رساند و همه را به بردگى گرفت ؟ « كسانى كه مردان و زنان گرونده به اين كيش را جز براى ( كيفر ) كارى كه انجام داده‌اند بيازارند به راستى بار دروغ و گناهى آشكار را بر دوش كشيده‌اند » ( 1 )\r\nچرا اين همه سنگدلى و دژخوئى و درشتى و كناره گيرى از آئين نامه‌هاى اسلام نموده و سران گروهى را كه مسلمانند زير شكنجه كشيدند و چرا كله‌ها را به جاى آجر زير ديگ نهاده به آتش سوزاندند ؟ واى بر سنگدلان ( 2 ) ، واى بر بيدادگران از كيفر روز دردناك ( 3 ) .\r\nخالد كيست ؟ و چه آبروئى دارد آن هم پس از آنكه هوس خويش را خداى خود گرفت ( 4 ) و روان ناپاكش او را از راه بدر كرده ( 5 ) خواسته هايش وى را به گمراهى افكند و شهوتش او را مست ساخت تا پيمانهاى خداوند را بشكست و چهرهء پاك اسلام را زشت نمود و در همان شب كه - از سر گمراهى - مالك را بكشت بر همسرش جهيد ( 6 ) كه اين به راستى رفتارى زشت و كين توزانه و راهى بد بود ( 7 ) و كشتن آن مرد نيز جز همين پليدكارى انگيزه اى نداشت كه خود زمينه اى آشكار و رازى ناپوشيده مىنمود چنان كه مالك نيز خود آن را مىدانست و پيش\r\n\r\n","description":"","footnote":"\r\n( 1 ) سورهء 33 آيهء 58\r\n( 2 ) سورهء 39 آيهء 22\r\n( 3 ) سورهء 43 آيهء 65\r\n( 4 ) سورهء 45 آيهء 23\r\n( 5 ) سورهء 12 آيهء 18 و 83 و سورهء 20 آيهء 96\r\n( 6 ) ن : « الصواعق » ص 21 ، « تاريخ الخميس » ج 2 ص 333\r\n( 7 ) سورهء 4 آيهء 22 .\r\n","page_name":" 323 ","page_number":344},
  {"content":"\r\nاز رويدادن پيش آمد ، همسرش را از آن آگاهى داد و گفت : تو مرا كشتى ! پس آن مرد ستمزده ، جان خود را در راه پاسدارى از آبروى زنش نهاد و در سخنى كه از بس گزارشگران آن فراوانند نمىتوان گفتهء پيامبر ندانست ( 1 ) آمده است كه : هر كه براى جلوگيرى از دست درازى ديگران به همسرش كشته شود از جانباختگان راه خدا به شمار است و نيز در گزارش درستى آمده است كه گفت :\r\nهر كس براى ايستادگى در برابر كسى كه بر وى ستم مىكند كشته شود جانباختهء راه خداست ( 2 )\r\nو اين بهانهء من درآوردى كه مالك از دادن زكات سرباز زده نمىتواند دامن خالد را از آن تبهكارىها پاك نمايد آيا مىتوان باور داشت كه آن مرد ، از پذيرفتن زكات به نام پايه اى براى كيش ما خوددارى مىكرده و - بر سر بايسته بودن آن - راه بگو مگو مىسپرده ؟ با اين كه هم به خدا گرويده - و هم به نامهء او و هم به پيك وى و هم به آنچه پاكترين پيامبرانش آورده - نماز مىگزارده و بايسته‌هاى آن را از اذان و اقامه و جز آن به جا مىآورده و با بلندترين آوازش بانگ بر مىداشته كه : « ما مسلمانيم » و بزرگترين پيامبران نيز روزگارى دراز او را به كارگزارى صدقات برگماشته ؟ نه به خدا .\r\nآيا تنها همين كه مردى مسلمان و يكتاپرست با گرويدن به خداوند و به نامهء او از دادن زكات به كسى ويژه سر بپيچد بسنده است كه او را برگشته از از آئين بشماريم هر چند در بايسته بودن بنياد اين دستور چون و چرا نداشته باشد ؟ آيا در چنين هنگامى بايد فرمان به كشتن او داد ؟ مگر در بودن اين سخن\r\n\r\n","description":"","footnote":"\r\n( 1 ) ن : اين ويژگى را مناوى - آشكارا - براى سخن ياد شده بر شمرده است بنگريد به نگاشتهء او « الفيض القدير تند بارش توانا » ج 6\r\n( 2 ) ن : چنانچه در « الجامع الصغير گردآرندهء كوچك » آمده نسائى و ضياء مقدسى اين گزارش را آورده‌اند ، سيوطى جداگانه نيز داورى خود را به درست بودن آن باز نموده بنگريد به « الفيض القدير » ج 6 ص 195 چنانچه خود گزارش نيز در « مسند احمد » ج 1 ص 191 آمده است .\r\n","page_name":" 324 ","page_number":345},
  {"content":"\r\nاز بزرگترين آئين گذاران دو دل هستيم كه گفت : هر مردى گواهى دهد كه خداوندى جز خداى يگانه نيست و من نيز پيك خدا هستم نشايد خون او را بريزند مگر يكى از اين سه كار را انجام دهد : كسى را بكشد ؛ با داشتن زن ، به ناروا با زنى بياميزد و با جدا شدن از تودهء مسلمان ، كيش خود را رها كند . ( 1 )\r\nيا در اين گفتار وى - درود و آفرين خدا بر وى و خاندانش - : روا نيست خون مرد مسلمان را بريزند مگر با يكى از اين سه انگيزه : پس از اسلام آوردن ، روى به كيش ديگر آرد يا با داشتن زن به ناروا با زنى بياميزد يا كسى را به ناروا بكشد ( 2 )\r\nيا در اين گفتار وى - درود و آفرين خدا بر وى و خاندانش - به من فرمان داده‌اند كه با مردم پيكار كنم تا بگويند خدائى جز خداى يگانه نيست ، و چون اين را گفتند ، خونها و دارائىهاشان از دستبرد بر كنار و به شمار خواستن ايشان با خداست ( 3 ) .\r\nيا در سفارش خود بوبكر به سلمان كه مىگفت : هر كس نمازهاى پنجگانه را بگزارد شبانه روز خداوند برتر از پندار نگهبان اوست پس هيچيك از كسانى را كه خدا نگهبان آنان است مكش و گرنه مرز نگهبانى خداوند را شكسته اى\r\n\r\n","description":"","footnote":"\r\n( 1 ) ن : « صحيح بخارى » ج 10 ص 63 « كتاب المحاربين نامهء بررسى دربارهء كسانى كه به ناروا سر به پيكار بردارند » باب قول اللَّه تعالى ان النفس بالنفس بخش روشنگرى اين گفتار از خداى برتر از پندار : جان ستان را جان مىتوان ستاند - سورهء 5 آيهء 45 « و » صحيح مسلم « ج 2 ص 37 و » الديات خون بهاها « از ابن ابى عاصم ضحاك ص 10 » سنن ابو داود « ج 2 ص 219 » سنن ابن ماجه « ج 2 ص 110 » مصباح السنة « ج 2 ص 50 » مشكاة المصابيح فانوس چراغها « ص 291\r\n( 2 ) ن : « الديات » از ابن ابى عاصم ضحاك ص 9 « سنن ابن ماجه » ج 2 ص 110 « سنن بيهقى » ج 8 ص 19\r\n( 3 ) ن : « صحيح مسلم » ج 1 ص 30 « الديات » از ابن ابى عاصم ضحاك ص 17 و 18 « سنن ابن ماجه » ج 2 ص 457 « خصايص ويژگىها » از نسائى ص 7 « سنن بيهقى » ج 8 ص 19 ، 196 .\r\n","page_name":" 325 ","page_number":346},
  {"content":"\r\nو خدا تو را به رو در آتش خواهد افكند . ( 1 )\r\nآيا سرباز زدن مرد مسلمان از پرداخت زكات ، ارزش مسلمانى را از خانواده و دارائى و كسان وى نيز باز مىستاند و آنان را همگنان آن بدكيشان تبهكار مىگرداند كه پيامبر پاك به راستى دستور تاراج آنان را داده ؟ و آيا تنها همين سرپيچى مىتواند انگيزه شود كه دستور به بردگىشان دهند و آنچه دارند بربايند و به آن زودى همه را بكشند و بر آن گرفتار زنان آزاده برجهند ؟\r\nبهانهء ديگرى هم آورده‌اند - و ما نيز ياد كرديم - و گويند خالد گفت « ادفئوا اسراكم » و به راستى با به زبان آوردن اين فراز مىخواست بگويد « زندانىهاتان را جامهء گرم بپوشانيد » ولى واژهء ادفئوا در ميان كنانيان دستور كشتن را مىرساند اين بود آنان را كشتند و هنگامى خالد پاى به بيرون نهاد كه كار را به پايان برده بودند ، اين دست آويز را هم تنها سبك مغزانى مىآرند كه هوسها خرد ايشان را به بردگى گرفته و بيخردانه سخن گويند ، ضرار كه از ميان كنانيان برنخاسته و زبان ايشان را به كار نمىبرد و به اسديان ثعلبى زاده مىرسيد و فرمانده او هم كه تا آن روز به زبان كنانى سخن نگفته بود پس چگونه او - با شنيدن آن دستور - مالك را كشت ؟\r\nو اگر اين پندار درست باشد پس چرا ابو قتادهء انصارى بر خالد خشم گرفت و از فرمان وى سرپيچيده همان روز از او دورى گزيد با اين كه او از نزديك كارهايش را مىنگريست و هر كه در جائى بود آنچه را ديگران نيستند تا بنگرند با چشم خود مىبيند .\r\nو چرا بهانهء خود خالد براى كشتن مالك اين بود كه او گفته : « گمان نمىكنم دوست شما به جز چنين و چنان گفته باشد » ؟ و با اين سخن به زبان خويش مىگويد كه او خود ، وى را كشته ، جز اينكه سخنى گوشه دار بر آن\r\n\r\n","description":"","footnote":"\r\n( 1 ) ن : چنان كه در « تاريخ الخلفاء » به خامهء سيوطى آمده - ص 70 - احمد در « الزهد پارسائى نامه » اين گزارش را آورده است .\r\n","page_name":" 326 ","page_number":347},
  {"content":"\r\nمرد بسته كه اگر هم گيريم از دهان او در آمده از ديدگاه هيچ كس از تودهء مسلمان ، كشتن او را روا نمىگرداند و چون پاى كارى به ميان آيد كه داورى به درستى و نادرستى آن نتوان كرد براى آن كيفرى نبايد روا داشت .\r\nو چرا عمر او را دشمن خدا و آدمكش شمرد و بر آن رفت كه وى به ناروا با آن زن بياميخته ؟ هر چند كه اينها بوبكر را از راه خود برنگردانيد .\r\nو چرا عمر رو در روى ياران پيامبر آبروى او را با گفتن اين سخن ريخت كه : مردى مسلمان را كشتى و سپس بر زنش جهيدى ، به خدا سوگند كه تو را با سنگهاى كردار خودت سنگسار خواهم كرد ؟\r\nو با اين كه كشته شدن مالك و يارانش به گردن زبان كنانيان بود نه گناه خالد - پس چرا عمر ، آشوب و ستمى در شمشير او يافته بود ؟\r\nو چرا خالد از پاسخ او خاموش ماند ؟ مگر هيچ انگيزه اى به جز كردارش او را لال ساخت ؟ آدمى بر ( نيك و بد ) خويشتن بينا است هر چند دست بهانه هائى براى خود بيارد ( 2 ) .\r\nو چرا ابو بكر سخن عمر پسر خطاب را در نكوهش خالد راست شمرد و از پذيرفتن آن سرباز نزد و تنها در يك جا گفت كه او در سخن خدا لايه اى تازه يافته و جاى ديگر هم يك برترى برايش تراشيد ؟\r\nو چرا خالد بفرمود تا سرها را به جاى آجر در زير ديگها نهند و ننگى را كه زبان كنانيان براى او پديد آورده بود بيفزود ؟\r\nو چرا خالد بر همسر مالك برجهيد و خانوادهء او را به بردگى گرفته گروهش را از هم بپاشيد و همداستانى آنانرا به پراكندگى كشانيد و تبار او را بر باد داده دارائىاش را يغما كرد ؟ آيا همهء اينها گناه زبان كنانيان است ؟\r\nو چرا تاريخ نگاران مىنويسند كه مالك براى جلوگيرى از دست درازى\r\n\r\n","description":"","footnote":"\r\n( 2 ) سورهء 75 آيهء 15 و 16\r\n","page_name":" 327 ","page_number":348},
  {"content":"\r\nبه همسرش كشته شد ؟\r\nو چرا زندگى نامه نويسان ، آن كشتار تند و تيز را به پاى خالد گذاشته‌اند - و نه زبان كنانيان - و در سرگذشت ضرار و عبد پسر ازور مىنويسند : او كسى است كه به دستور خالد ، مالك پسر نويره را بكشت ( 1 ) و در زندگى نامهء مالك يا مىنويسند : به راستى خالد او را كشت ، يا : ضرار به دستور خالد او را در زير شكنجه كشت ( 2 ) . اينها پرسشهائى است كه چنگ زنندهء به آن بهانه ، در برابرش سرگردان مىايستد و پاسخى براى آنها نمىيابد .\r\nپيشينيان را چه بوده است كه مستى هوس بازىها آنان را در پرتگاه افكنده و شيههء خواسته‌هاى ناروا همچون باده اى خردشان را برده و آمده‌اند و دربارهء هيچ يك از گروندگان به اين آئين هيچ خويشاوندى و هيچ پيمانى را ارج نمىنهند و آنان بيدادگراناند ( 3 ) كه مىبينى اين يكى ، كسى همچون مالك را مىكشد و مردم را به تيره ترين روزها مىنشاند تا به دلخواه خويش كه آميزش با ام تميم است برسد .\r\nو يكى نيز سرور خاندان پيامبر فرمانرواى گروندگان را مىكشد تا به هوس خود در همسرى با قطام دست يابد .\r\nو دومى ( 4 ) هم ، هست و نيست گروهى از اسديان را از همه سوى به يغما برده زنى زيبا را - كه همراهانش به وى بخشيده‌اند ! مىربايد و مى . . . ! و چون گزارش كار را به خالد مىدهد او هم مىگويد : گوارايت باد ! « كه گوئى آن سپاهيان فراهم آمده بودند تا به زنان دستدرازى كنند و مرز ارج و آبروى بانوان آزاده را درهم بشكنند » و چون پيش آمد را براى عمر نوشت پاسخ داد\r\n\r\n","description":"","footnote":"\r\n( 1 ) ن : « الاستيعاب » ج 1 ص 338 « اسد الغابة » ج 3 ص 39 « خزانة الادب » از بغدادى ج 2 ص 9 « الاصابة » ج 2 ص 209\r\n( 2 ) ن : « الاصابة » ج 3 ص 357 « مرآت الجنان ائينهء نهفته‌ها » ج 1 ص 62\r\n( 3 ) سورهء 9 آيهء 10\r\n( 4 ) ن : ضرار پسر ازور ؛ همكار خالد پسر وليد است كه برنامهء او را - در جهيدن بر زنان آزاده و آبرومند - نيز پياده مىكرده است .\r\n","page_name":" 328 ","page_number":349},
  {"content":"\r\nسر او را به سنگ بكوبيد ( 1 ) .\r\nو اين نيز يزيد پسر معاويه است كه زهرى پرورده در شير را پنهانى براى همسر حسن مىفرستد تا گل خوشبوى برانگيختهء خدا و دختر زادهء پاك وى را بكشد و به همسرى او در آيد ( 2 ) - يا چنان كه خواهد آمد معاويه براى خواسته اى كه داشت چنين كرد -\r\nآنگاه در پى اين بيدادگران نيز گروهى هستند كه با بهانه هائى من درآوردى دامن آنان را پاك مىنمايند ؛ گاهى مىگويند كه آنان دستور خدا را به گونه اى ديگر دريافته ( و راه تأويل رفته ) بودند ! گاهى مىنويسند كه ايشان انديشهء خود را در راه رسيدن به فرمان پيامبر به كار انداخته و سرانجام به چنان برداشتى رسيده ( و اجتهاد كرده ) بودند ! - كه كاش اين دو زمينه ( اجتهاد و تأويل ) از بنياد نمىبود تا دست آويز چنين تبهكارىهائى گردد ! - گاهى هم زبان كنانيان را افزار ماله كشى و ماست مالى گرفته و گناه را به گردن آن مىاندازند و خداوند « مىداند آنچه را كه ايشان در سينه‌ها نهفته‌اند و آنچه را آشكار مىسازند » ( 3 ) و اگر داورى كردى پس ميان آنان دادگرانه داورى كن كه خداوند دادگران را دوست مىدارد ( 4 ) .\r\nچشم انداز دوم\r\nدومين چشماندازى كه بايد روى سخن را به سوى آن برگردانيم اين است كه جانشين پيامبر ، نخست آمده و جان و خون و آبرو و زنان و آئين مسلمانان را به دست كسانى سپرده همچون خالد و ضرار پسر ازور كه باده گسار و تبهكار بوده ( 5 ) و به سپاهيانش سفارش مىكند كه هر كه را از كيش ما بازگشته زنده زنده بسوزانيد\r\n\r\n","description":"","footnote":"\r\n( 1 ) ن : « تاريخ ابن عساكر » ج 7 ص 31 « خزانة الادب » ج 2 ص 8 « الاصابة » ج 2 ص 209\r\n( 2 ) ن : تاريخ ابن عساكر « ج 4 ص 226\r\n( 3 ) ن : سورهء 27 آيهء 74 و سورهء 28 آيهء 69\r\n( 4 ) سورهء 5 آيهء 42\r\n( 5 ) ن : « تاريخ ابن عساكر » ج 7 ص 30 « خزانة الادب » ج 2 ص 8 « الاصابة » ج 2 ص 209\r\n","page_name":" 329 ","page_number":350},
  {"content":"\r\nبا اينكه مىدانى آئين نامه‌هاى ارجمند پيامبر ، مردم را از آن كار بازداشته - برگرديد به دو بخش « از كيش بر گشتگان سليمى » و « جانشين پيامبر فجأه را مىسوزاند » و سپس نيز همهء آن تبهكارىهاى بسيار زشت را كه مردم را به تيره ترين روزها نشاند ناديده گرفته « كه گوئى فرامرز هرگز نبود » ، گوش گيتى نشنيد كه هرگز در پيرامون آنها سرزنش ناچيزى روا دارد و در داستانها نيز نياورده‌اند كه او در ناپسند شمردن آنها لب تر كند و هيچكس هم نديد كه در راه انجام آن كارها سنگى بياندازد .\r\nچرا جانشين پيامبر ؛ خالد را براى كشتار مالك و ياران مسلمان و بيگناه او كيفر نداد با اين كه - چنانچه از پشتيبانىهاى خودش از وى بر مىآيد - در روى دادن اين تبهكارىها چون و چرائى نداشت ؟\r\nچرا در برابر خونى كه ريخته بود او را نكشت ؟ و چرا براى آميزش ناروايش با آن زن وى را به تازيانه نبست ؟ و چرا كيفر دروغ زنىاش را به وى نچشانيد ؟ و چرا او را به سزاى كسى نرسانيد كه بر زير دستان مسلمانش بيداد كرده است ؟\r\nچرا بر كنار كردن خالد را روا نشناخت با اينكه كار او را ناخوش داشت و به برادر مالك - متمم پسر نويره - پيشنهاد خونبها داد و - چنانچه در « الاصابة » ج 1 ص 415 آمده - خالد را بفرمود تا همسر مالك را رها كند ؟\r\nاينها همه هيچ ولى دست كم بايد - به زبان - مردم را به كارهاى نيك وا داشت و از بدكنشى پرهيز داد و آن مرد را براى آن بزهكارىها به باد نكوهش و سرزنش گرفت زيرا اگر تو كار ديگرى را ناپسند مىشمارى كمترين نشانه اش بايد آن باشد كه به گفتهء فرمانرواى گروندگان - درود بر او - گناه پيشگان را با روئى ترش ديدار كنى .\r\nچه شده كه جانشين پيامبر در پشتيبانى از خالد و تبهكارىهايش درنگ مىكند و در مىماند ؟ گاهى مىپندارد او دستور خدا را به گونه اى ديگر دريافته و در اين راه لغزيده و گاهى بهانه مىآرد كه او شمشيرى از شمشيرهاى خداست و عمر پسر خطاب را از نكوهش او باز مىدارد و دستور مىدهد كه از سخن در پيرامون او\r\n","description":"","footnote":"","page_name":" 330 ","page_number":351},
  {"content":"\r\nباز ايستد و زبان از كينه ورزى وى در كام كشد و - چنانچه در « شرح ابن ابى الحديد » ج 4 ص 187 آمده - بر ابو قتاده خشم مىگيرد كه چرا كار خالد را ناپسند شمرده است .\r\nما در بررسى پيرامون اين چشمانداز به همين بسنده مىكنيم كه روى خوانندگان را به سوى آن بگردانيم بىآنكه بخواهيم آنان را تا پايان راه ببريم و آنچه را در دورترين مرزها به چشم مىخورد بنمائيم زيرا گمان نداريم پرت بودن هيچ كدام از آن دو بهانه بر كسى پوشيده باشد ، آيا هيچ آئينشناسى در ميان مسلمانان هست كه نداند آن تبهكارى سهمناك كه مردم را به تيره ترين روزها نشاند تأويل و اجتهاد ( 1 ) بر نمىدارد و هر كس كه آنچه را بايستهء وى بوده انجام نداده به آسانى نمىتواند گناهانش را در پشت اين دو پرده و ماننده‌هاى آن بپوشاند و بزهكارىهايش را نيكو بنمايد و از زير كيفرهائى كه بايد بچشد در برود و بىهيچ بازخواستى به رايگان خونها بريزد و ريختن آبروى آزاده زنان را روا شناخته فرمان خداوند را دربارهء جانها و آبروها و دارائىها بشكند ، و كسى هم كه با لاف اجتهاد و تأويل ( 2 ) نابكارى نمايد داور از وى نمىپذيرد ، چنانچه قدامة پسر مظعون براى باده گسارىاش همين بهانه را آورد ولى عمر نپذيرفته وى را كيفر داد و تازيانه زد كه داستان آن در « سنن بيهقى » ج 8 ص 316 و ديگر جاها آمده است .\r\nابن ابى شيبه و ابن منذر از زبان محارب پسر دثار آورده‌اند كه گروهى از ياران پيامبر - درود و آفرين خدا بر وى و خاندانش - در سرزمين شام باده گسارى كردند و گفتند پشتگرمى ما به گفتار خداى است كه : كسانى كه به اين كيش گرويدند و كارهاى شايسته كردند هر چه بخورند بر ايشان گناهى نيست ( 3 ) تا پايان آيه ولى عمر ايشان را كيفر كرد ( 4 )\r\n\r\n","description":"","footnote":"\r\n( 1 ) روشنگرى اين دو واژه در ص 329 سطر 7 تا 10 گذشت .\r\n( 2 ) روشنگرى اين دو واژه در ص 329 سطر 7 تا 10 گذشت .\r\n( 3 ) سورهء 5 آيهء 95\r\n( 4 ) ن : « الدر المنثور » ج 2 ص 321\r\n","page_name":" 331 ","page_number":352},
  {"content":"\r\nو باز چنانچه در « الروض الانف » به خامهء سهيلى ج 2 ص 231 آمده ابو جندل عاصى پسر سهيل نيز فراز ياد شده از سخن خداى برتر از پندار را تأويل كرد و به باده گسارى پرداخت و ابو عبيده او را تازيانه زد .\r\nو آيا هيچكس مىتواند در اين زمينه دو دل باشد كه اگر خداوندگار پاك ، شمشيرى را برهنه گرداند هرگز آشوب و ستمى از آن برنخواهد خاست و پيمانهاى خداوند به دستيارى آن نمىشكند و در راه هوسبازى به كار نيفتاده خونهاى پاكان را نمىريزد و براى آميزش ناروا با زنان از نيام به در نمىآيد و آبروى اسلام را بر باد نمىدهد و تنها در دست مردمانى پاك و مردانى پاكيزه جاى مىگيرد كه از تبهكارى و بدكنشى بر كنار باشند ؟\r\nخالد كه بود و چه ارجى داشت كه جانشين پيامبر بيايد و آن برترى فزاينده را به وى ببخشد و او را شمشيرى بشمارد كه خداوند در روى دشمنانش برهنه نموده است ، با اين كه - به گفتهء آشكار دومين جانشين پيامبر - او دشمن خدا بود ؟ كه در بخش « دستور خليفه در داستان مالك » گذشت و با اين همه ، آيا پاسخ وى جز رنگ سخنى بىپايه و دروغ و پرت داشت ؟ و آيا جز اين بود كه وى با روش خويش برترىهاى كسان در كيش خداوند را انگيزهء نادانى و ريشخند گرفت ؟\r\nچگونه مىتوانيم خالد را شمشيرى از آن شمشيرها به شمار آريم كه خداوند آن را بر روى دشمنان خود برهنه نموده ؟ مگر در زندگى نامه اش - كه در برابر ما است - نمىنويسند كه او گردنكش و سنگدل و خونريز بوده و آنجا كه در خشم و هوس بر وى چيرگى مىيافته كيش خداوند را در پيش چشم نمىداشته ، و البته در هنگامى هم كه پيك خداوند - درود و آفرين خدا بر وى و خاندانش - زنده بود با جذيميان در الغميصا رفتارى نمود كه از آنچه پس از آن با مالك پسر نويره كرد سهمناكتر بود و برانگيختهء خدا - درود و آفرين خدا بر وى و خاندانش - پس از آن كه روزگارى چند بر وى خشمناك و از او روگردان بود از وى درگذشت و اين چشمپوشى بود كه به او دل داد تا بايربوعيان بطاح ، كرد آن چه كرد ( 1 ) .\r\n\r\n","description":"","footnote":"\r\n( 1 ) ن : « شرح ابن ابى الحديد » ج 4 ص 187\r\n","page_name":" 332 ","page_number":353},
  {"content":"\r\nاگر گذشت بزرگترين پيامبران از اين مرد - آن هم پس از خشم گرفتنش بر وى و گرفتار ساختن او براى گناهى كه كرد و روگردانىاش به روزگارى دراز - بازهم به او دل بدهد كه بكند آنچه كرد ، پس بنگر كه گذشت جانشين پيامبر از وى - آن هم بىهيچگونه خشم و روگردانى - چه به بار خواهد آورد ؟ و پشتيبانى هائى كه از او نمود در روان اين مرد و هم شيوه هايش كه مردمى تبهكار و گروه هائى آشوبگر بودند چه به جا مىگذارد و چگونه گستاخى و بىپروائى آنان را مىافزايد ؟\r\nما كجا مىتوانيم خالد را تيغى بشماريم كه خداوند بر روى دشمنانش برهنه نموده است با اين كه نامهء بوبكر به وى را در ميان برگهاى تاريخ مىبينيم كه مىنويسد : « پسر ننه خالد ! به جان خودم سوگند كه به راستى تو با دل آسوده با زنان مىآميزى با اين كه هنوز در آستانهء خانه ات خون هزار و دويست مرد مسلمان خشك نشده است . » ( 1 ) و اين را هنگامى به وى نوشت كه خالد به مجاعه گفت :\r\n« دخترت را به من ده » و مجاعه به وى پاسخ داد « آرام ! كه به راستى تو نزد دوستت پيوند آشتى ميان من و خويش را گسيختى » گفت « هان اى مرد ! دخترت را بده » و او نيز داد و چون گزارش به بوبكر رسيد نامهء بالا را براى وى نوشت و خالد نامه را كه ديد مىگفت اين كار آن مردك چپ دست - عمر پسر خطاب - است . و اين نخستين شيشه اى نبود كه با دست خالد در اسلام شكست زيرا همانند اين كار بسيار زشت و نكوهيده نيز در روزگار برانگيختهء خدا ( ص ) از او سر زده و وى - درود و آفرين خدا بر وى و خاندانش - از رفتار او بيزارى جسته بود ، پسر اسحق مىنويسد : پيك خدا ( ص ) يكانهائى از سپاه را به پيرامون مكه مىفرستاد تا مردم را به سوى خداى بزرگ و گرامى بخوانند ولى دستور نمىداد دست به پيكار زنند يكى از كسانى كه براى همين برنامه فرستاد خالد پسر وليد بود كه او را بفرمود تا براى خواندن مردم به خدا به جنوب تهامه رهسپار شود ولى او را براى\r\n\r\n","description":"","footnote":"\r\n( 1 ) ن : « تاريخ طبرى » ج 3 ص 254 « تاريخ الخميس » ج 3 ص 343\r\n","page_name":" 333 ","page_number":354},
  {"content":"\r\nنبرد نفرستاد گروه هائى از تازيان نيز با او بودند و چون به سرزمين جذيميان عامرزاده پاى نهادند و ايشان با ديدن او افزار جنگ برگرفتند ، خالد گفت افزار جنگ را بر زمين گذاريد كه به راستى مردم مسلمان شده‌اند -\r\nگفت : يكى از ياران ما كه از دانشوران جذيمى بود گزارش داد كه چون خالد به ما دستور داد تا افزار جنگ را بر زمين نهيم مردى از ما كه او را جحدم مىخواندند ( 1 ) گفت اى جذيميان ! واى بر شما ! اين خالد است ، به خدا سوگند پس از آنكه افزار جنگ را زمين گذاشتيد ، هيچ برنامه اى ندارد مگر دستگير كردن شما و پس از آن نيز تنها كارش گردن زدن شما است به خدا من هرگز افزار جنگ را بر زمين نمىگذارم . گفت كه : مردانى از گروه خودش او را گرفته و گفتند : جحدم ! مىخواهى خونهاى ما را بريزى ؟ به راستى مردم مسلمان شده و افزار جنگ را بر زمين نهاده‌اند و پيكار را رها كرده و مردم آرامش يافته‌اند .\r\nو به همين گونه با وى گفتند تا افزار جنگ را از او گرفتند و همهء گروه با پشتگرمى به سخن خالد ، جنگ افزارها را زمين نهادند و خالد كه چنين ديد بفرمود تا دستهاى آنان را از پشت سر ببستند و آنگاه همه را خوراك تيغ گردانيد و كشت آنان را كه كشت و چون گزارش به پيك خدا - درود و آفرين خدا بر وى - رسيد دو دست به سوى آسمان برداشت و سپس گفت : بار خدايا ! من در پيشگاه تو از آنچه خالد پسر وليد كرده بيزارى مىجويم . بوعمر در « الاستيعاب » ج 1 ص 153 مىنويسد : اين از گزارشهاى درستى است كه بر جاى مانده .\r\nابن هشام مىنويسد برخى از دانشوران از زبان ابراهيم پسر جعفر محمودى آورده‌اند كه گفت : برانگيختهء خدا - درود و آفرين خدا بر وى - گفت : خواب ديدم كه گويا لقمه اى از خوراكى حيس ( 2 ) برگرفتم و مزهء آن را گوارا يافتم ولى\r\n\r\n","description":"","footnote":"\r\n( 1 ) ن : در ج 1 ص 227 « الاصابه » او را به همين نام جحدم ياد كرده و درج 1 ص 228 به نام جذيم پسر حارث و درست ، همان گونه نخستين است .\r\n( 2 ) خوراكى است كه از به هم آميختن روغن و خرما و كشك مىپزند .\r\n","page_name":" 334 ","page_number":355},
  {"content":"\r\nچون فرو بردم چيزى از آن بيخ گلويم را گرفت و آنگاه على دست كرده آن را به در آورد بوبكر راست رو - خدا از وى خشنود باد - گفت اى پيك خدا ! اينك يكانى از يكانهاى سپاهت كه فرستاده بودى به گونه اى نزد تو مىآيد كه پاره اى از آنچه را انجام داده دوست مىدارى و در پيرامون پاره اى ديگر از كارهاى آن خرده گيرىها است و آنگاه على را مىفرستى تا كارها را رو به راه كند .\r\nپسر اسحاق گفته : سپس پيك خداوند - درود و آفرين خدا بر وى - على پسر ابوطالب - خدا از او خشنود باد - را بخواند و گفت : على ! به سوى اين گروه بيرون شو و در كار ايشان بنگر و كارهاى بيدانشانه را كه پيش از اسلام به كار مىبستند زير پايت لگدكوب كن . پس على بيرون شد تا به نزد آنان آمد و با او دارائى هائى بود كه پيك خدا - درود و آفرين خدا بر وى - فرستاده بود پس خونبهاى همهء كشتگان و تاوان زيانهائى كه به دارائىهاشان رسيده بود بپرداخت و تا آنجا پيش رفت كه تاوان چوبى تو گود را هم كه براى آبخورى سگ مىتراشند داد و هيچ خون و دارائى بر باد رفته بىتاوان نماند و چون اين كار به انجام آمد و هنوز چيزى از آن چه پيامبر داد مانده بود على - خدا از وى خشنود باد - از ايشان پرسيد : آيا در ميان شما هيچ دارائى يا خونى هست كه بر باد رفته و بازيافت نشده باشد ؟ پاسخ دادند نه . گفت پس من اين ماندهء دارائىها را نيز به شما مىدهم تا از سوى پيك خداوند - درود و آفرين خدا بر وى - دورانديشى و استواركارى نموده باشم زيرا شايد هنوز از با بتهائى كه نه شما مىدانيد و نه او - بستانكار باشيد . پس چنان كرد و آنگاه به نزد پيك خدا - درود و آفرين خدا بر وى - برگشت و او را از گزارش ، آگاهى داد ، او گفت درست كردى و نيك نمودى . گفت كه : سپس برانگيختهء خدا - درود و آفرين خدا بر وى - برخاست و روى به خانهء خدا آورد و ايستاد و چندان دو دستش را بلند كرد تا زير هر دو بغلش هويدا شد و سه بار گفت : بار خدايا ! من از آن چه خالد پسر وليد كرد در آستان تو بيزارى\r\n","description":"","footnote":"","page_name":" 335 ","page_number":356},
  {"content":"\r\nمىجويم .\r\nدر اين باره ميان خالد و عبد الرحمن پسر عوف نيز سخنى در گرفت كه عبد الرحمن پسر عوف به وى گفت : در سرزمين اسلام چنان رفتار كردى كه انگار ، روزگار نادانى و پيش از اسلام است . ( 1 ) و هم در « الاصابة » آمده كه عبد اللَّه پسر عمر و سالم بردهء بو حذيفه اين كار را از وى نكوهيده دانستند و البته - چنان كه در « الاصابة » ج 2 ص 81 آمده است - اين رسوائى وى را نيز بايد از تبهكارىهاى زبان كنانيان بشمار آورد !\r\nپس آن ستم و آشوب و دست درازى كه در روزگار بوبكر از شمشير خالد نمايان شد از بازمانده‌هاى همان كششهاى روانىاش در روزگار نادانى و پيش از اسلام بود ، و از نخستين روز همين شيوه را پيش گرفت . پس ما كجا مىتوانيم او را شمشيرى از شمشيرهاى خدا بشماريم با اين كه به راستى پيامبر بزرگ اسلام چندين بار رو به خانهء خدا و دست به سوى آسمان از وى بيزارى جست و بوبكر هم از نزديك مىديد ؟\r\n\r\n\r\n","description":"","footnote":"\r\n( 1 ) ن : « سيرة ابن هشام » ج 4 ص 53 تا 57 « طبقات ابن سعد » چاپ مصر شمارهء پياپى 659 . بخشى از آن نيز در « صحيح بخارى » آمده است « كتاب المغازى باب بعث خالد الى بنى جذيمة نامهء پيكارهاى پيامبر ، بخش فرستادن خالد به سوى جذيميان » - تاريخ ابو الفدا ج 1 ص 145 « اسد الغابة » ج 3 ص 102 « الاصابة » ج 1 ص 318 و ج 2 ص 81\r\n","page_name":" 336 ","page_number":357}
  ]