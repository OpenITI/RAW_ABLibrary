[
  {"content":"\r\n","description":"","footnote":"","page_name":" 1 ","page_number":1},
  {"content":"\r\n","description":"","footnote":"","page_name":" 2 ","page_number":2},
  {"content":"\r\n[ جلد بيست و هفتم 
  ]\r\n\r\n‹ 90 › سوره بلد اين سوره در مكه نازل شده و داراى بيست آيه است\r\n","description":"","footnote":"","page_name":" 3 ","page_number":3},
  {"content":"\r\n\r\nمحتوى و فضيلت سوره « بلد »\r\nاين سوره در عين كوتاهى حقايق بزرگى را در بردارد .\r\n1 - در قسمت اول اين سوره بعد از ذكر سوگندهاى پرمعنايى اشاره به اين حقيقت شده كه زندگى انسان در عالم دنيا همواره توأم با مشكلات و رنج است ، تا از يك سو خود را براى رفتن به جنگ مشكلات آماده سازد ، و از سوى ديگر انتظار آرامش و آسودگى مطلق را در اين جهان از سر بيرون كند ، آرامش مطلق تنها در زندگى آخرت امكانپذير است و بس .\r\n2 - در بخش ديگرى از اين سوره قسمتى از مهمترين نعمتهاى الهى را بر انسان مىشمرد ، و سپس به ناسپاسى او در مقابل اين نعمتها اشاره مىكند .\r\n3 - در آخرين بخش اين سوره مردم را به دو گروه : « اصحاب الميمنة » و « اصحاب المشئمة » تقسيم كرده ، و گوشه اى از صفات اعمال گروه اول ( مؤمنان صالح ) و سپس سرنوشت آنها را بيان مىكند ، و بعد به نقطه مقابل آنها يعنى كافران و مجرمان و سرنوشت آنها مىپردازد .\r\nتعبير آيات سوره بسيار قاطع و كوبنده ، جمله بنديها كوتاه و پرطنين ، و الفاظ بسيار مؤثر و گويا است ، و شكل آيات و محتوا نشان مىدهد كه اين سوره از سوره‌هاى « مكى » است .\r\nدر فضيلت تلاوت اين سوره از پيغمبر اكرم ص نقل شده كه فرمود :\r\nمن قرأها اعطاه اللَّه الامن من غضبه يوم القيامة :\r\n« كسى كه سوره بلد را بخواند خداوند او را از خشم خود در قيامت در امان مىدارد » ( 1 ) .\r\n\r\n","description":"","footnote":"\r\n( 1 ) « مجمع البيان » جلد 10 صفحه 490 .\r\n","page_name":" 4 ","page_number":4},
  {"content":"\r\nو در حديثى از امام صادق ع مىخوانيم : « كسى كه در نماز واجب سوره » لا اقسم بهذا البلد « را بخواند ، در دنيا از صالحان شناخته خواهد شد ، و در آخرت از كسانى شناخته مىشود كه در درگاه خداوند مقام و منزلتى دارد ، و از دوستان پيامبران و شهدا و صالحين خواهد بود » ( 1 ) .\r\n\r\n","description":"","footnote":"\r\n( 1 ) « ثواب الاعمال » طبق نقل « نور الثقلين » جلد 5 صفحه 578 .\r\n","page_name":" 5 ","page_number":5},
  {"content":"\r\n\r\n[ سوره البلد ‹ 90 › : آيات 1 تا 7 
  ]\r\nبِسْمِ اللَّه الرَّحْمنِ الرَّحِيمِ\r\nلا أُقْسِمُ بِهذَا الْبَلَدِ ‹ 1 › وَأَنْتَ حِلٌّ بِهذَا الْبَلَدِ ‹ 2 › وَوالِدٍ وَما وَلَدَ ‹ 3 › لَقَدْ خَلَقْنَا الإِنْسانَ فِي كَبَدٍ ‹ 4 ›\r\nأَ يَحْسَبُ أَنْ لَنْ يَقْدِرَ عَلَيْه أَحَدٌ ‹ 5 › يَقُولُ أَهْلَكْتُ مالًا لُبَداً ‹ 6 › أَ يَحْسَبُ أَنْ لَمْ يَرَه أَحَدٌ ‹ 7 ›\r\n\r\nترجمه :\r\nبنام خداوند بخشنده بخشايشگر 1 - قسم به اين شهر مقدس ( مكه ) .\r\n2 - شهرى كه تو ساكن آن هستى !\r\n","description":"","footnote":"","page_name":" 6 ","page_number":6},
  {"content":"\r\n3 - و قسم به پدر و فرزندش ( ابراهيم خليل و اسماعيل ذبيح ) .\r\n4 - كه ما انسان را در رنج آفريديم ( و زندگى او مملو از رنجها است ) .\r\n5 - آيا او گمان مىكند كه هيچكس قادر نيست بر او دست يابد ؟ ! 6 - مىگويد : مال زيادى را ( در كارهاى خير ) تلف كرده‌ام ! 7 - آيا گمان مىكند هيچكس او را نديده ( و نمىبيند ) ؟\r\n\r\nتفسير : سوگند به اين شهر مقدس\r\nسنت قرآن در بسيارى از موارد بر اين است كه بيان حقايق بسيار مهم را با سوگند شروع مىكند ، سوگندهايى كه خود نيز سبب حركت انديشه و فكر و عقل انسان است ، سوگندهايى كه ارتباط خاصى با همان مطلب مورد نظر دارد .\r\nدر اينجا نيز براى بيان اين واقعيت كه زندگى انسان در دنيا توأم با درد و رنج است از سوگند تازه اى شروع مىكند و مىفرمايد : « قسم به اين شهر مقدس شهر مكه « ( * ( لا أُقْسِمُ بِهذَا الْبَلَدِ ) * ) » .\r\n« شهرى كه تو ساكن آن هستى » ( * ( وَأَنْتَ حِلٌّ بِهذَا الْبَلَدِ ) * ) .\r\nگرچه در اين آيات نام « مكه » صريحا نيامده است ، ولى با توجه به مكى بودن سوره از يك سو ، و اهميت فوق العاده اين شهر مقدس از سوى ديگر ، پيدا است كه منظور همان مكه است ، و اجماع مفسران نيز بر همين است .\r\nالبته شرافت و عظمت سرزمين مكه ايجاب مىكند خداوند به آن سوگند\r\n\r\n","description":"","footnote":"\r\n( 1 ) « لا » در اينجا « زائده » است و براى تاكيد آمده ، البته طبق تفسير ديگرى احتمال دارد « لا » نافيه باشد ( در اين زمينه توضيح بيشترى در آغاز سوره قيامت نيز داده شده است ) .\r\n","page_name":" 7 ","page_number":7},
  {"content":"\r\nياد نمايد ، چرا كه نخستين مركز توحيد و عبادت پروردگار در اينجا ساخته شده ، و انبياى بزرگ گرد اين خانه طواف كرده‌اند ، ولى جمله « * ( وَأَنْتَ حِلٌّ بِهذَا الْبَلَدِ ) * » مطلب تازه اى در بر دارد ، مىگويد اين شهر به خاطر وجود پر فيض و پر بركت تو چنان عظمتى به خود گرفته كه شايسته اين سوگند شده است .\r\nو حقيقت همين است كه ارزش سرزمينها به ارزش انسانهاى مقيم در آن است ، مبادا كفار مكه تصور كنند اگر قرآن به اين سرزمين قسم ياد مىكند براى وطن آنها و يا كانون بتهايشان اهميت قائل شده است ، نه چنين نيست ، تنها ارزش اين شهر ( گذشته از سوابق تاريخى خاص آن ) به خاطر وجود ذيجود بنده خاص خدا محمد ص است .\r\n\r\nاى كعبه را ز يمن قدوم تو صد شرف\r\nوى مرده را از مقدم پاك تو صد صفا\r\n\r\n\r\nبطحا ز نور طلعت تو يافته فروغ\r\nيثرب ز خاك تو با رونق و نوا\r\n\r\nدر اينجا تفسير ديگرى نيز وجود دارد و آن اينكه « من به اين شهر مقدس سوگند ياد نمىكنم در حالى كه احترام تو را هتك كرده‌اند ، و جان و مال و عرضت را حلال و مباح شمرده‌اند » .\r\nو اين توبيخ و سرزنش شديدى است نسبت به كفار قريش كه آنها خود را خادمان ، و حافظان حرم مكه مىپنداشتند ، و براى اين سرزمين آن چنان احترامى قائل بودند كه حتى اگر قاتل پدرشان در آنجا ديده مىشد در امان بود ، حتى مىگويند كسانى كه از پوست درختان مكه بر مىگرفتند و به خود مىبستند به خاطر آن در امان بودند . ولى با اين حال چرا تمام اين آداب و سنن در مورد پيغمبر اكرم ص زير پا گذارده شد ؟ ! چرا هر گونه اذيت و آزار نسبت به او و يارانش روا مىداشتند ، و حتى خونشان را مباح مىشمردند ؟ !\r\n","description":"","footnote":"","page_name":" 8 ","page_number":8},
  {"content":"\r\nاين تفسير در حديثى از امام صادق ع نيز نقل شده است ( 1 ) .\r\nسپس مىافزايد : « و قسم به پدر و فرزندش » ( * ( وَوالِدٍ وَما وَلَدَ ) . ) *\r\nدر اينكه منظور از اين « پدر » و « فرزند » كيست ؟ تفسيرهاى متعددى ذكر كرده‌اند :\r\nنخست اينكه : منظور از « والد » ابراهيم خليل و از « ولد » اسماعيل ذبيح است و با توجه به اينكه در آيه قبل به شهر « مكه » سوگند ياد شده و مىدانيم ابراهيم و فرزندش بنيانگذار كعبه و شهر مكه بودند اين تفسير بسيار مناسب به نظر مىرسد بخصوص اينكه عرب جاهلى نيز براى حضرت ابراهيم و فرزندش اهميت فوق العاده اى قائل بود ، و به آنها افتخار مىكرد و بسيارى از آنها نسب خود را به آن دو مىرساندند .\r\nديگر اينكه : منظور آدم و فرزندانش مىباشد .\r\nسوم اينكه : منظور آدم و پيامبرانى هستند كه از دودمان او برخاسته‌اند .\r\nو چهارم اينكه : منظور سوگند به هر پدر و فرزندى است ، چرا كه مساله تولد و بقاء نسل انسانى در طول ادوار مختلف ، از شگفتانگيزترين بدايع خلقت است ، و خداوند مخصوصا به آن سوگند ياد كرده است .\r\nجمع ميان اين چهار تفسير نيز بعيد نيست هر چند تفسير اول از همه مناسبتر به نظر مىرسد .\r\nسپس به چيزى مىپردازد كه هدف نهايى اين سوگندها است ، مىفرمايد « مسلما ما انسان را در رنج آفريديم » ( * ( لَقَدْ خَلَقْنَا الإِنْسانَ فِي كَبَدٍ ) * ) .\r\n\r\n","description":"","footnote":"\r\n( 1 ) « مجمع البيان » جلد 10 صفحه 493 .\r\n","page_name":" 9 ","page_number":9},
  {"content":"\r\n« كبد » به گفته طبرسى در مجمع البيان در اصل به معنى « شدت » است ، و لذا هنگامى كه شير غليظ شود « تكبد اللبن » مىگويند .\r\nولى به گفته « راغب » در « مفردات » « كبد » ( بر وزن حسد ) به معنى دردى است كه عارض « كبد » انسان ( جگر سياه ) مىشود و سپس به هر گونه مشقت و رنج اطلاق شده است .\r\nريشه اين لغت هر چه باشد مفهوم فعلى آن همان رنج و ناراحتى است .\r\nآرى انسان از آغاز زندگى حتى از آن لحظه اى كه نطفه او در قرارگاه رحم واقع مىشود ، مراحل زيادى از مشكلات و درد و رنجها را طى مىكند تا متولد شود ، و بعد از تولد در دوران طفوليت ، و سپس جوانى ، و از همه مشكلتر دوران پيرى ، مواجه به انواع مشقتها و رنجها است ، و اين است طبيعت زندگى دنيا ، و انتظار غير آن داشتن اشتباه است اشتباه ، و به گفته شاعر عرب :\r\n\r\nطبعت على كدر و انت تريدها\r\nصفوا عن الاكدار و الاقذار ؟\r\n\r\n\r\nو مكلف الايام ضد طباعها\r\nمتطلب فى الماء جدوة نار !\r\n\r\n« طبيعت جهان بر كدورت است و تو مىخواهى از هر گونه كدورت و ناپاكى پاك باشد » ؟\r\n« هر كس دوران جهان را بر ضد طبيعتش بطلبد همچون كسى است كه در ميان امواج آب شعله آتش جستجو مىكند » ! نگاهى به زندگى انبياء و اولياء اللَّه نيز نشان مىدهد كه زندگى اين گلهاى سرسبد آفرينش نيز با انواع ناملائمات و درد و رنجها قرين بود ، هنگامى كه دنيا براى آنها چنين باشد ، وضع براى ديگران روشن است .\r\nو اگر افراد يا جوامعى را مىبينيم كه به ظاهر درد و رنجى ندارند يا بر - اثر مطالعات سطحى ما است ، و لذا وقتى نزديكتر مىشويم به عمق درد و رنجهاى\r\n","description":"","footnote":"","page_name":" 10 ","page_number":10},
  {"content":"\r\nهمين صاحبان زندگى مرفه آشنا مىگرديم ، و يا اينكه براى مدتى محدود و زمانى استثنايى است كه قانون كلى جهان را بر هم نمىزند .\r\nسپس مىافزايد : « آيا اين انسان گمان مىكند كه هيچكس قادر نيست بر او دست بيابد » ؟ ( * ( أَ يَحْسَبُ أَنْ لَنْ يَقْدِرَ عَلَيْه أَحَدٌ ) * ) . ( 1 )\r\nاشاره به اينكه آميختگى زندگى انسان با آن همه درد و رنج دليل بر اين است كه او قدرتى ندارد .\r\nولى او بر مركب غرور سوار است ، و هر كار خلاف و گناه و جرم و تجاوزى را مرتكب مىشود گويى خود را در امن و امان مىبيند ، و از قلمرو مجازات الهى بر كنار تصور مىكند ، هنگامى كه به قدرت مىرسد تمام احكام الهى را زير پا مىگذارد ، و مطلقا خدا را بنده نيست ، آيا به راستى چنين مىپندارد كه از چنگال مجازات پروردگار رهايى مىيابد ، چه اشتباه بزرگى ! اين احتمال نيز داده شده كه منظور ثروتمندانى هستند كه مىپنداشتند احدى توانايى ندارد ثروت آنها را بگيرد .\r\nو نيز گفته شده منظور كسانى هستند كه معتقد بودند احدى آنها را در برابر اعمالشان بازخواست نمىكنند .\r\nولى آيه مفهوم جامعى دارد كه ممكن است همه اين تفسيرها را شامل شود .\r\nبعضى گفته‌اند : آيه فوق اشاره به مردى از قبيله « جمح » كه « ابو الاسد » ناميده مىشد ، او بقدرى نيرومند بود كه روى يك قطعه چرم مىنشست ده نفر مىخواستند آن را از زير پاى او بكشند نمىتوانستند ، چرم پاره پاره مىشد و او\r\n\r\n","description":"","footnote":"\r\n( 1 ) « ان » در اين جمله « مخففه از مثقله » است ، و در تقدير « انه لن يقدر عليه احد » مىباشد .\r\n","page_name":" 11 ","page_number":11},
  {"content":"\r\nاز جا تكان نمىخورد ! ( 1 ) .\r\nولى نظر داشتن آيه به چنين فرد يا افراد مغرورى مانع از عموميت مفهوم آن نيست .\r\nسپس در ادامه همين سخن مىافزايد : « او مىگويد من مال زيادى را تباه كردم » ( * ( يَقُولُ أَهْلَكْتُ مالًا لُبَداً ) * ) .\r\nاشاره به كسانى است كه وقتى به آنها پيشنهاد صرف مال در كار خيرى مىكردند از روى غرور و نخوت مىگفتند : ما بسيار در اين راهها صرف كرده‌ايم در حالى كه چيزى براى خدا انفاق نكرده بودند ، و اگر اموالى به اين و آن داده بودند براى تظاهر و ريا كارى و اغراض شخصى بوده است .\r\nبعضى نيز گفته‌اند : آيه اشاره است به كسانى كه اموال زيادى در دشمنى با اسلام و پيامبر ص و توطئه‌هاى ضد اسلامى صرف كرده بودند ، و به آن افتخار مىكردند ، همانگونه كه در حديثى آمده است كه در روز جنگ خندق هنگامى كه على ع « اسلام » را به « عمرو بن عبد ود » عرضه نمود ، او در پاسخ گفت :\r\nفاين ما انفقت فيكم مالا لبدا : « پس آن همه اموالى كه بر ضد شما مصرف كردم چه مىشود » ؟ ! ( 2 ) .\r\nبعضى نيز گفته‌اند : آيه ناظر به بعضى از سران قريش مانند « حارث بن عامر » است كه مرتكب گناهى شده بود راه نجات را از پيامبر ص سؤال كرد حضرت دستور كفاره به او داد . او گفت : اموال من از آن روز كه وارد دين اسلام شدم در كفارات و نفقات نابود شد « ! ( 3 ) .\r\n\r\n","description":"","footnote":"\r\n( 1 ) « مجمع البيان » جلد 10 صفحه 493 .\r\n( 2 ) « نور الثقلين » جلد 5 صفحه 580 حديث 10 .\r\n( 3 ) « مجمع البيان » جلد 10 صفحه 493 .\r\n","page_name":" 12 ","page_number":12},
  {"content":"\r\nجمع ميان هر سه تفسير نيز بى مانع است ، هر چند تفسير اول تناسب بيشترى با آيه بعد دارد .\r\nتعبير به « اهلكت » اشاره به اين است كه اموال او در حقيقت نابود شده و بهره اى عائدش نمىشود .\r\n« لبد » ( بر وزن لغت ) به معنى شىء متراكم و انبوه است و در اينجا به معنى مال فراوان است .\r\nسپس مىافزايد : « آيا گمان مىكند كه هيچكس او را نديده و نمىبيند » ؟ ! ( * ( أَ يَحْسَبُ أَنْ لَمْ يَرَه أَحَدٌ ) * ) .\r\nاو از اين حقيقت غافل است كه خداوند نه فقط ظواهر اعمال او را در خلوت و جمع مىبيند ، بلكه از اعماق قلب و روح او نيز آگاه است ، و از نيات او با خبر ، مگر ممكن است خدايى كه وجود بى انتهايش به همه چيز احاطه دارد چيزى را نبيند و نداند ؟ ! اين غافلان بيخبرند كه بر اثر جهل و ناآگاهى خود را از مراقبت دائمى پروردگار بر كنار مىپندارند .\r\nآرى خدا مىداند اين اموال را از كجا به دست آورده ؟ و در چه راهى مصرف كرده است ؟ ! در حديثى از « ابن عباس » نقل شده است كه « پيغمبر اكرم » ص فرمود :\r\nلا تزول قدما العبد حتى يسال عن اربعة : عن عمره فيما افناه ؟ و عن ماله من اين جمعه ، و فيما ذا انفقه ؟ و عن عمله ما ذا عمل به ؟ و عن حبنا اهل البيت :\r\nدر قيامت هيچ بنده اى قدم از قدم بر نمىدارد تا از چهار چيز سؤال شود :\r\n","description":"","footnote":"","page_name":" 13 ","page_number":13},
  {"content":"\r\nاز عمرش كه در چه راهى آن را فانى كرده ؟ و از مالش كه از كجا جمعآورى نموده ، و در چه راه مصرف كرده است ؟ و از عملش كه چه كارى انجام داده ؟ و از محبت ما اهل بيت « ! ( 1 ) .\r\nكوتاه سخن اينكه چگونه انسان مغرور مىشود و ادعاى قدرت مىكند در حالى كه زندگى او با درد و رنج عجين است ، « اگر مالى دارد به شبى است ، و اگر جانى دارد به تبى است » ! وانگهى چگونه ادعا مىكند كه من اموال فراوانى در راه خدا انفاق كرده‌ام ، در حالى كه او از نيتش آگاه است ، هم كيفيت تحصيل آن اموال نامشروع را مىداند و هم چگونگى صرف كردن رياكارانه و مغرضانه آن را .\r\n\r\n","description":"","footnote":"\r\n( 1 ) « مجمع البيان » جلد 10 صفحه 494 - شبيه همين معنى در تفسير « روح البيان » جلد 10 صفحه 435 نيز آمده است .\r\n","page_name":" 14 ","page_number":14},
  {"content":"\r\n\r\n[ سوره البلد ‹ 90 › : آيات 8 تا 10 
  ]\r\nأَ لَمْ نَجْعَلْ لَه عَيْنَيْنِ ‹ 8 › وَلِساناً وَشَفَتَيْنِ ‹ 9 › وَهَدَيْناه النَّجْدَيْنِ ‹ 10 ›\r\n\r\nترجمه :\r\n8 - آيا براى او ( انسان ) دو چشم قرار نداديم ؟\r\n9 - و يك زبان و دو لب ؟\r\n10 - و او را به خير و شرش هدايت نموديم .\r\n\r\nتفسير : نعمت چشم و زبان ، و هدايت\r\nدر تعقيب آيات گذشته كه سخن از غرور و غفلت انسانهاى طغيانگر مىگفت در آيات مورد بحث بخشى از مهمترين نعمتهاى مادى و معنوى الهى را بر اين انسان مىشمرد ، تا از يك سو غرور و غفلت او را بشكند ، و از سوى ديگر وادار به تفكر در خالق اين نعمتها كند ، و با تحريك حس شكرگزارى در درون جانش او را به سوى معرفت خالق سوق دهد .\r\nنخست مىفرمايد : « آيا ما براى اين انسان دو چشم قرار نداديم ؟ ! ( * ( أَ لَمْ نَجْعَلْ لَه عَيْنَيْنِ ) * ) .\r\n« و يك زبان و دو لب » ؟ ! ( * ( وَلِساناً وَشَفَتَيْنِ ) . ) *\r\n","description":"","footnote":"","page_name":" 15 ","page_number":15},
  {"content":"\r\n« و او را به خير و شرش آگاه كرديم ، و هدايت نموديم » ( * ( وَهَدَيْناه النَّجْدَيْنِ ) . ) *\r\nبه اين ترتيب در اين چند جمله كوتاه به سه نعمت مهم مادى و يك نعمت بزرگ معنوى كه همه از عظيمترين نعمتهاى الهى است اشاره نموده است : نعمت چشمها ، و زبان ، و لبها ، از يك سو ، و نعمت هدايت و معرفت خير و شر از سوى ديگر .\r\n( توجه داشته باشيد « نجد » در اصل به معنى مكان مرتفع است در مقابل « تهامه » كه به سرزمينهاى پست گفته مىشود ، يا به تعبير ديگر « بلند بوم » و « پست بوم » است ، و در اينجا كنايه از خير و شر و مسير سعادت و شقاوت است ) ( 1 ) .\r\nدر اهميت نعمتهاى فوق همين بس كه :\r\n« چشم » مهمترين وسيله ارتباط انسان با جهان خارج است ، شگفتيهاى چشم به اندازه اى است كه به راستى انسان را به خضوع در مقابل خالق آن وا - مىدارد ، طبقات هفتگانه چشم كه به نامهاى صلبيه ( قرنيه ) مشيميه ، عنبيه ، جلديه ، زلاليه ، زجاجيه ، و شبكيه ناميده شده ، هر كدام ساختمان عجيب و ظريف و شگفتانگيزى دارد كه قوانين فيزيكى و شيميايى مربوط به نور و آئينه‌ها به دقيقترين وجهى در آنها رعايت شده به طورى كه پيشرفته ترين دوربينهاى دقيق عكاسى در برابر آن موجود بى ارزشى است ، و به راستى اگر در تمام دنيا جز انسان ، و در تمام وجود انسان جز چشم ، چيز ديگرى نبود ، مطالعه شگفتىهايش براى شناخت علم و قدرت عظيم پروردگار كافى بود .\r\n\r\n","description":"","footnote":"\r\n( 1 ) اين تفسير در حديثى از امير مؤمنان على ( ع ) نقل شده ( مجمع البيان ذيل آيات مورد بحث ) و اين كه بعضى آن را به دو پستان مادر كه برآمدگى سينه‌ها است ! تفسير كرده‌اند بسيار بعيد است ، ضمنا تعبير به « نجد » در مورد خير به خاطر عظمت آن است و در مورد شر از باب تغليب است .\r\n","page_name":" 16 ","page_number":16},
  {"content":"\r\nو اما « زبان » مهمترين وسيله ارتباط انسان با انسانهاى ديگر و نقل و مبادله اطلاعات و معلومات از قومى به قوم ديگر ، و از نسلى به نسل ديگر است ، و اگر اين وسيله ارتباطى نبود هرگز انسان نمىتوانست تا اين حد در علم و دانش و تمدن مادى و مسائل معنوى ترقى كند .\r\nو اما « لبها » « اولا » نقش مؤثرى در تكلم دارند ، چرا كه بسيارى از مقاطع حروف به وسيله لبها ادا مىشود ، و از اين گذشته لبها كمك زيادى به جويدن غذا ، و حفظ رطوبت دهان ، و نوشيدن آب مىكند و اگر نبودند مساله خوردن و آشاميدن انسان ، و حتى منظره چهره او بر اثر جريان آب دهان به بيرون ، و عدم قدرت بر اداء بسيارى از حروف وضع اسفانگيزى داشت .\r\nو از آنجا كه درك حقايق در درجه اول با چشم و زبان است .\r\nو به دنبال اينها به مساله وجود « عقل » و « هدايت عقلانى ، و فطرى » اشاره مىكند ، و حتى تعبير آيه ، « هدايت تشريعى » كه به وسيله انبياء و اولياء انجام مىگيرد شامل مىشود .\r\nآرى او هم « ديده بينا » و « آفتاب » را در اختيار انسان گذارده ، و هم « راه و چاه » را به او نشان داده ، « تا آدمى نگاه كند پيش پاى خويش » .\r\nاما با اينهمه چراغ فروزان كه فرا راه او قرار داده است اگر از بيراهه مىرود بايد گفت « بگذار تا بيفتد و بيند سزاى خويش » ! جمله « * ( وَهَدَيْناه النَّجْدَيْنِ ) * » « ما او را از راه خير و شر آگاه كرديم » علاوه بر اينكه مساله اختيار و آزادى اراده انسان را بيان مىكند ، با توجه به اينكه « نجد » مكان مرتفع است اشاره به اين است كه پيمودن راه خير خالى از مشكلات و زحمت و رنج نيست ، همانگونه كه بالا رفتن از زمينهاى مرتفع مشكلاتى دارد ، حتى پيمودن راه شر نيز مشكلاتى دارد ، چه بهتر كه انسان با سعى و تلاشش راه خير را برگزيند .\r\n","description":"","footnote":"","page_name":" 17 ","page_number":17},
  {"content":"\r\nاما در عين حال انتخاب راه با خود انسان است ، او است كه مىتواند چشم و زبان را در مسير حلال يا حرام به گردش درآورد ، و از دو جاده « خير » و « شر » هر كدام را بخواهد برگزيند .\r\nو لذا در حديثى از پيغمبر اكرم ص مىخوانيم : « خداوند متعال به فرزندان آدم مىگويد : « يا بن آدم ! ان نازعك لسانك فيما حرمت عليك فقد اعنتك عليه بطبقتين فاطبق ، و ان نازعك بصرك الى بعض ما حرمت عليك فقد اعنتك عليه بطبقتين فاطبق . . . » : « اى فرزند آدم ! اگر زبانت خواست تو را وادار به حرام كند من دو لب را براى جلوگيرى از آن در اختيار تو قرار داده‌ام ، لب را فروبند ، و اگر چشمت بخواهد تو را به سوى حرام ببرد من پلكها را در اختيار تو قرار داده‌ام ، آنها را فرو بند ! . . . » ( 1 ) .\r\nو به اين ترتيب خداوند وسائل كنترل اين نعمتهاى بزرگ نيز در اختيار بشر قرار داده و اين يكى ديگر از الطاف بزرگ او است .\r\nجالب اينكه آيات فوق در مورد زبان اشاره به لبها شده ، اما در مورد چشمها اشاره به پلكها نشده است ، و اين ظاهرا به دو علت است يكى اينكه نقش لبها براى سخن گفتن و غذا خوردن و ساير جهات به مراتب بيش از پلكها در مورد چشم است ، و ديگر اينكه كنترل زبان از كنترل چشم به مراتب مهمتر و سرنوشتسازتر است .\r\n\r\nنكته‌ها :\r\n\r\n1 - شگفتيهاى چشم\r\nچشم را معمولا به يك دستگاه دوربين عكاسى تشبيه مىكنند كه با عدسى\r\n\r\n","description":"","footnote":"\r\n( 1 ) « نور الثقلين » جلد 5 صفحه 581 .\r\n","page_name":" 18 ","page_number":18},
  {"content":"\r\nبسيار ظريف خود از صحنه‌هاى مختلف عكسبردارى مىكند ، عكسهايى كه به جاى فيلم روى « شبكيه چشم » منعكس مىشود ، و از آنجا به وسيله اعصاب بينايى به مغز منتقل مىگردد .\r\nاين دستگاه عكسبردارى فوق العاده ظريف و دقيق ، در شبانه روز ممكن است هزاران هزار عكس از صحنه‌هاى مختلف بردارد ، ولى از جهات زيادى قابل مقايسه حتى با پيشرفته ترين دستگاههاى عكسبردارى و فيلمبردارى نيست ، زيرا :\r\n1 - دريچه تنظيم نور ( ديافراگم ) در اين دستگاه كه همان « مردمك چشم » است به طور خودكار در برابر نور تغيير شكل داده در مقابل نور قوى تنگتر و در مقابل نور ضعيف گشادتر مىشود در حالى كه دستگاههاى عكاسى را بايد به وسيله اشخاص تنظيم كرد .\r\n2 - عدسى چشم بر خلاف تمام عدسيهايى كه در دوربينهاى عكاسى دنيا به كار رفته دائما تغيير شكل مىدهد ، به طورى كه گاه قطر آن 5 : 1 ميليمتر است و گاه تا 8 ميليمتر مىرسد ! تا آماده عكسبردارى از صحنه‌هاى دور و نزديك شود ، و اين كار به وسيله عضلاتى كه اطراف عدسى را گرفته‌اند ، و آن را مىكشند يا رها مىكنند انجام مىشود ، بطورى كه يك عدسى چشم به تنهايى كار صدها عدسى را انجام مىدهد ! 3 - اين دستگاه عكاسى در چهار جهت مختلف حركت مىكند ، و مىتواند به كمك عضلات چشم به هر طرف حركت كرده و فيلمبردارى كند .\r\n4 - نكته مهم ديگر اينجا است كه در دوربينهاى عكاسى بايد فيلمها را عوض كنند ، و يك حلقه فيلم كه تمام شد بايد حلقه ديگرى جاى آن بگذارند ، اما چشمهاى انسان در تمام طول عمر فيلمبردارى مىكند ، بى آنكه چيزى از آن عوض شود ، اين به خاطر آن است كه در قسمت شبكيه چشم كه تصويرها\r\n","description":"","footnote":"","page_name":" 19 ","page_number":19},
  {"content":"\r\nروى آن منعكس مىشود دو رقم سلول وجود دارد ، سلولهاى « مخروطى » « و استوانه اى » كه داراى ماده بسيار حساسى در برابر نور است ، و با كمترين تابش نور تجزيه مىشود و امواجى به وجود مىآورد كه به مغز منتقل مىشود ، و بعد اثر آن زائل مىشود ، و شبكيه مجددا آماده فيلمبردارى جديد خواهد شد .\r\n5 - دوربينهاى عكاسى از موادى بسيار محكم ساخته شده است ، ولى دستگاه عكاسى چشم به قدرى ظريف و لطيف است كه با مختصر چيزى خراش مىيابد و به همين جهت در محفظه محكم استخوانى قرار گرفته اما در عين ظرافت بسيار از آهن و فولاد پر دوامتر است .\r\n6 - مساله « تنظيم نور » براى فيلمبرداران و عكاسان مساله بسيار مهمى است و براى اينكه تصويرها روشن باشد گاهى لازم است چندين ساعت مشغول تنظيم نور و مقدمات آن باشند در حالى كه چشم در هر شرائطى از نور قوى و متوسط و ضعيف حتى در تاريكى به شرط آنكه نور بسيار كمى در آنجا باشد عكسبردارى مىكند ، و اين از عجائب چشم است .\r\n7 - گاهى ما از روشنايى به تاريكى مىرويم ، و يا لامپهاى برق دفعتا خاموش مىشود در آن لحظه مطلقا چيزى را نمىبينيم ، ولى با گذشتن چند لحظه چشم ما به طور خودكار وضع خود را با آن نور ضعيف تطبيق مىدهد ، بطورى كه وقتى به اطراف خود نگاه مىكنيم تدريجا اشياء زيادى را مىبينيم و مىگوئيم چشم ما با تاريكى عادت كرد ، و اين تعبير عادت كه با زبان ساده ادا مىشود نتيجه مكانيسم بسيار پيچيده اى است كه در چشم قرار دارد ، و مىتواند خود را در زمان بسيار كوتاهى با شرائط جديد تطبيق دهد .\r\nعكس اين معنى به هنگامى كه از تاريكى به روشنايى منتقل مىشويم نيز صادق است ، كه در آغاز ، چشم ما تحمل نور قوى را ندارد ولى بعد از چند لحظه خود را با آن تطبيق مىدهد و به اصطلاح عادت مىكند ، اين امور هرگز\r\n","description":"","footnote":"","page_name":" 20 ","page_number":20},
  {"content":"\r\nدر دستگاههاى فيلمبردارى وجود ندارد .\r\n8 - دستگاههاى فيلمبردارى از فضاى محدودى مىتوانند فيلم تهيه كنند در حالى كه چشم انسان تمام نيم دايره افق را كه در مقابل او قرار داد مىبيند و به تعبير ديگر ما تقريبا 180 درجه دائره اطراف خود را مىبينيم در حالى كه هيچ دستگاه عكاسى چنين نيست .\r\n9 - از مطالب عجيب و جالب اينكه دو چشم انسان كه هر كدام دستگاه مستقلى است چنان تنظيم شده كه عكسهاى حاصل از آنها درست روى يك نقطه مىافتد بطورى كه اگر كمى اين تنظيم به هم بخورد انسان با دو چشمش جسم واحد را دو جسم مىبيند ! همانگونه كه در اشخاص « احول » ( دو بين ) اين معنى مشاهده مىشود .\r\n10 - نكته جالب ديگر اينكه تمام صحنه هايى كه چشم از آن عكسبردارى مىكند به طور وارونه روى شبكيه چشم مىافتد ، در حالى كه ما هيچ چيز را وارونه نمىبينيم ، اين بخاطر عادت كردن چشم ، و حفظ نسبت اشياء با يكديگر مىباشد .\r\n11 - سطح چشم بايد دائما مرطوب باشد به طورى كه اگر چند ساعتى خشك شود ضربه شديدى بر آن وارد مىگردد ، اين رطوبت دائمى از غده‌هاى اشك تامين مىشود ، كه از يك سو وارد چشم شده ، و از رگهاى بسيار باريك و ظريفى كه در گوشه چشمان قرار دارد بيرون مىرود ، و به بينىها منتقل مىشود ، و بينى را نيز مرطوب مىكند .\r\nاگر غده‌هاى اشك بخشكد چشم به خطر مىافتد و حركت پلكها غير ممكن مىشود ، و اگر بيش از حد فعاليت كند دائما اشك بر صورت جارى مىشود يا اگر راه باريك فاضل آب چشم بسته شود بايد دائما دستمالى به دست داشته باشيم آبهاى زيادى را از صورت خشك كنيم و چه دردسر بزرگى است .\r\n","description":"","footnote":"","page_name":" 21 ","page_number":21},
  {"content":"\r\n12 - تركيب اشك ( آب چشم ) تركيب پيچيده اى است ، و از بيش از ده عنصر تشكيل مىيابد كه در مجموع بهترين و مناسبترين مايع براى نگهدارى چشم است .\r\nكوتاه سخن اينكه عجائب چشم بقدرى زياد است كه بايد روزها نشست و در باره آن سخن گفت ، و كتابها نوشت ، و با تمام اينها ماده اصلى آن را كه مىنگريم تقريبا يك تكه پيه بيشتر نيست ! امير مؤمنان على ع در آن سخن پرمايه اش مىفرمايد :\r\nاعجبوا لهذا الانسان ينظر بشحم ، و يتكلم بلحم ، و يسمع بعظم ، و يتنفس من خرم ! :\r\n« شگفتا از اين انسان كه با يك قطعه پيه مىبيند ، و با قطعه گوشتى سخن مىگويد ، و با استخوانى مىشنود ، و از شكافى نفس مىكشد » ! ( و اين كارهاى بزرگ حياتى را با اين وسائل كوچك انجام مىدهد ) ( 1 ) .\r\n\r\n2 - شگفتيهاى زبان\r\nزبان نيز به نوبه خود از اعضاء بسيار شگفتانگيز بدن انسان است ، و وظائف سنگينى بر عهده دارد ، علاوه بر اينكه كمك مؤثرى به بلع غذا مىكند ، در جويدن نيز نقش مهمى دارد ، مرتبا لقمه غذا را به زير چكش دندانها هل مىدهد ! اما اين كار را بقدرى ماهرانه انجام مىدهد كه خود را از ضربات دندان دور نگه مىدارد ، در حالى كه دائما كنار آن و چسبيده به آن است ! گاه ندرتا هنگام جويدن غذا زبان خود را جويده‌ايم ، و فرياد ما بلند شده ، و فهميده‌ايم كه اگر آن مهارت در زبان نبود چه به سر ما مىآمد ؟\r\nدر ضمن بعد از خوردن غذا فضاى دهن و دندانها را رفتوروب و تميز مىكند .\r\n\r\n","description":"","footnote":"\r\n( 1 ) « نهج البلاغه » « كلمات قصار » حكمت 8 .\r\n","page_name":" 22 ","page_number":22},
  {"content":"\r\nو از اين كارها مهمتر مساله سخن گفتن است كه با حركات سريع و منظم و پى در پى و حركت كردن در جهات ششگانه انجام مىگيرد .\r\nجالب اينكه خداوند براى حرف زدن و تكلم وسيله اى در اختيار انسانها قرار داده كه بسيار سهل و آسان و در دسترس همه است ، نه خستگى مىآورد ، و نه ملالى حاصل مىشود ، و نه هزينه اى دارد .\r\nو از آن عجيبتر مساله استعداد تكلم در انسان است كه در روح آدمى به وديعت گذارده ، و انسان مىتواند جمله بنديهاى زيادى را در بى نهايت شكل مختلف براى تعبير از مقاصد فوق العاده متنوع خود انجام دهد .\r\nو باز از آن مهمتر استعداد وضع لغات مختلفى است كه با مطالعه هزاران زبان كه در دنيا موجود است اهميت آن آشكار مىشود راستى « العظمة لِلَّه الْواحِدِ الْقَهَّارِ ! » .\r\n\r\n3 - هدايت به « نجدين »\r\n« نجد » چنان كه گفتيم به معنى بلندى يا سرزمين بلند است ، و در اينجا منظور راه « خير » و راه « شر » است . در حديثى از پيغمبر اكرم ص مىخوانيم كه فرمود :\r\nيا ايها الناس ! هما نجدان : نجد الخير و نجد الشر ، فما جعل نجد الشر احب اليكم من نجد الخير :\r\n« اى مردم ! دو سرزمين مرتفع وجود دارد : سرزمين خير ، و سرزمين شر ، و هرگز سرزمين شر نزد شما محبوبتر از سرزمين خير قرار داده نشده است » ( 1 ) .\r\nبدون شك « تكليف » و مسئوليت بدون « شناخت و آگاهى ممكن نيست ، و خداوند طبق آيه فوق اين آگاهى را در اختيار انسانها قرار داده است .\r\n\r\n","description":"","footnote":"\r\n( 1 ) « مجمع البيان » جلد 10 صفحه 494 و تفسير قرطبى جلد 10 صفحه 7155 .\r\n","page_name":" 23 ","page_number":23},
  {"content":"\r\nاين آگاهى از سه طريق انجام مىگيرد : از طريق ادراكات عقلى و استدلال ، و از طريق فطرت و و جدان بدون نياز به استدلال ، و از طريق وحى و تعليمات انبيا و اوصياء ، و آنچه را مورد نياز بشر در پيمودن مسير تكامل است خداوند به يكى از اين سه طريق يا در بسيارى از موارد با هر سه طريق به او تعليم كرده است .\r\nقابل توجه اينكه در اين حديث تصريح شده كه پيمودن يكى از اين دو راه بر طبع آدمى آسانتر از ديگرى نيست ، و اين در حقيقت تصور عمومى را كه انسان تمايل بيشترى به شرور دارد و پيمودن راه شر براى او آسانتر است نفى مىكند .\r\nو به راستى اگر تربيتها غلط و محيطهاى فاسد نباشد ، عشق و علاقه انسان به نيكيها بسيار زياد است ، و شايد تعبير به « نجد » ( سرزمين مرتفع ) در مورد نيكيها به خاطر همين است زيرا زمينهاى مرتفع هواى بهتر و جالبترى دارند و در مورد شرور از باب تغليب است .\r\nبعضى نيز گفته‌اند اين تعبير اشاره به ظهور و بروز و آشكار بودن راه خير و شر است ، همانگونه كه يك سرزمين مرتفع كاملا نمايان است ( 1 ) .\r\n\r\n","description":"","footnote":"\r\n( 1 ) همان گونه كه به « ماه » و « خورشيد » « قمران » گفته مىشود .\r\n","page_name":" 24 ","page_number":24},
  {"content":"\r\n\r\n[ سوره البلد ‹ 90 › : آيات 11 تا 20 
  ]\r\nفَلا اقْتَحَمَ الْعَقَبَةَ ‹ 11 › وَما أَدْراكَ مَا الْعَقَبَةُ ‹ 12 › فَكُّ رَقَبَةٍ ‹ 13 › أَوْ إِطْعامٌ فِي يَوْمٍ ذِي مَسْغَبَةٍ ‹ 14 › يَتِيماً ذا مَقْرَبَةٍ ‹ 15 ›\r\nأَوْ مِسْكِيناً ذا مَتْرَبَةٍ ‹ 16 › ثُمَّ كانَ مِنَ الَّذِينَ آمَنُوا وَتَواصَوْا بِالصَّبْرِ وَتَواصَوْا بِالْمَرْحَمَةِ ‹ 17 › أُولئِكَ أَصْحابُ الْمَيْمَنَةِ ‹ 18 › وَالَّذِينَ كَفَرُوا بِآياتِنا هُمْ أَصْحابُ الْمَشْأَمَةِ ‹ 19 › عَلَيْهِمْ نارٌ مُؤْصَدَةٌ ‹ 20 ›\r\n","description":"","footnote":"","page_name":" 25 ","page_number":25},
  {"content":"\r\n\r\nترجمه :\r\n11 - ولى او ( انسان ناسپاس ) از آن گردنه مهم بالا نرفت ! 12 - و تو نمىدانى آن گردنه چيست ؟\r\n13 - آزاد كردن برده است ! 14 - يا اطعام كردن در روز گرسنگى .\r\n15 - يتيمى از خويشاوندان را .\r\n16 - يا مستمندى به خاك افتاده را .\r\n17 - سپس از كسانى بوده باشد كه ايمان آورده ، و يكديگر را به شكيبايى و رحمت توصيه مىكنند .\r\n18 - آنها اصحاب اليمين هستند ( و نامه اعمالشان را به دست راستشان مىدهند ) .\r\n19 - و كسانى كه آيات ما را انكار كرده‌اند افرادى شومند و نامه اعمالشان به دست چپشان داده مىشود .\r\n20 - بر آنها آتشى است فرو بسته ( كه راه فرارى از آن نيست ) .\r\n\r\nتفسير : گردنه صعب العبور !\r\nبه دنبال ذكر نعمتهاى بزرگى كه در آيات قبل آمده بود در آيات مورد بحث بندگان ناسپاس را مورد ملامت و سرزنش قرار مىدهد كه چگونه با داشتن آن همه وسائل سعادت راه نجات را نپيموده‌اند ، نخست مىفرمايد :\r\n« اين انسان ناسپاس از آن گردنه بزرگ بالا نرفت » * ( ( فَلَا اقْتَحَمَ الْعَقَبَةَ ) ) * ( 1 ) .\r\n\r\n","description":"","footnote":"\r\n( 1 ) ظاهر اين است كه « لا » در اين جمله « نافيه » و « خبريه » است ، و اينكه بعضى آن را به معنى نفرين و يا استفهاميه دانسته‌اند ، بسيار بعيد به نظر مىرسد ، تنها اشكالى كه در اينجا وجود دارد اين است كه « لا » هنگامى كه بر سر فعل ماضى در آيد غالبا تكرار مىشود ، همانطور كه در آيه 31 سوره قيامت مىخوانيم : * ( فَلا صَدَّقَ وَلا صَلَّى ) * : « نه صدقه داد و نه نماز گذارد » در حالى كه در آيه مورد بحث تكرار نشده ، ولى چنان كه مرحوم « طبرسى » در « مجمع البيان » آورده گاه بدون تكرار نيز استعمال مىشود ، « فخر رازى » و « قرطبى » در تفسيرهاى خود از بعضى از بزرگان ادبيات عرب نقل كرده‌اند كه اگر « لا » به معنى « لم » باشد تكرار لازم نيست ، اين احتمال را نيز داده‌اند كه در اينجا در تقدير تكرار شده : فلا اقتحم العقبة و لا فك رقبة و لا اطعم فى يوم ذى مسغبة » .\r\n","page_name":" 26 ","page_number":26},
  {"content":"\r\nدر اينكه منظور از « عقبه » در اينجا چيست آيات بعد آن را تفسير مىكند .\r\nمىفرمايد : « تو نمىدانى آن گردنه چيست » ؟ ( * ( وَما أَدْراكَ مَا الْعَقَبَةُ ) * ) .\r\n« آزاد كردن برده است » ( * ( فَكُّ رَقَبَةٍ ) * ) .\r\n« يا اطعام كردن در روز گرسنگى » ( * ( أَوْ إِطْعامٌ فِي يَوْمٍ ذِي مَسْغَبَةٍ ) * ) .\r\n« يتيمى از خويشاوندان را » ( * ( يَتِيماً ذا مَقْرَبَةٍ ) * ) .\r\n« يا مستمندى به خاك افتاده را » ( * ( أَوْ مِسْكِيناً ذا مَتْرَبَةٍ ) * ) .\r\nبه اين ترتيب اين گردنه صعب العبور را كه انسانهاى ناسپاس هرگز خود را براى گذشتن از آن آماده نكرده‌اند ، مجموعه اى است از اعمال خير كه عمدتا بر محور خدمت به خلق و كمك به ضعيفان و ناتوانها دور مىزند ، و نيز مجموعه اى از عقائد صحيح و خالص است كه در آيات بعد به آن اشاره شده .\r\nو به راستى گذشتن از اين گردنه با توجه به علاقه شديدى كه غالب مردم به مال و ثروت دارند كار آسانى نيست .\r\nاسلام و ايمان با ادعا و گفتار حاصل نمىشود ، بلكه در برابر هر فرد مسلمان و مؤمن گردنه‌هاى صعب العبورى است كه بايد از آنها ، يكى بعد از ديگرى .\r\n","description":"","footnote":"","page_name":" 27 ","page_number":27},
  {"content":"\r\nبحول و قوه الهى ، و با استمداد از روح ايمان و اخلاص بگذرد .\r\nبعضى « عقبه » را در اينجا به معنى هواى نفس تفسير كرده‌اند كه جهاد با آن را پيغمبر اكرم ص طبق حديث معروف « جهاد اكبر » ناميد .\r\nالبته با توجه به اينكه خود آيات ، « عقبه » را در اينجا تفسير كرده ، بايد مراد از اين تفسير چنين باشد كه گردنه اصلى « گردنه هواى نفس » است ، و اما آزاد كردن بردگان ، و اطعام مسكينان مصداقهاى روشنى از مبارزه با آن محسوب مىشود .\r\nبعضى ديگر از مفسران گفته‌اند منظور از اين « عقبه » گردنه صعب العبورى است در قيامت ، همانطور كه در حديثى از پيغمبر اكرم ص آمده است :\r\nان امامكم عقبة كؤدا لا يجوزها المثقلون ، و انا اريد ان اخفف عنكم لتلك العقبة ! :\r\n« پيش روى شما گردنه صعب العبورى است كه سنگين باران از آن نمىگذرند ، و من مىخواهم بار شما را براى عبور از اين گردنه سبك كنم » ! ( 1 ) البته اين حديث كه از پيامبر ص نقل شده به عنوان تفسير آيه مورد بحث نيست ، ولى مفسران از آن چنين برداشتى كرده‌اند ، و اين برداشت با توجه به تفسيرى كه صريحا در خود آيات آمده مناسب به نظر نمىرسد ، مگر اينكه منظور اين باشد كه گردنه‌هاى صعب العبور قيامت تجسمى است از طاعات سخت و سنگين اين جهان و گذشتن از آنها فرع بر گذشتن از اينها است ( دقت كنيد ) .\r\nقابل توجه در اينجا تعبير به « اقتحم » از ماده « اقتحام » است كه در اصل به معنى ورود در كار سخت و خوفناك است ( مفردات راغب ) يا دخول و گذشتن از چيزى با شدت و مشقت است ( تفسير كشاف ) و اين نشان مىدهد كه گذشتن از اين گردنه كار آسانى نيست ، و تاكيدى است بر آنچه در آغاز سوره آمده كه\r\n\r\n","description":"","footnote":"\r\n( 1 ) « مجمع البيان » جلد 10 صفحه 495 .\r\n","page_name":" 28 ","page_number":28},
  {"content":"\r\nفرمود « ما انسان را در درد و رنج آفريديم » هم زندگى او توأم با رنج است و هم اطاعت فرمان پروردگار توأم با مشكلات مىباشد .\r\nدر سخنى از امير مؤمنان على ع مىخوانيم :\r\nان الجنة حفت بالمكاره و ان النار حفت بالشهوات :\r\n« بهشت در ميان ناملائمات پيچيده شده و دوزخ در لابلاى شهوات » ( 1 ) .\r\nدر اينجا به چند نكته بايد توجه داشت :\r\n1 - منظور از « * ( فَكُّ رَقَبَةٍ ) * » ظاهرا همان آزاد كردن بردگان و بندگان است .\r\nدر حديثى آمده است كه مردى اعرابى خدمت پيامبر ص آمده و عرض كرد اى رسول خدا ! عملى به من تعليم كن كه مرا داخل بهشت كند ، فرمود :\r\nان كنت اقصرت الخطبه لقد عرضت المسالة : « اگر چه سخن كوتاهى گفتى ، اما مطلب بزرگى سؤال كردى » ( يا اينكه گرچه سخن كوتاهى گفتى اما مقصود خود را به خوبى بيان كردى ) سپس افزود : اعتق النسمة و فك الرقبة : « بردگان را آزاد كن و گردنها را ( از طوق بردگى ) بگشا » .\r\nراوى سؤال مىكند مگر اين دو يكى نيست ؟\r\nفرمود : نه ، منظورم از اول اين است كه مستقلا برده اى را آزاد كنى ، و در دوم اينكه كمك به پرداخت قيمت آن نما تا آزاد شود .\r\nسپس افزود :\r\nو الفىء على ذى الرحم الظالم ، فان لم يكن ذلك فاطعم الجائع ، واسق الظمان ، و امر بالمعروف ، و انه عن المنكر ، فان لم تطق ذلك فكف لسانك الا من الخير\r\n: « نسبت به خويشاوندانى كه به تو ستم كرده و از تو بريده‌اند باز گرد ( و به آنها نيكى كن ) و اگر چنين كارى ممكن نشود\r\n\r\n","description":"","footnote":"\r\n( 1 ) « نهج البلاغه » خطبه 176 .\r\n","page_name":" 29 ","page_number":29},
  {"content":"\r\nگرسنگان را سير و تشنگان را سيراب كن ، امر به معروف و نهى از منكر نما ، و اگر توانايى بر اين كار نيز ندارى ( لا اقل ) زبان خود را جز از نيكى بازدار » ( 1 ) .\r\n2 - بعضى از مفسران « * ( فَكُّ رَقَبَةٍ ) * » را به معنى آزاد كردن گردن خويش از زير بار گناهان از طريق توبه ، يا آزاد كردن خويش از عذاب الهى از طريق تحمل طاعات دانسته‌اند ، ولى با توجه به آياتى كه بعد از آن آمده و نسبت به يتيم و مسكين توصيه مىكند ظاهرا منظور همان آزاد كردن بردگان است .\r\n3 - « مسغبة » از ماده « سغب » ( بر وزن غضب ) به معنى « گرسنگى » است بنا بر اين « * ( يَوْمٍ ذِي مَسْغَبَةٍ ) * » به معنى روز گرسنگى است گرچه هميشه گرسنگان در جوامع بشرى بوده‌اند ولى اين تعبير تاكيدى است بر اطعام گرسنگان در ايام قحطى و خشكسالى و مانند آن . براى اهميت اين موضوع ، و الا اطعام گرسنگان هميشه از افضل اعمال بوده و هست .\r\nدر حديثى از پيغمبر اكرم ص مىخوانيم :\r\nمن اشبع جائعا فى يوم سغب ادخله اللَّه يوم القيامة من باب من ابواب الجنة لا يدخلها الا من فعل مثل ما فعل :\r\n« كسى كه گرسنه اى را در ايام قحطى سير كند خدا او را در قيامت از درى از درهاى بهشت وارد مىسازد كه هيچ شخص ديگر از آن وارد نمىشود ، جز كسى كه عملى همانند عمل او انجام داده باشد » ( 2 ) .\r\n4 - « مقربة » به معنى قرابت و خويشاوندى است ، و تاكيد روى يتيمان خويشاوند نيز به خاطر ملاحظه اولويتها است ، و گرنه همه يتيمان را بايد اطعام و نوازش نمود ، اين نشان مىدهد كه خويشاوندان در مورد يتيمان فاميل خود مسئوليت سنگينترى دارند .\r\nاز اين گذشته سوء استفاده هائى كه مخصوصا در آن عصر در اين زمينه نسبت\r\n\r\n","description":"","footnote":"\r\n( 1 ) « نور الثقلين » جلد 5 صفحه 583 .\r\n( 2 ) « مجمع البيان » جلد 10 صفحه 495 .\r\n","page_name":" 30 ","page_number":30},
  {"content":"\r\nبه اموال يتيمان خويشاوند مىشده ، ايجاب مىكرده است كه هشدار خاصى در مورد اين گردنه صعب العبور داده شود .\r\nابو الفتوح رازى معتقد است كه « مقربه » از ماده « قرابت » نيست بلكه از ماده « قرب » است و اشاره به يتيمانى است كه از شدت گرسنگى گويى پهلوهايشان به هم چسبيده است ( 1 ) ولى اين تفسير بسيار بعيد به نظر مىرسد .\r\n5 - « متربة » مصدر ميمى از ماده « ترب » ( بر وزن طرب ) در اصل از « تراب » به معنى « خاك » گرفته شده ، و به كسى مىگويند كه بر اثر شدت فقر خاك نشين شده ، باز در اينجا تاكيد روى اين گونه مسكينها به خاطر اولويت آنها است و الا اطعام همه مسكينان از اعمال حسنه است .\r\nدر حديثى آمده است : امام على بن موسى الرضا ع هنگامى كه مىخواست غذا بخورد دستور مىفرمود سينى بزرگى كنار سفره بگذارند ، و از هر غذايى كه در سفره بود از بهترين آنها بر مىداشت و در آن سينى مىگذاشت ، سپس دستور مىداد آنها را براى نيازمندان ببرند ، بعد اين آيه را تلاوت مىفرمود : فلا اقتحم العقبة . . سپس مىافزود ، خداوند متعال مىدانست كه همه قادر بر آزاد كردن بردگان نيستند راه ديگرى نيز به سوى بهشتش قرار داد « ! ( 2 ) .\r\nدر آيه بعد در ادامه تفسيرى كه براى اين گردنه صعب العبور بيان فرموده مىافزايد : سپس از كسانى بوده باشد كه ايمان آورده ، و يكديگر را به صبر و استقامت و ترحم و عطوفت توصيه مىكنند « ( * ( ثُمَّ كانَ مِنَ الَّذِينَ آمَنُوا وَتَواصَوْا بِالصَّبْرِ وَتَواصَوْا بِالْمَرْحَمَةِ ) * ) .\r\nبه اين ترتيب كسانى از اين گردنه سخت عبور مىكنند كه هم داراى ايمان\r\n\r\n","description":"","footnote":"\r\n( 1 ) « تفسير ابو الفتوح رازى » جلد 12 صفحه 96 .\r\n( 2 ) « كافى » طبق نقل « تفسير الميزان » جلد 20 صفحه 424 .\r\n","page_name":" 31 ","page_number":31},
  {"content":"\r\nهستند و هم اخلاق والايى همچون دعوت به صبر و عواطف انسانى دارند ، و هم اعمال صالحى همچون آزاد كردن بردگان و اطعام يتيمان و مسكينان انجام داده‌اند .\r\nيا به تعبير ديگر در سه ميدان ايمان و اخلاق و عمل گام بگذارند و سر بلند و سرافراز بيرون آيند ، اينها هستند كه مىتوانند از آن گردنه صعب العبور بگذرند .\r\nتعبير به « ثم » ( بعد ) هميشه به معنى تاخير زمانى نيست ، تا لازمه اين سخن آن باشد كه اول اطعام و انفاق كنند ، و بعد ايمان آورند ، بلكه در اين گونه موارد - همانگونه كه جمعى از مفسران تصريح كرده‌اند براى بيان برترى مقامى است ، چرا كه مسلما رتبه ايمان ، و توصيه به صبر و مرحمت ، بالاتر از كمك به نيازمندان است ، بلكه اعمال صالح از آن ايمان و اخلاق سرچشمه مىگيرد و ريشه همه آنها را بايد در اعتقادات و خلقيات عالى جستجو كرد .\r\nبعضى نيز احتمال داده‌اند كه « ثم » در اينجا به معنى تاخير زمانى است ، چرا كه اعمال خير گاه سرچشمه گرايش به ايمان مىشود ، و مخصوصا در تحكيم مبانى اخلاق مؤثر است ، چرا كه خلق و خوى انسان نخست به صورت « فعل » است ، و بعد به صورت « حالت » و سپس « عادت » و بعد از آن به صورت « ملكه » در مىآيد .\r\nتعبير به « تواصوا » كه مفهومش سفارش كردن به يكديگر است ، نكته مهمى در بر دارد ، و آن اينكه : مسائلى همچون صبر و استقامت در طريق اطاعت پروردگار ، و مبارزه با هواى نفس ، و همچنين تقويت اصل محبت و رحمت ، نبايد به صورت فردى در جامعه باشد ، بلكه بايد به صورت يك جريان عمومى در كل جامعه درآيد ، و همه افراد يكديگر را به رعايت و حفظ اين « اصول » توصيه كنند تا از اين طريق پيوندهاى اجتماعى نيز محكمتر شود .\r\n","description":"","footnote":"","page_name":" 32 ","page_number":32},
  {"content":"\r\nبعضى گفته‌اند : « صبر » در اينجا اشاره به شكيبايى در اطاعت فرمان خدا و اهتمام به اوامر او است ، و « مرحمت » اشاره به محبت نسبت به خلق خدا است و مىدانيم اساس دين را ارتباط با « خالق » و « خلق » تشكيل مىدهد ، و به هر حال صبر و استقامت ريشه اصلى هر گونه اطاعت و بندگى و ترك گناه و عصيان است .\r\nو در پايان اين اوصاف ، مقام صاحبان آن را چنين بيان مىكند : « آنها اصحاب اليمين هستند » ( * ( أُولئِكَ أَصْحابُ الْمَيْمَنَةِ ) * ) .\r\nو نامه اعمالشان به نشانه مقبول بودن در درگاه پروردگار به دست راستشان داده مىشود .\r\nاين احتمال نيز داده شده كه « ميمنة » از ماده « يمن » و بركت است يعنى آنها صاحبان بركتند كه وجودشان هم براى خودشان بركت دارد ، و هم براى جامعه .\r\nسپس به نقطه مقابل اين گروه ، يعنى آنها كه نتوانستند از اين گردنه صعب العبور بگذرند ، پرداخته ، مىفرمايد : « كسانى كه به آيات ما كافر شدند افرادى شوم هستند كه نامه اعمالشان به دست چپشان داده مىشود » ( * ( وَالَّذِينَ كَفَرُوا بِآياتِنا هُمْ أَصْحابُ الْمَشْأَمَةِ ) * ) .\r\nو اين نشانه آن است كه دستشان از حسنات تهى ، و نامه اعمالشان از سيئات سياه است .\r\n« مشئمة » از ماده « شوم » نقطه مقابل « ميمنة » از ماده « يمن » است ، يعنى اين گروه كافر افرادى شوم و ناميمونند كه هم سبب بدبختى خودشانند ، و هم بدبختى جامعه ، ولى از آنجا كه شوم بودن و خجسته بودن در قيامت به آن شناخته مىشود كه نامه اعمال افراد در دست چپ ، يا در دست راست آنها باشد بعضى اين\r\n","description":"","footnote":"","page_name":" 33 ","page_number":33},
  {"content":"\r\nتفسير را براى آن پذيرفته‌اند ، به خصوص اينكه ماده « شوم » در لغت به معنى گرايش به چپ نيز آمده است ( 1 ) .\r\nو در آخرين آيه اين سوره اشاره كوتاه و پر معنايى به مجازات گروه اخير كرده مىفرمايد : « بر فراز آنها آتشى است فروبسته » ! كه راه فرارى از آن نيست ( * ( عَلَيْهِمْ نارٌ مُؤْصَدَةٌ ) * ) .\r\n« مؤصدة » از ماده « ايصاد » به معنى بستن در و محكم كردن آن است ، ناگفته پيدا است انسان در اطاقى كه هواى آن كمى گرم است مىخواهد درها را باز كند ، نسيمى بوزد و گرمى هوا را تعديل كند ، حال بايد فكر كرد در كوره سوزان دوزخ هنگامى كه تمام درها بسته شود چه حالى پيدا خواهد شد ؟ ! خداوندا ! ما را از چنين عذاب جانگدازى در پناه لطفت حفظ كن .\r\nپروردگارا ! گذشتن از عقبه هايى كه در پيش داريم جز به توفيق تو ميسر نيست توفيقت را از ما دريغ مفرما .\r\nبار الها ! ما را در صف اصحاب الميمنه جاى ده ، و با نيكان و ابرار محشور نما .\r\nآمين يا رب العالمين پايان سوره بلد\r\n\r\n","description":"","footnote":"\r\n( 1 ) « تفسير ابو الفتوح رازى » جلد 12 صفحه 97 و المنجد مادة « شام » .\r\n","page_name":" 34 ","page_number":34},
  {"content":"\r\n\r\n‹ 91 › سوره الشمس اين سوره در مكه نازل شده و 15 آيه دارد\r\n","description":"","footnote":"","page_name":" 35 ","page_number":35},
  {"content":"\r\n\r\nمحتوى و فضيلت سوره « الشمس »\r\nاين سوره كه در حقيقت سوره « تهذيب نفس » و « تطهير قلوب از ناپاكيها و ناخالصيها » است ، بر محور همين معنى دور مىزند ، منتها در آغاز سوره به يازده موضوع مهم از عالم خلقت و ذات پاك خداوند براى اثبات اين معنى كه فلاح و رستگارى در گرو تهذيب نفس است قسم ياد شده ، و بيشترين سوگندهاى قرآن را به طور جمعى در خود جاى داده است .\r\nو در پايان سوره به ذكر نمونه اى از اقوام متمرد و گردنكش كه به خاطر ترك تهذيب نفس در شقاوت ابدى فرو رفتند ، و خداوند آنها را به مجازات شديدى گرفتار كرد ، يعنى قوم « ثمود » مىپردازد ، و با اشاره كوتاهى به سرنوشت آنها سوره را پايان مىدهد .\r\nدر حقيقت اين سوره كوتاه يكى از مهمترين مسائل سرنوشتساز زندگى بشر را بازگو مىكند ، و نظام ارزشى اسلام را در مورد انسانها مشخص مىسازد .\r\nدر فضيلت تلاوت اين سوره همين بس كه در حديثى از پيغمبر اكرم ص آمده است :\r\nمن قرأها فكانما تصدق بكل شىء طلعت عليه الشمس و القمر ! :\r\n« هر كس آن را بخواند گويى به تعداد تمام اشيايى كه خورشيد و ماه بر آنها مىتابد در راه خدا صدقه داده است » ! ( 1 ) .\r\nو مسلما اين فضيلت بزرگ از آن كسى است كه محتواى بزرگ اين سوره كوچك را در جان خود پياده كند ، و تهذيب نفس را وظيفه قطعى خود بداند .\r\n\r\n","description":"","footnote":"\r\n( 1 ) « مجمع البيان » جلد 10 صفحه 496 .\r\n","page_name":" 36 ","page_number":36},
  {"content":"\r\n\r\n[ سوره الشمس ‹ 91 › : آيات 1 تا 10 
  ]\r\nبِسْمِ اللَّه الرَّحْمنِ الرَّحِيمِ\r\nوَ الشَّمْسِ وَضُحاها ‹ 1 › وَالْقَمَرِ إِذا تَلاها ‹ 2 › وَالنَّهارِ إِذا جَلَّاها ‹ 3 › وَاللَّيْلِ إِذا يَغْشاها ‹ 4 ›\r\nوَ السَّماءِ وَما بَناها ‹ 5 › وَالأَرْضِ وَما طَحاها ‹ 6 › وَنَفْسٍ وَما سَوَّاها ‹ 7 › فَأَلْهَمَها فُجُورَها وَتَقْواها ‹ 8 › قَدْ أَفْلَحَ مَنْ زَكَّاها ‹ 9 ›\r\nوَ قَدْ خابَ مَنْ دَسَّاها ‹ 10 ›\r\n","description":"","footnote":"","page_name":" 37 ","page_number":37},
  {"content":"\r\n\r\nترجمه :\r\nبنام خداوند بخشنده بخشايشگر 1 - به خورشيد و گسترش نور آن سوگند ! 2 - و به ماه در آن هنگام كه بعد از آن در آيد 3 - و به روز هنگامى كه صفحه زمين را روشن سازد 4 - و قسم به شب آن هنگام كه صفحه زمين را بپوشاند 5 - و قسم به آسمان و كسى كه آسمان را بنا كرده .\r\n6 - و قسم به زمين و كسى كه آن را گسترانيده .\r\n7 - و سوگند به نفس آدمى و آن كس كه آن را منظم ساخته ، 8 - سپس فجور و تقوا ( شر و خير ) را به او الهام كرده است 9 - كه هر كس نفس خود را تزكيه كرده ، رستگار شده 10 - و آن كس كه نفس خويش را با معصيت و گناه آلوده ساخته ، نوميد و محروم گشته است .\r\n\r\nتفسير : رستگارى بدون تهذيب نفس ممكن نيست\r\nسوگندهاى پى در پى و مهمى كه در آغاز اين سوره آمده ، به يك حساب « يازده » سوگند و به حساب ديگر « هفت » سوگند است ، و بيشترين تعداد سوگندهاى قرآن را در خود جاى داده ، و به خوبى نشان مىدهد كه مطلب مهمى در اينجا مطرح است ، مطلبى به عظمت آسمانها و زمين و خورشيد و ماه ، مطلبى سرنوشتساز و حياتبخش .\r\nنخست بايد به شرح و تفسير اين سوگندها بپردازيم ، و بعد به بررسى آن مطلب بر اهميت كه اينهمه آوازه‌ها از او است .\r\n","description":"","footnote":"","page_name":" 38 ","page_number":38},
  {"content":"\r\nنخست مىفرمايد : « به خورشيد و گسترش نور آن سوگند » ( * ( وَالشَّمْسِ وَضُحاها ) * ) .\r\nهمانگونه كه قبلا نيز گفته‌ايم سوگندهاى قرآن عموما دو مقصد را تعقيب مىكند : نخست اهميت مطلبى كه سوگند به خاطر آن ياد شده ، و ديگر اهميت خود اين امور كه مورد سوگند است ، چرا كه سوگند هميشه به موضوعات مهم ياد مىشود ، به همين دليل اين سوگندها فكر و انديشه انسان را به كار مىاندازد تا در باره اين موضوعات مهم عالم خلقت بينديشد ، و از آنها راهى به سوى خدا بگشايد .\r\n« خورشيد » مهمترين و سازنده ترين نقش را در زندگى انسان و تمام موجودات زنده زمينى دارد ، زيرا علاوه بر اينكه منبع « نور » و « حرارت » است و اين دو از عوامل اصلى زندگى انسان به شمار مىرود ، منابع ديگر حياتى نيز از آن مايه مىگيرند ، وزش بادها ، نزول بارانها ، پرورش گياهان ، حركت رودخانه‌ها و آبشارها ، و حتى پديد آمدن منابع انرژىزا ، همچون نفت و ذغال سنگ ، هر كدام اگر درست دقت كنيم به صورتى با نور آفتاب ارتباط دارد بطورى كه اگر روزى اين چراغ حياتبخش خاموش گردد تاريكى و سكوت و مرگ همه جا را فرا خواهد گرفت .\r\n« ضحى » در اصل به معنى گسترش نور آفتاب است و اين در هنگامى است كه خورشيد از افق بالا بيايد و نور آن همه جا را فرا گيرد ، سپس به آن موقع از روز نيز « ضحى » اطلاق شده است .\r\nتكيه بر خصوص « ضحى » به خاطر اهميت آن است ، چرا كه موقع سلطه نور آفتاب بر زمين است .\r\n","description":"","footnote":"","page_name":" 39 ","page_number":39},
  {"content":"\r\nسپس به سومين سوگند پرداخته مىگويد : « قسم به ماه در آن هنگام كه پشت سر خورشيد در آيد » ( * ( وَالْقَمَرِ إِذا تَلاها ) * ) .\r\nاين تعبير - چنان كه جمعى از مفسران نيز گفته‌اند - در حقيقت اشاره به ماه در موقع بدر كامل يعنى شب چهارده است ، زيرا ماه در شب چهاردهم تقريبا مقارن غروب آفتاب سر از افق مشرق بر مىدارد ، و چهره پر فروغ خود را ظاهر كرده و سلطه خويش را بر پهنه آسمان تثبيت مىكند ، و چون از هر زمان جالبتر و پر شكوه تر است به آن سوگند ياد شده است .\r\nاين احتمال را نيز داده‌اند كه تعبير فوق اشاره به تبعيت دائمى ماه از خورشيد ، و اكتساب نور از آن منبع باشد ، ولى در اين صورت جمله « * ( إِذا تَلاها ) * » قيد توضيحى مىشود .\r\nبعضى احتمالات ديگر نيز در تفسير آيه داده‌اند كه شايان توجه نيست لذا از ذكر آن خوددارى مىشود .\r\nو در چهارمين سوگند ، مىافزايد : « و به روز هنگامى كه صفحه زمين را روشن سازد سوگند » ( * ( وَالنَّهارِ إِذا جَلَّاها ) * ) .\r\n« جلاها » از ماده « تجلية » به معنى اظهار و ابراز است .\r\nدر اينكه ضمير در جلاها به چه چيز باز مىگردد ؟ در ميان مفسران گفتگو است ، بسيارى آن را به زمين يا دنيا بر مىگردانند ( چنان كه در بالا گفتيم ) درست است كه در آيات گذشته سخنى از « زمين » در ميان نبوده ، ولى از قرينه مقام روشن مىشود .\r\nبعضى نيز معتقدند كه ضمير به « خورشيد » بر مىگردد ، يعنى قسم به « روز » هنگامى كه « خورشيد » را ظاهر مىكند ، درست است كه در حقيقت خورشيد\r\n","description":"","footnote":"","page_name":" 40 ","page_number":40},
  {"content":"\r\nروز را ظاهر مىكند ولى به طور مجازى مىتوان گفت كه روز خورشيد را آشكار كرد ، اما تفسير اول مناسبتر به نظر مىرسد .\r\nبه هر حال سوگند به اين پديده مهم آسمانى به خاطر تاثير فوق العاده آن در زندگى بشر ، و تمام موجودات زنده است ، چرا كه روز رمز حركت و جنبش و حيات است و تمام تلاشها و كششها و كوششهاى زندگى معمولا در روشنايى روز صورت مىگيرد .\r\nو در پنجمين سوگند مىفرمايد : « قسم به شب ، آن هنگام كه صفحه زمين ( يا خورشيد ) را بپوشاند » ( * ( وَاللَّيْلِ إِذا يَغْشاها ) * ) ( 1 ) .\r\nشب با تمام بركات و آثارش ، كه از يك سو حرارت آفتاب روز را تعديل مىكند ، و از سوى ديگر مايه آرامش و استراحت همه موجودات زنده است ، كه اگر تاريكى شب نبود ، و آفتاب پيوسته مىتابيد آرامشى وجود نداشت ، زيرا حرارت سوزان آفتاب همه چيز را نابود مىكرد ، حتى اگر نظام شب و روز بر خلاف وضع كنونى بود همين مشكل پيش مىآمد ، چنان كه در كره ماه كه شبهايش معادل دو هفته كره زمين است و روزهايش نيز معادل دو هفته ، در وسط روز حرارت به حدود سيصد درجه سانتيگراد مىرسد كه هيچ موجود زنده اى\r\n\r\n","description":"","footnote":"\r\n( 1 ) در اينكه ضمير در « يغشاها » به چه چيز بازمىگردد ؟ باز در اينجا دو نظر است : يكى اينكه به « زمين » بر مىگردد ، چرا كه شب همچون پرده اى است كه بر صفحه زمين مىافتد . و ديگر اينكه به « شمس » باز مىگردد ، زيرا شب مانند پرده اى است كه بر چهره آفتاب فرو مىافتد ، البته در اين صورت مفهوم مجازى دارد ، زيرا شب حقيقة آفتاب را نمىپوشاند بلكه بعد از غروب آفتاب ظاهر مىشود ، در حقيقت اگر در آيه قبل ضمير به « ارض » بر گردد در اينجا نيز بايد چنين باشد و اگر به « شمس » برگردد در اينجا نيز همين طور است .\r\n","page_name":" 41 ","page_number":41},
  {"content":"\r\nكه ما مىشناسيم در آن شرائط باقى نمىماند ، و در وسط شب مقدار زيادى زير صفر مىرود كه اگر در آنجا موجود زنده اى باشد حتما يخ مىزند و نابود مىشود .\r\nقابل توجه اينكه در آيات سابق افعال به صورت « ماضى » آمده بود ، و در اين آيه به صورت مضارع است ، اين تفاوت تعبير ممكن است اشاره به اين باشد كه حوادثى همچون ظهور روز و شب مخصوص زمانى نيست ، گذشته و آينده را همه شامل مىشود و لذا بعضى به صورت فعل ماضى ، و بعضى به صورت فعل مضارع آمده ، تا عموميت اين حوادث را در بستر زمان روشن سازد .\r\nدر ششمين و هفتمين سوگند به سراغ آسمان و خالق آسمان مىرود ، و مىافزايد : « به آسمان و آن كسى كه آسمان را بنا كرده سوگند » ( * ( وَالسَّماءِ وَما بَناها ) * ) .\r\nاصل خلقت آسمان با آن عظمت خيره كننده از شگفتيهاى بزرگ خلقت است ، و بناء و پيدايش اينهمه كواكب و اجرام آسمانى و نظامات حاكم بر آنها شگفتى ديگر ، و از آن مهمتر خالق اين آسمان است .\r\nقابل توجه اينكه « ما » در لغت عرب معمولا براى « موجود غير عاقل » مىآيد ، و اطلاق آن بر خداوند عالم حكيم تناسبى ندارد ، و لذا بعضى ناچار شده‌اند « ما » را در اينجا « مصدريه » بگيرند ، نه « موصوله » و در اين صورت مفهوم آيه چنين مىشود : سوگند به آسمان و بناى آسمان .\r\nولى با توجه به آيات « و * ( نَفْسٍ وَما سَوَّاها فَأَلْهَمَها فُجُورَها وَتَقْواها ) * » كه تفسير آن به زودى بيان مىشود راهى جز اين نيست كه « ما » « موصوله » و اشاره به ذات پاك خداوند باشد كه خالق همه آسمانها است ، و استعمال « ما » در مورد افراد عاقل نيز در لغت عرب بى سابقه نيست چنان كه در آيه 3 سوره نساء\r\n","description":"","footnote":"","page_name":" 42 ","page_number":42},
  {"content":"\r\nمىخوانيم : فَانْكِحُوا ما طابَ لَكُمْ مِنَ النِّساءِ : « ازدواج كنيد زنانى را كه مورد علاقه شما است » .\r\nجمعى از مفسران معتقدند كه تعبير به « ما » ( چيزى ) در اينجا براى اين است كه مبدأ جهان را نخست به صورت مبهم ذكر كرده باشد ، تا بعدا با دقت و مطالعه ، به علم و حكمت او آشنا شوند و « چيزى » تبديل به « كسى » گردد ، ولى تفسير اول مناسبتر است .\r\nسپس در « هشتمين » و « نهمين » سوگند سخن از « زمين » و « خالق زمين » به ميان آورده مىفرمايد : « قسم به زمين و آن كس كه زمين را گسترانيده است » ( * ( وَالأَرْضِ وَما طَحاها ) * ) .\r\nزمين كه گاهواره زندگى انسان و تمام موجودات زنده است .\r\nزمين با تمام شگفتيها : كوه‌ها و درياها ، دره‌ها و جنگلها ، چشمه‌ها و رودخانه‌ها ، معادن و منابع گرانبهايش ، كه هر كدام به تنهايى آيتى است از آيات حق و نشانه اى است از نشانه‌هاى او .\r\nو از آن برتر و بالاتر خالق اين زمين و كسى كه آن را گسترانيده است .\r\n« طحاها » از ماده « طحو » ( بر وزن سهو ) هم به معنى انبساط و گستردگى آمده است ، و هم به معنى « راندن و دور كردن و از ميان بردن » و در اينجا به معنى گستردن است ، چرا كه اولا زمين در آغاز در زير آب غرق بود ، تدريجا آبها در گودالهاى زمين قرار گرفت و خشكيها سر بر آورد و گسترده شد ، و از آن تعبير به « دحو الارض » نيز مىشود .\r\nثانيا زمين در آغاز به صورت پستيها و بلنديها با شيبهاى تند و غير قابل سكونتى بود ، بارانهاى سيلابى مداوم باريدند ، ارتفاعات زمين را شستند ، و در\r\n","description":"","footnote":"","page_name":" 43 ","page_number":43},
  {"content":"\r\nدره‌ها گستردند ، و تدريجا زمينهاى مسطح و قابل استفاده براى زندگى انسان و كشت و زرع به وجود آمد .\r\nبعضى از مفسران معتقدند كه در اين تعبير يك اشاره اجمالى به حركت زمين نيز وجود دارد ، چرا كه يكى از معانى « طحو » همان راندن است كه مىتواند اشاره به حركت انتقالى زمين به دور آفتاب ، و يا حتى حركت وضعى آن به دور خود ، و يا هر دو باشد .\r\nسرانجام به « دهمين » و « يازدهمين » سوگند كه آخرين قسمها در اين سلسله است ، پرداخته مىفرمايد : « سوگند به نفس آدمى ، و آن كس كه آن را منظم و مرتب ساخت » ( * ( وَنَفْسٍ وَما سَوَّاها ) * ) .\r\nهمان انسانى كه عصاره عالم خلقت ، و چكيده جهان ملك و ملكوت ، و گل سرسبد عالم آفرينش است :\r\nاين خلقت بديع كه مملو از شگفتيها و اسرار است آن قدر اهميت دارد كه خداوند به خودش و خالق آن يك جا قسم ياد كرده ! .\r\nدر اينكه منظور از « نفس » در اينجا روح انسان است ، يا جسم و روح هر دو ؟ مفسران احتمالات گوناگونى داده‌اند .\r\nاگر منظور روح باشد مراد از « سواها » ( از ماده تسويه ) همان تنظيم و تعديل قواى روحى انسان است ، از حواس ظاهر گرفته ، تا نيروى ادراك ، حافظه ، انتقال ، تخيل ، ابتكار ، عشق ، اراده و تصميم ، و مانند آن در مباحث « علم النفس » مطرح شده است .\r\nو اگر منظور « روح » و « جسم » هر دو باشد تمام شگفتيهاى نظامات بدن و دستگاههاى مختلف آن را كه در علم « تشريح » و « فيزيولوژى » ( وظايف الاعضاء ) به طور گسترده مورد بحث گرفته شامل مىشود .\r\nالبته نفس به هر دو معنى در قرآن مجيد اطلاق شده است :\r\n","description":"","footnote":"","page_name":" 44 ","page_number":44},
  {"content":"\r\nدر مورد « روح » در آيه 42 زمر مىخوانيم : اللَّه يَتَوَفَّى الأَنْفُسَ حِينَ مَوْتِها : « خداوند ارواح را به هنگام مرگ مىگيرد » .\r\nو در مورد « جسم » در آيه 33 قصص آمده است كه موسى مىگويد قالَ رَبِّ إِنِّي قَتَلْتُ مِنْهُمْ نَفْساً فَأَخافُ أَنْ يَقْتُلُونِ « موسى گفت پروردگارا من يكى از آنها ( از فرعونيان ظالم ) را كشته‌ام مىترسم مرا به قتل برسانند » .\r\nولى مناسب در اينجا اين است كه هر دو را شامل شود چرا كه شگفتيهاى قدرت خداوند هم در جسم است و هم در جان و اختصاص به يكى از اين دو ندارد جالب اينكه « نفس » در اينجا به صورت نكره ذكر شده ، كه مىتواند اشاره به عظمت و اهميت نفس آدمى باشد ، عظمتى ما فوق تصور و آميخته با ابهام كه آن را به صورت يك موجود ناشناخته معرفى مىكند ، همانگونه كه بعضى از بزرگترين دانشمندان امروز از انسان به همين عنوان تعبير كرده ، و انسان را « موجود ناشناخته » ناميده‌اند .\r\nدر آيه بعد به يكى از مهمترين مسائل مربوط به آفرينش انسان پرداخته مىافزايد : « پس از تنظيم قوى و جسم و جان آدمى ، » فجور « و » تقوى « را به او الهام كرد » ( * ( فَأَلْهَمَها فُجُورَها وَتَقْواها ) * ) .\r\nآرى هنگامى كه خلقتش تكميل شد ، و « هستى » او تحقق يافت ، خداوند « بايدها و نبايدها » را به او تعليم داد ، و به اين ترتيب وجودى شد از نظر آفرينش مجموعه اى از « گل بد بو » و « روح الهى » و از نظر تعليمات « آگاه بر فجور و تقوى » و در نتيجه وجودى است كه مىتواند در قوس صعودى برتر از فرشتگان گردد ، و از ملك پران شود ، و آنچه اندر وهم نايد آن شود ، و در قوس نزولى از حيوانات درنده نيز منحطتر گردد و به مرحله « بَلْ هُمْ أَضَلُّ » برسد و اين منوط به آن است كه با اراده و انتخابگرى خويش كدام مسير را برگزيند .\r\n","description":"","footnote":"","page_name":" 45 ","page_number":45},
  {"content":"\r\n« الهمها » از ماده « الهام » در اصل به معنى بلعيدن يا نوشيدن چيزى است ، و سپس به معنى القاء مطلبى از سوى پروردگار در روح و جان آدمى آمده است ، گويى روح انسان آن مطلب را با تمام وجودش مىنوشد و مىبلعد ، و گاه به معنى وحى نيز آمده ، ولى بعضى از مفسرين معتقدند كه تفاوت « الهام » با « وحى » در اين است كه شخصى كه به او الهام مىشود نمىفهمد مطلب را از كجا به دست آورده ، در حالى كه هنگام وحى مىداند از كجا و به چه وسيله به او رسيده است .\r\n« فجور » از ماده « فجر » چنان كه قبلا هم اشاره كرده‌ايم به معنى شكافتن وسيع است ، و از آنجا كه سپيده صبح پرده شب را مىشكافد به آن « فجر » گفته شده . و نيز از آنجا كه ارتكاب گناهان پرده ديانت را مىشكافد به آن « فجور » اطلاق شده .\r\nالبته منظور از « فجور » در آيه مورد بحث همان اسباب و عوامل و طرق آن است .\r\nو منظور از « تقوى » كه از ماده « وقايه » به معنى نگهدارى است ، اين است كه انسان خود را از زشتيها و بديها و آلودگيها و گناهان نگهدارد و بر كنار كند .\r\nلازم به يادآورى است كه معنى اين آيه ( * ( فَأَلْهَمَها فُجُورَها وَتَقْواها ) * ) اين نيست كه خداوند عوامل فجور و تقوى را در درون جان آدمى ايجاد كرد ، عواملى كه او را به فجور و آلودگى و دريدن پرده‌هاى حيا دعوت مىكند ، و عواملى كه او را به خيرات و نيكيها مىكشاند ، آن چنان كه بعضى پنداشته ، و آيه را دليلى بر وجود تضاد در درون وجود انسان دانسته‌اند .\r\nبلكه مىگويد اين دو حقيقت را به او الهام و تعليم كرد ، يا به تعبير ساده - تر راه و چاه را به او نشان داد ، همانگونه كه در آيه 10 سوره بلد آمده است\r\n","description":"","footnote":"","page_name":" 46 ","page_number":46},
  {"content":"\r\nوَ هَدَيْناه النَّجْدَيْنِ : « ما انسان را به خير و شر هدايت كرديم » .\r\nو به تعبير ديگر : خداوند آن چنان قدرت تشخيص و عقل و و جدان بيدار ، به او داده كه « فجور » و « تقوى » را از طريق « عقل » و « فطرت » در مىيابد .\r\nو لذا بعضى از مفسران گفته‌اند اين آيه در حقيقت اشاره به مساله « حسن و قبح عقلى » است كه خداوند توانايى درك آن را به انسانها داده است .\r\nقابل توجه اينكه خداوند نعمتهاى فراوانى در اختيار بشر گذارده ، ولى از ميان تمام اين نعمتها در اينجا روى مساله الهام « فجور » و « تقوى » و درك حسن و قبح تكيه كرده ، چرا كه اين مساله سرنوشتسازترين مسائل زندگى بشر است .\r\nو سرانجام بعد از تمام اين سوگندهاى مهم و پى در پى به نتيجه آنها پرداخته مىفرمايد : « سوگند به اينها كه هر كس نفس خويش را تزكيه كند رستگار است » ( * ( قَدْ أَفْلَحَ مَنْ زَكَّاها ) * ) .\r\n« زكيها » از ماده « تزكية » در اصل - چنان كه راغب در مفردات آورده - به معنى نمو و رشد دادن است ، و زكات نيز در اصل به معنى نمو و رشد است ، و لذا در روايتى از على ع مىخوانيم :\r\nالمال تنقصه النفقة و العلم يزكوا على الانفاق .\r\nمال با انفاق نقصان مىيابد ولى علم با انفاق نمو مىكند » ( 1 ) .\r\nسپس اين واژه به معنى تطهير و پاك كردن نيز آمده ، شايد به اين مناسبت كه پاكسازى از آلودگيها سبب رشد و نمو است ، و در آيه مورد بحث هر دو معنى امكان دارد .\r\nآرى رستگارى از آن كسى است كه نفس خويش را تربيت كند و رشد و نمو دهد ، و از آلودگى به خلق و خوى شيطانى و گناه و عصيان و كفر پاك سازد\r\n\r\n","description":"","footnote":"\r\n( 1 ) « نهج البلاغه » « كلمات قصار » كلمه 147 .\r\n","page_name":" 47 ","page_number":47},
  {"content":"\r\nو در حقيقت مساله اصلى زندگى انسان نيز همين « تزكيه » است ، كه اگر باشد سعادتمند است و الا بدبخت و بينوا .\r\nسپس به سراغ گروه مخالف رفته ، مىفرمايد : « نوميد و محروم گشت هر كس نفس خود را با معصيت و گناه آلوده ساخت » ( * ( وَقَدْ خابَ مَنْ دَسَّاها ) * ) .\r\n« خاب » از ماده « خيبة » به معنى نرسيدن به مطلوب و محروم شدن و زيانكار گشتن است ( 1 ) .\r\n« دساها » از ماده « دس » در اصل به معنى داخل كردن چيزى توام با كراهت است ، چنان كه قرآن مجيد در باره عرب جاهلى و زنده به گور كردن دختران مىفرمايد : أَمْ يَدُسُّه فِي التُّرابِ : « آن را با كراهت و نفرت در خاك پنهان مىكند » ( نحل - 59 ) و « دسيسه » به كارهاى مخفيانه زيانبار گفته مىشود .\r\nدر تناسب اين معنى با آيه مورد بحث بيانات گوناگونى گفته‌اند :\r\nگاه گفته شده اين تعبير كنايه از فسق و گناه است ، چرا كه اهل تقوى و صلاح ، خود را آشكار مىسازند ، در حالى كه افراد آلوده و گنهكار خود را پنهان مىدارند ، چنان كه نقل شده است سخاوتمندان عرب خيمه‌هاى خود را در نقاط مرتفع مىزدند ، و شبها آتش روشن مىكردند ، تا نيازمندان در طول شب و روز به سراغشان بروند ، و مورد محبت آنها واقع شوند ، ولى افراد بخيل و لئيم در زمينهاى پست خيمه برپا مىكردند تا كسى به سراغ آنان نيايد ! و گاه گفته‌اند منظور اين است كه گنهكاران خود را در لابلاى صالحان پنهان مىكنند .\r\nيا اينكه نفس خود يا هويت انسانى خويش را در معاصى و گناه پنهان مىدارند .\r\n\r\n","description":"","footnote":"\r\n( 1 ) « مفردات » راغب و « قاموس اللغة » .\r\n","page_name":" 48 ","page_number":48},
  {"content":"\r\nيا معاصى و گناه را در درون نفس خود مخفى مىكنند .\r\nو در هر حال كنايه اى است از آلودگى به گناه و معصيت و خوهاى شيطانى و درست در نقطه مقابل تزكيه است .\r\nجمع تمام اين معانى در مفهوم وسيع آيه نيز بى مانع است .\r\nو به اين ترتيب پيروزمندان و شكستخوردگان در صحنه زندگى دنيا مشخص مىشوند ، و معيار ارزيابى اين دو گروه چيزى جز « تزكيه نفس و نمو و رشد روح تقوى و اطاعت خداوند » يا « آلودگى به انواع معاصى و گناهان » نيست .\r\nو از اينجا روشن مىشود اينكه در حديثى از امام باقر و امام صادق ع در تفسير آيه نقل شده است كه فرمود :\r\nقد افلح من اطاع و خاب من عصى :\r\n« رستگار شد كسى كه اطاعت كرد و نوميد و محروم گشت كسى كه عصيان نمود » ( 1 ) در حقيقت بيان نتيجه و حاصل مقصود است .\r\nدر حديث ديگرى آمده است كه رسول خدا ص هنگامى كه آيه « * ( قَدْ أَفْلَحَ مَنْ زَكَّاها ) * » را تلاوت مىفرمود ، توقف مىكرد و چنين دعا مىنمود :\r\nاللهم آت نفسى تقواها ، انت وليها و مولاها ، و زكها انت خير من زكاها\r\n: « پروردگارا به نفس من تقوايش را مرحمت كن ، تو ولى و مولاى آن هستى ، و آن را تزكيه فرما كه تو بهترين تزكيه كنندگانى » ( 2 ) .\r\nاين سخن نشان مىدهد كه پيمودن اين راه پر پيچ و خم ، و گذشتن از اين گردنه صعب العبور حتى براى پيامبر ص جز به توفيق الهى ممكن نيست ، يعنى با گامهايى از سوى بندگان و تاييداتى از سوى خداوند ، و لذا در حديث ديگرى از همان حضرت مىخوانيم كه در تفسير اين دو آيه فرمود : (\r\nافلحت نفس\r\n\r\n","description":"","footnote":"\r\n( 1 ) « مجمع البيان » جلد 10 صفحه 498 .\r\n( 2 ) مجمع البيان جلد 10 صفحه 498 .\r\n","page_name":" 49 ","page_number":49},
  {"content":"\r\nزكاها اللَّه ، و خابت نفس خيبها اللَّه من كل خير !\r\n) : « رستگار شد نفسى كه خدا او را تزكيه كرده و نوميد و محروم گشت نفسى كه خدا او را از هر خير محروم نموده است » ( 1 ) .\r\n\r\nنكته‌ها :\r\n\r\n1 - ارتباط سوگندهاى قرآن با نتيجه آن\r\nچه رابطه اى ميان اين سوگندهاى يازده گانه و بسيار مهم با حقيقتى كه به خاطر آن سوگند ياد شده وجود دارد ؟\r\nبه نظر مىرسد كه هدف بيان اين حقيقت از سوى خداوند بزرگ است كه من تمام وسائل مادى و معنوى را براى سعادت و خوشبختى شما انسانها فراهم ساخته‌ام ، از يك سو با نور آفتاب و ماه صحنه زندگى شما را روشن و پر بار نموده و نظام روز و شب حركت و سكون شما را تنظيم كرده ، و زمين را براى زندگى شما از هر جهت آماده ساخته‌ام .\r\nاز سوى ديگر روح شما را با تمام استعدادهاى لازم آفريده‌ام ، و جدان بيدار به شما داده ، و حسن و قبح امور را به شما الهام كرده‌ام ، بنا بر اين هيچ كمبودى براى پيمودن راه سعادت نداريد ، با اين حال چگونه نفس خويش را تزكيه نمىكنيد ؟\r\nو تسليم دسيسه‌هاى شيطانى مىشويد ؟\r\n\r\n2 - نقش خورشيد در عالم حيات\r\nدر باره خورشيد كه مركز منظومه شمسى ، و رهبر و سالار كواكب آن\r\n\r\n","description":"","footnote":"\r\n( 1 ) در المنثور جلد 6 صفحه 357 .\r\n","page_name":" 50 ","page_number":50},
  {"content":"\r\nاست دو بحث وجود دارد : يكى بحث از عظمت آن كه قبلا از آن سخن گفته‌ايم و ديگر بحث در بركات و آثار آن است كه به طور خلاصه مىتوان چنين گفت :\r\n1 - زندگى بشر و تمام موجودات زنده ديگر در درجه اول نياز به حرارت و نور دارد ، و اين دو امر حياتى به وسيله اين كره عظيم آتشين به طور كاملا متعادلى تامين مىشود .\r\n2 - تمام مواد غذايى به وسيله نور آفتاب تامين مىشود ، حتى موجوداتى كه در اعماق درياها زندگى مىكنند ، از گياهانى استفاده مىكنند كه در سطح اقيانوسها در پرتو نور آفتاب ، و در لابلاى امواج آب ، پرورش مىيابد و ته نشين مىكند ، و يا اگر موجودات زنده از يكديگر تغذيه مىكنند باز غذاى گروهى از آنان از گياهان و نباتات است كه بدون نور خورشيد پرورش نمىيابند .\r\n3 - تمام رنگها ، زيبائيها ، و جلوه هايى كه در جهان طبيعت مىبينيم به نوعى با تابش آفتاب ارتباط دارد ، و اين معنى در علوم مختلف مخصوصا فيزيك ثابت شده است .\r\n4 - بارانهاى حياتبخش از ابرها فرو مىريزند ، و ابرها همان بخاراتى هستند كه از تابش خورشيد بر صفحه اقيانوسها به وجود مىآيند ، بنا بر اين تمام منابع آب كه از باران تغذيه مىشوند ، اعم از نهرها ، چشمه‌ها ، قناتها و چاههاى عميق از بركات نور آفتاب است .\r\n5 - بادها كه وظيفه تعديل هوا و جابجا كردن ابرها ، و تلقيح نباتات ، و منتقل ساختن گرما و سرما از مناطق گرم به سرد ، و از مناطق سرد به گرم ، را بر عهده دارند ، بر اثر تابش نور آفتاب و تغيير درجه حرارت مناطق مختلف روى زمين به وجود مىآيند ، و به اين ترتيب آنها نيز از آفتاب مايه مىگيرند .\r\n6 - مواد و منابع انرژىزا ، اعم از آبشارها ، سدهاى عظيمى كه در مناطق كوهستانى ايجاد مىكنند ، منابع نفت ، و معادن ذغال سنگ ، همه آنها به نوعى\r\n","description":"","footnote":"","page_name":" 51 ","page_number":51},
  {"content":"\r\nبا آفتاب گره مىخورند كه اگر او نبود هيچيك از اين منابع وجود نداشت ، تمام حركتها در صفحه زمين مبدل به سكون مىشد ! .\r\n7 - بقاء نظام منظومه شمسى به خاطر تعادل جاذبه و دافعه اى است كه ميان كره آفتاب از يك سو ، و سياراتى كه دور آن مىگردند از سوى ديگر ، وجود دارد ، و به اين ترتيب خورشيد نقش بسيار مؤثرى در نگهدارى اين سيارات در مدارات خود دارد .\r\nاز مجموع اين سخن استفاده مىكنيم كه اگر خداوند نخستين سوگند را از خورشيد شروع كرده چه دليلى داشته است ؟ ! همچنين ماه و روشنايى روز و تاريكى شب و كره زمين هر كدام نقش مهمى در زندگى انسان و غير انسان دارند ، و به همين دليل سوگند به آنها ياد شده است و فراتر از همه اينها روح و جسم انسان كه از همه اسرارآميزتر و شگفتانگيزتر است .\r\nدر باره اهميت تهذيب نفس در پايان سوره بحثى خواهيم داشت .\r\n","description":"","footnote":"","page_name":" 52 ","page_number":52},
  {"content":"\r\n\r\n[ سوره الشمس ‹ 91 › : آيات 11 تا 15 
  ]\r\nكَذَّبَتْ ثَمُودُ بِطَغْواها ‹ 11 › إِذِ انْبَعَثَ أَشْقاها ‹ 12 › فَقالَ لَهُمْ رَسُولُ اللَّه ناقَةَ اللَّه وَسُقْياها ‹ 13 › فَكَذَّبُوه فَعَقَرُوها فَدَمْدَمَ عَلَيْهِمْ رَبُّهُمْ بِذَنْبِهِمْ فَسَوَّاها ‹ 14 › وَلا يَخافُ عُقْباها ‹ 15 ›\r\n\r\nترجمه :\r\n11 - قوم ثمود بر اثر طغيان ( پيامبرشان را ) تكذيب كردند .\r\n12 - آن گاه كه شقىترين آنها بپاخاست .\r\n13 - و فرستاده الهى ( صالح ) به آنها گفت ناقه خدا را با آبشخورش واگذاريد ( و مزاحم آن نشويد ) .\r\n14 - ولى آنها او را تكذيب نمودند و ناقه را پى كردند و به هلاكت رساندند ، لذا پروردگارشان آنها را به خاطر گناهى كه مرتكب شده بودند در هم كوبيد و سرزمينشان را صاف و مسطح نمود ! 15 - و او هرگز از فرجام اين كار بيم ندارد .\r\n","description":"","footnote":"","page_name":" 53 ","page_number":53},
  {"content":"\r\n\r\nتفسير : عاقبت مرگبار طغيانگران\r\nبه دنبال هشدارى كه در آيات قبل در باره عاقبت كار كسانى كه نفس خود را آلوده مىكنند آمده بود ، در اين آيات به عنوان نمونه به يكى از مصداقهاى واضح تاريخى اين مطلب پرداخته ، و سرنوشت قوم طغيانگر « ثمود » را در عباراتى كوتاه و قاطع و پر معنى بيان كرده مىفرمايد :\r\n« قوم ثمود به سبب طغيان ، پيامبرشان را تكذيب كردند ، و آيات الهى را انكار نمودند » ( * ( كَذَّبَتْ ثَمُودُ بِطَغْواها ) * ) .\r\n« طغوى » و « طغيان » هر دو به يك معنى است ، و آن تجاوز از حد و مرز است ، و در اينجا منظور تجاوز از حدود الهى و سركشى در مقابل فرمانهاى او است ( 1 ) .\r\nقوم ثمود كه نام پيامبرشان « صالح » بود از قديمىترين اقوامى هستند كه در يك منطقه كوهستانى ميان « حجاز » و « شام » زندگى مىكردند ، زندگى مرفه ، سرزمين آباد ، دشتهاى مسطح با خاكهاى مساعد و آماده براى كشت و زرع ، و قصرهاى مجلل ، و خانه‌هاى مستحكم داشتند ، ولى نه تنها شكر اينهمه نعمت را بجا نياوردند ، بلكه سر به طغيان برداشته ، و به تكذيب پيامبرشان صالح برخاستند ، و آيات الهى را به باد سخريه گرفتند ، و سرانجام خداوند آنها را با يك صاعقه آسمانى نابود كرد .\r\n\r\n","description":"","footnote":"\r\n( 1 ) از عبارت بعضى از علماى لغت استفاده مىشود « طغيان » هم به صورت ناقص واوى وهم ناقص يائى آمده است ، « طغوى » از ماده ناقص واوى گرفته شده و « طغيان » از ناقص يائى ( دقت كنيد )\r\n","page_name":" 54 ","page_number":54},
  {"content":"\r\nسپس به يكى از نمونه‌هاى بارز طغيان اين قوم پرداخته ، مىافزايد :\r\n« آن گاه كه شقىترين آنها بپاخاست » ( * ( إِذِ انْبَعَثَ أَشْقاها ) * ) « اشقى » به معنى « شقىترين » و سنگدلترين « افراد آن قوم ، اشاره به همان كسى است كه ناقه ثمود را به هلاكت رساند همان ناقه ( شتر ماده ) اى كه به عنوان يك معجزه در ميان آن قوم ظاهر شده بود ، و هلاك كردن آن اعلان جنگ با آن پيامبر الهى بود .\r\nبه گفته مفسران و مؤرخان نام اين شخص « قدار بن سالف » بود .\r\nدر بعضى از روايات آمده است كه پيغمبر اكرم ص به على ع فرمود :\r\nمن اشقى الاولين ؟ « سنگدلترين افراد اقوام نخستين كه بود ؟\r\nعلى ع در پاسخ عرض كرد : عاقر الناقة « آن كسى كه ناقه ثمود را به هلاكت رساند » .\r\nپيامبر فرمود : صدقت ، فمن اشقى الآخرين ؟ : « راست گفتى ، شقىترين افراد اقوام اخير چه كسى است » على ع مىگويد : « عرض كردم نمىدانم اى رسول خدا » .\r\nپيامبر ص فرمود : الذى يضربك على هذه ، و اشار الى يافوخه :\r\n« كسى كه شمشير را بر اين نقطه از سر تو وارد مىكند ، و پيامبر ص اشاره به قسمت بالاى پيشانى آن حضرت كرد » ( 1 ) و ( 2 ) .\r\n\r\n","description":"","footnote":"\r\n( 1 ) « مجمع البيان » جلد 10 صفحه 499 ، همين معنى به صورت مختصرتر در تفسير قرطبى نيز آمده است جلد 6 صفحه 7168 .\r\n( 2 ) « يافوخ » به آن قسمتى از پيش سر گفته مىشود كه در كودكان كاملا نرم است و به تدريج حالت استخوانى به خود مىگيرد و محكم مىشود ، و از حساسترين نقاط سر است\r\n","page_name":" 55 ","page_number":55},
  {"content":"\r\nدر آيه بعد به شرح بيشترى در زمينه طغيانگرى قوم ثمود پرداخته ، مىافزايد : « رسول خدا به آنها گفت : ناقه خداوند را با آبشخورش واگذاريد ، و مزاحم آن نشويد » ( * ( فَقالَ لَهُمْ رَسُولُ اللَّه ناقَةَ اللَّه وَسُقْياها ) * ) ( 1 ) .\r\nمنظور از « رسول اللَّه » در اينجا حضرت صالح ع پيغمبر قوم ثمود است ، و تعبير به ناقة اللَّه ( شتر ماده متعلق به خداوند ) اشاره به اين است كه اين شتر يك شتر معمولى نبود ، بلكه به عنوان معجزه و سند گوياى صدق دعوى صالح فرستاده شده بود ، يكى از ويژگيهاى آن طبق روايت مشهور اين بود كه شتر مزبور از دل صخره اى از كوه برآمد تا معجزه گويايى در برابر منكران لجوج باشد .\r\nاز آيات ديگر قرآن به خوبى استفاده مىشود كه حضرت صالح ع به آنها خبر داد كه آب آشاميدنى قريه بايد ميان آنها و ناقه تقسيم شود ، يك روز براى ناقه ، و روز ديگر براى اهل قريه باشد ، و هر كدام در نوبت خود از آب استفاده كنند و مزاحم ديگرى نشوند : « وَنَبِّئْهُمْ أَنَّ الْماءَ قِسْمَةٌ بَيْنَهُمْ كُلُّ شِرْبٍ مُحْتَضَرٌ ( قمر - 28 ) .\r\nو مخصوصا به آنها گفت : اگر متعرض اين ناقه شويد عذاب خداوند دامان شما را خواهد گرفت : « وَلا تَمَسُّوها بِسُوءٍ فَيَأْخُذَكُمْ عَذابُ يَوْمٍ عَظِيمٍ » ( شعراء - 156 ) .\r\nو در آيه بعد مىگويد : اين قوم سركش اعتنايى به كلمات اين پيامبر بزرگ و هشدارهاى او نكردند ، او را تكذيب كرده ، و ناقه را به هلاكت رساندند ( * ( فَكَذَّبُوه فَعَقَرُوها ) * ) .\r\n\r\n","description":"","footnote":"\r\n( 1 ) « ناقة اللَّه » منصوب است به فعل محذوفى و در تقدير چنين است ذروا * ( ناقَةَ اللَّه وَسُقْياها ) * شبيه آنچه در آيه 73 اعراف و 64 هود آمده است .\r\n","page_name":" 56 ","page_number":56},
  {"content":"\r\n« عقروها » از ماده « عقر » ( بر وزن ظلم ) به معنى اصل و اساس و ريشه چيزى است ، و عقر ناقه به معنى ريشه كن كردن و هلاك نمودن آن است .\r\nبعضى نيز گفته‌اند كه منظور پى كردن اين حيوان است ، يعنى پائين پاى او را قطع كردن و به زمين افكندن كه نتيجه آن نيز مرگ اين حيوان است .\r\nجالب توجه اينكه كسى كه ناقه را به هلاكت رساند ، يك نفر بيشتر نبود كه قرآن از او تعبير به « اشقى » كرده است ، ولى در آيه فوق مىبينيم كه اين عمل به تمام طغيانگران قوم ثمود نسبت داده شده ، و « عقروها » به صورت صيغه جمع آمده ، اين به خاطر آن است كه ديگران هم به نحوى در اين كار سهيم بودند ، چرا كه اولا اين گونه توطئه‌ها معمولا توسط گروه و جمعيتى طراحى مىشود ، سپس به دست فرد معين يا افراد معدودى به اجرا در مىآيد ، و ثانيا چون با رضايت و خشنودى ديگران انجام مىگيرد سبب شركت آنها در اين امر مىشود كه رضايت سبب شركت در نتيجه است .\r\nلذا در كلام رسا و گويايى از امير مؤمنان على ع مىخوانيم :\r\nانما عقر ناقة ثمود رجل واحد فعمهم اللَّه بالعذاب ، لما عموه بالرضى ، فقال سبحانه : « فَعَقَرُوها فَأَصْبَحُوا نادِمِينَ » : « ناقه ثمود را تنها يك نفر به هلاكت رساند ، ولى خداوند همه را مشمول عذاب ساخت ، چرا كه همگى به اين امر رضايت دادند ، و لذا فرموده است : آنها ( همگى ) ناقه را هلاك كردند ، و سپس از كرده خود همگى پشيمان شدند ( اما در زمانى كه پشيمانى سودى نداشت ) ( 1 ) .\r\nو به دنبال اين تكذيب و مخالفت شديد خداوند چنان آنها را مجازات كرد كه اثرى از آنان باقى نماند ، چنان كه در ادامه همين آيه مىفرمايد : « پروردگارشان به خاطر گناهى كه كرده بودند همه را درهم كوبيد و نابود كرد و سرزمين آنها را صاف و مسطح نمود » ( * ( فَدَمْدَمَ عَلَيْهِمْ رَبُّهُمْ بِذَنْبِهِمْ فَسَوَّاها ) * ) .\r\n\r\n","description":"","footnote":"\r\n( 1 ) « نهج البلاغه » خطبه 201 .\r\n","page_name":" 57 ","page_number":57},
  {"content":"\r\nصاعقه همان صيحه عظيم آسمانى در چند لحظه كوتاه چنان زلزله و لرزه اى در سرزمين آنها ايجاد كرد كه تمام بناها روى هم خوابيد و صاف شد و خانه هايشان را به گورهاى آنها مبدل ساخت .\r\n« دمدم » از ماده ( دمدمة ) گاه به معنى هلاك كردن آمده ، و گاه به عذاب و مجازات كامل ، و گاه به معنى كوبيدن و نرم كردن و گاه به معنى ريشه كن ساختن ، و گاه به معنى خشم و غضب نمودن و يا احاطه كردن و فراگير شدن « و همه اين معانى در آيه مورد بحث صادق است ، چرا كه اين عذاب گسترده از خشم الهى سرچشمه مىگرفت و همه آنها را در هم كوبيد و نرم كرد و ريشه كن ساخت .\r\n« سواها » از ماده « تسويه » ممكن است به معنى صاف كردن خانه‌ها و زمينهاى آنها بر اثر صيحه عظيم و صاعقه و زلزله باشد ، و يا به معنى يكسره كردن كار اين گروه ، و يا مساوات همه آنها در مجازات و عذاب به گونه اى كه احدى از آنان از اين ماجرا سالم در نرفت .\r\nجمع ميان اين معانى نيز ممكن است .\r\nضمير در « سواها » به « قبيله » ثمود باز مىگردد ، و يا به شهرها و آباديهاى آنان كه خداوند همه را با خاك يكسان نمود .\r\nبعضى نيز گفته‌اند به « دمدمة » بر مىگردد كه از جمله بعد استفاده مىشود ، يعنى خداوند اين خشم و غضب و هلاكت را يكسان در ميان آنها قرار داد به طورى كه همگى را فرا گرفت .\r\nتفسير اول مناسبتر به نظر مىرسد .\r\nدر ضمن از اين آيه به خوبى استفاده مىشود كه مجازات آنها نتيجه گناه آنها و متناسب با آن بوده است ، و اين عين عدالت و حكمت است .\r\nدر باره بسيارى از اقوام مىخوانيم كه به هنگام ظهور آثار عذاب پشيمان\r\n\r\n","description":"","footnote":"\r\n( 1 ) « مفردات راغب » ، « لسان العرب » و « مجمع البيان » و كتب تفسير ديگر .\r\n","page_name":" 58 ","page_number":58},
  {"content":"\r\nشده ، و راه توبه را پيش مىگرفتند ولى عجيب اينكه در بعضى از روايات آمده است كه وقتى قوم صالح نشانه‌هاى عذاب را ديدند به جستجوى او پرداختند كه هر كجا وى را پيدا كنند نابود سازند ( 1 ) و اين دليل بر عمق عصيان و سركشى آنها در مقابل خدا و پيامبر او است ، ولى خداوند او را نجات داد و آنها را هلاك كرد و طومار زندگانيشان را به كلى در هم پيچيد .\r\nسرانجام در آخرين آيه براى اينكه هشدار محكمى به تمام كسانى كه در همان مسير و خط حركت مىكنند بدهد مىفرمايد : « و خداوند هرگز از فرجام اين كار بيمى ندارد » ( * ( وَلا يَخافُ عُقْباها ) * ) .\r\nبسيارند حاكمانى كه قدرت بر مجازات دارند ولى پيوسته از پى آمدهاى آن بيمناكند ، و از واكنشها و عكس العملها ترسان ، و به همين دليل از قدرت خود استفاده نمىكنند ، و يا به تعبير صحيحتر قدرت آنان آميخته با ضعف و ناتوانى و علمشان آميخته با جهل است ، چرا كه مىترسند توانايى بر مقابله با پى آمدهاى آن نداشته باشند .\r\nولى خداوند قادر متعال كه علمش احاطه به همه اين امور و عواقب و آثار آنها دارد ، و قدرتش براى مقابله با پيامدهاى حوادث با هيچ ضعفى آميخته نيست بيمى از عواقب اين امور ندارد ، و به همين دليل با نهايت قدرت و قاطعيت آنچه را كه اراده كرده است انجام مىدهد .\r\nطغيانگران نيز بايد حساب كار خود را برسند و از اينكه به خاطر اعمالشان مشمول خشم و غضب الهى گردند خود را بر حذر دارند .\r\n« عقبى » به معنى پايان و نهايت و فرجام كار است و ضمير در « عقباها » به\r\n\r\n","description":"","footnote":"\r\n( 1 ) « روح البيان » جلد 10 صفحه 446 .\r\n","page_name":" 59 ","page_number":59},
  {"content":"\r\n« دمدمه » و هلاكت باز مىگردد\r\n\r\nنكته‌ها :\r\n\r\n1 - خلاصه سرگذشت قوم ثمود\r\nقوم « ثمود » چنان كه گفتيم در سرزمينى ميان مدينه و شام ( بنام وادى القرى ) زندگى مىكردند ، آئينشان بتپرستى و در انواع گناهان غوطه ور بودند ، صالح پيغمبر بزرگ الهى از ميان آنان برخاست ، و براى هدايت و نجاتشان همت گماشت ، ولى آنها نه دست از بتپرستى برداشتند ، و نه در طغيان و گناه تجديد نظر كردند .\r\nهنگامى كه تقاضاى معجزه اى كردند خداوند ناقه ( شتر ماده اى ) را به طريق اعجازآميز و خارق العاده از دل كوه برآورد ، ولى براى اينكه آنها را در اين مورد بيازمايد دستور داد يك روز تمام آب قريه را در اختيار اين ناقه بگذارند ، و روز ديگر در اختيار خودشان باشد ، حتى در بعضى از روايات آمده كه در آن روز كه از آب محروم بودند از شير ناقه بهره مىگرفتند ، ولى اين معجزه بزرگ نيز از لجاجت و عناد آنها نكاست ، هم طرح نابودى ناقه ريختند ، و هم كشتن صالح ع را چرا كه او را مزاحم اميال و هوسهاى خود مىديدند .\r\nنقشه نابودى ناقه چنان كه گفتيم به وسيله مرد بسيار بيرحم و شقاوتمندى بنام « قدار بن سالف » عملى شد و او با ضرباتى ناقه را از پاى در آورد .\r\nاين در حقيقت اعلان جنگ با خدا بود ، چرا كه مىخواستند با از ميان بردن ناقه كه معجزه صالح بود نور هدايت را خاموش كنند ، اينجا بود كه حضرت صالح به آنها اخطار كرد كه سه روز در خانه‌هاى خود از هر نعمتى مىخواهند\r\n","description":"","footnote":"","page_name":" 60 ","page_number":60},
  {"content":"\r\nمتمتع شوند ولى بدانند بعد از سه روز عذاب الهى همه را فرا مىگيرد ( سوره هود آيه 65 ) .\r\nاين سه روز مهلتى بود براى تجديد نظر نهايى ، و آخرين فرصتى بود براى توبه و بازگشت ، ولى آنها نه تنها تجديد نظر نكردند بلكه بر طغيانشان افزودند ، در اينجا بود كه عذاب الهى بر آنها فرو باريد ، صيحه آسمانى ( 1 ) سرزمينشان را در هم كوبيد ، و همگى در خانه هايشان بر زمين افتادند و مردند « وَأَخَذَ الَّذِينَ ظَلَمُوا الصَّيْحَةُ فَأَصْبَحُوا فِي دِيارِهِمْ جاثِمِينَ » ( هود - 67 ) .\r\nآن چنان نابود گشتند و سرزمينشان خاموش شد كه گويى هرگز كسى ساكن آن ديار نبود ، ولى خداوند صالح و ياران مؤمنش را از اين مهلكه نجات داد ( هود - 66 ) .\r\nشرح بيشتر در باره سرگذشت قوم ثمود را در جلد 9 تفسير نمونه صفحه 161 به بعد مطالعه فرمائيد .\r\n\r\n2 - « اشقى الاولين » و « اشقى الآخرين »\r\nجمعى از بزرگان شيعه و اهل سنت از جمله « ثعلبى » و « واحدى » و « ابن مردويه » و « خطيب بغدادى » و « طبرى » و « موصلى » و « احمد حنبل » و غير آنها به اسناد خود از « عمار ياسر » و « جابر بن سمره » و « عثمان بن صهيب » از پيغمبر اكرم ص چنين نقل كرده‌اند كه به على ع فرمود :\r\nيا على ! اشقى\r\n\r\n","description":"","footnote":"\r\n( 1 ) صيحه آسمانى همانگونه كه قبلا نيز اشاره كرده‌ايم به معنى « صاعقه » است كه هم صداى عظيمى دارد ، و هم لرزه سختى ايجاد مىكند ، و هم توأم با آتش و سوزندگى است ، و از نظر علمى يك جرقه بزرگ الكتريكى است كه ميان ابرها كه بار الكتريسته مثبت دارند و زمين كه بار منفى دارد به وجود مىآيد .\r\n","page_name":" 61 ","page_number":61},
  {"content":"\r\nالاولين عاقر الناقة ، و اشقى الآخرين قاتلك ،\r\nو فى رواية\r\nمن يخضب هذه من هذا :\r\n« اى على ! شقىترين پيشينيان همان كسى بود كه ناقه صالح را كشت ، و شقىترين فرد از آخرين قاتل تو است ، و در روايتى آمده است كسى است كه اين را با آن رنگين كند » ( اشاره به اينكه محاسنت را با خون فرقت خضاب مىكند ) ( 1 ) .\r\nدر حقيقت شباهتى ميان « قدار بن سالف » پى كننده ناقه صالح و قاتل امير مؤمنان « عبد الرحمن بن ملجم مرادى » وجود داشت . هيچيك از اين دو خصومت شخصى نداشتند ، بلكه هر دو مىخواستند نور حق را خاموش كنند ، و معجزه و آيتى از آيات الهى را از ميان بردارند ، و همانگونه كه بعد از ماجراى ناقه صالح عذاب الهى آن قوم طاغى و سركش را فرو گرفت مسلمين نيز بعد از شهادت مظلومانه امير مؤمنان على ع در زير سلطه حكومت جبار و بيدادگر بنى اميه شاهد دردناكترين عذابها شدند .\r\nقابل توجه اينكه حاكم حسكانى در « شواهد التنزيل » روايات بسيار فراوانى در اين زمينه نقل كرده كه از نظر مضمون و محتوى شبيه روايت بالا است ( 2 ) .\r\n\r\n3 - تهذيب نفس وظيفه بزرگ الهى\r\nهر قدر سوگندهاى قرآن در يك زمينه بيشتر و محكمتر باشد دليل بر اهميت موضوع است ، و مىدانيم طولانىترين و مؤكدترين در اين سوره است به خصوص اينكه سوگند به ذات پاك خداوند سه بار در آن تكرار شده ، و سرانجام\r\n\r\n","description":"","footnote":"\r\n( 1 ) « تفسير نور الثقلين » جلد 5 صفحه 587 .\r\n( 2 ) « شواهد التنزيل » جلد 2 صفحه 335 تا 343 .\r\n","page_name":" 62 ","page_number":62},
  {"content":"\r\nروى اين مساله تكيه شده است كه فلاح و رستگارى در تزكيه نفس است ، و محروميت و شكست و بدبختى در ترك تزكيه است .\r\nدر واقع مهمترين مساله زندگى انسان نيز همين مساله است ، و در حقيقت قرآن با تعبير فوق مطلب را بازگو مىكند كه رستگارى انسان نه در گرو پندارها و خيالها است ، نه در سايه مال و ثروت و مقام ، نه وابسته به اعمال اشخاص ديگر ( آن گونه كه مسيحيان تصور مىكنند كه فلاح هر انسانى در گرو فداكارى عيساى مسيح است ) و نه مانند اينها .\r\nبلكه در گرو پاكسازى و تعالى روح و جان در پرتو ايمان و عمل صالح است .\r\nبدبختى و شكست انسان نيز نه در قضا و قدر اجبارى است ، و نه در سرنوشتهاى الزامى نه معلول فعاليتهاى اين و آن ، بلكه تنها و تنها به خاطر آلودگى به گناه و انحراف از مسير تقوى است .\r\nدر تواريخ آمده است كه همسر عزيز مصر ( زليخا ) هنگامى كه يوسف مالك خزائن ارض شد و حاكم بر سرزمين مصر گشت ، او را ملاقات كرد و گفت :\r\nان الحرص و الشهوة تصير الملوك عبيدا ، و ان الصبر و التقوى يصير العبيد ملوكا ، فقال يوسف قال اللَّه تعالى : إِنَّه مَنْ يَتَّقِ وَيَصْبِرْ فَإِنَّ اللَّه لا يُضِيعُ أَجْرَ الْمُحْسِنِينَ : « حرص و شهوت پادشاهان را برده ساخت ، و صبر و تقوى بردگان را پادشاه » يوسف سخن او را تصديق كرد و اين كلام الهى را به او خاطر نشان ساخت : « هر كس كه تقوى و شكيبايى را پيشه كند خداوند اجر نيكوكاران را ضايع نمىسازد » ( 1 ) .\r\nهمين معنى به عبارت ديگرى نقل شده كه همسر عزيز مصر در رهگذرى نشسته بود كه موكب يوسف از آنجا عبور كرد ، زليخا گفت : الحمد للَّه الذى جعل الملوك بمعصيتهم عبيدا ، و جعل العبيد بطاعتهم ملوكا :\r\n\r\n","description":"","footnote":"\r\n( 1 ) « محجة البيضاء » جلد 5 صفحه 116 .\r\n","page_name":" 63 ","page_number":63},
  {"content":"\r\n« شكر خدايى را كه پادشاهان را به سبب معصيت برده كرد ، و بردگان را به خاطر اطاعت پادشاه » ( 1 ) .\r\nآرى بندگى نفس ، سبب بردگى انسان ، و تقوى و تهذيب نفس سبب حكومت بر جهان هستى است .\r\nچه بسيارند كسانى كه بر اثر بندگى خدا به مقامى رسيده‌اند كه صاحب ولايت تكوينى شده و مىتوانند به اذن خدا در حوادث اين جهان اثر بگذارند و دست به كرامات و خوارق عادات بزنند .\r\nخداوندا ! در مبارزه با هواى نفس تو يار و ياور ما باش .\r\nپروردگارا ! تو « فجور » و « تقوى » را به ما الهام كردى ، توفيق استفاده از اين الهام را به ما عنايت فرما .\r\nبار الها ! دسيسه‌هاى شيطان در نفس آدمى مخفى و مرموز است ، ما را به شناخت اين دسيسه‌ها آشنا ساز ! آمين يا رب العالمين پايان سوره « الشمس »\r\n\r\n","description":"","footnote":"\r\n( 1 ) « همان مدرك » صفحه 117 .\r\n","page_name":" 64 ","page_number":64},
  {"content":"\r\n\r\n‹ 92 › سوره الليل اين سوره در مكه نازل شده و داراى 21 آيه است\r\n","description":"","footnote":"","page_name":" 65 ","page_number":65},
  {"content":"\r\n\r\nمحتوى و فضيلت سوره « الليل »\r\nاين سوره كه از سوره‌هاى مكى است ويژگيهاى سوره‌هاى مكى را در بر دارد ، مقطعهاى آيات كوتاه ، محتواى آنها داغ ، و عمدتا ناظر به قيامت و پاداش و كيفر الهى و عوامل و اسباب آن است .\r\nدر آغاز بعد از ذكر سه سوگند مردم را به دو گروه تقسيم مىكند :\r\nانفاق كنندگان با تقوى ، و بخيلانى كه منكر پاداش قيامتند ، پايان كار گروه اول را خوشبختى و سهولت و آرامش ، و پايان كار گروه دوم را سختى و تنگى و بدبختى مىشمرد .\r\nدر بخش ديگرى از اين سوره ، بعد از اشاره به اين معنى كه هدايت بندگان بر خدا است ، همگان را از آتش فروزان دوزخ انذار مىكند .\r\nو در آخرين بخش كسانى را كه در اين آتش مىسوزند و گروهى را كه از آن نجات مىيابند با ذكر اوصاف معرفى مىكند .\r\nدر فضيلت تلاوت اين سوره از پيغمبر اكرم ص آمده است كه فرمود :\r\nمن قرأها اعطاه اللَّه حتى يرضى ، و عافاه من العسر و يسر له اليسر\r\n: « هر كس اين سوره را تلاوت كند خداوند آن قدر به او مىبخشد كه راضى شود ، و او را از سختيها نجات مىدهد و مسير زندگى را براى او آسان مىسازد » ( 1 ) .\r\n\r\n","description":"","footnote":"\r\n( 1 ) « مجمع البيان » جلد 10 صفحه 499 .\r\n","page_name":" 66 ","page_number":66},
  {"content":"\r\n\r\n[ سوره الليل ‹ 92 › : آيات 1 تا 11 
  ]\r\nبِسْمِ اللَّه الرَّحْمنِ الرَّحِيمِ\r\nوَ اللَّيْلِ إِذا يَغْشى ‹ 1 › وَالنَّهارِ إِذا تَجَلَّى ‹ 2 › وَما خَلَقَ الذَّكَرَ وَالأُنْثى ‹ 3 › إِنَّ سَعْيَكُمْ لَشَتَّى ‹ 4 ›\r\nفَأَمَّا مَنْ أَعْطى وَاتَّقى ‹ 5 › وَصَدَّقَ بِالْحُسْنى ‹ 6 › فَسَنُيَسِّرُه لِلْيُسْرى ‹ 7 › وَأَمَّا مَنْ بَخِلَ وَاسْتَغْنى ‹ 8 › وَكَذَّبَ بِالْحُسْنى ‹ 9 ›\r\nفَسَنُيَسِّرُه لِلْعُسْرى ‹ 10 › وَما يُغْنِي عَنْه مالُه إِذا تَرَدَّى ‹ 11 ›\r\n","description":"","footnote":"","page_name":" 67 ","page_number":67},
  {"content":"\r\n\r\nترجمه :\r\nبنام خداوند بخشنده مهربان 1 - قسم به شب در آن هنگام كه جهان را بپوشاند .\r\n2 - و قسم به روز هنگامى كه تجلى كند .\r\n3 - و قسم به آن كس كه جنس مذكر و مؤنث را آفريد .\r\n4 - كه سعى و تلاش شما مختلف است :\r\n5 - اما آن كس كه ( در راه خدا ) انفاق كند و پرهيزگارى پيش گيرد .\r\n6 - و جزاى نيك ( الهى ) را تصديق كند .\r\n7 - ما او را در مسير آسانى قرار مىدهيم .\r\n8 - اما كسى كه بخلورزد و از اين طريق بى نيازى طلبد .\r\n9 - و پاداش نيك ( الهى ) را تكذيب كند .\r\n10 - ما به زودى او را در مسير دشوارى قرار مىدهيم .\r\n11 - و در آن هنگام كه ( در جهنم يا قبر ) سقوط مىكند اموالش به حال او سودى نخواهد داشت !\r\n\r\nشان نزول سوره « الليل »\r\nمفسران براى كل اين سوره شان نزولى از ابن عباس نقل كرده‌اند كه ما مطابق آنچه مرحوم « طبرسى » در « مجمع البيان » آورده است روايت را مىآوريم :\r\n« مردى در ميان مسلمانان بود كه شاخه يكى از درختان خرماى او\r\n","description":"","footnote":"","page_name":" 68 ","page_number":68},
  {"content":"\r\nبالاى خانه مرد فقير عيالمندى قرار گرفته بود ، صاحب نخل هنگامى كه بالاى درخت مىرفت تا خرماها را بچيند ، گاهى چند دانه خرما در خانه مرد فقير مىافتاد ، و كودكانش آن را برمىداشتند ، آن مرد از نخل فرود مىآمد و خرما را از دستشان مىگرفت ( و آن قدر بخيل و سنگدل بود كه ) اگر خرما را در دهان يكى از آنها مىديد انگشتش را در داخل دهان او مىكرد تا خرما را بيرون آورد ! .\r\nمرد فقير به پيامبر ص شكايت آورد پيغمبر ص فرمود : برو تا به كارت رسيدگى كنم . سپس صاحب نخل را ملاقات كرد و فرمود : اين درختى كه شاخه هايش بالاى خانه فلان كس آمده است به من مىدهى تا در مقابل آن نخلى در بهشت از آن تو باشد ، مرد گفت : من درختان نخل بسيارى دارم ، و خرماى هيچكدام به خوبى اين درخت نيست ( و حاضر به چنين معامله اى نيستم ) .\r\nكسى از ياران پيامبر ص اين سخن را شنيد ، عرض كرد : اى رسول خدا ! اگر من بروم و اين درخت را از اين مرد خريدارى و واگذار كنم ، شما همان چيزى را كه به او مىداديد به من عطا خواهى كرد ؟ فرمود : آرى .\r\nآن مرد رفت و صاحب نخل را ديد و با او گفتگو كرد ، صاحب نخل گفت :\r\nآيا مىدانى كه محمد حاضر شد درخت نخلى در بهشت در مقابل اين به من بدهد ( و من نپذيرفتم ) و گفتم من از خرماى اين بسيار لذت مىبرم و نخل فراوان دارم و هيچكدام خرمايش به اين خوبى نيست .\r\nخريدار گفت : آيا مىخواهى آن را بفروشى يا نه ؟ گفت : نمىفروشم مگر آنكه مبلغى را كه گمان نمىكنم كسى بدهد به من بدهى گفت چه مبلغ ؟\r\nگفت چهل نخل .\r\nخريدار تعجب كرد و گفت عجب بهاى سنگينى براى نخلى كه كج شده مطالبه مىكنى ، چهل نخل !\r\n","description":"","footnote":"","page_name":" 69 ","page_number":69},
  {"content":"\r\nسپس بعد از كمى سكوت گفت : بسيار خوب ، چهل نخل به تو مىدهم .\r\nفروشنده ( طمعكار ) گفت اگر راست مىگويى چند نفر را به عنوان شهود بطلب ! اتفاقا گروهى از آنجا مىگذشتند آنها را صدا زد ، و بر اين معامله شاهد گرفت .\r\nسپس خدمت پيامبر ص آمد و عرض كرد اى رسول خدا ! نخل به ملك من در آمد و تقديم ( محضر مباركتان ) مىكنم .\r\nرسول خدا ص به سراغ خانواده فقير رفت و به صاحب خانه گفت اين نخل از آن تو و فرزندان تو است .\r\nاينجا بود كه سوره و الليل نازل شد ( و گفتنيها را در باره بخيلان و سخاوتمندان گفت ) .\r\nدر بعضى از روايات آمده كه مرد خريدار شخصى بنام « ابو الدحداح » بود ( 1 ) .\r\n\r\nتفسير : تقوا و امدادهاى الهى\r\nباز در آغاز اين سوره به سه سوگند تفكرانگيز از « مخلوقات » و « خالق عالم » برخورد مىكنيم ، مىفرمايد :\r\n« به شب در آن هنگام كه جهان را بپوشاند سوگند » ( * ( وَاللَّيْلِ إِذا يَغْشى ) * ) .\r\nتعبير به « يغشى » ممكن است به خاطر آن باشد كه تاريكى شب همچون پرده اى بر نيمى از كره زمين مىافتد ، و آن را زير پوشش خود قرار مىدهد ،\r\n\r\n","description":"","footnote":"\r\n( 1 ) « مجمع البيان » جلد 10 صفحه 501 .\r\n","page_name":" 70 ","page_number":70},
  {"content":"\r\nو يا به خاطر اينكه چهره روز يا چهره آفتاب عالمتاب با فرا رسيدن آن پوشانده مىشود ، و به هر حال اشاره اى است به اهميت شب و نقش مؤثر آن در زندگى انسانها ، از تعديل حرارت آفتاب گرفته ، تا مساله آرامش و سكون همه موجودات زنده در پرتو آن ، و نيز عبادت شب زنده داران بيدار دل و آگاه .\r\nسپس به سراغ سوگند ديگرى مىرود و مىافزايد : « و قسم به روز هنگامى كه آشكار و ظاهر گردد » ( * ( وَالنَّهارِ إِذا تَجَلَّى ) * ) ( 1 ) .\r\nو اين از آن لحظه اى است كه سپيده صبح پرده ظلمانى شب را مىشكافد و تاريكيها را به عقب مىراند و بر تمام پهنه آسمان حاكم مىشود ، و همه چيز را غرق نور و روشنايى مىكند همان نورى كه رمز حركت و حيات و مايه پرورش تمام موجودات زنده است .\r\nدر قرآن مجيد زياد بر مساله نظام « نور » و « ظلمت » ، و تاثير آنها در زندگى بشر توجه داده شده ، چرا كه دو نعمت بزرگ دائمى و دو آيت از آيات مهم پروردگار است .\r\nو بعد به سراغ آخرين قسم رفته ، مىفرمايد : « و سوگند به آن كس كه\r\n\r\n","description":"","footnote":"\r\n( 1 ) قابل توجه اينكه « يغشى » به صورت فعل « مضارع » ذكر شده ، اما « تجلى » به صورت فعل ماضى است ، بعضى گفته‌اند اين به خاطر آن است كه در آن زمان كه آغاز دعوت پيغمبر اكرم ( ص ) بود ظلمت جاهليت همه جا را فرا گرفته بود ولى در اين صورت سوگند ياد كردن به چنين ظلمتى جالب به نظر نمىرسد ، بهتر اين است گفته شود اين فعل ماضى چون بعد از « اذا » شرطيه واقع شده ، معنى فعل مضارع را مىبخشد ، يا اينكه در اصل « تتجلى » بوده كه يك تاء آن حذف شده ، ولى در اين صورت فعل مؤنث خواهد بود و فاعل آن نمىتواند « نهار » باشد بلكه بايد در تقدير چنين باشد « اذا تتجلى الشمس فيه » .\r\n","page_name":" 71 ","page_number":71},
  {"content":"\r\nجنس مذكر و مؤنث را آفريد « ( * ( وَما خَلَقَ الذَّكَرَ وَالأُنْثى ) * ) .\r\nچرا كه وجود اين دو جنس در عالم « انسان » و « حيوان » و « نبات » و دگرگونيهايى كه از لحظه انعقاد نطفه تا هنگام تولد رخ مىدهد ، و ويژگيهايى كه هر يك از دو جنس به تناسب فعاليتها و برنامه هايشان دارند ، و اسرار فراوانى كه در مفهوم جنسيت نهفته است ، همه نشانه‌ها و آياتى است از جهان بزرگ آفرينش ، كه از طريق آن مىتوان به عظمت آفريننده آن واقف شد .\r\nتعبير به « ما » ( چيزى ) در اينجا در باره خداوند كنايه از عظمت فوق - العاده ذات پاك او و ابهامى است كه از اين نظر در اين قسمت حاكم است ، به طورى كه او را برتر از خيال و قياس و گمان و وهم مىسازد .\r\nبعضى نيز گفته‌اند « ما » در اينجا مصدريه است ، و بنا بر اين معنى جمله چنين مىشود . « سوگند به آفرينش مذكر و مؤنث » ولى اين احتمال ضعيف به نظر مىرسد .\r\nدر حقيقت دو سوگند اول و دوم اشاره به آيات آفاقى است و سوگند سوم اشاره به آيات انفسى .\r\nو سرانجام به هدف نهايى اين سوگندها مىرسد ، و مىفرمايد : « سعى و تلاش و كوشش شما در زندگى گوناگون و مختلف است » ( * ( إِنَّ سَعْيَكُمْ لَشَتَّى ) * ) .\r\nجهتگيرى تلاشها و نتائج آن نيز كاملا مختلف و متفاوت مىباشد . اشاره به اينكه شما به هر حال در زندگى آرام نخواهيد گرفت ، و حتما به سعى و تلاشى دست مىزنيد ، و نيروهاى خدا داد كه سرمايه‌هاى وجودتان است در مسيرى خرج مىشود ، ببينيد سعى و تلاش شما در كدام مسير ، به كدام سمت ، و داراى كدام نتيجه است ؟ نكند تمام سرمايه‌ها و استعدادهاى خود را به بهاى اندكى\r\n","description":"","footnote":"","page_name":" 72 ","page_number":72},
  {"content":"\r\nبفروشيد ، و يا بيهوده به هدر دهيد .\r\n« شتى » جمع « شتيت » از ماده « شت » ( بر وزن شط ) به معنى پراكنده كردن جمعيت است ، و در اينجا اشاره به تفاوت كوششهاى مردم از نظر كيفيت و هدفگيرى و نتيجه آنها است .\r\nسپس مردم را به دو گروه تقسيم كرده ، و ويژگيهاى هر يك را بر مىشمرد ، و مىفرمايد : « اما آن كس كه در راه خدا اعطا كند و پرهيزگارى پيشه نمايد » . . .\r\n( * ( فَأَمَّا مَنْ أَعْطى وَاتَّقى ) * ) .\r\n« و به جزاى نيك الهى ايمان داشته باشد » . . . ( * ( وَصَدَّقَ بِالْحُسْنى ) * ) .\r\n« ما او را در مسير آسانى قرار مىدهيم » و به سوى بهشت جاويدان هدايت مىكنيم ( * ( فَسَنُيَسِّرُه لِلْيُسْرى ) * ) .\r\nمنظور از « اعطى » همان انفاق در راه خدا و كمك به نيازمندان است .\r\nو تاكيد بر « تقوى » به دنبال آن ممكن است اشاره به لزوم نيت پاك و قصد خالص به هنگام انفاق ، و تهيه اموال از طريق مشروع ، و انفاق آن نيز در طريق مشروع ، و خالى بودن از هر گونه منت و اذيت و آزار بوده باشد ، چرا كه مجموعه اين اوصاف در عنوان تقوى جمع است .\r\nبعضى نيز گفته‌اند : « اعطى » اشاره به عبادات مالى است ، و « اتقى » اشاره به ساير عبادات ، و انجام واجبات ، و ترك محرمات است ، ولى تفسير اول هم با ظاهر آيه سازگارتر است ، و هم با شان نزولى كه در بالا آورديم .\r\nتصديق كردن « حسنى » ( « حسنى » مؤنث « احسن » به معنى نيكوتر است )\r\n","description":"","footnote":"","page_name":" 73 ","page_number":73},
  {"content":"\r\nاشاره به ايمان به پاداشهاى نيكوى الهى است ، همانگونه كه در شان نزول آمده بود كه « ابو الدحداح » با ايمان به پاداشهاى خداوند اموالش را انفاق كرد ، در آيه 95 نساء نيز مىخوانيم : وَكُلًّا وَعَدَ اللَّه الْحُسْنى : « خداوند هر يك از آنها را وعده پاداش نيك داده است » ( حسنى در اين آيه نيز به معنى پاداش نيك است ) .\r\nبعضى نيز گفته‌اند : منظور « شريعت حسنى » يعنى ايمان به « آئين اسلام » است كه بهترين آئينهاست .\r\nو بعضى آن را به كلمه لا إله الا اللَّه يا شهادتين تفسير كرده‌اند .\r\nاما با توجه به سياق آيات و شان نزول ، و ذكر حسنى به معنى پاداش نيك در بسيارى از آيات قرآن تفسير اول مناسبتر به نظر مىرسد .\r\nجمله « * ( فَسَنُيَسِّرُه لِلْيُسْرى ) * » ممكن است اشاره به توفيق الهى ، و آسان كردن امر طاعت بر چنين اشخاص بوده باشد ، و يا گشودن راه بهشت به روى آنها و استقبال ملائكه و فرشتگان با تحيت و سلام از آنان ، و يا همه اينها ! .\r\nمسلم است آنها كه راه انفاق و تقوى پيش مىگيرند ، و به پاداشهاى بزرگ الهى مؤمن و دلگرمند ، مشكلات براى آنها آسان مىشود ، و در دنيا و آخرت از آرامش خاصى برخوردارند .\r\nاز همه اينها گذشته ، ممكن است انفاقهاى مالى در ابتدا بر طبع انسان شاق و مشكل باشد ، ولى با تكرار و ادامه راه چنان بر او آسان مىشود كه از آن لذت مىبرد .\r\nچه بسيارند افراد سخاوتمندى كه از حضور ميهمان بر سر سفره خود شاد و به عكس اگر يك روز ميهمانى براى آنها نرسد ناراحتند ، و اين نيز نوعى آسان كردن مشكلات براى آنها است .\r\nاز اين نكته نيز نبايد غفلت كرد كه اصولا ايمان به معاد و پاداشهاى عظيم\r\n","description":"","footnote":"","page_name":" 74 ","page_number":74},
  {"content":"\r\nالهى تحمل انواع مشكلات را براى انسان سهل و آسان مىكند ، نه تنها « مال » كه « جان » خود را نيز در طبق اخلاص مىگذارد و به عشق شهادت در ميدان جهاد شركت مىكند ، و از اين ايثارگرى خود لذت مىبرد .\r\n« يسرى » از ماده « يسر » در اصل به معنى زين كردن اسب و لجام نمودن و آماده ساختن آن براى سوارى است ، و سپس به هر كار سهل و آسانى اطلاق شده است ( 1 ) .\r\nدر آيات بعد به نقطه مقابل اين گروه پرداخته ، مىفرمايد : « اما كسى كه بخلورزد و از اين طريق بى نيازى طلبد » . . . ( * ( وَأَمَّا مَنْ بَخِلَ وَاسْتَغْنى ) * ) .\r\n« و پاداش نيك الهى را تكذيب كند » . . . ( * ( وَكَذَّبَ بِالْحُسْنى ) * ) .\r\nما به زودى او را در مسير دشوارى قرار مىدهيم « ( * ( فَسَنُيَسِّرُه لِلْعُسْرى ) * ) .\r\n« بخل » در اينجا نقطه مقابل « اعطاء » است كه در گروه اول ( گروه سخاوتمندان سعادتمند ) بيان شد ، « و استغنى » ( بى نيازى بطلبد ) يا بهانه اى است براى بخلورزيدن ، و وسيله اى است براى ثروت اندوختن ، و يا اشاره به اين است كه او خود را از پاداشهاى الهى بى نياز مىشمرد ، بر عكس گروه اول كه چشمشان دائما به لطف خدا است ، و يا خود را از اطاعت پروردگار مستغنى مىبيند و دائما آلوده گناه است .\r\nاز ميان اين تفسيرهاى سه گانه تفسير اول مناسبتر به نظر مىرسد هر چند جمع ميان هر سه تفسير نيز ممكن است .\r\n\r\n","description":"","footnote":"\r\n( 1 ) « تفسير كشاف » جلد 4 صفحه 762 .\r\n","page_name":" 75 ","page_number":75},
  {"content":"\r\nمنظور از تكذيب « حسنى » همان انكار پاداشهاى قيامت است ، و يا انكار دين و آئين و روش نيكوى پيغمبران .\r\nتعبير « * ( فَسَنُيَسِّرُه لِلْعُسْرى ) * » كه در واقع دو تعبير ظاهر متضاد است ( ما راه آنها را به سوى مشكلات آسان مىسازيم ) نقطه مقابل « * ( فَسَنُيَسِّرُه لِلْيُسْرى ) * » است به اين ترتيب كه خداوند گروه اول را مشمول توفيقات خود قرار مىدهد ، و پيمودن راه اطاعت و انفاق را بر آنها آسان مىسازد ، تا از مشكلات در زندگى رهايى يابند ، ولى گروه دوم توفيقاتشان سلب شده پيمودن راه براى آنها مشكل مىشود ، و در دنيا و آخرت مواجه با سختيها خواهند بود ، و اصولا براى اين بخيلان بى ايمان انجام اعمال نيك و مخصوصا انفاق در راه خدا كار سخت و دشوار است ، در حالى كه براى گروه اول نشاطآور و روحافزا است ( 1 ) .\r\nو در آخر آيه مورد بحث به اين بخيلان كور دل هشدار مىدهد و مىفرمايد :\r\n« در آن هنگام كه او در قبر يا جهنم سقوط مىكند اموالش به حال او سودى نخواهد داشت » ( * ( وَما يُغْنِي عَنْه مالُه إِذا تَرَدَّى ) * ) .\r\nنه مىتواند اين اموال را با خود از اين دنيا ببرد ، و نه اگر ببرد مانع سقوط او در آتش دوزخ خواهد شد .\r\n« ما » در آغاز اين آيه ممكن است « نافيه » باشد ( چنان كه در بالا گفتيم )\r\n\r\n","description":"","footnote":"\r\n( 1 ) « يسرى » و « عسرى » هر دو صيغه مؤنث است ( ( مذكر آن « ايسر و اعسر » است ) و ذكر اين دو به صورت صيغه مؤنث يا به خاطر آن است كه موصوف آن « مجموعه اعمال » است و در تقدير چنين خواهد بود فسنيسره الاعمال يسرى - او - لاعمال عسرى يا مجموعه مسائل و پيشامدهاى زندگى ، و اگر موصوف آن مفرد باشد ممكن است « طريقه » يا « خلة » و مانند آن بوده باشد .\r\n","page_name":" 76 ","page_number":76},
  {"content":"\r\nيا براى « استفهام ) انكارى يعنى اموال او به هنگام سقوط در قبر يا دوزخ چه سودى به حال او خواهد داشت ؟\r\n« تردى » از ماده « ردائت » و « ردى » به معنى هلاكت است ، و به معنى سقوط از بلندى كه مايه هلاكت شود نيز آمده است ، بلكه بعضى اصل آن را به معنى سقوط مىدانند ، و از آنجا كه سقوط از نقطه مرتفع موجب هلاكت مىشود به معنى هلاكت نيز آمده است ، و در آيه مورد بحث ممكن است به معنى سقوط در قبر ، يا دوزخ ، و يا هلاكت به معنى مجازات بوده باشد .\r\nو به اين ترتيب قرآن در اين آيات از دو گروه سخن مىگويد : گروهى مؤمن و با تقوى و سخاوتمند ، و گروهى بى ايمان و بى تقوى و بخيل كه نمونه هر دو گروه در شان نزول به طور وضوح منعكس شده است .\r\nگروه اول با استفاده از توفيقات الهى مسير خود را با سهولت پيموده و به سوى بهشت و نعمتهاى آن روان مىشوند ، در حالى كه گروه دوم در زندگى با انبوه مشكلات روبرو هستند ، اموال سرشارى را جمع مىكنند و مىگذارند و مىروند و جز حسرت و اندوه و و بال و مجازات الهى بهره اى عائدشان نمىشود و متاعى نمىخرند .\r\n","description":"","footnote":"","page_name":" 77 ","page_number":77},
  {"content":"\r\n\r\n[ سوره الليل ‹ 92 › : آيات 12 تا 21 
  ]\r\nإِنَّ عَلَيْنا لَلْهُدى ‹ 12 › وَإِنَّ لَنا لَلآخِرَةَ وَالأُولى ‹ 13 › فَأَنْذَرْتُكُمْ ناراً تَلَظَّى ‹ 14 › لا يَصْلاها إِلَّا الأَشْقَى ‹ 15 › الَّذِي كَذَّبَ وَتَوَلَّى ‹ 16 ›\r\nوَ سَيُجَنَّبُهَا الأَتْقَى ‹ 17 › الَّذِي يُؤْتِي مالَه يَتَزَكَّى ‹ 18 › وَما لأَحَدٍ عِنْدَه مِنْ نِعْمَةٍ تُجْزى ‹ 19 › إِلَّا ابْتِغاءَ وَجْه رَبِّه الأَعْلى ‹ 20 › وَلَسَوْفَ يَرْضى ‹ 21 ›\r\n","description":"","footnote":"","page_name":" 78 ","page_number":78},
  {"content":"\r\n\r\nترجمه :\r\n12 - مسلما هدايت كردن بر ما است .\r\n13 - و دنيا و آخرت از آن ما است .\r\n14 - و من شما را از آتشى كه زبانه مىكشد بيم مىدهم .\r\n15 - كسى جز بدبختترين مردم وارد آن نمىشود .\r\n16 - همان كس كه آيات ( خدا را ) تكذيب كرد و به آن پشت نمود .\r\n17 - و به زودى با تقواترين مردم از آن دور داشته مىشود .\r\n18 - همان كس كه مال خود را ( در راه خدا ) مىبخشد تا تزكيه نفس كند .\r\n19 - و هيچكس را نزد او حق نعمتى نيست تا بخواهد ( به وسيله اين انفاق ) او را جزا دهد .\r\n20 - بلكه تنها هدفش جلب رضاى پروردگار بزرگ او است .\r\n21 - و به زودى راضى و خشنود مىشود .\r\n\r\nتفسير : انفاق و دورى از آتش دوزخ\r\nدر تعقيب آيات گذشته كه مردم را به دو گروه مؤمن سخاوتمند و گروه بى ايمان بخيل تقسيم كرده ، و سرنوشت هر كدام را بيان مىنمود در آيات مورد بحث نخست به سراغ اين مطلب مىرود كه كار ما هدايت است نه اجبار و الزام ، اين وظيفه شما است كه تصميم بگيريد و مرد راه باشيد ، بعلاوه پيمودن اين راه به سود خود شما است ، و هيچ نيازى ما به آن نداريم .\r\nمىفرمايد : « مسلما هدايت كردن بر عهده ما است » ( * ( إِنَّ عَلَيْنا لَلْهُدى ) * ) .\r\nچه هدايت از طريق تكوين ( فطرت و عقل ) و چه از طريق تشريع ( كتاب و سنت ) ما آنچه در اين زمينه لازم بوده گفته‌ايم و حق آن را ادا كرده‌ايم .\r\n","description":"","footnote":"","page_name":" 79 ","page_number":79},
  {"content":"\r\n« و مسلما آخرت و دنيا همه از آن ما است » ( * ( وَإِنَّ لَنا لَلآخِرَةَ وَالأُولى ) * ) ( 1 ) .\r\nهيچ نيازى به ايمان و طاعت شما نداريم ، نه اطاعت شما به سودى مىرساند ، و نه معصيت شما زيانى ، و تمام اين برنامه‌ها به سود شما و براى خود شما است .\r\nمطابق اين تفسير هدايت در اينجا به معنى « ارائه طريق » است ، اين احتمال نيز دارد كه هدف از اين دو آيه تشويق مؤمنان سخاوتمند و تاكيد بر اين مطلب باشد كه ما آنها را مشمول هدايت بيشتر خواهيم ساخت ، و در اين جهان و جهان ديگر راه را بر آنها آسان مىكنيم ، و چون دنيا و آخرت از آن ما است بر انجام اين امر قادريم .\r\nدرست است كه دنيا از نظر زمان بر آخرت مقدم است ، ولى از نظر اهميت و هدف نهايى مقصود اصلى آخرت است ، و به همين دليل مقدم داشته شده است .\r\nو از آنجا كه يكى از شعب هدايت هشدار و انذار است در آيه بعد مىافزايد : « حال كه چنين است من شما را از آتشى كه زبانه مىكشد بيم مىدهم » ! ( * ( فَأَنْذَرْتُكُمْ ناراً تَلَظَّى ) * ) .\r\n« تلظى » از ماده « لظى » ( بر وزن قضا ) به معنى شعله خالص است ، و مىدانيم شعله‌هاى خالص و خالى از هر گونه دود گرما و حرارت بيشترى دارد ، و گاه واژه « لظى » به خود جهنم نيز اطلاق شده است ( 2 ) .\r\n\r\n","description":"","footnote":"\r\n( 1 ) « لام » در « للآخرة » و همچنين در « للهدى » ( آيه قبل ) ظاهرا لام تاكيد است كه در اينجا بر سر « اسم ان » آمده ، هر چند غالبا بر سر خبر مىآيد اين به خاطر آن است كه طبق تصريح بعضى از كتب ادبى هر وقت خبر ان مقدم شود لام بر سر اسم مىآيد .\r\n( 2 ) « تلظى » در اصل « تتلظى » بوده كه يكى از دو « تا » براى تخفيف افتاده است .\r\n","page_name":" 80 ","page_number":80},
  {"content":"\r\nسپس به گروهى كه وارد اين آتش بر افروخته و سوزان مىشوند اشاره كرده مىفرمايد : « كسى جز بدبختترين مردم وارد آن نمىشود » ( * ( لا يَصْلاها إِلَّا الأَشْقَى ) * ) .\r\nو در توصيف اشقى مىفرمايد : « همان كسى كه آيات خدا را تكذيب كرد و به آن پشت نمود » ( * ( الَّذِي كَذَّبَ وَتَوَلَّى ) * ) .\r\nبنا بر اين معيار خوشبختى و بدبختى همان كفر و ايمان است با پيامدهاى عملى كه اين دو دارد ، و به راستى كسى كه آن همه نشانه‌هاى هدايت و امكانات براى ايمان و تقوى را ناديده بگيرد مصداق روشن « اشقى » و بدبختترين مردم است .\r\nدر جمله « * ( الَّذِي كَذَّبَ وَتَوَلَّى ) * » ممكن است « تكذيب » اشاره به « كفر » و « تولى » اشاره به ترك اعمال صالح بوده باشد ، چرا كه لازمه كفر همين است .\r\nو نيز ممكن است هر دو اشاره به ترك ايمان باشد به اين ترتيب كه اول پيامبر خدا را تكذيب مىكند ، و بعد پشت كرده براى هميشه از او دور مىشود .\r\nبسيارى از مفسران در اينجا اشكالى را مطرح كرده ، و به پاسخ آن پرداخته‌اند ، و آن اينكه : آيات فوق نشان مىدهد كه آتش دوزخ مخصوص كفار است ، و اين مخالف چيزى است كه از آيات ديگر قرآن و مجموعه روايات اسلامى استفاده مىشود كه مؤمنان گنهكار نيز سهمى از آتش دوزخ دارند ، و لذا بعضى از گروه‌هاى منحرف كه معتقدند با وجود ايمان هيچ گناهى ضرر نمىزند به اين آيات براى مقصود خود استدلال كرده‌اند ( اين گروه « مرجئه » نام دارند ) .\r\nدر پاسخ به و نكته بايد توجه كرد : نخست اينكه منظور از ورود در آتش در اينجا همان « خلود » است و مىدانيم « خلود » مخصوص كفار مىباشد ، قرينه اين سخن آياتى است كه نشان مىدهد غير كفار نيز وارد دوزخ مىشوند .\r\n","description":"","footnote":"","page_name":" 81 ","page_number":81},
  {"content":"\r\nديگر اينكه آيات فوق و آيات بعد كه مىگويد : بركنارى از آتش دوزخ مخصوص « اتقى » است ( با تقوىترين مردم ) يعنى در مجموع مىخواهد فقط حال دو گروه را بيان كند : گروه بى ايمان بخيل ، و گروه مؤمنان سخاوتمند و بسيار با تقوى ، از اين دو گروه فقط دسته اول وارد جهنم مىشوند و دسته دوم وارد بهشت ، و به اين ترتيب اصلا از گروه سوم يعنى مؤمنان گنهكار سخنى به ميان نيامده است .\r\nبه تعبير ديگر « حصر » در اينجا « حصر اضافى » است ، گويى بهشت فقط براى گروه دوم و جهنم تنها براى گروه اول آفريده شده است با اين بيان پاسخ اشكال ديگرى كه در ارتباط با « تضاد » آيات مورد بحث ، و آيات آينده كه نجات را مخصوص « اتقى » مىكند نيز روشن مىشود .\r\nسپس سخن از گروهى مىگويد كه از اين آتش شعله ور سوزان بركنارند ، مىفرمايد : « به زودى با تقواترين مردم از اين آتش سوزان دور داشته مىشود » ( * ( وَسَيُجَنَّبُهَا الأَتْقَى ) * ) .\r\n« همان كسى كه اموال خود را در راه خدا انفاق مىكند ، و منظورش جلب رضاى خدا ، و تزكيه نفس و پاكى اموال مىباشد » ( * ( الَّذِي يُؤْتِي مالَه يَتَزَكَّى ) * ) .\r\nتعبير به « يتزكى » در حقيقت اشاره به قصد قربت و نيت خالص است خواه اين جمله به معنى كسب نمو معنوى و روحانى باشد ، يا به دست آوردن پاكى اموال ، چون « تزكية » هم به معنى « نمو دادن » آمده و هم « پاك كردن » در آيه 103 توبه نيز مىخوانيم : خُذْ مِنْ أَمْوالِهِمْ صَدَقَةً تُطَهِّرُهُمْ وَتُزَكِّيهِمْ بِها وَصَلِّ عَلَيْهِمْ إِنَّ صَلاتَكَ سَكَنٌ لَهُمْ : « از اموال آنها زكاتى بگير تا به وسيله آن آنها را پاك سازى و پرورش دهى و ( هنگام گرفتن زكات ) به آنها دعا كن كه دعاى تو مايه آرامش آنها است » .\r\n","description":"","footnote":"","page_name":" 82 ","page_number":82},
  {"content":"\r\nسپس براى تاكيد بر مساله خلوص نيت آنها در انفاقهايى كه دارند ، مىافزايد : « هيچكس را نزد او حق نعمتى نيست تا به وسيله اين انفاق جزا داده شود » ( * ( وَما لأَحَدٍ عِنْدَه مِنْ نِعْمَةٍ تُجْزى ) * ) .\r\n« بلكه تنها هدفش جلب رضاى پروردگار بزرگ او است » ( * ( إِلَّا ابْتِغاءَ وَجْه رَبِّه الأَعْلى ) * ) .\r\nو به تعبير ديگر : بسيارى از انفاقها در ميان مردم پاسخى است به انفاق مشابهى كه از ناحيه طرف مقابل قبلا شده است ، البته حقشناسى و پاسخ احسان به احسان كار خوبى است ، ولى حسابش از انفاقهاى خالصانه پرهيزگاران جدا است ، آيات فوق مىگويد : انفاق مؤمنان پرهيزگار به ديگران نه از روى ريا است و نه به خاطر جوابگويى خدمات سابق آنها است ، بلكه انگيزه آن تنها و تنها جلب رضاى خداوند است ، و همين است كه به آن انفاقها ارزش فوق العاده اى مىدهد .\r\nتعبير به « وجه » در اينجا به معنى « ذات » است ، و منظور رضايت و خشنودى ذات پاك او است .\r\nتعبير به « ربه الاعلى » نشان مىدهد كه اين انفاق با معرفت كامل صورت مىگيرد ، و در حالى است كه هم به ربوبيت پروردگار آشنا است و هم از مقام اعلاى او با خبر است .\r\nدر ضمن اين استثناء هر گونه نيتهاى انحرافى را نيز نفى مىكند ، مانند انفاق كردن براى خوشنامى و جلب توجه مردم و كسب موقعيت اجتماعى و مانند آن ، زيرا مفهوم آن منحصر ساختن انگيزه انفاقهاى آنها در جلب خشنودى\r\n","description":"","footnote":"","page_name":" 83 ","page_number":83},
  {"content":"\r\nپروردگار است ( 1 ) .\r\nو سرانجام در آخرين آيه اين سوره به ذكر پاداش عظيم و بى نظير اين گروه پرداخته و در يك جمله كوتاه ، مىگويد : « و چنين شخصى به زودى راضى و خشنود مىشود » ( * ( وَلَسَوْفَ يَرْضى ) * ) .\r\nآرى همانگونه كه او براى رضاى خدا كار مىكرد خدا نيز او را راضى مىسازد ، رضايتى مطلق و بى قيد و شرط ، رضايتى گسترده و نامحدود ، رضايتى پر معنى كه تمام نعمتها در آن جمع است رضايتى كه حتى تصورش امروز براى ما غير ممكن است و چه نعمتى از اين برتر و بالاتر تصور مىشود .\r\nآرى پروردگار اعلى ، پاداش و جزاى او نيز اعلى است ، و چيزى برتر از رضايت و خشنودى مطلق بندگان تصور نمىشود .\r\nبعضى از مفسران نيز احتمال داده‌اند كه ضمير در « يرضى » به خداوند باز مىگردد ، يعنى به زودى خداوند از اين گروه راضى مىشود كه آن نيز موهبتى است عظيم و بى نظير كه خداوند بزرگ و پروردگار اعلى از چنين بنده اى راضى و خشنود شود ، آن هم رضايتى مطلق و بى قيد و شرط ، و مسلما به دنبال اين رضاى الهى ، رضا و خشنودى آن بنده با ايمان با تقوا است كه اين دو لازم و ملزوم يكديگرند ، همانگونه كه در آيه 8 بينه مىخوانيم\r\n\r\n","description":"","footnote":"\r\n( 1 ) « استثناء » در جمله « * ( إِلَّا ابْتِغاءَ وَجْه رَبِّه الأَعْلى ) * » استثناء منقطع است ، منتها آيه قبل تقديرى دارد كه چنين است و ما لاحد عنده من نعمة تجزى فلا ينفق ماله لنعمة الا ابتغاء وجه ربه الاعلى ، احتمال نيز دارد كه استثناء متصل باشد با در نظر گرفتن محذوفى و در تقدير چنين است : لا ينفق لنعمة عنده و لا لغير ذلك الا ابتغاء وجه ربه الاعلى ( دقت كنيد ) .\r\n","page_name":" 84 ","page_number":84},
  {"content":"\r\nرَضِيَ اللَّه عَنْهُمْ وَرَضُوا عَنْه و يا در آيه 28 فجر آمده است راضية مرضية ولى تفسير اول مناسبتر است .\r\n\r\nنكته :\r\n\r\nسخنى در باره شان نزول سوره « الليل »\r\nفخر رازى مىگويد : « مفسران اهل سنت عموما معتقدند كه منظور از » اتقى « در * ( سَيُجَنَّبُهَا الأَتْقَى ) * ابو بكر است ، و شيعه عموما اين حديث را انكار مىكنند و مىگويند در حق على بن ابى طالب ع نازل شده است » ( 1 ) .\r\nسپس او در يك تحليل مخصوص به خود چنين مىگويد : « امت اسلامى ( اعم از اهل سنت و شيعه ) اتفاق بر اين دارند كه برترين مردم بعد از رسول اللَّه ص يا ابو بكر بوده ، و يا على ، و اين آيه را نمىتوان بر على تطبيق كرد ، زيرا قرآن در باره اين فرد اتقى مىگويد * ( وَما لأَحَدٍ عِنْدَه مِنْ نِعْمَةٍ تُجْزى ) * :\r\n« هيچكس نزد او حق و نعمتى ندارد كه پاداش داده شود » و اين صفت بر على ع تطبيق نمىكند ، چرا كه پيغمبر اكرم ص بر او حق نعمت داشت ! ولى پيامبر ص نه تنها بر ابو بكر حق نعمت مادى نداشت بلكه به عكس او انفاق بر رسول اللَّه مىكرد و حق نعمت داشت ! نتيجه اين مىشود كه مصداق « اتقى » ابو بكر است و چون اتقى به معنى پرهيزكارترين مردم است افضليت او ثابت مىشود « ! ( 2 ) .\r\nگرچه مايل نيستيم در مباحث اين تفسير زياد در اين گونه مسائل وارد\r\n\r\n","description":"","footnote":"\r\n( 1 ) « تفسير فخر رازى » جلد 31 صفحه 204 .\r\n( 2 ) همان مدرك .\r\n","page_name":" 85 ","page_number":85},
  {"content":"\r\nشويم ، ولى اصرار بعضى از مفسران بر اثبات پيشداوريهاى خود به وسيله آيات قرآن تا آنجا كه حتى تعبيراتى مىكنند كه مناسب مقام شامخ پيامبر ص نمىباشد باعث مىشود كه چند نكته را در اينجا يادآور شويم .\r\nاولا - اينكه فخر رازى مىگويد : اجماع « اهل سنت » بر اين است كه اين آيه در باره ابو بكر نازل شده بر خلاف چيزى است كه بعضى از مفسران معروف اهل سنت صريحا آورده‌اند ، از جمله « قرطبى » در تفسيرش در روايتى از « ابن عباس » نقل مىكند كه تمام اين سوره ( سوره الليل ) در باره « ابو - الدحداح » نازل شده است ( كه داستانش را در آغاز سوره آورده‌ايم ) ( 1 ) مخصوصا به آيه * ( وَسَيُجَنَّبُهَا الأَتْقَى ) * كه مىرسد باز مىگويد منظور « ابو الدحداح » است ، هر چند از اكثر مفسران نقل كرده كه در باره ابو بكر نازل شده ، اما خودش اين نظر را نپذيرفته است .\r\nثانيا - اينكه گفته است اتفاق شيعه بر اين است كه اين آيه در باره على ع نازل شده درست نيست ، چرا كه بسيارى از مفسران شيعه همان داستان ابو - الدحداح را ذكر كرده و پذيرفته‌اند آرى در بعضى از روايات از امام صادق نقل شده كه منظور از « اتقى » پيروان و شيعيان او است ، و منظور از * ( الَّذِي يُؤْتِي مالَه يَتَزَكَّى ) * امير مؤمنان على ع است ولى ظاهر اين است كه اينها جنبه شان نزول ندارد بلكه از قبيل تطبيق بر مصداق روشن و بارز است .\r\nثالثا - بدون شك « اتقى » در آيه فوق به معنى با تقواترين مردم نيست بلكه مفهوم آن همان متقى بودن است ، شاهد گوياى اين سخن اين است كه « اشقى » در مقابل آن به معنى بدترين مردم نيست ، بلكه منظور كفارى است كه از انفاق بخل مىورزيدند ، بعلاوه اين آيه زمانى نازل شده كه پيغمبر اكرم\r\n\r\n","description":"","footnote":"\r\n( 1 ) تفسير قرطبى جلد 10 صفحه 7180 .\r\n","page_name":" 86 ","page_number":86},
  {"content":"\r\nص در حيات بود آيا مىتوان ابو بكر را حتى بر پيغمبر اكرم ص مقدم داشت ، چرا براى اثبات پيشداوريها و ذهنيات خود تعبيرى كنيم كه حتى به مقام شامخ پيغمبر لطمه زند .\r\nو اگر گفته شود حساب پيغمبر ص جدا است ، مىگوئيم پس چرا در آيه « * ( وَما لأَحَدٍ عِنْدَه مِنْ نِعْمَةٍ تُجْزى ) * » حساب پيامبر ص جدا نشد ، و براى اينكه على ع را از مورد آيه خارج كنيم بگوئيم چون مشمول نعمتهاى مادى پيغمبر بوده نمىتواند داخل در آيه باشد .\r\nرابعا - چه كسى است كه در زندگيش مورد محبت احدى واقع نشده ، و هيچكس براى او هديه اى و ضيافتى نكرده است ، آيا واقعا چنين بوده است كه ابو بكر در تمام عمرش نه به ضيافت كسى رفت ، و نه هديه اى از كسى پذيرفت ، و نه هيچ خدمت مادى ديگرى را ، آيا اين باوركردنى است ؟ نتيجه اينكه منظور از آيه * ( وَما لأَحَدٍ عِنْدَه مِنْ نِعْمَةٍ تُجْزى ) * اين نيست كه هيچكس بر آنها حق نعمت ندارد بلكه انفاق كردن آنها به خاطر حق نعمت نيست .\r\nيعنى اگر آنها به كسى انفاقى مىكنند تنها براى خدا است نه به خاطر خدمتى كه بخواهند آن را پاداش دهند .\r\nخامسا - آيات اين سوره نشان مىدهد كه اين سوره در يك ماجراى دو قطبى نازل شده يكى در قطب « اتقى » بوده است ، و ديگرى در قطب « اشقى » هر گاه شان نزول آن را داستان « ابو الدحداح » بدانيم مساله حل است ، اما اگر بگوئيم منظور ابو بكر بود مشكل « اشقى » باقى مىماند كه منظور از آن چه كسى است ؟ ! .\r\nشيعه اصرارى ندارد كه خصوص اين آيه در مورد على ع است آيات در شان او بسيار زياد است ولى اگر بر على ع تطبيق شود مشكل « اشقى » در آن حل است چرا كه در ذيل آيه 12 سوره شمس ( إِذِ انْبَعَثَ أَشْقاها ) روايات\r\n","description":"","footnote":"","page_name":" 87 ","page_number":87},
  {"content":"\r\nزيادى از طرق اهل سنت نقل شده است كه منظور از « اشقى » قاتل على بن ابى طالب ع است ( اين روايات را چنان كه گفتيم حاكم حسكانى در شواهد التنزيل جمع كرده است ) .\r\nكوتاه سخن اينكه گفتار فخر رازى و تحليل او در باره اين آيه بسيار ضعيف و مشتمل بر اشتباهات فراوان است و لذا حتى بعضى از مفسران معروف اهل سنت مانند آلوسى در روح المعانى اين تحليل را نپسنديده و بر آن خرده گرفته است آنجا كه مىگويد : و استدل بذلك الامام على انه ( ابو بكر ) افضل الامة و ذكر ان فى الآيات ما يا بى قول الشيعه انها فى على و أطال الكلام فى ذلك و آتى بما لا يخلو عن قيل و قال : « فخر رازى به اين آيه استدلال كرده است كه ابو بكر افضل امت است و اضافه كرده كه در آيات بعضى قرائن است كه با قول شيعه سازگار نيست ، و در اينجا سخن را طولانى كرده و مطالبى گفته كه خالى از قيل و قال ( و اشكال ) نيست » ( 1 ) .\r\nفراموش نبايد كرد كه خود آلوسى نيز نسبة مرد متعصبى است با اين حال تحليل فخر رازى را در اين آيه نپسنديده است .\r\n\r\n2 - فضيلت انفاق فى سبيل اللَّه\r\nانفاق و بخشش در راه خدا و كمك مالى به افراد محروم و مخصوصا آبرومند ، توأم با خلوص نيت از امورى است كه در آيات قرآن مجيد مكرر بر مكرر روى آن تكيه شده ، و از نشانه‌هاى ايمان ذكر شده است .\r\nروايات اسلامى نيز مملو از تاكيد در اين باره است تا آنجا كه نشان مىدهد در فرهنگ اسلام انفاق مالى به شرط اينكه انگيزه اى جز رضاى\r\n\r\n","description":"","footnote":"\r\n( 1 ) « روح المعانى » جلد 30 صفحه 153 .\r\n","page_name":" 88 ","page_number":88},
  {"content":"\r\nپروردگار نداشته باشد و از هر گونه رياكارى و منت و آزار خالى باشد از بهترين اعمال است .\r\nاين بحث را با ذكر چند حديث پر معنى تكميل مىكنيم .\r\n1 - در روايتى از امام باقر ع مىخوانيم :\r\nان احب الاعمال الى اللَّه ادخال السرور على المؤمن ، شبعة مسلم او قضاء دينه\r\n: « محبوبترين اعمال نزد خدا اين است كه قلب مؤمن نيازمندى را مسرور كند ، به اينكه او را سير كرده ، يا بدهى او را ادا كند » ( 1 ) .\r\n2 - در حديثى از رسول اللَّه ص آمده است :\r\nمن الايمان حسن الخلق ، و اطعام الطعام ، و اراقة الدماء\r\n: « از ايمان حسن خلق و اطعام طعام و ريختن خون ( قربانى كردن در راه خدا ) است » ( 2 ) .\r\n3 - در حديث ديگرى از امام صادق ع آمده است كه فرمود :\r\nما ارى شيئا يعدل زيارة المؤمن الا اطعامه ، و حق على اللَّه ان يطعم من اطعم مؤمنا من طعام الجنة\r\n: « من چيزى را معادل ديدار مؤمن نمىبينم ، جز اطعام كردن او ، و هر كس مؤمنى را اطعام كند بر خدا است كه او را از طعام جنت اطعام نمايد » ( 3 ) .\r\n4 - در حديث ديگرى از پيغمبر اكرم ص آمده است كه مردى مهار مركب حضرت را گرفت و عرض كرد اى رسول خدا ! اى الاعمال افضل ؟\r\n« چه عملى از همه اعمال برتر است » ؟ فرمود :\r\nاطعام الطعام ، و اطياب الكلام\r\n: « غذا دادن به مردم و خوش زبان بودن » ( 4 ) .\r\n\r\n","description":"","footnote":"\r\n( 1 ) « بحار الانوار » جلد 74 حديث 35 ص 365 .\r\n( 2 ) « همان مدرك » حديث 38 .\r\n( 3 ) « اصول كافى » جلد 2 باب اطعام المؤمن حديث 17 .\r\n( 4 ) « بحار الانوار » جلد 74 صفحه 388 حديث 113 .\r\n","page_name":" 89 ","page_number":89},
  {"content":"\r\n5 - و سرانجام در حديثى از رسول خدا ص مىخوانيم :\r\nمن عال اهل بيت من المسلمين يومهم و ليلتهم غفر اللَّه ذنوبه\r\n: « كسى كه خانواده اى از مسلمين را يك شبانه روز پذيرايى كند خداوند گناهانش را مىبخشد » ( 1 ) .\r\nخداوندا ! به همه ما توفيق ده تا در اين خير بزرگ گام نهيم .\r\nپروردگارا ! بر اخلاص نيت ما در همه اعمال بيفزاى .\r\nبارالها ! از تو مىخواهيم كه ما را آن چنان مشمول نعمت و رحمتت سازى كه هم تو از ما خشنود باشى و هم ما خشنود و راضى شويم .\r\nآمين يا رب العالمين پايان سوره الليل\r\n\r\n","description":"","footnote":"\r\n( 1 ) « بحار الانوار » جلد 74 صفحه 389 حديث 2 .\r\n","page_name":" 90 ","page_number":90},
  {"content":"\r\n\r\n‹ 93 › سوره ضحى اين سوره در مكه نازل شده و 11 آيه دارد\r\n","description":"","footnote":"","page_name":" 91 ","page_number":91},
  {"content":"\r\n\r\nمحتوى و فضيلت سوره « الضحى »\r\nاين سوره كه از سوره‌هاى مكى است ، و طبق بعضى از روايات وقتى نازل شد كه پيامبر ص بر اثر تاخير و انقطاع موقت وحى ناراحت بود ، و زبان دشمنان نيز باز شده بود ، سوره نازل شد و همچون باران رحمتى بر قلب پاك پيامبر ص نشست ، و تاب و توان تازه اى به او بخشيد و زبان بدگويان را قطع كرد .\r\nاين سوره با دو سوگند آغاز مىشود ، سپس به پيامبر ص بشارت مىدهد كه خدا هرگز تو را رها نساخته است .\r\nبعد به او نويد مىدهد كه خداوند آن قدر به او عطا مىكند كه خشنود شود .\r\nو در آخرين مرحله ، گذشته زندگانى پيامبر ص را در نظر او مجسم مىسازد كه خداوند چگونه او را هميشه مشمول انواع رحمت خود قرار داده ، و در سختترين لحظات زندگى حمايتش نموده است .\r\nو لذا در آخرين آيات به او دستور مىدهد كه ( به شكرانه اين نعمتهاى بزرگ الهى ) با يتيمان و مستمندان مهربانى كند و نعمت خدا را بازگو نمايد در فضيلت اين سوره همين بس كه در حديثى از پيغمبر اكرم ص نقل شده است\r\nمن قرأها كان ممن يرضاه اللَّه ، و لمحمد ( ص ) ان يشفع له و له عشر حسنات بعدد كل يتيم وسائل ! :\r\n« هر كس آن را تلاوت كند از كسانى خواهد بود كه خدا از آنها راضى مىشود و شايسته است كه محمد ص براى او شفاعت كند و به عدد هر يتيم و مسكين سؤال كننده ده حسنه براى او خواهد بود » ( 1 ) .\r\nو اينهمه فضيلت از آن كسى است كه آن را بخواند و در عمل پياده كند .\r\n\r\n","description":"","footnote":"\r\n( 1 ) « مجمع البيان » جلد 10 صفحه 503 .\r\n","page_name":" 92 ","page_number":92},
  {"content":"\r\nقابل توجه اينكه مطابق روايات متعددى ، اين سوره و سوره آينده ( سوره ا لم نشرح ) يك سوره است ، و لذا براى اينكه در هر ركعت بعد از سوره حمد بايد يك سوره كامل خوانده شود اين دو سوره را بايد با هم خواند ( نظير اين معنى در باره سوره‌هاى « فيل » و « لايلاف » نيز گفته شده است ) .\r\nو اگر درست در محتواى اين دو سوره دقت كنيم مىبينيم پيوند مطالب آنها بقدرى زياد است كه حتما يكى ادامه ديگرى مىباشد ، هر چند ميان آن دو « بسم اللَّه » فاصله شده است .\r\nدر اينكه آيا اين دو سوره از هر نظر يكى است ؟ يا در خصوص نماز بايد در حكم يك سوره حساب شود ؟ گفتگويى است كه بايد شرح آن را در كتب فقهى ( بحث قرائت نماز ) مطالعه كرد ، ولى به هر حال اجماع علماء بر اين است كه در قرائت نماز نمىتوان به يكى از اين دو قناعت نمود .\r\n","description":"","footnote":"","page_name":" 93 ","page_number":93},
  {"content":"\r\n\r\n[ سوره الضحى ‹ 93 › : آيات 1 تا 5 
  ]\r\nبِسْمِ اللَّه الرَّحْمنِ الرَّحِيمِ\r\nوَ الضُّحى ‹ 1 › وَاللَّيْلِ إِذا سَجى ‹ 2 › ما وَدَّعَكَ رَبُّكَ وَما قَلى ‹ 3 › وَلَلآخِرَةُ خَيْرٌ لَكَ مِنَ الأُولى ‹ 4 ›\r\nوَ لَسَوْفَ يُعْطِيكَ رَبُّكَ فَتَرْضى ‹ 5 ›\r\n\r\nترجمه :\r\nبنام خداوند بخشنده بخشايشگر 1 - قسم به روز در آن هنگام كه آفتاب بر آيد ( و همه جا را فرا گيرد ) .\r\n2 - و سوگند به شب در آن هنگام كه آرام گيرد .\r\n3 - كه خداوند هرگز تو را وانگذاشته ، و مورد خشم قرار نداده است .\r\n4 - و مسلما آخرت براى تو از دنيا بهتر است .\r\n5 - و به زودى پروردگارت آن قدر به تو عطا مىكند كه خشنود شوى .\r\n","description":"","footnote":"","page_name":" 94 ","page_number":94},
  {"content":"\r\n\r\nشان نزول :\r\nدر باره شان نزول اين سوره روايات زيادى نقل شده كه از همه روشنتر روايت زير است .\r\n« ابن عباس » مىگويد : پانزده روز گذشت ، و وحى بر پيامبر ص نازل نشد ، مشركان گفتند : پروردگار محمد ، او را رها كرده ، و دشمن داشته ، اگر راست مىگويد ماموريت او از سوى خدا است ، بايد وحى به طور مرتب بر او نازل مىشد ، در اينجا سوره فوق نازل گشت ( و به سخنان آنها پاسخ گفت ) .\r\nقابل توجه اينكه طبق حديثى وقتى اين سوره نازل شد پيامبر ص به جبرئيل فرمود : دير كردى در حالى كه سخت به تو مشتاق بودم ، جبرئيل گفت و انا كنت اشد اليك شوقا : « من به تو مشتاقتر بودم ، ولى من بنده مامورم و جز به فرمان پروردگار نازل نمىشوم » ! در حديث ديگرى آمده است كه جماعتى از يهود خدمت رسول اللَّه ص رسيدند ، و از داستان « ذى القرنين » و « اصحاب كهف » و آفرينش « روح » سؤال كردند ، پيامبر ص فرمود فردا به شما خبر خواهم داد ، و ان شاء اللَّه نگفت ، و همين سبب شد كه وحى الهى ايامى از او قطع شود و زبان دشمنان به شماتت باز گشت ، و از اين جهت پيامبر ص غمگين شد سوره نازل شد تا مايه تسلى خاطر پيامبر ص گردد ( ولى اين شان نزول بعيد به نظر مىرسد چرا كه تماس يهود با پيغمبر اكرم ص و اين گونه سؤالات معمولا در مدينه بود نه در مكه ) .\r\nدر بعضى از روايات نيز آمده است جمعى از مسلمانان عرض كردند :\r\nاى رسول خدا ! چرا وحى بر شما نازل نمىشود ؟ فرمود :\r\nو كيف ينزل على\r\n","description":"","footnote":"","page_name":" 95 ","page_number":95},
  {"content":"\r\nالوحى و انتم لا تنقون براجمكم و لا تقلمون اظفاركم\r\n: « چگونه وحى بر من نازل شود در حالى كه شما مفاصل انگشتان خود را پاكيزه نمىكنيد ، و ناخنهاى خود را نمىگيريد ! ؟ ( 1 ) .\r\nدر اينكه مدت انقطاع وحى چقدر بود ؟ روايات مختلف است ، بعضى دوازده روز ، بعضى پانزده ، بعضى نوزده ، بعضى بيست و پنج ، و حتى بعضى چهل روز نقل كرده‌اند .\r\nو در روايتى نيز فقط دو سه شبانه روز نقل شده است .\r\n\r\nتفسير : آن قدر به تو مىبخشد كه خشنود شوى !\r\nدر آغاز اين سوره نيز با دو سوگند روبرو مىشويم : سوگند به « نور » و سوگند به « ظلمت » مىفرمايد :\r\n« قسم به روز در آن هنگام كه آفتاب بر آيد و همه جا را فرا گيرد » ( * ( وَالضُّحى ) * ) .\r\n« و سوگند به شب در آن زمان كه آرام گيرد و همه جا را در آرامش فرو برد » ( * ( وَاللَّيْلِ إِذا سَجى ) * ) .\r\n« ضحى » به معنى اوائل روز است آن موقعى كه خورشيد در آسمان بالا بيايد و نور آن بر همه جا مسلط شود ، و اين در حقيقت بهترين موقع روز است ، و به تعبير بعضى در حكم فصل جوانى است ، در تابستان هوا هنوز گرم نشده ، و در\r\n\r\n","description":"","footnote":"\r\n( 1 ) « مجمع البيان » جلد 10 صفحه 504 ( با كمى تلخيص و اقتباس ) .\r\n","page_name":" 96 ","page_number":96},
  {"content":"\r\nزمستان سرماى هوا شكسته شده است ، و روح و جان انسان در اين موقع آماده هر گونه فعاليت است .\r\n« سجى » از ماده « سجو » ( بر وزن سرد ، و بر وزن غلو ) در اصل به معنى « سكون و آرامش » است ، و به معنى « پوشاندن » و « تاريك شدن » نيز آمده است و لذا هنگامى كه « ميت » در كفن مىپيچند « مسجى » به او گفته مىشود ، ولى در اينجا همان معنى اصلى را مىبخشد كه سكون و آرامش است ، به همين جهت شبهايى كه باد نمىوزد ليلة ساجية ( شب آرام ) مىگويند و به درياى خالى از طوفان و امواج خروشان « بحر ساج » ( درياى آرام ) گفته مىشود .\r\nدر هر حال آنچه در شب مهم است همان آرامشى است كه بر آن حكمفرما است ، و طبعا اعصاب و روح انسان را در آرامش فرو مىبرد ، و براى تلاش و كوشش فردا و فرداها آماده مىسازد ، و از اين نظر نعمت بسيار مهمى است كه شايسته است سوگند به آن ياد شود .\r\nميان اين دو قسم و محتواى آيه شباهت و رابطه نزديكى وجود دارد ، روز همچون نزول نور وحى بر قلب پاك پيامبر ص است و شب همچون انقطاع موقت وحى كه آن نيز در بعضى از مقاطع لازم است .\r\nو به دنبال اين دو سوگند بزرگ به نتيجه و جواب قسم پرداخته مىفرمايد :\r\n« پروردگارت هرگز تو را ترك نگفته ، و هرگز مورد خشم قرار نداده است » ( * ( ما وَدَّعَكَ رَبُّكَ وَما قَلى ) * ) .\r\n« ودع » از ماده « توديع » به معنى ترك گفتن و وداع كردن است .\r\n« قلى » از ماده « قلا » ( بر وزن صدا ) به معنى شدت بغض و عداوت است و از ماده « قلو » ( بر وزن سرو ) به معنى پرتاب كردن نيز آمده است .\r\nراغب معتقد است كه اين هر دو به يك معنى باز مىگردد ، زيرا كسى\r\n","description":"","footnote":"","page_name":" 97 ","page_number":97},
  {"content":"\r\nكه مورد عداوت انسان است گويى قلب او را پرت مىكند و نمىپذيرد ( 1 ) .\r\nبه هر حال اين تعبير دلدارى و تسلى خاطرى است براى شخص پيامبر ص كه بداند اگر گاهى در نزول وحى تاخير افتد روى مصالحى است كه خدا مىداند ، و هرگز دليل بر آن نيست كه طبق گفته دشمنان خداوند نسبت به او خشمگين شده باشد يا بخواهد او را ترك گويد ، او هميشه مشمول لطف و عنايات خاصه خدا است ، و همواره در كنف حمايت ويژه او است .\r\nسپس اضافه مىكند : « بى شك جهان آخرت براى تو از اين دنيا بهتر است » ( * ( وَلَلآخِرَةُ خَيْرٌ لَكَ مِنَ الأُولى ) * ) .\r\nتو در اين جهان مشمول الطاف او هستى ، و در آخرت بيشتر و بهتر ، نه در كوتاه مدت مورد غضب پروردگار خواهى بود ، و نه در دراز مدت ، كوتاه سخن اينكه تو در دنيا و آخرت عزيزى ، در دنيا عزيز و در آخرت عزيزتر .\r\nبعضى از مفسران « آخرت » و « اولى » را اشاره به آغاز و پايان عمر پيغمبر ص دانسته‌اند و گفته‌اند منظور اين است كه تو در آينده عمرت موفقتر و پيروزتر خواهى بود ، و اين اشاره به گسترش اسلام و پيروزيهاى مكرر مسلمين بر دشمنان ، و فتوحات آنها در غزوات ، و بارور شدن نهال توحيد ، و برچيده شدن آثار شرك و بتپرستى است .\r\nجمع ميان اين دو تفسير نيز بى مانع است .\r\n\r\n","description":"","footnote":"\r\n( 1 ) اين ماده هم به صورت « ناقص يائى » آمده و هم « ناقص واوى » در صورت اول به معنى بغض و عداوت است ، و در صورت دوم ، به معنى پرتاب نمودن و طرد كردن ، و همانگونه كه در بالا گفته شده هر دو معنى به يك ريشه بازمىگردد .\r\n","page_name":" 98 ","page_number":98},
  {"content":"\r\nو در آخرين آيه مورد بحث برترين نويد را به او داده مىافزايد : « به زودى پروردگارت آن قدر به تو عطا مىكند كه خشنود شوى » ( * ( وَلَسَوْفَ يُعْطِيكَ رَبُّكَ فَتَرْضى ) * ) .\r\nاين بالاترين اكرام و احترام پروردگار نسبت به بنده خاصش محمد ص است كه مىفرمايد : آن قدر به تو مىبخشيم كه راضى شوى ، در دنيا بر دشمنان پيروز خواهى شد و آئين تو جهان گير خواهد گشت ، و در آخرت نيز مشمول بزرگترين مواهب خواهى بود .\r\nبدون شك پيغمبر اكرم ص به عنوان خاتم انبياء و رهبر عالم بشريت خشنوديش تنها در نجات خويش نيست ، بلكه آن زمان راضى و خشنود مىشود كه شفاعتش در باره امتش نيز پذيرفته شود ، به همين دليل در روايات آمده است كه اين آيه اميدبخشترين آيات قرآن مجيد و دليل بر پذيرش شفاعت آن حضرت است .\r\nدر حديثى از امام باقر ع از پدرش زين العابدين ع از عمويش « محمد بن حنفيه » از پدرش امير مؤمنان ع مىخوانيم : رسول اللَّه فرمود : روز قيامت من در موقف شفاعت مىايستم ، و آن قدر گنهكاران را شفاعت كنم كه خداوند گويد : ا رضيت يا محمد ؟ ! : « آيا راضى شدى اى محمد » ؟ ! من مىگويم :\r\nرضيت ، رضيت : « راضى شدم ، راضى شدم » ! سپس امير مؤمنان ع رو به جمعى از اهل كوفه كرده و افزود شما معتقديد اميدبخشترين آيات قرآن آيه « قُلْ يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّه » است ( اى كسانى كه نسبت به خود زياده روى كرده‌ايد از رحمت خدا نوميد نشويد ) .\r\nگفتند : آرى ما چنين مىگوئيم .\r\nفرمود : « ولى ما اهل بيت مىگوئيم اميدبخشترين آيات قرآن آيه\r\n","description":"","footnote":"","page_name":" 99 ","page_number":99},
  {"content":"\r\n« * ( وَلَسَوْفَ يُعْطِيكَ رَبُّكَ فَتَرْضى ) * » است ( 1 ) .\r\nناگفته پيدا است كه شفاعت پيامبر ص شرائطى دارد ، نه او براى هر كس شفاعت مىكند ، و نه هر گنهكارى مىتواند چنين انتظارى را داشته باشد ( مشروح اين بحث را در جلد اول ذيل آيه 48 سوره بقره مطالعه فرمائيد ) .\r\nدر حديث ديگرى از امام صادق ع مىخوانيم : « رسول خدا وارد خانه فاطمه ع شد در حالى كه لباس خشنى از پشم شتر در تن دخترش بود ، با يك دست آسيا مىكرد ، و با دست ديگر فرزندش را شير مىداد ، اشك در چشمان پيامبر ص ظاهر شد ، فرمود دخترم ! تلخى دنيا را در برابر شيرينى آخرت تحمل كن ، چرا كه خداوند بر من نازل كرده است كه آن قدر پروردگارت به تو مىبخشد كه راضى شوى » ( * ( وَلَسَوْفَ يُعْطِيكَ رَبُّكَ فَتَرْضى ) * ) ( 2 ) .\r\n\r\nنكته : فلسفه انقطاع وحى\r\nاز مجموع آيات فوق به خوبى روشن مىشود كه پيامبر ص هر چه دارد از ناحيه خدا است حتى در نزول وحى از خود اختيارى ندارد ، هر زمان خدا بخواهد وحى قطع مىشود ، و هر زمان بخواهد برقرار مىگردد ، و شايد انقطاع وحى نيز به همين منظور بود تا پاسخى باشد به آنها كه از پيغمبر اكرم ص تقاضاى معجزات اقتراحى و بر طبق ميل خود داشتند ، يا به او پيشنهاد مىكردند كه فلان حكم يا فلان آيه را تغيير ده ، و او مىفرمود من در اين امور اختيارى از خود ندارم ( همانگونه كه در آيه 15 سوره يونس آمده است ) .\r\n\r\n","description":"","footnote":"\r\n( 1 ) « ابو الفتوح رازى » جلد 12 صفحه 110 .\r\n( 2 ) « مجمع البيان » جلد 10 صفحه 505 .\r\n","page_name":" 100 ","page_number":100},
  {"content":"\r\n\r\n[ سوره الضحى ‹ 93 › : آيات 6 تا 11 
  ]\r\nأَ لَمْ يَجِدْكَ يَتِيماً فَآوى ‹ 6 › وَوَجَدَكَ ضَالاًّ فَهَدى ‹ 7 › وَوَجَدَكَ عائِلًا فَأَغْنى ‹ 8 › فَأَمَّا الْيَتِيمَ فَلا تَقْهَرْ ‹ 9 › وَأَمَّا السَّائِلَ فَلا تَنْهَرْ ‹ 10 ›\r\nوَ أَمَّا بِنِعْمَةِ رَبِّكَ فَحَدِّثْ ‹ 11 ›\r\n\r\nترجمه :\r\n6 - آيا تو را يتيم نيافت و سپس پناه داد ؟\r\n7 - و تو را گمشده يافت و هدايت كرد .\r\n8 - و تو را فقير يافت و بى نياز نمود .\r\n9 - حال كه چنين است يتيم را تحقير مكن .\r\n10 - و سؤال كننده را از خود مران .\r\n11 - و نعمتهاى پروردگارت را بازگو كن .\r\n\r\nتفسير : به شكرانه اين همه نعمت كه خدا به تو داده . . .\r\nچنان كه گفتيم هدف در اين سوره تسلى و دلدارى پيامبر اسلام ص و بيان\r\n","description":"","footnote":"","page_name":" 101 ","page_number":101},
  {"content":"\r\nالطاف الهى نسبت به آن حضرت است ، لذا در ادامه آيات گذشته كه از اين معنى سخن مىگفت ، در آيات مورد بحث نخست به ذكر سه موهبت از مواهب خاص الهى به پيغمبر اكرم ص پرداخته ، و سپس سه دستور مهم در همين رابطه به او مىدهد .\r\nمىفرمايد : « آيا خداوند تو را يتيم نيافت و سپس پناه داد » ( * ( أَ لَمْ يَجِدْكَ يَتِيماً ) * فاوى ) .\r\nدر شكم مادر بودى كه پدرت عبد اللَّه از دنيا رفت ، تو را در آغوش جدت « عبد المطلب » ( سيد مكه ) پرورش دادم .\r\nششساله بودى كه مادرت از دنيا رفت ، و از اين نظر نيز تنها شدى ، اما عشق و محبت تو را در قلب « عبد المطلب » افزون ساختم .\r\nهشت ساله بودى كه جدت « عبد المطلب » از دنيا رفت عمويت « ابو طالب » را به خدمت و حمايتت گماشتم ، تا تو را همچون جان شيرين در بر گيرد و محافظت كند .\r\nآرى تو يتيم بودى و من به تو پناه دادم .\r\nبعضى از مفسران معانى ديگرى براى اين آيه گفته‌اند كه با ظاهر آن سازگار نيست ، از جمله اينكه منظور از يتيم كسى است كه در شرافت و فضيلت مثل و مانند ندارد ، همانگونه كه گوهر بى نظير را « در يتيم » گويند ، بنا بر اين معنى جمله چنين مىشود خداوند تو را در شرافت و فضل بى مانند يافت لذا تو را بر گزيد و مقام نبوت بخشيد .\r\nديگر اينكه : تو خود يك روز يتيم بودى ، ولى سرانجام پناهگاه يتيمان و رهبر انسانها شدى .\r\nبدون شك معنى اول از هر جهت مناسبتر است و با ظاهر آيه هماهنگتر .\r\n","description":"","footnote":"","page_name":" 102 ","page_number":102},
  {"content":"\r\nبعد به ذكر نعمت دوم پرداخته مىفرمايد « و تو را گمشده يافت و هدايت كرد » ( * ( وَوَجَدَكَ ضَالًّا فَهَدى ) * ) .\r\nآرى تو هرگز از نبوت و رسالت آگاه نبودى ، و ما اين نور را در قلب تو افكنديم كه به وسيله آن انسانها را هدايت كنى چنان كه در جاى ديگر مىفرمايد :\r\nما كُنْتَ تَدْرِي مَا الْكِتابُ وَلَا الإِيمانُ وَلكِنْ جَعَلْناه نُوراً نَهْدِي بِه مَنْ نَشاءُ مِنْ عِبادِنا : « تو نه كتاب را مىدانستى و نه ايمان را ( از محتواى قرآن و اسلام قبل از نزول وحى آگاه نبودى ) ولى ما آن را نورى قرار داديم كه به وسيله آن هر كس از بندگانمان را بخواهيم هدايت مىكنيم » ( شورى - 52 ) .\r\nروشن است كه پيامبر ص قبل از رسيدن به مقام نبوت و رسالت فاقد اين فيض الهى بود ، خداوند دست او را گرفت و هدايت فرمود ، و به اين مقام نشاند ، چنان كه در آيه 3 سوره يوسف مىخوانيم : نَحْنُ نَقُصُّ عَلَيْكَ أَحْسَنَ الْقَصَصِ بِما أَوْحَيْنا إِلَيْكَ هذَا الْقُرْآنَ وَإِنْ كُنْتَ مِنْ قَبْلِه لَمِنَ الْغافِلِينَ :\r\n« ما بهترين داستانها را براى تو از طريق وحى اين قرآن بازگو كرديم ، هر چند پيش از آن از غافلان بودى » .\r\nمسلما اگر هدايت الهى و امدادهاى غيبى دست پيامبر ص را نمىگرفت .\r\nاو هرگز به سر منزل مقصود راه نمىيافت .\r\nبنا بر اين منظور از « ضلالت » در اينجا نفى ايمان و توحيد و پاكى و تقوى نيست ، بلكه به قرينه آياتى كه در بالا به آن اشاره شد نفى آگاهى از اسرار نبوت ، و قوانين اسلام ، و عدم آشنايى با اين حقايق بود ، همانگونه كه بسيارى از مفسران گفته‌اند ، ولى بعد از بعثت به كمك پروردگار بر همه اين امور واقف شد و هدايت يافت ( دقت كنيد ) .\r\nدر آيه 282 سوره بقره به هنگام ذكر فلسفه تعدد گواهان در مساله نوشتن سند وامها ، مىفرمايد : أَنْ تَضِلَّ إِحْداهُما فَتُذَكِّرَ إِحْداهُمَا الأُخْرى :\r\n","description":"","footnote":"","page_name":" 103 ","page_number":103},
  {"content":"\r\n« اين به خاطر آن است كه اگر يكى از آن دو گمراه شود و فراموش كند ديگرى به او ياد آورى نمايد » .\r\nدر اين آيه « ضلالت » فقط به معنى فراموشى آمده است به قرينه جمله « فتذكر » .\r\nدر اينجا تفسيرهاى متعدد ديگرى نيز براى آيه ذكر شده ، از جمله اينكه :\r\nمنظور آن است كه تو بى نام و نشان بودى و خداوند آن قدر به تو از مواهب بى نظير عطا كرد كه همه جا شناخته شدى .\r\nيا اينكه : تو چند بار در دوران طفوليتت گم شدى ( يك بار در دره‌هاى مكه ، آن گاه كه در حمايت عبد المطلب بودى ، بار ديگر زمانى كه مادر رضاعيت « حليمه سعديه » بعد از پايان دوران شير خوارى تو را به سوى مكه مىآورد تا به عبد المطلب دهد ، در راه گم شدى ، و مرتبه سوم در آن هنگام كه با عمويت « ابو طالب » در قافله اى كه به سوى شام مىرفت در يك شب تاريك و ظلمانى راه را گم كردى ) و خداوند در تمام اين موارد تو را هدايت كرد و به آغوش پر مهر جد يا عمويت رسانيد .\r\nقابل توجه اينكه « ضال » از نظر لغت به دو معنى آمده : « گمشده » و « گمراه » مثلا گفته مىشود : الحكمة ضالة المؤمن : « دانش گمشده انسان با ايمان است » .\r\nو به همين مناسبت به معنى مخفى و غائب نيز آمده ، و لذا در آيه 10 سجده مىخوانيم : منكران معاد مىگفتند : أَ إِذا ضَلَلْنا فِي الأَرْضِ أَ إِنَّا لَفِي خَلْقٍ جَدِيدٍ :\r\n« هنگامى كه در زمين پنهان و غائب شديم در خلقت نوينى قرار خواهيم گرفت » ؟ .\r\nاگر « ضال » در آيه مورد بحث به معنى « گمشده » باشد مشكلى پيش نمىآيد ، و اگر به معنى « گمراه » باشد منظور نداشتن دسترسى به راه نبوت\r\n","description":"","footnote":"","page_name":" 104 ","page_number":104},
  {"content":"\r\nو رسالت قبل از بعثت است ، و يا به تعبير ديگر پيامبر در ذات خود چيزى نداشت ، هر چه داشت از سوى خدا بود ، بنا بر اين در هر دو صورت مشكلى پيش نمىآيد .\r\nبعد به بيان سومين نعمت پرداخته ، مىفرمايد : « خداوند تو را فقير يافت و غنى و بى نياز كرد » ( * ( وَوَجَدَكَ عائِلًا فَأَغْنى ) * ) ( 1 ) .\r\nتوجه « خديجه » آن زن مخلص با وفا را به سوى تو جلب نمود تا ثروت سرشارش را در اختيار تو و اهداف بزرگت قرار دهد ، و بعد از ظهور اسلام غنائم فراوانى در جنگها نصيب تو كرد آن گونه كه براى رسيدن به اهداف بزرگت بى نياز شدى .\r\nدر روايتى از امام على بن موسى الرضا ع مىخوانيم كه در تفسير اين آيات چنين فرمود :\r\nا لم يجدك يتيما فاوى قال : فردا لا مثل لك فى المخلوقين ، فاوى الناس اليك ، و وجدك ضالا اى ضالة فى قوم لا يعرفون فضلك فهداهم اليك ، و وجدك عائلا تعول اقواما بالعلم فاغناهم بك :\r\n« آيا تو را يتيم يعنى فردى بى نظير در ميان مخلوقات خود نيافت و سپس مردم را در پناه تو قرار داد ؟ و تو را گمشده و ناشناخته در ميان قومى يافت كه مقام فضل تو را نمىدانستند و خدا آنها را به سوى تو هدايت كرد ، تو را سرپرست اقوامى در علم و دانش قرار داد و آنها را به وسيله تو بى نياز ساخت » ( 2 ) .\r\n\r\n","description":"","footnote":"\r\n( 1 ) « عائل » در اصل به معنى شخص عيالمند است هر چند غنى باشد ، ولى اين واژه به معنى فقير نيز به كار رفته است و در آيه مورد بحث اشاره به همين معنى است ، از كلمات « راغب » چنين استفاده مىشود كه « عال » اگر اجوف يائى باشد به معنى « فقير » و اگر واوى باشد به معنى كثير العيال بودن است ( ولى بعيد نيست كه اين دو لازم و ملزوم يكديگر شوند ) .\r\n( 2 ) « مجمع البيان » جلد 10 صفحه 506 .\r\n","page_name":" 105 ","page_number":105},
  {"content":"\r\nالبته اين حديث ناظر به بطون آيه است ، و گرنه ظاهر آيات همان است كه در بالا گفته شد .\r\nمبادا تصور شود كه بيان اين امور كه در ظاهر آيه است از مقام شامخ پيامبر ص مىكاهد ، و يا توصيفى منفى از سوى پروردگار در باره او است ، بلكه اين در حقيقت بيان الطاف الهى و اكرام و احترام او نسبت به اين پيغمبر بزرگ است ، هنگامى كه محبوب ، سخن از الطافش نسبت به عاشق دلباخته مىگويد خود عين لطف و محبت است و دليل بر عنايت خاص او است ، و به همين دليل با شنيدن اين الفاظ از سوى محبوب روح تازه مىشود ، و جان او صفا مىيابد و قلبش غرق آرامش و سكينه مىشود .\r\nدر آيات بعد به عنوان نتيجه گيرى از آيات قبل ، سه دستور پر اهميت به پيغمبر اسلام ص مىدهد كه هر چند مخاطب در آن شخص رسول اللَّه ص است ولى مسلما همگان را شامل مىشود ، نخست مىفرمايد : « حال كه چنين است يتيم را تحقير مكن » ( * ( فَأَمَّا الْيَتِيمَ فَلا تَقْهَرْ ) * ) .\r\n« تقهر » از ماده « قهر » به گفته « راغب » در « مفردات » به معنى غلبه توأم با تحقير است ، ولى در هر يك از اين دو معنى نيز جداگانه استعمال مىشود ، و مناسب در اينجا همان « تحقير » است .\r\nاين نشان مىدهد كه در مورد يتيمان مساله اطعام و انفاق گرچه مهم است ، ولى از آن مهمتر دلجويى و نوازش و رفع كمبودهاى عاطفى است ، و لذا در حديث معروفى مىخوانيم كه « رسول اللَّه » ص فرمود :\r\nمن مسح على رأس يتيم كان له بكل شعرة تمر على يده نور يوم القيامة :\r\n« هر كس به عنوان نوازش دست بر سر يتيمى كشد به تعداد هر مويى كه دست او از آن مىگذرد در روز\r\n","description":"","footnote":"","page_name":" 106 ","page_number":106},
  {"content":"\r\nقيامت نورى خواهد داشت » ( 1 ) .\r\nگويى خداوند به پيامبر ص مىفرمايد : تو هم خود يتيم بودى و رنج يتيمى را كشيده اى ، اكنون از دل و جان مراقب يتيمان باش و روح تشنه آنها را با محبت سيراب كن .\r\nو در آيه بعد به دومين دستور پرداخته ، مىفرمايد : « و سؤال كننده را از خود مران » ( * ( وَأَمَّا السَّائِلَ فَلا تَنْهَرْ ) * ) .\r\n« لا تنهر » از ماده « نهر » به معنى « راندن توأم با خشونت » است ، و بعيد نيست ريشه آن با « نهر » به معنى نهر آب جارى يكى باشد چرا كه آن هم آب را با شدت مىراند ! در اينكه منظور از « سائل » در اينجا چه كسى است ؟ چند تفسير وجود دارد : نخست اينكه منظور كسانى است كه سؤالاتى در مسائل علمى و اعتقادى و دينى دارند ، به قرينه اينكه اين دستور تفريعى است بر آنچه در آيات قبل آمده « * ( وَوَجَدَكَ ضَالًّا فَهَدى ) * » « خداوند تو را گمشده يافت و هدايت كرد » پس به شكرانه اين هدايت الهى تو نيز در هدايت نيازمندان كوشا باش ، و هيچ تقاضا كننده هدايتى را از خود مران .\r\nديگر اينكه منظور كسانى است كه داراى فقر مادى هستند ، و به سراغ تو مىآيند ، بايد آنچه در توان دارى به كار گيرى ، و آنها را مايوس نكنى ، و از خود نرانى .\r\nسوم اينكه هم ناظر به فقر علمى است و هم فقر مادى ، دستور مىدهد كه به تقاضاى سائلان در هر قسمت پاسخ مثبت ده ، اين معنى هم تناسب با هدايت الهى نسبت به پيامبر ص دارد و هم سرپرستى از او در زمانى كه يتيم بود .\r\n\r\n","description":"","footnote":"\r\n( 1 ) « مجمع البيان » جلد 10 صفحه 506 .\r\n","page_name":" 107 ","page_number":107},
  {"content":"\r\nعجب اينكه بعضى از مفسران براى اثبات اينكه مقصود از « سائل » در اينجا تنها سؤال كننده از مسائل علمى است گفته‌اند كه تعبير « سائل » در قرآن مجيد هرگز به معنى تقاضا كننده مالى نيامده است » .\r\nدر حالى كه مكرر در قرآن در اين معنى به كار رفته است ، چنان كه در آيه 19 ذاريات مىخوانيم : وَفِي أَمْوالِهِمْ حَقٌّ لِلسَّائِلِ وَالْمَحْرُومِ : « در اموال آنها حقى است براى سائل و محروم » همين معنى در آيه 25 معارج و 177 بقره نيز آمده است .\r\nو سرانجام در سومين و آخرين دستور مىفرمايد : « و اما نعمتهاى پروردگارت را بازگو كن » ( * ( وَأَمَّا بِنِعْمَةِ رَبِّكَ فَحَدِّثْ ) * ) .\r\nبازگو كردن نعمت ، گاه با زبان است و تعبيراتى كه حاكى از نهايت شكر و سپاس باشد ، نه غرور و برترىجويى ، و گاه با عمل است به اين ترتيب كه از آن انفاق و بخشش در راه خدا كند ، بخششى كه نشان دهد خداوند نعمت فراوانى به او عطا كرده است .\r\nاين سنت افراد سخاوتمند و كريم است كه وقتى نعمتى به آنها روى آورد بازگو مىكنند و شكر خدا را بجا مىآورند ، و عملشان نيز تاييد و تاكيدى است بر اين حقيقت ، به عكس بخيلان دون همت كه دائما ناله مىكنند ، و اگر دنيا را نيز به آنها بدهى اصرار در پرده پوشى بر نعمتها دارند ، چهره آنها فقيرانه ، و سخنانشان آميخته با آه و زارى و عملشان نيز بيانگر فقر است ! اين در حالى است كه از پيغمبر اكرم ص نقل شده است كه فرمود :\r\nان اللَّه تعالى اذا انعم على عبد نعمة يحب ان يرى اثر النعمة عليه :\r\n\r\n","description":"","footnote":"\r\n( 1 ) « تفسير عبده » جزء عم صفحه 113 .\r\n","page_name":" 108 ","page_number":108},
  {"content":"\r\n« خداوند هنگامى كه نعمتى به بنده اى مىبخشد دوست دارد آثار نعمت را بر او ببيند » ( 1 ) .\r\nبنا بر اين حاصل معنى آيه چنين مىشود : به شكرانه اينكه فقير بودى خدا بى نيازت كرد ، تو هم آثار نعمت را آشكار كن ، و با گفتار و عمل اين موهبت الهى را بازگو نما .\r\nولى بعضى از مفسران گفته‌اند منظور از « نعمت » در اينجا تنها نعمتهاى معنوى از جمله نبوت يا قرآن مجيد است كه پيامبر ص موظف بود آنها را ابلاغ كند و اين است منظور از بازگو كردن نعمت .\r\nاين احتمال نيز وجود دارد كه تمام نعمتهاى معنوى و مادى را شامل شود .\r\nلذا در حديثى از امام صادق ع مىخوانيم كه فرمود معنى آيه چنين است :\r\nحدث بما اعطاك اللَّه ، و فضلك ، و رزقك ، و احسن اليك و هداك :\r\n« آنچه را خدا به تو بخشيده و برترى داده و روزى عطا فرموده و نيكى به تو كرده و هدايت نموده همه را بازگو كن » ( 2 ) .\r\nو بالآخره در حديث ديگرى از پيغمبر اكرم به عنوان يك دستور كلى مىخوانيم :\r\nمن اعطى خيرا فلم ير عليه ، سمى بغيض اللَّه ، معاديا لنعم اللَّه ! :\r\n« هر كس خيرى به او رسد و آثارش بر او ديده نشود ، دشمن خدا شمرده مىشود ، و مخالف نعمتهاى او » ( 3 ) .\r\nاين سخن را با حديث ديگرى از امير مؤمنان على ع پايان مىدهيم كه\r\n\r\n","description":"","footnote":"\r\n( 1 ) « نهج الفصاحة » حديث 683 .\r\n( 2 ) « مجمع البيان » جلد 10 صفحه 507 .\r\n( 3 ) « تفسير قرطبى » جلد 10 صفحه 7192 نزديك به همين معنى در كتاب كافى جلد 6 - كتاب الزى و التجمل حديث 2 آمده است .\r\n","page_name":" 109 ","page_number":109},
  {"content":"\r\nفرمود :\r\nان اللَّه جميل يحب الجمال ، و يحب ان يرى اثر النعمة على عبده :\r\n« خداوند زيبا است ، و زيبايى را دوست دارد ! و همچنين دوست دارد آثار نعمت را بر بنده خود ببيند » ( 1 ) .\r\n\r\nنكته‌ها :\r\n\r\n1 - رهبرى برخاسته از ميان درد و رنجها !\r\nآيات بالا ضمن اينكه نعمتهاى خداوند را به پيغمبر اكرم ص شرح مىدهد اين نكته را نيز منعكس مىكند كه او در آغاز كودكى يتيم بود ، و در شرائط سخت مادى زندگى مىكرد ، با درد و رنج قرين بود ، و از ميان رنجها برخاست و بايد چنين باشد .\r\nيك رهبر الهى و انسانى بايد مرارتهاى زندگى را بچشد ، ناراحتيها را شخصا لمس كند ، و با تمام وجودش تلخيها را احساس كند ، تا بتواند ارزيابى صحيحى از قشرهاى محروم جامعه كند و از حال مردمى كه در درد و رنج غوطه ورند با خبر باشد .\r\nبايد در خردى پدر را از دست دهد تا از درد طفلان يتيمش با خبر باشد ، بايد روزها گرسنه بماند و شبها گرسنه بخوابد ، تا درد گرسنگان را با تمام وجودش درك كند .\r\nلذا گاه كه يتيمى را مىديد قطرات اشك از چشمان مباركش سرازير مىشد ، او را بر دامان مىنشاند و نوازش مىداد و همچون جان شيرين در بر - مىگرفت .\r\nاو بايد فقر فرهنگى جامعه را به خوبى درك كرده باشد ، تا كسانى را كه\r\n\r\n","description":"","footnote":"\r\n( 1 ) فروع كافى جلد 6 صفحه 438 حديث .\r\n","page_name":" 110 ","page_number":110},
  {"content":"\r\nبراى كسب دانشى خدمتش مىرسند گرامى دارد ، و با آغوش باز آنها را پذيرا گردد .\r\nنه تنها پيغمبر اكرم ص بلكه شايد همه انبياء پرورش يافتگان رنجها و محروميتها بودند ، و نه تنها انبياء كه همه رهبران راستين و موفق چنين بودند ، و بايد چنين باشند .\r\nآن كس كه در ميان ناز و نعمت پرورش يافته ، در كاخهاى مجلل زندگى كرده ، و هر زمان هر چه مىخواسته در اختيارش بوده ، چگونه مىتواند درد محرومان را درك كند ، منظره خانه فقرا و كاشانه يتيمان را در نظر مجسم سازد و به كمك آنها بشتابد ؟ ! در حديثى از امام صادق ع مىخوانيم :\r\nما بعث اللَّه نبيا قط حتى يسترعيه الغنم يعلمه بذلك رعية الناس :\r\n« خدا هرگز پيامبرى را مبعوث نكرد مگر اينكه او را به چوپانى گوسفندان گماشت تا از اين طريق چوپانى انسانها را به او بياموزد » ( 1 ) .\r\nيعنى هم رنج كشيدند ، و هم صبر و تحمل در برابر موجودى كم شعور را تجربه كردند ، و هم در ميان كوه و صحرا و آغوش طبيعت درسهاى بزرگ توحيد و عرفان را آموختند .\r\nدر حديث ديگرى آمده است كه « موسى بن عمران » از خداى خود پرسيد : من به چه دليل به اين مقام رسيدم ؟ خطاب آمد آيا به خاطر مىآورى آن روز كه بچه گوسفندى از ميان گله تو فرار كرد ، به دنبال آن رفتى و آن را گرفتى ، و به او گفتى : حيوان ! چرا خود را خسته نمودى ؟ سپس بر دوش گرفتى و به گله گوسفندان باز گرداندى به اين دليل من تو را سرپرست خلق\r\n\r\n","description":"","footnote":"\r\n( 1 ) « بحار الانوار » جلد 11 صفحه 64 حديث 7 .\r\n","page_name":" 111 ","page_number":111},
  {"content":"\r\nكردم ( اين تحمل و حوصله عجيب تو در مقابل يك حيوان دليل بر قدرت عظيم روحى تو است و لذا شايسته آن مقام بزرگى ) .\r\n\r\n2 - نوازش يتيمان\r\nوجود كودكان يتيم كه پدر خود را در طفوليت از دست داده‌اند در هر اجتماعى اجتنابناپذير است ، اين كودكان از جهات مختلفى بايد مورد حمايت قرار گيرند .\r\nاز نظر عاطفى داراى كمبودهايى هستند كه اگر خلاء وجود آنها از اين نظر پر نشود كودكانى ناسالم ، و در بسيارى از مواقع سنگدل و جانى و خطرناك بار مىآيند ، بعلاوه عواطف انسانى ايجاب مىكند كه آنها همچون ساير فرزندان جامعه مورد حمايت و توجه عموم باشند ، و از همه اينها گذشته مردم از آينده كودكان خود كه ممكن است در چنين شرائطى قرار گيرند مطمئن شوند .\r\n« يتيمان » در بسيارى از موارد داراى اموالى هستند كه بايد با دقت و امانت براى آينده آنها حفظ شود ، و در بسيارى از موارد فاقد امكانات مالى هستند كه بايد از اين نظر نيز مورد توجه قرار گيرند بايد ديگران همچون پدران و مادرانى دلسوز رنج يتيمى را از روح آنها بيرون كنند ، و گرد و غبار تنهايى را از چهره آنها بزدايند .\r\nلذا در آيات قرآن مجيد و روايات اسلامى بسيار روى اين مساله تكيه شده است كه هم بعد اخلاقى دارد و هم بعد اجتماعى و انسانى .\r\nاين حديث از پيغمبر اكرم ص معروف است كه فرمود :\r\nان اليتيم اذا بكى اهتز لبكائه عرش الرحمن ! :\r\n« هنگامى كه يتيم گريه مىكند عرش خدا به لرزه در مىآيد » « خداوند به فرشتگانش مىفرمايد : اى ملائكه من !\r\n","description":"","footnote":"","page_name":" 112 ","page_number":112},
  {"content":"\r\nچه كسى اين يتيم را كه پدرش در خاك پنهان شده است به گريه در آورده ؟\r\nملائكه مىگويند : خدايا ! تو آگاهترى ، خداوند مىفرمايد : اى ملائكه من ! شما را گواه مىگيرم كه هر كس گريه او را خاموش ، و قلبش را خشنود كند ، من روز قيامت او را خشنود خواهم كرد » ( 1 ) .\r\nاز اين بالاتر حديث ديگرى از پيغمبر اكرم ص مىخوانيم :\r\nاذا بكى اليتيم وقعت دموعه فى كف الرحمن :\r\n« هر گاه يتيم گريه كند اشكهاى او در دست خداوند رحمن مىريزد » ! ( 2 ) .\r\nباز در حديث ديگرى از همان حضرت آمده است كه فرمود :\r\nانا و كافل اليتيم كهاتين فى الجنة اذا اتقى اللَّه عز و جل و أشار بالسبابة و الوسطى :\r\n« من و سرپرست يتيم مانند اين دو در بهشت خواهيم بود - به شرط اينكه تقواى الهى را پيشه كند - سپس اشاره به انگشت » سبابه « و » انگشت وسط « نمود » ( 3 ) .\r\nاهميت اين موضوع آن قدر زياد است كه امير مؤمنان على در وصيتنامه معروفش توجه به يتيمان را در كنار توجه به نماز و قرآن قرار داده ، مىفرمايد :\r\nاللَّه اللَّه فى الايتام فلا تغبوا افواههم و لا يضيعوا بحضرتكم :\r\n« خدا را خدا را در باره يتيمان ، آنها را گاهى سير و گاهى گرسنه نگذاريد ، و نكند با حضور شما ضايع شوند » ( 4 ) .\r\nدر حديثى از يكى از ياران پيامبر ص آمده است كه مىگويد ما خدمت رسول خدا ص نشسته بوديم ، پسر بچه اى خدمتش آمد ، عرض كرد : « كودكى يتيم هستم ، و خواهرى يتيم دارم ، و مادرى بيوه زن . از آنچه خدا به تو اطعام\r\n\r\n","description":"","footnote":"\r\n( 1 ) « مجمع البيان » جلد 10 صفحه 506 .\r\n( 2 ) « تفسير فخر رازى » جلد 31 صفحه 219 .\r\n( 3 ) « نور الثقلين » جلد 5 صفحه 597 حديث 23 .\r\n( 4 ) « نهج البلاغه » بخش نامه‌ها نامه شماره 47 .\r\n","page_name":" 113 ","page_number":113},
  {"content":"\r\nكرده به ما اطعام كن ، تا خداوند از آنچه نزد او است آن قدر به تو ببخشد كه خشنود شوى » ! پيامبر ص فرمود : « چه زيبا گفتى اى پسر ! سپس رو به بلال كرده ، فرمود : برو از آنچه نزد ما است بياور ، بلال بيست و يك خرما با خود آورد پيغمبر ص فرمود : هفت دانه براى تو ، هفت دانه براى خواهرت ، و هفت دانه براى مادرت . »\r\n« معاذ بن جبل » برخاست دستى بر سر كودك يتيم كشيد گفت : خداوند يتيمى تو را جبران كند ، و تو را جانشين صالحى براى پدرت سازد ( كودك يتيم از فرزندان مهاجران بود ) .\r\nپيغمبر ص رو به « معاذ » كرد و فرمود : « انگيزه تو براى اين كار چه بود » ؟ عرض كرد : محبت و رحمت بود .\r\nفرمود : « هر كس از شما سرپرستى يتيمى را بر عهده گيرد ، و حق آن را ادا كند ، و دست بر سر يتيم كشد خداوند به عدد هر مويى حسنه اى براى او مىنويسد ، و به هر مويى سيئه اى از او محو مىكند ، و به هر مويى درجه اى به او مىبخشد » ( 1 ) .\r\nالبته در جوامع گسترده اى مانند جوامع امروز ، مسلمانان بايد به كارهاى فردى در اين زمينه قناعت نكنند بلكه بايد نيروهاى خود را متمركز كرده يتيمان را زير پوشش برنامه‌هاى حساب شده اقتصادى و فرهنگى و آموزشى قرار دهند ، و از آنها افرادى لايق براى جامعه اسلامى بسازند ، و اين امر مهم نياز به همكارى عمومى دارد .\r\n\r\n","description":"","footnote":"\r\n( 1 ) « مجمع البيان » جلد 10 صفحه 506 .\r\n","page_name":" 114 ","page_number":114},
  {"content":"\r\n\r\n3 - بازگو كردن نعمتها\r\nدستورى كه در آيات فوق در اين زمينه آمده در صورتى كه به عنوان شكر و سپاس الهى ، و نه به عنوان افتخار برترىجويى انجام گيرد ، علاوه بر اينكه انسان را در مقام عبوديت پروردگار تكامل مىبخشد و اثرات مثبت اجتماعى دارد در روح و جان خود انسان نيز اثر آرام بخشى مىگذارد .\r\nيادآورى نعمتهاى خدا سبب مىشود كه انسان كمبودها را كمتر احساس كند ، از بيماريها شكوه نكند چرا كه بر سلامت اعضاء ديگر خود شكرگزار است ، بخاطر از دست دادن چيزى جزع و فزع ننمايد چرا كه بقيه امكانات خود را بازگو مىكند .\r\nاين گونه افراد در سختيها و طوفانهاى زندگى گرفتار ياس و نوميدى و اضطراب و ناراحتى نمىشوند روحى آرام و قلبى مطمئن دارند و توان آنها در مبارزه با مشكلات زياد است .\r\nخداوندا ! نعمتهايت بيش از آن است كه بتوان آنها را بازگو كرد ، آنها را از ما سلب مكن ، و به كرمت بيفزا .\r\nپروردگارا ! ما در اين دنيا غرق احسان توايم ، انتظار داريم در آن دنيا نيز چنين باشيم .\r\nبارالها ! ما را توفيقى مرحمت كن كه هميشه پشتيبان محرومان و حافظ حقوق يتيمان باشيم .\r\nآمين يا رب العالمين پايان سوره و الضحى\r\n","description":"","footnote":"","page_name":" 115 ","page_number":115},
  {"content":"\r\n","description":"","footnote":"","page_name":" 116 ","page_number":116},
  {"content":"\r\n\r\n‹ 94 › سوره ا لم نشرح اين سوره در مكه نازل شده و داراى 8 آيه است\r\n","description":"","footnote":"","page_name":" 117 ","page_number":117},
  {"content":"\r\n\r\nمحتوى و فضيلت سوره ا لم نشرح\r\nمعروف اين است كه اين سوره بعد از سوره و الضحى نازل شده است و محتواى آن نيز همين مطلب را تاييد مىكند چرا كه در اين سوره باز قسمتى از مواهب الهى بر پيغمبر اكرم ص شمرده شده است در واقع سه نوع موهبت بزرگ در سوره و الضحى آمده بود و سه موهبت بزرگ در سوره ا لم نشرح آمده است مواهب گذشته بعضى مادى و بعضى معنوى بود اما مواهب سه گانه اين سوره همه جنبه معنوى دارد و عمده اين سوره بر سه محور دور مىزند :\r\nيكى بيان همين نعمتهاى سه گانه و ديگر بشارت به پيامبر از نظر بر طرف شدن مشكلات دعوت او در آينده و ديگر توجه به خداوند يگانه و تحريص و ترغيب به عبادت و نيايش .\r\nو به همين دليل در روايات اهل بيت ع چنان كه قبلا هم اشاره كرده‌ايم اين دو به منزله يك سوره شمرده شده است و لذا در قرائت نماز براى اينكه يك سوره كامل خوانده شود هر دو را با هم مىخوانند .\r\nدر ميان اهل سنت نيز بعضى طرفدار اين نظريه هستند چنان كه فخر رازى از طاووس و عمر بن عبد العزيز نقل كرده كه آنها نيز مىگفتند اين دو سوره سوره واحده است و در يك ركعت هر دو را تلاوت مىكردند و ميان اين دو « بسم اللَّه » را حذف مىكردند ( ولى طبق فتاواى فقهاى ما بسم اللَّه در هر دو بايد باشد و اينكه مرحوم طبرسى در مجمع البيان نقل كرده كه فقهاى ما بسم اللَّه را حذف مىكنند درست به نظر نمىرسد ) .\r\nعجب اينكه فخر رازى بعد از ذكر قول كسانى كه آنها را سوره واحده مىگويند ، مىگويد اين سخن درست نيست زيرا محتواى آن دو با هم فرق دارد\r\n","description":"","footnote":"","page_name":" 118 ","page_number":118},
  {"content":"\r\nسوره و الضحى هنگامى نازل شد كه رسول خدا از ايذاء كفار ناراحت بود و در محنت و اندوه بسر مىبرد در حالى كه دومى وقتى نازل شد كه پيغمبر خوشحال و شادمان بود اين دو چگونه با هم جمع مىشود ( 1 ) .\r\nولى اين استدلال عجيبى است چرا كه هر دو سوره سخن از زندگى گذشته پيغمبر مىگويد و اين در حالى بود كه بسيارى از مشكلات را پشت سر نهاده و قلب پاك او غرق اميد و سرور بوده است هر دو سوره از مواهب الهى سخن مىگويد و گذشته سخت و پر محنت را يادآور مىشود تا مايه تسلى خاطر پيامبر و اميدوارى بيشتر و كاملتر گردد .\r\nبه هر حال پيوند نزديك محتواى اين دو سوره چيزى نيست كه قابل شك و ترديد باشد نظير همين معنى در سوره فيل و قريش نيز خواهد آمد انشاء اللَّه در اينكه اين سوره ( ا لم نشرح ) در مكه نازل شده يا مدينه از بيانات فوق روشن مىشود كه در مكه نازل شده است ولى با توجه آيه وَرَفَعْنا لَكَ ذِكْرَكَ : ما نام تو را بلند كرديم بعضى معتقدند كه در مدينه نازل شده است در آن زمان كه آوازه اسلام و پيامبر همه جا را گرفته بود ولى انصاف اين است كه اين دليل قانع كننده نمىباشد زيرا پيغمبر اكرم ص با تمام مشكلاتى كه در مكه داشت بلند آوازه بود و در تمام محافل سخن از قيام و رسالت و دعوت او بود و به وسيله اجتماع سالانه حج اين آوازه به ساير مناطق حجاز مخصوصا مدينه رسيد .\r\nدر فضيلت تلاوت اين سوره در حديثى از پيغمبر اكرم ص مىخوانيم كه فرمود :\r\nمن قرأها اعطى من الاجر كمن لقى محمدا ( ص ) مغتما ففرج عنه :\r\n« هر كس اين سوره را بخواند پاداش كسى را دارد كه محمد ص را غمگين ديده و اندوه را از قلب او زدوده است » ( 2 ) .\r\n\r\n","description":"","footnote":"\r\n( 1 ) تفسير فخر رازى جلد 32 صفحه 2 .\r\n( 2 ) مجمع البيان جلد 10 صفحه 507 .\r\n","page_name":" 119 ","page_number":119},
  {"content":"\r\n\r\n[ سوره الشرح ‹ 94 › : آيات 1 تا 8 
  ]\r\nبِسْمِ اللَّه الرَّحْمنِ الرَّحِيمِ\r\nأَ لَمْ نَشْرَحْ لَكَ صَدْرَكَ ‹ 1 › وَوَضَعْنا عَنْكَ وِزْرَكَ ‹ 2 › الَّذِي أَنْقَضَ ظَهْرَكَ ‹ 3 › وَرَفَعْنا لَكَ ذِكْرَكَ ‹ 4 ›\r\nفَإِنَّ مَعَ الْعُسْرِ يُسْراً ‹ 5 › إِنَّ مَعَ الْعُسْرِ يُسْراً ‹ 6 › فَإِذا فَرَغْتَ فَانْصَبْ ‹ 7 › وَإِلى رَبِّكَ فَارْغَبْ ‹ 8 ›\r\n","description":"","footnote":"","page_name":" 120 ","page_number":120},
  {"content":"\r\n\r\nترجمه :\r\nبنام خداوند بخشنده مهربان 1 - آيا ما سينه تو را گشاده نساختيم ؟\r\n2 - و بار سنگين را از تو بر نداشتيم ؟\r\n3 - همان بارى كه سخت بر پشت تو سنگينى مىكرد .\r\n4 - و آوازه تو را بلند كرديم .\r\n5 - بنا بر اين مسلما با سختى آسانى است .\r\n6 - و مسلما با سختى آسانى است .\r\n7 - پس هنگامى كه از كار مهمى فارغ مىشوى به مهم ديگرى پرداز ! 8 - و به سوى پروردگارت توجه كن .\r\n\r\nتفسير : ما تو را مشمول انواع نعمتها ساختيم\r\nلحن آيات آميخته با لطف و محبت فوق العاده پروردگار و تسلى و دلدارى پيغمبر اكرم ص است .\r\nدر نخستين آيه به مهمترين موهبت الهى اشاره كرده مىفرمايد : « آيا ما سينه تو را گشاده نساختيم » ( * ( أَ لَمْ نَشْرَحْ لَكَ صَدْرَكَ ) * ) .\r\n« نشرح » از ماده شرح در اصل به گفته راغب در مفردات به معنى گسترش دادن قطعات گوشت و توليد ورقه‌هاى نازكتر است سپس مىافزايد منظور از شرح صدر گسترش آن به وسيله نور الهى و سكينه و آرامش خداداد مىباشد و بعد مىگويد شرح دادن مشكلات سخن به معنى گسترش آن و توضيح معانى مخفى است به هر حال شك نيست كه منظور از شرح صدر در اينجا معنى كنايى آن است و آن توسعه دادن به روح و فكر پيامبر است و اين توسعه مىتواند\r\n","description":"","footnote":"","page_name":" 121 ","page_number":121},
  {"content":"\r\nمفهوم وسيعى داشته باشد كه هم وسعت علمى پيامبر را از طريق وحى و رسالت شامل گردد و هم بسط و گسترش تحمل و استقامت او در برابر لجاجتها و كارشكنيهاى دشمنان و مخالفان .\r\nو لذا هنگامى كه موسى بن عمران ماموريت دعوت فرعون طغيانگر را پيدا مىكند اذْهَبْ إِلى فِرْعَوْنَ إِنَّه طَغى بلافاصله عرض مىكند رَبِّ اشْرَحْ لِي صَدْرِي وَيَسِّرْ لِي أَمْرِي « خداوندا سينه‌ام را گشاده ساز و كار را بر من آسان كن » ( طه 25 - 26 ) .\r\nو در جايى ديگر خطاب به پيغمبر اكرم ص آمده است فَاصْبِرْ لِحُكْمِ رَبِّكَ وَلا تَكُنْ كَصاحِبِ الْحُوتِ اكنون كه چنين است منتظر فرمان پروردگارت باش استقامت و شكيبايى كن و مانند يونس مباش ( كه بر اثر ترك شكيبايى لازم گرفتار آن همه مشكلات و مرارت شد ) ( قلم - 48 ) .\r\nشرح صدر در حقيقت نقطه مقابل ضيق صدر است چنان كه در آيه 97 سوره حجر مىخوانيم وَلَقَدْ نَعْلَمُ أَنَّكَ يَضِيقُ صَدْرُكَ بِما يَقُولُونَ : « ما مىدانيم كه سينه تو بخاطر گفتگوهاى ( مغرضانه ) آنها تنگ مىشود » اصولا هيچ رهبر بزرگى نمىتواند بدون شرح صدر به مبارزه با مشكلات رود و آن كس كه رسالتش از همه عظيمتر است ( مانند پيغمبر اكرم ) شرح صدر او بايد از همه بيشتر باشد طوفانها آرامش اقيانوس روح او را بر هم نزند مشكلات او را به زانو در نياورد كارشكنيهاى دشمنان مايوسش نسازد سؤالات از مسائل پيچيده او را در تنگنا قرار ندهد و اين عظيمترين هديه الهى به رسول اللَّه بود .\r\nو لذا در حديثى آمده است كه پيامبر مىفرمايد : من تقاضايى از پروردگارم كردم و دوست مىداشتم اين تقاضا را نمىكردم عرض كردم خداوندا پيامبران قبل از من بعضى جريان باد در اختيارشان قرار دادى ، و بعضى مردگان را زنده مىكردند ، خداوند به من فرمود : آيا تو يتيم نبودى پناهت دادم ؟ گفتم آرى ،\r\n","description":"","footnote":"","page_name":" 122 ","page_number":122},
  {"content":"\r\nفرمود : آيا گمشده نبودى هدايتت كردم ؟ عرض كردم : آرى ، اى پروردگار ! فرمود : آيا سينه تو را گشاده ، و پشتت را سبكبار نكردم ؟ عرض كردم : آرى اى پروردگار « ! ( 1 ) اين نشان مىدهد كه نعمت » شرح صدر « ما فوق معجزات انبيا است ، و به راستى اگر كسى حالات پيامبر ص را دقيقا مطالعه كند و ميزان شرح صدر او را در حوادث سخت و پيچيده دوران عمرش بنگرد يقين مىكند كه اين از طريق عادى ممكن نيست ، اين يك تاييد الهى و ربانى است .\r\nدر اينجا بعضى گفته‌اند كه منظور از شرح صدر همان حادثه اى است كه در طفوليت يا جوانى پيغمبر ص واقع شد كه فرشتگان آسمان آمدند و سينه او را شكافتند و قلبش را بيرون آورده شستشو دادند ، و آن را از علم و دانش و رأفت و رحمت پر كردند ( 2 ) .\r\nبديهى است كه منظور از اين حديث اين قلب جسمانى نيست ، بلكه كنايه و اشاره اى است به امدادهاى الهى از نظر روحى و تقويت عزم و اراده پيغمبر و پاكسازى او از هر گونه نقايص اخلاقى و وسوسه‌هاى شيطانى .\r\nولى به هر حال دليلى نداريم كه آيه مورد بحث اشاره به خصوص اين ماجرا باشد ، بلكه مفهومى گسترده و وسيع دارد كه اين داستان ممكن است مصداقى از آن محسوب شود .\r\nو به خاطر همين شرح صدر بود كه پيامبر ص به عالىترين وجهى مشكلات رسالت را پشت سر گذاشت ، و وظائف خود را در اين طريق به خوبى انجام داد .\r\n\r\n","description":"","footnote":"\r\n( 1 ) « مجمع البيان » جلد 10 صفحه 508 .\r\n( 2 ) « تفسير در المنثور » ( طبق نقل تفسير الميزان جلد 20 صفحه 452 ) و « تفسير فخر رازى » جلد 32 صفحه 2 - مضمون اين حديث در صحيح بخارى و ترمذى و نسايى نيز در داستان معراج آمده است .\r\n","page_name":" 123 ","page_number":123},
  {"content":"\r\nسپس به ذكر موهبت ديگرى از مواهب عظيم خود به پيامبر ص پرداخته مىافزايد : « آيا ما بار سنگين را از تو برنداشتيم » ! ؟ ( * ( وَوَضَعْنا عَنْكَ وِزْرَكَ ) * ) .\r\n« همان بارى كه سخت بر پشت تو سنگينى مىكرد » ( * ( الَّذِي أَنْقَضَ ظَهْرَكَ ) * ) .\r\n« وزر » در لغت به معنى سنگينى است ، واژه « وزير » نيز از همين معنى مشتق شده است ، چون بارهاى سنگين حكومت را بر دوش مىكشد ، و گناهان را نيز به همين جهت « وزر » گويند چرا كه بار سنگينى است بر دوش گنهكار .\r\n« انقض » از ماده « نقض » به معنى گشودن گره طناب ، يا جدا كردن قسمتهاى به هم فشرده ساختمان است ، و « انتقاض » به صدايى گفته مىشود كه به هنگام جدا شدن قطعات ساختمان از يكديگر به گوش مىرسد ، و يا صداى مهره‌هاى كمر به هنگامى كه زير بار سنگينى قرار مىگيرد .\r\nاين كلمه در مورد شكستن پيمانها و قراردادها نيز به كار مىرود و مىگويند فلان كس نقض عهد كرد .\r\nبه اين ترتيب آيه فوق مىگويد : خداوند آن بار سنگين و كمرشكن را از تو برداشت .\r\nاين كدام بار بود كه خداوند از پشت پيامبرش برداشت ؟ قرائن آيات به خوبى نشان مىدهد كه منظور همان مشكلات رسالت و نبوت ، و دعوت به سوى توحيد و يكتاپرستى ، و برچيدن آثار فساد از آن محيط بسيار آلوده بوده است ، نه تنها پيغمبر اسلام ص كه همه پيغمبران در آغاز دعوت با چنين مشكلات عظيمى روبرو بودند ، و تنها با امدادهاى الهى بر آنها پيروز مىشدند ، منتها شرائط محيط و زمان پيغمبر اسلام ص از جهاتى سختتر و سنگينتر بود .\r\n","description":"","footnote":"","page_name":" 124 ","page_number":124},
  {"content":"\r\nبعضى نيز « وزر » را به معنى بار سنگين « وحى » در آغاز نزول ، تفسير كرده‌اند .\r\nبعضى نيز به ضلالت و گمراهى و لجاج و عناد مشركان .\r\nو بعضى به اذيت و آزار فوق العاده آنها .\r\nو بعضى به اندوه ناشى از وفات عمويش ابو طالب و همسرش خديجه و بالآخره بعضى به مساله عصمت و پاكى از گناه تفسير كرده‌اند .\r\nولى ظاهرا همان تفسير اول از همه مناسبتر است ، و اينها شاخ و برگى براى آن محسوب مىشود .\r\nو در سومين موهبت مىفرمايد : « ما آوازه تو را بلند كرديم » ( * ( وَرَفَعْنا لَكَ ذِكْرَكَ ) * ) ( 1 ) .\r\nنام تو همراه اسلام و نام قرآن همه جا پيچيد ، و از آن بهتر اينكه نام تو در كنار نام اللَّه هر صبح و شام بر فراز ماذنه‌ها و هنگام اذان برده مىشود ، و شهادت به رسالت تو ، در كنار شهادت به توحيد و يگانگى خداوند نشان اسلام ، و دليل پذيرش اين آئين پاك است .\r\nچه افتخارى از اين برتر ، و رفعت مقامى از اين بالاتر تصور مىشود ؟ ! در حديثى از پيغمبر اكرم ص در تفسير اين آيه مىخوانيم كه فرمود :\r\nجبرئيل به من گفت : خداوند متعال مىگويد : هنگامى كه نام من برده مىشود نام تو نيز همراه من ذكر مىشود ( و در عظمت مقام تو همين بس ) .\r\nتعبير به « لك » ( براى تو ) تاكيدى است بر اينكه نام و آوازه پيامبر را على رغم تمام آن كارشكنيها و دشمنىها بلند ساخت .\r\n\r\n","description":"","footnote":"\r\n( 1 ) تعبير به « رفع » بعد از « وضع » با توجه به اينكه ضد يكديگرند در اينجا لطف خاصى دارد .\r\n","page_name":" 125 ","page_number":125},
  {"content":"\r\nدر اينجا سؤالى مطرح است كه اين سوره در مكه نازل شده در حالى كه گسترش اسلام ، و حل مشكلات رسالت ، و برداشتن بارهاى سنگين از دوش پيامبر ص و بلند شدن آوازه او در اقطار جهان ، در مدينه واقع شد .\r\nدر پاسخ اين سؤال بعضى گفته‌اند : منظور اين است كه بشارت آن قبلا به پيامبر ص داده شد ، و همان بود كه بار اندوه و غم را از دل او برداشت ، و گاه گفته‌اند : فعل « ماضى » در اينجا معنى « مستقبل » را مىبخشد ، و نويدى است نسبت به آينده .\r\nولى حق اين است كه قسمتى از اين امور در مكه مخصوصا در اواخر دوران سيزده ساله اى كه پيغمبر اكرم ص در مكه مشغول به دعوت مردم بود تحقق يافت ، ايمان در قلوب عده زيادى نفوذ كرد ، و مشكلات نسبة كمتر شد اسم و آوازه پيغمبر اكرم ص ، همه جا پيچيد ، و زمينه براى پيروزيهاى بزرگ آينده فراهم گشت .\r\nجالب اينكه « حسان بن ثابت » شاعر معروف پيامبر ص در مدح آن حضرت به مضمون همين آيه در شكل زيبايى اشاره كرده ، مىگويد :\r\n\r\nو ضم الاله اسم النبى الى اسمه\r\nاذا قال فى الخمس المؤذن اشهد\r\n\r\n\r\nو شق له من اسمه ليجله\r\nفذو العرش « محمود » و هذا « محمد »\r\n\r\n« خداوند اسم پيامبر را به اسم خود ضميمه كرد در آن هنگام كه مؤذن در پنج نوبت اشهد . . . مىگويد . »\r\n« و از نام خود نامى براى او انتخاب كرد تا احترامش كند لذا خداوند صاحب عرش » محمود « است و او » محمد « است » !\r\n\r\nسيمرغ فهم هيچكس از انبيا نرفت\r\nآنجا كه تو به بال كرامت پريده اى\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nهر يك به قدر خويش بجايى رسيده اند\r\nآنجا كه جاى نيست بجايى رسيده اى\r\n\r\nدر آيه بعد به پيامبرش مهمترين بشارت را مىدهد و انوار اميد را بر قلب پاكش مىپاشد ، و مىفرمايد : « قطعا با سختى آسانى است » ( * ( فَإِنَّ مَعَ الْعُسْرِ يُسْراً ) * ) باز تاكيد مىكند « قطعا با سختى آسانى است » ( * ( إِنَّ مَعَ الْعُسْرِ يُسْراً ) * ) غم مخور مشكلات و سختيها به اين صورت باقى نمىماند ، كارشكنيهاى دشمنان براى هميشه ادامه نخواهد يافت ، و محروميتهاى مادى و مشكلات اقتصادى و فقر مسلمين به همين صورت ادامه نمىيابد .\r\nآن كس كه تحمل مشكلات كند ، و در برابر طوفانها ايستادگى به خرج دهد روزى ميوه شيرين آن را مىچشد ، روزى كه فرياد دشمنان خاموش ، كارشكنيها بى رنگ ، جاده‌هاى پيشرفت و تكامل صاف ، و پيمودن مسير حق آسان خواهد شد .\r\nگرچه بعضى از مفسران اين آيات را اشاره به فقر مالى عمومى مسلمانان در آغاز ظهور اسلام شمرده‌اند ، ولى گستردگى مفهوم آيات همه مشكلات را شامل مىشود ، اين دو آيه به صورتى مطرح شده كه اختصاص به شخص پيامبر اكرم ص و زمان آن حضرت نيز ندارد و بلكه به صورت يك قاعده كلى و به عنوان تعليلى بر مباحث سابق مطرح است ، و به همه انسانهاى مؤمن مخلص و تلاشگر نويد مىدهد كه هميشه در كنار سختيها آسانيها است ، حتى تعبير به « بعد » نمىكند بلكه تعبير به « مع » كه نشانه همراهى است مىكند .\r\nآرى چنين است كه با هر مشكلى آسانى آميخته ، و با هر صعوبتى سهولتى همراه است ، و اين دو هميشه با هم بوده و با هم خواهند بود .\r\n","description":"","footnote":"","page_name":" 127 ","page_number":127},
  {"content":"\r\nاين نويد و وعده الهى است كه دل را نور و صفا مىبخشد ، و به پيروزيها اميدوار مىكند ، و گرد و غبار ياس و نوميدى را از صفحه روح انسان مىزدايد ( 1 ) .\r\nدر حديثى آمده است كه پيغمبر اكرم ص فرمود :\r\nو اعلم ان مع العسر يسرا ، و ان مع الصبر النصر ، و ان الفرج مع الكرب :\r\n« بدان كه با سختيها آسانى است ، و با صبر پيروزى و با غم و اندوه خوشحالى و گشايش است » ( 2 ) و در حديثى از امير مؤمنان على ع مىخوانيم : زنى شكايت همسرش را نزد آن حضرت برد كه او چيزى بر من انفاق نمىكند ، در حالى كه همسرش واقعا تنگدست بود ، على ع از اينكه همسر او را به زندان بيفكند خوددارى كرد ، و در جواب فرمود : * ( إِنَّ مَعَ الْعُسْرِ يُسْراً ) * ( و او را به صبر و شكيبايى دعوت كرد ) ( 3 ) آرى :\r\n\r\nصبر و ظفر هر دو دوستان قديمند\r\nبر اثر صبر نوبت ظفر آيد\r\n\r\nسپس در آخرين آيات اين سوره مىفرمايد : « پس هنگامى كه از كار مهمى فارغ مىشوى به مهم ديگرى پرداز » ( * ( فَإِذا فَرَغْتَ فَانْصَبْ ) * ) .\r\nهرگز بيكار نمان ، تلاش و كوشش را كنار مگذار ، پيوسته مشغول مجاهده باش و پايان مهمى را آغاز مهم ديگر قرار ده .\r\nو در تمام اين احوال به خدا تكيه كن « و به سوى پروردگارت توجه نما » ( * ( وَإِلى رَبِّكَ فَارْغَبْ ) * ) .\r\n\r\n","description":"","footnote":"\r\n( 1 ) از آنچه گفتيم روشن شد كه الف و لام در « العسر » براى جنس است نه براى عهد ، و واژه « يسر » گرچه به صورت نكره ذكر شده ، ولى آن هم معنى جنسى را مىرساند ، و نكره بودن در اين گونه موارد براى بيان عظمت است .\r\n( 2 و 3 ) تفسير « نور الثقلين » صفحه 604 حديث 11 و 13\r\n","page_name":" 128 ","page_number":128},
  {"content":"\r\nرضايت او را بطلب ، و خشنودى او را جستجو كن ، و به سوى قرب جوارش بشتاب .\r\nمطابق آنچه گفته شد آيه مفهوم گسترده اى دارد كه فراغت از هر مهمى ، و پرداختن به مهم ديگر را شامل مىشود ، و جهتگيرى تمام تلاشها را به سوى پروردگار توصيه مىكند ، ولى غالب مفسران معانى محدودى براى آيه ذكر كرده‌اند كه مىتوان هر يك از آنها را به عنوان مصداقى پذيرفت :\r\nجمعى گفته‌اند منظور اين است هنگامى كه از نماز واجب فراغت يافتى به دعا پرداز و از خدا تمنا كن تا هر چه مىخواهى به تو بدهد .\r\nيا اينكه هنگامى كه از فرائض فارغ شدى براى نافله شب برخيز .\r\nيا اينكه هنگامى كه از دنيا فارغ شدى به امور آخرت و عبادت و نماز پروردگارت بپرداز .\r\nيا اينكه هنگامى كه از واجبات فراغت پيدا كردى به مستحباتى كه خدا دستور داده توجه كن .\r\nيا اينكه هنگامى كه از جهاد با دشمن فارغ شدى به عبادت برخيز .\r\nيا اينكه هنگامى كه از جهاد با دشمن فارغ شدى به جهاد نفس پرداز .\r\nيا اينكه هنگامى از اداى رسالت فارغ شدى به تقاضاى شفاعت برخيز ! در روايات متعددى كه دانشمند معروف اهل سنت حافظ « حاكم حسكانى » در « شواهد التنزيل » نقل كرده از امام صادق چنين آمده است كه فرمود : يعنى « هنگامى كه فراغت يافتى على را به ولايت نصب كن » ( 1 ) .\r\nقرطبى نيز در تفسير خود از بعضى نقل كرده است كه معناى آيه اين است « هنگامى كه فراغت يافتى امامى را كه جانشين تو است نصب كن » ( هر چند\r\n\r\n","description":"","footnote":"\r\n( 1 ) « شواهد التنزيل » جلد 2 صفحه 349 ( احاديث 1116 تا 1119 ) .\r\n","page_name":" 129 ","page_number":129},
  {"content":"\r\nنامبرده خودش اين معنى را نپذيرفته است ) ( 1 ) .\r\nبا توجه به اينكه در آيه شريفه موضوع « فراغت » معين نشده است و « فانصب » از ماده « نصب » ( بر وزن نسب ) به معنى تعب و زحمت است آيه بيانگر يك اصل كلى و فراگير است ، و هدف آن است كه پيامبر را به عنوان يك الگو و سرمشق از اشتغال به استراحت بعد از پايان يك امر مهم باز دارد ، و تلاش مستمر و پىگير را در زندگى به او گوشزد كند .\r\nبا توجه به اين معنى روشن مىشود كه تمام تفاسير فوق صحيح است ولى هر كدام به عنوان يك مصداق از اين معنى فراگير و عام .\r\nو چه برنامه سازنده و مؤثرى كه رمز پيروزى و تكامل در آن نهفته است ، اصولا بيكار بودن و فراغت كامل مايه خستگى ، كم شدن نشاط ، تنبلى و فرسودگى ، و در بسيارى از مواقع مايه فساد و تباهى و انواع گناهان است .\r\nقابل توجه اينكه آمارها نشان مىدهد كه به هنگام تعطيلات مؤسسات آموزشى ميزان فساد گاهى تا هفت برابر بالا مىرود ! به هر حال مجموعه اين سوره بيانگر عنايت خاص الهى به پيغمبر اكرم ص و تسلى او در برابر مشكلات ، و وعده نصرت و تاييد او در برابر مشكلات و فراز و نشيبهاى راه رسالت است .\r\nو در عين حال مجموعه اى است اميدبخش سازنده و حيات آفرين براى همه انسانها و همه رهروان راه حق .\r\n\r\nنكته‌ها :\r\n1 - همانگونه كه در بالا اشاره كرده‌ايم در روايات متعددى آمده است كه\r\n\r\n","description":"","footnote":"\r\n( 1 ) « قرطبى » جلد 10 صفحه 7199 .\r\n","page_name":" 130 ","page_number":130},
  {"content":"\r\nمنظور از آيه « * ( فَإِذا فَرَغْتَ فَانْصَبْ ) * » ( به عنوان بيان يك مصداق ) نصب امير - مؤمنان على ع به خلافت بعد از انجام امر رسالت است .\r\n« آلوسى » در « روح المعانى » بعد از نقل اين سخن از بعضى از « اماميه » مىگويد : آنها « فانصب » را با كسر « ص » خوانده‌اند ، و به فرض كه چنين باشد دليلى بر اين نمىشود كه منظور نصب على بن ابى طالب باشد ، سپس از زمخشرى در كشاف نقل مىكند كه اگر براى شيعه چنين تفسيرى ممكن باشد « ناصبيها » ( دشمنان على ع نيز مىتوانند آن را به عنوان دستور به « نصب » ( به معنى بغض على بن ابى طالب ) تفسير كنند « ! ( 1 ) .\r\nزيرا « انصب » ( بفتح « ص » ) به معنى خود را به تعب بينداز و جد و جهد كن آمده در حالى كه « انصب » ( به كسر « ص » ) دستور به نصب كردن و بالا بردن و برپا داشتن است .\r\nاين مفسران چنين پنداشته‌اند كه « شيعه » قرائت آيه را تغيير مىدهد ، تا براى مساله ولايت به آن استدلال كند ، در حالى كه هرگز نياز به چنين تغييرى نيست ، بلكه همين قرائت معروف و شناخته شده براى تفسير مزبور كافى است ، زيرا مىگويد بعد از فراغت از امر مهمى مانند رسالت براى امر مهم ديگرى مانند ولايت تلاش و كوشش كن ، و اين به عنوان يك مصداق ، كاملا قابل قبول است ، و مىدانيم پيامبر طبق حديث معروف غدير و احاديث فراوان ديگر كه در كتب همه علماى اسلام آمده است تلاش پىگير و مستمرى در اين زمينه داشت . اما چقدر زننده است كه دانشمندى همچون زمخشرى كه « على ع را به عنوان چهارمين پيشواى بزرگ اسلام و جانشين پيامبر ص مىشمرد به خود اجازه دهد كه بگويد ناصبيها نيز حق دارند آيه را به بغض على بن ابى طالب\r\n\r\n","description":"","footnote":"\r\n( 1 ) « روح المعانى » جلد 30 صفحه 172 « تفسير كشاف » جلد 4 صفحه 772 .\r\n","page_name":" 131 ","page_number":131},
  {"content":"\r\nتفسير كنند ، چه تعبير ركيك و زننده اى ؟ آن هم از چنين مفسرى ؟\r\nراستى تعصب چه پيامدهاى زشتى كه ندارد ؟ !\r\n\r\n[ سخن عجيبى از ابن ابى الحديد 
  ]\r\n2 - دانشمند معروف معتزلى « ابن ابى الحديد » در شرح « نهج البلاغه » از « زبير بن به كار » كه به گفته او نه شيعه بود و نه با معاويه دشمنى داشت بلكه از على ع جدا شد و كناره گيرى كرد ، و به مخالفان پيوست او از « فرزند مغيرة بن شعبه » نقل مىكند كه پدرم « مغيره » از عقل و درايت معاويه سخن بسيار مىگفت ، و از طرز تفكرش اعجاب داشت ، ولى شبى از نزد او آمد در حالى كه بسيار غمگين و ناراحت بود فهميدم مساله مهمى رخ داده است از او سؤال كردم ديدم از معاويه شديدا بدگويى مىكند ، علت را سؤال كردم گفت : امشب با او خلوت كرده بودم ، و به او گفتم تو به مقاماتى كه مىخواستى رسيدى ، اكنون در عدالت و گسترش خيرات بكوش ، زيرا سن تو بالا رفته است ، نسبت به بنى هاشم نيز نيكى كن ، چرا كه امروز تهديدى براى تو محسوب نمىشوند ، و اين سبب نام نيك براى تو مىشود .\r\nاو در پاسخ گفت : هيهات چه نامى از من باقى مىماند ؟ خليفه اول و دوم آن همه كار كردند چه نامى از آنها باقى مانده ؟ ولى شما ابن ابى كبشه ( محمد « ص » ) را بنگريد كه هر روز پنج مرتبه نام او را بر فراز ماذنه‌ها به صورت « اشهد ان محمدا رسول اللَّه » مىبرند ، اى بيچاره ! چه كارى بعد از او باقى مىماند ؟\r\nو چه نامى براى ما خواهد ماند ؟ نه به خدا سوگند مگر اينكه اين وضع دگرگون گردد و نام پيامبر مدفون شود « ! ( 1 )\r\nولى به مقتضاى * ( وَرَفَعْنا لَكَ ذِكْرَكَ ) * خدا خواسته است كه اين نام در سراسر\r\n\r\n","description":"","footnote":"\r\n( 1 ) شرح « نهج البلاغه » جلد 5 صفحه 129 ( عبارت ابن ابى الحديد در اينجا چنين است : « فاى عمل يبقى ؟ و اى ذكر يدوم بعد هذا ؟ لا ابا لك ، لا و اللَّه الا دفنا دفنا » !\r\n","page_name":" 132 ","page_number":132},
  {"content":"\r\nتاريخ و در تمام جهان بشريت بلندآوازه باشد چه ديگران بپسندند يا نپسندند ؟\r\nخشنود باشند يا ناخشنود ؟ اصلا اين تعبيرات را اگر بشكافيم چه معنى خواهد داشت ؟ ! لا حول و لا قوة الا باللَّه ! .\r\nخداوندا ! قلب ما را از حب ذات تهى كن و از عشق خودت مملو ساز .\r\nپروردگارا ! تو خود وعده داده اى كه با هر مشكلى راحتى و آسودگى است ، مسلمين امروز را از اين مشكلات عظيم و ناملائماتى كه از ناحيه دشمنان به آنها مىرسد آسوده ساز .\r\nبارالها ! نعمتها و مواهب تو بر ما فراوان است به ما توفيق شكرگزارى آنها را مرحمت فرما .\r\nآمين يا رب العالمين پايان سوره « ا لم نشرح »\r\n","description":"","footnote":"","page_name":" 133 ","page_number":133},
  {"content":"\r\n","description":"","footnote":"","page_name":" 134 ","page_number":134},
  {"content":"\r\n\r\n‹ 95 › سوره تين اين سوره در مكه نازل شده و داراى 8 آيه است\r\n","description":"","footnote":"","page_name":" 135 ","page_number":135},
  {"content":"\r\n\r\nمحتوى و فضيلت سوره « تين »\r\nاين سوره در حقيقت بر محور آفرينش زيباى انسان ، و مراحل تكامل ، و انحطاط او دور مىزند ، و اين مطلب با سوگندهاى پر معنايى در آغاز سوره شروع شده است ، و بعد از شمردن عوامل پيروزى و نجات انسان ، سرانجام با تاكيد بر مساله معاد و حاكميت مطلقه خداوند پايان مىگيرد .\r\nدر حديثى از پيغمبر اكرم ص آمده است :\r\nمن قرأها اعطاه اللَّه خصلتين :\r\nالعافية و اليقين ما دام فى دار الدنيا ، فاذا مات اعطاه اللَّه من الاجر بعدد من قرأ هذه السورة صيام يوم ! :\r\n« هر كس اين سوره را بخواند خداوند دو نعمت را مادامى كه در دنيا است به او مىبخشد : سلامت و يقين ، و هنگامى كه از دنيا برود به تعداد تمام كسانى كه اين سوره را خوانده‌اند ثواب يك روز روزه به عنوان پاداش به او مىبخشد » ( 1 ) .\r\nاين سوره در مكه نازل و آيه وَهذَا الْبَلَدِ الأَمِينِ كه در آن سوگند به شهر مكه با اسم اشاره نزديك ياد شده دليل بر آن است .\r\n\r\n","description":"","footnote":"\r\n( 1 ) « مجمع البيان » جلد 10 صفحه 510 .\r\n","page_name":" 136 ","page_number":136},
  {"content":"\r\n\r\n[ سوره التين ‹ 95 › : آيات 1 تا 8 
  ]\r\nبِسْمِ اللَّه الرَّحْمنِ الرَّحِيمِ\r\nوَ التِّينِ وَالزَّيْتُونِ ‹ 1 › وَطُورِ سِينِينَ ‹ 2 › وَهذَا الْبَلَدِ الأَمِينِ ‹ 3 › لَقَدْ خَلَقْنَا الإِنْسانَ فِي أَحْسَنِ تَقْوِيمٍ ‹ 4 ›\r\nثُمَّ رَدَدْناه أَسْفَلَ سافِلِينَ ‹ 5 › إِلَّا الَّذِينَ آمَنُوا وَعَمِلُوا الصَّالِحاتِ فَلَهُمْ أَجْرٌ غَيْرُ مَمْنُونٍ ‹ 6 › فَما يُكَذِّبُكَ بَعْدُ بِالدِّينِ ‹ 7 › أَ لَيْسَ اللَّه بِأَحْكَمِ الْحاكِمِينَ ‹ 8 ›\r\n","description":"","footnote":"","page_name":" 137 ","page_number":137},
  {"content":"\r\n\r\nترجمه :\r\nبنام خداوند بخشنده مهربان 1 - قسم به انجير و زيتون ( يا قسم به سرزمين شام و بيت المقدس ) .\r\n2 - و سوگند به « طور سينين » .\r\n3 - و قسم به اين « شهر أمن » ( مكه ) .\r\n4 - كه ما انسان را در بهترين صورت و نظام آفريده‌ايم .\r\n5 - سپس او را به پائينترين مرحله باز گردانديم .\r\n6 - مگر كسانى كه ايمان آورده‌اند و اعمال صالح انجام داده‌اند كه براى آنها پاداشى است قطع ناشدنى ! 7 - پس چه چيز سبب مىشود كه تو بعد از اين همه ، روز جزا را تكذيب كنى ؟ ! 8 - آيا خداوند بهترين حكم كنندگان نيست ؟\r\n\r\nتفسير : ما انسان را در بهترين صورت آفريديم\r\nدر آغاز اين سوره نيز به چهار سوگند پر معنى برخورد مىكنيم كه مقدمه براى بيان معنى پر اهميتى است .\r\nمىفرمايد : « قسم به تين ، و زيتون » ( * ( وَالتِّينِ وَالزَّيْتُونِ ) * ) .\r\n« و سوگند به طور سينين » ( * ( وَطُورِ سِينِينَ ) * ) ( 1 ) .\r\n\r\n","description":"","footnote":"\r\n( 1 ) « سينين » را بعضى جمع « سينه » به معنى « درخت » دانسته‌اند ، و با توجه به اينكه « طور » به معنى « كوه » است مفهوم آن كوه پر درخت مىشود ، بعضى نيز گفته‌اند « سينين » اسم زمينى است كه آن كوه بر آن قرار دارد ، بعضى نيز گفته‌اند « سينين » به معنى پر بركت و زيبا است ، و لغتى است به زبان اهل حبشه ( روح المعانى جلد 30 صفحه 173 ) .\r\n","page_name":" 138 ","page_number":138},
  {"content":"\r\n« و سوگند به اين شهر امن و امان » ( * ( وَهذَا الْبَلَدِ الأَمِينِ ) * ) .\r\n« تين » در لغت به معنى « انجير » و « زيتون » همان زيتون معروف است ماده روغنى مفيدى از آن مىگيرند .\r\nدر اينكه آيا منظور سوگند به همين دو ميوه معروف است يا چيز ديگر ؟\r\nمفسران سخنان گوناگونى دارند .\r\nدر حالى كه بعضى آن را اشاره به همان دو ميوه معروف مىدانند كه خواص غذايى و درمانى فوق العاده زيادى دارد ، بعضى ديگر معتقدند كه منظور از آن ، دو كوهى است كه شهر « دمشق » و « بيت المقدس » بر آنها قرار گرفته ، چرا كه اين دو محل سرزمين قيام بسيارى از انبياء و پيامبران بزرگ خدا است ، و اين دو قسم با سوگندهاى سوم و چهارم كه از سرزمينهاى مقدسى ياد مىكند هماهنگ است .\r\nبعضى نيز گفته‌اند نامگذارى اين دو كوه بنام « تين » و « زيتون » به خاطر اين است كه بر يكى از آنها درختان انجير مىرويد ، و بر ديگرى درختان زيتون .\r\nبعضى نيز « تين » را اشاره به دوران آدم دانسته‌اند ، چرا كه لباسى كه آدم و حوا در بهشت پوشيدند از برگ درختان انجير بود ، و زيتون را اشاره به دوران نوح مىدانند ، زيرا در آخرين مراحل طوفان نوح كبوترى را رها كرد تا در باره پيدا شدن خشكى از زير آب جستجو كند او با شاخه زيتونى بازگشت ، و نوح فهميد كه طوفان پايان گرفته و خشكى از زير آب ظاهر شده است ( لذا شاخه زيتون رمز صلح و امنيت است ) .\r\nبعضى نيز « تين » را اشاره به مسجد نوح كه بر كوه جودى بنا شد مىدانند\r\n","description":"","footnote":"","page_name":" 139 ","page_number":139},
  {"content":"\r\nو زيتون را اشاره به بيت المقدس .\r\nولى ظاهر آيه در به دو نظر همان دو ميوه معروف است ، اما با توجه به سوگندهاى بعد مناسب دو كوه يا دو مركز مقدس و مورد احترام مىباشد .\r\nلذا در حديثى از پيغمبر اكرم ص مىخوانيم كه خداوند از ميان شهرها چهار شهر را برگزيد ، و در باره آنها فرمود :\r\n* ( وَالتِّينِ وَالزَّيْتُونِ وَطُورِ سِينِينَ وَهذَا الْبَلَدِ الأَمِينِ ) *\r\n: « تين » مدينه است و « زيتون » بيت المقدس و « طور سينين » كوفه « * ( وَهذَا الْبَلَدِ الأَمِينِ ) * » مكه است » ( 1 ) .\r\nمنظور از « طور سينين » ظاهرا همان « طور سيناء » است كه مفسران آن را اشاره به كوه « طور » معروف كه در صحراى سيناء است دانسته‌اند ، و در آنجا درختان پر بار زيتون وجود دارد .\r\n« سينا » را به معنى كوه پر بركت ، يا پر درخت ، يا زيبا ، مىدانند ، و همان كوهى است كه موسى به هنگام مناجات به آنجا مىرفت .\r\nبعضى نيز آن را كوهى در نزديك كوفه و سرزمين نجف دانسته‌اند .\r\nبعضى تصريح كرده‌اند كه « سينين » و « سيناء » يكى است و معناى آن پر بركت است .\r\nو اما « * ( وَهذَا الْبَلَدِ الأَمِينِ ) * » مسلما اشاره به سرزمين مكه است سرزمينى كه حتى در عصر جاهليت به عنوان منطقه أمن و حرم خدا شمرده مىشد ، و كسى در آنجا حق تعرض به ديگرى نداشت ، حتى مجرمان و قاتلان وقتى به آن\r\n\r\n","description":"","footnote":"\r\n( 1 ) « تفسير نور الثقلين » جلد 5 صفحه 606 حديث 4 - درست است كه در آن زمان « كوفه » به صورت يك شهر بزرگ نبود ولى با توجه به عبور شط فرات از آن سرزمين ، مسلما در آن زمان آباديهاى فراوانى در آنجا وجود داشته است ، « از تواريخ نيز استفاده مىشود كه قبل از اسلام نيز در آنجا نيز شهرى وجود داشت » ( دائرة المعارف مصاحب جلد 2 ماده كوفه ) .\r\n","page_name":" 140 ","page_number":140},
  {"content":"\r\nسرزمين مىرسيدند در امنيت بودند .\r\nاين سرزمين در اسلام اهميت فوق العاده اى دارد ، حيوانات و درختان و پرندگان او ، تا چه رسد به انسانها ، از امنيت خاصى بايد در آنجا برخوردار باشند ( 1 ) .\r\nاين نكته نيز قابل دقت است كه واژه « تين » در قرآن مجيد تنها در اينجا ذكر شده ، در حالى كه كلمه « زيتون » شش بار صريحا در قرآن مجيد آمده ، و يك بار هم به صورت اشاره ، در آنجا كه مىفرمايد وَشَجَرَةً تَخْرُجُ مِنْ طُورِ سَيْناءَ تَنْبُتُ بِالدُّهْنِ وَصِبْغٍ لِلآكِلِينَ « و درختى كه از طور سينا مىرويد و از آن روغن و نانخورش براى خورندگان فراهم مىگردد » ( مؤمنون - 20 ) .\r\nو هر گاه اين دو قسم ( تين و زيتون ) را بر معنى ابتدايى آنها حمل كنيم يعنى انجير و زيتون معروف ، باز سوگند پر معنايى است زيرا :\r\n« انجير » داراى ارزش غذايى فراوانى است و لقمه اى است مغذى و مقوى براى هر سن و سال و خالى از پوست و هسته و زوائد .\r\nغذا شناسان مىگويند :\r\nاز انجير مىتوان بعنوان قند طبيعى جهت كودكان استفاده نمود ، ورزشكاران و آنها كه گرفتار ضعف و پيرىاند مىتوانند از انجير براى تغذيه خود استفاده كنند .\r\nمىگويند « افلاطون » به قدرى انجير را دوست مىداشت كه بعضى آن را دوست فيلسوفان ناميده‌اند ، و « سقراط » انجير را جذب كننده مواد نافع و دفع\r\n\r\n","description":"","footnote":"\r\n( 1 ) واژه « امين » در اينجا ممكن است « فعيل » به معنى « فاعل » باشد و مفهومش « ذو الامانه » است و يا « فعيل » به معنى « مفعول » يعنى سرزمينى كه مردم در آن در امنيتند .\r\n","page_name":" 141 ","page_number":141},
  {"content":"\r\nكننده مضار مىدانسته .\r\n« جالينوس » رژيم مخصوصى از انجير براى پهلوانان تنظيم كرده بود ، به پهلوانان روم و يونان قديم نيز انجير داده مىشد .\r\nدانشمندان غذاشناس مىگويند انجير سرشار است از ويتامينهاى مختلف و قند ، و در بسيارى از بيماريها از آن به عنوان يك دارو مىتوان استفاده كرد ، مخصوصا هر گاه انجير و عسل را به طور مساوى مخلوط كنند براى زخم معده بسيار مفيد است ، خوردن انجير خشك فكر را تقويت مىكند ، خلاصه به علت وجود عناصر معدنى در انجير كه سبب تعادل قواى بدن و خون مىگردد انجير را غذاى هر سن و شرائطى معرفى كرده‌اند .\r\nدر حديثى از امام على بن موسى الرضا ع آمده است\r\nالتين يذهب بالبخر و يشد الفم و العظم ، و ينبت الشعر ، و يذهب بالداء و لا يحتاج معه الى دواء و قال ع : التين اشبه شىء بنبات الجنة :\r\n« انجير بوى دهان را مىبرد ، لثه‌ها و استخوانها را محكم مىكند ، مو را مىروياند درد را بر طرف مىسازد ، و با وجود آن نياز به دارو نيست ، و نيز فرمود انجير شبيه ترين اشياء به ميوه بهشتى است ( 1 ) ( 2 ) .\r\nو اما در باره « زيتون » غذاشناسان و دانشمندان بزرگى كه ساليان دراز از عمر خود را در راه مطالعه خواص گوناگون ميوه‌ها صرف كرده‌اند براى زيتون و روغن آن اهميت فوق العاده اى قائلند ، و معتقدند كسانى كه مىخواهند همواره سالم باشند بايد از اين اكسير حياتى استفاده كند .\r\nروغن زيتون دوست صميمى كبد آدمى ، و براى رفع عوارض كليه ها\r\n\r\n","description":"","footnote":"\r\n( 1 ) « كافى » جلد 6 صفحه 358 مرحوم علامه مجلسى در بحار الانوار جلد 66 صفحه 184 روايات متعددى در زمينه خواص انجير آورده است .\r\n( 2 ) « اولين دانشگاه و آخرين پيامبر » جلد 9 صفحه 90 به بعد .\r\n","page_name":" 142 ","page_number":142},
  {"content":"\r\nو سنگهاى صفراوى ، و قولنجهاى كليوى ، و كبدى ، و رفع يبوست بسيار مؤثر است .\r\nبه همين دليل از درخت زيتون به عنوان « شجره مباركه » در قرآن مجيد ياد شده است .\r\nروغن زيتون نيز سرشار از انواع ويتامينها است و داراى فسفور و گوگرد و كلسيوم و آهن و پتاسيوم و منگنز است .\r\nمرهمهايى را كه از روغن زيتون و سير تهيه مىشود براى انواع دردهاى رماتيسمى مفيد دانسته‌اند ، سنگهاى كيسه صفرا وسيله خوردن روغن زيتون از بين مىروند ( 1 ) .\r\nدر خبرى از امير مؤمنان على ع مىخوانيم :\r\nما افقر بيت ياتدمون بالخل و الزيت و ذلك ادام الانبياء :\r\n« خانه اى كه در آن از سر كه و روغن زيتون به عنوان نان خورش استفاده مىكنند هرگز خالى از طعام نمىشود ، و اين غذاى پيامبران است ( 2 ) .\r\nو در حديثى از امام على بن موسى الرضا ع آمده است :\r\nنعم الطعام الزيت : يطيب النكهة ، و يذهب بالبلغم ، و يصفى اللون ، و يشد العصب ، و يذهب بالوصب ، و يطفئ الغضب :\r\n« روغن زيتون غذاى خوبى است ، دهان را خوشبو ، و بلغم را بر طرف مىسازد ، رنگ صورت را صفا و طراوت مىبخشد ، اعصاب را تقويت كرده ، بيمارى و درد و ضعف را از ميان مىبرد و آتش خشم را فرو مىنشاند » ( 3 ) .\r\nاين بحث را با حديثى از پيغمبر اكرم ص پايان مىدهيم ، فرمود :\r\n\r\n","description":"","footnote":"\r\n( 1 ) « اولين دانشگاه و آخرين پيامبر » جلد 9 صفحه 130 به بعد .\r\n( 2 ) بحار الانوار « جلد 66 صفحه 180 حديث 6 .\r\n( 3 ) « بحار الانوار » جلد 66 صفحه 183 حديث 22 .\r\n","page_name":" 143 ","page_number":143},
  {"content":"\r\nكلوا الزيت و ادهنوا به فانه من شجرة مباركة\r\n: « روغن زيتون را بخوريد و بدن را با آن چرب كنيد كه از درخت مباركى است ( 1 ) .\r\nبعد از ذكر اين قسمهاى پر محتواى چهارگانه به جواب قسم پرداخته چنين مىفرمايد : « مسلما ما انسان را در بهترين شكل و نظام آفريديم » ( * ( لَقَدْ خَلَقْنَا الإِنْسانَ فِي أَحْسَنِ تَقْوِيمٍ ) * ) .\r\n« تقويم » به معنى در آوردن چيزى به صورت مناسب ، و نظام معتدل و كيفيت شايسته است ، و گستردگى مفهوم آن اشاره به اين است كه خداوند انسان را از هر نظر موزون و شايسته آفريد ، هم از نظر جسمى ، و هم از نظر روحى و عقلى ، چرا كه هر گونه استعدادى را در وجود او قرار داده ، و او را براى پيمودن قوس صعودى بسيار عظيمى آماده ساخته ، و با اينكه انسان « جرم صغيرى » است ، « عالم كبير » را در او جا داده و آن قدر شايستگيها به او بخشيده كه لايق خلعت وَلَقَدْ كَرَّمْنا بَنِي آدَمَ « ما فرزندان آدم را كرامت و عظمت بخشيديم ( سوره اسراء آيه 70 ) شده است همان انسانى كه بعد از اتمام خلقتش مىفرمايد : فَتَبارَكَ اللَّه أَحْسَنُ الْخالِقِينَ » پس بزرگ و پر بركت است خدايى كه بهترين خلق كنندگان است « ! ولى همين انسان با تمام اين امتيازات اگر از مسير حق منحرف گردد چنان سقوط مىكند كه به » اسفل السافلين « كشيده مىشود ، لذا در آيه بعد مىفرمايد » سپس ما او را بپائينترين مراحل باز گردانديم « ( * ( ثُمَّ رَدَدْناه أَسْفَلَ سافِلِينَ ) * ) .\r\n\r\n","description":"","footnote":"\r\n( 1 ) « همان مدرك » صفحه 182 حديث 16 .\r\n","page_name":" 144 ","page_number":144},
  {"content":"\r\nمىگويند هميشه در كنار كوه‌هاى بلند دره‌هاى بسيار عميق وجود دارد ، و در برابر آن قوس صعودى تكامل انسان ، قوس نزولى وحشتناكى ديده مىشود ، چرا چنين نباشد در حالى كه موجودى است مملو از استعدادهاى سرشار كه اگر در طريق صلاح از آن استفاده كند بر بالاترين قله افتخار قرار مىگيرد ، و اگر اين همه هوش و استعداد را در طريق فساد به كار اندازد بزرگترين مفسده را مىآفريند و طبيعى است كه به « اسفل السافلين » كشيده شود .\r\nولى در آيه بعد مىافزايد : « مگر كسانى كه ايمان آورده‌اند و اعمال صالح انجام داده‌اند كه براى آنها پاداشى است قطع نشدنى » ( * ( إِلَّا الَّذِينَ آمَنُوا وَعَمِلُوا الصَّالِحاتِ فَلَهُمْ أَجْرٌ غَيْرُ مَمْنُونٍ ) * ) .\r\n« ممنون » از ماده « من » در اينجا به معنى قطع يا نقص است ، بنا بر اين « غير ممنون » اشاره به پاداشى دائمى و خالى از هر گونه نقص است ، و بعضى گفته‌اند منظور خالى از منت بودن است اما معنى اول مناسبتر به نظر مىرسد .\r\nبعضى جمله * ( ثُمَّ رَدَدْناه أَسْفَلَ سافِلِينَ ) * را به معنى ضعف و ناتوانى و كم هوشى فوق العاده دوران پيرى تفسير كرده‌اند ، ولى در اين صورت با استثناء آيه بعد سازگار نيست ، بنا بر اين با توجه به مجموع آيات قبل و بعد همان تفسير اول درست به نظر مىرسد .\r\nدر آيه بعد اين انسان ناسپاس و بى اعتنا به دلائل و نشانه‌هاى معاد را مخاطب ساخته ، مىگويد : « چه چيز سبب مىشود كه تو بعد از اين همه دلائل روز جزا را تكذيب كنى » ؟ ! ( * ( فَما يُكَذِّبُكَ بَعْدُ بِالدِّينِ ) * ) .\r\nساختمان وجود تو از يك سو ، و ساختمان اين جهان پهناور از سوى ديگر ، نشان مىدهد كه زندگى چند روزه دنيا نمىتواند هدف نهايى آفرينش تو و اين\r\n","description":"","footnote":"","page_name":" 145 ","page_number":145},
  {"content":"\r\nعالم بزرگ باشد .\r\nاينها همه مقدمه اى است براى جهانى وسيعتر و كاملتر ، و به تعبير قرآن « نشاه اولى » خود خبر از « نشاه اخرى » مىدهد ، چرا انسان متذكر نمىشود ( وَلَقَدْ عَلِمْتُمُ النَّشْأَةَ الأُولى فَلَوْ لا تَذَكَّرُونَ ) ( واقعه 62 ) » .\r\nعالم گياهان پيوسته و در هر سال منظره مرگ و حيات مجدد را در برابر چشم انسان مجسم مىسازند ، و آفرينشهاى پى در پى دوران جنينى هر كدام معاد و حيات مجددى محسوب مىشود با اينهمه چگونه اين انسان روز جزا را انكار مىكند ؟\r\nاز آنچه گفتيم روشن مىشود كه مخاطب در اين آيه نوع انسان است ، و اين احتمال كه « مخاطب شخص پيامبر اسلام ص باشد و منظور اين است كه با وجود دلائل معاد چه كسى يا چه چيزى مىتواند تو را تكذيب كند » بعيد به نظر مىرسد .\r\nو نيز روشن شد كه منظور از « دين » در اينجا آئين و شريعت نيست بلكه همان جزا و روز جزا است ، آيه بعد نيز گواه بر اين معنى است .\r\nچنان كه مىفرمايد : « آيا خداوند بهترين حكم كنندگان و داوران نيست » ؟ ! ( * ( أَ لَيْسَ اللَّه بِأَحْكَمِ الْحاكِمِينَ ) * ) .\r\nو اگر دين را به معنى كل شريعت و آئين بگيريم معنى اين آيه چنين مىشود :\r\n« آيا خداوند احكام و فرمانهايش از همه حكيمانه تر و متقنتر نيست » ؟ يا اينكه آفرينش پروردگار در مورد انسان از هر نظر آميخته با حكمت و علم و تدبير است .\r\nولى چنان كه گفتيم معنى اول مناسبتر به نظر مىرسد .\r\n\r\n","description":"","footnote":"\r\n( 1 ) در جلد 23 صفحه 239 به بعد هفت دليل بر مساله « معاد » با استفاده از آيات سوره واقعه بيان شده است .\r\n","page_name":" 146 ","page_number":146},
  {"content":"\r\nدر حديثى آمده است موقعى كه پيغمبر اكرم ص سوره « * ( وَالتِّينِ ) * » را تلاوت مىفرمود وقتى به آيه « * ( أَ لَيْسَ اللَّه بِأَحْكَمِ الْحاكِمِينَ ) * » مىرسيد ، مىفرمود :\r\nبلى و انا على ذلك من الشاهدين : « آرى خداوند احكم الحاكمين است و من بر اين امر گواهم » ( 1 ) .\r\nخداوندا ! ما نيز گواهى مىدهيم كه تو احكم الحاكمينى .\r\nپروردگارا ! خلقت ما را در بهترين صورت قرار داده اى ، توفيقى مرحمت كن تا عمل و اخلاق ما نيز در بهترين صورت باشد .\r\nبارالها ! پيمودن راه ايمان و عمل صالح جز به لطف تو ميسر نيست ، ما را در اين راه مشمول الطافت فرما .\r\nآمين يا رب العالمين پايان سوره « تين »\r\n\r\n","description":"","footnote":"\r\n( 1 ) « مجمع البيان » جلد 10 صفحه 512 - همين مضمون در تفسير « روح البيان » و « قرطبى » و « فى ظلال » ذيل آيه مورد بحث آمده است .\r\n","page_name":" 147 ","page_number":147},
  {"content":"\r\n","description":"","footnote":"","page_name":" 148 ","page_number":148},
  {"content":"\r\n\r\n‹ 96 › سوره علق اين سوره در مكه نازل شده و داراى 19 آيه است\r\n","description":"","footnote":"","page_name":" 149 ","page_number":149},
  {"content":"\r\n\r\nمحتوى و فضيلت سوره « علق »\r\nمشهور در ميان مفسران اين است كه اين سوره نخستين سوره اى است كه بر پيغمبر گرامى اسلام ص نازل شده ، و محتواى آن نيز مؤيد همين معنى است ، و اينكه بعضى گفته‌اند نخستين سوره سوره « حمد » ، يا سوره « مدثر » است خلاف مشهور است .\r\nاين سوره در آغاز به پيغمبر اكرم ص دستور قرائت و تلاوت مىدهد .\r\nو سپس از آفرينش اين انسان با عظمت ، از يك قطعه خون بى ارزش ، سخن مىگويد :\r\nو در مرحله بعد از تكامل انسان در پرتو لطف و كرم پروردگار ، و آشنايى او به علم و دانش و قلم بحث مىكند .\r\nدر مرحله بعد ، از انسانهاى ناسپاسى كه على رغم اين همه موهبت و اكرام الهى راه طغيان را پيش مىگيرند سخن به ميان مىآورد .\r\nو سرانجام اشاره به مجازات دردناك كسانى كه مانع هدايت مردم و اعمال نيكاند مىكند .\r\nو سوره را با دستور « سجده » و « تقرب » به درگاه پروردگار پايان مىدهد .\r\nدر فضيلت قرائت اين سوره از امام صادق ع نقل شده است كه فرمود :\r\nمن قرأ فى يومه او ليلته اقرأ باسم ربك ثم مات فى يومه او ليلته مات شهيدا و بعثه اللَّه شهيدا ، و احياه كمن ضرب بسيفه فى سبيل اللَّه مع رسول اللَّه ! :\r\n« هر كس در روز يا شب سوره اقرأ باسم ربك را بخواند ، و در همان\r\n","description":"","footnote":"","page_name":" 150 ","page_number":150},
  {"content":"\r\nشب يا روز بميرد شهيد از دنيا رفته است و خداوند او را شهيد مبعوث مىكند و در صف شهيدان جاى مىدهد ، و در قيامت همچون كسى است كه با شمشير در راه خدا با پيامبر خدا جهاد كرده است .\r\nاين سوره به مناسبت تعبيرهاى مختلفى كه در آغاز آن است بنام سوره « علق » يا سوره « اقرأ » يا سوره « قلم » ناميده شده ( 1 ) .\r\n\r\n","description":"","footnote":"\r\n( 1 ) تفسير برهان جلد 4 صفحه 478 .\r\n","page_name":" 151 ","page_number":151},
  {"content":"\r\n\r\n[ سوره العلق ‹ 96 › : آيات 1 تا 5 
  ]\r\nبِسْمِ اللَّه الرَّحْمنِ الرَّحِيمِ\r\nاقْرَأْ بِاسْمِ رَبِّكَ الَّذِي خَلَقَ ‹ 1 › خَلَقَ الإِنْسانَ مِنْ عَلَقٍ ‹ 2 › اقْرَأْ وَرَبُّكَ الأَكْرَمُ ‹ 3 › الَّذِي عَلَّمَ بِالْقَلَمِ ‹ 4 ›\r\nعَلَّمَ الإِنْسانَ ما لَمْ يَعْلَمْ ‹ 5 ›\r\n\r\nترجمه :\r\nبنام خداوند بخشنده مهربان 1 - بخوان به نام پروردگارت كه جهان را آفريد .\r\n2 - همان كس كه انسان را از خون بسته اى خلق كرد .\r\n3 - بخوان كه پروردگارت از همه بزرگوارتر است .\r\n4 - همان كسى كه به وسيله قلم تعليم نمود .\r\n5 - و به انسان آنچه را نمىدانست ياد داد .\r\n","description":"","footnote":"","page_name":" 152 ","page_number":152},
  {"content":"\r\n\r\nشان نزول :\r\nهمانگونه كه در شرح محتواى سوره نيز اشاره كرديم به اعتقاد اكثر مفسران اين سوره نخستين سوره اى است كه بر پيغمبر اكرم ص نازل شده است ، بلكه به گفته بعضى پنج آيه فوق به اتفاق همه مفسران در آغاز وحى بر رسول اكرم ص نازل شده ، مضمون آن نيز مؤيد اين معنى است .\r\nدر روايات آمده است كه پيغمبر اكرم ص به كوه « حرا » رفته بود جبرئيل آمد و گفت : اى محمد بخوان ! پيامبر ص فرمود : من قرائت كننده نيستم .\r\nجبرئيل او را در آغوش گرفت و فشرد ، و بار ديگر گفت : بخوان ! پيامبر ص همان جواب را تكرار كرد ، بار دوم نيز جبرئيل اين كار را كرد ، و همان جواب را شنيد ، و در سومين بار گفت : * ( اقْرَأْ بِاسْمِ رَبِّكَ الَّذِي خَلَقَ ) * . . . ( تا آخر آيات پنجگانه ) .\r\nاين سخن را گفت و از ديده پيامبر ص پنهان شد .\r\nرسول خدا ص كه با دريافت نخستين اشعه وحى سخت خسته شده بود به سراغ خديجه آمد ، و فرمود : زملونى و دثرونى : « مرا بپوشانيد و جامه اى بر من بيفكنيد تا استراحت كنم » ( 1 ) .\r\n« طبرسى » در « مجمع البيان » نيز نقل مىكند كه رسول خدا ص به خديجه فرمود هنگامى كه تنها مىشوم ندايى مىشنوم ( و نگرانم ! ) .\r\nخديجه عرض كرد : خداوند جز خير در باره تو كارى نخواهد كرد ، چرا\r\n\r\n","description":"","footnote":"\r\n( 1 ) « ابو الفتوح رازى » جلد 12 صفحه 96 ( با كمى تلخيص ) - همين معنى را بسيارى از مفسران عامه و خاصه با شاخ و برگهاى بيشترى كه بعضى قابل قبول نيست نقل كرده‌اند .\r\n","page_name":" 153 ","page_number":153},
  {"content":"\r\nكه به خدا سوگند تو امانت را ادا مىكنى ، صله رحم بجا مىآورى ، در سخن گفتن راستگو هستى .\r\n« خديجه » مىگويد : بعد از اين ماجرا ما به سراغ « ورقة بن نوفل » رفتيم ( او از آگاهان عرب و عموزاده خديجه بود ) « رسول اللَّه ص آنچه را ديده بود براى » ورقه « بيان كرد ، » ورقه « گفت : هنگامى كه آن منادى به سراغ تو مىآيد دقت كن ببين چه مىشنوى ؟ سپس براى من نقل كن .\r\nپيامبر ص در خلوتگاه خود اين را شنيد كه مىگويد : اى محمد بگو :\r\nبِسْمِ اللَّه الرَّحْمنِ الرَّحِيمِ الْحَمْدُ لِلَّه رَبِّ الْعالَمِينَ - تا - وَلَا الضَّالِّينَ ، و بگو :\r\nلا إله الا اللَّه ، سپس حضرت به سراغ ورقه آمد و مطلب را براى او بازگو كرد .\r\n« ورقه » گفت : « بشارت بر تو ، باز هم بشارت بر تو ، من گواهى مىدهم تو همان هستى كه » عيسى بن مريم « بشارت داده است ! و تو شريعتى همچون » موسى « دارى تو پيامبر مرسلى ، و به زودى بعد از اين روز مامور به جهاد مىشوى و اگر من آن روز را درك كنم در كنار تو جهاد خواهم كرد » ! .\r\nهنگامى كه « ورقه » از دنيا رفت رسول خدا ص فرمود : « من اين روحانى را در بهشت ( بهشت برزخى ) ديدم در حالى كه لباس حرير بر تن داشت ، زيرا او به من ايمان آورد و مرا تصديق كرد » ( 1 ) .\r\nالبته در بعضى از كلمات مفسرين ، يا كتب تاريخ ، مطالب ناموزونى در باره اين فصل از زندگى پيغمبر اكرم ص به چشم مىخورد كه مسلما از احاديث مجعول و اسرائيليات است ، مثل اينكه پيغمبر بعد از ماجراى نخستين نزول وحى بسيار ناراحت شد و از اين ترسيد كه القائات شيطانى باشد ! يا چند بار تصميم گرفت خود را از كوه به زير پرتاب كند ! و امثال اين لاطائلات كه نه با مقام شامخ نبوت سازگار است ، نه با آنچه در تاريخ از عقل و درايت فوق العاده پيامبر\r\n\r\n","description":"","footnote":"\r\n( 1 ) « تفسير مجمع البيان » جلد 10 صفحه 514\r\n","page_name":" 154 ","page_number":154},
  {"content":"\r\nص و مديريت و شكيبايى و تسلط بر نفس و اعتماد او ثبت شده است .\r\nبه نظر مىرسد اين گونه روايات ضعيف و ركيك ساخته و پرداخته دشمنان اسلام است و خواسته‌اند هم اسلام را زير سؤال برند و هم شخص پيغمبر اكرم ص را با توجه به آنچه گفته شد به سراغ تفسير آيات مىرويم .\r\n\r\nتفسير : بخوان به نام پروردگارت\r\nدر نخستين آيه پيغمبر اكرم ص را مخاطب ساخته مىگويد : « بخوان بنام پروردگارت كه جهان را آفريد » ( * ( اقْرَأْ بِاسْمِ رَبِّكَ الَّذِي خَلَقَ ) * ) ( 1 ) .\r\nبعضى گفته‌اند ، مفعول در جمله بالا محذوف است و در اصل چنين بود اقرأ القرآن باسم ربك : « قرآن را با نام پروردگارت بخوان » و به همين جهت بعضى اين آيه را دليل بر آن گرفته‌اند كه بسم اللَّه جزء سوره‌هاى قرآن است ( 2 ) .\r\nو بعضى با را زائده دانسته ، و گفته‌اند : منظور اين است كه نام پروردگارت را بخوان ، ولى اين تفسير بعيد به نظر مىرسد ، چرا كه مناسب اين است گفته شود نام پروردگارت را به يادآور .\r\nقابل توجه اينكه در اينجا قبل از هر چيز تكيه روى مساله « ربوبيت » پروردگار شده است ، و مىدانيم « رب » به معنى « مالك مصلح » است كسى كه هم صاحب چيزى است و هم به اصلاح و تربيت آن مىپردازد .\r\nسپس براى اثبات ربوبيت پروردگار روى مساله خلقت و آفرينش جهان\r\n\r\n","description":"","footnote":"\r\n( 1 ) « راغب » در « مفردات » مىگويد : « قرائت » به معنى ضميمه كردن حروف و كلمات به يكديگر است و لذا به حرف واحد قرائت نمىگويند .\r\n( 2 ) در اين صورت « باء » براى « ملابست » است .\r\n","page_name":" 155 ","page_number":155},
  {"content":"\r\nهستى تكيه شده ، چرا كه بهترين دليل بر ربوبيت او خالقيت او است ، كسى عالم را تدبير مىكند كه آفريننده آن است .\r\nاين در حقيقت پاسخى است به مشركان عرب كه خالقيت خدا را پذيرفته بودند ، اما ربوبيت و تدبير را براى بتها قائل بودند ! به علاوه ربوبيت خداوند و تدبير او در نظام هستى بهترين دليل بر اثبات ذات مقدس او است .\r\nسپس از ميان مخلوقات روى مهمترين پديده جهان خلقت و گل سرسبد آفرينش يعنى « انسان » تكيه كرده ، و آفرينش او را يادآور شده ، و مىفرمايد :\r\n« همان خدايى كه انسان را از خون بسته اى خلق كرد » ( * ( خَلَقَ الإِنْسانَ مِنْ عَلَقٍ ) * ) .\r\n« من علق » در اصل به معنى چسبيدن به چيزى است ، و لذا به خون بسته و همچنين به « زالو » كه براى مكيدن خون به بدن مىچسبد « علق » گفته‌اند و از آنجا كه نطفه بعد از گذراندن دوران نخستين را در عالم جنين ، به شكل قطعه خون بسته چسبنده اى در مىآيد كه در ظاهر بسيار كم ارزش است ، مبدأ آفرينش انسان را در اين آيه همين موجود ناچيز مىشمرد ، تا قدرت نمايى عظيم پروردگار روشن شود كه از موجودى چنان بى ارزش مخلوقى چنين پر ارزش آفريده است .\r\nبعضى نيز گفته‌اند : منظور از علق در اينجا گل آدم است كه آن هم حالت چسبندگى داشت ، بديهى است خدايى كه اين مخلوق عجيب را از آن قطعه « گل چسبنده » به وجود آورد ، شايسته هر گونه ستايش است .\r\nگاه « علق » را به معنى موجود « صاحب علاقه » دانسته‌اند كه اشاره اى است به روح اجتماعى انسان ، و علقه آنها به يكديگر كه در حقيقت پايه اصلى تكامل بشر و پيشرفت تمدنها را تشكيل مىدهد .\r\n","description":"","footnote":"","page_name":" 156 ","page_number":156},
  {"content":"\r\nبعضى نيز « علق » را اشاره به « نطفه نر » ( اسپر ) مىدانند كه شباهت زيادى به « زالو » دارد ، اين موجود ذره بينى در آب نطفه شناور است ، و به سوى « نطفه زن » در رحم پيش مىرود ، و به آن مىچسبد ، و از تركيب آن دو نطفه كامل انسان به وجود مىآيد .\r\nدرست است كه در آن زمان اين گونه مسائل هنوز شناخته نشده بود ، ولى قرآن مجيد از طريق اعجاز علمى پرده از روى آن برداشته است .\r\nاز ميان اين تفسيرهاى چهارگانه تفسير اول روشنتر به نظر مىرسد ، هر چند جمع ميان چهار تفسير نيز بى مانع است .\r\nاز آنچه گفتيم روشن شد كه « انسان » بر طبق يك تفسير به معنى حضرت آدم و بر طبق سه تفسير ديگر به معنى مطلق انسانها است .\r\nبار ديگر براى تاكيد مىافزايد : « بخوان كه پروردگارت از هر كريمى كريمتر است ، و از هر بزرگوارى بزرگوارتر » ( * ( اقْرَأْ وَرَبُّكَ الأَكْرَمُ ) * ) ( 1 ) .\r\nبعضى معتقدند كه « اقرأ » دوم تاكيدى است بر « اقرأ » در آيات قبل ، و بعضى گفته‌اند با آن متفاوت است ، در جمله اول منظور قرائت پيامبر ص براى خويش است و در جمله دوم قرائت براى مردم ، ولى تاكيد مناسبتر به نظر مىرسد ، زيرا دليلى بر اين تفاوت در دست نيست .\r\nو به هر حال تعبير اين آيه در حقيقت پاسخى است به گفتار پيامبر ص در جواب جبرئيل كه گفت : من قرائت كننده نيستم ، يعنى « از بركت پروردگار فوق العاده كريم و بزرگوار تو توانايى بر قرائت و تلاوت دارى » .\r\n\r\n","description":"","footnote":"\r\n( 1 ) جمله « و ربك الاكرم » جمله اسميه استينافيه مركب از « مبتدا » و « خبر » است .\r\n","page_name":" 157 ","page_number":157},
  {"content":"\r\nسپس به توصيف خداوندى كه اكرم الاكرمين است پرداخته مىفرمايد :\r\n« همان كسى كه به وسيله قلم تعليم فرمود » ( * ( الَّذِي عَلَّمَ بِالْقَلَمِ ) * ) .\r\n« و به انسان آنچه را نمىدانست ياد داد » ( * ( عَلَّمَ الإِنْسانَ ما لَمْ يَعْلَمْ ) * ) .\r\nدر حقيقت اين آيات نيز پاسخى است به همان گفتار پيامبر ص كه فرمود « من قرائت كننده نيستم » يعنى همان خدايى كه به وسيله قلم انسانها را تعليم داد ، و به انسان آنچه را نمىدانست آموخت ، قادر است كه به بنده اى درس نخوانده همچون تو نيز قرائت و تلاوت را بياموزد .\r\nجمله ( * ( الَّذِي عَلَّمَ بِالْقَلَمِ ) * ) تاب دو معنى دارد ، نخست اينكه : خداوند نوشتن و كتاب را به انسان آموخت و قدرت و توانايى اين كار عظيم را كه مبدأ تاريخ بشر ، و سرچشمه تمام علوم و فنون و تمدنها است ، در او ايجاد كرد .\r\nديگر اينكه منظور اين است كه علوم و دانشها را از اين طريق و با اين وسيله به انسان آموخت .\r\nخلاصه اينكه طبق يك تفسير منظور تعليم كتابت است ، و طبق تفسير ديگر منظور علومى است كه از طريق كتابت به انسان رسيده است .\r\nو در هر حال تعبيرى است پر معنى كه در آن لحظات حساس نخستين نزول وحى در اين آيات بزرگ و پر معنى منعكس شده است .\r\n\r\nنكته‌ها :\r\n\r\n1 - آغاز وحى همراه با آغاز يك حركت علمى بود\r\nاين آيات چنان كه گفتيم به اعتقاد غالب مفسران يا تمام آنها نخستين آياتى است كه بر قلب پاك پيامبر ص نازل شده است و با تابش نخستين اشعه وحى فصل\r\n","description":"","footnote":"","page_name":" 158 ","page_number":158},
  {"content":"\r\nتازه اى در تاريخ بشريت آغاز شد ، و نوع بشر مشمول يكى از بزرگترين الطاف الهى گشت ، كاملترين آئينهاى الهى كه نقطه پايان و ختم اديان بود ، نازل گرديد ، و پس از نزول تمام احكام و تعليمات اسلامى به مصداق الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي وَرَضِيتُ لَكُمُ الإِسْلامَ دِيناً ( مائده - 3 › دين الهى تكميل و نعمتش به حد تمام و كمال رسيد و اسلام دين مرضى الهى گشت .\r\nموضوع بسيار جالب اينجا است در عين اينكه پيامبر ص « امى » و درس نخوانده بود ، و محيط حجاز را يكپارچه محيط جهل و نادانى فرا گرفته بود ، در نخستين آيات وحى تكيه بر مساله « علم » و « قلم » است كه بلافاصله بعد از نعمت بزرگ خلقت و آفرينش در اين آيات ذكر شده است ! در حقيقت اين آيات نخست از تكامل « جسم » انسان ، از يك موجود بىارزش مانند « علقه » ، خبر مىدهد ، و از سوى ديگر از تكامل « روح » به وسيله تعليم و تعلم مخصوصا از طريق قلم سخن مىگويد .\r\nآن روز كه اين آيات نازل مىشد نه تنها در محيط حجاز كه محيط جهل بود كسى ارزشى براى قلم قائل نبود در دنياى متمدن آن زمان نيز قلم از اهميت كمى برخوردار بود .\r\nاما امروز مىدانيم كه تمام تمدنها و علوم و دانشها و پيشرفتهايى كه در هر زمينه نصيب بشر شده بر محور قلم دور مىزند ، و به راستى « مداد علماء » بر « دماء شهداء » پيشى گرفته ، چرا كه هم زيربناى خون شهيد ، و هم پشتوانه آن مركبهاى قلمهاى دانشمندان است ، و اصولا سرنوشت اجتماعات انسانى در درجه اول به نيش قلمها بسته است .\r\nاصلاحات جوامع انسانى از قلمهاى مؤمن و متعهد شروع مىشود ، و فساد و تباهى اجتماعات نيز از قلمهاى مسموم و فاسد مايه مىگيرد .\r\nبى جهت نيست كه قرآن مجيد سوگند به قلم و آنچه با قلم مىنويسند ياد\r\n","description":"","footnote":"","page_name":" 159 ","page_number":159},
  {"content":"\r\nكرده ، يعنى هم به « ابزار » و هم به « محصول » آن ابزار ، آنجا كه مىفرمايد :\r\nن وَالْقَلَمِ وَما يَسْطُرُونَ ( قلم - 1 ) .\r\nمىدانيم دوران زندگى بشر را به دو دوران تقسيم مىكنند :\r\nدوران تاريخ .\r\nو دوران قبل از تاريخ .\r\nدوران تاريخ زمانى است كه قلم و خواندن و نوشتن ابداع شده بود ، و انسان توانسته است چيزى از زندگى خود را با قلم بنگارد و براى آيندگان بيادگار بگذارد ، و به اين ترتيب تاريخ بشر مساوى است با تاريخ پيدايش قلم و خط ! .\r\nدر زمينه نقش قلم در حيات انسانها شرح مبسوطى در جلد 24 تفسير نمونه در آغاز سوره « قلم » داشته‌ايم .\r\nبنا بر اين پايه اسلام از همان آغاز بر علم و قلم گذارده شده ، و بى جهت نيست كه قومى چنان عقب مانده بقدرى در علوم و دانشها پيش رفتند كه علم و دانش را - به اعتراف دوست و دشمن - به همه جهان صادر كردند ، و به اعتراف مورخان معروف اروپا اين نور علم و دانش مسلمين بود كه بر صفحه اروپاى تاريك قرون وسطى تابيد ، و آنها را وارد عصر تمدن ساخت .\r\nدر اين زمينه كتابهاى فراوانى از سوى خود آنها تحت عنوان « تاريخ تمدن اسلام » يا « ميراث اسلام » نوشته شده‌اند .\r\nچقدر نازيباست ملتى اين چنين ، و آئينى آن چنان ، در ميدان علم و دانش عقب بمانند و نيازمند ديگران و حتى وابسته به آنها شوند .\r\n\r\n3 - ذكر خدا در هر حال\r\nآغاز دعوت پيغمبر اكرم ص از ذكر نام خدا شروع شد ، « * ( اقْرَأْ بِاسْمِ\r\n","description":"","footnote":"","page_name":" 160 ","page_number":160},
  {"content":"\r\nرَبِّكَ ) * » .\r\nو جالب اينكه تمام زندگانى پر بار او آميخته با ذكر خدا و ياد خدا بود .\r\nذكر خداوند با هر نفسش توأم بود ، برمىخاست ، مىنشست ، مىخوابيد ، راه مىرفت ، سوار مىشد ، پياده مىشد ، توقف مىكرد همه با ياد خدا بود و با نام « اللَّه » .\r\nهنگامى كه از خواب بيدار مىشد مىفرمود : الحمد للَّه الذى احيانا بعد ما اماتنا و اليه النشور .\r\n« ابن عباس » مىگويد : شبى خدمتش خوابيده بودم ، هنگامى كه از خواب بيدار شد سر به سوى آسمان بلند كرد ، و ده آيه آخر سوره آل عمران را تلاوت فرمود :\r\nإِنَّ فِي خَلْقِ السَّماواتِ وَالأَرْضِ وَاخْتِلافِ اللَّيْلِ وَالنَّهارِ . . . سپس عرضه داشت :\r\nاللهم لك الحمد انت نور السماوات و الارض و من فيهن . . . اللهم لك اسلمت و بك آمنت و عليك توكلت و اليك انبت . . .\r\nهنگامى كه از خانه بيرون مىآمد مىفرمود : بسم اللَّه ، توكلت على اللَّه ، اللهم انى اعوذ بك ان اضل ، او اضل ، او ازل ، او اظلم ، او اظلم ، او اجهل او يجهل على .\r\nو هنگامى كه وارد مسجد مىشد مىفرمود : اعوذ باللَّه العظيم و بوجهه الكريم و سلطانه القديم من الشيطان الرجيم .\r\nو هنگامى كه لباس نوى در تن مىكرد مىفرمود : اللهم لك الحمد انت كسوتنيه اسئلك خيره و خير ما صنع له و اعوذ بك من شره و شر ما صنع له .\r\nو هنگامى كه به خانه باز مىگشت مىفرمود : الحمد للَّه الذى كفانى و آوانى و الحمد للَّه الذى اطعمنى و سقانى .\r\nو به همين ترتيب تمام زندگى او با ياد خدا و نام خدا و تقاضاى الطاف خداوند عجين و آميخته بود ( 1 ) .\r\n\r\n","description":"","footnote":"\r\n( 1 ) « فى ظلال القرآن » جلد 8 صفحه 619 به بعد ( با تلخيص فراوان ) .\r\n","page_name":" 161 ","page_number":161},
  {"content":"\r\n\r\n[ سوره العلق ‹ 96 › : آيات 6 تا 14 
  ]\r\nكَلَّا إِنَّ الإِنْسانَ لَيَطْغى ‹ 6 › أَنْ رَآه اسْتَغْنى ‹ 7 › إِنَّ إِلى رَبِّكَ الرُّجْعى ‹ 8 › أَ رَأَيْتَ الَّذِي يَنْهى ‹ 9 › عَبْداً إِذا صَلَّى ‹ 10 ›\r\nأَ رَأَيْتَ إِنْ كانَ عَلَى الْهُدى ‹ 11 › أَوْ أَمَرَ بِالتَّقْوى ‹ 12 › أَ رَأَيْتَ إِنْ كَذَّبَ وَتَوَلَّى ‹ 13 › أَ لَمْ يَعْلَمْ بِأَنَّ اللَّه يَرى ‹ 14 ›\r\n\r\nترجمه :\r\n6 - چنين نيست كه انسان حقشناس باشد مسلما طغيان مىكند .\r\n7 - به خاطر اينكه خود را بى نياز مىبيند ! 8 - مسلما بازگشت همه به سوى پروردگار تو است .\r\n9 - به من خبر ده آيا كسى كه نهى مىكند . . .\r\n","description":"","footnote":"","page_name":" 162 ","page_number":162},
  {"content":"\r\n10 - بنده اى را به هنگامى كه نماز مىخواند ( آيا مستحق عذاب الهى نيست ) ؟\r\n11 - به من خبر ده اگر اين بنده بر طريق هدايت باشد ، 12 - يا مردم را به تقوا دستور دهد ( آيا نهى كردن او سزاوار است ؟ ) .\r\n13 - به من خبر ده اگر ( اين طغيانگر ) تكذيب حق كند و به آن پشت نمايد ( چه سرنوشت دردناكى خواهد داشت ؟ ) .\r\n14 - آيا او نمىداند كه خداوند همه اعمالش را مىبيند ؟ !\r\n\r\nتفسير : آيا نمىدانى خدا همه اعمالت را مىبيند ؟\r\nدر تعقيب آيات گذشته كه در آن اشاره به نعمتهاى مادى و معنوى پروردگار نسبت به انسان شده بود ، و لازمه يك چنين نعمت گسترده اى سپاسگزارى انسان و تسليم او در برابر خداوند است ، در آيات مورد بحث مىفرمايد : « چنين نيست كه نعمتهاى الهى روح شكرگزارى را هميشه در انسان زنده كند ، بلكه او مسلما طغيان مىكند » . . . ( * ( كَلَّا إِنَّ الإِنْسانَ لَيَطْغى ) * ) ( 1 ) .\r\n« به خاطر اينكه خود را مستغنى و بى نياز مىبيند » ( * ( أَنْ رَآه اسْتَغْنى ) * ) ( 2 ) .\r\nاين طبيعت غالب انسانها است ، طبيعت كسانى است كه در مكتب عقل\r\n\r\n","description":"","footnote":"\r\n( 1 ) طبق آنچه در بالا آورده‌ايم « كلا » براى ردع است نسبت به چيزى كه لازمه مضمون آيات گذشته مىباشد ، بعضى نيز آن را به معنى « حقا » گرفته‌اند ، كه براى تاكيد مىباشد .\r\n( 2 ) جمله « * ( أَنْ رَآه اسْتَغْنى ) * » مفعول لاجله است ، و در تقدير لان . . . مىباشد ، و رؤيت در اينجا به معنى علم است و لذا دو مفعول گرفته ، اين احتمال نيز وجود دارد كه به معنى رؤيت حسى باشد ، و « استغنى » به منزله « حال » بوده باشد .\r\n","page_name":" 163 ","page_number":163},
  {"content":"\r\nو وحى پرورش نيافته‌اند كه وقتى خود را مستغنى مىپندارند ، شروع به سركشى و طغيان مىكنند .\r\nنه خدا را بنده‌اند ، نه احكام او را به رسميت مىشناسند ، نه به نداى و جدان گوش فرا مىدهند ، و نه حق و عدالت را رعايت مىكنند .\r\nانسان و هيچ مخلوق ديگر هرگز بى نياز و مستغنى نخواهد شد ، بلكه موجودات ممكنه هميشه نيازمند به لطف و نعمتهاى خدا هستند ، و اگر لحظه اى فيض او قطع شود درست در همان لحظه همه نابود مىگردند ، منتها انسان گاهى به غلط خود را بى نياز مىپندارد ، و تعبير لطيف آيه نيز اشاره به همين معنى است كه مىگويد : « خود را بى نياز مىبيند » نمىگويد : « بى نياز مىشود » .\r\nبعضى معتقدند كه منظور از « انسان » در آيه مورد بحث خصوص « ابو جهل » است كه از آغاز دعوت پيامبر ص به مخالفت برخاست ، ولى مسلما « انسان » در اينجا مفهوم كلى دارد ، و امثال ابو جهل مصداقهايى از آن مىباشند .\r\nبه هر حال چنين به نظر مىرسد كه هدف آيه اين است كه پيغمبر ص انتظار نداشته باشد مردم به زودى دعوتش را پذيرا شوند ، بلكه بايد خود را براى انكار و مخالفت مستكبران طغيانگر ، آماده سازد ، و بداند راهى پر فراز و نشيب در پيش روى او است .\r\nسپس اين طاغيان مستكبر را مورد تهديد قرار داده ، مىفرمايد : « مسلما بازگشت همه به سوى پروردگار تو است » ( إِنَّ إِلى رَبِّكَ الرُّجْعى ) .\r\nو او است كه طغيانگران را به كيفر اعمالشان مىرساند .\r\nاصولا همانگونه كه بازگشت همه چيز به سوى او است ، و همه مىميرند و ميراث آسمان و زمين براى ذات پاك او مىماند : وَلِلَّه مِيراثُ السَّماواتِ وَالأَرْضِ\r\n","description":"","footnote":"","page_name":" 164 ","page_number":164},
  {"content":"\r\n( آل عمران - 180 ) در آغاز نيز همه چيز از ناحيه او بوده ، و جاى اين نيست كه انسان خود را بى نياز بشمرد و مغرور گردد ، و طغيان كند .\r\nسپس به قسمتى از كارهاى طغيانگران مغرور ، ممانعت آنها از سلوك راه حق و پيمودن طريق هدايت و تقوى ، پرداخته ، مىافزايد : « به من خبر ده آيا كسى كه نهى مىكند » . . . ( * ( أَ رَأَيْتَ الَّذِي يَنْهى ) * ) .\r\n« بنده اى را به هنگامى كه نماز مىخواند » ( * ( عَبْداً إِذا صَلَّى ) * ) .\r\nآيا چنين كسى مستحق عذاب و كيفر الهى نيست ؟ ! در احاديث آمده است : « ابو جهل » از اطرافيان خود سؤال كرد : آيا محمد در ميان شما نيز ( براى سجده ) صورت به خاك مىگذارد ؟ گفتند : آرى ، گفت :\r\nسوگند به آنچه ما به آن سوگند ياد مىكنيم ، اگر او را در چنين حالى ببينم با پاى خود گردن او را له مىكنم ! به او گفتند : ببين ، او در آنجا مشغول نماز خواندن است ! ابو جهل حركت كرد تا گردن پيامبر ص را زير پاى خود بفشارد ، ولى هنگامى كه نزديك آمد عقب نشينى كرده و با دستش گويى چيزى را از خود دور مىكرد ! ، به او گفتند : اين چه وضعى است در تو مىبينيم ؟ گفت : ناگهان ميان خودم و او خندقى از آتش ديدم و منظره وحشتناك و همچنين بال و پرهايى مشاهده كردم ! در اينجا پيغمبر خدا ص فرمود : قسم به كسى كه جانم در دست او است اگر به من نزديك شده بود فرشتگان خدا بدن او را قطعه قطعه مىكردند و عضو عضو او را مىربودند « !\r\n","description":"","footnote":"","page_name":" 165 ","page_number":165},
  {"content":"\r\nاينجا بود كه آيات فوق نازل شد ( 1 ) .\r\nطبق اين روايات آيات فوق در آغاز بعثت نازل نشده ، بلكه وقتى نازل شد كه دعوت اسلام برملا شده بود ، و لذا عده اى معتقدند تنها پنج آيه نخستين اين سوره در آغاز بعثت نازل شده و بقيه با فاصله قابل ملاحظه اى بوده است .\r\nولى به هر حال اين شان نزول هرگز مانع گستردگى مفهوم آيه نيست .\r\nدر آيه بعد براى تاكيد بيشتر مىافزايد : « به من خبر ده اگر اين بنده نمازگزار بر طريق هدايت باشد » . . . ( * ( أَ رَأَيْتَ إِنْ كانَ عَلَى الْهُدى ) * ) .\r\n« يا مردم را به تقوى دستور دهد » . . . ( * ( أَوْ أَمَرَ بِالتَّقْوى ) * ) .\r\nآيا نهى كردن او سزاوار است ؟ و آيا مجازات چنين كسى جز آتش دوزخ مىتواند باشد ؟ ! « به من خبر ده اگر اين شخص طغيانگر كه رهروان راه حق را از نماز و هدايت و تقوى باز مىدارد ، اگر تكذيب حق كند و از آن روى گرداند چه سرنوشت دردناكى خواهد داشت » ؟ ! ( * ( أَ رَأَيْتَ إِنْ كَذَّبَ وَتَوَلَّى ) * ) ( 2 ) .\r\n\r\n","description":"","footnote":"\r\n( 1 ) تفسير « مجمع البيان » جلد 10 صفحه 515 .\r\n( 2 ) جمله‌هاى « رأيت » در سه آيه بالا به گفته بسيارى از مفسران به معنى « اخبرنى » است كه ما آن را در فارسى « به من بگو » ترجمه كرده‌ايم ، و جواب شرطهايى كه در اين آيات آمده محذوف است ، و در تقدير چنين است كيف يكون حاله و مجازاته و عذابه ؟ : سرنوشت چنين انسانى و مجازات و عذاب او چگونه خواهد بود « ؟ !\r\n","page_name":" 166 ","page_number":166},
  {"content":"\r\n« آيا او نمىداند كه خداوند همه اعمال او را مىبيند » و همه را براى حساب و جزا ثبت و ضبط مىكند ؟ ! ( * ( أَ لَمْ يَعْلَمْ بِأَنَّ اللَّه يَرى ) * ) .\r\nتعبير به قضيه شرطيه در آيات فوق اشاره به اين است كه اين طغيانگر مغرور لا اقل اين احتمال را بايد بدهد كه پيامبر اسلام ص بر طريق هدايت است ، و دعوتش دعوت به سوى تقوى است ، همين احتمال براى اينكه جلو طغيان او را بگيرد كافى است .\r\nبنا بر اين مفهوم اين آيات ترديد در هدايت و دعوت پيامبر ص به سوى تقوى نمىباشد ، بلكه اشاره به نكته ظريف بالاست .\r\nبعضى از مفسران ضمير در « كان » و « أمر » را به همان شخص نهى كننده مانند « ابو جهل » باز گردانده‌اند ، بنا بر اين مفهوم آيات چنين مىشود : اگر او هدايت را بپذيرد و به جاى منع از نماز دعوت به تقوى كند چقدر به حال او مفيد است ؟\r\nولى تفسير اول مناسبتر به نظر مىرسد .\r\n\r\nنكته : عالم هستى محضر خدا است\r\nتوجه به اين واقعيت كه هر كارى را انسان انجام مىدهد در پيشگاه خدا است ، و اصولا « تمام عالم هستى محضر خدا است » ، و چيزى از اعمال و حتى نيات آدمى از او پنهان نيست ، مىتواند روى برنامه زندگى انسان اثر زياد بگذارد ، و او را از خلافكاريها باز دارد ، مشروط بر اينكه ايمان به اين مطلب واقعا در دل او جاى گيرد و به صورت يك باور قطعى در آيد .\r\n","description":"","footnote":"","page_name":" 167 ","page_number":167},
  {"content":"\r\nدر حديثى مىخوانيم :\r\nاعبد اللَّه كانك تراه فان لم تكن تراه فانه يراك :\r\n« خدا را آن چنان عبادت كن كه گويى او را مىبينى و اگر تو او را نمىبينى او تو را به خوبى مىبيند » .\r\nنقل مىكنند بيدار دلى بعد از گناهى توبه كرده بود ، و پيوسته مىگريست ، گفتند : چرا اينقدر گريه مىكنى ؟ مگر نمىدانى خداوند متعال غفور است ؟\r\nگفت : آرى ، ممكن است او عفو كند ، ولى اين خجلت و شرمسارى كه او مرا ديده چگونه از خود دور سازم ؟ !\r\n\r\nگيرم كه تو از سر گنه درگذرى\r\nزان شرم كه ديدى كه چه كردم چكنم ؟ !\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n[ سوره العلق ‹ 96 › : آيات 15 تا 19 
  ]\r\nكَلَّا لَئِنْ لَمْ يَنْتَه لَنَسْفَعاً بِالنَّاصِيَةِ ‹ 15 › ناصِيَةٍ كاذِبَةٍ خاطِئَةٍ ‹ 16 › فَلْيَدْعُ نادِيَه ‹ 17 › سَنَدْعُ الزَّبانِيَةَ ‹ 18 › كَلَّا لا تُطِعْه وَاسْجُدْ وَاقْتَرِبْ ‹ 19 ›\r\n\r\nترجمه :\r\n15 - چنان نيست كه او خيال مىكند اگر دست از كار خود بر ندارد ناصيه اش ( موى پيش سرش ) را گرفته ( و به سوى عذاب مىكشانيم ) .\r\n16 - همان ناصيه دروغگوى خطا كار ! 17 - سپس هر كه را مىخواهد صدا بزند ( تا ياريش كند ) .\r\n18 - ما هم به زودى ماموران دوزخ را صدا مىزنيم ! 19 - چنان نيست كه او مىپندارد ، هرگز او را اطاعت مكن و سجده نما و تقرب جوى .\r\n\r\nتفسير : سجده كن و تقرب جوى !\r\nبه دنبال بحثى كه در آيات گذشته پيرامون طغيانگران كافر و مزاحمت آنها نسبت به پيغمبر اكرم ص و نمازگزاران آمده بود ، در اين آيات آنها را زير رگبار شديدترين تهديدها گرفته مىفرمايد :\r\n","description":"","footnote":"","page_name":" 169 ","page_number":169},
  {"content":"\r\n« چنان نيست كه او مىپندارد » ( گمان مىكند مىتواند پا بر گردن پيغمبر به هنگام سجده بگذارد و او را از اين برنامه الهى باز دارد ) ( كلا ) .\r\n« اگر دست از اين جهل و غرور خود برندارد ، موى جلو سر او را گرفته و به سوى عذاب مىكشانيم ( * ( لَئِنْ لَمْ يَنْتَه لَنَسْفَعاً بِالنَّاصِيَةِ ) * ) .\r\n« همان پيش سر دروغگوى خطا كار » ! ( * ( ناصِيَةٍ كاذِبَةٍ خاطِئَةٍ ) * ) .\r\nلنسفعا از ماده « سفع » ( بر وزن عفو ) به گفته بعضى از مفسران معانى مختلفى دارد : گرفتن و به شدت كشيدن ، سيلى به صورت زدن ، چهره را سياه كردن ( آن سه قطعه سنگى را كه به هنگام گذاردن ديگ بر روى آتش پايه‌هاى ديگ را تشكيل مىدهد نيز « سفع » مىنامند چرا كه سياه و دود آلوده است ) و بالآخره علامت گذاردن و خوار كردن ( 1 ) .\r\nو از همه مناسبتر در اينجا همان معنى اول است ، هر چند در آيه مورد بحث معانى ديگر نيز احتمال دارد .\r\nبه هر حال آيا منظور اين است كه اين ماجرا در قيامت واقع مىشود كه موى پيش سر امثال ابو جهل را مىگيرند و به سوى آتش دوزخ مىكشانند ، يا در دنيا تحقق مىيابد ، و يا هر دو ؟ ! بعيد نيست هر دو باشد ، و شاهدش روايت زير است .\r\nدر روايتى مىخوانيم : هنگامى كه سوره الرحمن نازل شد پيغمبر ص به يارانش فرمود : چه كسى از شما اين سوره را بر رؤساى قريش مىخواند ؟\r\nحاضران در پاسخ كمى سكوت كردند ، چرا كه از آزار سران قريش بيمناك بودند .\r\n« عبد اللَّه بن مسعود » برخاست و گفت : اى رسول خدا ! من اين كار را\r\n\r\n","description":"","footnote":"\r\n( 1 ) « فخر رازى » جلد 32 صفحه 23 .\r\n","page_name":" 170 ","page_number":170},
  {"content":"\r\nمىكنم . . . ابن مسعود كه جثه اى كوچك داشت و از نظر جسمانى ضعيف بود برخاست و نزد سران قريش آمد ، آنها را در گرد كعبه جمع ديد ، تلاوت سوره الرحمن را آغاز كرد .\r\n« ابو جهل » برخاست و چنان سيلى به صورت او زد كه گوش او پاره شد ، و خون جارى گشت ! ابن مسعود گريان به خدمت پيامبر ص آمد ، هنگامى كه چشم پيامبر ص بر او افتاد ، ناراحت شد ، سر را به زير انداخت و در غم و اندوه عميقى فرو رفت .\r\nناگهان جبرئيل نازل شد در حالى كه خندان و مسرور بود ، فرمود : اى جبرئيل چرا مىخندى در حالى كه ابن مسعود گريان است ؟ عرض كرد به زودى دليل آن را خواهى دانست .\r\nاين ماجرا گذشت ، هنگامى كه مسلمانان روز جنگ بدر پيروز شدند ابن مسعود در ميان كشته‌هاى مشركان گردش مىكرد ، چشمش به ابو جهل افتاد ، در حالى كه آخرين نفسهاى خود را مىكشيد ، ابن مسعود روى سينه او قرار گرفت هنگامى كه چشمش به او افتاد ، گفت : اى چوپان ناچيز ! بر جايگاه بلندى قرار گرفته اى ! ابن مسعود گفت الاسلام يعلو و لا يعلى عليه :\r\n« اسلام برترى مىگيرد و چيزى بر اسلام برترى نخواهد گرفت » .\r\nابو جهل به او گفت به دوستت محمد بگو : احدى در زندگى در نظر من از او مبغوضتر نبود و حتى در حال مرگم ! هنگامى كه اين سخن به گوش پيغمبر ص رسيد فرمود : فرعون زمان من ، از فرعون موسى بدتر بود ، چرا كه او در واپسين لحظات عمر گفت : من ايمان آوردم ، ولى اين طغيانش بيشتر شد ! سپس ابو جهل رو به ابن مسعود كرد و گفت : سر مرا با اين شمشير قطع\r\n","description":"","footnote":"","page_name":" 171 ","page_number":171},
  {"content":"\r\nكن كه تيزتر است ، هنگامى كه ابن مسعود سرش را جدا كرد نمىتوانست آن را بردارد و به خدمت رسول خدا آورد ( موى پيش سر او را گرفت و روى زمين كشيد و خدمت پيامبر آورد ، و مضمون آيه در اين دنيا نيز تحقق يافت ) ( 1 ) .\r\n« ناصية » موى پيش سر است ، و گرفتن ناصيه در جايى گفته مىشود كه بخواهند كسى را با ذلت و خوارى به سوى كارى برند ، زيرا هنگامى كه موى پيش سر كسى را مىگيرند قدرت هر گونه حركت از او سلب مىشود ، و چاره اى جز تسليم ندارد .\r\nالبته كلمه « ناصيه » هم در مورد افراد ، و هم اشياء نفيس ، به كار مىرود ، همانگونه كه ما در فارسى تعبير به « پيشانى جمعيت » يا « پيشانى ساختمان » مىكنيم .\r\nتعبير به « * ( ناصِيَةٍ كاذِبَةٍ خاطِئَةٍ ) * » اشاره به شخصى است كه صاحب اين ناصيه است كه هم دروغگو بود و هم خطا كار ، همچون ابو جهل .\r\nدر روايتى از ابن عباس آمده است كه روزى ابو جهل نزد رسول خدا ص آمد در حالى كه حضرت نزديك مقام ابراهيم مشغول نماز بود ، صدا زد مگر من تو را از اين كار نهى نكردم ؟ حضرت ص بر او بانگ زد و او را از خود راند .\r\nابو جهل گفت : اى محمد ! بر من بانگ مىزنى ، و مرا مىرانى ؟ تو نمىدانى قوم و عشيره من در اين سرزمين از همه بيشتر است ( 2 ) .\r\nدر اينجا آيه بعد نازل شد « اين جاهل مغرور تمام قوم و عشيره خود را صدا زند و از آنها يارى بطلبد » ( * ( فَلْيَدْعُ نادِيَه ) * ) .\r\n\r\n","description":"","footnote":"\r\n( 1 ) « تفسير فخر رازى » جلد 32 صفحه 23 ( با تلخيص ) .\r\n( 2 ) « فى ظلال القرآن » جلد 10 صفحه 624 .\r\n","page_name":" 172 ","page_number":172},
  {"content":"\r\n« ما هم ماموران دوزخ را صدا مىزنيم » ( * ( سَنَدْعُ الزَّبانِيَةَ ) * ) .\r\nتا معلوم شود كه اين غافل بى خبر كارى از او ساخته نيست ، و در چنگال ماموران عذاب همچون پر كاهى در وسط يك طوفان سهمگين است ! « نادى » از ماده « ندا » ( صدا زدن ) به معنى مجلس عمومى است ، و گاه به مركز تفريح نيز نادى گفته مىشود ، چون در آنجا افراد يكديگر را صدا مىزنند و ندا مىكنند .\r\nبعضى گفته‌اند : از « ندا » به معنى بخشش گرفته شده ، چون در آنجا از يكديگر پذيرايى مىكنند .\r\n« دار الندوة » كه به مجلس مشورتى معروف قريش گفته مىشد نيز از همين معنى گرفته شده .\r\nولى در اينجا منظور از « نادى » جماعتى است كه در آن مجلس جمع مىشوند ، يا به تعبير ديگر قوم و عشيره و دوستانى است كه امثال ابو جهل در كارهاى خود بر نيروى آنها تكيه مىكردند .\r\n« زبانية » جمع « زبنيه » ( به كسر زا ) در اصل به معنى مامورين انتظامى ، از ماده « زبن » ( بر وزن متن ) به معنى دفع كردن و صدمه زدن و دور ساختن است ، و در اينجا به معنى فرشتگان عذاب و ماموران دوزخ است .\r\nدر آخرين آيه اين سوره كه آيه سجده است مىفرمايد : « چنان نيست كه او مىپندارد و اصرار بر ترك سجده تو دارد » ( كلا ) .\r\n« هرگز او را اطاعت مكن و به درگاه پروردگارت سجده كن و به او تقرب جوى » ( * ( لا تُطِعْه وَاسْجُدْ وَاقْتَرِبْ ) * ) .\r\n","description":"","footnote":"","page_name":" 173 ","page_number":173},
  {"content":"\r\nابو جهلها كوچكتر از آنند كه بتوانند مانع سجده تو شوند ، و يا در راه پيشرفت آئينت سنگ بيندازند و مانع ايجاد كنند ، تو با توكل بر پروردگار و نيايش و عبادت و سجده ، در اين مسير گام بردار و هر روز به خداى خود نزديك و نزديكتر شو .\r\nضمنا از اين آيه به خوبى استفاده مىشود كه « سجده » باعث قرب انسان در درگاه خدا است ، و لذا در حديثى از رسول خدا ص مىخوانيم كه فرمود :\r\nاقرب ما يكون العبد من اللَّه اذا كان ساجدا « نزديكترين حالت بنده به خداوند زمانى است كه در سجده باشد » .\r\nالبته مىدانيم طبق روايات اهل بيت عصمت ع چهار سجده واجب در قرآن داريم « الم سجده » و « فصلت » و « النجم » و در اينجا ( سوره علق ) و بقيه سجده‌هاى قرآن مستحبّ است .\r\n\r\nنكته : طغيان و احساس بى نيازى\r\nغالب مفاسد دنيا از قشرهاى مرفه و مستكبر سرچشمه مىگيرد ، و هميشه در صف اول مبارزه در مقابل انبياء آنها بودند ، همانها كه گاه قرآن از آنان به « ملا » تعبير كرده ( اعراف 60 ) و گاه به « مترفين » ( سبا 34 ) و گاه به « مستكبرين » ( مؤمنون 67 ) كه اولى اشاره به جمعيت اشرافى است كه ظاهرشان چشمها را پر مىكند و درونشان تهى و خالى است ، و دومى اشاره به كسانى است كه در ناز و نعمت به سر مىبرند و مست و مغرورند و از درد و رنج ديگران بى خبر و سومى به آنها كه بر مركب كبر و غرور سوار و از خدا و خلق دورند .\r\nو سرچشمه همه اينها احساس بى نيازى و غنا است ، و اين از ويژگيهاى\r\n","description":"","footnote":"","page_name":" 174 ","page_number":174},
  {"content":"\r\nافراد كم ظرفيت است كه وقتى به نعمت و مال و مقامى مىرسند ، چنان مست مىشوند و احساس بى نيازى مىكنند كه خدا را هم به دست فراموشى مىسپارند .\r\nدر حالى كه مىدانيم از نسيمى دفتر ايام بر هم مىخورد و تمام اموال انسان در كمتر از يك ساعت ممكن است نابود شود ، يا سيل و زلزله و صاعقه اى همه را بر باد دهد ، و سلامت او نيز با گلوگير شدن يك جرعه آب چنان به خطر بيفتد كه مرگ را با چشم خود ببيند .\r\nاين چه غفلتى است كه دامن گروهى را مىگيرد و خود را بى نياز مىپندارند ، و بر مركب سركش غرور سوار شده صحنه اجتماع را جولانگاه خود قرار مىدهند .\r\nپناه بر خدا از اين جهل و نادانى ! و از اين بيخبرى و خيره سرى ! براى از ميان رفتن چنين حالتى كافى است كه انسان كمى به ضعف بى حساب خود ، و قدرت عظيم پروردگار ، بينديشد ، و كمى تاريخ گذشتگان را و رق بزند و سرگذشت اقوامى را كه از او قوىتر و نيرومندتر بودند ببيند ، تا از مركب غرور پياده شود .\r\nخداوندا ! ما را از كبر و غرور كه عامل اصلى دورى از تو است حفظ كن .\r\nپروردگارا ! لحظه اى در دنيا و آخرت ما را به خودمان وامگذار .\r\nبارالها ! به ما چنان قدرتى مرحمت كن كه بينى اين مستكبران مغرور كه سد راه تواند بر خاك بماليم و نقشه هايشان نقش بر آب كنيم .\r\nآمين يا رب العالمين پايان سوره « علق »\r\n","description":"","footnote":"","page_name":" 175 ","page_number":175},
  {"content":"\r\n","description":"","footnote":"","page_name":" 176 ","page_number":176},
  {"content":"\r\n\r\n‹ 97 › سوره قدر اين سوره در مكه نازل شده و داراى 5 آيه است\r\n","description":"","footnote":"","page_name":" 177 ","page_number":177},
  {"content":"\r\n\r\nمحتوى و فضيلت سوره قدر\r\nمحتواى اين سوره چنان كه از نامش نيز پيدا است بيان نزول قرآن مجيد در شب قدر است ، و سپس بيان اهميت شب قدر و بركات و آثار آن .\r\nدر اينكه اين سوره در « مكه » نازل شده ، يا مدينه ؟ مشهور ميان مفسران « مكى » بودن آن است ، ولى بعضى احتمال داده‌اند كه در مدينه نازل شده است ، زيرا در روايتى آمده كه پيغمبر اكرم ص در خواب ديد كه « بنى اميه » از منبر او بالا رفته‌اند ، اين امر بر پيامبر گران آمد و ناراحت شد ، سوره قدر نازل گرديد و پيامبر را تسلى دارد ( لذا بعضى لَيْلَةُ الْقَدْرِ خَيْرٌ مِنْ أَلْفِ شَهْرٍ را ناظر به مدت حكومت بنى اميه كه حدود يكهزار ماه بود مىدانند ) و مىدانيم مسجد و منبر در مدينه تشكيل شد نه در مكه ( 1 ) .\r\nولى معروف چنان كه گفتيم « مكى » بودن است ، و اين روايت ممكن است از قبيل تطبيق باشد نه شان نزول :\r\nدر فضيلت تلاوت اين سوره همين بس كه از پيغمبر اكرم ص نقل است كه فرمود :\r\nمن قرأها اعطى من الاجر كمن صام رمضان و احيا ليلة القدر :\r\n« هر كس آن را تلاوت كند مانند كسى است كه ماه رمضان را روزه گرفته ، و شب قدر را احيا داشته است » ( 2 ) .\r\nدر حديث ديگرى از امام باقر ع مىخوانيم :\r\nمن قرأ انا انزلناه بجهر كان كشاهر سيفه فى سبيل اللَّه ، و من قرأها سرا كان كالمتشحط بدمه فى سبيل اللَّه\r\n« كسى كه سوره انا انزلناه را بلند و آشكار بخواند مانند كسى است كه در\r\n\r\n","description":"","footnote":"\r\n( 1 ) « روح المعانى » جلد 30 صفحه 188 و « در المنثور » جلد 6 صفحه 371 .\r\n( 2 ) « مجمع البيان » جلد 10 صفحه 516 .\r\n","page_name":" 178 ","page_number":178},
  {"content":"\r\nراه خدا شمشير كشيده و جهاد مىكند ، و كسى كه بطور پنهان بخواند مانند كسى است كه در راه خدا به خون آغشته است » ( 1 ) .\r\nواضح است اين همه فضيلت از آن كسى نيست كه آن را مىخواند و حقيقتش را درك نمىكند ، بلكه از آن كسى است كه مىخواند و مىفهمد و به محتوايش جامه عمل مىپوشاند ، قرآن را بزرگ مىشمرد و آياتش را در زندگى پياده مىكند .\r\n\r\n","description":"","footnote":"\r\n( 1 ) همان مدرك .\r\n","page_name":" 179 ","page_number":179},
  {"content":"\r\n\r\n[ سوره القدر ‹ 97 › : آيات 1 تا 5 
  ]\r\nبِسْمِ اللَّه الرَّحْمنِ الرَّحِيمِ\r\nإِنَّا أَنْزَلْناه فِي لَيْلَةِ الْقَدْرِ ‹ 1 › وَما أَدْراكَ ما لَيْلَةُ الْقَدْرِ ‹ 2 › لَيْلَةُ الْقَدْرِ خَيْرٌ مِنْ أَلْفِ شَهْرٍ ‹ 3 › تَنَزَّلُ الْمَلائِكَةُ وَالرُّوحُ فِيها بِإِذْنِ رَبِّهِمْ مِنْ كُلِّ أَمْرٍ ‹ 4 ›\r\nسَلامٌ هِيَ حَتَّى مَطْلَعِ الْفَجْرِ ‹ 5 ›\r\n\r\nترجمه :\r\nبنام خداوند بخشنده مهربان 1 - ما آن ( قرآن ) را در شب قدر نازل كرديم .\r\n2 - و تو چه مىدانى شب قدر چيست ؟ ! 3 - شب قدر بهتر از هزار ماه است !\r\n","description":"","footnote":"","page_name":" 180 ","page_number":180},
  {"content":"\r\n4 - فرشتگان و « روح » در آن شب به اذن پروردگارشان براى ( تقدير ) هر كار نازل مىشوند .\r\n5 - شبى است مملو از سلامت ( و بركت و رحمت ) تا طلوع صبح !\r\n\r\nتفسير : شب قدر شب نزول قرآن !\r\nاز آيات قرآن به خوبى استفاده مىشود كه قرآن مجيد در ماه مبارك رمضان نازل شده است : « شَهْرُ رَمَضانَ الَّذِي أُنْزِلَ فِيه الْقُرْآنُ » ( بقره 185 ) و ظاهر اين تعبير آن است كه تمام قرآن در اين ماه نازل گرديد .\r\nو در نخستين آيه سوره قدر مىافزايد : « ما آن را در شب قدر نازل كرديم » ( * ( إِنَّا أَنْزَلْناه فِي لَيْلَةِ الْقَدْرِ ) * ) .\r\nگر چه در اين آيه صريحا نام قرآن ذكر نشده ولى مسلم است كه ضمير « * ( إِنَّا أَنْزَلْناه ) * » به قرآن باز مىگردد و ابهام ظاهرى آن براى بيان عظمت و اهميت آن است .\r\nتعبير به * ( إِنَّا أَنْزَلْناه ) * ( ما آن را نازل كرديم ) نيز اشاره ديگرى به عظمت اين كتاب بزرگ آسمانى است كه خداوند نزول آن را به خودش نسبت داده مخصوصا با صيغه متكلم مع الغير كه مفهوم جمعى دارد و دليل بر عظمت است .\r\nنزول آن در شب « قدر » همان شبى كه مقدرات و سرنوشت انسانها تعيين مىشود دليل ديگرى بر سرنوشتساز بودن اين كتاب بزرگ آسمانى است .\r\nاز ضميمه كردن اين آيه با آيه سوره بقره نتيجه گيرى مىشود كه شب قدر در ماه مبارك رمضان است ، اما كدام شب است ؟ از قرآن چيزى در اين مورد استفاده نمىشود ، ولى روايات در اين باره بحث فراوان كرده‌اند كه در پايان تفسير اين سوره به خواست خدا در اين زمينه و مسائل ديگر سخن خواهيم گفت .\r\n","description":"","footnote":"","page_name":" 181 ","page_number":181},
  {"content":"\r\nدر اينجا سؤالى مطرح است و آن اينكه هم از نظر تاريخى و هم از نظر ارتباط محتواى قرآن با حوادث زندگى پيغمبر اكرم ص مسلم است كه اين كتاب آسمانى به طور تدريجى و در طى 23 سال نازل گرديد ، اين امر چگونه با آيات فوق كه مىگويد در ماه رمضان و شب قدر نازل شده است سازگار مىباشد ؟\r\nپاسخ اين سؤال - به گونه اى كه بسيارى از محققان گفته‌اند اين است كه قرآن داراى دو نزول بوده است .\r\nنزول دفعى كه در يك شب تمام آن بر قلب پاك پيغمبر اكرم ص يا بيت المعمور يا از لوح محفوظ به آسمان دنيا نازل گرديد .\r\nو نزول تدريجى كه در طول بيست و سه سال دوران نبوت انجام گرفت ( شرح اين مطلب را ذيل آيه 3 سوره دخان جلد 21 تفسير نمونه صفحه 148 به بعد بيان كرده‌ايم ) .\r\nبعضى نيز گفته‌اند آغاز نزول قرآن در ليلة القدر بوده نه تمام آن ولى اين بر خلاف ظاهر آيه است كه مىگويد ما قرآن را در شب قدر نازل كرديم .\r\nقابل توجه اينكه : در باره نازل شدن قرآن در بعضى از آيات تعبير به « انزال » و در بعضى تعبير به « تنزيل » شده است ، و از پاره اى از متون لغت استفاده مىشود كه « تنزيل » معمولا در جايى گفته مىشود كه چيزى تدريجا نازل گردد ، ولى « انزال » مفهوم وسيعترى دارد كه نزول دفعى را نيز شامل مىگردد ( 1 ) اين تفاوت تعبير كه در آيات قرآن آمده مىتواند اشاره به دو نزول فوق باشد .\r\nدر آيه بعد براى بيان عظمت شب قدر مىفرمايد : « تو چه مىدانى شب قدر\r\n\r\n","description":"","footnote":"\r\n( 1 ) مفردات راغب ماده نزل\r\n","page_name":" 182 ","page_number":182},
  {"content":"\r\nچيست ؟ « ( * ( وَما أَدْراكَ ما لَيْلَةُ الْقَدْرِ ) * ) .\r\nو بلافاصله مىگويد : « شب قدر شبى است كه از هزار ماه بهتر است » ( * ( لَيْلَةُ الْقَدْرِ خَيْرٌ مِنْ أَلْفِ شَهْرٍ ) * ) .\r\nاين تعبير نشان مىدهد كه عظمت اين شب به قدرى است كه حتى پيغمبر اكرم ص با آن علم وسيع و گسترده اش قبل از نزول اين آيات به آن واقف نبود .\r\nمىدانيم هزار ماه بيش از هشتاد سال است ، به راستى چه شب با عظمتى است كه به اندازه يك عمر طولانى پر بركت ارزش دارد .\r\nدر بعضى از تفاسير آمده است كه پيغمبر اكرم ص فرمود : « يكى از بنى اسرائيل لباس جنگ در تن كرده بود و هزار ماه از تن بيرون نياورد و پيوسته مشغول ( يا آماده ) جهاد فى سبيل اللَّه بود ، اصحاب و ياران تعجب كردند و آرزو داشتند چنان فضيلت و افتخارى براى آنها نيز ميسر مىشد ، آيه فوق نازل گشت و بيان كرد كه « شب قدر از هزار ماه برتر است » ( 1 ) .\r\nدر حديث ديگرى نيز آمده است كه پيغمبر اكرم ص از چهار نفر از بنى اسرائيل كه هشتاد سال عبادت خدا را بدون عصيان انجام داده بودند سخن به ميان آورد ، اصحاب آرزو كردند كه اى كاش آنها همچنين توفيقى پيدا مىكردند آيه فوق در اين زمينه نازل شد ( 2 ) .\r\nدر اينكه عدد هزار در اينجا براى « تعداد » است يا « تكثير » ؟ بعضى گفته‌اند : براى تكثير است ، و ارزش شب قدر از هزاران ماه نيز برتر مىباشد ، ولى رواياتى كه در بالا نقل كرديم نشان مىدهد كه عدد مزبور براى تعداد است ،\r\n\r\n","description":"","footnote":"\r\n( 1 و 2 ) « در المنثور » جلد 6 صفحه 371 .\r\n","page_name":" 183 ","page_number":183},
  {"content":"\r\nو اصولا عدد هميشه براى تعداد است مگر اينكه قرينه روشنى بر تكثير باشد .\r\nسپس به توصيف بيشترى از آن شب بزرگ پرداخته ، مىافزايد : فرشتگان و روح در آن شب به اذن پروردگارشان براى تقدير هر كار نازل مىشوند « ( * ( تَنَزَّلُ الْمَلائِكَةُ وَالرُّوحُ فِيها بِإِذْنِ رَبِّهِمْ مِنْ كُلِّ أَمْرٍ ) * ) .\r\nبا توجه به اينكه « تنزل » فعل مضارع است ، و دلالت بر استمرار دارد ( در اصل « تتنزل » بوده ) روشن مىشود كه شب قدر مخصوص به زمان پيغمبر اكرم ص و نزول قرآن مجيد نبوده ، بلكه امرى است مستمر و شبى است مداوم كه در همه سال تكرار مىشود .\r\nدر اينكه منظور از روح كيست ؟ بعضى گفته‌اند : « جبرئيل امين » است كه « روح الامين » نيز ناميده مىشود ، و بعضى « روح » را به معنى « وحى » تفسير كرده‌اند ، به قرينه آيه 52 سوره شورى « » و كَذلِكَ أَوْحَيْنا إِلَيْكَ رُوحاً مِنْ أَمْرِنا » : « همانگونه كه بر پيامبران پيش وحى فرستاديم بر تو نيز به فرمان خود وحى كرديم » .\r\nبنا بر اين مفهوم آيه چنين مىشود : « فرشتگان با وحى الهى در زمينه تعيين مقدرات در آن شب نازل مىشوند » .\r\nدر اينجا تفسير سومى وجود دارد كه از همه نزديكتر به نظر مىرسد ، و آن اينكه « روح » مخلوق عظيمى است ما فوق فرشتگان ، چنان كه در حديثى از امام صادق ع نقل شده است كه شخصى از آن حضرت سؤال كرد : « آيا روح همان جبرئيل است » ؟ امام ع در پاسخ فرمود : « جبرئيل من الملائكة ، و الروح اعظم من الملائكة ، ا ليس ان اللَّه عز و جل يقول : تنزل الملائكة و الروح » ؟\r\n« جبرئيل از ملائكه است ، و روح اعظم از ملائكه است ، مگر خداوند\r\n","description":"","footnote":"","page_name":" 184 ","page_number":184},
  {"content":"\r\nمتعال نمىفرمايد : ملائكه و روح نازل مىشوند » ؟ ( 1 ) .\r\nيعنى به قرينه مقابله ، اين دو با هم متفاوتند ، تفسيرهاى ديگرى نيز براى كلمه « روح » در اينجا ذكر شده چون دليلى براى آنها نبود از آن صرفنظر گرديد .\r\nمنظور از « * ( مِنْ كُلِّ أَمْرٍ ) * » اين است كه فرشتگان براى تقدير و تعيين سرنوشتها و آوردن هر خير و بركتى در آن شب نازل مىشوند ، و هدف از نزول آنها انجام اين امور است .\r\nيا اينكه هر امر خير و هر سرنوشت و تقديرى را با خود مىآورند ( 2 ) .\r\nبعضى نيز گفته‌اند منظور اين است كه آنها به امر و فرمان خدا نازل مىشوند ، ولى مناسب همان معنى اول است .\r\nتعبير به « ربهم » كه در آن تكيه روى مساله ربوبيت و تدبير جهان شده است . تناسب نزديكى با كار اين فرشتگان دارد كه آنها براى تدبير و تقدير امور نازل مىشوند و كار آنها نيز گوشه اى از ربوبيت پروردگار است .\r\nو در آخرين آيه مىفرمايد : « شبى است آكنده از سلامت و خير و رحمت تا طلوع صبح » ( * ( سَلامٌ هِيَ حَتَّى مَطْلَعِ الْفَجْرِ ) * ) .\r\nهم قرآن در آن نازل شده ، هم عبادت و احياء آن معادل هزار ماه است ، هم خيرات و بركات الهى در آن شب نازل مىشود ، هم رحمت خاصش شامل حال بندگان مىگردد ، و هم فرشتگان و روح در آن شب نازل مىگردند .\r\nبنا بر اين شبى است سرتاسر سلامت ، از آغاز تا پايان ، حتى طبق بعضى از\r\n\r\n","description":"","footnote":"\r\n( 1 ) تفسير برهان جلد 4 صفحه 481 .\r\n( 2 ) طبق تفسير اول « من » به معنى « لام » است ، و مفهوم « * ( مِنْ كُلِّ أَمْرٍ ) * » « لاجل كل امر » مىباشد ، و بنا بر تفسير دوم « من » به معنى « باء مصاحبت » مىباشد .\r\n","page_name":" 185 ","page_number":185},
  {"content":"\r\nروايات در آن شب شيطان در زنجير است و از اين نظر نيز شبى است سالم و توأم با سلامت .\r\nبنا بر اين اطلاق « سلام » كه به معنى سلامت است بر آن شب ( به جاى اطلاق سالم ) در حقيقت نوعى از تاكيد است همانگونه كه گاه مىگوئيم فلان كس عين عدالت است .\r\nبعضى نيز گفته‌اند كه اطلاق « سلام » بر آن شب به خاطر اين است كه فرشتگان پيوسته به يكديگر يا به مؤمنان سلام مىكنند ، يا به حضور پيامبر ص و جانشين معصومش مىرسند و سلام عرضه مىدارند .\r\nجمع ميان اين تفسيرها نيز امكانپذير است .\r\nبه هر حال شبى است سراسر نور و رحمت و خير و بركت و سلامت و سعادت و بى نظير از هر جهت .\r\nدر حديثى آمده است كه از امام باقر سؤال شد : « آيا شما مىدانيد شب قدر كدام شب است ؟ فرمود :\r\nكيف لا نعرف و الملائكة تطوف بنا فيها\r\n: « چگونه نمىدانيم ، در حالى فرشتگان در آن شب در گرد ما دور مىزنند » ! ( 1 ) .\r\nدر داستان ابراهيم ع آمده است كه چند نفر از فرشتگان الهى نزد او آمدند و بشارت تولد فرزند براى او آوردند و بر او سلام كردند ( هود - 69 ) مىگويند لذتى كه ابراهيم ع از سلام اين فرشتگان برد با تمام دنيا برابرى نداشت ، اكنون بايد فكر كرد كه وقتى گروه گروه فرشتگان در شب قدر نازل مىشوند و بر مؤمنان سلام مىكنند چه لذت و لطف و بركتى دارد ؟ ! وقتى ابراهيم ع را در آتش نمرودى افكندند فرشتگان آمدند و بر او سلام كردند ، و آتش بر او گلستان شد ، آيا آتش دوزخ به بركت سلام فرشتگان بر مؤمنان در شب قدر « برد » و « سلام » نمىشود ؟\r\n\r\n","description":"","footnote":"\r\n( 1 ) « تفسير برهان » جلد 4 صفحه 488 ( حديث 29 ) .\r\n","page_name":" 186 ","page_number":186},
  {"content":"\r\nآرى اين نشانه عظمت امت محمد ص است كه در آنجا بر خليل ع نازل مىشوند و در اينجا بر اين امت اسلام ( 1 ) .\r\n\r\nنكته‌ها :\r\n\r\n1 - چه امورى در شب قدر مقدر مىشود ؟\r\nدر پاسخ اين سؤال ، كه چرا اين شب ، شب قدر ناميده شده ؟ سخن بسيار گفته‌اند ، از جمله اينكه :\r\n1 - شب قدر به اين جهت « قدر » ناميده شده كه جميع مقدرات بندگان در تمام سال در آن شب تعيين مىشود ، شاهد اين معنى سوره دخان است كه مىفرمايد :\r\nإِنَّا أَنْزَلْناه فِي لَيْلَةٍ مُبارَكَةٍ إِنَّا كُنَّا مُنْذِرِينَ فِيها يُفْرَقُ كُلُّ أَمْرٍ حَكِيمٍ :\r\n« ما اين كتاب مبين را در شبى پر بركت نازل كرديم ، و ما همواره انذار كننده بوده‌ايم ، در آن شب كه هر امرى بر طبق حكمت خداوند تنظيم و تعيين مىگردد » ( دخان - 3 و 4 ) .\r\nاين بيان هماهنگ با روايات متعددى است كه مىگويد : در آن شب ، مقدرات يك سال انسانها تعيين مىگردد ، و ارزاق و سرآمد عمرها ، و امور ديگر ، در آن ليله مباركه تفريق و تبيين مىشود .\r\nالبته اين امر هيچگونه تضادى با آزادى اراده انسان و مساله اختيار ندارد ، چرا كه تقدير الهى به وسيله فرشتگان بر طبق شايستگيها و لياقتهاى افراد ، و ميزان ايمان و تقوى و پاكى نيت و اعمال آنها است .\r\nيعنى براى هر كس آن مقدر مىكنند كه لايق آن است ، يا به تعبير ديگر زمينه هايش از ناحيه خود او فراهم شده ، و اين نه تنها منافاتى با اختيار ندارد\r\n\r\n","description":"","footnote":"\r\n( 1 ) « تفسير فخر رازى » جلد 32 صفحه 36 .\r\n","page_name":" 187 ","page_number":187},
  {"content":"\r\nو بلكه تاكيدى بر آن است .\r\n2 - بعضى نيز گفته‌اند آن شب را از اين جهت شب قدر ناميده‌اند كه داراى قدر و شرافت عظيمى است ( نظير آنچه در آيه 74 سوره حج آمده است ما قَدَرُوا اللَّه حَقَّ قَدْرِه « آنها قدر خداوند را نشناختند » ) .\r\n3 - گاه نيز گفته‌اند به خاطر آن است كه قرآن با تمام قدر و منزلتش بر رسول و الا قدر ، و به وسيله فرشته صاحب قدر نازل گرديد .\r\n4 - يا اينكه شبى است كه مقدر شده قرآن در آن نازل گردد .\r\n5 - يا اينكه كسى كه آن شب را احيا بدارد صاحب قدر و مقام و منزلت مىشود .\r\n6 - يا اينكه در آن شب ، آن قدر فرشتگان نازل مىشوند كه عرصه زمين بر آنها تنگ مىشود ، چون تقدير به معنى - تنگ گرفتن نيز آمده است مانند وَمَنْ قُدِرَ عَلَيْه رِزْقُه ( طلاق - 7 ) .\r\nجمع ميان تمام اين تفسيرها در مفهوم گسترده « ليلة القدر » كاملا ممكن است هر چند تفسير اول از همه مناسبتر و معروفتر است .\r\n2 - شب قدر كدام شب است ؟\r\nدر اينكه « ليلة القدر » در ماه رمضان است ترديدى نيست ، چرا كه جمع ميان آيات قرآن همين معنى را اقتضا مىكند ، از يك سو مىگويد : قرآن در ماه رمضان نازل شده ( بقره - 185 ) و از سوى ديگر مىفرمايد : در شب قدر نازل گرديده ( آيات مورد بحث ) .\r\nولى در اينكه كدام شب از شبهاى ماه رمضان است ؟ گفتگو بسيار است ، و در اين زمينه تفسيرهاى زيادى شده ، از جمله شب اول ، شب هفدهم ، شب نوزدهم ، شب بيست و يكم ، شب بيست و سوم ، شب بيست و هفتم ، و شب بيست و نهم .\r\nولى مشهور و معروف در روايات اين است كه در دهه آخر ماه رمضان و شب\r\n","description":"","footnote":"","page_name":" 188 ","page_number":188},
  {"content":"\r\nبيست و يكم يا بيست و سوم است ، لذا در روايتى مىخوانيم كه در دهه آخر ماه مبارك پيغمبر اكرم ص تمام شبها را احيا مىداشت و مشغول عبادت بود .\r\nو در روايتى از امام صادق ع آمده است كه « شب قدر شب بيست و يكم يا بيست و سوم است » ، حتى هنگامى كه راوى اصرار كرد كداميك از اين دو شب است و گفت : اگر من نتوانم هر دو شب را عبادت كنم كداميك را انتخاب نمايم ؟ ! امام ع تعيين نفرمود ، و افزود ، ما ايسر ليلتين فيما تطلب : « چه آسان است دو شب براى آنچه مىخواهى » ! ( 1 ) .\r\nولى در روايات متعددى كه از طرق اهل بيت ع رسيده است بيشتر روى شب بيست و سوم تكيه شده ، در حالى كه روايات اهل سنت بيشتر روى « شب بيست و هفتم » دور مىزند .\r\nدر روايتى از امام صادق ع نيز نقل شده كه فرمود :\r\nالتقدير فى ليلة القدر تسعة عشر ، و الإبرام فى ليلة احدى و عشرين و الامضاء فى ليلة ثلاث و عشرين .\r\n« تقدير مقدرات در شب نوزدهم ، و تحكيم آن در شب بيست و يكم ، و امضاء در شب بيست و سوم است ( 2 ) و به اين ترتيب بين روايات جمع مىشود .\r\nولى به هر حال هاله اى از ابهام شب قدر را به خاطر جهتى كه بعدا به آن اشاره مىشود ، فرا گرفته است .\r\n\r\n3 - چرا شب قدر مخفى است ؟\r\nبسيارى معتقدند مخفى بودن شب قدر در ميان شبهاى سال ، يا در ميان شبهاى\r\n\r\n","description":"","footnote":"\r\n( 1 ) « نور الثقلين » جلد 5 صفحه 625 حديث 58 .\r\n( 2 ) « نور الثقلين » جلد 5 صفحه 626 حديث 62\r\n","page_name":" 189 ","page_number":189},
  {"content":"\r\nماه مبارك رمضان براى اين است كه مردم به همه اين شبها اهميت دهند ، همانگونه كه خداوند رضاى خود را در ميان انواع طاعات پنهان كرده تا مردم به همه طاعات روى آورند ، و غضبش را در ميان معاصى پنهان كرده تا از همه بپرهيزند ، دوستانش را در ميان مردم مخفى كرده تا همه را احترام كنند ، اجابت را در ميان دعاها پنهان كرده تا به همه دعاها رو آورند ، اسم اعظم را در ميان اسمائش مخفى ساخته تا همه را بزرگ دارند ، و وقت مرگ را مخفى ساخته تا در همه حال آماده باشند .\r\nو اين فلسفه مناسبى به نظر مىرسد .\r\n\r\n4 - آيا شب قدر در امتهاى پيشين نيز بوده است ؟\r\nظاهر آيات اين سوره نشان مىدهد كه شب قدر مخصوص زمان نزول قرآن و عصر پيامبر اسلام ص نبوده ، بلكه همه سال تا پايان جهان تكرار مىشود .\r\nتعبير به فعل مضارع ( تنزل ) كه دلالت بر استمرار دارد ، و همچنين تعبير به جمله اسميه « * ( سَلامٌ هِيَ حَتَّى مَطْلَعِ الْفَجْرِ ) * » كه نشانه دوام است نيز گواه بر اين معنى است .\r\nبعلاوه روايات بسيارى كه شايد در حد تواتر باشد نيز اين معنى را تاييد مىكند .\r\nولى آيا در امتهاى پيشين نيز بوده است يا نه .\r\nصريح روايات متعددى اين است كه اين از مواهب الهى بر اين امت مىباشد ، چنان كه در حديثى از پيغمبر اكرم ص آمده است كه فرمود :\r\nان اللَّه وهب لامتى ليلة القدر لم يعطها من كان قبلهم\r\n: خداوند به امت من شب قدر را بخشيده و احدى از امتهاى پيشين از اين موهبت برخوردار نبودند » ( 1 ) .\r\n\r\n","description":"","footnote":"\r\n( 1 ) « در المنثور » جلد 6 صفحه 371\r\n","page_name":" 190 ","page_number":190},
  {"content":"\r\nدر تفسير آيات فوق نيز بعضى از روايات دلالت بر اين مطلب دارد .\r\n\r\n5 - چگونه شب قدر برتر از هزار ماه است ؟\r\nظاهر اين است كه بهتر بودن اين شب از هزار ماه ، به خاطر ارزش عبادت و احياى آن شب است ، و روايات فضيلت ليلة القدر و فضيلت عبادت آن كه در كتب شيعه و اهل سنت فراوان است اين معنى را كاملا تاييد مىكند .\r\nعلاوه بر اين ، نزول قرآن در اين شب ، و نزول بركات و رحمت الهى در آن ، سبب مىشود كه از هزار ماه برتر و بالاتر باشد .\r\nدر حديثى از « امام صادق » ع آمده است كه به « على بن ابى حمزه ثمالى » فرمود : « فضيلت شب قدر را در شب بيست و يكم و بيست و سوم بطلب ، و در هر كدام از اين دو يكصد ركعت نماز بجاى آور ، و اگر بتوانى هر دو شب را تا طلوع صبح احيا بدار و در آن شب غسل كن » .\r\n« ابو حمزه » مىگويد : عرض كردم : « اگر نتوانم ايستاده اينهمه نماز بخوانم ؟\r\nفرمود : نشسته بخوان ، عرض كردم : اگر نتوانم ؟ فرمود : در بستر بخوان ، و مانعى ندارد در آغاز شب خواب مختصرى بكنى و بعد مشغول عبادت شوى ، درهاى آسمان در ماه رمضان گشوده است ، و شياطين در غل و زنجيرند ، و اعمال مؤمنين مقبول است و چه ماه خوبى است ماه رمضان « ؟ ! ( 1 ) .\r\n\r\n6 - چرا قرآن در شب قدر نازل شد ؟\r\nاز آنجا كه در شب قدر سرنوشت انسانها براى يك سال ، بر طبق لياقتها و\r\n\r\n","description":"","footnote":"\r\n( 1 ) « نور الثقلين » جلد 5 صفحه 626 قسمتى حديث 58 .\r\n","page_name":" 191 ","page_number":191},
  {"content":"\r\nشايستگيهاى آنها ، تعيين مىشود ، بايد آن شب را بيدار بود ، و توبه كرد و خودسازى نمود و به درگاه خدا رفت و لياقتى بيشتر و بهتر براى رحمت او پيدا كرد .\r\nآرى در لحظاتى كه سرنوشت ما تعيين مىشود نبايد انسان در خواب باشد ، و از همه چيز غافل و بى خبر كه در اين صورت سرنوشت غمانگيزى خواهد داشت ! قرآن چون يك كتاب سرنوشتساز است ، و خط سعادت و خوشبختى و هدايت انسانها در آن مشخص شده است بايد در شب قدر ، ! شب تعيين سرنوشتها ، نازل گردد ، و چه زيبا است رابطه ميان « قرآن » و « شب قدر » ؟ و چه پر معنى است پيوند اين دو با يكديگر ؟\r\n\r\n7 - آيا شب قدر در مناطق مختلف ، يكى است ؟\r\nمىدانيم آغاز ماه‌هاى قمرى در همه بلاد يكسان نيست ، و ممكن است در منطقه اى امروز اول ماه باشد و در منطقه ديگرى دوم ماه ، بنا بر اين شب قدر نمىتواند يك شب معين در سال بوده باشد ، چرا كه فى المثل شب بيست و سوم در مكه ممكن است شب بيست و دوم در ايران و عراق باشد ، و به اين ترتيب قاعدتا هر كدام بايد براى خود شب قدرى داشته باشند ، آيا اين با آنچه از آيات و روايات استفاده مىشود كه شب قدر يك شب معين است سازگار است ؟ ! پاسخ اين سؤال با توجه به يك نكته روشن مىشود و آن اينكه :\r\nشب همان سايه نيم كره زمين است كه بر ، نيم كره ديگر مىافتد ، و مىدانيم اين سايه همراه گردش زمين در حركت است ، و يك دوره كامل آن در بيست و چهار ساعت انجام مىشود ، بنا بر اين ممكن است شب قدر يك دوره كامل شب به دور زمين باشد ، يعنى مدت بيست و چهار ساعت تاريكى كه تمام نقاط زمين\r\n","description":"","footnote":"","page_name":" 192 ","page_number":192},
  {"content":"\r\nرا زير پوشش خود قرار مىدهد شب قدر است كه آغاز آن از يك نقطه شروع مىشود و در نقطه ديگر پايان مىگيرد ( دقت كنيد ) .\r\nخداوندا ! به ما آن چنان بيدارى و آگاهى عطا كن كه از فضيلت ليلة القدر بهره كافى گيريم .\r\nپروردگارا ! چشم اميد ما به لطفت دوخته است مقدرات ما را بر وفق آن تعيين فرما .\r\nبارالها ! ما را از محرومان اين ماه قرار مده كه محروميتى از آن بالاتر نيست .\r\nآمين يا رب العالمين پايان سوره « قدر » آخر ماه مبارك رمضان 1407\r\n","description":"","footnote":"","page_name":" 193 ","page_number":193},
  {"content":"\r\n","description":"","footnote":"","page_name":" 194 ","page_number":194},
  {"content":"\r\n\r\n‹ 98 › سوره بينه اين سوره در مدينه نازل شده و داراى 8 آيه است\r\n","description":"","footnote":"","page_name":" 195 ","page_number":195},
  {"content":"\r\n\r\nمحتوى و فضيلت سوره بينة\r\nمشهور اين است كه اين سوره در مدينه نازل شده است ، و محتواى آن نيز گواه بر همين معنى است ، چرا كه در آن مكرر از اهل كتاب بحث شده ، و مىدانيم سر و كار مسلمانان با اهل كتاب بيشتر در مدينه بود .\r\nاز اين گذشته سخن از نماز و زكات هر دو به ميان آمده ، درست است كه زكات در مكه تشريع شده بود ، ولى رسميت و گسترش آن در مدينه بود .\r\nبه هر حال اين سوره اشاره به رسالت جهانى پيغمبر اكرم ص و آميخته بودن آن با دلائل و نشانه‌هاى روشن ، مىكند ، رسالتى كه قبلا آن را انتظار مىكشيدند ولى هنگامى كه به سراغشان آمد گروهى به خاطر اينكه منافع ماديشان به خطر مىافتاد به آن پشت كردند .\r\nدر ضمن اين حقيقت را نيز در بردارد كه اصول دعوت انبياء ، مانند ايمان و توحيد و نماز و روزه ، اصولى است ثابت و جاودانى كه در همه اديان آسمانى وجود داشته است .\r\nو در بخش ديگرى از اين سوره موضعگيريهاى مختلف اهل كتاب و مشركان را در برابر اسلام مشخص مىكند كه آن گروه كه ايمان آوردند و اعمال صالح انجام دادند بهترين مخلوقاتند ، و آن گروه كه راه كفر و شرك و گناه پيش گرفتند بدترين مخلوقات محسوب مىشوند .\r\nاين سوره داراى نامهاى متعددى است كه به تناسب الفاظ آن انتخاب شده ، اما از همه معروفتر سوره « بينه » و « لم يكن » و « قيمة » است .\r\nدر حديثى از پيغمبر اكرم ص در فضيلت تلاوت اين سوره چنين نقل شده :\r\n","description":"","footnote":"","page_name":" 196 ","page_number":196},
  {"content":"\r\n« اگر مردم مىدانستند چه بركاتى اين سوره دارد خانواده و اموال را رها كرده ، به فرا گرفتن آن مىپرداختند » ! مردى از قبيله « خزاعه » عرض كرد : اى رسول خدا ! تلاوت آن چه اجر و پاداشى دارد ؟\r\nفرمود : « هيچ منافقى آن را قرائت نمىكند ، و نه كسانى كه شك و ترديد در دلشان است ، به خدا سوگند فرشتگان مقرب از آن روز كه آسمانها و زمين آفريده شده است آن را مىخوانند ، و لحظه اى در تلاوت آن سستى نمىكنند ، هر كس آن را در شب بخواند خداوند فرشتگانى را مامور مىكند كه دين و دنياى او را حفظ كنند ، و آمرزش و رحمت براى او بطلبند ، و اگر در روز بخواند به اندازه آنچه روز آن را روشن مىكند و شب آن را تاريك مىسازد ثواب به او مىدهند » ( 1 ) .\r\n\r\n","description":"","footnote":"\r\n( 1 ) « مجمع البيان » جلد 10 صفحه 521\r\n","page_name":" 197 ","page_number":197},
  {"content":"\r\nسوره بينه\r\n\r\n[ سوره البينة ‹ 98 › : آيات 1 تا 5 
  ]\r\nبِسْمِ اللَّه الرَّحْمنِ الرَّحِيمِ\r\nلَمْ يَكُنِ الَّذِينَ كَفَرُوا مِنْ أَهْلِ الْكِتابِ وَالْمُشْرِكِينَ مُنْفَكِّينَ حَتَّى تَأْتِيَهُمُ الْبَيِّنَةُ ‹ 1 › رَسُولٌ مِنَ اللَّه يَتْلُوا صُحُفاً مُطَهَّرَةً ‹ 2 › فِيها كُتُبٌ قَيِّمَةٌ ‹ 3 › وَما تَفَرَّقَ الَّذِينَ أُوتُوا الْكِتابَ إِلَّا مِنْ بَعْدِ ما جاءَتْهُمُ الْبَيِّنَةُ ‹ 4 ›\r\nوَ ما أُمِرُوا إِلَّا لِيَعْبُدُوا اللَّه مُخْلِصِينَ لَه الدِّينَ حُنَفاءَ وَيُقِيمُوا الصَّلاةَ وَيُؤْتُوا الزَّكاةَ وَذلِكَ دِينُ الْقَيِّمَةِ ‹ 5 ›\r\n","description":"","footnote":"","page_name":" 198 ","page_number":198},
  {"content":"\r\n\r\nترجمه :\r\nبنام خداوند بخشنده مهربان 1 - كافران از اهل كتاب و مشركان ( مىگفتند ) ما دست از آئين خود بر نمىداريم تا دليل روشنى براى ما بيايد ! 2 - پيامبرى از سوى خدا كه صحيفه‌هاى پاكى را بر ما بخواند .\r\n3 - و در آن نوشته‌هاى صحيح و پر ارزش باشد .\r\n4 - ولى اهل كتاب ( در دين خدا ) اختلاف نكردند مگر بعد از آنكه دليل روشن براى آنان آمد .\r\n5 - در حالى كه به آنها دستورى داده نشده بود جز اينكه خدا را پرستش كنند با كمال اخلاص ، و از شرك به توحيد باز گردند ، نماز را برپا دارند ، و زكات را ادا كنند ، و اين است آئين مستقيم و صحيح و پايدار .\r\n\r\nتفسير : اين است آئين جاويدان\r\nدر آغاز سوره به وضع اهل كتاب ( يهود و نصارى ) و مشركان عرب قبل از ظهور اسلام پرداخته مىگويد : « آنها مدعى بودند ما دست از آئين خود بر نمىداريم تا دليل روشنى و پيامبر مسلمى براى ما بيايد » ( * ( لَمْ يَكُنِ الَّذِينَ كَفَرُوا مِنْ أَهْلِ الْكِتابِ وَالْمُشْرِكِينَ مُنْفَكِّينَ حَتَّى تَأْتِيَهُمُ الْبَيِّنَةُ ) * ) .\r\nپيامبرى كه از سوى خدا باشد ، و صحيفه‌هاى پاك و پاكيزه اى را بر ما بخواند « ( * ( رَسُولٌ مِنَ اللَّه يَتْلُوا صُحُفاً مُطَهَّرَةً ) * ) .\r\n« صحيفه هايى كه در آن نوشته‌هاى درست و موزون و ثابت و پر ارزش باشد »\r\n","description":"","footnote":"","page_name":" 199 ","page_number":199},
  {"content":"\r\n( * ( فِيها كُتُبٌ قَيِّمَةٌ ) * ) .\r\nآرى آنها قبل از ظهور پيغمبر اسلام ص چنين ادعايى را داشتند ، ولى بعد از ظهور او و نزول كتاب آسمانيش صحنه عوض شد ، و آنها در دين خدا اختلاف كردند « و اهل كتاب اختلاف نكردند مگر بعد از آنكه دليل روشن و پيامبر راستين و آشكار براى آنها آمد ، ( * ( وَما تَفَرَّقَ الَّذِينَ أُوتُوا الْكِتابَ إِلَّا مِنْ بَعْدِ ما جاءَتْهُمُ الْبَيِّنَةُ ) * ) .\r\nبه اين ترتيب آيات فوق ادعاى اهل كتاب و مشركان را بازگو مىكند كه در آغاز اصرار داشتند كه اگر پيامبرى با دلائل روشن براى دعوت ما بيايد پذيرا مىشويم .\r\nولى بعد از آمدنش از اين قول خود سرباز زدند ، و با او به مقابله و ستيز برخاستند ، جز گروهى كه طريق ايمان را پيش گرفتند .\r\nبنا بر اين آيه فوق شبيه چيزى است كه در سوره بقره آيه 89 آمده است :\r\nوَ لَمَّا جاءَهُمْ كِتابٌ مِنْ عِنْدِ اللَّه مُصَدِّقٌ لِما مَعَهُمْ وَكانُوا مِنْ قَبْلُ يَسْتَفْتِحُونَ عَلَى الَّذِينَ كَفَرُوا فَلَمَّا جاءَهُمْ ما عَرَفُوا كَفَرُوا بِه فَلَعْنَةُ اللَّه عَلَى الْكافِرِينَ :\r\n« هنگامى كه از طرف خداوند كتابى براى آنها آمد كه موافق نشانه هايى بود كه با خود داشتند ، و پيش از آن به خود نويد فتح مىدادند ، هنگامى كه اين كتاب و پيامبرى را كه از قبل شناخته بودند نزد آنها آمد كافر شدند ، پس لعنت خدا بر كافران باد » .\r\nمىدانيم اهل كتاب انتظار چنين ظهورى را داشتند ، و قاعدة مشركان عرب كه اهل كتاب را از خود عالمتر و آگاهتر مىدانستند نيز در اين برنامه با آنها همصدا بودند ، ولى بعد از تحقق آرزوهايشان مسير خود را تغيير دادند و به صف مخالفان پيوستند .\r\n","description":"","footnote":"","page_name":" 200 ","page_number":200},
  {"content":"\r\nجمعى از مفسران اعتقاد ديگرى در تفسير اين آيات دارند ، و آن اينكه :\r\nمنظور اين است كه آنها واقعا نه بر حسب ادعا از آئين خود دست بر نمىداشتند و منفك و جدا نمىشدند ، تا دليل روشنى به سراغشان آيد .\r\nولى مفهوم اين سخن آن است كه بعد از آمدن چنين دليل روشنى ايمان آوردند ، در حالى كه آيات بعد نشان مىدهد اين مطلب چنين نبود ، مگر اينكه گفته شود منظور ايمان آوردن گروهى از آنها است هر چند در اقليت باشند ، و به اصطلاح از قبيل « موجبه جزئيه » است ولى به هر حال اين تفسير بعيد به نظر مىرسد ، و شايد به همين دليل « فخر رازى » در تفسير خود آيه نخست را از پيچيده ترين آيات قرآن مىشمرد كه در تضاد با آيات بعد است ، و بعد براى حل مشكل طرقى ذكر مىكند كه بهترين آن همان است كه ما در بالا آورديم .\r\nدر اينجا تفسير سومى نيز وجود دارد و آن اينكه : منظور اين است كه خداوند مشركان و اهل كتاب را به حال خود رها نمىكند ، تا زمانى كه به آنان اتمام حجت نمايد ، و بينه اى بفرستد ، و راه را به آنان نشان دهد و لذا پيامبر اسلام ص را براى هدايت آنها فرستاد .\r\nدر حقيقت اين آيه اشاره به قاعده لطف است كه در علم كلام مطرح مىباشد كه خداوند براى هر قوم و ملتى دلائل روشن را براى اتمام حجت خواهد فرستاد ( 1 ) .\r\nبه هر حال منظور از « بينه » در اينجا دليل روشن است كه مصداق آن طبق آيه دوم شخص « رسول اللَّه » است ، در حالى كه قرآن مجيد را بر زبان داشت .\r\n\r\n","description":"","footnote":"\r\n( 1 ) بايد توجه داشت كه « منفكين » جمع « منفك » ممكن است اسم فاعل باشد يا اسم مفعول ، بنا بر تفسير اول و دوم معنى اسم فاعلى دارد ، و بنا بر تفسير سوم معنى اسم مفعولى ( دقت كنيد ) .\r\n","page_name":" 201 ","page_number":201},
  {"content":"\r\n« صحف » جمع « صحيفه » به معنى اوراقى است كه چيزى بر آن مىنويسند ، و منظور از آن در اينجا محتواى اوراق است ، زيرا مىدانيم پيغمبر اكرم ص هرگز چيزى را از روى اوراق نمىخواند .\r\nو منظور از « مطهره » پاك بودن آن از هر گونه شرك و كذب و دروغ و باطل است ، و مطهر از اينكه شياطين جن و انس در آن دخالت كنند .\r\nهمانگونه كه در آيه 42 فصلت آمده است : لا يَأْتِيه الْباطِلُ مِنْ بَيْنِ يَدَيْه وَلا مِنْ خَلْفِه : « هيچگونه باطلى نه از پيش رو ، و نه از پشت سر ، به سراغ آن نمىآيد » .\r\nجمله « * ( فِيها كُتُبٌ قَيِّمَةٌ ) * » اشاره به اين است كه در اين صحف آسمانى مطالبى نوشته شده كه از هر گونه انحراف و اعوجاج و كجى بر كنار است .\r\nبنا بر اين « كتب » به معنى « مكتوبات » است و يا به معنى احكام و مقرراتى كه از ناحيه خداوند تعيين شده است ، زيرا كتابت به معنى تعيين حكم نيز آمده ، چنان كه مىفرمايد : كُتِبَ عَلَيْكُمُ الصِّيامُ كَما كُتِبَ عَلَى الَّذِينَ مِنْ قَبْلِكُمْ « روزه بر شما مقرر شد همانگونه كه بر پيشينيان مقرر گرديد » ( بقره 183 ) .\r\nو به اين ترتيب « قيمة » به معنى صاف و مستقيم ، يا محكم و پابرجا ، يا ارزشمند و پربها ، و يا همه اين مفاهيم در آن جمع است .\r\nاين احتمال نيز داده شده كه چون قرآن تمام محتواى كتب پيشين را با اضافات فراوانى در بر دارد و لذا گفته شده كه در آن كتب قيمه گذشته است .\r\nقابل توجه اينكه در آيه اول « اهل كتاب » مقدم بر « مشركان » ذكر شده‌اند ، و در آيه چهارم تنها سخن از اهل كتاب است و از مشركان سخنى به ميان نيامده ، در حالى كه آيه ناظر به هر دو است .\r\nاين تعبيرات ظاهرا به خاطر آن است كه اهل كتاب در اين برنامه‌ها اصل و اساس بودند ، و مشركان تابع آنها ، و يا به خاطر آن است كه اهل كتاب\r\n","description":"","footnote":"","page_name":" 202 ","page_number":202},
  {"content":"\r\nدر خور مذمت بيشترى بودند ، چرا كه آنها علما و دانشمندان فراوانى داشتند ، و از اين نظر در سطحى بالاتر از مشركان قرار گرفته بودند ، بنا بر اين مخالفت آنها زشتتر و ناپسندتر بود و در خور سرزنش فراوان .\r\nسپس « اهل كتاب » و به تبع آنها « مشركان » را مورد ملامت قرار داده ، مىگويد : چرا در اين آئين جديد اختلاف كردند ، بعضى مؤمن و بعضى كافر شدند ، « در حالى كه در اين آئين دستورى به آنها داده نشده است جز اينكه خدا را پرستش كنند ، و عبادت او را از عبادت غير او خالص سازند ، و از هر گونه شرك باز گردند و متمايل به توحيد شوند ، نماز را بر پا دارند و زكات را ادا كنند » ( * ( وَما أُمِرُوا إِلَّا لِيَعْبُدُوا اللَّه مُخْلِصِينَ لَه الدِّينَ حُنَفاءَ وَيُقِيمُوا الصَّلاةَ وَيُؤْتُوا الزَّكاةَ ) * ) ( 1 ) .\r\nسپس مىافزايد :\r\n« و اين است آئين مستقيم و پايدار » ( * ( وَذلِكَ دِينُ الْقَيِّمَةِ ) * ) .\r\nدر اينكه منظور از « * ( وَما أُمِرُوا ) * » . . . در اينجا چيست جمعى گفته‌اند منظور اين است كه اهل كتاب در آئين خودشان مساله توحيد و نماز و زكات وجود داشته و اينها مسائلى است ثابت ، ولى آنها به اين دستورات نيز وفادار نمانده‌اند .\r\nديگر اينكه در آئين اسلام دستورى جز توحيد خالص و نماز و زكات و مانند\r\n\r\n","description":"","footnote":"\r\n( 1 ) جمله « و ما امروا » ممكن است « جمله حاليه » و يا « استينافيه » باشد و « لام » در ليعبدوا « لام غرض » است ، و منظور در اينجا هدف و نتيجه اى است كه به بندگان باز مىگردد نه هدف و نتيجه اى كه به خدا برگردد ، آن چنان كه بعضى از مفسران پنداشته‌اند ، و به خاطر آن « لام غرض » را منكر شده‌اند ، اصولا تمام افعال خدا معلل بالاغراض است ، اما اغراضى كه به بندگان بر مىگردد ، و بعضى « لام » را در اينجا به معنى « ان » دانسته‌اند مانند * ( يُرِيدُ اللَّه لِيُبَيِّنَ لَكُمْ ) * ( نساء - 26 ) .\r\n","page_name":" 203 ","page_number":203},
  {"content":"\r\nآن نيامده ، و اينها امورى هستند شناخته شده ، چرا از قبول آن سر باز مىزنند ؟\r\nو در پذيرش آن اختلاف مىكنند .\r\nمعنى دوم نزديكتر به نظر مىرسد ، زيرا به دنبال آيه قبل كه سخن از اختلاف آنها در پذيرش آئين جديد مىگفت مناسب همين است كه « امروا » ناظر به آئين جديد باشد .\r\nاز اين گذشته معنى اول تنها در باره اهل كتاب صادق است و مشركان را شامل نمىشود ، در حالى كه معنى دوم همگان را شامل مىشود .\r\nمنظور از « دين » كه بايد آن را براى خدا خالص كنند به عقيده بعضى از مفسران همان « عبادت » است ، و جمله « * ( إِلَّا لِيَعْبُدُوا اللَّه ) * » كه قبل از آن ذكر شده نيز همين معنى را تاييد مىكند ولى اين احتمال وجود دارد كه منظور مجموعه دين و شريعت باشد ، يعنى آنها مامور شده بودند كه خدا را پرستش كنند و دين و آئين خود را در تمام جهات خالص گردانند ، اين معنى با گستردگى مفهوم « دين » سازگارتر است ، و جمله بعد « * ( وَذلِكَ دِينُ الْقَيِّمَةِ ) * » كه دين را به معنى وسيع مطرح كرده همين معنى را تاييد مىكند .\r\n« حنفا » جمع « حنيف » از ماده « حنف » ( بر وزن كنف ) به گفته « راغب » در « مفردات » به معنى تمايل يافتن از گمراهى به سوى راه مستقيم است ، و عرب تمام كسانى را كه « حج » بجا مىآوردند يا « ختنه » مىكردند « حنيف » مىناميد ، اشاره به اينكه آنها بر آئين ابراهيم بوده‌اند « و احنف » به كسى گفته مىشود كه پاى او كج باشد .\r\nرويهمرفته از كتب مختلف لغت چنين به دست مىآيد كه اين واژه در اصل به معنى انحراف و كجى بوده ، منتها در قرآن و اخبار اسلامى به معنى انحراف از شرك به سوى توحيد و هدايت به كار رفته است .\r\n","description":"","footnote":"","page_name":" 204 ","page_number":204},
  {"content":"\r\nانتخاب اين تعبير ممكن است در اصل به اين دليل باشد كه جامعه‌هاى بتپرست هر كسى كه آئين آنها را رها مىكرد و به سوى توحيد گام بر مىداشت او را « حنيف » ( منحرف ) مىشمردند ، و تدريجا اين تعبير براى پويندگان راه توحيد به عنوان يك تعبير رائج شناخته شد كه در حقيقت مفهومش انحراف از « ضلالت » به « هدايت » بود ، و لازمه آن همان توحيد خالص و اعتدال كامل و اجتناب از هر گونه افراط و تفريط است ، ولى نبايد فراموش كرد كه اينها معانى ثانوى اين كلمه است .\r\nجمله « * ( وَذلِكَ دِينُ الْقَيِّمَةِ ) * » « اشاره به آن است كه اين اصول يعنى توحيد خالص و نماز ( توجه به خالق ) و زكات ( توجه به خلق ) از اصول ثابت و پابرجاى همه اديان است ، بلكه مىتوان گفت اينها در متن فطرت آدمى قرار دارد .\r\nزيرا از يك سو سرنوشت انسان بر مساله توحيد است ، و از سوى ديگر فطرتش او را دعوت به شكر منعم و معرفت و شناخت او مىكند ، و از سوى سوم روح اجتماعى و مدنيت انسان او را به سوى كمك به محرومان فرا مىخواند .\r\nبنا بر اين ريشه اين دستورات به صورت كلى در اعماق همه فطرتها جاى دارد ، لذا در متن تعليمات همه انبياى پيشين و پيامبر اسلام ص قرار گرفته است .\r\n\r\n","description":"","footnote":"\r\n( 1 ) بايد توجه داشت كه « دين القيمة » به صورت اضافه است ، نه وصف ، و مفهومش اين است كه اين دينى است كه در كتب قيمه ( مستقيم و پر ارزش ) پيشين آمده ، يا دينى است كه در آن احكام مستقيم و پر ارزش اسلام منعكس شده ، بنا بر اين مؤنث بودن قيمة به خاطر آن است كه وصف « كتب » يا « ملة » و شريعت مىباشد ( دقت كنيد ) .\r\n","page_name":" 205 ","page_number":205},
  {"content":"\r\n\r\n[ سوره البينة ‹ 98 › : آيات 6 تا 8 
  ]\r\nإِنَّ الَّذِينَ كَفَرُوا مِنْ أَهْلِ الْكِتابِ وَالْمُشْرِكِينَ فِي نارِ جَهَنَّمَ خالِدِينَ فِيها أُولئِكَ هُمْ شَرُّ الْبَرِيَّةِ ‹ 6 › إِنَّ الَّذِينَ آمَنُوا وَعَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ ‹ 7 › جَزاؤُهُمْ عِنْدَ رَبِّهِمْ جَنَّاتُ عَدْنٍ تَجْرِي مِنْ تَحْتِهَا الأَنْهارُ خالِدِينَ فِيها أَبَداً رَضِيَ اللَّه عَنْهُمْ وَرَضُوا عَنْه ذلِكَ لِمَنْ خَشِيَ رَبَّه ‹ 8 ›\r\n\r\nترجمه :\r\n6 - كافران از اهل كتاب و مشركان در دوزخند ، جاودانه در آن مىمانند ، آنها بدترين مخلوقاتند .\r\n7 - ( اما ) كسانى كه ايمان آوردند و اعمال صالح انجام دادند بهترين مخلوقات ( خدا ) هستند .\r\n8 - پاداش آنها نزد پروردگارشان باغهاى بهشت جاويدان است كه نهرها از زير درختانش جارى است ، هميشه در آن مىمانند ، هم خدا از آنها خشنود است و هم آنها از خدا خشنود ، و اين ( مقام و الا ) براى كسى است كه از پروردگارش بترسد .\r\n","description":"","footnote":"","page_name":" 206 ","page_number":206},
  {"content":"\r\n\r\nتفسير : بهترين و بدترين مخلوقات !\r\nدر آيات گذشته آمده بود كه كفار اهل كتاب و مشركان در انتظار اين بودند كه دليل روشنى از سوى خداوند سراغ آنها بيايد ، ولى بعد از آمدن « بينه » متفرق و پراكنده شدند و هر كدام راهى را پيش گرفتند .\r\nدر آيات مورد بحث به دو گروه « كافران » و « مؤمنان » در برابر اين دعوت الهى ، و سرانجام كار هر يك از آنها اشاره مىكند .\r\nنخست مىفرمايد : « كسانى كه از اهل كتاب و مشركان به اين آئين جديد كافر شدند در آتش دوزخند ، جاودانه در آن مىمانند ، آنها بدترين مخلوقاتند » ! ( * ( إِنَّ الَّذِينَ كَفَرُوا مِنْ أَهْلِ الْكِتابِ وَالْمُشْرِكِينَ فِي نارِ جَهَنَّمَ خالِدِينَ فِيها أُولئِكَ هُمْ شَرُّ الْبَرِيَّةِ ) * ) .\r\nتعبير به « كفروا » اشاره به كفرشان در مقابل آئين اسلام است ، و گر نه كفر و شرك قبلى آنها مطلب تازه اى نيست .\r\nتعبير * ( أُولئِكَ هُمْ شَرُّ الْبَرِيَّةِ ) * ( آنها بدترين مخلوقاتند ) تعبير تكاندهنده اى است كه نشان مىدهد در ميان تمام جنبندگان و غير جنبندگان موجودى مطرودتر از كسانى كه بعد از وضوح حق و اتمام حجت راه راست را رها كرده در ضلالت گام مىنهند يافت نمىشود ، و اين در حقيقت شبيه چيزى است كه در آيه 22 سوره انفال آمده است : إِنَّ شَرَّ الدَّوَابِّ عِنْدَ اللَّه الصُّمُّ الْبُكْمُ الَّذِينَ لا يَعْقِلُونَ :\r\n« بدترين جنبندگان نزد خداوند افرادى هستند كه نه گوش شنوا دارند و نه زبان گويا و نه انديشه بيدار » ! و يا آنچه در سوره اعراف آيه 179 آمده كه بعد از ذكر گروه دوزخيان با همين اوصاف مىفرمايد : أُولئِكَ كَالأَنْعامِ بَلْ هُمْ أَضَلُّ أُولئِكَ هُمُ الْغافِلُونَ :\r\n","description":"","footnote":"","page_name":" 207 ","page_number":207},
  {"content":"\r\n« آنها همچون چهارپايانند ، بلكه گمراه تر ، آنها غافلانند » .\r\nآيه مورد بحث مطلبى فراتر از اينها نيز دارد چرا كه آنها را بدترين مخلوقات معرفى كرده ، و اين در حقيقت به منزله بيان دليلى است براى خلود آنها در آتش دوزخ .\r\nچرا آنها بدترين مخلوقات نباشند در حالى كه تمام درهاى سعادت به رويشان گشوده شده و از روى كبر و غرور و عناد و لجاج آگاهانه به مخالفت برخاستند .\r\nمقدم داشتن « اهل كتاب » بر « مشركان » در اين آيه نيز ممكن است به خاطر اين باشد كه آنها داراى كتاب آسمانى و علما و دانشمندان بودند و نشانه‌هاى پيغمبر اسلام در كتب آنها صريحا آمده بود ، بنا بر اين مخالفت آنها زشتتر و بدتر بود .\r\nدر آيه بعد به گروه دوم كه نقطه مقابل آنها هستند و در قوس صعودى قرار دارند اشاره كرده مىفرمايد : « كسانى كه ايمان آوردند و اعمال صالح انجام دادند آنها بهترين مخلوقات خدا هستند » ( * ( إِنَّ الَّذِينَ آمَنُوا وَعَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ ) * ) .\r\nسپس پاداش آنها را در چند جمله كوتاه چنين بيان مىكند : « جزاى آنها نزد پروردگارشان باغهاى بهشت جاويدان است كه نهرها از زير درختانش پيوسته جارى است ، در حالى كه هميشه در آن مىمانند ( * ( جَزاؤُهُمْ عِنْدَ رَبِّهِمْ جَنَّاتُ عَدْنٍ تَجْرِي مِنْ تَحْتِهَا الأَنْهارُ خالِدِينَ فِيها أَبَداً ) * ) .\r\n« هم خدا از آنها خشنود است و هم آنها از خدا خشنود » ( * ( رَضِيَ اللَّه عَنْهُمْ وَرَضُوا عَنْه ) * ) .\r\n","description":"","footnote":"","page_name":" 208 ","page_number":208},
  {"content":"\r\nو اين مقام و الا و پاداشهاى مهم و بى نظير از آن كسى است كه از پروردگارش بترسد « ( * ( ذلِكَ لِمَنْ خَشِيَ رَبَّه ) * ) .\r\nقابل توجه اينكه در مورد مؤمنان سخن از انجام اعمال صالح نيز به ميان آمده كه در حقيقت ميوه درخت ايمان است ، اشاره به اينكه ادعاى ايمان به تنهايى كافى نيست ، بلكه اعمال انسان بايد گواه بر ايمان او باشد ، ولى كفر به تنهايى هر چند توأم با عمل ناصالحى نيز نباشد مايه سقوط و بدبختى است ، گذشته از اين كفر معمولا مبدأ انواع گناهان و جنايات و اعمال خلاف نيز مىشود .\r\nتعبير « * ( أُولئِكَ هُمْ خَيْرُ الْبَرِيَّةِ ) * » به خوبى نشان مىدهد كه انسانهاى مؤمن و صالح العمل حتى از فرشتگان برتر و بالاترند ، چرا كه آيه مطلق است ، و هيچ استثنايى در آن نيست ، آيات ديگر قرآن نيز گواه بر اين معنى مىباشد ، مانند آيات سجود فرشتگان بر آدم ، و آيه و لَقَدْ كَرَّمْنا بَنِي آدَمَ ( اسراء - 70 ) .\r\nبه هر حال در اين آيه نخست از پاداش مادى و جسمانى آنها كه باغهاى پر نعمت بهشتى است سخن به ميان آمده ، و بعد از پاداش معنوى و روحانى آنان كه هم خدا از آنان راضى است و هم آنان از خدا راضى .\r\nآنها از خدا راضىاند چرا كه هر چه خواسته‌اند به آنها داده ، و خدا از آنها راضى است چرا كه هر چه او خواسته انجام داده‌اند ، و اگر هم لغزشى بوده به لطفش صرفنظر كرده ، چه لذتى از اين برتر و بالاتر كه احساس كند مورد قبول و رضاى معبود و محبوبش واقع شده ، و به لقاى او و اصل گرديده است .\r\n\r\nدارند هر كس از تو مرادى و مطلبى\r\nمقصود ما ز دنيا و عقبى لقاى تو است !\r\n\r\nآرى بهشت جسم انسان ، باغهاى جاويدان آن جهان است ، ولى بهشت جانش رضاى خدا و لقاى محبوب است .\r\nجمله « * ( ذلِكَ لِمَنْ خَشِيَ رَبَّه ) * » نشان مىدهد كه تمام اين بركات از « خوف\r\n","description":"","footnote":"","page_name":" 209 ","page_number":209},
  {"content":"\r\nو خشيت و ترس از خدا « سرچشمه مىگيرد ، چرا كه همين ترس انگيزه حركت به سوى هر گونه اطاعت و تقوى و اعمال صالح است .\r\nبعضى از مفسران با ضميمه كردن اين آيه به آيه 28 سوره فاطر إِنَّما يَخْشَى اللَّه مِنْ عِبادِه الْعُلَماءُ « تنها دانشمندان از خدا مىترسند » چنين نتيجه گرفته‌اند كه بهشت در واقع حق مسلم دانشمندان و آگاهان است .\r\nالبته با توجه به اينكه خشيت مراتب و مراحلى دارد و علم و دانش و آگاهى نيز داراى سلسله مراتب است مفهوم اين سخن روشن مىشود .\r\nضمنا بعضى عقيده دارند كه مقام « خشيت » مقامى برتر از مقام « خوف » است ، زيرا خوف به هر گونه ترس گفته مىشود ولى خشيت ترسى است توأم با تعظيم و احترام .\r\n\r\nنكته‌ها :\r\n\r\n1 - على ( ع ) و شيعيانش خير البريه‌اند\r\nدر روايات فراوانى كه از طرق اهل سنت و منابع معروف آنها ، و همچنين در منابع معروف شيعه نقل شده ، آيه « * ( أُولئِكَ هُمْ خَيْرُ الْبَرِيَّةِ ) * » ( آنها بهترين مخلوقات خدا هستند ) به على ع و پيروان او تفسير شده است .\r\n« حاكم حسكانى نيشابورى » كه از دانشمندان معروف اهل سنت در قرن پنجم هجرى است اين روايات را در كتاب معروفش « شواهد التنزيل » با اسناد مختلف نقل مىكند ، و تعداد آن بيش از بيست روايت است كه به عنوان نمونه چند روايت را از نظر مىگذارنيم :\r\n1 - « ابن عباس » مىگويد : هنگامى كه آيه * ( إِنَّ الَّذِينَ آمَنُوا وَعَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ ) * نازل شد پيغمبر اكرم ص به على ع فرمود :\r\n","description":"","footnote":"","page_name":" 210 ","page_number":210},
  {"content":"\r\nهو انت و شيعتك تاتى انت و شيعتك يوم القيامة راضيين مرضيين ، و ياتى عدوك غضبانا مقحمين :\r\n« منظور از اين آيه تو و شيعيانت هستيد كه در روز قيامت وارد عرصه محشر مىشويد در حالى كه هم شما از خدا راضى و هم خدا از شما راضى است و دشمنت خشمگين وارد محشر مىشود و به زور به جهنم مىرود » ( در بعضى از نسخه‌هاى حديث مقمحين آمده است كه به معنى بالا نگاهداشتن سر به وسيله غل و زنجير مىباشد ) ( 1 ) .\r\n2 - در حديث ديگرى از « ابو برزه » آمده است كه وقتى پيغمبر اكرم ص اين آيه را قرائت كرد ، فرمود :\r\nهم انت و شيعتك يا على ، و ميعاد ما بينى و بينك الحوض :\r\n« آنها تو و شيعيانت هستيد ، اى على ! و وعده من و شما كنار حوض كوثر است » ! ( 2 ) .\r\n3 - در حديث ديگرى از « جابر بن عبد اللَّه انصارى » آمده است كه ما خدمت پيغمبر اكرم ص كنار خانه خدا نشسته بوديم على ع به سوى ما آمد ، هنگامى كه چشم پيامبر ص به او افتاد فرمود : قد اتاكم اخى : « برادرم به سراغ شما مىآيد » سپس رو به كعبه كرد :\r\nفقال و رب هذه البنية ! ان هذا و شيعته هم الفائزون يوم القيامة :\r\n« به خداى اين كعبه قسم كه اين مرد و شيعيانش در قيامت رستگارانند » سپس رو به سوى ما كرد و افزود :\r\n« اما و اللَّه انه اولكم ايمانا باللَّه ، و اقومكم بامر اللَّه ، و اوفاكم بعهد اللَّه و اقضاكم به حكم اللَّه و اقسمكم بالسوية ، و اعدلكم فى الرعية ، و اعظمكم عند اللَّه مزية » . قال « جابر » : فانزل اللَّه :\r\n\r\n","description":"","footnote":"\r\n( 1 ) « شواهد التنزيل » جلد 2 صفحه 357 حديث 1126\r\n( 2 ) « همان مدرك » صفحه 359 حديث 1130 .\r\n","page_name":" 211 ","page_number":211},
  {"content":"\r\n« * ( إِنَّ الَّذِينَ آمَنُوا وَعَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ ) * » فكان على اذا اقبل قال اصحاب محمد ( ص ) قد اتاكم خير البرية بعد رسول اللَّه .\r\n« به خدا سوگند او قبل از همه شما به خدا ايمان آورد ، و قيام او به فرمان خدا بيش از همه شما است ، وفايش به عهد الهى از همه بيشتر ، و قضاوتش به حكم اللَّه افزونتر ، و مساواتش در تقسيم ( بيت المال ) از همه زيادتر ، عدالتش در باره رعيت از همه فزونتر ، و مقامش نزد خداوند از همه بالاتر است .\r\nجابر مىگويد : در اينجا خداوند آيه * ( إِنَّ الَّذِينَ آمَنُوا وَعَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ ) * را نازل فرمود و از آن به بعد هنگامى كه على ع مىآمد ياران محمد ص مىگفتند : بهترين مخلوق خدا بعد از رسول اللَّه آمد « ! ( 1 ) .\r\nنزول اين آيه در كنار خانه كعبه منافات با مدنى بودن سوره ندارد ، زيرا ممكن است از قبيل نزول مجدد ، و يا تطبيق بوده باشد ، بعلاوه بعيد نيست كه نزول اين آيات در سفرهايى كه پيغمبر اكرم ص از مدينه به مكه آمده است واقع شده باشد ، به خصوص اينكه راوى روايت « جابر بن عبد اللَّه انصارى » است كه در مدينه به حضرت ملحق شد ، و اطلاق مدنى بر اين گونه آيات بعيد نيست .\r\nبعضى از اين احاديث را « ابن حجر » در كتاب « صواعق » آورده و بعضى را محمد « شبلنجى » در « نور الأبصار » ( 2 ) .\r\n« جلال الدين سيوطى » در « در المنثور » نيز قسمت عمده روايت اخير را از « ابن عساكر » از « جابر بن عبد اللَّه » نقل كرده است ( 3 ) .\r\n\r\n","description":"","footnote":"\r\n( 1 ) همان مدرك صفحه 362 حديث 1139 .\r\n( 2 ) « الصواعق المحرقه » صفحه 96 و « نور الأبصار » صفحه 70 و 101 .\r\n( 3 ) « در المنثور » جلد 6 صفحه 379 .\r\n","page_name":" 212 ","page_number":212},
  {"content":"\r\n4 - در « در المنثور » از « ابن عباس » آمده است كه وقتى آيه * ( إِنَّ الَّذِينَ آمَنُوا وَعَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ ) * « نازل شد پيغمبر اكرم ص به على فرمود : هو انت و شيعتك يوم القيامة راضيين مرضيين : « آن تو و شيعيان تو در قيامت مىباشيد كه هم شما از خدا خشنود هستيد و هم خدا از شما خشنود » ( 1 ) ! 5 - نامبرده در حديث ديگرى از « ابن مردويه » از على ع نقل مىكند كه پيغمبر اكرم ص به من فرمود :\r\nا لم تسمع قول اللَّه : * ( إِنَّ الَّذِينَ آمَنُوا وَعَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ ) * ؟ انت و شيعتك و موعدى و موعدكم الحوض ، اذا جئت الامم للحساب ، تدعون غرا محجلين :\r\n« آيا اين سخن خدا نشنيده اى كه مىفرمايد : كسانى كه ايمان آورده و اعمال صالح انجام داده‌اند بهترين مخلوقاتند ؟ اين تو و شيعيان تو هستيد ، و وعده گاه من و شما كنار حوض كوثر است ، هنگامى كه من براى حساب امتها مىآيم و شما دعوت مىشويد در حالى كه پيشانى سفيد و شناخته شده‌ايد » ( 2 ) .\r\nبسيارى ديگر از دانشمندان اهل سنت نيز همين مضمون را در كتب خود نقل كرده‌اند از جمله « خطيب خوارزمى » در « مناقب » و « ابو نعيم اصفهانى » در « كفاية الخصام » و « علامه طبرى » در « تفسير معروفش » و ابن صباغ مالكى در « فصول المهمه » و « علامه شوكانى » در « فتح الغدير » و « شيخ سليمان قندوزى » در « ينابيع المودة » و آلوسى در « روح المعانى » ذيل آيات مورد بحث و جمعى ديگر .\r\nكوتاه سخن اينكه حديث فوق از احاديث بسيار معروف و مشهور است كه از سوى غالب دانشمندان و علماى اسلام پذيرفته شده ، و اين فضيلتى است بزرگ و بى نظير براى على ع و پيروانش .\r\nضمنا از اين روايات به خوبى اين حقيقت آشكار مىشود كه واژه « شيعه »\r\n\r\n","description":"","footnote":"\r\n( 1 و 2 ) « در المنثور » جلد 6 صفحه 379 .\r\n","page_name":" 213 ","page_number":213},
  {"content":"\r\nاز همان عصر رسول خدا ص به وسيله آن حضرت در ميان مسلمين نشر شد ، و اشاره به پيروان خاص امير مؤمنان على ع است ، و آنها كه گمان مىكنند تعبير « شيعه » از تعبيراتى است كه قرنها بعد به وجود آمده سخت در اشتباهند .\r\n\r\n2 - لزوم اخلاص نيت در عبادت\r\nبعضى از علماى اصول فقه به آيه و ما * ( أُمِرُوا إِلَّا لِيَعْبُدُوا اللَّه مُخْلِصِينَ لَه الدِّينَ ) * براى لزوم « قصد قربت » در عبادات ، و اينكه اصل در اوامر تعبدى بودن است نه توصلى استدلال كرده‌اند ، و اين منوط به آن است كه « دين » در اينجا به معنى « عبادت » بوده باشد ، تا دليل بر لزوم اخلاص در عبادات گردد و « امر » را در اين آيه به طور مطلق قرار دهيم تا مفهومش لزوم قصد قربت در همه اوامر باشد ( مگر مواردى كه به دليلى خارج شده ) در حالى كه مفهوم آيه ظاهرا هيچيك از اينها نيست ، بلكه مقصود اثبات توحيد در مقابل شرك است ، يعنى آنها جز به توحيد دعوت نشده‌اند و با اين حال ارتباطى با احكام فرعى ندارد .\r\n\r\n3 - قوس عجيب صعودى و نزولى انسان\r\nاز آيات اين سوره به خوبى استفاده مىشود كه هيچ مخلوقى در عالم فاصله قوس صعودى و نزوليش به اندازه انسان نيست ، اگر داراى ايمان و اعمال صالح باشد ( توجه داشته باشيد كه « عملوا الصالحات » همه اعمال صالح را شامل مىشود نه بعضى را ) برترين خلق خدا است ، و اگر راه كفر و ضلالت و لجاج و عناد را بپويد چنان سقوط مىكند كه بدترين خلق خدا مىشود ! اين فاصله عظيم ميان « قوس صعودى » و « نزولى » انسان گر چه مساله\r\n","description":"","footnote":"","page_name":" 214 ","page_number":214},
  {"content":"\r\nحساس و خطرناكى است ، ولى دلالت بر عظمت مقام نوع بشر و قابليت تكامل او دارد ، و طبيعى است كه در كنار چنين قابليت و استعداد فوق العاده اى امكان تنزل و سقوط فوق العاده نيز باشد .\r\nخداوندا ! براى رسيدن به مقام شامخ خير البرية از لطف تو استمداد مىطلبيم .\r\nپروردگارا ! ما را از شيعيان و پيروان آن بزرگ مردى قرار ده كه براى اين عنوان از همه شايسته تر است .\r\nبارالها ! چنان اخلاصى مرحمت كن كه جز تو را نپرستيم و به غير تو عشق نورزيم .\r\nآمين يا رب العالمين پايان سوره بينه\r\n","description":"","footnote":"","page_name":" 215 ","page_number":215},
  {"content":"\r\n","description":"","footnote":"","page_name":" 216 ","page_number":216},
  {"content":"\r\n\r\n‹ 99 › سوره زلزله اين سوره در مدينه نازل شده و داراى 8 آيه است\r\n","description":"","footnote":"","page_name":" 217 ","page_number":217},
  {"content":"\r\n\r\nمحتوى و فضيلت سوره « زلزله »\r\nدر اينكه اين سوره در « مكه » نازل شده است ، يا در مدينه ؟ در ميان مفسران گفتگو است : بسيارى آن را مدنى مىدانند ، در حالى كه بعضى معتقدند در « مكه » نازل شده ، لحن آيات آن كه در باره « معاد » و « اشراط الساعة » ( نشانه‌هاى وقوع رستاخيز ) سخن مىگويد ، به آيات مكى شبيه تر است ، ولى در حديثى آمده كه « ابو سعيد خدرى » وقتى اين سوره نازل شده از پيغمبر اكرم سؤالى در باره آيه فَمَنْ يَعْمَلْ مِثْقالَ ذَرَّةٍ . . . كرد ، و مىدانيم « ابو سعيد » در مدينه به مسلمانان ملحق شد ( 1 ) .\r\nاما مدنى بودن يا مكى بودن اين سوره تاثيرى در مفاهيم و تفسير آن ندارد .\r\nبه هر حال اين سوره عمدة بر سه محور دور مىزند :\r\nنخست از « اشراط الساعة » و نشانه‌هاى وقوع قيامت بحث مىكند ، و در دنبال آن سخن از شهادت زمين به تمام اعمال آدمى آمده است .\r\nدر بخش سوم از تقسيم مردم به دو گروه « نيكوكار » و « بدكار » و رسيدن هر كس به اعمال خود سخن مىگويد .\r\nدر فضيلت اين سوره تعبيرات مهمى در روايات اسلامى آمده ، از جمله در حديثى از پيغمبر اكرم ص مىخوانيم :\r\nمن قرأها فكانما قرأ البقرة و اعطى من الاجر كمن قرأ ربع القرآن :\r\n« هر كس آن را تلاوت كند گويى سوره بقره را قرائت كرده ، و پاداش او به اندازه كسى است كه يك چهارم قرآن را تلاوت\r\n\r\n","description":"","footnote":"\r\n( 1 ) « روح المعانى » جلد 30 صفحه 208 .\r\n","page_name":" 218 ","page_number":218},
  {"content":"\r\nكرده باشد » ( 1 ) .\r\nو در حديثى از امام صادق ع مىخوانيم كه فرمود : « هرگز از تلاوت سوره » اذا زلزلت الارض « خسته نشويد ، چرا كه هر كس آن را در نمازهاى نافله بخواند هرگز به زلزله گرفتار نمىشود ، و با آن نمىميرد ، و به صاعقه و آفتى از آفات دنيا تا هنگام مرگ گرفتار نخواهد شد » ( 2 ) .\r\n\r\n","description":"","footnote":"\r\n( 1 ) « مجمع البيان » جلد 10 صفحه 524 .\r\n( 2 ) « اصول كافى » ( مطابق نقل نور الثقلين جلد 5 صفحه 347 ) .\r\n","page_name":" 219 ","page_number":219},
  {"content":"\r\n\r\n[ سوره الزلزلة ‹ 99 › : آيات 1 تا 8 
  ]\r\nبِسْمِ اللَّه الرَّحْمنِ الرَّحِيمِ\r\nإِذا زُلْزِلَتِ الأَرْضُ زِلْزالَها ‹ 1 › وَأَخْرَجَتِ الأَرْضُ أَثْقالَها ‹ 2 › وَقالَ الإِنْسانُ ما لَها ‹ 3 › يَوْمَئِذٍ تُحَدِّثُ أَخْبارَها ‹ 4 ›\r\nبِأَنَّ رَبَّكَ أَوْحى لَها ‹ 5 › يَوْمَئِذٍ يَصْدُرُ النَّاسُ أَشْتاتاً لِيُرَوْا أَعْمالَهُمْ ‹ 6 › فَمَنْ يَعْمَلْ مِثْقالَ ذَرَّةٍ خَيْراً يَرَه ‹ 7 › وَمَنْ يَعْمَلْ مِثْقالَ ذَرَّةٍ شَرًّا يَرَه ‹ 8 ›\r\n","description":"","footnote":"","page_name":" 220 ","page_number":220},
  {"content":"\r\n\r\nترجمه :\r\nبنام خداوند بخشنده مهربان 1 - هنگامى كه زمين شديدا به لرزه در آيد .\r\n2 - و زمين بارهاى سنگينش را خارج سازد ! 3 - و انسان مىگويد زمين را چه مىشود ( كه اين گونه مىلرزد ) ؟\r\n4 - در آن روز زمين تمام خبرهاى خود را بازگو مىكند .\r\n5 - چرا كه پروردگارت به او وحى كرده است .\r\n6 - در آن روز مردم به صورت گروه‌هاى مختلف از قبرها خارج مىشوند تا اعمالشان به آنها نشان داده شود .\r\n7 - پس هر كس به اندازه سنگينى ذره‌اى كار خير انجام داده آن را مىبيند .\r\n8 - و هر كس به اندازه ذره‌اى كار بد كرده آن را مىبيند .\r\n\r\nتفسير : آن روز كه انسان تمام اعمالش را مىبيند !\r\nهمانگونه كه در بيان محتواى سوره اشاره شد آغاز اين سوره همراه است با بيان بعضى از حوادث هولانگيز و وحشتناك پايان اين جهان و شروع رستاخيز .\r\nنخست مىفرمايد : « هنگامى كه زمين شديدا به لرزه در آيد » ( * ( إِذا زُلْزِلَتِ الأَرْضُ زِلْزالَها ) * ) ( 1 ) .\r\n\r\n","description":"","footnote":"\r\n( 1 ) « اذا » در اينجا شرطيه است ، و در اينكه جزاى شرط چيست ؟ احتمالات متعددى داده‌اند ، بعضى جزاى آن را « * ( يَوْمَئِذٍ تُحَدِّثُ أَخْبارَها ) * » مىدانند ، بعضى * ( يَوْمَئِذٍ يَصْدُرُ النَّاسُ أَشْتاتاً ) * و بعضى جزا را محذوف دانسته‌اند ، به اين ترتيب كه مردم سؤال مىكردند متى الساعة ( قيامت كى واقع مىشود ؟ ) در جواب فرمود : هنگامى كه آن زلزله عظيم واقع شود يعنى در آن زمان قيامت رخ مىدهد .\r\n","page_name":" 221 ","page_number":221},
  {"content":"\r\nو چنان زير و رو شود كه « بارهاى سنگينى را كه در درون دارد خارج سازد » ( * ( وَأَخْرَجَتِ الأَرْضُ أَثْقالَها ) * ) .\r\nتعبير به « زلزالها » ( زلزله اش ) يا اشاره به اين است كه در آن روز تمام كره زمين به لرزه در مىآيد ( بر خلاف زلزله‌هاى معمولى كه همه آنها موضعى و مقطعى است ) و يا اشاره به زلزله معهود يعنى زلزله رستاخيز است ( 1 ) و ( 2 ) .\r\nدر اينكه منظور از « اثقال » ( بارهاى سنگين ) چيست ؟ مفسران تفسيرهاى متعددى ذكر كرده‌اند : بعضى گفته‌اند منظور انسانها هستند كه با زلزله رستاخيز از درون قبرها به خارج پرتاب مىشوند ، نظير آنچه در سوره انشقاق آيه 4 آمده است « وَأَلْقَتْ ما فِيها وَتَخَلَّتْ » .\r\nو بعضى گفته‌اند : گنجهاى درون خود را بيرون مىريزد ، و مايه حسرت دنياپرستان بى خبر مىگردد ( 3 ) .\r\nاين احتمال نيز وجود دارد كه منظور بيرون فرستادن مواد سنگين و مذاب درون زمين است كه معمولا كمى از آن به هنگام آتشفشانها و زلزله‌ها بيرون مىريزد ، در پايان جهان آنچه در درون زمين است به دنبال آن زلزله عظيم به بيرون پرتاب مىشود .\r\n\r\n","description":"","footnote":"\r\n( 1 ) در صورت اول « اضافه » معنى عموم مىرساند ، و در صورت دوم معنى عهد را .\r\n( 2 ) « زلزال » به كسر « زا » معنى مصدرى دارد ، و زلزال ( به فتح زاى ) معنى اسم مصدرى دارد ، و اين وضع معمولا در افعالى مىآيد كه به صورت مضاعف به كار مىرود مانند « صلصال » و « وسواس » .\r\n( 3 ) « اثقال » جمع « ثقل » ( بر وزن فكر ) به معنى « بار » است ، و بعضى آن را جمع « ثقل » ( بر وزن عمل ) به معنى وسائل خانه يا وسائل مسافر دانسته‌اند ، ولى معنى اول مناسبتر به نظر مىرسد .\r\n","page_name":" 222 ","page_number":222},
  {"content":"\r\nتفسير اول مناسبتر به نظر مىرسد هر چند جمع ميان اين تفاسير نيز بعيد نيست .\r\nبه هر حال ، در آن روز انسان از ديدن اين صحنه بى سابقه ، سخت متوحش مىشود ، و مىگويد : « چه مىشود كه زمين اين گونه به لرزه در آمده است ، و آنچه در درون داشته بيرون ريخته » ؟ ( * ( وَقالَ الإِنْسانُ ما لَها ) * ) .\r\nگر چه بعضى « انسان » را در اينجا به خصوص انسانهاى كافر تفسير كرده‌اند كه در مساله معاد و رستاخيز شك و ترديد داشته‌اند ، ولى ظاهر اين است كه انسان در اينجا معنى گسترده اى دارد كه همگان را شامل مىشود ، زيرا تعجب از اوضاع و احوال زمين در آن روز مخصوص به كافران نيست .\r\nآيا اين تعجب ، و سؤال ناشى از آن ، مربوط به « نفخه اولى » است يا « دوم » ؟ .\r\nظاهر اين است كه همان نفخه اولى است كه نفخه پايان جهان است ، زيرا زلزله عظيم در پايان جهان رخ مىدهد .\r\nاين احتمال نيز داده شده است كه منظور نفخه رستاخيز و زنده شدن مردگان ، و بيرون ريختن آنها از درون زمين مىباشد ، زيرا آيات بعد نيز همه مربوط به نفخه دوم است .\r\nولى از آنجا كه در آيات قرآن كرارا حوادث اين دو نفخه با هم ذكر شده ، تفسير اول با توجه به بيان زلزله وحشتناك پايان جهان مناسبتر به نظر مىرسد ، و در اين صورت منظور از « اثقال » زمين معادن و گنجها و مواد مذاب درون آن است .\r\n","description":"","footnote":"","page_name":" 223 ","page_number":223},
  {"content":"\r\nو از آن مهمتر اينكه : « زمين در آن روز تمام خبر خود را باز مىگويد » ( * ( يَوْمَئِذٍ تُحَدِّثُ أَخْبارَها ) * ) .\r\nآنچه از خوبيها و بديها ، و اعمال خير و شر ، بر صفحه زمين واقع شده است ، همه را برملا مىسازد ، و يكى از مهمترين شهود اعمال انسان در آن روز همين زمينى است كه ما اعمال خود را بر آن انجام مىدهيم ، و شاهد و ناظر ما است .\r\nدر حديثى از پيغمبر اكرم ص مىخوانيم كه فرمود ، « ا تدرون ما اخبارها » ؟ : « آيا مىدانيد منظور از اخبار زمين در اينجا چيست » ؟\r\nقالوا : اللَّه و رسوله اعلم : « گفتند : خدا و پيغمبرش آگاهتر است » فرمود :\r\nاخبارها ان تشهد على كل عبد و امة بما عملوا على ظهرها ، تقول عمل كذا و كذا ، يوم كذا ، فهذا اخبارها :\r\n« منظور از خبر دادن زمين اين است كه اعمال هر مرد و زنى را كه بر روى زمين انجام داده‌اند خبر مىدهد ، مىگويد :\r\nفلان شخص در فلان روز فلان كار را انجام داد ، اين است خبر دادن زمين « ! ( 1 ) .\r\nدر حديث ديگرى از پيغمبر اكرم ص مىخوانيم :\r\nحافظوا على الوضوء و خير اعمالكم الصلاة ، فتحفظوا من الارض فانها امكم ، و ليس فيها احد يعمل خيرا او شرا الا و هى مخبرة به ! :\r\n« مواظبت بر وضو كنيد ، و بهترين اعمال شما نماز است ، و مراقب زمين باشيد كه مادر شما است ، هيچ انسانى كار خير يا شرى بجا نمىآورد مگر اينكه زمين از آن خبر مىدهد » ! ( 2 ) .\r\nاز « ابو سعيد خدرى » نقل شده كه مىگفت : هر گاه در بيابان هستى صدايت را به اذان بلند كن ، چرا كه از رسول خدا ص شنيدم كه مىفرمود :\r\nلا يسمعه جن و لا انس و لا حجر الا يشهد له :\r\n« هيچ جن و انس و قطعه سنگى آن را نمىشنود مگر اينكه براى او ( در قيامت ) گواهى مىدهد » ( 3 ) .\r\n\r\n","description":"","footnote":"\r\n( 1 ) « نور الثقلين » جلد 5 صفحه 649 .\r\n( 2 ) « مجمع البيان » جلد 10 صفحه 526 .\r\n( 3 ) « همان مدرك »\r\n","page_name":" 224 ","page_number":224},
  {"content":"\r\nآيا راستى زمين به فرمان خدا زبان مىگشايد و تكلم مىكند ؟ يا اينكه منظور ظاهر شدن آثار اعمال انسان بر صفحه زمين است ؟ زيرا مىدانيم هر عملى كه انسان انجام دهد ، خواه ناخواه در اطراف او آثارى بجا مىگذارد ، هر چند امروز براى ما محسوس نباشد ، درست همانند آثارى كه از خطوط انگشتان يك دوست يا دشمن بر روى دستگيره درمىماند ، و در آن روز همه اين آثار ظاهر مىشود ، و سخن گفتن زمين چيزى جز اين ظهور بزرگ نيست ، همانگونه كه گاه به يك شخص خوابآلود مىگوئيم چشمان تو مىگويد كه ديشب نخوابيده اى ، يعنى آثار بيخوابى در آن نمايان است .\r\nبه هر حال اين موضوع عجيبى نيست ، چرا كه هم امروز با پيشرفت علم و دانش بشر ابزار و وسائلى اختراع شده كه در همه جا ، و هر لحظه ، مىتواند صداى انسان را ضبط كند ، يا از انسان و اعمالش عكسبردارى نمايد ، و به عنوان يك سند مسلم در دادگاه مطرح شود ، به گونه اى كه قابل هيچگونه انكار نباشد .\r\nاگر در گذشته بعضى از شهادت زمين تعجب مىكردند امروز يك نوار نازك يا يك دستگاه ضبط كه به صورت يك دكمه به لباس دوخته مىشود مىتواند مسائل بسيارى بازگو كند .\r\nجالب اينكه در حديثى از على ع مىخوانيم كه فرمود :\r\nصلوا المساجد فى بقاع مختلفة ، فان كل بقعة تشهد للمصلى عليها يوم القيامة :\r\n« در قسمتهاى مختلف مساجد نماز بخوانيد ، زيرا هر قطعه زمينى در قيامت براى كسى كه روى آن نماز خوانده گواهى مىدهد » ( 1 ) .\r\nو در حديث ديگرى آمده است كه امير مؤمنان على ع هنگامى كه بيت - المال را تقسيم مىكرد و خالى مىشد ، دو ركعت نماز بجا مىآورد و مىفرمود :\r\n\r\n","description":"","footnote":"\r\n( 1 ) « لئالى الاخبار » جلد 5 صفحه 79 ( چاپ جديد ) .\r\n","page_name":" 225 ","page_number":225},
  {"content":"\r\nاشهدى انى ملأتك به حق ، و فرغتك به حق : ( روز قيامت ) « گواهى ده كه من تو را به حق پر كردم و به حق خالى كردم » ! ( 1 ) .\r\nدر آيه بعد مىافزايد : « اين به خاطر آن است كه پروردگار تو به زمين وحى كرده » ( * ( بِأَنَّ رَبَّكَ أَوْحى لَها ) * ) ( 2 ) .\r\nو زمين در اجراى اين فرمان كوتاهى نمىكند ، تعبير « اوحى » در اينجا به خاطر آن است كه چنين سخن گفتن اسرارآميز بر خلاف طبيعت زمين است و اين جز از طريق يك وحى الهى ممكن نيست .\r\nبعضى گفته‌اند : منظور اين است كه به زمين وحى مىكند آنچه در درون دارد بيرون بريزد .\r\nولى تفسير اول صحيحتر و مناسبتر به نظر مىرسد .\r\nسپس مىفرمايد : « در آن روز مردم به صورت گروه‌هاى مختلف از قبرها خارج شده ، در عرصه محشر وارد مىشوند ، تا اعمالشان به آنها نشان داده شود » ! ( * ( يَوْمَئِذٍ يَصْدُرُ النَّاسُ أَشْتاتاً لِيُرَوْا أَعْمالَهُمْ ) * ) .\r\n« اشتات » جمع « شت » ( بر وزن شط ) به معنى متفرق و پراكنده است ، اين اختلاف و پراكندگى ممكن است به خاطر اين باشد كه اهل هر مذهبى جداگانه وارد عرصه محشر مىشوند ، يا اهل هر نقطه اى از مناطق زمين جدا وارد مىشوند ، و يا اينكه گروهى با صورتهاى زيبا و شاد و خندان ، و گروهى\r\n\r\n","description":"","footnote":"\r\n( 1 ) « لئالى الاخبار » جلد 5 صفحه 79 ( چاپ جديد ) .\r\n( 2 ) « باء » در « بان » براى « سببيت » است و « لام » در لها به معنى « الى » است همانگونه كه در آيه 68 سوره « نحل » آمده است « * ( وَأَوْحى رَبُّكَ إِلَى النَّحْلِ ) * » .\r\n","page_name":" 226 ","page_number":226},
  {"content":"\r\nبا چهره‌هاى عبوس و تيره و تاريك در محشر گام مىنهند .\r\nيا هر امتى همراه امام و رهبر و پيشوايشان هستند ، همانگونه كه در آيه 71 سوره اسراء آمده : يَوْمَ نَدْعُوا كُلَّ أُناسٍ بِإِمامِهِمْ : « روزى كه هر گروهى را با پيشوايشان فرا مىخوانيم » .\r\nو يا اينكه مؤمنان با مؤمنان و كافران با كافران محشور مىشوند .\r\nجمع ميان اين تفسيرها كاملا ممكن است زيرا مفهوم آيه گسترده است .\r\n« يصدر » از ماده « صدر » ( بر وزن صبر ) به معنى خارج شدن شتران از آبگاه است كه به صورت انبوه و هيجان زده بيرون مىآيند به عكس « ورود » كه به معنى داخل شدن آنها در آبگاه است و در اينجا كنايه از خروج اقوام مختلف از قبرها و آمدنشان در محشر براى حسابرسى است .\r\nاين احتمال نيز داده شده كه منظور خروجشان از محشر ، و حركت به سوى جايگاهشان در بهشت و دوزخ است .\r\nمعنى اول با آيات گذشته تناسب بيشترى دارد .\r\nمنظور از جمله ليروا اعمالهم : « تا اعمالشان را به آنها نشان دهند » مشاهده جزاى اعمال است .\r\nيا مشاهده نامه اعمال كه هر نيك و بدى در آن ثبت است .\r\nيا مشاهده باطنى به معنى معرفت و شناخت چگونگى اعمالشان است .\r\nو يا به معنى « تجسم اعمال » و مشاهده خود اعمال است .\r\nتفسير اخير با ظاهر آيه از همه موافقتر است ، و اين آيه يكى از روشنترين آيات بر مساله تجسم اعمال محسوب مىشود كه در آن روز اعمال آدمى به صورتهاى مناسبى تجسم مىيابد و در برابر او حضور پيدا مىكند ، و همنشينى با آن مايه نشاط يا رنج و بلا است .\r\n","description":"","footnote":"","page_name":" 227 ","page_number":227},
  {"content":"\r\nسپس به سرانجام كار هر يك از اين دو گروه مؤمن و كافر ، نيكوكار و بدكار ، اشاره كرده مىفرمايد : « پس كسى كه به اندازه سنگينى ذره‌اى كار خير انجام داده آن را مىبيند » ( * ( فَمَنْ يَعْمَلْ مِثْقالَ ذَرَّةٍ خَيْراً يَرَه ) * ) .\r\n« و هر كس به اندازه سنگينى ذره‌اى كار بد كرده آن را مىبيند » ! ( * ( وَمَنْ يَعْمَلْ مِثْقالَ ذَرَّةٍ شَرًّا يَرَه ) * ) .\r\nباز در اينجا تفسيرهاى مختلفى ذكر شده كه آيا جزاى اعمال را مىبيند و يا نامه اعمال را مشاهده مىكند و يا خود عمل را .\r\nظاهر اين آيات نيز تاكيد مجددى است بر مساله « تجسم اعمال » و مشاهده خود عمل ، اعم از نيك و بد در روز قيامت كه حتى اگر سر سوزنى كار نيك يا بد باشد در برابر صاحب آن مجسم مىشود و آن را مشاهده مىكند .\r\n« مثقال » در لغت هم به معنى ثقل و سنگينى آمده ، و هم ترازويى كه با آن سنگينى اشياء را مىسنجند ، و در اينجا به همان معنى اول است .\r\nبراى « ذرة » نيز در لغت و كلمات مفسران تفسيرهاى گوناگونى ذكر شده است : گاه به معنى مورچه كوچك ، و گاه گرد و غبارى كه وقتى دست را بر زمين بگذاريم و برداريم به آن مىچسبد ، و گاه به معنى ذرات بسيار كوچك غبار كه در فضا معلق است و به هنگامى كه آفتاب از روزنه اى به اطاق تاريك مىتابد آشكار مىگردد تفسير شده است .\r\nمىدانيم امروز كلمه « ذره » را به « اتم » نيز اطلاق مىكنند و بمب اتمى را « القنبلة الذرية » مىگويند ، « اتم » به قدرى كوچك است كه نه با چشم عادى ، و نه با دقيقترين ميكروسكوپها قابل مشاهده نيست ، و تنها آثار آن را مشاهده مىكنند ، و حجم و وزن آن با محاسبات علمى قابل سنجش است ، و به قدرى كوچك است كه چند ميليون روى نوك سوزنى جاى مىگيرد !\r\n","description":"","footnote":"","page_name":" 228 ","page_number":228},
  {"content":"\r\nمفهوم ذره هر چه باشد منظور در اينجا كوچكترين وزنها است .\r\nبه هر حال اين آيه از آياتى است كه پشت را مىلرزاند و نشان مىدهد كه حسابرسى خداوند در آن روز فوق العاده دقيق و حساس است ، و ترازوهاى سنجش عمل در قيامت آن قدر ظريف است كه حتى كوچكترين اعمال انسانى را وزن مىكنند و به حساب مىآورند .\r\n\r\nنكته‌ها :\r\n\r\n1 - دقت و سختگيرى در حسابرسى قيامت\r\nنه تنها از آيات اخير اين سوره كه از آيات مختلف قرآن به خوبى استفاده مىشود كه در حسابرسى اعمال در قيامت فوق العاده دقت و موشكافى مىشود ، در آيه 16 سوره لقمان مىخوانيم : يا بُنَيَّ إِنَّها إِنْ تَكُ مِثْقالَ حَبَّةٍ مِنْ خَرْدَلٍ فَتَكُنْ فِي صَخْرَةٍ أَوْ فِي السَّماواتِ أَوْ فِي الأَرْضِ يَأْتِ بِهَا اللَّه إِنَّ اللَّه لَطِيفٌ خَبِيرٌ : « پسرم ! اگر به اندازه سنگينى دانه خردلى ( عمل نيك يا بد ) باشد و در دل سنگى يا در گوشه اى از آسمانها يا زمين پنهان گردد ، خداوند آن را ( در قيامت ) براى حسابرسى مىآورد ، خداوند دقيق و آگاه است » .\r\n« خردل » دانه بسيار كوچكى از گياه معروفى است كه ضرب المثل در كوچكى مىباشد .\r\nاين تعبيرات نشان مىدهد كه در آن حسابرسى بزرگ كوچكترين كارها محاسبه مىشود ، ضمنا اين آيات هشدار مىدهد كه نه گناهان كوچك را كم اهميت بشمرند ، و نه اعمال خير كوچك را ، چيزى كه مورد محاسبه الهى قرار مىگيرد هر چه باشد كم اهميت نيست .\r\nلذا بعضى از مفسران گفته‌اند اين آيات زمانى نازل شد كه بعضى از ياران\r\n","description":"","footnote":"","page_name":" 229 ","page_number":229},
  {"content":"\r\nپيغمبر اكرم ص نسبت به انفاق اموال كم بى اعتنا بودند ، و مىگفتند : اجر و پاداش بر چيزهايى داده مىشود كه ما آن را دوست داريم ، و اشياء كوچك چيزى نيست كه مورد علاقه ما باشد ، و همچنين نسبت به گناهان كوچك بى اعتنا بودند ، آيات نازل شد و آنها را به خيرات كوچك ترغيب كرد ، و از گناهان كوچك بر حذر داشت .\r\n\r\n2 - پاسخ به يك سؤال\r\nدر اينجا سؤالى مطرح است و آن اينكه مطابق اين آيات انسان همه اعمال خود را در قيامت اعم از نيك و بد كوچك و بزرگ مىبيند ، اين معنى چگونه با آيات « احباط » و « تكفير » و « عفو » و « توبه » سازگار است ؟ زيرا آيات « احباط » مىگويد : بعضى از اعمال مانند « كفر » تمام « حسنات » انسان را از بين مىبرد لَئِنْ أَشْرَكْتَ لَيَحْبَطَنَّ عَمَلُكَ ( زمر - 65 ) و طبق آيات « تكفير » گاهى « حسنات » « سيئات » را از بين مىبرد إِنَّ الْحَسَناتِ يُذْهِبْنَ السَّيِّئاتِ ( هود - 114 ) .\r\nو آيات « عفو » و « توبه » مىگويد : در سايه عفو الهى يا توبه كردن ، گناهان محو مىشوند ، اين مفاهيم چگونه با مساله مشاهده تمام اعمال نيك و بد تطبيق مىكند ؟\r\nدر پاسخ اين سؤال بايد به يك نكته توجه كرد و آن اينكه : دو اصلى كه در آيات فوق آمده است كه مىگويد انسان هر ذره‌اى از كار نيك و بد را مىبيند به صورت يك قانون كلى است ، و مىدانيم هر قانون ممكن است استثناهايى داشته باشد ، آيات « عفو » و « توبه » و « احباط » و « تكفير » در حقيقت به منزله استثناء است در اين قانون كلى .\r\nپاسخ ديگر اينكه : در مورد « احباط » و « تكفير » در حقيقت موازنه و كسر\r\n","description":"","footnote":"","page_name":" 230 ","page_number":230},
  {"content":"\r\nو انكسارى رخ مىدهد ، و درست مانند « مطالبات » و « بدهيها » است كه از يكديگر كسر مىشود ، هنگامى كه انسان نتيجه اين موازنه را مىبيند در حقيقت تمام اعمال نيك و بد خود را ديده است ، همين سخن در مورد « عفو » و « توبه » نيز جارى است ، چرا كه عفو بدون لياقت و شايستگى صورت نمىگيرد ، و توبه خود نيز يكى از اعمال نيك است .\r\nبعضى در اينجا جواب ديگرى گفته‌اند كه صحيح به نظر نمىرسد و آن اينكه افراد كافر نتيجه اعمال خوب خود را در اين دنيا مىبينند ، همانگونه كه افراد مؤمن كيفر اعمال بد خود را در اين جهان مىبينند .\r\nولى ظاهر اين است كه آيات مورد بحث مربوط به قيامت است نه دنيا بعلاوه اين كليت ندارد كه هر مؤمن و كافرى نتيجه اعمالش را در دنيا ببيند .\r\n\r\n3 - جامعترين آيات قرآن\r\nاز « عبد اللَّه بن مسعود » نقل شده است كه محكمترين آيات قرآن مجيد همين آيات « * ( فَمَنْ يَعْمَلْ مِثْقالَ ذَرَّةٍ خَيْراً يَرَه وَمَنْ يَعْمَلْ مِثْقالَ ذَرَّةٍ شَرًّا يَرَه ) * » مىباشد و از آن تعبير به « جامعه » مىكرد و به راستى ايمان عميق به محتواى آن كافى است كه انسان را در مسير حق وادارد ، و از هر گونه شر و فساد بازدارد ، لذا در حديثى آمده است كه مردى خدمت پيغمبر اكرم ص آمد عرض كرد : علمنى مما علمك اللَّه : « از آنچه خداوند به تو تعليم داده به من بياموز » .\r\nپيغمبر اكرم ص او را به مردى از يارانش سپرد ، تا قرآن به او تعليم كند ، و او سوره « * ( إِذا زُلْزِلَتِ الأَرْضُ ) * » را تا به آخر به او تعليم داد ، آن مرد از جا برخاست و گفت : همين مرا كافى است ( و در روايت ديگرى آمده تكفينى هذه الاية : « همين يك آيه مرا كفايت مىكند » ) !\r\n","description":"","footnote":"","page_name":" 231 ","page_number":231},
  {"content":"\r\nپيغمبر اكرم ص فرمود : او را به حال خود بگذار كه مرد فقيهى شد ! ( و طبق روايتى فرمود رجع فقيها : او فقيه شد و بازگشت ! ) دليل آن هم روشن است زيرا كسى كه مىداند كه اعمال ما حتى به اندازه يك « ذره » يا يك دانه « خردل » مورد محاسبه قرار مىگيرد امروز به حساب خود مشغول مىشود ، و اين بزرگترين اثر تربيتى روى او دارد ( 1 ) .\r\nبا اين حال در روايت ديگرى از « ابو سعيد خدرى » آمده است كه وقتى آيه « * ( فَمَنْ يَعْمَلْ ) * . . . » نازل شد عرض كردم اى رسول خدا آيا من همه اعمالم را مىبينم ؟ فرمود : آرى . گفتم : آن كارهاى بزرگ را ؟ فرمود : بله ، گفتم : كارهاى كوچك كوچك را ؟ فرمود : بله ، عرض كردم : « اى واى بر من ! مادرم بنشيند و براى من عزادارى كند » ! فرمود : « بشارت باد بر تو اى ابو سعيد ! چرا كه » حسنات « به ده برابر حساب مىشود ، تا هفتصد برابر ، و خدا براى هر كس بخواهد آن را هم مضاعف مىكند ، و اما هر گناه به اندازه يك گناه مجازات دارد ، يا خداوند عفو مىكند و بدان احدى با عملش نجات نخواهد يافت ! ( جز اينكه كرم خدا شامل او گردد ) عرض كردم حتى تو هم اى رسول خدا ؟ ! فرمود : حتى من ، مگر اينكه خداوند مرا مشمول رحمتش سازد » ! ( 2 ) .\r\nخداوندا ! جايى كه پيامبرت با آن عظمت تنها به عفو تو دل بسته است تكليف ما روشن است .\r\n\r\n","description":"","footnote":"\r\n( 1 ) « تفسير روح البيان » جلد 10 صفحه 495 همين مضمون در « نور الثقلين » جلد 5 صفحه 650 آمده است .\r\n( 2 ) « در المنثور جلد » 6 صفحه 381 .\r\n","page_name":" 232 ","page_number":232},
  {"content":"\r\nپروردگارا ! اگر اعمال ما معيار نجات ما باشد واى به حال ما ، و اگر كرم تو يار ما باشد خوشا به حال ما ؟ ! بارالها ! آن روز كه تمام اعمال كوچك و بزرگ در برابر ما مجسم مىشود ما تنها به لطف عميم تو چشم دوخته‌ايم .\r\nآمين يا رب العالمين پايان سوره زلزله\r\n","description":"","footnote":"","page_name":" 233 ","page_number":233},
  {"content":"\r\n","description":"","footnote":"","page_name":" 234 ","page_number":234},
  {"content":"\r\n\r\n‹ 100 › سوره و العاديات اين سوره در مدينه نازل شده و داراى 11 آيه است\r\n","description":"","footnote":"","page_name":" 235 ","page_number":235},
  {"content":"\r\n\r\nمحتوى و فضيلت سوره و العاديات :\r\nدر اينكه اين سوره در « مكه » نازل شده است يا در « مدينه » ؟ در ميان مفسران سخت گفتگو است ، بسيارى آن را « مكى » شمرده‌اند ، در حالى كه جمعى آن را « مدنى » مىدانند .\r\nكوتاه بودن مقطع آيات ، و تكيه بر سوگندها ، و همچنين تكيه بر مساله معاد قرائنى است كه مكى بودن سوره را تاييد مىكند .\r\nولى از سوى ديگر مضمون سوگندهاى اين سوره كه تناسب زيادى با مسائل جهاد دارد - چنان كه انشاء اللَّه مشروحا بيان خواهد شد - و همچنين رواياتى كه مىگويد اين سوره بعد از جنگ « ذات السلاسل » نازل شده است .\r\n( جنگى كه در سال هشتم هجرت واقع شد و در آن گروه كثيرى از كفار به اسارت درآمدند ، و آنها را با طنابها محكم بستند و لذا آن را « ذات السلاسل » ناميده‌اند و شرح آن در تفسير آيات به خواست خدا خواهد آمد ) گواه بر مدنى بودن اين سوره است ، حتى اگر سوگندهاى آغاز اين سوره را ناظر به حركت حجاج به سوى منى و مشعر بدانيم نيز تناسب با مدينه دارد .\r\nدرست است كه مراسم حج با اكثر شاخ و برگهايش در ميان عرب جاهلى نيز - به خاطر اقتدا به سنت ابراهيم - رواج داشت ولى آنها چنان با خرافات آميخته شده بود كه بعيد به نظر مىرسد قرآن به آن سوگند ياد كرده باشد .\r\nبا توجه به مجموع اين جهات ما « مدنى » بودن آن را ترجيح مىدهيم .\r\nاز آنچه گفتيم ضمنا محتواى سوره نيز روشن شد كه در آغاز سوگندهاى بيدار كننده اى را ذكر مىكند ، و بعد از آن سخن از پاره اى از ضعفهاى نوع انسان همچون كفر و بخل و دنياپرستى به ميان مىآورد ، و سرانجام با اشاره كوتاه\r\n","description":"","footnote":"","page_name":" 236 ","page_number":236},
  {"content":"\r\nو گويايى به مساله معاد ، و احاطه علمى خداوند به بندگان ، سوره را پايان مىدهد .\r\nدر فضيلت تلاوت اين سوره از پيغمبر اكرم ص آمده است :\r\nمن قرأها اعطى من الاجر عشر حسنات ، بعدد من بات بالمزدلفة ، و شهد جمعا :\r\n« هر كس آن را تلاوت كند به عدد هر يك از حاجيانى كه ( شب عيد قربان ) در » مزدلفه « توقف مىكنند و در آنجا حضور دارند ده حسنه به او داده مىشود ( 1 ) و ( 2 ) در حديث ديگرى از امام صادق ع مىخوانيم :\r\nمن قرأ و العاديات و أدمن قراءتها بعثه اللَّه مع امير المؤمنين ( سلام اللَّه عليه ) يوم القيامة خاصه ، و كان فى حجره و رفقائه\r\n: « هر كس سوره و العاديات را بخواند ، و بر آن مداومت كند ، خداوند روز قيامت او را با امير مؤمنان ( سلام اللَّه عليه ) مبعوث مىكند ، و در جمع او و ميان دوستان او خواهد بود . ( 3 )\r\nاز بعضى از روايات نيز استفاده مىشود كه سوره و العاديات معادل نصف قرآن است ( 4 ) .\r\nناگفته پيدا است كه اينهمه فضيلت براى آنها است كه آن را برنامه زندگى خويش قرار دهند و به تمام محتواى آن ايمان دارند و عمل مىكنند .\r\n\r\n","description":"","footnote":"\r\n( 1 ) « جمع » يكى از نامهاى « مشعر الحرام » است ، به خاطر اينكه مردم در آنجا مجتمع مىشوند ، و يا نماز مغرب و عشا در آنجا بدون فاصله خوانده مىشود .\r\n( 2 و 3 ) « مجمع البيان » جلد 10 صفحه 527\r\n( 4 ) « در المنثور » جلد 6 صفحه 383\r\n","page_name":" 237 ","page_number":237},
  {"content":"\r\n\r\n[ سوره العاديات ‹ 100 › : آيات 1 تا 11 
  ]\r\nبِسْمِ اللَّه الرَّحْمنِ الرَّحِيمِ\r\nوَ الْعادِياتِ ضَبْحاً ‹ 1 › فَالْمُورِياتِ قَدْحاً ‹ 2 › فَالْمُغِيراتِ صُبْحاً ‹ 3 › فَأَثَرْنَ بِه نَقْعاً ‹ 4 ›\r\nفَوَسَطْنَ بِه جَمْعاً ‹ 5 › إِنَّ الإِنْسانَ لِرَبِّه لَكَنُودٌ ‹ 6 › وَإِنَّه عَلى ذلِكَ لَشَهِيدٌ ‹ 7 › وَإِنَّه لِحُبِّ الْخَيْرِ لَشَدِيدٌ ‹ 8 › أَ فَلا يَعْلَمُ إِذا بُعْثِرَ ما فِي الْقُبُورِ ‹ 9 ›\r\nوَ حُصِّلَ ما فِي الصُّدُورِ ‹ 10 › إِنَّ رَبَّهُمْ بِهِمْ يَوْمَئِذٍ لَخَبِيرٌ ‹ 11 ›\r\n","description":"","footnote":"","page_name":" 238 ","page_number":238},
  {"content":"\r\n\r\nترجمه :\r\nبنام خداوند بخشنده مهربان 1 - سوگند به اسبان دونده اى كه نفس زنان ( به سوى ميدان جهاد ) پيش رفتند .\r\n2 - و سوگند به آنها ( كه بر اثر برخورد سمشان به سنگهاى بيابان ) جرقه‌هاى آتش افروختند .\r\n3 - و با دميدن صبح بر دشمن يورش بردند .\r\n4 - و گرد و غبار به هر سو پراكنده كردند .\r\n5 - و ( ناگهان ) در ميان دشمن ظاهر شدند .\r\n6 - كه انسان در برابر نعمتهاى پروردگارش ناسپاس و بخيل است .\r\n7 - و او خود نيز بر اين معنى گواه است .\r\n8 - او علاقه شديدى به مال دارد .\r\n9 - آيا نمىداند روزى كه تمام آنچه در قبرهاست زنده مىشود .\r\n10 - و آنچه در درون سينه‌ها است آشكار مىگردد .\r\n11 - در آن روز پروردگارشان از آنها كاملا با خبر است .\r\n\r\nشان نزول :\r\nدر حديثى آمده است كه اين سوره بعد از جنگ « ذات السلاسل » نازل شد و ماجرا چنين بود :\r\nدر سال هشتم هجرت به پيغمبر اكرم ص خبر دادند كه دوازده هزار سوار در سرزمين « يابس » جمع شده ، و با يكديگر عهد كرده‌اند كه تا پيامبر\r\n","description":"","footnote":"","page_name":" 239 ","page_number":239},
  {"content":"\r\nص و على ع را به قتل نرسانند و جماعت مسلمين را متلاشى نكنند از پاى ننشينند ! پيغمبر اكرم ص جمع كثيرى از ياران خود را به سركردگى بعضى از صحابه به سراغ آنها فرستاد ، ولى بعد از گفتگوهايى بدون نتيجه بازگشتند ، سرانجام پيغمبر اكرم ص على ع را با گروه كثيرى از مهاجر و انصار به نبرد آنها اعزام داشت ، آنها به سرعت به سوى منطقه دشمن حركت كردند و شبانه راه مىرفتند ، و صبحگاهان دشمن را در حلقه محاصره گرفتند ، نخست اسلام را بر آنها عرضه داشتند چون نپذيرفتند هنوز هوا تاريك بود كه به آنها حمله كردند و آنان را درهم شكستند ، عده اى را كشتند ، و زنان و فرزندانشان را اسير كردند ، و اموال فراوانى به غنيمت گرفتند .\r\nسوره « و العاديات » نازل شد در حالى كه هنوز سربازان اسلام به مدينه باز نگشته بودند ، پيغمبر خدا ص آن روز براى نماز صبح آمد ، و اين سوره را در نماز تلاوت فرمود ، بعد از پايان نماز اصحاب عرض كردند : اين سوره اى است كه ما تا به حال نشنيده بوديم ! .\r\nفرمود : آرى ، على ع بر دشمنان پيروز شد ، و جبرئيل ديشب با آوردن اين سوره به من بشارت داد .\r\nچند روز بعد على ع با غنائم و اسيران به مدينه وارد شد ( 1 ) بعضى معتقدند كه اين يكى از مصاديق روشن آيه است نه شان نزول .\r\n\r\n","description":"","footnote":"\r\n( 1 ) بحار الانوار جلد 21 صفحه 66 به بعد و « مجمع البيان » جلد 10 صفحه 528 و بعضى تواريخ ديگر .\r\n","page_name":" 240 ","page_number":240},
  {"content":"\r\n\r\nتفسير : سوگند به جهادگران بيدار !\r\nگفتيم اين سوره با سوگندهاى بيدارگرى آغاز شد ، نخست مىفرمايد :\r\n« به اسبان دونده اى كه نفسزنان ( به سوى ميدان جهاد ) پيش رفتند سوگند » ( * ( وَالْعادِياتِ ضَبْحاً ) * ) ( 1 ) .\r\nيا به شتران حاجيان كه از سرزمين عرفات به مشعر الحرام و از مشعر نفس زنان به سوى منى حركت مىكنند سوگند .\r\n« عاديات » جمع « عادية » از ماده « عدو » ( بر وزن صبر ) در اصل به معنى گذشتن و جدا شدن است ، خواه قلبا بوده باشد كه آن را « عداوت » گويند و يا در حركت خارجى كه آن را « عدو » ( دويدن ) مىخوانند ، و گاه در معاملات است كه آن را « عدوان » مىنامند ، و در اينجا منظور همان دويدن با سرعت است .\r\n« ضبح » ( بر وزن مدح ) به معنى صداى نفسهاى تند و سريع اسب است كه هنگام دويدن از او به گوش مىرسد .\r\nهمانگونه كه در بالا اشاره كرديم در تفسير اين آيه دو نظر وجود دارد :\r\nنخست اينكه منظور سوگند به اسبهايى است كه با سرعت به سوى ميدان جهاد پيش مىروند ، و از آنجا كه جهاد امر مقدسى است اين حيوانات نيز در اين مسير مقدس آن چنان ارزش پيدا مىكنند كه شايسته است سوگند به آنها ياد شود .\r\n\r\n","description":"","footnote":"\r\n( 1 ) در اينجا قاعدتا بايد گفته شود « و العاديات عدوا » ولى از آنجا كه لازمه عدو ( دويدن ) نفس زدن مىباشد به جاى آن « ضبحا » گفته شده ، بعضى نيز گفته‌اند آيه جمله محذوفى دارد و در تقدير چنين است و العاديات يضبحن ضبحا .\r\n","page_name":" 241 ","page_number":241},
  {"content":"\r\nتفسير ديگر سوگند به شترانى است كه در فريضه بزرگ حج در ميان مواقف و اماكن مقدس به سرعت حركت مىكنند ، و به همين دليل داراى قداستى هستند شايسته سوگند .\r\nدر حديثى آمده است كه « ابن عباس » مىگويد : « در حجر اسماعيل در كنار خانه كعبه بودم ، مردى آمد در باره آيه « * ( وَالْعادِياتِ ضَبْحاً ) * » از من سؤال كرد ، من گفتم : « منظور اسبانى است كه در راه جهاد حمله مىكنند ، و شبانگاه به محل استراحت بازمىگردند ، و سربازانى كه آتش روشن مىكنند و براى خود غذا درست مىكنند » .\r\nآن مرد از من دور شد و به سراغ على بن ابى طالب ع رفت در حالى كه در كنار زمزم بود و از همين آيه از آن حضرت سؤال كرد .\r\nفرمود : آيا از كسى قبل از من اين آيه را پرسيده اى عرض كرد آرى ، از ابن عباس پرسيده‌ام او گفت منظور اسبانى است كه در راه جهاد حمله مىكنند ، فرمود : برو و او را صدا كن نزد من بيايد .\r\nهنگامى كه خدمت حضرت على ع آمدم فرمود : چرا مردم را به چيزى كه نمىدانى فتوا مىدهى ؟ اولين غزوه در اسلام بدر بود و با ما جز دو اسب نبود :\r\nاسبى از « زبير » و اسبى از « مقداد » چگونه « عاديات » به معنى « اسبان » است ؟ ! نه ، مقصود شترانى است كه از « عرفات » به « مشعر » و از « مشعر » به « منى » مىروند .\r\nابن عباس مىگويد اين را كه شنيدم از نظر خود بازگشتم و نظر امير مؤمنان على ع را پذيرفتم ( 1 ) .\r\nاين احتمال نيز وجود دارد كه « عاديات » داراى معنى وسيعى است كه\r\n\r\n","description":"","footnote":"\r\n( 1 ) « مجمع البيان » جلد 10 صفحه 529 اين روايت را « قرطبى » نيز در تفسيرش آورده است ، جلد 10 صفحه 7245\r\n","page_name":" 242 ","page_number":242},
  {"content":"\r\nهم اسبان مجاهدان را شامل مىشود ، و هم شتران حاجيان را ، و منظور از روايت فوق اين است كه نبايد معنى آن را محدود به اسبان كرد چرا كه اين معنى همه جا صادق نيست ، مصداق واضحترش شتران حجاج است .\r\nاين تفسير از جهاتى مناسبتر به نظر مىرسد .\r\nسپس مىافزايد : « سوگند به آنها كه جرقه‌هاى آتش افروختند » ( * ( فَالْمُورِياتِ قَدْحاً ) * ) .\r\nاسبان مجاهدانى كه چنان با سرعت به سوى ميدان نبرد حركت مىكنند كه از اثر برخورد سم آنها به سنگهاى بيابان جرقه‌ها مىپرد ، يا شترانى كه به سرعت به مواقف حج مىدوند و سنگها و ريگها از زير پاى آنها پريده و بر اثر برخورد به سنگهايى ديگر توليد جرقه مىكند .\r\nيا طوائف و گروه هايى كه در مواقف حج براى تهيه غذا آتش مىافروزند ، يا كنايه از كسانى است كه آتش جنگ و جهاد را برمىافروزند و يا زبانهايى كه با بيان كوبنده خود آتش به دل دشمن مىزنند ، و يا منظور كسانى است كه به گفته بعضى از مفسران در انجام حاجات مردم تلاش مىكنند و مقصود خود را پيش مىبرند همانگونه كه آتش از سنگ آتشزنه بيرون مىآيد ولى اين احتمالات بسيار بعيد به نظر مىرسد و ظاهر آيه همان دو تفسير نخست است .\r\n« موريات » جمع « موريه » از ماده « ايراء » به معنى آتش افروختن و « قدح » به معنى زدن سنگ يا چوب و يا آهن و چخماق به يكديگر براى توليد جرقه است .\r\nسپس در سومين سوگند مىفرمايد : « قسم به آنها كه با دميدن صبح\r\n","description":"","footnote":"","page_name":" 243 ","page_number":243},
  {"content":"\r\nبر دشمن حمله كردند « ( * ( فَالْمُغِيراتِ صُبْحاً ) * ) .\r\nرسم عرب - چنان كه « طبرسى » در « مجمع البيان » مىگويد - بر اين بوده كه شبانگاه نزديك منطقه دشمن رفته و كمين مىكردند تا صبحگاهان حمله كنند .\r\nدر شان نزول اين آيات ( يا يكى از مصداقهاى روشن آن ) خوانديم كه لشگريان اسلام به فرماندهى على ع از تاريكى شب استفاده كرده و به سوى ميدان نبرد پيش رفته‌اند و در نزديكى قبيله دشمن كمين كرده ، صبحگاهان همچون صاعقه بر آنها يورش بردند ، و پيش از آنكه دشمن بتواند عكس العملى از خود نشان دهد قدرت آنها را درهم شكستند .\r\nو اگر سوگندها را اشاره به شتران حاجيان بدانيم منظور از اين آيه هجوم قافله‌هاى شتران در صبحگاهان عيد از « مشعر » به « منى » است .\r\n« مغيرات » جمع « مغيرة » از ماده « اغارة » به معنى هجوم و حمله به دشمن است ، و از آنجا كه گاهى اين هجوم و حمله به منظور گرفتن اموال صورت مىگيرد ، گاه اين واژه به معنى معمول در فارسى ، يعنى غارت كردن و گرفتن اموال ديگران به كار مىرود .\r\nبعضى گفته‌اند در ماده اين لغت ، هجوم و حمله با اسب نهفته شده است ، ولى موارد استعمال آن به خوبى نشان مىدهد كه اگر در آغاز ، اين قيد وجود داشته ، تدريجا حذف گرديده است .\r\nو اينكه بعضى احتمال داده‌اند ، منظور از « مغيرات » در اينجا « قبائل و طوائف مهاجم » است كه به سوى ميدان نبرد ، و يا با عجله به سوى منى حركت مىكنند ، بعيد به نظر مىرسد ، چرا كه آيه « * ( وَالْعادِياتِ ضَبْحاً ) * » مسلما توصيفى براى اسبها يا شتران بود ، نه صاحبان آنها ، اين آيه نيز ادامه همان است .\r\n","description":"","footnote":"","page_name":" 244 ","page_number":244},
  {"content":"\r\nسپس به يكى ديگر از ويژگيهاى اين مجاهدان و مركبهاى آنها اشاره كرده مىافزايد : « آن چنان بر دشمن هجوم سريع مىبرند كه به سبب آن گرد و غبار را به هر سو پخش كردند » ( * ( فَأَثَرْنَ بِه نَقْعاً ) * ) ( 1 ) .\r\nيا اينكه بر اثر هجوم شتران حاجيان از مشعر الحرام به سوى منى ، گرد و غبار از هر سو پراكنده مىشود .\r\n« اثرن » از ماده « اثاره » به معنى پراكندن « غبار » يا « دود » است ، و گاه به معنى « هيجان آوردن » نيز به كار رفته است ، همچنين گاه به معنى پخش شدن امواج صوت در فضا آمده .\r\n« نقع » ( بر وزن نفع ) به معنى « غبار » است ، و اصل اين ماده به معنى فرو رفتن آب يا فرو رفتن در آب است و از آنجا كه فرو رفتن در « غبار » نيز شباهت با آن دارد ، اين كلمه ، بر آن اطلاق شده ، « نقيع » به آب راكد گفته مىشود و در آخرين ويژگى از ويژگيهاى آنها مىفرمايد : « آنها در همان بامداد در ميان دشمن ظاهر شدند » ( * ( فَوَسَطْنَ بِه جَمْعاً ) * ) ( 2 ) .\r\nچنان هجوم آنها غافلگيرانه و برقآسا بود كه در چند لحظه صفوف\r\n\r\n","description":"","footnote":"\r\n( 1 ) ضمير در « به » به « عدو » ( دويدن ) كه از جمله « * ( وَالْعادِياتِ ضَبْحاً ) * » استفاده مىشود برمىگردد ، بنا بر اين باء در آن به معنى « سببيت » است ، يعنى به سبب اين دويدن ، گرد و غبار فضا را پر مىكند ، بعضى نيز احتمال داده‌اند كه به زمان يا مكانى برگردد كه اين تاخت و تاز در آن انجام مىشود ، بنا بر اين « باء » به معنى ظرفيت است ، ولى صحيح همان معنى اول مىباشد .\r\n( 2 ) در باره مرجع ضمير « به » و معنى باء در اينجا مطلب همان است كه در آيه سابق گفته شد .\r\n","page_name":" 245 ","page_number":245},
  {"content":"\r\nدشمن را از هم شكافته و به قلب آنها هجوم بردند ، و جمعيت آنها را از هم متلاشى كردند ، و اين نتيجه همان سرعت عمل و بيدارى و آمادگى و شهامت و شجاعت است .\r\nو يا اشاره به ورود حاجيان از « مشعر » به قلب « منى » است .\r\nبعضى نيز گفته‌اند : منظور ، قرار دادن دشمن در حلقه محاصره است ، ولى اين تفسير ، در صورتى صحيح است كه جمله « فوسطن » با تشديد سين خوانده شود در حالى كه قرائت مشهور چنين نيست ، بنا بر اين صحيح همان معنى اول است .\r\nرويهمرفته در يك جمعبندى نهايى به اينجا مىرسيم كه سوگند به اسبهايى ياد شده كه نخست با سرعت ، نفسزنان به سوى ميدان جهاد پيش مىروند ، و سپس سرعت آنها بيشتر مىشود ، آن چنان كه از ضربات سم آنها بر سنگها جرقه هايى برمىخيزد و تاريكى شب را مىشكافد ، و در مرحله بعد كه به نزديكى منطقه دشمن مىرسند ، آنها را غافلگير ساخته ، و هنگام روشن شدن هوا بر آنها هجوم مىبرند ، آن چنان هجومى - كه گرد و غبار را در فضا پراكنده مىكند و سرانجام به قلب جمعيت دشمن وارد شده ، صفوف آنها را از هم متلاشى مىكنند .\r\nسوگند به اين اسبهاى پر قدرت ! سوگند به اين سواران شجاع ! سوگند به نفسهاى مركبهاى مجاهدان ! سوگند به آن جرقه‌هاى آتشين كه از سم آنها برمىخيزد ! سوگند به آن هجوم غافلگيرانه شان ! سوگند به آن ذرات گرد و غبارى كه در فضا پخش مىكنند ! .\r\nو سرانجام سوگند به ورودشان در قلب صفوف دشمن و متلاشى كردن آنها\r\n","description":"","footnote":"","page_name":" 246 ","page_number":246},
  {"content":"\r\nو پيروزى درخشانشان ! گر چه تمام آنچه گفته شده در معنى اين سوگندها نيامده ، ولى در دلالت ضمنى كلام همه اينها جمع است .\r\nو از اينجا روشن مىشود كه جهاد آن چنان عظمتى دارد كه حتى نفسهاى اسبهاى مجاهدين شايسته سوگند است ، و همچنين جرقه‌هاى ناشى از برخورد سمشان به سنگها ، و همچنين گرد و غبارى كه در فضا پخش مىكنند ، آرى گرد و غبار صحنه جهاد هم پر ارزش و با عظمت است .\r\nبعضى گفته‌اند منظور از اين سوگندها احتمالا نفوسى است كه مىتوانند كمالات خود را به ديگران منتقل سازند ، و جرقه‌هاى دانش را با افكار خود ظاهر كنند ، و بر هوا و هوس هجوم برند . و شوق الهى را در خود و ديگران پراكنده كنند ، و سرانجام در قلب ساكنان عليين جاى گيرند ( 1 ) .\r\nولى پيدا است كه اينها را نمىتوان به عنوان تفسير آيات فوق پذيرفت ، بلكه اينها تشبيهاتى است كه به تناسب تفسير آيه به ذهن مىرسد .\r\nبعد از اين سوگندهاى عظيم به پاسخ قسم ، يعنى چيزى كه سوگندها به خاطر آن ياد شده است پرداخته ، مىفرمايد : « مسلما انسان نسبت به نعمتهاى پروردگارش ناسپاس و بخيل است » ( * ( إِنَّ الإِنْسانَ لِرَبِّه لَكَنُودٌ ) * ) .\r\nهمان انسان تربيت نايافته ، همان انسانى كه انوار معارف الهى و تعليمات انبيا بر قلبش نتافته ، و بالآخره همان انسانى كه خود را تسليم غرائز و شهوات سركش نموده است او مسلما « ناسپاس » و « بخيل » است .\r\n« كنود » به زمينى مىگويند كه چيزى از آن نمىرويد ، و به انسان\r\n\r\n","description":"","footnote":"\r\n( 1 ) تفسير بيضاوى صفحه 465 .\r\n","page_name":" 247 ","page_number":247},
  {"content":"\r\nناسپاس و بخيل نيز اطلاق مىشود .\r\nمفسران براى كنود معانى زيادى گفته‌اند ، « ابو الفتوح رازى » حدود پانزده معنى در اين زمينه نقل كرده است ، ولى غالبا شاخ و برگ همان معنى اصلى است كه در بالا آورده‌ايم از جمله اينكه :\r\n1 - كنود كسى است كه مصائبش را با آب و تاب مىشمرد ، ولى نعمتها را فراموش مىكند .\r\n2 - كنود كسى است كه نعمتهاى خدا را تنها مىخورد ، و از ديگران منع مىكند ، چنان كه در حديثى از پيغمبر اكرم ص مىخوانيم : « ا تدرون من الكنود » « مىدانيد كنود كيست » ؟ ! عرض كرد خدا و رسولش آگاه تر است .\r\nفرمود : الكنود الذى ياكل وحده ، و يمنع رفده ، و يضرب عبده :\r\n« كنود كسى است كه تنها غذا مىخورد ، و از عطا و بخشش به ديگران خوددارى مىكند ، و بنده زيردستش را مىزند » ( 1 ) .\r\n3 - كنود كسى است كه در مشكلات و مصائب با دوستان خود همدردى نمىكند .\r\n4 - كسى كه خيرش بسيار كم است .\r\n5 - كسى كه وقتى نعمتى به او برسد از ديگران دريغ مىدارد و اگر گرفتار مشكلى گردد ناشكيبايى و جزع مىكند .\r\n6 - كسى كه نعمتهاى الهى را در معصيت صرف مىكند .\r\n7 - كسى كه نعمت خدا را انكار مىكند .\r\nولى همانگونه كه گفتيم همه اين معانى مصداقها و شاخ و برگهاى همان ناسپاسى و بخل است .\r\n\r\n","description":"","footnote":"\r\n( 1 ) « مجمع البيان » جلد 10 صفحه 530 .\r\n","page_name":" 248 ","page_number":248},
  {"content":"\r\nتعبير به « انسان » در اين گونه موارد به معنى انسانهاى شرور هواپرست سركش و طغيانگر است ، و بعضى آن را به انسان كافر تفسير كرده‌اند ، و گرنه مسلما هر انسانى چنين نيست ، بسيارند كسانى كه سپاسگزارى و عطا و بخشش با روحشان عجين شده ، و از كفران و بخل بيزارند ، همچنين انسانهايى كه در پرتو ايمان به خدا از وادى خودخواهى و خودپرستى گام بيرون نهاده ، و در آسمان معرفت اسماء و صفات پروردگار و تخلق به اخلاق الهى به پرواز درآمده‌اند .\r\nسپس مىافزايد : « خود او نيز بر اين معنى گواه است » ( * ( وَإِنَّه عَلى ذلِكَ لَشَهِيدٌ ) * ) .\r\nچرا كه انسان نسبت به نفس خويش بصيرت دارد ، و اگر صفات درونى خود را از هر كس بتواند پنهان كند از خدا و و جدان خويش نمىتواند مخفى دارد ، خواه به اين حقيقت اعتراف كند يا نه ! بعضى نيز گفته‌اند ضمير در « انه » به « خدا » برمىگردد ، يعنى خداوند گواه وجود صفت كنود در انسان است .\r\nولى با توجه به آيات قبل و بعد كه ضمائر مشابه آن در اين آيات به انسان برمىگردد اين احتمال بسيار بعيد به نظر مىرسد ، هر چند بسيارى از مفسران اين تفسير را ترجيح داده‌اند .\r\nاين احتمال نيز داده شده كه منظور شهادت انسان بر گناهان و عيوب خود در قيامت است ، چنان كه از بسيارى از آيات قرآن استفاده مىشود .\r\nاين تفسير نيز در اينجا هيچ دليلى ندارد ، زيرا آيه مفهوم گسترده اى دارد كه شهادت و گواهى او را بر كفران و بخل خويش در اين دنيا نيز شامل مىشود .\r\n","description":"","footnote":"","page_name":" 249 ","page_number":249},
  {"content":"\r\nدرست است كه گاهى انسان از شناخت خويش عاجز مىگردد ، و به اصطلاح و جدان خود را فريب مىدهد ، و تسويل و تزيين شيطانى صفات مذمومش را در نظرش زيبا جلوه گر مىسازد ، ولى در خصوص مورد كفران و بخل مطلب آن قدر واضح است كه نمىتواند بر آن پرده پوشى كند و و جدان خود را بفريبد .\r\nباز در آيه مىافزايد : « او علاقه شديدى به مال و ماديات دارد « ( * ( وَإِنَّه لِحُبِّ الْخَيْرِ لَشَدِيدٌ ) * ) » .\r\nو همين علاقه شديد و افراطى او به مال و ثروت سبب بخل و ناسپاسى و كفران او مىشود .\r\nالبته « خير » معنى وسيعى دارد كه هر گونه نيكى را شامل مىشود ، و مسلما علاقه به بسيارى از نيكيها همچون علم و دانش و تقوى و بهشت و سعادت مطلب مذمومى نيست كه قرآن با تعبير فوق از آن نكوهش كند ، و لذا مفسران آن را در اينجا به معنى « مال » تفسير كرده‌اند كه هم قرينه مقام و آيه گذشته گواه بر آن است ، و هم بعضى آيات ديگر قرآن ، مانند آيه 180 سوره بقره كه مىفرمايد : كُتِبَ عَلَيْكُمْ إِذا حَضَرَ أَحَدَكُمُ الْمَوْتُ إِنْ تَرَكَ خَيْراً الْوَصِيَّةُ لِلْوالِدَيْنِ وَالأَقْرَبِينَ : « بر شما مقرر شده است كه اگر كسى از شما مالى از خود بگذارد ، براى پدر و مادر و نزديكان وصيت كند » .\r\nمسلما اطلاق « خير » بر « مال » به خاطر آن است كه در حد ذات خود چيز خوبى است ، و مىتواند وسيله انواع خيرات گردد ، ولى انسان ناسپاس و بخيل\r\n\r\n","description":"","footnote":"\r\n( 1 ) « لام » در « لحب الخير » ممكن است « لام تعديه » باشد و يا لام علت ، بنا بر اول تفسيرش همان است كه در بالا آمد ، و بنا بر دوم مفهوم آيه چنين مىشود انسان به علت حب مال بخيل است ولى مسلما تفسير اول مناسبتر است .\r\n","page_name":" 250 ","page_number":250},
  {"content":"\r\nآن را از هدف اصليش بازداشته ، و در مسير خودخواهى و خودكامگى به كار مىگيرد .\r\nسپس به صورت يك استفهام انكارى توأم با تهديد مىفرمايد : « آيا اين انسان ناسپاس و بخيل و دنياپرست نمىداند هنگامى كه تمام آنچه در قبرهاست زنده مىشوند . . . » ؟ ( * ( أَ فَلا يَعْلَمُ إِذا بُعْثِرَ ما فِي الْقُبُورِ ) * ) .\r\n« و هنگامى كه آنچه در درون سينه‌ها از كفر و ايمان و اخلاص و ريا كبر و غرور و تواضع نيات خير و سوء است آشكار مىگردد » : ( * ( وَحُصِّلَ ما فِي الصُّدُورِ ) * ) .\r\n« در آن روز پروردگارشان از آنها و اعمال و نياتشان آگاه است » و بر طبق آن به آنها كيفر مىدهد ( * ( إِنَّ رَبَّهُمْ بِهِمْ يَوْمَئِذٍ لَخَبِيرٌ ) * ) .\r\n« بعثر » از ماده « بعثرة » ( بر وزن منقبة ) در اصل به معنى زير و رو كردن و بيرون آوردن و استخراج نمودن است ، و از آنجا كه به هنگام احياى مردگان ، قبرها زير و رو مىشود ، و آنچه در درون آنها است ظاهر مىگردد ، اين تعبير در آيات فوق در مورد رستاخيز به كار رفته است .\r\nتعبير به « * ( ما فِي الْقُبُورِ ) * » ( با توجه به اينكه « ما » معمولا براى غير ذوى العقول مىآيد ) يا به خاطر آن است كه نظر به حالتى دارد كه هنوز مردگان خاكند ، و يا به خاطر ابهامى است كه بر آنها حاكم است كه معلوم نيست چه اشخاصى هستند ؟\r\nتعبير به « قبور » ( قبرها ) منافاتى با اين ندارد كه گروهى از مردم اصولا قبر ندارند ، فى المثل در دريا غرق مىشوند ، يا قبرشان بعد از مدتى از ميان\r\n","description":"","footnote":"","page_name":" 251 ","page_number":251},
  {"content":"\r\nمىرود و خاكهايشان متفرق مىشود ، زيرا نظر به غالب مردم است كه داراى قبر هستند ، بعلاوه قبر در اينجا مىتواند معنى وسيعى داشته باشد يعنى محلى كه خاكهاى انسانها در آنجا قرار دارد ، هر چند به صورت قبر معمولى نباشد .\r\n« حصل » از ماده « تحصيل » در اصل به معنى بيرون آوردن « مغز » از « پوست » است ، همچنين به تصفيه معادن ، و خارج كردن طلا و امثال آن از سنگ معدن اطلاق مىشود ، سپس در معنى وسيعى يعنى مطلق استخراج و مجزا ساختن به كار رفته است ، و در آيه مورد بحث منظور جداسازى خير و شرى است كه در دلها نهفته شده ، اعم از ايمان و كفر ، يا صفات حسنه و رذيله ، و يا نيات خوب و بد كه در آن روز آنها از يكديگر جدا و ظاهر و آشكار مىشود ، و هر كس بر طبق آن به پاداش كيفر خود مىرسد .\r\nهمانگونه كه در آيه 9 سوره طارق آمده است : يَوْمَ تُبْلَى السَّرائِرُ : « در آن روز كه اسرار درون آشكار گردد » .\r\nتعبير به « يومئذ » و تكيه بر اين معنى كه خداوند « در آن روز » از اعمال و اسرار مكنون دلهاى آنها با خبر است ، با اينكه مىدانيم خدا هميشه از اين مسائل آگاه مىباشد ، به خاطر آن است كه آن روز ، روز جزا است ، و آنها را بر اعمال و عقائدشان جزا مىدهد .\r\nبه گفته بعضى از مفسران اين تعبير مانند آن است كه كسى در مقام تهديد به ديگرى مىگويد ساعرف لك أمرك « به زودى عملت را به تو معرفى خواهم كرد » در حالى كه هم امروز نيز چنين معرفى موجود است ، منظور آن است كه نتيجه آن را به تو خواهم داد .\r\nآرى خداوند هميشه و در همه حال از اسرار درون و برون به طور كامل آگاه است ، ولى اثر اين آگاهى در قيامت و به هنگام پاداش و كيفر ظاهرتر و آشكارتر مىگردد ، و اين هشدارى است به همه انسانها كه اگر به راستى به آن\r\n","description":"","footnote":"","page_name":" 252 ","page_number":252},
  {"content":"\r\nايمان داشته باشند سد نيرومندى در ميان آنان و گناهان ايجاد مىكند ، اعم از گناهان آشكار و پنهان ، و گناهان برون و درون ، و اثر تربيتى اين اعتقاد بر كسى پنهان نيست .\r\n\r\nنكته‌ها :\r\n\r\n1 - رابطه سوگندهاى اين سوره و هدف آن\r\nاز سؤالاتى كه پيرامون اين سوره مطرح مىشود اين است كه چه ارتباطى ميان سوگند به اسبهاى مجاهدان و جمله « * ( إِنَّ الإِنْسانَ لِرَبِّه لَكَنُودٌ ) * » وجود دارد ؟\r\nزيرا بررسى آيات قرآن به ما نشان مىدهد كه همواره نوعى ارتباط در ميان قسمها و مقسم به ( آنچه به آن قسم ياد مىشود ) موجود است و اصولا بلاغت و فصاحت قرآن نيز چنين مطلبى اقتضا مىكند .\r\nدر باره آيات مورد بحث ممكن است رابطه چنين باشد كه قرآن مىگويد انسانهايى يافت مىشوند ايثارگر كه در مسير جهاد بىپروا پيش مىروند ، و از هيچگونه فداكارى مضايقه ندارند ، جان و مال خود را در راه خدا مىدهند ، با اين حال چگونه بعضى آن همه بخيل و ناسپاسند ، و در برابر نعمتهاى حق نه حمد خدا مىگويند و نه در راه او ايثار مىكنند ؟\r\nدرست است كه قسم به اسبها خورده شده است ، ولى مىدانيم كه اهميت آنها از اين نظر است كه ابزارى براى مجاهدان هستند در واقع سوگند به جهاد مجاهدان است ( همچنين اگر سوگند به شتران حاجيان و زوار خانه خدا باشد ) .\r\nبعضى نيز گفته‌اند كه ارتباط از اين رو حاصل مىشود كه اين حيوانات در طريق رضاى حق به سرعت پيش مىروند پس تو اى انسان چرا تسليم او نيستى ،\r\n","description":"","footnote":"","page_name":" 253 ","page_number":253},
  {"content":"\r\nتو كه اشرف مخلوقاتى ، و شايسته ترى ؟ ! ولى مناسبت اول روشنتر است .\r\n\r\n2 - آيا طبيعت انسان ناسپاسى و بخل است ؟\r\nممكن است كسانى از جمله * ( إِنَّ الإِنْسانَ لِرَبِّه لَكَنُودٌ ) * چنين استفاده كنند كه حالت « كنود » بودن ، يعنى ناسپاسى و بخل ، جزء طبيعت همه انسانها است ، سپس اين سؤال پيش مىآيد كه اين امر با و جدان بيدار و شعور فطرى كه انسان را دعوت به شكر منعم و ايثار مىكند چگونه مىتواند سازگار باشد ؟\r\nنظير اين سؤال در آيات زيادى از قرآن مجيد كه انسان را با نقاط ضعف واضحى توصيف مىكند مطرح مىشود .\r\nدر يك جا انسان « ظلوم و جهول » شمرده شده ( احزاب - 72 ) .\r\nدر جاى ديگر « هلوع » ( كم ظرفيت ) ( معارج - 19 ) .\r\nو در جاى ديگر يؤوس و كفور ( مايوس و ناسپاس ) ( هود - 9 ) .\r\nو در جاى ديگر طغيانگر ( علق - 6 ) توصيف شده است .\r\nآيا به راستى همه اين نقاط ضعف در طبيعت انسان نهفته است ؟ با اينكه قرآن تصريح مىكند كه خدا بنى آدم را گرامى داشته ، و بر همه خلايق برترى بخشيده ، : وَلَقَدْ كَرَّمْنا بَنِي آدَمَ وَحَمَلْناهُمْ فِي الْبَرِّ وَالْبَحْرِ وَرَزَقْناهُمْ مِنَ الطَّيِّباتِ وَفَضَّلْناهُمْ عَلى كَثِيرٍ مِمَّنْ خَلَقْنا تَفْضِيلًا ( اسراء - 70 ) .\r\nپاسخ اين سؤال با توجه به يك نكته روشن مىشود ، و آن اينكه : انسان داراى دو بعد وجودى است ، و به همين دليل مىتواند در قوس صعوديش به « اعلى عليين » رسد ، و در قوس نزوليش به اسفل سافلين كشيده شود .\r\nاگر تحت تربيت مربيان الهى قرار گيرد ، و از پيام عقل الهام پذيرد\r\n","description":"","footnote":"","page_name":" 254 ","page_number":254},
  {"content":"\r\nو خودسازى كند ، مصداق « وَفَضَّلْناهُمْ عَلى كَثِيرٍ مِمَّنْ خَلَقْنا تَفْضِيلًا » مىشود .\r\nو اگر به ايمان و تقوى پشت كند ، و از خط اولياى خدا خارج گردد ، به صورت موجودى « ظلوم » و « كفار » و « يؤوس » و « كفور » و « هلوع » و « كنود » درمىآيد .\r\nو به اين ترتيب هيچگونه تضادى در ميان اين آيات وجود ندارد ، منتها هر كدام به يكى از ابعاد وجود انسان نگاه مىكند .\r\nآرى در درون فطرت انسان ريشه تمام خوبيها و نيكيها و افتخارات و فضائل نهفته است ، همانگونه كه انسان آمادگى براى نقطه مقابل اين فضائل نيز دارد ، و لذا هيچ موجودى در عالم آفرينش در ميان قوس صعودى و نزوليش اينقدر فاصله نيست ( دقت كنيد ) .\r\n\r\n3 - عظمت جهاد !\r\nدر قرآن مجيد سخن از مساله جهاد و عظمت مجاهدان راه خدا بسيار به ميان آمده ، ولى شايد در هيچ جا مساله با اين عظمت ترسيم نشده است كه حتى نفس زدن اسبهاى آنها ، و جرقه‌هاى سم اين ستوران و گرد و غبار ناشى از حركت سريع آنان ، آن قدر با عظمت شناخته شده كه مورد قسم قرار گرفته .\r\nمخصوصا روى سرعت عمل آنها كه يكى از مهمترين عوامل پيروزى در جنگها است تكيه شده ، و نيز روى اصل غافلگيرى كه يكى ديگر از عوامل موفقيت در جنگ است تكيه گرديده است .\r\nو اينها همه آموزشى است در زمينه برنامه « جهاد » .\r\nقابل توجه اينكه در شان نزول اين سوره نيز آمده است كه على ع دستور داد در تاريكى شب مركبها را آماده كنند ، خوراك لازم به آنها بدهند و زين بر آنها\r\n","description":"","footnote":"","page_name":" 255 ","page_number":255},
  {"content":"\r\nنهند و به حالت آماده باش كامل درآيند ، هنگامى كه پرده تاريكى شب شكافته شد فورا نماز صبح را با ياران خود بجا آورد ، و بلا فاصله به دشمن حمله كرد ، دشمن وقتى بيدار شد كه زير دست و پاى اسبهاى مجاهدين اسلام قرار گرفته بود .\r\nاين حمله سريع و غافلگيرانه ، هم تعداد تلفات را به حد اقل رساند ، و هم در ساعاتى كوتاه به جنگ خاتمه داد ، و جالب اينكه همه اين مسائل در آيات اين سوره به طرز ظريفى منعكس شده است .\r\nبديهى است نه اسب خصوصيت دارد ، و نه مساله جرقه ناشى از برخورد سم آنها به سنگهاى بيابان و نه گرد و غبار پاى آنها آنچه موضوعيت دارد مساله جهاد ، و سپس ابزار آن است كه تمام وسائل جنگى امروز را شامل مىشود همانگونه كه در آيه 60 سوره انفال در كنار « رباط الخيل » ( اسبهاى ورزيده ) سخن از « قوه » و ( نيرو ) به صورت كلى به ميان آمده .\r\nخداوندا ! توفيق جهاد و ايثار در راه رضايت را به ما مرحمت كن .\r\nپروردگارا ! نفس سركش تمايل به ناسپاسى و كفر دارد ، ما را از خطرات آن حفظ فرما .\r\nبارالها ! تو از اسرار درون و برون همه كس آگاهى ، و از اعمال ما با خبرى ، با لطف و عنايت خود با ما رفتار كن .\r\nآمين يا رب العالمين پايان سوره و العاديات\r\n","description":"","footnote":"","page_name":" 256 ","page_number":256},
  {"content":"\r\n\r\n‹ 101 › سوره قارعه اين سوره در « مكه » نازل شده و داراى 11 آيه است\r\n","description":"","footnote":"","page_name":" 257 ","page_number":257},
  {"content":"\r\n\r\nمحتوى و فضيلت سوره قارعه\r\nاين سوره به طور كلى از معاد و مقدمات آن سخن مىگويد ، با تعبيراتى كوبنده و بيانى تكان دهنده ، و انذار و هشدارى صريح و روشن ، و سرانجام انسانها را به دو گروه تقسيم مىكند ! گروهى كه اعمالشان در ميزان عدل الهى سنگين است ، و پاداششان زندگانى سراسر رضايتبخش در جوار رحمت حق و گروهى كه اعمالشان سبك و كم وزن است و سرنوشتشان آتش داغ و سوزان جهنم .\r\nنام اين سوره يعنى « قارعة » از آيه اول آن گرفته شده است .\r\nدر فضيلت آن همين بس كه در حديثى از امام باقر ع مىخوانيم :\r\nمن قرأ القارعة آمنه اللَّه من فتنة الدجال ان يؤمن به ، و من قيح جهنم يوم القيامة ان شاء اللَّه :\r\n« كسى كه سوره » قارعه « را بخواند خداوند متعال او را از فتنه » دجال « و ايمان آوردن به او حفظ مىكند ، و او را در قيامت از چرك جهنم دور مىدارد انشاء اللَّه » ( 1 ) .\r\n\r\n","description":"","footnote":"\r\n( 1 ) « مجمع البيان » جلد 10 صفحه 530 .\r\n","page_name":" 258 ","page_number":258},
  {"content":"\r\n\r\n[ سوره القارعة ‹ 101 › : آيات 1 تا 11 
  ]\r\nبِسْمِ اللَّه الرَّحْمنِ الرَّحِيمِ\r\nالْقارِعَةُ ‹ 1 › مَا الْقارِعَةُ ‹ 2 › وَما أَدْراكَ مَا الْقارِعَةُ ‹ 3 › يَوْمَ يَكُونُ النَّاسُ كَالْفَراشِ الْمَبْثُوثِ ‹ 4 ›\r\nوَ تَكُونُ الْجِبالُ كَالْعِهْنِ الْمَنْفُوشِ ‹ 5 › فَأَمَّا مَنْ ثَقُلَتْ مَوازِينُه ‹ 6 › فَهُوَ فِي عِيشَةٍ راضِيَةٍ ‹ 7 › وَأَمَّا مَنْ خَفَّتْ مَوازِينُه ‹ 8 › فَأُمُّه هاوِيَةٌ ‹ 9 ›\r\nوَ ما أَدْراكَ ما هِيَه ‹ 10 › نارٌ حامِيَةٌ ‹ 11 ›\r\n","description":"","footnote":"","page_name":" 259 ","page_number":259},
  {"content":"\r\n\r\nترجمه :\r\nبنام خداوند بخشنده مهربان 1 - آن حادثه كوبنده ، 2 - و چه حادثه كوبنده اى ؟ ! 3 - و تو چه مىدانى كه حادثه كوبنده چيست ؟\r\n4 - روزى كه مردم مانند پروانه‌هاى پراكنده به هر سو مىدوند .\r\n5 - و كوه‌ها مانند پشم رنگين حلاجى شده مىگردد .\r\n6 - ( در آن روز ) كسى كه ترازوهاى اعمالش سنگين است .\r\n7 - در يك زندگى خشنود خواهد بود .\r\n8 - و اما كسى كه ترازوهايش سبك است .\r\n9 - پناهگاهش « هاويه » ( دوزخ ) است .\r\n10 - و تو چه مىدانى هاويه چيست ؟\r\n11 - آتشى است سوزان .\r\n\r\nتفسير : حادثه كوبنده !\r\nدر اين آيات كه در وصف قيامت است ، نخست مىفرمايد : « آن حادثه كوبنده » . . . ( * ( الْقارِعَةُ ) * ) .\r\n« چه حادثه كوبنده اى است » ؟ ! ( * ( مَا الْقارِعَةُ ) * ) .\r\n","description":"","footnote":"","page_name":" 260 ","page_number":260},
  {"content":"\r\n« و تو چه مىدانى كه حادثه كوبنده چيست » ؟ ( * ( وَما أَدْراكَ مَا الْقارِعَةُ ) * ) .\r\n« قارعة » از ماده « قرع » ( بر وزن فرع ) به معنى كوبيدن چيزى بر چيزى است ، به گونه اى كه صداى شديد از آن برخيزد تازيانه و چكش را نيز به همين مناسبت « مقرعة » گويند بلكه به هر حادثه مهم و سخت « قارعة » گفته مىشود ( تاء تانيث در اينجا ممكن است اشاره به تاكيد باشد ) .\r\nبا تعبيراتى كه در آيه دوم و سوم آمده كه حتى به پيامبر اكرم ص مىگويد تو چه مىدانى آن حادثه سخت و كوبنده چيست ، روشن مىشود كه اين حادثه كوبنده بقدرى عظيم است كه ابعادش به فكر هيچكس نمىرسد .\r\nبه هر حال بسيارى از مفسران گفته‌اند كه « قارعة » يكى از نامهاى قيامت است ، ولى درست روشن نساخته‌اند كه آيا اين تعبير اشاره به مقدمات قيامت مىباشد كه عالم دنيا درهم كوبيده مىشود ، خورشيد و ماه تاريك مىگردد ، و درياها برافروخته مىشود ، اگر چنين باشد انتخاب نام « قارعة » براى اين حادثه دليلش روشن است .\r\nو يا اينكه منظور مرحله دوم ، يعنى مرحله زنده شدن مردگان ، و طرح نوين در عالم هستى است ، و تعبير به « كوبنده » به خاطر آن است كه وحشت و خوف و ترس آن روز دلها را مىكوبد .\r\nآياتى كه بعد از آن آمده بعضى تناسب با حادثه تخريب جهان دارد ، و بعضى متناسب با زنده شدن مردگان است ، ولى رويهمرفته احتمال اول مناسبتر به نظر مىرسد ، هر چند در اين آيات هر دو حادثه پشت سر يكديگر ذكر شده است ( مانند بسيارى ديگر از آيات قرآن كه از قيامت خبر مىدهد ) .\r\nسپس در توصيف آن روز عجيب مىگويد : « همان روزى كه مردم مانند\r\n","description":"","footnote":"","page_name":" 261 ","page_number":261},
  {"content":"\r\nپروانه‌هاى پراكنده و حيران و سرگردان به هر سو مىروند « ( * ( يَوْمَ يَكُونُ النَّاسُ كَالْفَراشِ الْمَبْثُوثِ ) * ) .\r\n« فراش » جمع « فراشة » بسيارى آن را به معنى « پروانه » مىدانند ، بعضى نيز آن را به معنى « ملخ » تفسير كرده‌اند ، و ظاهرا اين معنى از آيه 7 سوره قمر كه مردم را در آن روز به ملخهاى پراكنده تشبيه مىكند گرفته شده ( كَأَنَّهُمْ جَرادٌ مُنْتَشِرٌ ) و گرنه معنى لغوى آن همان « پروانه » است .\r\nبه هر حال تشبيه به « پروانه » به خاطر آن است كه پروانه‌ها معمولا خود را ديوانه وار به آتش مىافكنند و مىسوزانند ، بدكاران نيز خود را در آتش جهنم مىافكنند .\r\nاين احتمال نيز دارد كه تشبيه به پروانه اشاره به حيرت و سرگردانى خاصى است كه در آن روز بر همه انسانها مستولى مىشود .\r\nو اگر « فراش » به معنى ملخها باشد تشبيه مزبور به خاطر اين است كه مىگويند بسيارى از پرندگان به هنگام حركت دستجمعى در مسير معينى پرواز مىكنند ، جز ملخها كه در حركت گروهى مسير مشخصى ندارند و هر كدام به سويى پيش مىروند ! باز اين سؤال در اينجا مطرح است كه اين حيرت و سرگردانى و پراكنده گى و وحشت و اضطراب بر اثر حوادث هولناك پايان جهان است ، و يا آغاز قيامت و حشر و نشر ؟\r\nپاسخ اين سؤال از آنچه در بالا گفتيم روشن مىشود .\r\nسپس به سراغ يكى ديگر از اوصاف آن روز رفته مىافزايد : « و كوه‌ها مانند پشم رنگين حلاجى شده خواهد بود » ( * ( وَتَكُونُ الْجِبالُ كَالْعِهْنِ الْمَنْفُوشِ ) * ) .\r\n","description":"","footnote":"","page_name":" 262 ","page_number":262},
  {"content":"\r\n« عهن » ( بر وزن ذهن ) به معنى پشم رنگ شده است .\r\nو « منفوش » از ماده « نفش » ( بر وزن نقش ) به معنى گستردن پشم است كه معمولا به وسيله ابزار مخصوص حلاجى و زدن پشم انجام مىگيرد .\r\nسابقا گفته‌ايم كه طبق آيات مختلف قرآن كوه‌ها در آستانه قيامت نخست به حركت درمىآيند بعد درهم كوبيده و متلاشى مىگردند و سرانجام به صورت غبارى در آسمان درمىآيند كه در آيه مورد بحث آن را تشبيه به پشمهاى رنگين حلاجى شده كرده است ، پشمهايى كه همراه تندباد حركت كنند و تنها رنگى از آنها نمايان باشد ، و اين آخرين مرحله متلاشى شدن كوه‌ها است .\r\nاين تعبير ممكن است اشاره به رنگهاى مختلف كوه‌ها نيز باشد ، چرا كه كوه‌هاى روى زمين هر كدام رنگ خاصى دارند .\r\nبه هر حال اين جمله گواه بر آن است كه آيات فوق از مراحل نخستين قيامت يعنى مرحله ويرانى و پايان جهان سخن مىگويد .\r\nبعد به مرحله حشر و نشر و زنده شدن مردگان و تقسيم آنها به دو گروه پرداخته ، مىفرمايد : « اما كسى كه ترازوهاى عملش سنگين است . . . »\r\n( * ( فَأَمَّا مَنْ ثَقُلَتْ مَوازِينُه ) * ) .\r\n« او در يك زندگى سراسر رضايتبخش خواهد بود » ( * ( فَهُوَ فِي عِيشَةٍ راضِيَةٍ ) * ) .\r\n« و اما كسى كه ترازوهايش سبك است » . . . ( * ( وَأَمَّا مَنْ خَفَّتْ مَوازِينُه ) * ) .\r\n","description":"","footnote":"","page_name":" 263 ","page_number":263},
  {"content":"\r\n« جايگاه و پناهگاهش دوزخ است » ( * ( فَأُمُّه هاوِيَةٌ ) * ) .\r\n« و تو چه دانى » هاويه « و دوزخ چيست » ؟ ! ( * ( وَما أَدْراكَ ما هِيَه ) * ) ( 1 ) .\r\n« آتشى است سوزان » ! ( * ( نارٌ حامِيَةٌ ) * ) .\r\n« موازين » جمع « ميزان » به معنى وسيله سنجش است ، اين واژه نخست در وزنهاى مادى به كار رفته ، سپس در موازين و مقياسهاى معنوى نيز استعمال شده است .\r\nبعضى معتقدند كه اعمال انسان در آن روز به صورت موجودات جسمانى و قابل وزن درمىآيد ، و راستى آنها را با ترازوهاى سنجش اعمال مىسنجند .\r\nاين احتمال نيز داده شده كه خود نامه اعمال را وزن مىكنند اگر اعمال صالحى در آن نوشته شده است سنگين است و گرنه سبك وزن ، يا بى وزن است .\r\nولى ظاهرا نيازى به اين توجيهات نيست ، ميزان حتما به معنى ترازوى ظاهرى كه داراى كفه‌هاى مخصوص است نمىباشد ، بلكه به هر گونه وسيله سنجش اطلاق مىشود ، چنان كه در حديثى مىخوانيم :\r\nان امير المؤمنين و الأئمة من ذريته ( ع ) هم الموازين :\r\n« امير مؤمنان و امامان از دودمانش ترازوهاى سنجشند » ( 2 ) .\r\nو در حديثى از امام صادق ع آمده است كه وقتى از معنى « ميزان » سؤال كردند . در پاسخ فرمود : الميزان العدل ! : « ترازوى سنجش همان عدل\r\n\r\n","description":"","footnote":"\r\n( 1 ) « ما هيه » در اصل « ما هى » بوده سپس « هاء سكت » به آن الحاق شده است .\r\n( 2 ) « بحار الانوار » جلد 7 صفحه 251 .\r\n","page_name":" 264 ","page_number":264},
  {"content":"\r\nاست » ( 1 ) .\r\nبه اين ترتيب وجود اولياء اللَّه يا قوانين عدل الهى مقياسهايى هستند كه انسانها و اعمالشان را بر آنها عرضه مىكنند ، و به همان اندازه كه با آنها شباهت و مطابقت دارند وزنشان است ! روشن است كه منظور از « سبكى » و « سنگينى » ميزان به معنى سنگينى خود ترازوهاى سنجش نيست ، بلكه وزن چيزهايى است كه با آن مىسنجند .\r\nضمنا تعبير به « موازين » به صورت صيغه جمع به خاطر آن است كه اولياى حق و قوانين الهى هر كدام يكى از ميزانهاى سنجشند ، و از اين گذشته تنوع صفات و اعمال آدمى ايجاب مىكند كه هر كدام را با ميزانى بسنجند ، و الگوها و ترازهاى سنجش متفاوت باشد .\r\n« راغب » در « مفردات » مىگويد : « ميزان در قرآن مجيد گاهى به صورت مفرد ، و گاه به صورت جمع آمده ، در صورت اول ناظر به كسى است كه حساب مىكند ، يعنى خداوند يكتا ، و در صورت دوم ناظر به حساب شوندگان است » .\r\nبعضى از مفسران نيز گفته‌اند كه موازين جمع « موزون » است ، يعنى عملى كه آن را وزن مىكنند ، بنا بر اين سنگين و سبك بودن موازين به معنى سنگين و سبك بودن خود اعمال است ، نه سبك و سنگين بودن ترازوها ( 2 ) .\r\nالبته نتيجه هر دو يكى است ولى از دو راه مختلف .\r\nدر اين زمينه شرح بيشترى در ذيل آيه 8 و 9 سوره اعراف ( جلد 6 صفحه\r\n\r\n","description":"","footnote":"\r\n( 1 ) « تفسير نور الثقلين » جلد 2 صفحه 5 .\r\n( 2 ) اين معنى را « زمخشرى » در « كشاف » و فخر رازى در « تفسير كبير » و « ابو الفتوح رازى » در تفسيرش به عنوان يكى از دو احتمال در معنى « موازين » ذكر كرده‌اند .\r\n","page_name":" 265 ","page_number":265},
  {"content":"\r\n90 › و همچنين ذيل آيه 105 كهف ( جلد 12 صفحه 567 ) و ذيل آيه 102 سوره مؤمنون ( جلد 14 صفحه 328 ) ذكر كرده‌ايم .\r\nتعبير به « * ( عِيشَةٍ راضِيَةٍ ) * » ( زندگى خشنود ) تعبير بسيار جالب و رسايى است از زندگى پر نعمت و سراسر آرامش بهشتيان در قيامت ، اين زندگى آن قدر رضايتبخش است كه گويى خودش « راضى » است يعنى بجاى اينكه « مرضية » گفته شود براى تاكيد هر چه بيشتر بجاى اسم مفعول ، « اسم فاعل » به كار رفته است ( 1 ) .\r\nو اين امتياز بزرگ مخصوص زندگى آخرت است ، چرا كه زندگى دنيا هر قدر مرفه و پر نعمت و توأم با امن و امان و رضايت و خشنودى باشد باز از عوامل ناخشنودى خالى نيست ، تنها زندگى آخرت است كه سراسر رضايت و خشنودى و آرامش و امنيت و مايه جمعيت خاطر مىباشد .\r\nتعبير به « ام » در جمله « * ( فَأُمُّه هاوِيَةٌ ) * » به خاطر اين است كه « ام » به معنى « مادر » است ، و مىدانيم مادر پناهگاهى است براى فرزندان كه در مشكلات به او پناه مىبرند ، و نزد او مىمانند ، و در اينجا اشاره به اين است كه اين گنهكاران خفيف الميزان محلى براى پناه گرفتن جز دوزخ نمىيابند ، واى به حال كسى كه پناهگاهش « جهنم » باشد ! بعضى نيز گفته‌اند معنى « ام » در اينجا « مغز » است ، زيرا عرب به مغز سر « ام الرأس » مىگويد ، بنا بر اين معنى آيه چنين مىشود كه آنها را با سر در جهنم مىافكنند ، ولى اين احتمال بعيد به نظر مىرسد زيرا در اين صورت آيه\r\n\r\n","description":"","footnote":"\r\n( 1 ) بعضى نيز « راضية » را به معنى ( ذات رضا ) دانسته‌اند ، يا اينكه چيزى در تقدير مىگيرند ، و مىگويند منظور رضايت صاحبان آنها است ، ولى از ميان سه تفسير تفسيرى كه در بالا ذكر شد از همه مناسبتر است .\r\n","page_name":" 266 ","page_number":266},
  {"content":"\r\nبعد « * ( وَما أَدْراكَ ما هِيَه ) * » ( تو چه مىدانى آن چيست ) مفهوم درستى نخواهد داشت .\r\n« هاوية » از ماده « هوى » به معنى افتادن و سقوط كردن است ، و آن يكى از نامهاى « دوزخ » مىباشد ، چرا كه گنهكاران در آن سقوط مىكنند ، و نيز اشاره به عمق آتش دوزخ است .\r\nو اگر « ام » را در اينجا به معنى « مغز » بگيريم « هاويه » به معنى سقوط كننده مىباشد ، ولى تفسير اول صحيحتر و مناسبتر به نظر مىرسد .\r\n« حامية » از ماده « حمى » ( بر وزن نفى ) به معنى شدت حرارت است و « حامية » در اينجا اشاره به سوزندگى فوق العاده آتش دوزخ است .\r\nبه هر حال اين جمله كه مىفرمايد : « تو چه مىدانى هاويه چيست ؟ هاويه آتش سوزان است » تاكيدى است بر اين معنى كه عذاب قيامت و آتش دوزخ فوق تصور همه انسانها است .\r\n\r\nنكته : اسباب سنگينى ميزان اعمال\r\nبدون شك ، ارزش همه اعمال نيك و صالحات يكسان نيست ، و با هم تفاوت زيادى دارند ، و به همين جهت در روايات مختلف اسلامى ، روى پاره اى از اعمال خير ، تكيه بيشترى شده است ، و آنها اسباب سنگينى ميزان و ترازوى عمل در قيامت شمرده‌اند .\r\nاز جمله در حديثى ، از پيامبر اكرم ص مىخوانيم كه در تفسير لا إله الا اللَّه فرمود :\r\nيعنى بوحدانيته لا يقبل اللَّه الاعمال الا بها ، و هى كلمة التقوى يثقل اللَّه بها الموازين يوم القيامة\r\n: « لا إله الا اللَّه » اشاره به وحدانيت خداوند\r\n","description":"","footnote":"","page_name":" 267 ","page_number":267},
  {"content":"\r\nاست و هيچ عملى بدون آن پذيرفته نمىشود ، و اين كلمه تقوى است كه ترازوى سنجش اعمال را در قيامت سنگين مىكند » ( 1 ) .\r\nدر حديث ديگرى از امير مؤمنان على ع در باره شهادت به وحدانيت خداوند و نبوت پيغمبر اكرم ص آمده است :\r\nخف ميزان ترفعان منه و ثقل ميزان توضعان فيه :\r\n« ترازوى سنجشى كه شهادتين از آن برداشته شود سبك است ، و ميزانى كه شهادتين در آن گذارده شود سنگين است » ( 2 ) .\r\nو در حديث ديگرى از امام باقر ع يا امام صادق ع مىخوانيم :\r\nما فى الميزان شىء اثقل من الصلاة على محمد و آل محمد\r\n: « در ميزان عمل چيزى سنگينتر از درود فرستادن بر محمد و آل محمد نيست » و در ذيل روايت مىفرمايد : « افرادى در قيامت در پاى ميزان عمل قرار مىگيرند و كفه اعمالشان سبك است ، سپس درود بر محمد و آل محمد را در آن مىنهند و سنگين مىشود ( 3 ) .\r\nجالب اينكه در حديثى از امام باقر ع مىخوانيم :\r\nمن كان ظاهره ارجح من باطنه خف ميزانه ! :\r\n« هر كس ظاهرش از باطنش بهتر باشد ميزان عملش در قيامت سبك خواهد بود » ! ( 4 ) .\r\nاين بحث را با سخنى از سلمان فارسى كه در حقيقت چكيده وحى و سنت است پايان مىدهيم ، در اين حديث مىخوانيم : « كسى از طريق تحقير به سلمان گفت : تو كيستى ؟ و چيستى ؟ ارزشى ندارى سلمان در پاسخ گفت :\r\nاما اولى و اولك فنطفة قذرة و اما آخرى و آخرك فجيفة منتنة فاذا كان يوم القيامة و نصبت الموازين فمن ثقلت موازينه فهو الكريم و من خفت موازينه فهو اللئيم :\r\n\r\n","description":"","footnote":"\r\n( 1 و 2 ) « نور الثقلين » جلد 5 صفحه 659 حديث 12 و 8 .\r\n( 3 ) همان مدرك حديث 7 .\r\n( 4 ) نور الثقلين ج 5 صفحه 660 حديث 13 .\r\n","page_name":" 268 ","page_number":268},
  {"content":"\r\n« اما آغاز وجود من و تو نطفه آلوده اى بوده ، و پايان من و تو مردارى گنديده بيش نيست ، هنگامى كه روز قيامت فرا رسد و ترازوهاى سنجش اعمال نصب گردد ، هر كس ترازوى عملش سنگين بود شريف و بزرگوار است ، و هر كس ترازوى عملش سبك بود پست و لئيم است » ( 1 ) .\r\nخداوندا ! ترازوى عمل ما را با محبت محمد و آل محمد سنگين فرما .\r\nپروردگارا ! وصول به « عيشة راضية » جز با لطف تو ميسور نيست ، خودت در اين راه به ما كمك كن .\r\nبارالها ! آتش دوزخت سخت سوزان است و ما را تاب تحمل نيست ، آن را با آب مرحمت و كرمت بر ما خاموش گردان .\r\nآمين يا رب العالمين پايان سوره « قارعة »\r\n\r\n","description":"","footnote":"\r\n( 1 ) نور الثقلين ج 5 صفحه 660 حديث 14 .\r\n","page_name":" 269 ","page_number":269},
  {"content":"\r\n","description":"","footnote":"","page_name":" 270 ","page_number":270},
  {"content":"\r\n\r\n‹ 102 › سوره تكاثر اين سوره در مكه نازل شده و داراى 8 آيه است\r\n","description":"","footnote":"","page_name":" 271 ","page_number":271},
  {"content":"\r\n\r\nمحتوى و فضيلت سوره « تكاثر »\r\nبسيارى از مفسران معتقدند كه اين سوره در « مكه » نازل شده ، بنا بر اين سخنى كه در باره تفاخر در آن آمده قاعدة مربوط به قبائل قريش است كه با امور موهومى بر يكديگر فخر و مباهات مىكردند .\r\nولى بعضى - مانند مرحوم طبرسى در مجمع البيان - معتقدند در مدينه نازل شده ، و آنچه از تفاخر در آن آمده ناظر به يهود يا دو طائفه از انصار است ولى مكى بودن سوره با توجه به شباهت زيادى كه با سوره‌هاى مكى دارد صحيحتر به نظر مىرسد .\r\nمحتواى اين سوره در مجموع نخست سرزنش و ملامت افرادى است كه بر اساس يك مطالب موهوم بر يكديگر تفاخر مىكردند ، سپس هشدارى نسبت به مساله معاد و قيامت و آتش دوزخ ، و سرانجام هشدارى در زمينه مساله سؤال و بازپرسى از نعمتها مىدهد .\r\nنام اين سوره از آيه اول آن گرفته شده .\r\nو در فضيلت تلاوت آن در حديثى از پيغمبر اكرم ص مىخوانيم :\r\nو من قرأها لم يحاسبه اللَّه بالنعيم الذى انعم عليه فى دار الدنيا ، و اعطى من الاجر كانما قرء الف آية :\r\n« كسى كه آن را بخواند خداوند در برابر نعمتهايى كه در دنيا به او داده او را مورد حساب قرار نمىدهد و پاداشى به او مىدهد كه گويى هزار آيه قرآن را تلاوت كرده ( 1 ) .\r\nو در حديثى از امام صادق ع آمده است كه خواندن اين سوره در نمازهاى\r\n\r\n","description":"","footnote":"\r\n( 1 ) « مجمع البيان » جلد 10 صفحه 532\r\n","page_name":" 272 ","page_number":272},
  {"content":"\r\nفريضه و نافله ثواب شهادت شهيدان دارد » ( 1 ) .\r\nبديهى است اينهمه ثواب از آن كسى است كه آن را بخواند و در برنامه زندگى به كار گيرد و روح و جان خود را هماهنگ با آن بسازد .\r\n\r\n","description":"","footnote":"\r\n( 1 ) « همان مدرك » ( با تلخيص )\r\n","page_name":" 273 ","page_number":273},
  {"content":"\r\n\r\n[ سوره التكاثر ‹ 102 › : آيات 1 تا 8 
  ]\r\nبِسْمِ اللَّه الرَّحْمنِ الرَّحِيمِ\r\nأَلْهاكُمُ التَّكاثُرُ ‹ 1 › حَتَّى زُرْتُمُ الْمَقابِرَ ‹ 2 › كَلَّا سَوْفَ تَعْلَمُونَ ‹ 3 › ثُمَّ كَلَّا سَوْفَ تَعْلَمُونَ ‹ 4 ›\r\nكَلَّا لَوْ تَعْلَمُونَ عِلْمَ الْيَقِينِ ‹ 5 › لَتَرَوُنَّ الْجَحِيمَ ‹ 6 › ثُمَّ لَتَرَوُنَّها عَيْنَ الْيَقِينِ ‹ 7 › ثُمَّ لَتُسْئَلُنَّ يَوْمَئِذٍ عَنِ النَّعِيمِ ‹ 8 ›\r\n","description":"","footnote":"","page_name":" 274 ","page_number":274},
  {"content":"\r\n\r\nترجمه :\r\nبنام خداوند بخشنده مهربان 1 - تفاخر و تكاثر شما را به خود مشغول داشته ( و از خدا غافل كرده ) .\r\n2 - تا آنجا كه زيارت قبرها رفتيد ( و قبور مردگان خود را برشمرديد ) .\r\n3 - چنين نيست كه شما خيال مىكنيد به زودى خواهيد دانست .\r\n4 - باز چنان نيست كه شما مىپنداريد به زودى خواهيد دانست .\r\n5 - چنان نيست كه شما خيال مىكنيد اگر شما علم اليقين ( به آخرت ) داشتيد ( به سراغ اين موهومات و تفاخرها نمىرفتيد ) .\r\n6 - شما قطعا جهنم را خواهيد ديد ! 7 - سپس ( با ورود در آن ) آن را به عين اليقين مشاهده خواهيد كرد .\r\n8 - سپس در آن روز همه شما از نعمتهايى كه داشته‌ايد سؤال خواهيد شد .\r\n\r\nشان نزول :\r\nهمانگونه كه اشاره كرديم مفسران معتقدند كه اين سوره در باره قبائلى نازل شد كه بر يكديگر تفاخر مىكردند ، و با كثرت نفرات و جمعيت يا اموال و ثروت خود بر آنها مباهات مىنمودند تا آنجا كه براى بالا بردن آمار نفرات قبيله به گورستان مىرفتند و قبرهاى مردگان هر قبيله را مىشمردند ! .\r\nمنتها بعضى آن را ناظر به دو قبيله از قبائل قريش در مكه مىدانند ، و بعضى دو قبيله از قبائل انصار پيامبر ص در مدينه و بعضى تفاخر يهود را بر ديگران ، هر چند مكى بودن آن صحيحتر به نظر مىرسد .\r\nولى مسلم است كه اين شان نزولها هر چه باشد هرگز مفهوم آيه را محدود نمىكند .\r\n","description":"","footnote":"","page_name":" 275 ","page_number":275},
  {"content":"\r\n\r\nتفسير : بلاى تكاثر و تفاخر !\r\nدر اين آيات نخست با لحنى ملامت بار مىفرمايد : « تفاخر و مباهات بر يكديگر شما را از خدا و قيامت به خود مشغول داشت » ( * ( أَلْهاكُمُ التَّكاثُرُ ) * ) .\r\n« تا آنجا كه به زيارت و ديدار قبرها رفتيد ، و قبور مردگان خود را برشمرديد » ( * ( حَتَّى زُرْتُمُ الْمَقابِرَ ) * ) .\r\nاين احتمال نيز در تفسير آيه داده شده است كه « تكاثر » و « تفاخر » آن چنان آنها را به خود مشغول داشته كه تا لحظه ورود در قبر نيز ادامه دارد .\r\nولى معنى اول با تعبير « * ( زُرْتُمُ الْمَقابِرَ ) * » و همچنين شان نزولها و خطبه نهج البلاغه كه به خواست خدا بعدا به آن اشاره مىشود سازگارتر است .\r\n« الهاكم » از ماده « لهو » به معنى سرگرم شدن به كارهاى كوچك و غافل ماندن از اهداف و كارهاى مهم است ، « راغب » در « مفردات » مىگويد :\r\n« لهو » چيزى است كه انسان را به خود مشغول داشته ، و از مقاصد و اهدافش بازمىدارد .\r\n« تكاثر » از ماده « كثرت » به معنى تفاخر و مباهات و فخرفروشى بر يكديگر است ( 1 ) .\r\n« زرتم » از ماده « زيارة » و « زور » ( بر وزن قول ) در اصل به معنى قسمت بالاى سينه است ، سپس به معنى ملاقات كردن و روبرو شدن به كار رفته است ، و\r\n\r\n","description":"","footnote":"\r\n( 1 ) در استعمالات روزمره فارسى « تكاثر » به معنى ثروتاندوزى استعمال مىشود در حالى كه اين معنى در ريشه لغوى آن نيست ، ولى در بعضى از روايات كه بعدا به آن اشاره مىكنيم چنين استعمالى آمده است .\r\n","page_name":" 276 ","page_number":276},
  {"content":"\r\n« زور » ( بر وزن قمر ) به معنى كج شدن قسمت بالاى سينه است ، و از آنجا كه دروغ نوعى انحراف از حق است ، به آن ، « زور » ( بر وزن نور ) اطلاق مىشود .\r\n« مقابر » جمع « مقبرة » به معنى محل قبر ميت است ، و زيارت كردن مقابر در اينجا يا كنايه از مرگ است ( طبق بعضى از تفاسير ) و يا به معنى رفتن به سراغ قبرها براى شماره كردن و تفاخر نمودن ( طبق تفسير مشهور ) .\r\nو همانگونه كه گفتيم معنى دوم صحيحتر به نظر مىرسد ، و يكى از شواهد آن سخنى است كه از امير مؤمنان على ع در اين زمينه در نهج البلاغه آمده است كه بعد از تلاوت « * ( أَلْهاكُمُ التَّكاثُرُ حَتَّى زُرْتُمُ الْمَقابِرَ ) * » فرمود :\r\nيا له مراما ما ابعده ؟\r\nو زورا ما اغفله ؟ و خطرا ما أفظعه ؟ لقد استخلوا منهم اى مدكر و تناوشوهم من مكان بعيد ، ا فبمصارع آبائهم يفخرون ؟ ام بعد يد الهلكى يتكاثرون ؟ يرتجعون منهم اجسادا خوت ، و حركات سكنت ، و لان يكونوا عبرا احق من ان يكونوا مفتخرا ! :\r\n« شگفتا ! چه هدف بسيار دورى ؟ و چه زيارت كنندگان غافلى ؟ و چه افتخار موهوم و رسوايى ؟ به ياد استخوان پوسيده كسانى افتاده‌اند كه سالها است خاك شده‌اند ، آن هم چه يادآورى ؟ با اين فاصله دور به ياد كسانى افتاده‌اند كه سودى به حالشان ندارند ، آيا به محل نابودى پدران خويش افتخار مىكنند ؟\r\nو يا با شمردن تعداد مردگان و معدومين خود را بسيار مىشمرند ؟ آنها خواهان بازگشت اجسادى هستند كه تار و پودشان از هم گسسته ، و حركاتشان به سكون مبدل شده .\r\nاين اجساد پوسيده اگر مايه عبرت باشند سزاوارتر است تا موجب افتخار گردند « ! ( 1 ) .\r\n\r\n","description":"","footnote":"\r\n( 1 ) « نهج البلاغه » خطبه 221\r\n","page_name":" 277 ","page_number":277},
  {"content":"\r\nاين خطبه كه تنها به قسمتى از آن در اينجا اشاره كرده‌ايم بقدرى تكان دهنده و گويا و صريح است كه « ابن ابى الحديد » معتزلى مىگويد : من به كسى كه همه امتها به او سوگند ياد مىكنند قسم مىخورم كه از پنجاه سال پيش تا كنون بيش از هزار بار اين خطبه را خوانده‌ام ، و در هر بار در درون قلبم لرزش و ترس و پند و موعظه تازه اى پديد آمده ، و در روحم به سختى اثر گذارده ، اعضاء و جوارحم به لرزه افتاده ، و هرگز نشده كه در آن تامل كنم جز اينكه در آن حال به ياد مرگ خانواده و بستگان و دوستانم افتاده‌ام و درست برايم مجسم شده كه من همانم كه امام ع توصيف فرموده است .\r\nچقدر واعظان و خطبا و گويندگان و افراد فصيح در اين باره سخن گفته اند ، و من گوش فرا داده‌ام ، و در سخنان آنها دقت كرده‌ام ، ولى در هيچيك تاثير سخن امام ع را نيافته‌ام ! .\r\nاين تاثيرى كه سخن او در قلب من مىگذارد يا از ايمانى سرچشمه مىگيرد كه به گوينده آن تعلق دارد ، و يا نيت يقين و اخلاص او سبب شده است كه اينچنين در ارواح نفوذ كند ، و در قلوب جايگزين شود » ( 1 ) .\r\nاو در قسمت ديگرى از سخنانش مىگويد : ينبغى لو اجتمع فصحاء العرب قاطبة فى مجلس و تلى عليهم ان يسجدوا له ! : « سزاوار است اگر فصحاء عرب همگى در مجلسى اجتماع كنند و اين خطبه براى آنها خوانده شود در برابر آن سجده كنند ، و در همين جا اشاره به گفتار معاويه در باره فصاحت امير مؤمنان على ع مىكند كه مىگويد : و اللَّه ما سن الفصاحة لقريش غيره :\r\n« به خدا هيچكس فصاحت را براى قريش غير او پايه گذارى نكرد » !\r\n\r\n","description":"","footnote":"\r\n( 1 ) شرح « نهج البلاغه » « ابن ابى الحديد » جلد 11 صفحه 153\r\n","page_name":" 278 ","page_number":278},
  {"content":"\r\nدر آيه بعد آنها را با اين سخن مورد تهديد شديد قرار داده ، مىفرمايد :\r\n« چنين نيست كه شما مىپنداريد و با آن تفاخر مىكنيد ، شما به زودى نتيجه اين تفاخر موهوم خود را خواهيد دانست » ( * ( كَلَّا سَوْفَ تَعْلَمُونَ ) * ) .\r\nباز براى تاكيد مىافزايد : « سپس چنين نيست كه شما مىپنداريد ، به زودى خواهيد دانست » ( * ( ثُمَّ كَلَّا سَوْفَ تَعْلَمُونَ ) * ) .\r\nجمعى از مفسران اين دو آيه را تكرار و تاكيد يك مطلب دانسته‌اند و هر دو به صورت سربسته از عذابهايى كه در انتظار اين مستكبران متفاخر است خبر مىدهد .\r\nدر حالى كه بعضى ديگر اولى را اشاره به عذاب قبر و برزخ كه انسان بعد از مرگ ، با آن روبرو مىشود دانسته‌اند ، و دومى را اشاره به عذاب قيامت .\r\nدر حديثى از امير مؤمنان على ع آمده است كه فرمود : « ما زلنا نشك فى عذاب القبر حتى نزلت * ( أَلْهاكُمُ التَّكاثُرُ ) * ، الى قوله * ( كَلَّا سَوْفَ تَعْلَمُونَ ) * ، يريد فى القبر ، * ( ثُمَّ كَلَّا سَوْفَ تَعْلَمُونَ ) * ، بعد البعث » : گروهى از ما پيوسته در باره عذاب قبر در شك بودند تا اينكه سوره « * ( أَلْهاكُمُ التَّكاثُرُ ) * » نازل شد تا آنجا كه فرمود : * ( كَلَّا سَوْفَ تَعْلَمُونَ ) * منظور از آن عذاب قبر است ، سپس مىفرمايد : * ( ثُمَّ كَلَّا سَوْفَ تَعْلَمُونَ ) * منظور عذاب قيامت است » ( 1 ) .\r\nدر تفسير كبير فخر رازى اين مطلب از يكى از ياران على ع بنام « زر بن جيش » نقل شده كه مىگويد : ما از عذاب قبر در شك بوديم تا از على ع\r\n\r\n","description":"","footnote":"\r\n( 1 ) « مجمع البيان » جلد 10 صفحه 534\r\n","page_name":" 279 ","page_number":279},
  {"content":"\r\nشنيديم كه مىفرمود : « اين آيه دليل بر عذاب قبر است » ( 1 ) .\r\nسپس مىافزايد : « اينچنين نيست كه شما تفاخر كنندگان مىپنداريد اگر شما به آخرت ايمان داشتيد و با علم اليقين آن را مىدانستيد هرگز به سراغ اين امور نمىرفتيد و تفاخر و مباهات به اين مسائل باطل نمىكرديد » ( * ( كَلَّا لَوْ تَعْلَمُونَ عِلْمَ الْيَقِينِ ) * ) ( 2 ) .\r\nباز براى تاكيد و انذار بيشتر مىافزايد : « شما قطعا جهنم را خواهيد ديد » ( * ( لَتَرَوُنَّ الْجَحِيمَ ) * ) .\r\n« سپس با ورود در آن ، آن را به عين اليقين مشاهده خواهيد كرد » ( * ( ثُمَّ لَتَرَوُنَّها عَيْنَ الْيَقِينِ ) * ) .\r\n« سپس در آن روز همه شما قطعا از نعمتهايى كه داشته‌ايد سؤال خواهيد شد » .\r\n( * ( ثُمَّ لَتُسْئَلُنَّ يَوْمَئِذٍ عَنِ النَّعِيمِ ) * ) .\r\nبايد در آن روز روشن سازيد كه اين نعمتهاى خداداد را در چه راهى مصرف كرده‌ايد ؟ و از آنها براى اطاعت الهى يا معصيتش كمك گرفته‌ايد ، يا\r\n\r\n","description":"","footnote":"\r\n( 1 ) « تفسير فخر رازى » جلد 32 صفحه 78\r\n( 2 ) بعضى معتقدند كه واژه « كلا » در اين گونه موارد براى تاكيد و به معنى « حقا » مىباشد اين سخن را طبرسى در مجمع البيان نقل مىكند و مىگويد : « العرب تؤكد بكلا و حقا » .\r\n","page_name":" 280 ","page_number":280},
  {"content":"\r\nنعمتها را ضايع ساخته هرگز حق آن را ادا ننموده‌ايد ؟\r\n\r\nنكته‌ها :\r\n\r\n1 - سرچشمه تفاخر و فخرفروشى\r\nاز آيات فوق استفاده مىشود كه يكى از عوامل اصلى تفاخر و تكاثر و فخر فروشى همان جهل و نادانى نسبت به پاداش و كيفر الهى و عدم ايمان به معاد است .\r\nاز اين گذشته جهل انسان به ضعفها و آسيبپذيريهايش ، به آغاز پيدايش و سرانجامش ، از عوامل ديگر اين كبر و غرور و تفاخر است ، به همين دليل قرآن مجيد براى درهم شكستن اين تفاخر و تكاثر سرگذشت اقوام پيشين را در آيات مختلف بازگو مىكند كه چگونه اقوامى با داشتن امكانات و قدرت فراوان با وسائل ساده اى نابود شده‌اند .\r\nبا وزش بادها ، با يك جرقه آسمانى ( صاعقه ) ، با يك زمين لرزه ، با نزول باران بيش از حد ، خلاصه با « آب » و « باد » و « خاك » و گاه با « سجيل » و « پرندگان كوچك » ، نابود شدند و از ميان رفتند .\r\nبا اينحال اينهمه تفاخر و غرور براى چيست ؟ ! .\r\nعامل ديگرى براى اين امر همان احساس ضعف و حقارت ناشى از شكستها است كه افراد براى پوشاندن شكستهاى خود پناه به تفاخر و فخرفروشى مىبرند ، و لذا در حديثى از امام صادق ع\r\nما من رجل تكبر او تجبر الا لذلة وجدها فى نفسه :\r\n« هيچكس تكبر و فخرفروشى نمىكند مگر به خاطر ذلتى كه در نفس خود مىيابد » ( 1 ) و لذا هنگامى كه احساس كند به حد كمال رسيده است\r\n\r\n","description":"","footnote":"\r\n( 1 ) « اصول كافى » جلد 2 صفحه 236 باب الكبر حديث 17\r\n","page_name":" 281 ","page_number":281},
  {"content":"\r\nنيازى در اين تفاخر نمىبيند .\r\nدر حديث ديگرى از امام باقر ع مىخوانيم :\r\nثلاثة من عمل الجاهلية :\r\nالفخر بالانساب ، و الطعن فى الاحساب ، و الاستسقاء بالانواء :\r\n« سه چيز است كه از عمل جاهليت است : تفاخر به نسب ، و طعن در شخصيت و شرف خانوادگى افراد ، و طلبيدن باران به وسيله ستارگان » ( 1 ) .\r\nدر حديث ديگرى از امير مؤمنان على ع مىخوانيم :\r\nاهلك الناس اثنان : خوف الفقر ، و طلب الفخر :\r\n« دو چيز مردم را هلاك كرده : ترس از فقر ( كه انسان را وادار به جمع مال از هر طريق و با هر وسيله مىكند ) و تفاخر » ( 2 ) .\r\nو به راستى از مهمترين عوامل حرص و بخل و دنياپرستى و رقابتهاى مخرب و بسيارى از مفاسد اجتماعى همين ترس بى دليل از فقر و تفاخر و برترىجويى در ميان افراد و قبائل و امتها است .\r\nو لذا در حديثى از پيغمبر اكرم ص مىخوانيم كه فرمود :\r\nما اخشى عليكم الفقر و لكن اخشى عليكم التكاثر :\r\n« من از فقر بر شما نمىترسم ولى از تكاثر بيم دارم » ( 3 ) .\r\n« تكاثر » همانگونه كه قبلا اشاره كرديم در اصل به معنى تفاخر است ، ولى گاه به معنى فزونطلبى و جمع مال آمده چنان كه در حديثى از پيغمبر اكرم ص مىخوانيم :\r\nالتكاثر ، ( فى ) الاموال جمعها من غير حقها ، و منعها من حقها ، و شدها فى الاوعية\r\n: تكاثر جمع آورى اموال از طرق نامشروع ، و خوددارى از\r\n\r\n","description":"","footnote":"\r\n( 1 ) « بحار الانوار » جلد 73 صفحه 291\r\n( 2 ) « بحار الانوار » جلد 73 صفحه 290 حديث 12\r\n( 3 ) « الدر المنثور » جلد 6 صفحه 387\r\n","page_name":" 282 ","page_number":282},
  {"content":"\r\nاداى حق آن و بستن آنها در خزينه‌ها و صندوقها است » ( 1 ) .\r\nاين بحث دامنه دار را با حديث پر معنايى از پيغمبر اكرم ص پايان مىدهيم ، او در تفسير « * ( أَلْهاكُمُ التَّكاثُرُ ) * » فرمود :\r\nيقول ابن آدم مالى مالى ، و ما لك من مالك الا ما اكلت فافنيت او لبست فابليت او تصدقت فامضيت :\r\n« انسان مىگويد مال من ، مال من ! در حالى كه مال تو تنها همان غذايى است كه مىخورى ، و لباسى كه مىپوشى ، و صدقاتى كه در راه خدا انفاق مىكنى » ! ( 2 ) و اين نكته اى است بسيار جالب كه بهره هر كس از اموال فراوانى كه جمع آورى مىكند و گاه كمترين دقتى در حلال و حرام بودن آن ندارد چيزى جز همان مختصرى كه مىخورد و مىنوشد و مىپوشد ، و يا در راه خدا انفاق مىكند نيست ، و مىدانيم : آنچه را شخصا مصرف مىكند ، ناچيز است و چه بهتر كه از طريق انفاق بهره خود را بيشتر كند .\r\n\r\n2 - يقين و مراحل آن :\r\n« يقين » نقطه مقابل « شك » است ، همانگونه كه علم نقطه مقابل جهل است ، و به معنى وضوح و ثبوت چيزى آمده است ، و طبق آنچه از اخبار و روايات استفاده مىشود به مرحله عالى ايمان « يقين » گفته مىشود ، امام باقر ع فرمود :\r\n« ايمان يك درجه از اسلام بالاتر است ، و تقوى يك درجه از ايمان بالاتر ، و يقين يك درجه برتر از تقوا است » سپس افزود : « و لم يقسم بين الناس شىء اقل من اليقين » : « در ميان مردم چيزى كمتر از يقين تقسيم نشده است » !\r\n\r\n","description":"","footnote":"\r\n( 1 ) « نور الثقلين » جلد 5 صفحه 662 حديث 8\r\n( 2 ) « صحيح مسلم » ( طبق نقل مجمع البيان جلد 10 صفحه 534 )\r\n","page_name":" 283 ","page_number":283},
  {"content":"\r\nراوى سؤال مىكند يقين چيست ؟ مىفرمايد : التوكل على اللَّه ، و التسليم للَّه ، و الرضا بقضاء اللَّه ، و التفويض الى اللَّه ! : « حقيقت يقين توكل بر خدا ، و تسليم در برابر ذات پاك او ، و رضا به قضاى الهى ، و واگذارى تمام كارهاى خويش به خداوند است » ( 1 ) .\r\nبرترى مقام يقين از مقام تقوى و ايمان و اسلام چيزى است كه در روايات ديگر نيز روى آن تاكيد شده است ( 2 ) .\r\nدر حديث ديگرى از امام صادق ع مىخوانيم :\r\nمن صحة يقين المرأ المسلم ان لا يرضى الناس بسخط اللَّه ، و لا يلومهم على ما لم يؤته اللَّه . . . ان اللَّه بعدله و قسطه جعل الروح و الراحة فى اليقين و الرضا و جعل الهم و الحزن فى الشك و السخط :\r\n« از نشانه‌هاى صحت يقين مردم مسلمان اين است كه مردم را با خشم الهى از خود خشنود نكند ، و آنها را بر چيزى كه خداوند به او نداده است ملامت ننمايد ( آنها را مسئول محروميت خود نشمارد ) . . . خداوند به خاطر عدل و دادش آرامش و راحت را در يقين و رضا قرار داده ، و اندوه و حزن را در شك و ناخشنودى » ! از اين تعبيرات و تعبيرات ديگر به خوبى استفاده مىشود كه وقتى انسان به مقام يقين مىرسد آرامش خاصى سراسر قلب و جان او را فرا مىگيرد .\r\nولى با اين حال براى يقين مراتبى است كه در آيات فوق و آيه 95 سوره واقعه ( إِنَّ هذا لَهُوَ حَقُّ الْيَقِينِ ) به آن اشاره شده است و آن سه مرحله است ( 3 ) .\r\n1 - علم اليقين و آن اين است كه انسان از دلائل مختلف به چيزى ايمان آورد مانند كسى كه با مشاهده دود ايمان به وجود آتش پيدا مىكند .\r\n\r\n","description":"","footnote":"\r\n( 1 ) « بحار الانوار » جلد 70 صفحه 138 حديث 4\r\n( 2 ) « همان مدرك » صفحه 135 - 137\r\n( 3 ) « بحار الانوار » جلد 70 صفحه 143 .\r\n","page_name":" 284 ","page_number":284},
  {"content":"\r\n2 - عين اليقين ، و آن در جايى است كه انسان به مرحله مشاهده مىرسد و با « چشم » خود مثلا آتش را مشاهده مىكند .\r\n3 - حق اليقين و آن همانند كسى است كه وارد در آتش شود و سوزش آن را لمس كند ، و به صفات آتش متصف گردد ، و اين بالاترين مرحله يقين است .\r\nمحقق طوسى در يكى از سخنان خود مىگويد : « يقين » همان اعتقاد جازم مطابق و ثابت است كه زوال آن ممكن نيست ، و در حقيقت از دو علم تركيب يافته ، علم به معلوم ، و علم به اينكه خلاف آن علم محال است ، و داراى چند مرتبه است : « علم اليقين » و « عين اليقين » و « حق اليقين » ( 1 ) .\r\nدر حقيقت مرحله اول جنبه عمومى دارد و مرحله دوم ، براى پرهيزگاران است و مرحله سوم مخصوص خاصان و مقربان .\r\nو لذا در حديثى آمده است كه خدمت پيغمبر اكرم ص عرض كردند :\r\nشنيده‌ايم بعضى از ياران عيسى روى آب راه مىرفتند ؟ ! فرمود : لو كان يقينه اشد من ذلك لمشى على الهواء : اگر يقينش از آن محكمتر بود بر هوا راه مىرفت « ! مرحوم » علامه طباطبائى « بعد از ذكر اين حديث مىافزايد : همه چيز بر محور يقين به خداوند سبحان ، و محو كردن اسباب جهان تكوين از استقلال در تاثير دور مىزند ، بنا بر اين هر قدر اعتقاد و ايمان انسان به قدرت مطلقه الهيه بيشتر گردد اشياء جهان به همان نسبت در برابر او مطيع و منقاد خواهد شد ( 2 ) .\r\nو اين است رمز رابطه يقين و تصرف خارق العاده در عالم آفرينش .\r\n\r\n","description":"","footnote":"\r\n( 1 ) مطابق نقل « بحار الانوار » جلد 70 صفحه 143 .\r\n( 2 ) « الميزان » جلد 6 صفحه 200 ( ذيل آيه 105 سوره مائده ) .\r\n","page_name":" 285 ","page_number":285},
  {"content":"\r\n\r\n3 - همگى دوزخ را مشاهده مىكنند !\r\nجمله « * ( لَتَرَوُنَّ الْجَحِيمَ ) * » داراى دو تفسير است : نخست اينكه منظور مشاهده دوزخ در آخرت است ، كه مخصوص كفار ، و يا براى عموم جن و انس است ، چرا كه طبق بعضى آيات قرآن همگى از كنار جهنم بايد بگذرند .\r\nديگر اينكه منظور مشاهده آن با شهود قلبى در همين عالم دنيا است ، و در اين صورت اين جمله جواب قضيه شرطيه است ، مىفرمايد : « اگر شما » علم اليقين « مىداشتيد » جهنم « را در همين جهان با چشم دل مشاهده مىكرديد » چرا كه مىدانيم بهشت و دوزخ هم اكنون آفريده شده‌اند و وجود خارجى دارند .\r\nولى همانگونه كه قبلا نيز اشاره كرده‌ايم تفسير اول با آيات بعد كه سخن از روز قيامت مىگويد مناسبتر است ، بنا بر اين يك قضيه قطعى و غير مشروط است .\r\n\r\n4 - در قيامت از چه نعمتهايى سؤال مىشود ؟\r\nدر آخرين آيه اين سوره خوانديم كه مسلما همه شما روز قيامت از نعمتها بازپرسى خواهيد شد ، بعضى گفته‌اند منظور از اين نعمت « سلامت » و « فراغت خاطر » است ، و بعضى آن را « تندرستى » و « امنيت » مىدانند و بعضى همه نعمتها را مشمول آيه شمرده‌اند .\r\nدر حديثى از امير مؤمنان على ع مىخوانيم :\r\nالنعيم الرطب ، و الماء البارد » : « نعيم رطب و آب خنك است » ! در حالى كه در حديث ديگرى مىخوانيم كه « ابو حنيفه » از « امام صادق » ع در باره تفسير اين آيه سؤال كرد ، امام ع سؤال را به او برگرداند ،\r\n","description":"","footnote":"","page_name":" 286 ","page_number":286},
  {"content":"\r\nو فرمود : « نعيم به عقيده تو چيست » ؟ عرض كرد : غذا است و طعام و آب خنك ، فرمود : اگر خدا بخواهد تو را روز قيامت در پيشگاهش نگه دارد تا از هر لقمه اى كه خورده اى ، و هر جرعه اى كه نوشيده اى ، از تو سؤال كند بايد بسيار در آنجا بايستى » ! عرض كرد : « پس نعيم چيست » ؟\r\nفرمود : « ما اهل بيت هستيم كه خداوند به وجود ما به بندگانش نعمت داده ، و ميان آنها بعد از اختلاف الفت بخشيده ، دلهاى آنان را به وسيله ما به هم پيوند داده ، و برادر خود ساخته ، بعد از آنكه دشمن يكديگر بودند ، و به وسيله ما آنها را به اسلام هدايت كرده « . . . آرى نعيم همان پيامبر ص و خاندان او است » ( 1 ) .\r\nتفسير اين روايات ظاهرا مختلف ، چنين است كه « نعيم » يك معنى بسيار گسترده دارد كه همه مواهب الهى را اعم از « معنوى » مانند دين و ايمان و اسلام و قرآن و ولايت ، و انواع نعمتهاى « مادى » را اعم از فردى و اجتماعى شامل مىشود ، منتها نعمتهايى كه اهميت بيشترى دارند مانند نعمت « ايمان و ولايت » بيشتر از آنها سؤال مىشود كه آيا حق آنها ادا شده يا نه ؟ و ظاهرا رواياتى كه نعمتهاى مادى را از شمول اين آيه نفى مىكند ناظر به اين معنى است كه شما نبايد مصداقهاى مهمتر را رها كرده به مصداقهاى كوچكتر روى آوريد ، و در حقيقت هشدارى است به مردم در زمينه سلسله مراتب مواهب و نعمتهاى الهى و اينكه در برابر آنها مسئوليت سنگين دارند .\r\nو چگونه ممكن است از اين نعمتها سؤال نشود در حالى كه سرمايه‌هاى بزرگى هستند كه در اختيار بشر قرار داده شده ، و بايد از هر كدام دقيقا قدر - دانى كنند و شكر آن را بجاى آورند ، و در موارد خود صرف كنند .\r\n\r\n","description":"","footnote":"\r\n( 1 ) مجمع البيان جلد 10 صفحه 535 .\r\n","page_name":" 287 ","page_number":287},
  {"content":"\r\nخداوندا ! نعمتهاى بى پايانت مخصوصا نعمت ايمان و ولايت را بر ما مستدام دار .\r\nپروردگارا ! توفيق اداى حق اينهمه نعمت را به ما مرحمت فرما .\r\nبارالها ! بر اين نعمتهاى بزرگ بيفزا و آنها را هرگز از ما سلب مكن .\r\nآمين يا رب العالمين پايان سوره تكاثر\r\n","description":"","footnote":"","page_name":" 288 ","page_number":288},
  {"content":"\r\n\r\n‹ 103 › سوره و العصر اين سوره در « مكه » نازل شده و داراى 3 آيه است\r\n","description":"","footnote":"","page_name":" 289 ","page_number":289},
  {"content":"\r\n\r\nمحتوى و فضيلت سوره « و العصر »\r\nمعروف اين است كه اين سوره در « مكه » نازل شده ، هر چند بعضى احتمال « مدنى » بودن آن را نيز داده‌اند ، مقاطع كوتاه آيات سوره ، و لحن آن ، نيز شاهد مكى بودن آن است .\r\nبه هر حال جامعيت اين سوره به حدى است كه به گفته بعضى از مفسران تمام علوم و مقاصد قرآن در اين سوره خلاصه شده است ، و به عبارت ديگر : اين سوره در عين كوتاه بودن برنامه جامع و كاملى براى سعادت انسان تنظيم و ارائه نموده است .\r\nنخست از سوگند پر معنى به « عصر » شروع مىشود كه تفسير آن را به زودى خواهيد ديد ، سپس سخن از زيانكار بودن همه انسانها كه در طبيعت زندگى تدريجى نهفته است به ميان مىآورد ، بعد فقط يك گروه را از اين اصل كلى جدا مىكند ، آنها كه داراى برنامه چهار ماده اى زير هستند :\r\nايمان ، عمل صالح ، سفارش يكديگر به حق ، و سفارش يكديگر به صبر و اين چهار اصل ، در واقع برنامه‌هاى اعتقادى و عملى و فردى و اجتماعى اسلام را در برمىگيرد .\r\nدر باره فضيلت تلاوت اين سوره در حديثى از امام صادق ع مىخوانيم :\r\nمن قرأ « وَالْعَصْرِ ) * » فى نوافله بعثه اللَّه يوم القيامة مشرقا وجهه ضاحكا سنه قريرة عينه حتى يدخل الجنة :\r\n« هر كس سوره » و العصر « را در نمازهاى نافله بخواند خداوند او را در قيامت برمىانگيزد در حالى كه صورتش نورانى ، چهره اش خندان و چشمش ( به نعمتهاى الهى ) روشن است ، تا داخل بهشت\r\n","description":"","footnote":"","page_name":" 290 ","page_number":290},
  {"content":"\r\nشود « ! ( 1 ) و معلوم است كه اينهمه افتخار و سرور و شادمانى از آن كسى است كه اين اصول چهارگانه را در زندگى خود پياده كند ، نه فقط به خواندن قناعت نمايد .\r\n\r\n","description":"","footnote":"\r\n( 1 ) « تفسير مجمع البيان » جلد 10 صفحه 545 .\r\n","page_name":" 291 ","page_number":291},
  {"content":"\r\n\r\n[ سوره العصر ‹ 103 › : آيات 1 تا 3 
  ]\r\nبِسْمِ اللَّه الرَّحْمنِ الرَّحِيمِ\r\nوَ الْعَصْرِ ‹ 1 › إِنَّ الإِنْسانَ لَفِي خُسْرٍ ‹ 2 › إِلَّا الَّذِينَ آمَنُوا وَعَمِلُوا الصَّالِحاتِ وَتَواصَوْا بِالْحَقِّ وَتَواصَوْا بِالصَّبْرِ ‹ 3 ›\r\n\r\nترجمه :\r\nبنام خداوند بخشنده مهربان 1 - به عصر سوگند ، 2 - كه انسانها همه در زيانند .\r\n3 - مگر كسانى كه ايمان آورده ، و اعمال صالح انجام داده‌اند و يكديگر را به حق سفارش كرده ، و يكديگر را به شكيبايى و استقامت توصيه نموده‌اند .\r\n","description":"","footnote":"","page_name":" 292 ","page_number":292},
  {"content":"\r\n\r\nتفسير : تنها راه نجات\r\nدر ابتداى اين سوره با قسم تازه اى روبرو مىشويم ، مىفرمايد : « به عصر سوگند » ! ( * ( وَالْعَصْرِ ) * ) .\r\nواژه « عصر » در اصل به معنى « فشردن » است ، و سپس به وقت عصر اطلاق شده ، به خاطر اينكه برنامه‌ها و كارهاى روزانه در آن پيچيده ، و فشرده مىشود .\r\nسپس اين واژه به معنى مطلق « زمان » و دوران تاريخ بشر و يا بخشى از زمان ، مانند عصر ظهور اسلام و قيام پيغمبر اكرم ص ، و امثال آن استعمال شده است ، و لذا در تفسير اين سوگند مفسران احتمالات زيادى گفته‌اند :\r\n1 - بعضى آن را اشاره به همان وقت « عصر » مىدانند ، به قرينه اينكه در بعضى ديگر از آيات قرآن به آغاز روز سوگند ياد شده است مانند « وَالضُّحى » ( سوره ضحى آيه 1 ) - يا - وَالصُّبْحِ إِذا أَسْفَرَ ( مدثر - 34 ) .\r\nاين سوگند به خاطر اهميتى است كه اين موقع از روز دارد چرا كه زمان زمان دگرگونى نظام زندگى و حيات انسانها است ، كارهاى روزانه پايان مىگيرد ، پرندگان و حيوانات به لانه‌هاى خود بازمىگردند ، خورشيد سر در افق مشرق فرو مىكشد ، و هوا تدريجا رو به تاريكى مىرود .\r\nاين دگرگونى انسان را به قدرت لا يزال الهى كه بر اين نظام حاكم است متوجه مىسازد ، و در حقيقت نشانه اى از نشانه‌هاى توحيد و آيتى از آيات پروردگار است كه شايسته سوگند مىباشد .\r\n2 - بعضى ديگر آن را اشاره به سراسر زمان و تاريخ بشريت دانسته‌اند كه مملو از درسهاى عبرت ، و حوادث تكان دهنده و بيدارگر است ، و روى همين جهت آن چنان عظمتى دارد كه شايسته سوگند الهى است .\r\n","description":"","footnote":"","page_name":" 293 ","page_number":293},
  {"content":"\r\n3 - بعضى روى قسمت خاصى از اين زمان مانند عصر قيام پيغمبر اكرم ص يا عصر قيام مهدى ع كه داراى ويژگى و عظمت خاصى در تاريخ بشر بوده و هست انگشت گذارده ، و سوگند را ناظر به آن مىدانند » .\r\n4 - بعضى نيز به همان ريشه لغوى اين واژه برگشته ، و سوگند را ناظر به انواع فشارها و مشكلاتى مىدانند كه در طول زندگى انسانها رخ مىدهد ، آنها را از خواب غفلت بيدار مىكند ، به ياد خداوند بزرگ مىاندازد ، و روح استقامت را پرورش مىدهد .\r\n5 - بعضى ديگر آن را اشاره به « انسانهاى كامل » مىدانند كه عصاره عالم هستى و جهان آفرينشند .\r\n6 - بالآخره بعضى آن را ناظر به « نماز عصر » شمرده‌اند ، به خاطر اهميت ويژه اى كه در ميان نمازها دارد ، زيرا آنها « صلاة وسطى » را كه در قرآن روى آن تاكيد خاصى به عمل آورده نماز عصر مىدانند .\r\nبا اينكه تفسيرهاى فوق با هم تضادى ندارد و ممكن است همه در معنى آيه جمع باشد و سوگند به تمام اين امور مهم ياد شود ، ولى در ميان آنها از همه مناسبتر همان عصر به معنى زمان و تاريخ بشر است ، چرا كه بارها گفته‌ايم سوگندهاى قرآن همواره متناسب با مطلبى است كه سوگند به خاطر آن ياد شده ، و مسلم است كه خسران انسانها در زندگى نتيجه گذشتن زمان عمر آنها است ، و يا عصر قيام پيغمبر خاتم ص به خاطر اينكه برنامه چهار ماده اى ذيل سوره در چنين عصرى نازل گرديده .\r\nاز آنچه گفته شد عظمت آيات قرآن و گستردگى مفاهيم آن به خوبى\r\n\r\n","description":"","footnote":"\r\n( 1 ) در حديثى از امام صادق ( ع ) مىخوانيم كه در تفسير آيه * ( وَالْعَصْرِ إِنَّ الإِنْسانَ لَفِي خُسْرٍ ) * فرمود :\r\nالعصر عصر خروج القائم\r\n: « منظور از عصر عصر قيام حضرت مهدى ( سلام اللَّه عليه ) است » ( نور الثقلين ) جلد 5 صفحه 666 حديث 5 .\r\n","page_name":" 294 ","page_number":294},
  {"content":"\r\nروشن مىشود كه يك كلمه از آن تا چه حد پر معنى و شايسته تفسيرهاى عميق و گوناگونى است .\r\nدر آيه بعد اشاره به چيزى مىكند كه اين سوگند مهم براى آن ياد شده است مىفرمايد : « به طور مسلم همه انسانها در زيانند » ( * ( إِنَّ الإِنْسانَ لَفِي خُسْرٍ ) * ) .\r\nسرمايه‌هاى وجودى خود را چه بخواهند يا نخواهند از دست مىدهند ، ساعات و ايام و ماهها و سالهاى عمر به سرعت مىگذرد ، نيروهاى معنوى و مادى تحليل مىرود ، و توان و قدرت كاسته مىشود .\r\nآرى انسان ، همانند كسى است كه سرمايه عظيمى در اختيار داشته باشد ، و بى آنكه بخواهد هر روز بخشى از آن سرمايه‌ها را از او بگيرند ، اين طبيعت زندگى دنيا است ، طبيعت زيان كردن مداوم ! يك قلب استعداد معينى براى ضربان دارد ، وقتى آن استعداد و توان پايان گرفت قلب خود به خود مىايستد ، بى آنكه عيب و علت و بيمارى در كار باشد ، و اين در صورتى است كه بر اثر بيمارى قبلا از كار نيفتد همچنين ساير دستگاههاى وجودى انسان و سرمايه‌هاى استعدادهاى مختلف او .\r\n« خسر » ( بر وزن عسر ) و « خسران » چنان كه « راغب » در « مفردات » مىگويد : به معنى كم شدن سرمايه است ، گاه به انسان نسبت داده مىشود و مىگويند فلان كس زيان كرد ، و گاه به خود عمل نسبت داده مىشود و مىگويند :\r\nتجارتش زيان كرد ، اين واژه غالبا در سرمايه‌هاى برونى مانند مال و مقام به كار مىرود ، و گاه در سرمايه‌هاى درونى مانند صحت و سلامت و عقل و ايمان و ثواب و اين همان است كه خداوند متعال به عنوان « خسران مبين » ( زيان آشكار ) از آن ياد فرموده آنجا كه مىگويد : إِنَّ الْخاسِرِينَ الَّذِينَ خَسِرُوا أَنْفُسَهُمْ وَ\r\n","description":"","footnote":"","page_name":" 295 ","page_number":295},
  {"content":"\r\nأَهْلِيهِمْ يَوْمَ الْقِيامَةِ أَلا ذلِكَ هُوَ الْخُسْرانُ الْمُبِينُ زيانكاران واقعى كسانى هستند سرمايه وجود خود و خانواده خويش را در قيامت از دست مىدهند ، بدانيد خسران مبين همين است « ( زمر - 15 ) ( 1 ) .\r\n« فخر رازى » در تفسير اين آيه سخنى نقل مىكند كه حاصلش چنين است :\r\n« يكى از بزرگان پيشين مىگويد : معنى اين سوره را من از مرد يخفروشى آموختم ، فرياد مىزد و مىگفت : ارحموا من يذوب رأس ماله ارحموا من يذوب رأس ماله ! : « رحم كنيد به كسى كه سرمايه اش ذوب مىشود ، رحم كنيد به كسى كه سرمايه اش ذوب مىشود » ! پيش خود گفتم اين است معنى * ( إِنَّ الإِنْسانَ لَفِي خُسْرٍ ) * : عصر و زمان بر او مىگذرد و عمرش پايان مىگيرد ، و ثوابى كسب نمىكند و در اين حال زيانكار است » ( 2 ) .\r\nبه هر حال از نظر جهانبينى اسلام دنيا يك بازار تجارت است همانگونه كه در حديثى از امام هادى ع على بن محمد النقى مىخوانيم :\r\nالدنيا سوق ربح فيها قوم و خسر آخرون\r\n: « دنيا بازارى است كه جمعى در آن سود مىبرند و جمع ديگرى زيان ( 3 ) .\r\nآيه مورد بحث مىگويد همه در اين بازار بزرگ زيان مىكنند مگر يك گروهى كه برنامه آنها در آيه بعد بيان شده است .\r\nآرى تنها يك راه براى جلوگيرى از اين خسران عظيم و زيان قهرى و اجبارى وجود دارد ، فقط يك راه كه در آخرين آيه اين سوره به آن اشاره شده است ،\r\n\r\n","description":"","footnote":"\r\n( 1 ) « مفردات راغب » ماده « خسر » .\r\n( 2 ) « تفسير فخر رازى » جلد 32 صفحه 85 .\r\n( 3 ) « تحف العقول » صفحه 361 ( كلمات امام هادى « ع » ) .\r\n","page_name":" 296 ","page_number":296},
  {"content":"\r\nمىفرمايد « مگر كسانى كه ايمان آوردند و اعمال صالح انجام دادند ، و يكديگر را به طرفدارى و انجام حق سفارش كردند ، و يكديگر را به صبر و استقامت توصيه نمودند » ( * ( إِلَّا الَّذِينَ آمَنُوا وَعَمِلُوا الصَّالِحاتِ وَتَواصَوْا بِالْحَقِّ وَتَواصَوْا بِالصَّبْرِ ) * ) .\r\nو به تعبير ديگر چيزى كه مىتواند جلو اين زيان بزرگ را بگيرد و آن را به منفعت و سودى عظيم مبدل كند آن است كه در برابر از دست دادن اين سرمايه ، سرمايه اى گرانبهاتر و ارزشمندتر به دست آورد كه نه تنها جاى خالى آن سرمايه پر شود ، بلكه دهها و صدها و هزاران بار از آن بيشتر و بهتر باشد .\r\nهر نفسى كه انسان مىزند يك گام به مرگ نزديكتر مىشود چنان كه امير مؤمنان على ع در آن عبارت نورانيش فرمود : نفس المرء خطاه الى أجله « نفسهاى انسان گامهاى او به سوى مرگ است » ( 1 ) .\r\nبنا بر اين ، هر ضربانى كه قلب انسان مىزند او را يك قدم به پايان عمر نزديكتر مىسازد ، و به اين ترتيب بايد در برابر اين زيان قطعى كارى كرد كه جاى خالى پر شود .\r\nگروهى سرمايه‌هاى نفيس عمر و زندگى را از دست مىدهند و در برابر آن مالى مختصر يا بسيار ، خانه اى محقر يا كاخى زيبا ، فراهم مىسازند .\r\nگروهى تمام اين سرمايه را براى رسيدن به مقامى از دست مىدهند .\r\nو گروه هايى آن را در مسير عيش و نوش و لذات زودگذر مادى .\r\nمسلما هيچيك از اينها نمىتواند بهاى آن سرمايه عظيم باشد ، بهاى آن فقط و فقط رضاى خدا و مقام قرب او است .\r\nيا همان گونه كه امير مؤمنان على ع فرموده\r\nانه ليس لانفسكم ثمن الا الجنة فلا تبيعوها الا بها :\r\n« براى وجود شما بها و قيمتى جز بهشت نيست ، مبادا\r\n\r\n","description":"","footnote":"\r\n( 1 ) « نهج البلاغه » كلمات قصار جمله 74 .\r\n","page_name":" 297 ","page_number":297},
  {"content":"\r\nآن را به كمتر از آن بفروشيد » ( 1 ) .\r\nو يا همانگونه كه در دعاى ماه رجب از امام صادق ع آمده است :\r\nخاب الوافدون على غيرك و خسر المتعرضون الا لك :\r\n« آنها كه بر غير تو وارد شوند مايوس خواهند شد ، و آنها كه به سراغ غير تو آيند زيانكارند » ! و بى جهت نيست كه يكى از نامهاى قيامت « يوم التغابن » است ، همانگونه كه در آيه 9 سوره « تغابن » آمده است ذلِكَ يَوْمُ التَّغابُنِ : « آن روز معلوم مىشود چه كسانى مغبون شده و زيان كرده‌اند » .\r\nحسن مطلب ، و لطف مساله اينجا است كه از يك سو خريدار سرمايه‌هاى وجود انسان خداوند بزرگ است « إِنَّ اللَّه اشْتَرى مِنَ الْمُؤْمِنِينَ . . . » ( توبه - 111 ) .\r\nاز سوى ديگر سرمايه‌هاى كم را نيز خريدارى مىكند : « فَمَنْ يَعْمَلْ مِثْقالَ ذَرَّةٍ خَيْراً يَرَه » ( زلزال - 7 ) .\r\nو از سوى ديگر بهاى عظيم در برابر آن مىپردازد ، و گاه ده برابر و گاه تا هفتصد برابر و گاه بيشتر « فِي كُلِّ سُنْبُلَةٍ مِائَةُ حَبَّةٍ وَاللَّه يُضاعِفُ لِمَنْ يَشاءُ » ( بقره 261 ) و همانگونه كه در دعا وارد شده است يا من يقبل اليسير و يعفو عن الكثير : « اى خدايى كه حسنات كم را مىپذيرى و گناهان بسيار را مى - بخشى » .\r\nو از سوى چهارم با اينكه تمام سرمايه‌ها را خودش در اختيار گذاشته ، آن قدر بزرگوار است كه برمىگردد و همانها را با گرانترين قيمت خريدارى مىكند !\r\n\r\n","description":"","footnote":"\r\n( 1 ) « نهج البلاغه » كلمات قصار جمله 456 .\r\n","page_name":" 298 ","page_number":298},
  {"content":"\r\n\r\nنكته : برنامه چهار ماده اى خوشبختى\r\nقابل توجه اينكه قرآن براى نجات از آن خسران عظيم برنامه جامعى تنظيم كرده كه در آن بر چهار اصل تكيه شده است :\r\nاصل اول در اين برنامه مساله « ايمان » است كه زيربناى همه فعاليتهاى انسان را تشكيل مىدهد ، چرا كه تلاشهاى عملى انسان از مبانى فكرى و اعتقادى او سرچشمه مىگيرد ، نه همچون حيوانات كه حركاتشان به خاطر انگيزه‌هاى غريزى است .\r\nو به تعبير ديگر اعمال انسان تبلورى است از عقائد و افكار او ، و به همين دليل تمام انبياى الهى قبل از هر چيز به اصلاح مبانى عقيدتى امتها مىپرداختند ، مخصوصا با شرك كه سرچشمه انواع رذائل و بدبختيها و پراكندگيها است به مبارزه مىپرداختند .\r\nجالب اينكه « ايمان » در اينجا به طور مطلق ذكر شده است ، تا شامل ايمان به همه مقدسات گردد ، يعنى از ايمان به خدا و صفات او گرفته ، تا ايمان به قيامت و حساب و جزا و كتب آسمانى و انبياى الهى و اوصياى آنها .\r\nدر اصل دوم به ميوه درخت بارور و پر ثمره ايمان پرداخته از « اعمال صالح » سخن مىگويد .\r\nچه تعبير وسيع و پر محتوايى ، آرى « صالحات » همان « اعمال شايسته » نه فقط عبادات ، نه تنها انفاق فى سبيل اللَّه ، نه فقط جهاد در راه خدا ، نه تنها كسب علم و دانش ، بلكه هر كار شايسته اى كه وسيله تكامل نفوس و پرورش اخلاق و قرب الى اللَّه و پيشرفت جامعه انسانى در تمام زمينه‌ها شود .\r\nاين تعبير حتى كارهاى كوچكى همچون برداشتن يك سنگ مزاحم را از سر\r\n","description":"","footnote":"","page_name":" 299 ","page_number":299},
  {"content":"\r\nراه مردم شامل مىشود ، تا نجات ميليونها ميليون انسان از گمراهى و ضلالت و نشر آئين حق و عدالت در تمام جهان .\r\nو اگر در حديثى از امام صادق ع « اعمال صالح » به « مواسات و مساوات با برادران دينى » تفسير شده از قبيل بيان مصداق روشن است .\r\nممكن است گاهى اوقات اعمال صالح از بعضى از انسانهاى غير مؤمن سر زند ولى مسلما ريشه دار و پايدار و گسترده نيست ، چرا كه از انگيزه‌هاى عميق الهى سرچشمه نمىگيرد ، و از جامعيت برخوردار نيست .\r\nقرآن در اينجا « صالحات » را مخصوصا به صورت « جمع » آورده ، جمعى كه « با الف و لام » همراه است ، و معنى عموم دارد . و بيانگر اين حقيقت است كه راه جلوگيرى از آن خسران طبيعى و قهرى بعد از ايمان ، انجام همه اعمال صالح است ، نه تنها قناعت به يك يا چند عمل صالح ، و به راستى اگر ايمان عميقا در جان انسان جاى گيرد ، چنين آثارى را از خود ظاهر مىسازد .\r\nايمان تنها يك انديشه و اعتقاد در زواياى روح و فاقد هر گونه تاثير نيست ، ايمان تمام وجود انسان را به رنگ خود درمىآورد .\r\nايمان همانند چراغ پر نورى است كه درون اطاقى روشن شود نه تنها فضاى اطاق را نورانى مىكند ، بلكه شعاع آن از تمام دريچه‌هاى اطاق به بيرون مىافتد ، و هر كس از خارج بگذرد به خوبى مىفهمد آنجا چراغ پر نورى روشن است .\r\nهمين گونه وقتى چراغ ايمان در سراى در قلب انسان روشن شود نور آن از « زبان » و « چشم » و « گوش » و « دست و پاى انسان » منعكس مىشود ، حركات هر كدام از آنها نشان مىدهد نورى در قلب است كه اشعه اش بيرون تافته .\r\nبه همين دليل در آيات قرآن غالبا « عمل صالح » همراه « ايمان » به عنوان\r\n","description":"","footnote":"","page_name":" 300 ","page_number":300},
  {"content":"\r\n« لازم و ملزوم » يكديگر آمده است ، در آيه 97 سوره نحل مىخوانيم : مَنْ عَمِلَ صالِحاً مِنْ ذَكَرٍ أَوْ أُنْثى وَهُوَ مُؤْمِنٌ فَلَنُحْيِيَنَّه حياة طيبة : « هر فردى از مرد يا زن عمل صالحى انجام دهد در حالى كه ايمان دارد ما او را با حيات پاكيزه اى زنده مىكنيم » و در آيه 100 سوره مؤمنون مىخوانيم : تاسف بدكاران بعد از جدايى از اين عالم در اين است كه چرا عمل صالحى انجام نداده‌اند ، و لذا با اصرار زياد تقاضاى بازگشت براى انجام عمل صالح مىكنند : رَبِّ ارْجِعُونِ لَعَلِّي أَعْمَلُ صالِحاً فِيما تَرَكْتُ .\r\nو در آيه 51 سوره مؤمنون آمده است كه خداوند به رسولانش دستور مىدهد « از طيبات تناول كنيد و عمل صالح بجا آوريد » « يا أَيُّهَا الرُّسُلُ كُلُوا مِنَ الطَّيِّباتِ وَاعْمَلُوا صالِحاً » .\r\nو از آنجا كه ايمان و اعمال صالح هرگز تداوم نمىيابد مگر اينكه حركتى در اجتماع براى دعوت به سوى حق و شناخت و معرفت آن از يك سو ، و دعوت به استقامت و صبر در طريق انجام اين دعوت از سوى ديگر صورت پذيرد ، به دنبال اين دو اصل ، به دو اصل ديگر اشاره مىفرمايد كه در حقيقت ضامن اجراى دو اصل اساسى « ايمان » و « عمل صالح » است .\r\nدر اصل سوم به مساله « تواصى به حق » يعنى دعوت همگانى و عمومى به سوى حق اشاره مىكند ، تا همگان حق را از باطل به خوبى بشناسند و هرگز آن را فراموش نكنند در مسير زندگى از آن منحرف نگردند .\r\n« تواصوا » از ماده « تواصى » همانگونه كه راغب در مفردات آورده به معنى آن است كه بعضى بعض ديگر را سفارش كنند و « حق » به معنى « واقعيت » يا « مطابقت با واقعيت » است ، در كتاب « وجوه قرآن » دوازده معنى و مورد استعمال براى اين كلمه در قرآن مجيد ذكر شده است ، مانند خدا ، قرآن اسلام ، توحيد ، عدل ، صدق ، آشكار بودن ،\r\n","description":"","footnote":"","page_name":" 301 ","page_number":301},
  {"content":"\r\nواجب بودن و مانند اينها ، ولى همه آنها به ريشه اى كه در بالا گفتيم باز مىگردد .\r\nبه هر حال جمله « * ( تَواصَوْا بِالْحَقِّ ) * » معنى بسيار وسيعى دارد كه هم « امر به معروف و نهى از منكر » را شامل مىشود ، و هم « تعليم و ارشاد جاهل » و « تنبيه غافل » و « تشويق » و « تبليغ » ايمان و عمل صالح را .\r\nبديهى است كسانى كه يكديگر را به حق سفارش مىكنند ، خود بايد طرفدار حق و عامل به آن باشند .\r\nدر اصل چهارم مساله شكيبايى و « صبر » و استقامت و سفارش كردن يكديگر به آن مطرح است ، چرا كه بعد از مساله شناخت و آگاهى ، هر كس در مسير عمل در هر گام با موانعى روبرو است اگر استقامت و صبر نداشته باشد هرگز نمىتواند احقاق حق كند ، و عمل صالحى انجام دهد و يا ايمان خود را حفظ كند .\r\nآرى احقاق حق ، و اجراى حق ، و اداى حق در جامعه جز با يك حركت و تصميمگيرى عمومى و استقامت و ايستادگى در برابر موانع ممكن نيست .\r\n« صبر » در اينجا نيز معنى وسيع و گسترده اى دارد كه هم صبر بر اطاعت را شامل مىشود ، و هم صبر در برابر انگيزه‌هاى معصيت ، و هم صبر در برابر مصائب و حوادث ناگوار ، و از دست دادن نيروها و سرمايه‌ها و ثمرات ( 1 ) .\r\nبا توجه به آنچه در بالا در مورد اين اصول چهارگانه كه به حق جامعترين برنامه حيات و سعادت انسانها است گفته شد روشن مىشود كه چرا در روايات آمده است كه « وقتى اصحاب و ياران پيغمبر اكرم ص به يكديگر مىرسيدند پيش از آنكه از هم جدا شوند سوره » و العصر « را مىخواندند ، و محتواى بزرگ\r\n\r\n","description":"","footnote":"\r\n( 1 ) در باره حقيقت « صبر » و مراحل و شعب آن بحث مشروحى در جلد اول ذيل آيه 153 سوره بقره داشته‌ايم .\r\n","page_name":" 302 ","page_number":302},
  {"content":"\r\nاين سوره كوچك را يادآور مىشدند ، سپس با يكديگر خدا حافظى كرده به سراغ كار خود مىرفتند » ( 1 ) .\r\nو به راستى اگر مسلمانان امروز همين اصول چهارگانه را در زندگى فردى و اجتماعى خود اجرا كنند مشكلات و نابسامانيهاى آنها حل مىشود ، عقبماندگيها جبران مىگردد ، و ضعفها و شكستها به پيروزى مبدل مىشود ، و شر اشرار جهان از آنها قطع مىگردد .\r\nخداوندا ! صبر و استقامت و توفيق تواصى به حق و صبر را به ما مرحمت كن .\r\nپروردگارا ! همه ما در خسرانيم ، و جبران اين خسران جز با لطف تو ميسر نيست .\r\nبارالها ! ما دوست داريم كه به اين دستورات چهارگانه اى كه در اين سوره داده اى عامل باشيم خودت توفيق را رفيق راه ما گردان .\r\nآمين يا رب العالمين پايان سوره و العصر\r\n\r\n","description":"","footnote":"\r\n( 1 ) « در المنثور » جلد 6 صفحه 392 .\r\n","page_name":" 303 ","page_number":303},
  {"content":"\r\n","description":"","footnote":"","page_name":" 304 ","page_number":304},
  {"content":"\r\n\r\n‹ 104 › سوره همزه اين سوره در مكه نازل شده و داراى 9 آيه است\r\n","description":"","footnote":"","page_name":" 305 ","page_number":305},
  {"content":"\r\n\r\nمحتوى و فضيلت سوره « همزه »\r\nاين سوره كه از سوره‌هاى مكى است از كسانى سخن مىگويد كه تمام هم خود را متوجه جمع مال كرده ، و تمام ارزشهاى وجودى انسان را در آن خلاصه مىكنند ، سپس نسبت به كسانى كه دستشان از آن خالى است به ديده حقارت مىنگرند و آنها را به باد استهزا مىگيرند .\r\nاين ثروتاندوزان مستكبر ، و خودخواهان حيله گر چنان از باده كبر و غرور مست مىشوند كه از تحقير ديگران و عيبجويى و استهزا و غيبت آنها لذت مىبرند و با آن تفريح مىكنند .\r\nو در پايان سوره از سرنوشت دردناك آنها سخن مىگويد كه چگونه به صورت حقارتآميزى در دوزخ پرتاب مىشوند ، و آتش سوزان جهنم قبل از هر چيز بر قلب آنها مسلط مىگردد ، و روح و جان آنها را كه كانون اينهمه كبر و غرور و اينهمه شرارت بود به آتش مىكشد ، آتشى سوزان و مستمر و طولانى .\r\nدر فضيلت تلاوت اين سوره در حديثى از پيغمبر اكرم ص آمده است :\r\nمن قرأ سورة الهمزة اعطى من الاجر عشر حسنات بعدد من استهزأ بمحمد ( ص ) و اصحابه :\r\n« هر كس اين سوره را تلاوت كند به عدد هر يك از كسانى كه محمد و يارانش را استهزاء كردند ده حسنه به او داده مىشود » ( 1 ) .\r\nو در حديثى از امام صادق مىخوانيم : هر كس آن را در نماز فريضه اى بخواند فقر از او دور مىشود ، روزى به او رو مىآورد ، و مرگهاى زشت و بد از او دفع مىگردد » ( 2 ) .\r\n\r\n","description":"","footnote":"\r\n( 1 و 2 ) مجمع البيان جلد 10 صفحه 536 .\r\n","page_name":" 306 ","page_number":306},
  {"content":"\r\n\r\n[ سوره الهمزة ‹ 104 › : آيات 1 تا 9 
  ]\r\nبِسْمِ اللَّه الرَّحْمنِ الرَّحِيمِ\r\nوَيْلٌ لِكُلِّ هُمَزَةٍ لُمَزَةٍ ‹ 1 › الَّذِي جَمَعَ مالًا وَعَدَّدَه ‹ 2 › يَحْسَبُ أَنَّ مالَه أَخْلَدَه ‹ 3 › كَلَّا لَيُنْبَذَنَّ فِي الْحُطَمَةِ ‹ 4 ›\r\nوَ ما أَدْراكَ مَا الْحُطَمَةُ ‹ 5 › نارُ اللَّه الْمُوقَدَةُ ‹ 6 › الَّتِي تَطَّلِعُ عَلَى الأَفْئِدَةِ ‹ 7 › إِنَّها عَلَيْهِمْ مُؤْصَدَةٌ ‹ 8 › فِي عَمَدٍ مُمَدَّدَةٍ ‹ 9 ›\r\n","description":"","footnote":"","page_name":" 307 ","page_number":307},
  {"content":"\r\n\r\nترجمه :\r\nبنام خداوند بخشنده مهربان 1 - واى بر هر عيبجوى مسخره كننده اى ! 2 - همان كس كه مال را جمع آورى و شماره كرده ( بى آنكه حساب مشروع و نامشروع كند ) .\r\n3 - گمان مىكند كه اموالش سبب جاودانگى او است ! 4 - چنين نيست كه او مىپندارد ، به زودى در حطمه ( آتشى خردكننده ) پرتاب مىشود .\r\n5 - و تو چه مىدانى حطمه چيست ؟\r\n6 - آتش برافروخته الهى است .\r\n7 - آتشى كه از دلها سرمىزند ! 8 - اين آتش بر آنها به صورت دربسته است .\r\n9 - در ستونهاى كشيده و طولانى !\r\n\r\nشان نزول :\r\nجمعى از مفسران چنين گفته‌اند كه آيات اين سوره در باره « وليد بن مغيره » نازل شده است كه در پشت سر پيغمبر اكرم ص غيبت مىكرد ، و در پيش رو طعن و استهزاء مىنمود .\r\nبعضى ديگر آن را در باره افراد ديگرى از سران شرك و دشمنان كينه توز و سرشناس اسلام مانند « اخنس بن شريق » و « امية بن خلف » و « عاص بن وائل » دانسته‌اند .\r\nولى چنانچه اين شان نزولها را بپذيريم باز عموميت مفهوم آيات شكسته نمىشود ، بلكه شامل تمام كسانى است كه داراى اين صفاتند .\r\n","description":"","footnote":"","page_name":" 308 ","page_number":308},
  {"content":"\r\n\r\nتفسير : واى بر عيبجويان و غيبت كنندگان !\r\nاين سوره با تهديدى كوبنده آغاز مىشود مىفرمايد : « واى بر هر عيبجوى مسخره كننده اى ! » ( * ( وَيْلٌ لِكُلِّ هُمَزَةٍ لُمَزَةٍ ) * ) آنها كه با نيش زبان و حركات ، دست و چشم و ابرو در پشت سر و پيش رو ، ديگران را استهزاء كرده ، يا عيبجويى و غيبت مىكنند ، يا آنها را هدف تيرهاى طعن و تهمت قرار مىدهند .\r\n« همزه » و « لمزة » هر دو صيغه مبالغه است ( 1 ) اولى از ماده « همز » در اصل به معنى « شكستن » است و از آنجا كه افراد عيبجو و غيبت كننده شخصيت ديگران را درهم مىشكنند به آنها « همزه » اطلاق شده .\r\nو « لمزة » از ماده « لمز » ( بر وزن رمز ) در اصل به معنى غيبت كردن و عيبجويى نمودن است .\r\nدر اينكه آيا اين دو واژه به يك معنى است ، و اشاره به غيبت كنندگان و عيبجويان مىكند ؟ يا در ميان اين دو فرقى است ؟ مفسران احتمالات زيادى داده‌اند ، بعضى آنها را به يك معنى گرفته‌اند ، و بنا بر اين ذكر اين دو با هم براى تاكيد است .\r\nولى بعضى گفته‌اند « همزه » به معنى غيبت كننده و « لمزه » به معنى عيبجو است .\r\nبعضى ديگر « همزه » را به معنى كسانى كه با اشارت دست و سر عيبجويى\r\n\r\n","description":"","footnote":"\r\n( 1 ) صيغه مبالغه غير از اوزان ششگانه معروف به وزنهاى ديگر نيز مىآيد ، از جمله همين وزن است كه اشباه و نظائرى نيز در لغت عرب دارد مانند « ضحكه » به معناى كسى كه بسيار خندان است .\r\n","page_name":" 309 ","page_number":309},
  {"content":"\r\nمىكنند و « لمزه » را به معنى كسانى كه با زبان اين كار را انجام مىدهند دانسته‌اند .\r\nبعضى « اولى » را اشاره به عيبجويى روبرو ، و « دومى » را به عيبجويى پشت سر مىدانند .\r\nبعضى اولى را به معنى عيبجويى آشكار ، و دومى را عيبجويى پنهان و با اشاره چشم و ابرو شمرده‌اند .\r\nو گاه گفته شده هر دو به معنى كسى است كه مردم را با القاب زشت و زننده ياد مىكند .\r\nو بالآخره در سخنى از « ابن عباس » آمده است كه در تفسير اين دو چنين مىگفت : هم المشاؤون بالنميمة ، المفرقون بين الاحبة ، الناعتون للناس بالعيب :\r\n« آنها كسانى هستند كه سخنچينى مىكنند ، و ميان دوستان جدايى مىافكنند ، و مردم را با عيوب توصيف مىكنند » ( 1 ) .\r\nگويا ابن عباس اين سخن را از حديثى كه از پيغمبر اكرم ص نقل شده است استفاده كرده ، آنجا كه فرمود :\r\nالا انبئكم بشراركم ؟ قالوا : بلى يا رسول اللَّه ( ص ) قال : المشاؤون بالنميمة ، المفرقون بين الاحبة ، الباغون للبراء المعايب :\r\n« آيا شما را از شريرترين افراد خبر دهم ؟ گفتند : آرى اى رسول خدا ! فرمود : آنها كه بسيار سخنچينى مىكنند ، در ميان دوستان جدايى مىافكنند ، و براى افراد پاك و بيگناه در جستجوى عيوبند » ( 2 ) .\r\nولى از مجموع كلمات ارباب لغت استفاده مىشود كه اين دو واژه به يك معنى است ، و مفهوم وسيعى دارد كه هر گونه عيبجويى و غيبت و طعن و استهزاء به وسيله زبان و علائم و اشارات و سخنچينى و بدگويى را شامل مىشود .\r\n\r\n","description":"","footnote":"\r\n( 1 ) « تفسير فخر رازى » جلد 32 صفحه 92 .\r\n( 2 ) « اصول كافى » جلد 2 باب النميمة حديث 1 .\r\n","page_name":" 310 ","page_number":310},
  {"content":"\r\nبه هر حال تعبير به « ويل » تهديد شديدى است نسبت به اين گروه ، و اصولا آيات قرآن موضعگيرى سختى در برابر اين گونه افراد نموده ، و تعبيراتى دارد كه در باره هيچ گناهى مانند آن ديده نمىشود ، مثلا بعد از آنكه منافقان كوردل را به خاطر سخريه مؤمنان به عذاب اليم تهديد مىكند ، مىفرمايد :\r\nاسْتَغْفِرْ لَهُمْ أَوْ لا تَسْتَغْفِرْ لَهُمْ إِنْ تَسْتَغْفِرْ لَهُمْ سَبْعِينَ مَرَّةً فَلَنْ يَغْفِرَ اللَّه لَهُمْ :\r\n« چه براى آنها استغفار كنى و چه نكنى ، حتى اگر هفتاد بار براى آنها استغفار كنى خداوند آنها را هرگز نمىبخشد » ( توبه 80 ) .\r\nشبيه همين معنى در باره منافقانى كه پيغمبر اكرم ص را استهزا مىكردند در سوره منافقون آيه 5 آمده است .\r\nاصولا آبرو و حيثيت اشخاص از نظر اسلام بسيار محترم است ، و هر كارى كه موجب تحقير مردم گردد گناه بزرگى است ، در حديثى از پيغمبر اكرم ص آمده است : اذل الناس من اهان الناس : « ذليلترين مردم كسى است كه به مردم توهين كند » ! ( 1 ) .\r\nشرح بيشترى در اين زمينه ذيل آيه 11 و 12 سوره حجرات ( جلد 22 صفحه 177 تا 195 ) آورده‌ايم .\r\nسپس به سرچشمه اين عمل زشت ( عيبجويى و استهزاء ) كه غالبا از كبر و غرور ناشى از ثروت مايه مىگيرد ) پرداخته ، مىافزايد : « همان كسى كه مال را جمع آورى و شماره كرده » بى آنكه حساب مشروع و نامشروع آن را كند ( * ( الَّذِي جَمَعَ مالًا وَعَدَّدَه ) * ) .\r\nآن قدر به مال و ثروت علاقه دارد كه پيوسته آنها را مىشمرد ، و از برق درهم و دينار ، و پولهاى ديگر ، لذت مىبرد و شادى مىكند .\r\n\r\n","description":"","footnote":"\r\n( 1 ) « بحار الانوار » جلد 75 صفحه 142\r\n","page_name":" 311 ","page_number":311},
  {"content":"\r\nهر درهم و دينارى براى او بتى است ، نه تنها شخصيت خويش كه تمام شخصيتها را در آن خلاصه مىبيند ، و طبيعى است كه چنين انسان گمراه و ابلهى مؤمنان فقير را پيوسته به باد سخريه بگيرد .\r\n« عدده » در اصل از ماده « عد » به معنى شمارش است ، بعضى نيز احتمال داده‌اند كه از « عده » ( بر وزن غده ) به معنى آماده كردن اين اموال و ذخيره نمودن براى مشكلات و روز مبادا است .\r\nبعضى نيز آن را به امساك و نگهدارى تفسير نموده‌اند .\r\nولى معنى اول از همه ظاهرتر است .\r\nبه هر حال آيه ناظر به ثروتاندوزانى است كه مال را نه به عنوان يك وسيله بلكه به عنوان يك هدف مىنگرند ، و در جمعآورى آن هيچ قيد و شرطى قائل نيستند ، از حلال و حرام و تجاوز بر حقوق ديگران ، از طريق شرافتمندانه و يا طرق پست و رذيلانه آن را جمعآورى مىكنند ، و آن را تنها نشانه عظمت و شخصيت مىدانند .\r\nآنها مال را براى رفع نيازهاى زندگى نمىخواهند ، و به همين دليل هر قدر بر اموالشان افزوده شود حرصشان بيشتر مىگردد ، و گرنه مال در حدود معقول و از طرق مشروع نه تنها مذموم نيست ، بلكه در قرآن مجيد گاهى از آن به عنوان « فضل اللَّه » تعبير شده ، آنجا كه مىفرمايد : وَابْتَغُوا مِنْ فَضْلِ اللَّه ( جمعه - 10 ) و در جاى ديگر از آن تعبير به خير مىكند : كُتِبَ عَلَيْكُمْ إِذا حَضَرَ أَحَدَكُمُ الْمَوْتُ إِنْ تَرَكَ خَيْراً الْوَصِيَّةُ : « بر شما مقرر شده كه وقتى مرگ يكى از شما فرا رسد اگر خيرى از خود به يادگار گذارده وصيت كند » .\r\nچنين مالى مسلما نه مايه طغيان است ، نه وسيله تفاخر ، نه بهانه استهزاى ديگران ، اما مالى كه معبود است و هدف نهايى است ، و صاحبان آن را همچون « قارون » دعوت به طغيان مىكند ننگ است و ذلت ، و مصيبت است و نكبت ،\r\n","description":"","footnote":"","page_name":" 312 ","page_number":312},
  {"content":"\r\nو مايه دورى از خدا و خلود در آتش دوزخ است .\r\nو غالبا جمعآورى كميت زيادى از اين مال جز با آلودگيهاى فراوان ممكن نمىشود .\r\nلذا در حديثى از امام على بن موسى الرضا ع مىخوانيم : كه فرمود :\r\nلا يجتمع المال الا به خمس خصال : بخل شديد ، و امل طويل ، و حرص غالب ، و قطيعة رحم ، و ايثار الدنيا على الآخرة :\r\n« مال جز با پنج خصلت در يك جا جمع نمىشود : بخل شديد ، آرزوهاى دور و دراز ، حرص غالب ، قطع رحم ، و مقدم داشتن دنيا بر آخرت » ( 1 ) .\r\nزيرا كسانى كه سخاوتمندند و گرفتار آرزوهاى دور و دراز نيستند مراقب حلال و حرامند ، به ارحام خود كمك مىكنند ، و غالبا اموال نزد آنها جمع نمىشود ، هر چند درآمدشان زياد باشد .\r\nدر آيه بعد مىافزايد : « اين انسان زراندوز و مالپرست گمان مىكند اموالش سبب جاودانگى او است » ( * ( يَحْسَبُ أَنَّ مالَه أَخْلَدَه ) * ) ( 2 ) .\r\nجالب اينكه « اخلد » در اينجا به صورت « فعل ماضى » آمده ، يعنى او گمان مىكند اموالش او را به صورت يك موجود جاودانه در آورده است ، نه مرگ مىتواند به سراغ او آيد ، نه بيماريها و حوادث جهان مشكلى براى او ايجاد مىكند ، چرا كه مشكلگشا در نظرش تنها مال و ثروت است و اين مشكلگشا\r\n\r\n","description":"","footnote":"\r\n( 1 ) « نور الثقلين » جلد 5 صفحه 668 حديث 7\r\n( 2 ) « ماله » ممكن است اضافه « مال » به ضمير غالب باشد ، يا تركيب از « ما » موصوله و صله آن ، جمله « اخلده » كه فعل ماضى است معنى مضارع دارد و يا به معنى موجبات خلود است .\r\n","page_name":" 313 ","page_number":313},
  {"content":"\r\nرا در دست دارد .\r\nچه پندار غلط و خيال خامى ؟ اموالى كه آن قدر در اختيار قارون بود كه كليد گنجهايش را چندين مرد زورمند به زحمت برمىداشت ، ولى به هنگام حمله عذاب الهى نتوانستند مرگ او را ساعتى به تاخير اندازند ، و خداوند او و گنجهايش را در يك لحظه با يك زمين لرزه مختصر در زمين فرو برد : فَخَسَفْنا بِه وَبِدارِه الأَرْضَ ( قصص - 81 ) .\r\nاموالى كه نمونه كاملش در دست فراعنه مصر بود ، ولى به مصداق « كَمْ تَرَكُوا مِنْ جَنَّاتٍ وَعُيُونٍ وَزُرُوعٍ وَمَقامٍ كَرِيمٍ وَنَعْمَةٍ كانُوا فِيها فاكِهِينَ » :\r\n« چه بسيار باغها و چشمه‌ها از خود به جاى گذاشتند و زراعتها و قصرهاى جالب و گرانقيمت و نعمتهاى فراوان ديگر كه در آن متنعم بودند » ( دخان - 25 تا 27 ) ولى همه اينها به آسانى در عرض ساعتى به ديگران رسيد : « كَذلِكَ وَأَوْرَثْناها قَوْماً آخَرِينَ » ( دخان - 28 ) .\r\nو لذا در قيامت كه پرده‌ها كنار مىرود آنها به اشتباه بزرگشان پى مىبرند و فريادشان بلند مىشود : ما أَغْنى عَنِّي مالِيَه هَلَكَ عَنِّي سُلْطانِيَه : « مال و ثروتم هرگز مرا بى نياز نكرد ، قدرت من نيز از دست رفت » ( حاقه - 28 و 29 ) .\r\nاصولا انسان از فنا و نيستى متنفر است ، و طرفدار خلود و جاودانگى است ، و همين علاقه درونى به ما در مباحث معاد كمك مىكند كه بدانيم انسان براى جاودانگى آفريده شده است ، و الا غريزه عشق به جاودانگى در او نبود .\r\nولى اين انسان مغرور و خودخواه و دنياپرست گاه جاودانگى خود را در امورى مىبيند كه درست مايه فنا و نيستى او است ، فى المثل مال و مقام را كه غالبا دشمنان بقاى او هستند وسيله جاودانگى مىشمرد .\r\nاز اين بيان روشن شد كه پندار جاودانگى به وسيله مال دليلى براى جمع مال ، و جمع مال نيز عاملى براى استهزاء و سخريه ديگران در نظر اين كوردلان\r\n","description":"","footnote":"","page_name":" 314 ","page_number":314},
  {"content":"\r\nمحسوب مىشود .\r\nقرآن در پاسخ اين گروه مىفرمايد : « چنان نيست كه او مىپندارد » ( * ( كَلَّا ) * ) .\r\n« بلكه به زودى با كمال ذلت و حقارت در آتشى خرد كننده پرتاب مىشود » ! ( * ( لَيُنْبَذَنَّ فِي الْحُطَمَةِ ) * ) .\r\nبعد « حطمة » را چنين تفسير مىكند : « و تو چه مىدانى حطمه چيست » ؟ ! ( * ( وَما أَدْراكَ مَا الْحُطَمَةُ ) * ) .\r\n« آتش برافروخته الهى است » ( * ( نارُ اللَّه الْمُوقَدَةُ ) * ) .\r\n« آتشى كه از دلها سرمىزند » و نخستين جرقه هايش در قلوب ظاهر مىشود ! ( * ( الَّتِي تَطَّلِعُ عَلَى الأَفْئِدَةِ ) * ) .\r\n« لينبذن » از ماده « نبذ » ( بر وزن سبز ) به گفته « راغب » در « مفردات » در اصل به معنى دور انداختن چيزى به خاطر حقارت و بى ارزشى آن است .\r\nيعنى خداوند ، اين مغروران خودخواه خود برتربين را در آن روز به صورت موجوداتى ذليل و بى ارزش در آتش دوزخ پرتاب مىكند ، تا نتيجه كبر و غرور خود را ببينند .\r\n« حطمه » صيغه مبالغه از ماده « حطم » به معنى درهم شكستن چيزى است ، و اين نشان مىدهد كه آتش سوزان دوزخ به شدت اعضاى آنها را درهم مىشكند ، ولى از بعضى از روايات استفاده مىشود كه « حطمه » نام تمام جهنم\r\n","description":"","footnote":"","page_name":" 315 ","page_number":315},
  {"content":"\r\nنيست بلكه نام بخش فوق العاده سوزانى از آن است ( 1 ) .\r\nفهم اين معنى كه آتش به جاى سوزاندن ، اعضا را درهم بشكند شايد در گذشته مشكل بود ، ولى امروز كه مساله شدت تاثير امواج انفجار بر همه ما واضح شده كه چگونه ممكن است امواج ناشى از يك انفجار مهيب نه تنها انسانها بلكه ميله‌هاى محكم آهن و ستونهاى عظيم ساختمانها را درهم بشكند مطلب عجيبى نيست .\r\nتعبير به « نار اللَّه » ( آتش الهى ) دليل بر عظمت آن است و تعبير به « موقدة » دليل بر فروزان بودن هميشگى آن است .\r\nعجيب اينكه اين آتش بر خلاف تمام آتشهاى دنيا كه نخست پوست را مىسوزاند و سپس به داخل نفوذ مىكند ، اول بر دلها شراره مىزند ، و درون را مىسوزاند ، نخست قلب را ، و بعد مغز و استخوان را ، و سپس به خارج سرايت مىكند .\r\nاين چه آتشى است كه اولين جرقه هايش بر دل آدمى ظاهر مىشود ؟ اين چه آتشى است كه درون را قبل از برون مىسوزاند ؟ همه چيز قيامت عجيب است و با اين جهان تفاوت بسيار دارد ، حتى درگيرى آتش سوزانش ! .\r\nچرا چنين نباشد ؟ در حالى كه قلبهاى آنها كانون كفر و كبر و غرور بود و مركز حب دنيا و ثروت و مال .\r\nچرا آتش قهر و غضب الهى قبل از هر چيز بر قلوب آنها مسلط نشود در حالى كه آنها دل مؤمنان را در اين دنيا با سخريه‌ها و عيبجويى و غيبت و تحقير سوزاندند ، عدالت الهى ايجاب مىكند كه آنها كيفرى همانند اعمالشان را ببينند .\r\n\r\n","description":"","footnote":"\r\n( 1 ) « نور الثقلين » جلد 3 صفحه 17 و 19 حديث 60 و 64\r\n","page_name":" 316 ","page_number":316},
  {"content":"\r\nدر آخرين آيات اين سوره مىفرمايد : اين آتش سوزان بر آنها به صورت دربسته است « ! ( * ( إِنَّها عَلَيْهِمْ مُؤْصَدَةٌ ) * ) .\r\n« مؤصده » از ماده « ايصاد » به معنى بستن در و محكم كردن آن است ، و لذا به اطاقكهايى كه در درون كوه‌ها . براى جمع اموال بوجود مىآورند « وصيد » مىگفتند .\r\nدر حقيقت همانگونه كه آنها اموال خود را در گاوصندوقها و مخازن در بسته نگاه مىداشتند خداوند هم آنها را در عذاب در بسته دوزخ كه راه خلاص و نجاتى از آن نيست زندانى مىكند ! .\r\nو سرانجام مىگويد :\r\n« آنها در ستونهاى كشيده و طولانى قرار خواهند داشت » ( * ( فِي عَمَدٍ مُمَدَّدَةٍ ) * ) « عمد » جمع « عمود » به معنى ستون يا هر شىء طولانى مانند قطعات چوب و آهن است ، و « ممددة » به معنى كشيده و طويل است .\r\nجمعى از مفسران اين تعبير را اشاره به ميخهاى عظيم آهنين دانسته‌اند كه درهاى جهنم محكم با آنها بسته مىشود ، به گونه اى كه راه خروج مطلقا از آن وجود ندارد ، و بنا بر اين تاكيدى است بر آيه قبل كه مىگويد درهاى جهنم را بر آنها مىبندند و از هر طرف محصورند .\r\nبعضى نيز آن را اشاره به نوعى از وسائل عذاب و مجازات دانسته‌اند ، شبيه چيزى كه در ميان ما به « كند و زنجير » معروف است ، و آن قطعه چوب يا آهن سنگينى است كه دو فرورفتگى در آن به اندازه مچ پاها وجود دارد ، پا را در آن مىنهادند ، و با ميله اى روى آن را گرفته و قفل مىكردند ، به طورى كه شخص قدرت بر حركت نداشت ، و اين جزاى شكنجه‌هاى آنها نسبت به مردم بيگناه در اين دنيا است .\r\n","description":"","footnote":"","page_name":" 317 ","page_number":317},
  {"content":"\r\nبعضى نيز تفسير سومى به كمك اكتشافات اخير براى آن ذكر كرده‌اند ، و آن اين كه شعله‌هاى سوزان جهنم به صورت ستونهاى كشيده و طولانى بر آنها مسلط مىشود آنها مىگويند در اكتشافات اخير ثابت شده كه اشعه مخصوص ايكس ( رونتگن ) بر خلاف اشعه‌هاى ديگر كه به صورت مخروطى پخش مىشود به صورت استوانه اى درست همچون ستون منتشر مىگردد ، و عجيب اينكه اين اشعه در تمام وجود انسان نفوذ مىكند ، و حتى بر قلب مسلط مىشود ، و به همين دليل براى عكسبردارى از اعضاى داخلى از آن استفاده مىكنند ، معلوم مىشود اشعه اى از آتش سوزان جهنم برمىخيزد كه بى شباهت به اشعه فوق نيست ( 1 ) .\r\nولى از ميان اين تفاسير مناسبتر همان تفسير اول است ( البته بنا بر بعضى از اين تفاسير جمله « * ( فِي عَمَدٍ مُمَدَّدَةٍ ) * » بيان حالت دوزخ و در بعضى ديگر بيان حال دوزخيان است\r\n\r\nنكته‌ها :\r\n\r\n1 - كبر و غرور ، سرچشمه گناهان بزرگ است .\r\n« خود برتربينى » بلاى عظيمى است كه خمير مايه بسيارى از معاصى محسوب مىشود ، غفلت از خدا ، كفران نعمتها ، غرق شدن در عياشى و هوسبازى ، تحقير ديگران ، و استهزاى مؤمنان ، همه از آثار شوم اين صفت رذيله است ، افراد كم ظرفيت همين كه به نوايى مىرسند ، چنان گرفتار كبر و غرور مىشوند كه مطلقا ارزشى براى ديگران قائل نيستند ، و همان سبب جدايى آنها از جامعه ، و جدايى جامعه از آنها مىشود .\r\nدر عالمى از پندار فرو مىروند ، خود را تافته اى جدا بافته مىپندارند و\r\n\r\n","description":"","footnote":"\r\n( 1 ) « طنطاوى » ذيل آيات مورد بحث\r\n","page_name":" 318 ","page_number":318},
  {"content":"\r\nحتى از مقربان خدا مىشمارند ، و همين سبب مىشود كه عرض و آبرو و حتى جان ديگران در نظر آنها ، بى ارزش و بى مقدار باشد ، به « همز » و « لمز » مشغول مىشوند ، و با عيبجويى و مذمت ديگران ، به گمان خود بر عظمت خويش مىافزايند ! جالب اينكه در بعضى از روايات اين گونه افراد به « عقرب » تشبيه شده‌اند ، كه كارشان نيش زدن است ، ( و اگر نيش عقرب نه از ره كين است ، نيش آنها از راه كينه توزيهاست ) .\r\nدر حديثى آمده است كه پيغمبر اكرم ص فرمود : « من در شب معراج گروهى از دوزخيان را ديدم كه گوشت از پهلويشان جدا مىكردند و به آنها مىخوراندند ! ، از جبرئيل پرسيدم اينها كيانند ؟ ! گفت : هؤلاء الهمازون من امتك ، اللمازون ! : « اينها عيبجويان و استهزاء كنندگان از امت تواند » ( 1 ) همانگونه كه در بالا اشاره كرديم ، بحث مشروحى در اين زمينه ذيل آيات سوره حجرات داشته‌ايم .\r\n\r\n2 - حرص بر جمع مال\r\nدر باره مال و ثروت ، نظرات متفاوتى در جهت افراط و تفريط وجود دارد ، بعضى چنان اهميتى براى آن قائلند كه حلال تمام مشكلاتش مىدانند ، تا آنجا كه طرفداران اين عقيده در اشعار خود داد سخن در اين زمينه داده‌اند ، از جمله شاعر عرب : مىگويد :\r\n\r\nفصاحت سحبان و خط ابن مقلة\r\nو حكمة لقمان و زهد بن ادهم\r\n\r\n\r\nاذا اجتمعت فى المرء و المرء مفلس\r\nفليس له قدر به مقدار درهم !\r\n\r\n\r\n","description":"","footnote":"\r\n( 1 ) « نور الثقلين » جلد 5 صفحه 667 حديث 5\r\n","page_name":" 319 ","page_number":319},
  {"content":"\r\n: « فصاحت » سحبان « ( فصيح معروف عرب ) و خط » ابن مقله « ( خطاط معروف ) و حكمت » لقمان « و زهد » ابراهيم بن ادهم « اگر در انسانى جمع شود و مفلس و بى پول باشد قدر و مقامى حتى به مقدار يك درهم نخواهد داشت » ! و لذا جاى تعجب نيست كه اين گروه دائما به جمع اموال پردازند و آنى راحت ننشينند و هيچ قيد و شرطى براى آن قائل نباشند و حلال و حرام در نظرشان يكسان باشد .\r\nدر نقطه مقابل اين گروه جمعيتى هستند كه براى مال و ثروت ، كمترين ارزشى قائل نيستند ، فقر را مىستايند و براى آن ارج قائلند ، حتى مال را مزاحم تقوى و قرب خدا مىدانند ! ولى در برابر اين دو عقيده كه در طرف « افراط » و « تفريط » قرار دارد آنچه از قرآن مجيد و روايات اسلامى استفاده مىشود ، اين است كه مال خوب است اما به چند شرط : نخست اينكه : « وسيله » باشد و نه « هدف » .\r\nديگر اينكه انسان را « اسير » خود نسازد ، بلكه انسان « امير » بر آن باشد .\r\nسوم اينكه از طرق مشروع به دست آيد و در راه رضاى خدا مصرف گردد .\r\nعلاقه به چنين مالى نه تنها دنياپرستى نيست بلكه دليلى بر علاقه به آخرت است ، و لذا در حديثى از امام صادق ع مىخوانيم : هنگامى كه حضرت ذهب و فضه ( طلا و نقره ) را لعن و نفرين فرمود : يكى از ياران تعجب كرد و در اين سؤال نمود امام ع فرمود :\r\nليس حيث تذهب اليه انما الذهب الذى ذهب بالدين و الفضة التي افاضت الكفر :\r\n« منظور از ذهب چيزى است كه دين را از بين برد و منظور از فضه چيزى است كه سرچشمه كفر و بى ايمانى مىشود » ( 1 ) .\r\n\r\n","description":"","footnote":"\r\n( 1 ) بحار الانوار جلد 73 صفحه 141 حديث 17 .\r\n","page_name":" 320 ","page_number":320},
  {"content":"\r\nدر حديث ديگرى از امام امير مؤمنان ع مىخوانيم :\r\nالسكر اربع سكرات سكر الشراب ، و سكر المال ، و سكر النوم ، و سكر الملك :\r\n« مستى چهار - گونه است ، مستى شراب ، مستى مال ، مستى خواب و مستى قدرت » ! ( 1 ) .\r\nدر حديث ديگرى از امام صادق ع آمده است كه مردى خدمتش آمد و عرض كرد پدر و مادرم به فدايت باد ، مرا موعظه اى كن ، فرمود :\r\nان كان الحسنات حقا فالجمع لما ذا ؟ و ان كان الخلف من اللَّه عز و جل حقا فالبخل لما ذا ؟ ! :\r\n« اگر حسنات حق است و به آن ايمان داريم ، جمع مال براى چيست ؟ ( چرا در راه خدا انفاق نكنيم ) و اگر پاداش و جبران الهى حق است ، بخل براى چيست » ؟ ( 2 ) .\r\nبسيارى هستند تا پايان عمر به جمع آورى مال مشغولند ، و سرانجام براى ديگران وامىگذارند ، حسابش را آنها بايد بدهند و بهره اش نصيب ديگران است لذا در حديثى مىخوانيم از امير مؤمنان على ع سؤال كردند ، من اعظم الناس حسرة ؟ : « چه كسى حسرتش از همه بيشتر است » ؟ ! فرمود : من رأى ماله فى ميزان غيره ، و ادخله اللَّه به النار و ادخل وارثه به الجنة ! : « كسى كه اموال خود را در ترازوى سنجش اعمال ديگران ببيند ، خداوند او را به خاطر اموالش وارد دوزخ كند ، و وارث او را به خاطر آن وارد بهشت سازد » ! ( 3 ) .\r\nو در حديث ديگرى از امام صادق ع در تفسير آيه « كَذلِكَ يُرِيهِمُ اللَّه أَعْمالَهُمْ حَسَراتٍ عَلَيْهِمْ : « اين گونه خداوند اعمال آنها را مايه حسرتشان قرار مىدهد » فرمود :\r\nهو الرجل يدع المال لا ينفقه فى طاعة اللَّه بخلا ثم يموت\r\n\r\n","description":"","footnote":"\r\n( 1 ) « بحار الانوار » جلد 73 صفحه 142 .\r\n( 2 ) « توحيد صدوق » طبق نقل « نور الثقلين » جلد 5 صفحه 668 حديث 8 .\r\n( 3 ) « بحار الانوار » جلد 73 صفحه 142 .\r\n","page_name":" 321 ","page_number":321},
  {"content":"\r\nفيدعه لمن يعمل به فى طاعة اللَّه او فى معصيته\r\n: « اين در باره كسى است كه مالى را وامىگذارد و به خاطر بخل ، در راه طاعت الهى انفاق نمىكند ، سپس مىميرد و آن را براى كسى مىنهد كه در طاعت الهى يا در معصيتش مصرف مىكند » .\r\nسپس امام ع افزود اگر در طريق اطاعت خدا صرف كند آن را در ميزان عمل ديگرى مىبيند و حسرت مىخورد ، چرا كه مال مال او بوده ، و اگر در معصيت الهى صرف كند سبب تقويت او شده تا گناه كند ( و باز عقوبت و حسرتش متوجه او است ) ( 1 ) .\r\nآرى موضعگيرى انسانها در برابر اموال مختلف است گاه از آن بت خطرناكى مىسازند و گاه وسيله سعادت بزرگى .\r\nاين سخن را با حديث پر معنايى از « ابن عباس » پايان مىدهيم ، او مىگويد :\r\nان اول درهم و دينار ضربا فى الارض نظر اليهما ابليس فلما عاينهما اخذهما فوضعهما على عينيه ، ثم ضمهما الى صدره ، ثم صرخ صرخة ، ثم ضمهما الى صدره ، ثم قال : انتما قرة عينى ! و ثمرة فؤادى ما ابالى من بنى آدم اذا احبوكما ان لا يعبدوا و ثنا ! حسبى من بنى آدم ان يحبوكما :\r\n« هنگامى كه نخستين سكه درهم و دينار در جهان زده شد ابليس نگاهى به آنها افكند وقتى آنها را تماشا كرد آن دو را گرفت و بر چشمانش گذاشت ، سپس برداشت و به سينه اش چسباند ! بعد فرياد عاشقانه اى كشيد ! دگر بار به سينه اش چسباند ، سپس گفت : شما ( خطاب به درهم و دينار ) نور چشمان منيد و ميوه دل من ! اگر انسانها شما را دوست دارند براى من مهم نيست كه بتپرستى نكنند . همين كه شما را دوست دارند براى من كافى است » ( چرا كه شما برترين بت هستيد ) ( 2 ) .\r\n\r\n","description":"","footnote":"\r\n( 1 ) « همان مدرك » حديث 20 .\r\n( 2 ) « همان مدرك » صفحه 137 حديث 3 .\r\n","page_name":" 322 ","page_number":322},
  {"content":"\r\nخداوندا ! ما را از مستى مال و مقام و دنيا و شهوات حفظ كن .\r\nپروردگارا ! ما را از سلطه شيطان و بندگى درهم و دينار رهايى بخش .\r\nبارالها ! آتش دوزخ سخت شكننده است و رهايى از آن جز به لطف تو ممكن نيست ما را مشمول لطفت فرما .\r\nآمين يا رب العالمين پايان سوره همزه\r\n","description":"","footnote":"","page_name":" 323 ","page_number":323},
  {"content":"\r\n","description":"","footnote":"","page_name":" 324 ","page_number":324},
  {"content":"\r\n\r\n‹ 105 › سوره فيل اين سوره در مكه نازل شده و داراى 5 آيه است\r\n","description":"","footnote":"","page_name":" 325 ","page_number":325},
  {"content":"\r\n\r\nمحتوى و فضيلت سوره « فيل »\r\nاين سوره چنان كه از نامش پيدا است اشاره به داستان تاريخى معروفى مىكند كه در سال تولد پيغمبر اكرم ص واقع شده ، و خداوند خانه « كعبه » را از شر لشكر عظيم كفارى كه از سرزمين يمن سوار بر فيل آمده بودند حفظ كرد .\r\nاين سوره يادآور آن داستان عجيب است كه بسيارى از مردم مكه آن را به خاطر داشتند ، زيرا در گذشته نزديكى واقع شده بود .\r\nيادآورى اين داستان هشدارى است به كفار مغرور و لجوج كه بدانند در برابر قدرت خدا كمترين قدرتى ندارند ، خداوندى كه لشكر عظيم فيل را با آن پرندگان كوچك ، و آن سنگريزه‌هاى نيمبند ( حجارة من سجيل ) در هم كوبيد قدرت دارد كه اين مستكبران لجوج را نيز مجازات كند .\r\nنه قدرت آنها عظيمتر از قدرت « ابرهه » بود ، و نه لشكر و نفرات آنها هرگز به آن حد مىرسيد ، يعنى شما كه اين ماجرا را با چشم خود ديديد چرا از مركب غرور پائين نمىآييد ؟ ! در فضيلت تلاوت اين سوره در حديثى از امام صادق ع آمده است : « هر كسى سوره » فيل « را در نماز واجب بخواند در قيامت هر كوه و زمين هموار و كلوخى براى او شهادت مىدهد كه او او نمازگزاران است ، و منادى صدا مىزند در باره بنده من راست گفتيد ، شهادت شما را به سود يا زيان او مىپذيرم بنده‌ام را بدون حساب داخل بهشت كنيد او كسى است كه من وى را دوست\r\n","description":"","footnote":"","page_name":" 326 ","page_number":326},
  {"content":"\r\nدارم و عملش را نيز دوست دارم » ( 1 ) .\r\nبديهى است اينهمه فضيلت و ثواب و پاداش عظيم از آن كسى است كه با خواندن اين آيات از مركب غرور پياده شود و در طريق رضاى حق گام بردارد .\r\n\r\n","description":"","footnote":"\r\n( 1 ) « مجمع البيان » جلد 10 صفحه 539 .\r\n","page_name":" 327 ","page_number":327},
  {"content":"\r\n\r\n[ سوره الفيل ‹ 105 › : آيات 1 تا 5 
  ]\r\nبِسْمِ اللَّه الرَّحْمنِ الرَّحِيمِ\r\nأَ لَمْ تَرَ كَيْفَ فَعَلَ رَبُّكَ بِأَصْحابِ الْفِيلِ ‹ 1 › أَ لَمْ يَجْعَلْ كَيْدَهُمْ فِي تَضْلِيلٍ ‹ 2 › وَأَرْسَلَ عَلَيْهِمْ طَيْراً أَبابِيلَ ‹ 3 › تَرْمِيهِمْ بِحِجارَةٍ مِنْ سِجِّيلٍ ‹ 4 ›\r\nفَجَعَلَهُمْ كَعَصْفٍ مَأْكُولٍ ‹ 5 ›\r\n\r\nترجمه :\r\nبنام خداوند بخشنده مهربان 1 - آيا نديدى پروردگارت با اصحاب فيل ( لشگر ابرهه كه به قصد نابودى كعبه آمده بودند ) چه كرد ؟ ! 2 - آيا نقشه آنها را در ضلالت و تباهى قرار نداد ؟\r\n3 - و بر سر آنها پرندگانى را گروه گروه فرستاد .\r\n4 - كه با سنگهاى كوچكى آنها را هدف قرار مىدادند .\r\n5 - در نتيجه آنها را همچون كاه خورده شده قرار داد .\r\n","description":"","footnote":"","page_name":" 328 ","page_number":328},
  {"content":"\r\n\r\nشان نزول :\r\nدر حديثى از امام على بن الحسين ع مىخوانيم : « ابو طالب همواره با شمشيرش از پيغمبر اكرم ص دفاع مىكرد تا آنجا كه مىفرمايد : ( روزى ) ابو طالب عرض كرد فرزند برادر ! آيا تو مبعوث به همه مردم شده اى ، يا تنها به قوم خودت ؟\r\nپيغمبر ص فرمود : نه ، مبعوث به جميع انسانها شده‌ام ، از سفيد و سياه عربى و عجمى ، سوگند به كسى كه جانم در دست او است كه من همه انسانهاى سفيد پوست و سياه پوست را به اين آئين دعوت مىكنم ، و تمام كسانى كه بر قله كوه‌ها و درياها هستند به اين آئين فرا مىخوانم ، و من تمام زبانهاى فارس و روم را دعوت مىكنم .\r\nهنگامى كه اين سخن به گوش قريش رسيد تعجب كردند و گفتند آيا گوش به سخنان فرزند برادرت نمىدهى كه چه مىگويد ؟ به خدا سوگند اگر مردم فارس و روم اين سخنان را بشنوند ما را از سرزمينمان مىربايند ! و سنگهاى خانه كعبه را قطعه قطعه جدا مىكنند ! اينجا بود كه خداوند آيه شريفه وَقالُوا إِنْ نَتَّبِعِ الْهُدى مَعَكَ نُتَخَطَّفْ مِنْ أَرْضِنا أَ وَلَمْ نُمَكِّنْ لَهُمْ حَرَماً آمِناً يُجْبى إِلَيْه ثَمَراتُ كُلِّ شَيْءٍ : « آنها گفتند اگر ما هدايت را با بپذيريم ما را از سرزمينمان مىربايند ! ، آيا ما آنها را در حرم امنى كه ثمرات هر چيز را به سوى آن مىآورند جاى نداديم ؟ ( قصص - 57 ) .\r\nو در باره اين سخن آنها كه خانه كعبه را متلاشى مىكنند سوره « فيل » را نازل كرد « ( و به آنها گوشزد نمود كه هيچكس قادر بر چنين كارى نيست ) ( 1 )\r\n\r\n","description":"","footnote":"\r\n( 1 ) « روضه الواعظين » ( مطابق نقل نور الثقلين جلد 5 صفحه 669 حديث 8 )\r\n","page_name":" 329 ","page_number":329},
  {"content":"\r\n\r\nداستان اصحاب الفيل\r\nمفسران و مورخان اين داستان را به صورتهاى مختلفى نقل كرده‌اند ، و در سال وقوع آن نيز گفتگو دارند ، اما اصل داستان آن چنان مشهور است كه در رديف اخبار متواتر قرار گرفته ، و ما آن را طبق روايات معروف كه از « سيره ابن هشام » و « بلوغ الارب » و « بحار الانوار » و « مجمع البيان » خلاصه كرده‌ايم مىآوريم :\r\n« ذو نواس » پادشاه ، مسيحيان نجران را كه در نزديكى آن سرزمين مىزيستند تحت شكنجه شديد قرار داد ، تا از آئين مسيحيت بازگردند ، ( قرآن اين ماجرا را به عنوان اصحاب الاخدود در سوره « بروج » آورده ، و ما آن را در تفسير همان سوره مشروحا بيان كرديم ) .\r\nبعد از اين جنايت بزرگ مردى بنام « دوس » از ميان آنها جان سالم به در برد ، و خود را به « قيصر روم » كه بر آئين مسيح بود رسانيد ، و ماجرا را براى او شرح داد .\r\nاز آنجا كه فاصله ميان « روم » و « يمن » زياد بو « قيصر » نامه اى به « نجاشى » سلطان « حبشه » نوشت تا انتقام نصاراى نجران را از « ذو نواس » بگيرد ، و نامه را با همان شخص براى « نجاشى » فرستاد .\r\n« نجاشى » سپاهى عظيم بالغ بر هفتاد هزار نفر به فرماندهى شخصى بنام « ارياط » روانه يمن كرد « ابرهه » نيز يكى از فرماندهان اين سپاه بود .\r\n« ذو نواس » شكست خورد ، و « ارياط » حكمران يمن شد ، بعد از مدتى ، ابرهه بر ضد او قيام كرد و او را از بين برد و بر جاى او نشست .\r\nخبر اين ماجرا به نجاشى رسيد ، او تصميم گرفت « ابرهه » را سركوب كند ، ابرهه براى نجات خود موهاى سر را تراشيد ، و با مقدارى از خاك يمن\r\n","description":"","footnote":"","page_name":" 330 ","page_number":330},
  {"content":"\r\nبه نشانه تسليم كامل نزد نجاشى فرستاد و اعلام وفادارى كرد .\r\nنجاشى چون چنين ديد او را بخشيد و در پست خود ابقا نمود .\r\nدر اين هنگام « ابرهه » براى اثبات خوش خدمتى كليساى بسيار زيبا و مهمى بنا كرد كه مانند آن در آن زمان در كره زمين وجود نداشت ، و به دنبال آن تصميم گرفت مردم جزيره عربستان را به جاى « كعبه » به سوى آن فرا خواند ، و تصميم گرفت آنجا را كانون حج عرب سازد ، و مركزيت مهم مكه را به آنجا منتقل كند .\r\nبراى همين منظور مبلغان بسيارى به اطراف ، و در ميان قبائل عرب و سرزمين حجاز فرستاد ، اعراب كه سخت به « مكه » و « كعبه » علاقه داشتند و آن را از آثار بزرگ « ابراهيم » خليل مىدانستند احساس خطر كردند .\r\nطبق بعضى از روايات گروهى آمدند و مخفيانه « كليسا » را آتش زدند ، و طبق نقل ديگرى بعضى آن را مخفيانه آلوده و ملوث ساختند ، و به اين ترتيب در برابر اين دعوت بزرگ عكس العمل شديد نشان دادند و معبد « ابرهه » را بى اعتبار كردند .\r\n« ابرهه » سخت خشمگين شد ، و تصميم گرفت خانه « كعبه » را به كلى ويران سازد ، تا هم انتقام گرفته باشد ، و هم عرب را متوجه معبد جديد كند ، با لشگر عظيمى كه بعضى از سوارانش از « فيل » استفاده مىكردند عازم مكه شد .\r\nهنگامى كه نزديك مكه رسيد كسانى را فرستاد تا شتران و اموال اهل مكه را به غارت آورند ، و در اين ميان دويست شتر از « عبد المطلب » غارت شد .\r\n« ابرهه » كسى را به داخل مكه فرستاد و به او گفت بزرگ مكه را پيدا كند ، و به او بگويد : « ابرهه » پادشاه « يمن » مىگويد : من براى جنگ نيامده‌ام ،\r\n","description":"","footnote":"","page_name":" 331 ","page_number":331},
  {"content":"\r\nتنها براى اين آمده‌ام كه اين خانه كعبه را ويران كنم ، اگر شما دست به جنگ نبريد نيازى به ريختن خونتان ندارم ! فرستاده « ابرهه » وارد مكه شد و از رئيس و شريف « مكه » جستجو كرد ، همه « عبد المطلب » را به او نشان دادند ، ماجرا را نزد « عبد المطلب » بازگو كرد « عبد المطلب » نيز گفت : ما توانايى جنگ با شما را نداريم ، و اما خانه كعبه را خداوند خودش حفظ مىكند .\r\nفرستاده ابرهه به عبد المطلب گفت ، بايد با من نزد او بيايى ، هنگامى كه عبد المطلب وارد بر ابرهه شد ، او سخت تحت تاثير قامت بلند و قيافه جذاب و ابهت فوق العاده عبد المطلب قرار گرفت ، تا آنجا كه « ابرهه » براى احترام او را از جا برخاست و روى زمين نشست ، و « عبد المطلب » را در كنار دست خود جاى داد ، زيرا نمىخواست او را روى تخت در كنار خود بنشاند ، سپس به مترجمش گفت از او بپرس حاجت تو چيست ؟\r\nمترجم گفت : حاجتم اين است كه دويست شتر را از من به غارت برده‌اند دستور دهيد اموالم را بازگردانند .\r\nابرهه سخت از اين تقاضا در عجب شد ، و به مترجمش گفت : به او بگو هنگامى كه تو را ديدم عظمتى از تو در دلم جاى گرفت ، اما اين سخن را كه گفتى در نظرم كوچك شدى تو در باره دويست شترت سخن مىگويى ، اما در باره « كعبه » كه دين تو و اجداد تو است و من براى ويرانيش آمده‌ام مطلقا سخنى نمىگويى ؟ ! « عبد المطلب » گفت : انا رب الإبل ، و ان للبيت ربا سيمنعه ! :\r\n« من صاحب شترانم ، و اين خانه صاحبى دارد كه از آن دفاع مىكند » ( اين سخن ، ابرهه را تكان داد و در فكر فرو رفت ) .\r\n« عبد المطلب » به مكه آمد ، و به مردم اطلاع داد كه به كوه‌هاى اطراف\r\n","description":"","footnote":"","page_name":" 332 ","page_number":332},
  {"content":"\r\nپناهنده شوند ، و خودش با جمعى كنار خانه كعبه آمد تا دعا كند و يارى طلبد ، دست در حلقه در خانه كعبه كرد و اشعار معروفش را خواند :\r\n\r\nلا هم ان المرء يمنع رحله فامنع رحالك\r\nلا يغلبن صليبهم و محالهم ابدا محالك !\r\n\r\n\r\nجروا جميع بلادهم و الفيل كى يسبوا عيالك\r\nلاهم ان المرء يمنع رحله فامنع عيالك\r\n\r\n\r\nو انصر على آل الصليب و عابديه اليوم آلك ( 1 )\r\n\r\n« خداوندا ! هر كس از خانه خود دفاع مىكند تو خانه ات را حفظ كن » ! « هرگز مباد روزى كه صليب آنها و قدرتشان بر نيروهاى تو غلبه كنند » .\r\n« آنها تمام نيروهاى بلاد خويش و فيل را با خود آورده‌اند تا ساكنان حرم تو را اسير كنند » .\r\nخداوندا ! هر كس از خانواده خويش دفاع مىكند تو نيز از ساكنان حرم امنت دفاع كن » .\r\n« و امروز ساكنان اين حرم را بر آل صليب و عبادت كنندگانش يارى فرما » .\r\nسپس عبد المطلب به يكى از دره‌هاى اطراف مكه آمد و در آنجا با جمعى از قريش پناه گرفت ، و به يكى از فرزندانش دستور داد بالاى كوه ابو قبيس بروند ببيند چه خبر مىشود .\r\nفرزندش به سرعت نزد پدر آمد و گفت : پدر ! ابرى سياه از ناحيه دريا ( درياى احمر ) به چشم مىخورد كه به سوى سرزمين ما مىآيد ، عبد المطلب\r\n\r\n","description":"","footnote":"\r\n( 1 ) مورخان و مفسران اشعار فوق را مختلف آورده‌اند ، آنچه در بالا آمد خلاصه اى است از تركيب از نقلهاى مختلف .\r\n","page_name":" 333 ","page_number":333},
  {"content":"\r\nخرسند شد صدا زد : يا معشر قريش ! ادخلوا منازلكم فقد آتاكم اللَّه بالنصر من عنده : « اى جمعيت قريش ! به منزلهاى خود بازگرديد كه نصرت الهى به سراغ شما آمد » اين از يك سو .\r\nاز سوى ديگر ابرهه سوار بر فيل معروفش كه « محمود » نام داشت با لشگر انبوهش براى درهم كوبيدن كعبه از كوه‌هاى اطراف سرازير مكه شد ، ولى هر چه بر فيل خود فشار مىآورد پيش نمىرفت ، اما هنگامى كه سر او را به سوى يمن بازمىگرداندند به سرعت حركت مىكرد ، ابرهه از اين ماجرا سخت متعجب شد و در حيرت فرو رفت .\r\nدر اين هنگام پرندگانى از سوى دريا فرا رسيدند ، همانند پرستوها و هر يك از آنها سه عدد سنگريزه با خود همراه داشت ، يكى به منقار و دو تا در پنجه‌ها ، تقريبا به اندازه نخود ، اين سنگريزه‌ها را بر سر لشگريان ابرهه فرو ريختند ، و به هر كدام از آنها اصابت مىكرد هلاك مىشد ، و بعضى گفته‌اند :\r\nسنگريزه‌ها به هر جاى بدن آنها مىافتاد سوراخ مىكرد و از طرف مقابل خارج مىشد .\r\nدر اين هنگام وحشت عجيبى بر تمام لشگر ابرهه سايه افكند ، آنها كه زنده مانده بودند پا به فرار گذاشتند ، و راه يمن را سؤال مىكردند كه بازگردند ، ولى پيوسته در وسط جاده مانند برگ خزان به زمين مىريختند .\r\nخود « ابرهه » نيز مورد اصابت سنگى واقع شد و مجروح گشت ، و او را به صنعاء ( پايتخت يمن ) بازگرداندند و در آنجا چشم از دنيا پوشيد .\r\nبعضى گفته‌اند اولين بار كه بيمارى حصبه و آبله در سرزمين عرب ديده شد آن سال بود .\r\nتعداد فيلهايى را كه ابرهه با خود آورده بود بعضى همان فيل « محمود » و بعضى هشت فيل و بعضى ده ، و بعضى دوازده نوشته‌اند .\r\n","description":"","footnote":"","page_name":" 334 ","page_number":334},
  {"content":"\r\nو در همين سال مطابق مشهور پيغمبر اكرم ( ص ) تولد يافت ، و جهان به نور وجودش روشن شد ، و لذا جمعى معتقدند كه ميان اين دو رابطه اى وجود داشته .\r\nبه هر حال اهميت اين حادثه بزرگ بقدرى بود كه آن سال را « عام الفيل » ( سال فيل ) ناميدند و مبدأ تاريخ عرب شناخته شد » ( 1 ) .\r\n\r\nتفسير : با ابرهه گو كز پى تعجيل نيايد !\r\nدر نخستين آيه اين سوره پيغمبر اكرم ص را مخاطب ساخته مىفرمايد :\r\n« آيا نديدى پروردگارت با اصحاب فيل چه كرد » ؟ ( * ( أَ لَمْ تَرَ كَيْفَ فَعَلَ رَبُّكَ بِأَصْحابِ الْفِيلِ ) * ) .\r\nآنها با آن همه لشگر و قدرت آمده بودند تا خانه خدا را ويران سازند ، و خداوند با لشگرى به ظاهر بسيار كوچك و ناچيز ، آنها را درهم كوبيد ، فيلها را با پرنده‌هاى كوچك و سلاحهاى پيشرفته آن روز را با سنگريزه « سجيل » از كار انداخت ، تا ضعف و ناتوانى اين انسان مغرور و خيره سر را در برابر قدرت الهى ظاهر و آشكار سازد .\r\nتعبير به ا لم تر ( آيا نديدى ؟ ) با اينكه اين حادثه زمانى رخ داد كه پيامبر ص ديده به جهان نگشوده بود ، و يا مقارن تولد آن حضرت بود به خاطر آن است كه حادثه مزبور بسيار نزديك به عصر پيغمبر اكرم ص بود و بعلاوه بقدرى مشهور و معروف و متواتر بود كه گويى پيغمبر با چشم مباركش آن را مشاهده\r\n\r\n","description":"","footnote":"\r\n( 1 ) « سيره ابن هشام » جلد 1 صحفه 38 تا 62 و « بلوغ الارب » جلد 1 صحفه 250 تا 263 و « بحار الانوار » جلد 15 صفحه 130 به بعد و « مجمع البيان » جلد 10 صفحه 542 .\r\n","page_name":" 335 ","page_number":335},
  {"content":"\r\nكرده بود ، و جمعى از معاصران پيامبر مسلما آن را با چشم خود ديده بودند .\r\nتعبير به « اصحاب الفيل » به خاطر همان چند فيلى است كه آنها با خود از يمن آورده بودند ، تا مخالفان را مرعوب ساخته و شترها و اسبها از مشاهده آن رم كنند و در ميدان جنگ نمانند ( 1 ) .\r\nسپس مىافزايد : « آيا خداوند نقشه آنها را در ضلالت و تباهى قرار نداد » ؟ ! ( * ( أَ لَمْ يَجْعَلْ كَيْدَهُمْ فِي تَضْلِيلٍ ) * ) .\r\nآنها قصد داشتند خانه كعبه را خراب كنند ، به اين اميد كه به كليساى يمن مركزيت بخشند ، و تمام قبائل عرب را متوجه آنجا سازند ، اما آنها نه تنها به مقصد خود نرسيدند ، بلكه اين ماجرا كه آوازه اش در تمام جزيره عربستان پيچيد بر عظمت مكه و خانه كعبه افزود ، و در دلهاى مشتاقان را بيش از پيش متوجه آن ساخت و به آن ديار امنيت بيشترى بخشيد .\r\nو منظور از « تضليل » كه همان گمراه ساختن است اين است كه آنها هرگز به هدف خود نرسيدند .\r\nسپس بر شرح اين ماجرا پرداخته ، مىفرمايد : « خداوند پرندگانى را گروه گروه بر سر آنها فرستاد » ( * ( وَأَرْسَلَ عَلَيْهِمْ طَيْراً أَبابِيلَ ) * ) .\r\n« ابابيل » بر خلاف آنچه در زبانهاى مشهور است نام آن پرنده نبود ، بلكه معنى وصفى دارد ، بعضى آن را به معنى « جماعات متفرقه » دانسته‌اند ، به اين معنى كه پرندگان مزبور « گروه ، گروه » از هر طرف به سوى لشكر فيل آمدند .\r\n\r\n","description":"","footnote":"\r\n( 1 ) « فيل » گر چه در اينجا مفرد است ، ولى معنى جنس و جمع دارد .\r\n","page_name":" 336 ","page_number":336},
  {"content":"\r\nاين كلمه معنى جمعى دارد كه بعضى مفرد آن را « ابابله » به معنى گروهى از پرندگان يا اسبها و شتران دانسته‌اند ، و بعضى مىگويند جمعى است كه مفرد از جنس خود ندارد .\r\nبه هر حال « طير » در اينجا معنى جمعى دارد و اين دو واژه « طير » و « ابابيل » مجموعا به معنى پرندگان گروه گروه است ( نه اينكه ابابيل نام آن پرندگان باشد ) .\r\nدر اينكه اين پرنده چه پرنده اى بوده است ؟ همانطور كه در شرح داستان آورده‌ايم مشهور اين است پرندگانى شبيه به پرستو و چلچله بودند كه از طريق درياى احمر برخاستند و به سراغ لشگر فيل آمدند .\r\nدر آيه بعد مىافزايد : « اين پرندگان آن لشگر را با سنگهاى كوچكى از سجيل ( گلهاى متحجر ) هدف قرار مىدادند » ( * ( تَرْمِيهِمْ بِحِجارَةٍ مِنْ سِجِّيلٍ ) * ) ( 1 ) .\r\nو چنان كه در شرح اين ماجرا از تواريخ و تفاسير و روايات نقل كرديم هر يك از اين پرندگان كوچك سه سنگريزه به اندازه نخود يا كوچكتر با خود داشتند ، كه يكى را با منقار و دو تا را با پاهاى خويش حمل مىكردند ، و اين سنگهاى كوچك بر هر كس فرود مىآمد او را از هم متلاشى مىساخت ! چنان كه در آيه بعد مىفرمايد : « آنها را مانند كاه خورده شده قرار داد » ! ( * ( فَجَعَلَهُمْ كَعَصْفٍ مَأْكُولٍ ) * ) .\r\n« عصف » ( بر وزن حذف ) به معنى برگهايى است كه بر ساقه زراعت است و سپس خشكيده و كوبيده شده است ، و به تعبيرى ديگر به معنى « كاه » است ،\r\n\r\n","description":"","footnote":"\r\n( 1 ) « سجيل » كلمه اى است فارسى كه از « سنگ » و « گل » گرفته شده است ، بنا بر اين چيزى است كه نه همچون سنگ سخت است و نه همچون گل سست است .\r\n","page_name":" 337 ","page_number":337},
  {"content":"\r\nو بعضى آن را به معنى پوسته گندم هنگامى كه در خوشه است تفسير كرده‌اند .\r\nو در اينجا مناسب همان معنى اول است .\r\nتعبير به « ماكول » اشاره به آن است كه اين كاه در زير دندانهاى حيوان بار ديگر كوبيده شده ، و كاملا از هم متلاشى گشته ، سپس معده حيوان نيز آن را براى سومين بار خرد كرده است ، و اين نشان مىدهد كه سنگ ريزه‌ها بر هر كس فرو مىافتاد او را كاملا از هم متلاشى مىكرد ! اين تعبير علاوه بر اينكه دليل بر شدت متلاشى شدن آنها است اشاره اى به بى ارزش بودن و ضعف و ناتوانى اين گروه و جمعيت طغيانگر و مستكبر و ظاهرا نيرومند است .\r\n\r\nنكته‌ها :\r\n\r\n1 - معجزه بى نظير ! ( اين خانه را صاحبى است ! )\r\nجالب اينكه قرآن مجيد اين داستان مفصل و طولانى را در چند جمله كوتاه و كوبنده ، در نهايت فصاحت و بلاغت ، آورده است ، و در واقع روى نقطه هايى انگشت گذارده كه به اهداف قرآن ، يعنى بيدار ساختن گردنكشان مغرور و نشان دادن ضعف انسان در برابر قدرت عظيم خداوند كمك مىكند .\r\nاين ماجرا نشان مىدهد كه معجزات و خوارق عادات - بر خلاف آنچه بعضى پنداشته‌اند - لزومى ندارد كه بر دست پيامبر و امام ظاهر شود ، بلكه در هر شرائطى كه خدا بخواهد و لازم بداند انجام مىگيرد ، هدف آن است كه مردم به عظمت خداوند و حقانيت آئين او آشنا شوند .\r\nاين مجازات عجيب و اعجازآميز ، با مجازات اقوام گردنكش ديگر يك فرق روشن دارد ، زيرا مجازاتى همچون طوفان نوح ، زلزله و سنگباران قوم\r\n","description":"","footnote":"","page_name":" 338 ","page_number":338},
  {"content":"\r\nلوط ، تندباد قوم عاد ، و صاعقه قوم ثمود ، يك سلسله حوادث طبيعى بودند كه فقط وقوع آنها در آن شرائط خاص معجزه بود .\r\nولى داستان نابودى لشگر ابرهه به وسيله سنگريزه هايى كه از منقار و پاهاى آن پرندگان كوچك فرو مىافتاد چيزى نيست كه شبيه حوادث طبيعى باشد .\r\nبرخاستن آن پرندگان كوچك ، و آمدن به سوى آن لشكر مخصوص ، و همراه آوردن سنگريزه‌ها و نشانه گيرى خاص آنها و متلاشى شدن بدنهاى افراد يك لشگر عظيم با آن سنگهاى كوچك همه امورى هستند خارق عادت ، ولى مىدانيم اينها در برابر قدرت خداوند بسيار ناچيز است .\r\nخداوندى كه در درون همين سنگريزه‌ها قدرت اتمى آفريده كه اگر آزاد شود انفجار عظيمى توليد مىكند ، براى او آسان است كه در آنها خاصيتى بيافريند كه اندام لشگر ابرهه را همانند « عصف ماكول » ( كاه درهم كوبيده و خورده شده ) قرار دهد .\r\nهيچ نيازى نيست كه مانند بعضى از مفسران مصرى براى توجيه اين حادثه بگوئيم كه سنگها حامل ميكربهاى و با ، يا حصبه و آبله بوده‌اند ( 1 ) .\r\nو اگر در بعضى از روايات آمده كه از بدنهاى مصدومين مانند مبتلايان به آبله خون و چرك مىآمد دليل بر اين نيست كه آنها حتما به آبله مبتلا شده بودند .\r\nهمچنين نيازى به آن نيست كه بگوئيم اين سنگريزه‌ها اتمهاى فشرده اى بودند كه خلاء موجود در ميان آنها را از ميان رفته ، و فوق العاده سنگين بودند كه ، بطورى كه به هر كجا فرود مىآمدند سوراخ مىكردند .\r\n\r\n","description":"","footnote":"\r\n( 1 ) « تفسير عبده » جزء عم صفحه 158 مراجعه شود .\r\n","page_name":" 339 ","page_number":339},
  {"content":"\r\nاينها همه توجيهاتى است كه براى طبيعى جلوه دادن اين حادثه ذكر شده ، و ما نيازى به اينها نمىبينيم ، همين اندازه مىدانيم كه اين سنگها داراى چنان خاصيت عجيبى بود كه بدنها را متلاشى مىكرد ، بيش از اين اطلاعى از آن در دست نيست ، و به هر حال در برابر قدرت خداوند هيچ كارى مشكل نمىباشد ( 1 ) .\r\n\r\n2 - سختترين مجازات با كمترين وسيله !\r\nقابل توجه اينكه خداوند قدرت خود را در برابر مستكبران و گردنكشان در اين ماجرا به عاليترين وجهى نشان داده است ، شايد مجازاتى سختتر از مجازات لشكر ابرهه در دنيا پيدا نشود كه جمعى چنان درهم كوبيده شوند كه به صورت كاه خرد شده و خورده شده ( عصف ماكول ) درآيند .\r\nبراى نابودى جمعيتى با آن همه قدرت و شوكت از سنگريزه هايى سست ، و از پرنده‌هاى ضعيف و كوچكى همانند پرستو استفاده شود ، اين هشدارى است به همه گردنكشان و مستكبران جهان ، تا بدانند در برابر قدرت او تا چه حد ناتوانند ؟ ! حتى گاه مىشود خداوند اين ماموريتهاى بزرگ را به دست موجودات كوچكترى مىسپرد ، مثلا ميكربى را كه هرگز با چشم ديده نمىشود ماموريت مىدهد در يك مدت كوتاه به سرعت توالد و تناسل كند ، و اقوام نيرومندى را به يك بيمارى خطرناك مسرى مانند « و با » و « طاعون » مبتلا سازد و در مدتى كوتاه همه را مانند برگ خزان بر زمين ريزد .\r\nسد عظيم « مارب » در « يمن » - چنان كه در تفسير سوره سبا گفتيم - وسيله\r\n\r\n","description":"","footnote":"\r\n( 1 ) و اگر در بعضى از تواريخ آمده است كه اولين بار كه حصبه و آبله در بلاد عرب ديده شد در همان سال بود دليلى بر اين معنى نمىشود .\r\n","page_name":" 340 ","page_number":340},
  {"content":"\r\nپيدايش عمران و آبادى فراوان و تمدن عظيم و نيرومندى شد ، و به دنبال آن طغيان اين قوم فزون گشت ، ولى فرمان نابودى آن به طورى كه در بعضى از روايات آمده است به يك يا چند موش صحرايى سپرده شد ! تا در آن سد عظيم نفوذ كنند و سوراخى در آن به وجود آوردند . بر اثر نفوذ آب تدريجا اين سوراخ بزرگ و بزرگتر شد ، سرانجام سد عظيم درهم شكست ، و آبى كه پشت آن متراكم بود تمام آن آباديها و خانه‌ها و كاخها را ويران ساخت ، و آن جمعيت عظيم نابود يا در مناطق ديگر پراكنده و سرگردان شدند ، و اين است قدرت نمايى خداوند بزرگ .\r\n\r\n3 - اهداف داستان « فيل »\r\nاز سوره آينده ( سوره لايلاف ) به خوبى استفاده مىشود كه يكى از اهداف سوره فيل يادآورى خاطره بزرگ نعمتهاى عظيم خداوند به قريش است تا به آنها نشان دهد كه اگر لطف پروردگار نبود نه آثارى از اين كانون مقدس يعنى مكه و كعبه وجود داشت ، و نه از قريش ، شايد از مركب كبر و غرور فرود آيند ، و به دعوت پيغمبر اكرم ص گردن نهند .\r\nاز سوى ديگر اين ماجرا كه مقارن ميلاد مسعود پيغمبر اكرم ص واقع شد در حقيقت زمينه ساز آن ظهور بزرگ بود ، و پيامآور عظمت اين قيام ، و اين همان چيزى است كه مفسران از آن تعبير به « ارهاص » كرده‌اند ( 1 ) .\r\nو از سوى سوم تهديدى است كه به همه گردنكشان جهان اعم از قريش\r\n\r\n","description":"","footnote":"\r\n( 1 ) « ارهاص » به معنى معجزاتى است كه قبل از قيام پيامبر واقع مىشود ، و زمينه ساز دعوت او است اين واژه در اصل به معنى « پايه گذارى » و اولين رديف سنگ و آجرى است كه در زير ديوار مىنهند ، و به معنى آماده شدن « ايستادن » نيز آمده است .\r\n","page_name":" 341 ","page_number":341},
  {"content":"\r\nو غير آنها كه بدانند هرگز نمىتوانند در برابر قدرت پروردگار بايستند ، چه بهتر كه پندار خام را از سر بدر كنند و سر بر فرمان او نهند و تسليم حق و عدالت گردند .\r\nو از سوى چهارم اهميت اين خانه بزرگ را نشان مىدهد كه وقتى دشمنان « كعبه » توطئه نابودى آن را در سر مىپروراندند ، و مىخواستند مركزيت اين سرزمين ابراهيمى را به جاى ديگر منتقل كنند خداوند چنان گوشمالى به آنها داد كه براى همگان مايه عبرت شد و بر اهميت اين كانون مقدس افزود .\r\nو از سوى پنجم خداوندى كه دعاى ابراهيم خليل را در باره امنيت اين سرزمين مقدس اجابت فرمود و آن را تضمين نمود ، در اين ماجرا نشان داد كه مشيتش بر اين قرار گرفته كه اين كانون توحيد و عبادت هميشه مركز امنى باشد .\r\n\r\n4 - يك رويداد مسلم تاريخى\r\nجالب توجه اينكه ماجراى « اصحاب فيل » چنان در ميان عرب مسلم بود كه سرآغاز تاريخى براى آنها شد ، و همانگونه كه گفتيم قرآن مجيد با تعبير زيباى « ا لم تر » ( آيا نديدى ؟ ) آن هم خطاب به پيغمبر اكرم ص كه در آن زمان نبود و نديد از آن ياد مىكند كه نشانه ديگرى بر مسلم بودن اين ماجرا است .\r\nاز اينها گذشته هنگامى كه پيغمبر اكرم ص اين آيات را براى مشركان مكه خواند احدى آن را انكار نكرد ، هر گاه مطلب مشكوكى بود لا اقل گروهى اعتراض مىكردند ، و اعتراض آنها مانند ساير اعتراضهايشان در تاريخ ثبت مىشد ، به خصوص اينكه قرآن با جمله « * ( أَ لَمْ تَرَ ) * » مطلب را ادا كرده .\r\n","description":"","footnote":"","page_name":" 342 ","page_number":342},
  {"content":"\r\nدر ضمن عظمت اين خانه مقدس با اين اعجاز مسلم تاريخى به ثبوت مىرسد .\r\nخداوندا ! ما را توفيقى مرحمت فرما كه اين كانون بزرگ توحيد را پاسدارى كنيم .\r\nپروردگارا ! دست كسانى را كه قصد دارند تنها به حفظ ظواهر اين كانون مقدس قناعت كنند ، اما پيام حقيقتش را نشنيده بگيرند از اين مركز قطع كن .\r\nبارالها ! زيارتش را با آگاهى و عرفان كامل نصيب همه مشتاقان فرما .\r\nآمين يا رب العالمين پايان سوره فيل\r\n","description":"","footnote":"","page_name":" 343 ","page_number":343},
  {"content":"\r\n","description":"","footnote":"","page_name":" 344 ","page_number":344},
  {"content":"\r\n\r\n‹ 106 › سوره قريش اين سوره در مكه نازل شده و 4 آيه دارد\r\n","description":"","footnote":"","page_name":" 345 ","page_number":345},
  {"content":"\r\n\r\nمحتوى و فضيلت تلاوت سوره « قريش »\r\nاين سوره در حقيقت مكمل سوره « فيل » محسوب مىشود و آيات آن دليل روشنى بر اين مطلب است .\r\nمحتواى اين سوره بيان نعمت خداوند بر قريش و الطاف و محبتهاى او نسبت به آنهاست ، تا حس شكرگزارى آنها تحريك شود و به عبادت پروردگار اين بيت عظيم كه تمام شرف و افتخارشان از آن است قيام كنند .\r\nهمانگونه كه در آغاز سوره « و الضحى » گفتيم آن سوره و سوره « ا لم نشرح » در حقيقت يك سوره محسوب مىشود ، همچنين سوره « فيل » و سوره « قريش » چرا كه اگر درست در محتواى آن دو دقت كنيم پيوند مطالب آنها بقدرى است كه مىتواند دليل بر وحدت آن دو بوده باشد .\r\nبه همين دليل براى خواندن يك سوره كامل در هر ركعت از نماز اگر كسى سوره‌هاى فوق را انتخاب كند بايد هر دو را با هم بخواند .\r\nبراى توضيح بيشتر در اين زمينه به كتب فقهى ( كتاب صلاة بحث قرائت ) مراجعه شود ( 1 ) .\r\nدر فضيلت تلاوت اين سوره همين بس كه در حديثى ( از پيغمبر اكرم ص نقل شده كه فرمود :\r\nمن قرأها اعطى من الاجر عشر حسنات ، بعدد من طاف بالكعبة ، و اعتكف بها :\r\n« كسى كه آن را بخواند به تعداد هر يك از كسانى كه\r\n\r\n","description":"","footnote":"\r\n( 1 ) مرحوم « شيخ حر عاملى » در كتاب « وسائل » روايات مربوط به اين مطلب را در جلد 4 صفحه 743 ( باب 10 از ابواب قرائت نماز ) آورده است .\r\n","page_name":" 346 ","page_number":346},
  {"content":"\r\nدر گرد خانه كعبه طواف كرده ، يا در آنجا معتكف شده ، ده حسنه به او مىدهد » . ( 1 )\r\nمسلما چنين فضيلتى از آن كسانى است كه در پيشگاه خداوندى كه پروردگار كعبه است سر تعظيم فرود آورده ، او را عبادت كنند ، و احترام اين خانه را پاسدارى كرده و پيامش را با گوش جان بشنوند و به كار بندند .\r\n\r\n","description":"","footnote":"\r\n( 1 ) « مجمع البيان » جلد 10 صفحه 543 .\r\n","page_name":" 347 ","page_number":347},
  {"content":"\r\n\r\n[ سوره قريش ‹ 106 › : آيات 1 تا 4 
  ]\r\nبِسْمِ اللَّه الرَّحْمنِ الرَّحِيمِ\r\nلإِيلافِ قُرَيْشٍ ‹ 1 › إِيلافِهِمْ رِحْلَةَ الشِّتاءِ وَالصَّيْفِ ‹ 2 › فَلْيَعْبُدُوا رَبَّ هذَا الْبَيْتِ ‹ 3 › الَّذِي أَطْعَمَهُمْ مِنْ جُوعٍ وَآمَنَهُمْ مِنْ خَوْفٍ ‹ 4 ›\r\n\r\nترجمه :\r\nبنام خداوند بخشنده مهربان 1 - ( مجازات اصحاب الفيل ) به خاطر اين بود كه قريش ( به اين سرزمين مقدس ) الفت گيرند ( و مقدمات ظهور پيامبر فراهم شود ) .\r\n2 - الفت آنها در سفرهاى زمستانه و تابستانه است .\r\n3 - پس ( به شكرانه اين نعمت بزرگ ) بايد پروردگار اين خانه را عبادت كنند .\r\n4 - همان كس كه آنها را از گرسنگى نجات داد و از ناأمنى رهايى بخشيد .\r\n","description":"","footnote":"","page_name":" 348 ","page_number":348},
  {"content":"\r\n\r\nتفسير : پروردگار اين خانه را بايد عبادت كرد\r\nاز آنجا كه در سوره گذشته ( سوره فيل ) شرح نابودى اصحاب الفيل و و لشكريان « ابرهه » كه به قصد نابود كردن خانه كعبه و متلاشى ساختن اين كانون مقدس الهى آمده بودند آمد ، در اولين آيه اين سوره كه در واقع « تكمله » اى است براى سوره « فيل » مىفرمايد : ما لشكر فيل را نابود كرديم ، و آنها را همچون كاه درهم كوبيده شده متلاشى ساختيم « تا قريش به اين سرزمين مقدس الفت گيرند » و مقدمات ظهور پيامبر اسلام ص فراهم گردد ( * ( لإِيلافِ قُرَيْشٍ ) * ) ( 1 ) .\r\n« ايلاف » مصدر است و به معنى الفت بخشيدن ، و « الفت » به معنى اجتماع توأم با انسجام و انس و التيام است ، و اينكه بعضى « ايلاف » را به « مؤالفت و عهد و پيمان » تفسير كرده‌اند ، نه تناسبى با اين واژه دارد كه مصدر باب افعال است ، و نه به محتواى آيات اين سوره .\r\nبه هر حال منظور ايجاد الفت ميان قريش و سرزمين مقدس مكه ، و خانه كعبه است ، زيرا آنها و تمام اهل مكه به خاطر مركزيت و امنيت اين سرزمين در آنجا سكنى گزيده بودند ، بسيارى از مردم حجاز هر سال به آنجا مىآمدند ، مراسم حج را بجا مىآوردند ، و مبادلات اقتصادى و ادبى داشتند ، و از\r\n\r\n","description":"","footnote":"\r\n( 1 ) « لام » در « لايلاف » به معنى علت است ، و « جار و مجرور » متعلق است به « جعل » در سوره گذشته در آيه « * ( فَجَعَلَهُمْ كَعَصْفٍ مَأْكُولٍ ) * » و يا يكى ديگر از افعالى كه در آن سوره بود ، بعضى نيز اين جار و مجرور را متعلق به جمله لْيَعْبُدُوا ) * كه در آيات بعد آمده است مىدانند ، ولى اين احتمال با مفهوم آيات چندان سازگار نيست و معنى اول بهتر است .\r\n","page_name":" 349 ","page_number":349},
  {"content":"\r\nبركات مختلف اين سرزمين استفاده مىنمودند .\r\nهمه اينها در سايه امنيت ويژه آن بود ، اگر با لشكركشى ابرهه و امثال او اين امنيت خدشه دار مىشد يا خانه كعبه ويران مىگشت ديگر كسى با اين سرزمين الفتى پيدا نمىكرد .\r\nواژه « قريش » به طورى كه بسيارى از مفسران و ارباب لغت گفته‌اند در اصل به معنى نوعى از حيوانات بزرگ دريايى است كه هر حيوانى را به آسانى مىخورد ! اين عبارت از « ابن عباس » معروف است كه وقتى از او سؤال كردند : چرا قريش را « قريش » مىنامند ؟ در پاسخ چنين گفت :\r\nلدابة تكون فى البحر من اعظم دوابه يقال لها القريش ، لا تمر بشىء من الغث و السمين الا اكلته ! : « اين به خاطر آن است كه در اصل نام حيوانى از بزرگترين حيوانات دريا است كه به هيچ حيوان لاغر و چاقى نمىگذرد مگر اينكه آن را مىبلعد » ! سپس از اشعار عرب براى سخن خود شاهد مىآورد .\r\nبنا بر اين انتخاب اين نام براى قبيله فوق به خاطر قدرت و قوت اين قبيله ، و سوء استفاده هايشان از اين قدرت بوده است .\r\nولى بعضى آن را از ماده « قرش » ( بر وزن فرش ) به معنى « اكتساب » دانسته‌اند چرا كه اين قبيله غالبا به تجارت و كسب مشغول بودند .\r\nبعضى نيز اين ماده را به معنى « بازرسى و تفتيش » مىدانند ، و از آنجا كه قريش از حال حجاج خبر مىگرفتند ، و گاه به كمك آنها مىشتافتند ، اين واژه براى آنها انتخاب شده .\r\n« قرش » در لغت به معنى اجتماع نيز آمده است ، و چون اين قبيله از اجتماع و انسجام خاصى برخوردار بودند اين نام براى آنها انتخاب شده .\r\n","description":"","footnote":"","page_name":" 350 ","page_number":350},
  {"content":"\r\nولى به هر حال نام قريش امروز هرگز مفهوم جالبى را تداعى نمىكند ، و با اينكه آنها قبيله پيغمبر اكرم ص بودند ، از سر سختترين دشمنان اسلام محسوب مىشدند ، كه از هيچ كارشكنى و عداوت و دشمنى فروگذار نكردند ، حتى آن روز كه قدرت آنها با پيروزى اسلام درهم شكست به توطئه‌هاى پنهانى ادامه دادند ، و بعد از رحلت پيغمبر اكرم ص نيز حوادث دردناكى آفريدند كه تاريخ اسلام هرگز آن را فراموش نخواهد كرد ، مىدانيم « بنى اميه » و « بنى عباس » كه بارزترين نمونه‌هاى حكومت جبار و طاغوتى بودند از قريش برخاستند .\r\nقرائن نيز نشان مىدهد كه در جاهليت عرب نيز سعى و تلاش در استثمار و استعمار مردم داشتند ، و به همين دليل هنگامى كه اسلام آزادىبخش طلوع كرد و منافع نامشروع آنها به خطر افتاد با تمام قدرت به مبارزه برخاستند ، اما قدرت عظيم اسلام سرانجام آنها را درهم كوبيد .\r\nدر آيه بعد مىافزايد : « هدف اين بود كه خداوند قريش را در سفرهاى زمستانه و تابستانه الفت بخشد » ( * ( إِيلافِهِمْ رِحْلَةَ الشِّتاءِ وَالصَّيْفِ ) * ) ( 1 ) ( 2 )\r\n\r\n","description":"","footnote":"\r\n( 1 ) « * ( إِيلافِهِمْ ) * » بدل از « ايلاف » در آيه قبل است ، و ضمير « هم » مفعول اول ، و « * ( رِحْلَةَ الشِّتاءِ ) * » مفعول ثانى و به عقيده بعضى معنى ظرفيت دارد ، و ممكن است « منصوب بنزع خافض » باشد ، و در تقدير چنين است « ايلافهم من رحلة الشتاء و الصيف » ( معنى دوم و سوم مناسبتر به نظر مىرسد ) .\r\n( 2 ) « رحلة » در اصل از « رحل » ( بر وزن شهر ) به معنى پوششى است كه براى سوار شدن مىنهند سپس به همين مناسبت آن را به خود شتر و يا مسافرتهايى كه با آن يا وسيله ديگرى انجام داده مىشود اطلاق كرده‌اند .\r\n","page_name":" 351 ","page_number":351},
  {"content":"\r\nممكن است منظور الفت بخشيدن قريش به اين سرزمين مقدس باشد كه آنها در طول سفر تابستانه و زمستانه خود عشق و علاقه به اين كانون مقدس را از دل نبرند ، و به خاطر امنيتش به سوى آن بازگردند ، نكند تحت تاثير مزاياى زندگى سرزمين يمن و شام واقع شوند و « مكه » را خالى كنند .\r\nو يا اينكه منظور ايجاد الفت ميان قريش و ساير مردم در طول اين دو سفر بزرگ است ، چرا كه بعد از داستان ابرهه مردم با ديده ديگرى به آنها مىنگريستند ، و براى كاروان قريش احترام و اهميت و امنيت قائل بودند .\r\nقريش هم نياز به اين امنيت در طول راه داشت ، و هم نياز به آن در سرزمين مكه ، و خداوند در سايه شكست لشكر ابرهه هر دو امنيت را به آنها بخشيد .\r\nمىدانيم زمين « مكه » باغ و زراعتى نداشت ، دامدارى آن نيز محدود بود ، بيشترين درآمد از طريق همين كاروانهاى تجارى تامين مىشد ، در فصل زمستان به سوى جنوب يعنى سرزمين يمن كه هواى آن نسبة گرم بود روى مىآوردند ، و در فصل تابستان به سوى شمال و سرزمين شام كه هواى ملايم و مطلوبى داشت ، و اتفاقا هم سرزمين يمن و هم سرزمين شام از كانونهاى مهم تجارت در آن روز بودند ، و مكه و مدينه حلقه اتصالى در ميان آن دو محسوب مىشد .\r\nالبته قريش با كارهاى خلافى كه انجام مىدادند مستحق اينهمه لطف و محبت الهى نبودند ، اما چون مقدر بود از ميان قبيله ، و از آن سرزمين مقدس ، اسلام و پيغمبر اكرم ص طلوع كند ، خداوند اين لطف را در حق آنها انجام داد .\r\nدر آيه بعد چنين نتيجه مىگيرد كه قريش با اينهمه نعمت الهى كه به بركت\r\n","description":"","footnote":"","page_name":" 352 ","page_number":352},
  {"content":"\r\nكعبه پيدا كرده‌اند « بايد پروردگار اين خانه را عبادت كنند » نه بتها را ( يَعْبُدُوا رَبَّ هذَا الْبَيْتِ ) .\r\n« همان خداوندى كه آنها را از گرسنگى نجات داد و اطعام كرد ، و از ناأمنى رهايى بخشيد و امنيت داد » ( * ( الَّذِي أَطْعَمَهُمْ مِنْ جُوعٍ وَآمَنَهُمْ مِنْ خَوْفٍ ) * ) ( 1 ) .\r\nاز يك سو به آنها رونق تجارت عطا فرمود ، و جلب منفعت نمود ، و از سوى ديگر ناأمنى را از آنها دور كرد و دفع ضرر فرمود ، و اينها همه با شكست لشگر « ابرهه » فراهم گشت ، و در حقيقت استجابت دعاى ابراهيم بنيانگذار كعبه بود ، ولى آنها قدر اينهمه نعمت را ندانستند ، و اين خانه مقدس را به بتخانه اى تبديل كردند ، و عبادت بتان را بر پرستش خداى خانه مقدم داشتند ، و سرانجام ثمره شوم اينهمه ناسپاسى را ديدند .\r\nخداوندا ! ما را توفيق عبادت و بندگى و سپاسگزارى نعمتها ، و پاسدارى اين بيت عظيم ، مرحمت فرما .\r\nپروردگارا ! اين مركز بزرگ اسلامى را روز به روز پر شكوهتر ، و حلقه اتصال مسلمين جهان قرار ده .\r\nبار الها ! دست همه دشمنان خونخوار و آنها كه از اين مركز بزرگ سوء استفاده مىكنند از آن قطع كن ! آمين يا رب العالمين پايان سوره قريش\r\n\r\n","description":"","footnote":"\r\n( 1 ) بعضى از مفسران اين آيه را دو آيه دانسته و مجموع آيات اين سوره را پنج آيه حساب كرده‌اند ، ولى مشهور و معروف آن است كه يك آيه است و مجموع آيات سوره چهار آيه مىباشد .\r\n","page_name":" 353 ","page_number":353},
  {"content":"\r\n","description":"","footnote":"","page_name":" 354 ","page_number":354},
  {"content":"\r\n\r\n‹ 107 › سوره ماعون اين سوره در مكه نازل شده و داراى 7 آيه است\r\n","description":"","footnote":"","page_name":" 355 ","page_number":355},
  {"content":"\r\n\r\nمحتوى و فضيلت سوره « ماعون »\r\nاين سوره به عقيده بسيارى از مفسران از سوره‌هاى « مكى » است ، و لحن آيات آن كه در مقاطع كوتاه و كوبنده ، از قيامت و اعمال منكران آن سخن مىگويد گوياى همين مطلب است .\r\nرويهمرفته در اين سوره صفات و اعمال منكران قيامت در پنج مرحله بيان شده ، كه آنها به خاطر تكذيب اين روز بزرگ چگونه از « انفاق » در راه خدا ، كمك به « يتيمان » ، و « مسكينان » . سرباز مىزنند ، و چگونه در مورد « نماز » مسامحه كار و رياكارند ، و از كمك به « نيازمندان » رويگردانند ؟\r\nدر شان نزول اين سوره بعضى گفته‌اند : در باره « ابو سفيان » نازل شده كه هر روز دو شتر بزرگ نحر مىكرد ، و خود و اطرافيان يارانش از آن استفاده مىنمودند اما روزى يتيمى آمد و تقاضاى چيزى كرد او با عصايش بر او زد و او را دور كرد بعضى ديگر گفته‌اند كه آيه در باره « وليد بن مغيره » يا « عاص بن وائل » نازل شده است .\r\nدر فضيلت تلاوت اين سوره در حديثى از امام باقر ع آمده است كه\r\nمن قرأ أَ رَأَيْتَ الَّذِي يُكَذِّبُ بِالدِّينِ ) * فى فرائضه و نوافله قبل اللَّه صلاته و صيامه ، و لم يحاسبه بما كان منه فى الحياة الدنيا :\r\n« هر كس اين سوره را در نمازهاى فريضه و نافله اش بخواند خداوند نماز و روزه او را قبول مىكند ، و او را در برابر كارهايى كه در زندگى دنيا از او سر زده است مورد محاسبه قرار نمىدهد » ( 1 ) .\r\n\r\n","description":"","footnote":"\r\n( 1 ) « مجمع البيان » جلد 10 صفحه 546 .\r\n","page_name":" 356 ","page_number":356},
  {"content":"\r\n\r\n[ سوره الماعون ‹ 107 › : آيات 1 تا 7 
  ]\r\nبِسْمِ اللَّه الرَّحْمنِ الرَّحِيمِ\r\nأَ رَأَيْتَ الَّذِي يُكَذِّبُ بِالدِّينِ ‹ 1 › فَذلِكَ الَّذِي يَدُعُّ الْيَتِيمَ ‹ 2 › وَلا يَحُضُّ عَلى طَعامِ الْمِسْكِينِ ‹ 3 › فَوَيْلٌ لِلْمُصَلِّينَ ‹ 4 ›\r\nالَّذِينَ هُمْ عَنْ صَلاتِهِمْ ساهُونَ ‹ 5 › الَّذِينَ هُمْ يُراؤُنَ ‹ 6 › وَيَمْنَعُونَ الْماعُونَ ‹ 7 ›\r\n\r\nترجمه :\r\nبنام خداوند بخشنده مهربان 1 - آيا كسى كه روز جزا را پيوسته انكار مىكند مشاهده كردى ؟\r\n2 - او همان كسى است كه يتيم را با خشونت مىراند .\r\n3 - و ديگران را به اطعام مسكين تشويق نمىكند .\r\n4 - پس واى بر نمازگزارانى كه . . .\r\n5 - نماز خود را به دست فراموشى مىسپارند .\r\n","description":"","footnote":"","page_name":" 357 ","page_number":357},
  {"content":"\r\n6 - آنها كه ريا مىكنند .\r\n7 - و ديگران را از ضروريات زندگى منع مىنمايند .\r\n\r\nتفسير : اثرات شوم انكار معاد\r\nدر اين سوره نخست پيغمبر اكرم ص را مخاطب قرار داده و اثرات شوم انكار روز جزا را در اعمال منكران بازگو مىكند .\r\n« آيا ديدى كسى را كه روز جزا را پيوسته انكار مىكند » ؟ ! ( * ( أَ رَأَيْتَ الَّذِي يُكَذِّبُ بِالدِّينِ ) * ) .\r\nسپس بى آنكه در انتظار پاسخ اين سؤال بماند مىافزايد .\r\n« او همان كسى است كه يتيم را با خشونت مىراند » ! ( * ( فَذلِكَ الَّذِي يَدُعُّ الْيَتِيمَ ) * ) .\r\n« و ديگران را به اطعام مسكين و مستمند تشويق نمىكند » ( * ( وَلا يَحُضُّ عَلى طَعامِ الْمِسْكِينِ ) * ) .\r\nمنظور از « دين » در اينجا « جزا » يا « روز جزا » است ، و انكار روز جزا و دادگاه بزرگ آن ، بازتاب وسيعى در اعمال انسان دارد كه در اين سوره به پنج قسمت از آن اشاره شده است از جمله : « راندن يتيمان با خشونت ، » و « عدم تشويق ديگران به اطعام افراد مسكين » است يعنى نه خود انفاق مىكند و نه ديگران را دعوت به اين كار مىنمايد .\r\nبعضى نيز احتمال داده‌اند كه منظور از « دين » در اينجا قرآن يا تمام آئين اسلام است ، ولى معنى اول مناسبتر به نظر مىرسد ، و نظير آن را در سوره « انفطار » آيه 9 كَلَّا بَلْ تُكَذِّبُونَ بِالدِّينِ ، و سوره « تين » آيه 7 فَما يُكَذِّبُكَ بَعْدُ بِالدِّينِ نيز\r\n","description":"","footnote":"","page_name":" 358 ","page_number":358},
  {"content":"\r\nآمده است كه به قرينه آيات ديگر آن سوره‌ها منظور از دين روز جزا است .\r\n« يدع » از ماده « دع » ( بر وزن حد ) به معنى دفع شديد و راندن توأم با خشونت و عنف است .\r\nو « يحض » از ماده « حض » به معنى تحريض و ترغيب ديگران بر چيزى است ، « راغب » در « مفردات » مىگويد : « حص » تشويق در حركت و سير است ، ولى « حض » چنين نيست ( 1 ) .\r\nاز آنجا كه « يحض » و « يدع » به صورت فعل « مضارع » آمده نشان مىدهد كه اين كار مستمر آنها است در مورد يتيمان و مستمندان .\r\nباز در اينجا اين نكته جلب توجه مىكند كه در مورد يتيمان مساله عواطف انسانى بيشتر مطرح است تا اطعام و سير كردن ، چرا كه بيشترين رنج يتيم از دست دادن كانون عاطفه و غذاى روح است ، و تغذيه جسمى در مرحله بعد قرار دارد .\r\nو باز در اين آيات به مساله اطعام « مستمندان » كه از مهمترين كارهاى خير است برخورد مىكنيم ، تا آنجا كه مىفرمايد : اگر خود قادر به اطعام مستمندى نيست ديگران را به آن تشويق كند .\r\nتعبير به « فذلك » ( با توجه به اينكه « فا » در اينجا معنى سببيت را مىبخشد ) اشاره به اين نكته است كه فقدان ايمان به معاد سبب اين خلافكاريها مىشود ، و به راستى چنين است ، آن كس كه آن روز بزرگ و آن دادگاه عدل ، و آن حساب و كتاب و پاداش و كيفر را در اعماق جان باور كرده باشد ، آثار مثبتش در تمام اعمال او ظاهر مىشود ، ولى آنها كه ايمان ندارند اثر آن در جرأتشان بر گناه و انواع جرائم كاملا محسوس است .\r\nدر سومين وصف اين گروه ، مىفرمايد : « واى بر نمازگزاران » ( * ( فَوَيْلٌ لِلْمُصَلِّينَ ) * ) .\r\n\r\n","description":"","footnote":"\r\n( 1 ) « مفردات » ماده « حض » .\r\n","page_name":" 359 ","page_number":359},
  {"content":"\r\n« همان نمازگزارانى كه نماز خود را به دست فراموشى مىسپرند » ( * ( الَّذِينَ هُمْ عَنْ صَلاتِهِمْ ساهُونَ ) * ) .\r\nنه ارزشى براى آن قائلند ، و نه به اوقاتش اهميتى مىدهند ، و نه اركان و شرائط و آدابش را رعايت مىكنند .\r\n« ساهون » از ماده « سهو » در اصل به معنى خطايى كه از روى غفلت سرزند ، خواه در فراهم كردن مقدماتش مقصر باشد يا نه ، البته در صورت اول معذور نيست ، و در صورت دوم معذور است ، ولى در اينجا منظور سهو توأم با تقصير است .\r\nبايد توجه داشت كه نمىفرمايد « در نمازشان سهو مىكنند » چون سهو در نماز به هر حال براى هر كس واقع مىشود ، بلكه مىفرمايد « از اصل نماز سهو مىكنند » و كل آن را به دست فراموشى مىسپرند .\r\nروشن است اين مطلب اگر يك يا چند بار اتفاق بيفتد ممكن است از قصور باشد ، اما كسى كه پيوسته نماز را فراموش مىكند و آن را به دست فراموشى مىسپارد ، پيدا است كه براى آن اهميتى قائل نيست ، و يا اصلا به آن ايمان ندارد ، و اگر گهگاه نماز مىخواند از ترس زبان مردم و مانند آن است .\r\nدر اين كه منظور از « ساهون » در اينجا چيست ؟ علاوه بر آنچه در بالا گفتيم تفسيرهاى ديگرى نيز كرده‌اند ، از جمله اينكه منظور تاخير انداختن نماز از وقت فضيلت است .\r\nو يا اينكه منظور اشاره به منافقانى است كه نه براى نماز ثوابى معتقد بودند و نه براى ترك آن عقاب .\r\nيا اينكه منظور كسانى است كه در نمازهاى خود ريا مىكنند ( در حالى\r\n","description":"","footnote":"","page_name":" 360 ","page_number":360},
  {"content":"\r\nكه اين معنى در آيه بعد مىآيد ) .\r\nالبته جمع ميان اين معانى ممكن است هر چند تفسير اول مناسبتر به نظر مىرسد .\r\nبه هر حال وقتى فراموش كنندگان نماز شايسته ويل هستند آنها كه به كلى ترك نماز گفته و تارك الصلاة هستند چه حالى خواهند داشت ؟ ! در چهارمين مرحله به يكى ديگر از بدترين اعمال آنها اشاره كرده ، مىفرمايد : « آنها كسانى هستند كه پيوسته ريا مىكنند » ( * ( الَّذِينَ هُمْ يُراؤُنَ ) * ) .\r\nو در آخرين مرحله مىافزايد : « آنها ديگران را از ضروريات زندگى منع مىكنند » ( * ( وَيَمْنَعُونَ الْماعُونَ ) * ) .\r\nمسلما يكى از سرچشمه‌هاى تظاهر و رياكارى عدم ايمان به روز قيامت ، و عدم توجه به پاداشهاى الهى است ، و گرنه چگونه ممكن است انسان پاداشهاى الهى را رها كند و رو به سوى خلق و خوش آيند آنها آورد ؟ ! « ماعون » از ماده « معن » ( بر وزن شان ) به معنى چيز كم است ، و بسيارى از مفسران معتقدند كه منظور از آن در اينجا اشياء جزئى است كه مردم مخصوصا همسايه‌ها از يكديگر به عنوان عاريه يا تملك مىگيرند ، مانند مقدارى نمك ، آب ، آتش ( كبريت ) ظروف و مانند اينها .\r\nبديهى است كسى كه از دادن چنين اشيايى به ديگرى خوددارى مىكند آدم بسيار پست و بى ايمانى است ، يعنى آنها به قدرى بخيلاند كه حتى از دادن اين اشياء كوچك مضايقه دارند ، در حالى كه همين اشياء كوچك گاه نيازهاى بزرگى را بر طرف مىكند ، و منع آن ، مشكلات بزرگى در زندگى مردم ايجاد مىنمايد .\r\n","description":"","footnote":"","page_name":" 361 ","page_number":361},
  {"content":"\r\nجمعى نيز گفته‌اند منظور از « ماعون » زكات است ، چرا كه زكات نسبت به اصل مال غالبا بسيار كم است ، گاه ده درصد ، و گاه پنج درصد ، و گاه دو و نيم درصد است .\r\nالبته « منع زكات » نيز يكى از بدترين كارها است ، چرا كه « زكات » بسيارى از مشكلات اقتصادى جامعه را حل مىكند .\r\nدر روايتى از امام صادق ع آمده است كه در تفسير ماعون فرمود :\r\nهو القرض يقرضه ، و المتاع يعيره ، و المعروف يصنعه :\r\n« ماعون وامى است كه انسان به ديگرى مىدهد ، و وسائل زندگى است كه به عنوان عاريه در اختيار ديگران مىگذارد ، و كمكها و كارهاى خيرى كه انسان انجام مىدهد » ( 1 ) در روايت ديگرى از همان حضرت اين معنى نقل شده ، و در ذيل آن آمده است كه راوى گفت : ما همسايگانى داريم كه وقتى وسائلى را به آنها عاريه مىدهيم آن را مىشكنند و خراب مىكنند ، آيا گناه است به آنها ندهيم ؟\r\nفرمود : در اين صورت مانعى ندارد ( 2 ) .\r\nدر معنى « ماعون » احتمالات ديگرى نيز گفته‌اند ، تا آنجا كه در تفسير قرطبى بالغ بر دوازده قول در اين زمينه نقل شده كه بسيارى از آنها را مىتوان در هم ادغام كرد و مهم همان است كه در بالا آورديم .\r\nذكر اين دو كار پشت سر يكديگر ( رياكارى و منع ماعون ) گويى اشاره به اين است كه آنها آنچه براى خدا است به نيت خلق بجا مىآورند ، و آنچه براى خلق است از آنها دريغ مىدارند ، و به اين ترتيب هيچ حقى را به حق دارش نمىرسانند .\r\nاين سخن را با حديثى از پيغمبر اكرم ص پايان مىدهيم ، فرمود :\r\n\r\n","description":"","footnote":"\r\n( 1 و 2 ) « كافى » مطابق نقل « نور الثقلين » جلد 5 صفحه 679 .\r\n","page_name":" 362 ","page_number":362},
  {"content":"\r\nمن منع الماعون جاره منعه اللَّه خيره يوم القيامة ، و وكله الى نفسه ، و من وكله الى نفسه فما اسوء حاله ؟ ! :\r\n« كسى كه وسائل ضرورى و كوچك را از همسايه اش دريغ دارد خداوند او را از خير خود ، در قيامت منع مىكند ، و او را به حال خود وامىگذارد ، و هر كسى خدا او را به خود واگذارد ، چه بد حالى دارد ؟ ( 1 ) .\r\n\r\nنكته‌ها :\r\n\r\n1 - جمعبندى بحثهاى سوره ماعون\r\nدر اين سوره كوتاه ، مجموعه اى از صفات رذيله كه در هر كس باشد نشانه بى ايمانى و پستى و حقارت او است آمده ، و قابل توجه اينكه همه آنها را فرع بر تكذيب دين ، يعنى جزا يا روز جزا قرار داده است ، تحقير يتيمان ، ترك اطعام گرسنگان ، غفلت از نماز ، رياكارى ، و عدم همكارى با مردم حتى در دادن وسائل كوچك زندگى اين مجموعه را تشكيل مىدهد ، و به اين ترتيب افراد بخيل و خودخواه ، و متظاهرى را منعكس مىكند كه نه پيوندى با « خلق » دارند ، و نه رابطه اى با « خالق » افرادى كه نور ايمان و احساس مسئوليت در وجودشان نيست نه به پاداش الهى مىانديشند و نه از عذاب او بيمناكند .\r\n\r\n2 - تظاهر و ريا يك بلاى بزرگ اجتماعى\r\nارزش هر عمل بستگى به « انگيزه » آن دارد ، و يا به تعبير ديگر از ديدگاه\r\n\r\n","description":"","footnote":"\r\n( 1 ) « نور الثقلين » جلد 5 صفحه 679 حديث 20 .\r\n","page_name":" 363 ","page_number":363},
  {"content":"\r\nاسلام ، اساس هر عمل را ، « نيت » تشكيل مىدهد ، آن هم « نيت خالص » .\r\nاسلام قبل از هر چيز پرونده نيت را مورد بررسى قرار مىدهد ، و لذا در حديث معروفى از پيغمبر اكرم ص آمده است كه :\r\nانما الاعمال بالنيات ، و لكل امرء ما نوى :\r\n« هر عملى بستگى به نيت او دارد ، و بهره هر كس مطابق نيتى است كه در عمل دارد » .\r\nو در ذيل اين حديث آمده است : آن كس كه براى خدا جهاد كند اجرش بر خداوند بزرگ است ، و كسى كه براى متاع دنيا پيكار كند ، يا حتى نيت به دست آوردن « عقال » ( طناب كوچكى كه پاى شتر را با آن مىبندند ) كرده باشد بهره اش فقط همان است » ( 1 ) .\r\nاينها همه به خاطر آن است كه « نيت » هميشه به عمل شكل مىدهد ، آن كس كه براى خدا كارى انجام مىدهد ، شالوده آن را محكم مىكند ، و تمام تلاش او اين است كه مردم از آن بهره بيشتر گيرند ، ولى كسى كه براى تظاهر و رياكارى عملى انجام مىدهد ، تنها به ظاهر و زرق و برق آن مىپردازد ، بى آنكه به عمق و باطن و شالوده و بهره گيرى نيازمندان اهميت دهد .\r\nجامعه اى كه به رياكارى عادت كند ، نه فقط از خدا و اخلاق حسنه و ملكات فاضله دور مىشود ، بلكه تمام برنامه‌هاى اجتماعى او از محتوا تهى مىگردد ، و در يك مشت ظواهر فاقد معنى خلاصه مىشود ، و چه دردناك است سرنوشت چنين انسان ، و چنين جامعه اى ؟ ! روايات در مذمت « ريا » بسيار زياد است ، تا آنجا كه آن را نوعى شرك ناميده‌اند ، و ما در اينجا به ذكر سه روايت تكان دهنده قناعت مىكنيم :\r\n1 - در حديث از پيغمبر اكرم ص آمده است :\r\nسياتى على الناس\r\n\r\n","description":"","footnote":"\r\n( 1 ) « وسائل الشيعه » جلد اول صفحه 35 ( ابواب مقدمه العبادات باب 5 حديث 10 ) .\r\n","page_name":" 364 ","page_number":364},
  {"content":"\r\nزمان تخبث فيه سرائرهم ، و تحس فيه علانيتهم ، طمعا فى الدنيا لا يريدون به ما عند ربهم ، يكون دينهم رياء ، لا يخالطهم خوف ، يعمهم اللَّه بعقاب فيدعونه دعاء الغريق فلا يستجيب لهم ! :\r\n« زمانى بر مردم فرا مىرسد كه باطنهاى آنها زشت و آلوده مىشود ، و ظاهرشان زيبا ، به خاطر طمع در دنيا اين در حالى كه علاقه اى به پاداشهاى پروردگارشان ندارند ، دين آنها ريا مىشود ، و خوف خدا ، در دل آنها وجود ندارد ، خداوند همه آنها را به عذاب سختى گرفتار مىكند ، و هر قدر خدا را مانند شخص غريق بخوانند هرگز دعايشان مستجاب نمىشود » ( 1 ) .\r\n2 - در حديث ديگرى از امام صادق ع مىخوانيم كه به يكى از يارانش به نام « زراره » فرمود .\r\nمن عمل للناس كان ثوابه على الناس يا زراره ! كل رياء شرك ! :\r\n« كسى كه براى مردم عمل كند ثوابش بر مردم است ، اى زراره ! هر ريايى شرك است » ! ( 2 ) .\r\n3 - در حديث ديگرى از پيامبر اكرم ص آمده است :\r\nان المرائى يدعى يوم القيامة باربعة اسماء : يا كافر ! يا فاجر ! يا غادر ! يا خاسر ! حبط عملك ، و بطل اجرك ، فلا خلاص لك اليوم ، فالتمس اجرك ممن كنت تعمل له ! :\r\n« شخص رياكار در روز قيامت با چهار نام صدا زده مىشود : اى كافر ! اى فاجر ! اى حيله گر ! واى زيانكار ! عملت نابود شد ، و اجرت باطل گشت ، امروز هيچ راه نجاتى ندارى ، پاداش خود را از كسى بخواه كه از براى او عمل كردى » ! ( 3 ) .\r\n\r\n","description":"","footnote":"\r\n( 1 ) « اصول كافى » جلد 2 باب الرياء حديث 14 .\r\n( 2 ) « وسائل الشيعه » جلد اول صفحه 49 ( ذيل حديث 11 ) .\r\n( 3 ) « وسائل الشيعه » جلد اول صفحه 51 ( ذيل حديث 16 ) .\r\n","page_name":" 365 ","page_number":365},
  {"content":"\r\nخداوندا ! خلوص نيت ، سخت مشكل است ، خودت ما را در اين راه يارى فرما .\r\nپروردگارا ! آن چنان ايمانى به ما مرحمت كن كه جز به ثواب و عقاب تو نينديشيم و رضا و خشنودى و غضب خلق در راه تو براى ما يكسان باشد .\r\nبارالها ! هر خطايى در اين راه تا كنون كرده‌ايم بر ما ببخش .\r\nآمين يا رب العالمين پايان سوره ماعون\r\n","description":"","footnote":"","page_name":" 366 ","page_number":366},
  {"content":"\r\n\r\n‹ 108 › سوره كوثر اين سوره در مكه نازل شده و داراى 3 آيه است\r\n","description":"","footnote":"","page_name":" 367 ","page_number":367},
  {"content":"\r\n\r\nمحتوى و فضيلت سوره « كوثر »\r\nمشهور اين است كه اين سوره در « مكه » نازل شده است ولى بعضى احتمال مدنى بودن آن را داده‌اند ، اين احتمال نيز داده شده است كه اين سوره دو بار نازل شده يك بار در مكه و بار ديگرى در مدينه ، ولى رواياتى كه در شان نزول اين سوره وارد شده ، قول مشهور را كه اين سوره مكى است تاييد مىكند .\r\nدر شان نزول اين سوره مىخوانيم : « عاص بن وائل » كه از سران مشركان بود ، پيغمبر اكرم ص را به هنگام خارج شدن از مسجد الحرام ملاقات كرد ، و مدتى با حضرت گفتگو نمود ، گروهى از سران قريش در مسجد نشسته بودند و اين منظره را از دور مشاهده كردند ، هنگامى كه « عاص بن وائل » وارد مسجد شد به او گفتند : با كه صحبت مىكردى ؟ گفت : با اين مرد « ابتر » ! اين تعبير را به خاطر اين انتخاب كرد كه « عبد اللَّه » پسر پيغمبر اكرم ص از دنيا رفته بود ، و عرب كسى را كه پسر نداشت « ابتر » ( يعنى بلا عقب ) مىناميد ، و لذا قريش اين نام را بعد از فوت پسر پيغمبر براى حضرت انتخاب كرده بود ( سوره فوق نازل شد و پيغمبر اكرم ص را به نعمتهاى بسيار و كوثر بشارت داد ، و دشمنان او را ابتر خواند ) ( 1 ) .\r\nتوضيح اينكه : پيغمبر اكرم ص دو فرزند پسر از بانوى اسلام خديجه داشت : يكى « قاسم » و ديگرى « طاهر » كه او را « عبد اللَّه » نيز مىناميدند ، و اين هر دو در مكه از دنيا رفتند ، و پيغمبر اكرم ص فاقد فرزند پسر شد ، اين موضوع زبان بدخواهان قريش را گشود ، و كلمه « ابتر » را براى حضرتش انتخاب\r\n\r\n","description":"","footnote":"\r\n( 1 ) « مجمع البيان » جلد 10 صفحه 549 .\r\n","page_name":" 368 ","page_number":368},
  {"content":"\r\nكردند ( 1 ) .\r\nآنها طبق سنت خود براى فرزند پسر اهميت فوق العاده اى قائل بودند ، او را تداومبخش برنامه‌هاى پدر مىشمردند ، بعد از اين ماجرا آنها فكر مىكردند با رحلت پيغمبر اكرم ص برنامه‌هاى او به خاطر نداشتن فرزند ذكور تعطيل خواهد شد و خوشحال بودند .\r\nقرآن مجيد نازل شد و به طرز اعجازآميزى در اين سوره به آنها پاسخ گفت ، و خبر داد كه دشمنان او ابتر خواهند بود ، و برنامه اسلام و قرآن هرگز قطع نخواهد شد ، بشارتى كه در اين سوره داده شده از يك سو ضربه اى بود بر اميدهاى دشمنان اسلام ، و از سوى ديگر تسلى خاطرى بود به رسول اللَّه ص كه بعد از شنيدن اين لقب زشت و توطئه دشمنان قلب پاكش غمگين و مكدر شده بود .\r\nدر فضيلت تلاوت اين سوره در حديثى ( از پيغمبر اكرم ص ) آمده است :\r\nمن قرأها سقاه اللَّه من انهار الجنة ، و اعطى من الاجر بعدد كل قربان قربه العباد فى يوم عيد ، و يقربون من اهل الكتاب و المشركين :\r\n« هر كس آن را تلاوت كند خداوند او را از نهرهاى بهشتى سيراب خواهد كرد ، و به عدد هر قربانى كه بندگان خدا در روز عيد ( قربان ) قربانى مىكنند ، و همچنين قربانىهايى كه اهل كتاب و مشركان دارند ، به عدد هر يك از آنان اجرى به او مىدهد » ( 2 ) .\r\nنام اين سوره ( كوثر ) از اولين آيه آن گرفته شده است .\r\n\r\n","description":"","footnote":"\r\n( 1 ) پيغمبر اكرم صاحب فرزند ذكور ديگرى بنام « ابراهيم » از « ماريه قبطيه » در مدينه در سال هشتم هجرت شد ، ولى اتفاقا او نيز قبل از آنكه به دوسالگى برسد چشم از دنيا پوشيد و وفات او قلب پاك پيامبر ( ص ) را آزرد .\r\n( 2 ) « مجمع البيان » جلد 10 صفحه 548 .\r\n","page_name":" 369 ","page_number":369},
  {"content":"\r\n\r\n[ سوره الكوثر ‹ 108 › : آيات 1 تا 3 
  ]\r\nبِسْمِ اللَّه الرَّحْمنِ الرَّحِيمِ\r\nإِنَّا أَعْطَيْناكَ الْكَوْثَرَ ‹ 1 › فَصَلِّ لِرَبِّكَ وَانْحَرْ ‹ 2 › إِنَّ شانِئَكَ هُوَ الأَبْتَرُ ‹ 3 ›\r\n\r\nترجمه :\r\nبنام خداوند بخشنده مهربان 1 - ما به تو كوثر ( خير و بركت فراوان ) عطا كرديم .\r\n2 - اكنون كه چنين است براى پروردگارت نماز بخوان و قربانى كن .\r\n3 - مسلما دشمن تو ابتر و بلا عقب است .\r\n\r\nتفسير : ما به تو خير فراوان داديم\r\nروى سخن در تمام اين سوره به پيغمبر اكرم ص است ( مانند سوره و الضحى و سوره ا لم نشرح ) و يكى از اهداف مهم هر سه سوره تسلى خاطر آن حضرت در برابر انبوه حوادث دردناك و زخم زبانهاى مكرر دشمنان است .\r\n","description":"","footnote":"","page_name":" 370 ","page_number":370},
  {"content":"\r\nنخست مىفرمايد : « ما به تو كوثر عطا كرديم » ( * ( إِنَّا أَعْطَيْناكَ الْكَوْثَرَ ) * ) .\r\n« كوثر » وصف است كه از « كثرت » گرفته شده ، و به معنى خير و بركت فراوان است ، و به افراد « سخاوتمند » نيز « كوثر » گفته مىشود .\r\nدر اينكه منظور از « كوثر » در اينجا چيست ؟ در روايتى آمده است كه وقتى اين سوره نازل شد پيغمبر اكرم ص بر فراز منبر رفت و اين سوره را تلاوت فرمود ، اصحاب عرض كردند : اين چيست كه خداوند به تو عطا فرموده ؟ گفت :\r\nنهرى است در بهشت ، سفيدتر از شير ، و صافتر از قدح ( بلور ) در دو طرف آن قبه هايى از در و ياقوت است » . . . ( 1 ) .\r\nدر حديث ديگرى از امام صادق ع مىخوانيم كه فرمود : « كوثر نهرى است در بهشت كه خداوند آن را به پيغمبرش در عوض فرزندش ( عبد اللَّه كه در حيات او از دنيا رفت ) به او عطا فرمود .\r\nبعضى نيز گفته‌اند : منظور همان « حوض كوثر » است كه تعلق به پيامبر ص دارد و مؤمنان به هنگام ورود در بهشت از آن سيراب مىشوند ( 2 ) .\r\nبعضى آن را به نبوت تفسير كرده ، و بعضى ديگر به قرآن ، و بعضى به كثرت اصحاب و ياران ، و بعضى به كثرت فرزندان و ذريه كه همه آنها از نسل دخترش فاطمه زهرا ع به وجود آمدند ، و آن قدر فزونى يافتند كه از شماره بيرونند ، و تا دامنه قيامت يادآور وجود پيغمبر اكرمند ، بعضى نيز آن را به « شفاعت » تفسير كرده و حديثى از امام صادق در اين زمينه نقل نموده‌اند ( 3 ) .\r\nتا آنجا كه « فخر رازى » پانزده قول در تفسير « كوثر » ذكر كرده است ، ولى ظاهر اين است كه غالب اينها بيان مصداقهاى روشنى از اين مفهوم وسيع\r\n\r\n","description":"","footnote":"\r\n( 1 و 2 ) مجمع البيان جلد 10 صفحه 549 .\r\n( 3 ) « همان مدرك » .\r\n","page_name":" 371 ","page_number":371},
  {"content":"\r\nو گسترده است ، زيرا چنان كه گفتيم « كوثر » به معنى « خير كثير و نعمت فراوان » است ، و مىدانيم خداوند بزرگ نعمتهاى فراوان بسيارى به پيغمبر اكرم ص ارزانى داشت كه هر يك از آنچه در بالا گفته شد يكى از مصداقهاى روشن آن است ، و مصداقهاى بسيار ديگرى نيز دارد كه ممكن است به عنوان تفسير مصداقى براى آيه ذكر شود .\r\nبه هر حال تمام مواهب الهى بر شخص پيغمبر اكرم ص در تمام زمينه‌ها حتى پيروزيهايش در غزوات بر دشمنان ، و حتى علماى امتش كه در هر عصر و زمان مشعل فروزان قرآن و اسلام را پاسدارى مىكنند ، و به هر گوشه اى از جهان مىبرند ، همه در اين خير كثير وارد هستند .\r\nفراموش نبايد كرد اين سخن را خداوند زمانى به پيامبرش مىگويد كه كه آثار اين خير كثير هنوز ظاهر نشده بود ، اين خبرى بود از آينده نزديك و آينده‌هاى دور ، خبرى بود اعجازآميز و بيانگر حقانيت دعوت رسول اكرم ص .\r\nاين نعمت عظيم و خير فراوان شكرانه عظيم لازم دارد ، هر چند شكر مخلوق هرگز حق نعمت خالق را ادا نمىكند ، بلكه توفيق شكرگزارى خود نعمت ديگرى است از ناحيه او لذا مىفرمايد : « اكنون كه چنين است ، فقط براى پروردگارت نماز بخوان و قربانى كن » ( * ( فَصَلِّ لِرَبِّكَ وَانْحَرْ ) * ) .\r\nآرى بخشنده نعمت او است ، بنا بر اين نماز و عبادت و قربانى كه آن هم نوعى عبادت است براى غير او معنى ندارد ، مخصوصا با توجه به مفهوم « رب » كه حكايت از تداوم نعمتها و تدبير و ربوبيت پروردگار مىكند .\r\nكوتاه سخن اينكه « عبادت » خواه به صورت نماز باشد ، يا قربانى كردن مخصوص « رب » و ولى نعمت است ، و او منحصرا ذات پاك خدا است .\r\n","description":"","footnote":"","page_name":" 372 ","page_number":372},
  {"content":"\r\nاين در برابر اعمال مشركان است كه براى بتها سجده و قربانى مىكردند ، در حالى كه نعمتهاى خود را از خدا مىدانستند ! و به هر حال تعبير « لربك » دليل روشنى است بر مساله لزوم قصد قربت در عبادات .\r\nبسيارى از مفسران معتقدند كه منظور نماز روز عيد قربان ، و قربانى كردن در همان روز است ، ولى ظاهرا مفهوم آيه مفهوم عام و گسترده اى است هر چند نماز و قربانى روز عيد يكى از مصداقهاى روشن آن است .\r\nتعبير به « * ( وَانْحَرْ ) * » از ماده « نحر » كه مخصوص كشتن شتر است ، شايد به خاطر اين است كه در ميان قربانيها شتر از اهميت بيشترى برخوردار بود ، و مسلمانان نخستين علاقه بسيار به آن داشتند ، و قربانى كردن شتر بدون ايثار و گذشت ممكن نبود .\r\nدر اينجا دو تفسير ديگر براى آيه فوق ذكر شده است :\r\n1 - منظور از جمله « * ( وَانْحَرْ ) * » رو به قبله ايستادن به هنگام نماز است ، چرا كه ماده « نحر » به معنى گلوگاه مىباشد ، سپس عرب آن را معنى « مقابله با هر چيز » استعمال كرده است ، و لذا مىگويند « منازلنا تتناحر » يعنى :\r\n« منزلهاى ما در مقابل يكديگر است » .\r\n2 - منظور بلند كردن دستها به هنگام تكبير و آوردن آن در مقابل گلوگاه و صورت است ، در حديثى مىخوانيم : « هنگامى كه اين سوره نازل شد پيغمبر اكرم ص از جبرئيل سؤال فرمود : اين « نحيره » ( 1 ) اى كه پروردگارم مرا به آن مامور ساخته چيست ؟\r\n\r\n","description":"","footnote":"\r\n( 1 ) « نحيره » به معنى آخرين روز ماه است ، چرا كه در آن روز انسان به استقبال ماه نو مىرود ، و بعضى آن را به معنى آخرين شب و روز ماه گرفته‌اند ، بنا بر اين معنى روايت چنين مىشود « اين استقبال از ماه آينده كه خدا مرا به آن امر كرده چيست ؟ و لذا جبرئيل گفت « نحيره » نيست .\r\n","page_name":" 373 ","page_number":373},
  {"content":"\r\n« جبرئيل » عرض كرد : « اين نحيره نيست ، بلكه خداوند به تو دستور مىدهد هنگامى كه وارد نماز مىشوى موقع تكبير ، دستها را بلند كن ، و همچنين هنگامى كه ركوع مىكنى يا سر از ركوع برمىدارى ، و يا سجده مىكنى ، چرا كه نماز ما و نماز فرشتگان در هفت آسمان همين گونه است ، و براى هر چيزى زينتى است ، و زينت نماز بلند كردن دستها در هر تكبير است » ( 1 ) .\r\nو در حديثى از امام صادق ع مىخوانيم كه در تفسير اين آيه با دست مباركش اشاره كرده و فرمود : « منظور اين است كه دستها را اين گونه در آغاز نماز بلند كنى به طورى كه كف آنها رو به قبله باشد » ( 2 ) .\r\nولى تفسير اول از همه مناسبتر است ، چرا كه منظور نفى اعمال بتپرستان است كه عبادت و قربانى را براى غير خدا مىكردند ، ولى با اين حال جمع ميان همه معانى و رواياتى كه در اين باب رسيده است هيچ مانعى ندارد و به خصوص اينكه در باره بلند كردن دست به هنگام تكبيرات روايات متعددى در كتب شيعه و اهل سنت نقل شده است ، به اين ترتيب آيه مفهوم جامعى دارد كه اينها را نيز شامل مىشود .\r\nو در آخرين آيه اين سوره با توجه به نسبتى كه سران شرك به آن حضرت مىدادند مىفرمايد : « تو ابتر و بلا عقب نيستى ، دشمن تو ابتر است » ! ( * ( إِنَّ شانِئَكَ هُوَ الأَبْتَرُ ) * ) .\r\n« شانئ » از ماده « شنئان » ( بر وزن ضربان ) به معنى عداوت و كينه - ورزى و بد خلقى كردن است ، « و » شانئ « كسى است كه داراى اين وصف باشد .\r\n\r\n","description":"","footnote":"\r\n( 1 و 2 ) « مجمع البيان » جلد 10 صفحه 550 .\r\n","page_name":" 374 ","page_number":374},
  {"content":"\r\nقابل توجه اينكه : « ابتر » در اصل به معنى « حيوان دم بريده » است ( 1 ) و انتخاب اين تعبير از سوى دشمنان اسلام به منظور هتك و توهين بود ، و تعبير « شانئ » بيانگر اين واقعيت است كه آنها در دشمنى خود حتى كمترين ادب را نيز رعايت نمىكردند ، يعنى عداوتشان آميخته با قساوت و رذالت بود ، در حقيقت قرآن مىگويد : اين لقب خود شما است نه پيغمبر اكرم ص .\r\nاز سوى ديگر همانگونه كه در شان نزول سوره گفته شد : قريش انتظار مرگ پيامبر ص و برچيده شدن بساط اسلام را داشتند ، چرا كه مىگفتند او بلا عقب است ، قرآن مىگويد تو بلا عقب نيستى ، دشمنان تو بلا عقباند !\r\n\r\nنكته‌ها :\r\n\r\n1 - « فاطمه ( ع ) » و « كوثر »\r\nگفتيم « كوثر » يك معنى جامع و وسيع دارد ، و آن « خير كثير و فراوان » است ، و مصاديق آن زياد است ، ولى بسيارى از بزرگان علماى شيعه يكى از روشنترين مصداقهاى آن را وجود مبارك « فاطمه زهرا » ( سلام اللَّه عليها ) دانسته‌اند ، چرا كه شان نزول آيه مىگويد : آنها پيغمبر اكرم ص را متهم مىكردند كه بلا عقب است ، قرآن ضمن نفى سخن آنها مىگويد : « ما به تو كوثر داديم » .\r\nاز اين تعبير استنباط مىشود كه اين « خير كثير » همان فاطمه زهرا ع است ، زيرا نسل و ذريه پيامبر ص به وسيله همين دختر گرامى در جهان انتشار يافت نسلى كه نه تنها فرزندان جسمانى پيغمبر بودند ، بلكه آئين او و تمام ارزشهاى\r\n\r\n","description":"","footnote":"\r\n( 1 ) « مجمع البيان » جلد 10 صفحه 548 .\r\n","page_name":" 375 ","page_number":375},
  {"content":"\r\nاسلام را حفظ كردند ، و به آيندگان ابلاغ نمودند ، نه تنها امامان معصوم اهل بيت ع كه آنها حساب مخصوص به خود دارند ، بلكه هزاران هزار از فرزندان فاطمه ع در سراسر جهان پخش شدند كه در ميان آنها علماى بزرگ و نويسندگان و فقها و محدثان و مفسران و الا مقام و فرماندهان عظيم بودند كه با ايثار و فداكارى در حفظ آئين اسلام كوشيدند .\r\nدر اينجا به بحث جالبى از « فخر رازى » برخورد مىكنيم كه در ضمن تفسيرهاى مختلف كوثر مىگويد :\r\nقول سوم اين است كه اين سوره به عنوان رد بر كسانى نازل شده كه عدم وجود اولاد را بر پيغمبر اكرم ص خرده مىگرفتند ، بنا بر اين معنى سوره اين است كه خداوند به او نسلى مىدهد كه در طول زمان باقى مىماند ، ببين چه اندازه از اهل بيت را شهيد كردند ، در عين حال جهان مملو از آنها است ، اين در حالى است كه از بنى اميه ( كه دشمنان اسلام بودند ) شخص قابل ذكرى در دنيا باقى نماند ، سپس بنگر و ببين چقدر از علماى بزرگ در ميان آنها است ، مانند باقر و صادق و رضا و نفس زكيه ( 1 ) و ( 2 ) .\r\n\r\n2 - اعجاز اين سوره\r\nاين سوره در حقيقت سه پيشگويى بزرگ در بردارد : از يك سو اعطاء خير كثير را به پيغمبر نويد مىدهد ( گر چه « اعطينا » به صورت فعل ماضى است ، ولى ممكن است از قبيل مضارع مسلم باشد كه در شكل ماضى بيان\r\n\r\n","description":"","footnote":"\r\n( 1 ) « نفس زكيه » لقبى است براى « محمد بن عبد اللَّه » فرزند « امام حسن مجتبى » ( ع ) كه به دست منصور دوانقى در سال 145 هجرى به شهادت رسيد .\r\n( 2 ) « تفسير فخر رازى » جلد 32 صفحه 124 .\r\n","page_name":" 376 ","page_number":376},
  {"content":"\r\nشده ) و اين خير كثير تمام پيروزيها و موفقيتهايى را كه بعدا نصيب پيغمبر اكرم ص شد ، به هنگام نزول اين سوره در مكه قابل پيشبينى نبود ، شامل مىشود .\r\nاز سوى ديگر خبر مىدهد كه پيغمبر ص بلا عقب نخواهد بود ، بلكه نسل و دودمان او به طور فراوان در جهان وجود خواهند داشت .\r\nاز سوى سوم خبر مىدهد كه دشمنان او ابتر و بلا عقب خواهند بود ، اين پيشگويى نيز تحقق يافت ، و چنان دشمنانش تار و مار شدند كه امروز اثرى از آنها باقى نمانده است ، در حالى كه طوائفى همچون « بنى اميه » و « بنى عباس » كه به مقابله با پيغمبر ص و فرزندان او برخاستند روزى آن قدر جمعيت داشتند كه فاميل و فرزندان آنها قابل شماره نبود ، ولى امروز اگر هم چيزى از آنها باقى مانده باشد هرگز شناخته نيست .\r\n\r\n3 - ضمير جمع در باره خدا براى چيست ؟\r\nقابل توجه اينكه در اينجا و در آيات فراوان ديگرى از قرآن مجيد خداوند با صيغه « متكلم مع الغير » از خود ياد مىكند مىفرمايد : « ما » كوثر را به تو عطا كرديم ! اين تعبير و مانند آن براى بيان عظمت و قدرت است ، زيرا بزرگان هنگامى كه از خود سخن مىگويند نه فقط از خود كه از مامورانشان نيز خبر مىدهند ، و اين كنايه از قدرت و عظمت و وجود فرمانبردارانى در مقابل اوامر است .\r\nدر آيه مورد بحث كلمه « ان » نيز تاكيد ديگرى است بر اين معنى ، و تعبير به « اعطيناك » و نه « آتيناك » دليل بر اين است كه خداوند « كوثر » را به حضرتش بخشيده و اعطا فرموده است ، و اين بشارتى است بزرگ به پيغمبر اكرم\r\n","description":"","footnote":"","page_name":" 377 ","page_number":377},
  {"content":"\r\nتا در برابر ياوه گوئيهاى دشمنان قلب مباركش آزرده نشود ، و در عزم آهنينش فتور و سستى راه نيابد ، و بداند تكيه گاه او خدايى است كه منبع همه خيرات است و خير كثير در اختيار او نهاده .\r\nخداوندا ! ما را از بركات اين « خير كثير » كه به پيامبرت مرحمت فرمودى بى نصيب مگردان .\r\nپروردگارا ! تو مىدانى ما آن حضرت و ذريه طاهرينش را از صميم دل دوست داريم ، ما را در زمره آنان محشور كن .\r\nبارالها ! عظمت او و آئينش بسيار است روز به روز بر اين عظمت و عزت و شوكت بيفزاى .\r\nآمين يا رب العالمين پايان سوره كوثر\r\n","description":"","footnote":"","page_name":" 378 ","page_number":378},
  {"content":"\r\n\r\n‹ 109 › سوره كافرون اين سوره در مكه نازل شده و داراى 6 آيه است\r\n","description":"","footnote":"","page_name":" 379 ","page_number":379},
  {"content":"\r\n\r\nمحتوى و فضيلت سوره « كافرون »\r\nاين سوره در « مكه » نازل شده ، و لحن و محتواى آن گواه روشنى بر اين معنى است ، همچنين شان نزولى كه به خواست خدا بعدا به آن اشاره مىشود دليل ديگرى بر اين مدعا است ، و اينكه بعضى احتمال داده‌اند مدنى باشد بسيار بعيد به نظر مىرسد .\r\nلحن سوره نشان مىدهد در زمانى نازل شده كه مسلمانان در اقليت بودند و كفار در اكثريت ، و پيغمبر اكرم ص از ناحيه آنها سخت در فشار بود ، و اصرار داشتند او را به سازش با شرك بكشانند ، پيامبر ص دست رد بر سينه همه آنها مىزند ، و آنها را به كلى مايوس مىكند ، بدون آنكه بخواهد با آنها درگير شود .\r\nاين سرمشقى است براى همه مسلمانان كه در هيچ شرائطى در اساس دين و اسلام با دشمنان سازش نكنند ، و هر وقت چنين تمنايى از ناحيه آنها صورت گيرد آنها را كاملا مايوس كنند ، مخصوصا در اين سوره دو بار اين معنى تاكيد شده كه « من معبودهاى شما را نمىپرستم » و اين تاكيد براى مايوس ساختن آنها است ، همچنين دوباره تاكيد شده كه « شما هرگز معبود من ، خداى يگانه را نمىپرستيد » و اين دليلى است بر لجاجت آنها ، و سرانجامش اين است كه « من و آئين توحيديم ، و شما و آئين پوسيده شرك آلودتان » ! در باره فضيلت اين سوره روايات فراوانى نقل شده كه حاكى از اهميت فوق العاده محتواى آن است از جمله :\r\nدر حديثى ( از پيغمبر اكرم ص نقل شده كه فرمود :\r\nمن قرأ قُلْ يا\r\n","description":"","footnote":"","page_name":" 380 ","page_number":380},
  {"content":"\r\nأَيُّهَا الْكافِرُونَ ) * فكانما قرأ ربع القرآن و تباعدت عنه مردة الشياطين ، و برأ من الشرك ، و يعافى من الفزع الاكبر :\r\n« كسى كه سوره » قل يا ايها الكافرون « را بخواند گويى ربع قرآن را خوانده ، و شياطين طغيانگر از او دور مىشوند ، و از شرك پاك مىگردد ، و از فزع ( روز قيامت ) در امان خواهد بود » ( 1 ) .\r\nتعبير به « ربع القرآن » شايد به خاطر آن است كه حدود يك چهارم قرآن مبارزه با شرك و بتپرستى است ، و عصاره آن در اين سوره آمده است ، و دور شدن شياطين سركش به خاطر آن است در اين سوره دست رد بر سينه مشركان زده شده ، و مىدانيم شرك مهمترين ابزار شيطان است .\r\nنجات در قيامت نيز در درجه اول در گرو توحيد و نفى شرك است ، همان مطلبى كه اين سوره بر محور آن دور مىزند .\r\nدر حديث ديگرى از پيغمبر اكرم ص مىخوانيم : « مردى خدمتش آمد عرض كرد اى رسول خدا ! براى اين آمده‌ام كه چيزى به من ياد دهى كه به هنگام خواب بخوانم ، فرمود :\r\nاذا اخذت مضجعك فاقرأ قُلْ يا أَيُّهَا الْكافِرُونَ ) * ثم نم على خاتمتها فانها براءة من الشرك :\r\n« هنگامى كه به بستر رفتى سوره يا ايها الكافرون را بخوان ، بعد از آن بخواب كه اين بيزارى از شرك است » ( 2 ) .\r\nو نيز در روايتى از رسول خدا ص آمده است كه به « جبير بن مطعم » فرمود : « آيا دوست دارى هنگامى كه به سفر مىروى از بهترين يارانت از نظر زاد و توشه باشى ؟ گفت : آرى پدرم و مادرم فدايت اى رسول خدا ! فرمود : اين پنج سوره را بخوان : « قُلْ يا أَيُّهَا الْكافِرُونَ » ، و « إِذا جاءَ نَصْرُ اللَّه وَالْفَتْحُ » ، و « قُلْ هُوَ اللَّه أَحَدٌ » ، و « قُلْ أَعُوذُ بِرَبِّ الْفَلَقِ » ، و\r\n\r\n","description":"","footnote":"\r\n( 1 ) « مجمع البيان » جلد 10 صفحه 551 .\r\n( 2 ) همان مدرك .\r\n","page_name":" 381 ","page_number":381},
  {"content":"\r\n« قُلْ أَعُوذُ بِرَبِّ النَّاسِ » ، و قرائت خود را با « بِسْمِ اللَّه الرَّحْمنِ الرَّحِيمِ » آغاز كن ( 1 ) .\r\nو در حديثى از امام صادق ع مىخوانيم كه مىفرمود : « پدرم مىگفت قُلْ يا أَيُّهَا الْكافِرُونَ ربع قرآن است ، و هنگامى كه از آن فراغت مىيافت مىفرمود : اعبد اللَّه وحده ، اعبد اللَّه وحده : من تنها خدا را عبادت مىكنم من تنها خدا را عبادت مىكنم » ( 2 ) .\r\n\r\n","description":"","footnote":"\r\n( 1 و 2 ) « مجمع البيان » جلد 10 صفحه 551 .\r\n","page_name":" 382 ","page_number":382},
  {"content":"\r\n\r\n[ سوره الكافرون ‹ 109 › : آيات 1 تا 6 
  ]\r\nبِسْمِ اللَّه الرَّحْمنِ الرَّحِيمِ\r\nقُلْ يا أَيُّهَا الْكافِرُونَ ‹ 1 › لا أَعْبُدُ ما تَعْبُدُونَ ‹ 2 › وَلا أَنْتُمْ عابِدُونَ ما أَعْبُدُ ‹ 3 › وَلا أَنا عابِدٌ ما عَبَدْتُّمْ ‹ 4 ›\r\nوَ لا أَنْتُمْ عابِدُونَ ما أَعْبُدُ ‹ 5 › لَكُمْ دِينُكُمْ وَلِيَ دِينِ ‹ 6 ›\r\n\r\nترجمه :\r\nبنام خداوند بخشنده مهربان 1 - بگو اى كافران ! 2 - آنچه را شما مىپرستيد من نمىپرستم .\r\n3 - و نه شما آنچه را من پرستش مىكنم مىپرستيد .\r\n4 - و نه من هرگز آنچه را شما پرستش كرده‌ايد مىپرستم .\r\n","description":"","footnote":"","page_name":" 383 ","page_number":383},
  {"content":"\r\n5 - و نه شما آنچه را كه من مىپرستم عبادت مىكنيد .\r\n6 - ( حال كه چنين است ) آئين شما براى خودتان و آئين من براى خودم !\r\n\r\nشان نزول :\r\nدر روايات آمده است كه « اين سوره در باره گروهى از سران مشركان قريش نازل شده ، مانند » وليد بن مغيره « و » عاص بن وائل « و » حارث بن قيس « و » امية بن خلف « و . . . گفتند : اى محمد ! تو بيا از آئين ما پيروى كن ، ما نيز از آئين تو پيروى مىكنيم ، و تو را در تمام امتيازات خود شريك مىسازيم ، يك سال تو خدايان ما را عبادت كن ! و سال ديگر ما خداى تو را عبادت مىكنيم ، اگر آئين تو بهتر باشد ما در آن با تو شريك شده‌ايم ، و بهره خود را گرفته‌ايم ، و اگر آئين ما بهتر باشد تو در آئين ما شريك شده و بهره ات را از آن گرفته اى ! پيغمبر ص فرمود : پناه بر خدا كه من چيزى را همتاى او قرار دهم ! گفتند : لا اقل بعضى از خدايان ما را لمس كن و از آنها تبرك بجوى ما تصديق تو مىكنيم و خداى تو را مىپرستيم ! پيامبر ص فرمود : من منتظر فرمان پروردگارم هستم .\r\nدر اين هنگام سوره « * ( قُلْ يا أَيُّهَا الْكافِرُونَ ) * » نازل شد ، و رسول اللَّه به مسجد الحرام آمد ، در حالى كه جمعى از سران قريش در آنجا جمع بودند بالاى سر آنها ايستاد ، و اين سوره را تا آخر بر آنها خواند آنها وقتى پيام اين سوره را شنيدند كاملا مايوس شدند ، و حضرت و يارانش را آزار دادند » ( 1 ) .\r\n\r\n","description":"","footnote":"\r\n( 1 ) اين شان نزول را بسيارى از مفسران با مختصر اختلافى در عبارات در تفاسير خود آورده‌اند از جمله « طبرسى » در « مجمع البيان » « قرطبى » در تفسيرش و « ابو الفتوح رازى » در تفسير خود و « سيوطى » در « در المنثور » .\r\n","page_name":" 384 ","page_number":384},
  {"content":"\r\n\r\nتفسير : هرگز با بتپرستان سر سازش ندارم\r\nآيات اين سوره پيغمبر اكرم ص را مخاطب ساخته ، مىفرمايد :\r\n« بگو اى كافران » ( * ( قُلْ يا أَيُّهَا الْكافِرُونَ ) * ) .\r\n« آنچه را شما مىپرستيد نمىپرستم » ( * ( لا أَعْبُدُ ما تَعْبُدُونَ ) * ) .\r\n« و نه شما آنچه را من پرستش مىكنم مىپرستيد » ( * ( وَلا أَنْتُمْ عابِدُونَ ما أَعْبُدُ ) * ) .\r\nبه اين ترتيب جدايى كامل خط خود را از آنها مشخص مىكند ، و با صراحت مىگويد : من هرگز بتپرستى نخواهم كرد ، و شما نيز با اين لجاجت كه داريد و با تقليد كوركورانه از نياكان كه روى آن اصرار مىورزيد و با منافع نامشروع سرشارى كه از بتپرستان عائد شما مىشود هرگز حاضر به خداپرستى خالص از شرك نيستيد .\r\nبار ديگر براى مايوس كردن كامل بتپرستان از هر گونه سازش بر سر توحيد و بتپرستى مىافزايد : « و نه من هرگز آنچه را شما پرستش كرده‌ايد مىپرستم » ( * ( وَلا أَنا عابِدٌ ما عَبَدْتُّمْ ) * ) .\r\n« و نه شما آنچه را كه من مىپرستم عبادت مىكنيد » ( * ( وَلا أَنْتُمْ عابِدُونَ ما أَعْبُدُ ) * ) .\r\n","description":"","footnote":"","page_name":" 385 ","page_number":385},
  {"content":"\r\nبنا بر اين اصرار بى جا در مصالحه بر سر مساله بتپرستى نكنيد كه اين امر غير ممكن است .\r\n« حال كه چنين است آئين شما براى خودتان و آئين من براى خودم » ( * ( لَكُمْ دِينُكُمْ وَلِيَ دِينِ ) * ) .\r\nبسيارى از مفسران تصريح كرده‌اند كه منظور از « كافرون » در اينجا گروه خاصى از سران بتپرستان مكه‌اند ، بنا بر اين « الف و لام » در « الكافرون » به اصطلاح براى « عهد » است ، نه براى « جمع » .\r\nممكن است دليل آنها بر اين مطلب علاوه بر آنچه در شان نزول گفته شد اين باشد كه بسيارى از بتپرستان مكه سرانجام ايمان آوردند ، بنا بر اين اگر مىگويد نه شما معبود مرا عبادت مىكنيد و نه من معبود شما را حتما در مورد آن گروهى از سران شرك و كفر است كه تا پايان عمر هرگز ايمان نياوردند و گرنه بسيارى از مشركان به هنگام فتح مكه فوج فوج وارد اسلام شدند .\r\n\r\nدر اينجا چند سؤال مطرح است كه بايد به آن پاسخ گفت :\r\n\r\n1 - چرا سوره با فرمان « قل » ( بگو ) شروع شده است :\r\nآيا بهتر اين نبود گفته شود « * ( يا أَيُّهَا الْكافِرُونَ ) * » بدون اينكه « قل » در آغاز آن باشد ؟ و به تعبير ديگر : پيغمبر ص بايد دستور خداوند را اجرا كند و جمله « * ( يا أَيُّهَا الْكافِرُونَ ) * » را به آنها بگويد : نه اينكه جمله « * ( قُلْ ) * » را نيز تكرار كند .\r\nپاسخ اين سؤال با توجه به محتواى سوره روشن است ، زيرا مشركان عرب پيغمبر اكرم ص را دعوت به سازش بر سر بتها كرده بودند . و او مىبايست اين\r\n","description":"","footnote":"","page_name":" 386 ","page_number":386},
  {"content":"\r\nمطلب را از خود نفى كند ، و بگويد : من هرگز تسليم شما نمىشوم ، و عبادتم را با شرك آلوده نمىكنم اگر كلمه « قل » در آغاز اين سوره نباشد سخن سخن خدا خواهد شد ، و در اين صورت جمله « * ( لا أَعْبُدُ ما تَعْبُدُونَ ) * » ( من آنچه را شما عبادت مىكنيد نمىپرستم ) و امثال آن مفهومى نخواهد داشت .\r\nبعلاوه چون كلمه « قل » در پيام جبرئيل از سوى خدا بوده ، پيغمبر اكرم ص موظف است كه براى حفظ اصالت قرآن آن را عينا بازگو كند ، و اين خود نشان مىدهد كه « جبرئيل » و « رسول اكرم » ص در نقل وحى الهى كمترين تغييرى نداده‌اند ، و عملا ثابت كرده‌اند مامورانى هستند گوش بر فرمان الهى ، همانگونه كه در آيه 15 سوره يونس مىخوانيم : قُلْ ما يَكُونُ لِي أَنْ أُبَدِّلَه مِنْ تِلْقاءِ نَفْسِي إِنْ أَتَّبِعُ إِلَّا ما يُوحى إِلَيَّ : « بگو من حق ندارم كه قرآن را از پيش خود تغيير دهم من فقط از چيزى پيروى مىكنم كه بر من وحى مىشود » .\r\n\r\n2 - مگر بتپرستان منكر خدا بودند ؟\r\nمىدانيم بتپرستان هرگز خدا را انكار نمىكردند ، و طبق صريح آيات قرآن اگر از خالق آسمان و زمين از آنها سؤال مىشد مىگفتند : خدا است :\r\nوَ لَئِنْ سَأَلْتَهُمْ مَنْ خَلَقَ السَّماواتِ وَالأَرْضَ لَيَقُولُنَّ اللَّه ( لقمان 25 ) .\r\nپس چگونه در اين سوره مىگويد : « نه من معبود شما را مىپرستم و نه شما معبود مرا » ؟\r\nپاسخ اين سؤال نيز با توجه به اينكه بحث از مساله خلقت نيست ، بلكه از مساله عبادت است ، روشن مىشود ، بتپرستان خالق جهان را « خدا » مىدانستند ، ولى معتقد بودند بايد بتها را « عبادت » كرد ، تا آنها واسطه در درگاه خدا شوند ، يا اينكه اصلا ما لايق اين نيستيم كه خدا را پرستش كنيم ، بلكه بايد بتهاى\r\n","description":"","footnote":"","page_name":" 387 ","page_number":387},
  {"content":"\r\nجسمانى را پرستش كنيم ، اينجاست كه قرآن قلم سرخ بر اوهام و پندارهاى آنها مىكشد ، و مىگويد عبادت بايد فقط براى خدا باشد ، نه بتها ، و نه هر دو !\r\n\r\n3 - اين تكرار براى چيست ؟\r\nدر اينكه آيا تكرار نفى عبادت بتها از ناحيه پيغمبر ص و نفى عبادت خدا از ناحيه مشركان ، براى چيست ؟ گفتگو بسيار است .\r\nجمعى معتقدند كه اين تكرار براى تاكيد و مايوس كردن كامل مشركان ، و جدا نمودن مسير آنها از مسير اسلام است ، و اثبات عدم امكان سازش ميان توحيد و شرك مىباشد ، و به تعبير ديگر چون آنها در دعوت پيغمبر اكرم ص به سوى شرك اصرار مىورزيدند و تكرار مىكردند قرآن نيز رد آنها را تكرار مىكند .\r\nدر حديثى آمده است كه « ابو شاكر ديصانى » ( يكى از زنادقه عصر امام صادق ع از يكى از ياران امام صادق بنام « ابو جعفر احول » ( محمد بن على نعمانى كوفى معروف به مؤمن طاق ) از دليل تكرار اين آيات سؤال كرد و گفت آيا شخص حكيم ممكن است اينچنين تكرارى در كلامش باشد ؟\r\nابو جعفر احول چون در اينجا پاسخى نداشت وارد مدينه شد خدمت امام صادق ع رسيد ، و در اين باره سؤال كرد ، امام ع فرمود : سبب نزول اين آيات و تكرار آن اين بود كه قريش به رسول خدا پيشنهاد كردند كه يك سال تو خدايان ما را بپرست ، سال ديگر ما خداى تو را مىپرستيم ، و همچنين سال بعد تو خدايان ما را بپرست و سال ديگر ( سال چهارم ) ما خداى تو را مىپرستيم ، آيات فوق نازل شد و تمام اين پيشنهادها را نفى كرد .\r\nهنگامى كه ابو جعفر « احول » اين پاسخ را براى « ابو شاكر » بيان كرد\r\n","description":"","footnote":"","page_name":" 388 ","page_number":388},
  {"content":"\r\nاو گفت : هذا ما حمله الإبل من الحجاز ! : « اين بارى است كه شتران از حجاز آورده‌اند » ( 1 ) ( اشاره به اينكه سخن تو نيست و گفتار امام صادق ع است ) .\r\nبعضى ديگر گفته‌اند : اين تكرار به خاطر اين است كه يكى ناظر به حال مىباشد و ديگرى ناظر به آينده ، يعنى نه در حال و نه در آينده هرگز معبود شما را پرستش نمىكنم ! ولى ظاهرا شاهدى براى اين تفسير وجود ندارد .\r\nتفسير سومى نيز براى اين تكرار گفته‌اند كه « اولى » اختلاف در معبودها را بيان مىكند ، و دومى اختلاف در عبادت را ، يعنى نه معبودهاى شما را هرگز مىپرستم ، و نه چگونگى عبادت من همچون شما است ، زيرا عبادت من خالصانه و خالى از هر گونه شرك است .\r\nبعلاوه عبادت شما از بتها از روى تقليد كوركورانه نياكان است و عبادت من نسبت به خدا از روى تحقيق و شكر است ( 2 ) .\r\nولى ظاهر اين است كه اين تكرار براى تاكيد است ، همانگونه كه در بالا توضيح داده‌ايم و در حديث امام صادق ع نيز اشاره به آن شده بود .\r\nدر اينجا تفسير چهارمى نيز وجود دارد و آن اينكه در آيه دوم مىفرمايد :\r\n« آنچه را كه شما اكنون مىپرستيد من پرستش نمىكنم » و در آيه چهارم مىفرمايد :\r\n« من در گذشته نيز معبودهاى شما را نمىپرستيدم تا چه رسد به امروز » .\r\nاين تفاوت با توجه به اينكه در آيه دوم « تعبدون » به صورت فعل مضارع\r\n\r\n","description":"","footnote":"\r\n( 1 ) « تفسير على بن ابراهيم » جلد 2 صفحه 445 .\r\n( 2 ) بنا بر اين تفسير « ما » در آيه دوم و سوم « ما موصوله » است ، و در آيه چهارم و پنجم « مصدريه » است ( اين وجه را ابو الفتوح رازى به عنوان يكى از تفسيرهاى آيه در جلد 12 صفحه 192 آورده مرحوم طبرسى نيز ذيل آيات مورد بحث به آن اشاره كرده است ) .\r\n","page_name":" 389 ","page_number":389},
  {"content":"\r\nو « عبدتم » در آيه چهارم به صورت فعل ماضى است بعيد به نظر نمىرسد ( 1 ) .\r\nهر چند اين تفسير فقط تكرار آيه دوم و چهارم را حل مىكند اما تكرار آيه سوم و پنجم هم چنان به قوت خود باقى است ( 2 ) .\r\n\r\n4 - آيا مفهوم آيه « * ( لَكُمْ دِينُكُمْ ) * . . . » جواز بتپرستى است ؟ !\r\nگاهى چنين تصور شده كه آخرين آيه اين سوره كه مىگويد : « آئين شما براى خودتان ، و آئين من براى خودم » همان مفهوم « صلح كل » را دارد ، و به آنها اجازه مىدهد كه بر آئينشان بمانند ، چرا كه اصرار بر پذيرش آئين اسلام نمىكند ! ولى اين پندار بسيار سست و بى اساس است ، زيرا لحن آيات به خوبى نشان مىدهد كه اين تعبير نوعى تحقير و تهديد است ، يعنى آئين شما به خودتان ارزانى باد ! و به زودى عواقب نكبتبار آن را خواهيد ديد ، شبيه آنچه در آيه 55 سوره قصص آمده :\r\nوَ إِذا سَمِعُوا اللَّغْوَ أَعْرَضُوا عَنْه وَقالُوا لَنا أَعْمالُنا وَلَكُمْ أَعْمالُكُمْ سَلامٌ عَلَيْكُمْ لا نَبْتَغِي الْجاهِلِينَ : « مؤمنان هر گاه سخن لغوى را بشنوند از آن روى مىگردانند ، و مىگويند : اعمال ما براى ما و اعمال شما براى خودتان ، سلام بر شما ( سلام وداع و جدايى ) ما طالب جاهلان نيستيم » ! شاهد گوياى اين مطلب صدها آيه قرآن مجيد است كه شرك را در تمام اشكالش مىكوبد ، و از هر كارى منفورتر مىشمرد ، و گناهى نابخشودنى مىداند .\r\n\r\n","description":"","footnote":"\r\n( 1 ) بنا بر اين « عابد » كه اسم فاعل است نيز در اين آيه بايد معنى ماضى بدهد .\r\n( 2 ) ضمنا بايد توجه داشت كه « ما موصوله » هر چند غالبا براى غير ذوى العقول مىآيد بسيار ديده شده كه در ذوى العقول نيز به كار مىرود ، آيات قرآن نيز شاهد بر اين مدعى است .\r\n","page_name":" 390 ","page_number":390},
  {"content":"\r\nجوابهاى ديگرى از اين سؤال نيز داده‌اند ، مانند اينكه آيه محذوفى دارد و در تقدير چنين است : لكم جزاء دينكم و لى جزاء دينى ، « جزاى دين شما براى شما ، و جزاى دين من براى من » .\r\nديگر اينكه : « دين » در اينجا به معنى جزا است ، و آيه نيز هيچ محذوفى ندارد ، و مفهومش اين است شما جزاى خودتان را مىگيريد و من هم جزاى خودم را ( 1 ) .\r\nولى تفسير و پاسخ اول مناسبتر به نظر مىرسد .\r\n\r\n5 - او هرگز يك لحظه با شرك سازش نكرد\r\nآنچه در اين سوره آمده در واقع بيانگر اين واقعيت است كه توحيد و شرك دو برنامه متضاد و دو مسير كاملا جدا مىباشد ، و هيچ شباهتى با يكديگر ندارند ، توحيد انسان را به خدا مربوط مىسازد ، در حالى كه شرك او را از خدا بيگانه مىكند .\r\nتوحيد رمز وحدت و يگانگى در تمام زمينه‌ها است در حالى كه شرك مايه تفرقه و پراكندگى در همه شؤون است .\r\nتوحيد انسان را از عالم ماده و جهان طبيعت بالا مىبرد ، و در ما وراى طبيعت به وجود بى انتهاى الهى پيوند مىدهد ، در حالى كه شرك انسان را در چاه طبيعت سرنگون مىسازد ، و به موجودات محدود و ضعيف و فانى پيوند مىدهد .\r\nبه همين دليل پيغمبر اكرم ص و تمام انبياء عظام نه تنها يك لحظه با شرك سازش نكردند ، بلكه نخستين و مهمترين برنامه آنها مبارزه با آن بود .\r\n\r\n","description":"","footnote":"\r\n( 1 ) ضمنا بايد توجه داشت كه « دين » در جمله « و لى دين » مكسور است و كسره آن دلالت بر ياء محذوف مىكند و در واقع « و لى دينى » است .\r\n","page_name":" 391 ","page_number":391},
  {"content":"\r\nامروز نيز همه پويندگان راه حق و علماء و مبلغان اين آئين بايد همين خط را ادامه دهند ، و در همه جا برائت و بيزارى خود را از هر گونه شرك و سازش با مشركان اعلام دارند .\r\nاين است راه اصيل اسلام .\r\nخداوندا ! ما را از هر گونه شرك و افكار و اعمال شرك آلود بر كنار دار پروردگارا ! وسوسه‌هاى مشركين عصر ما نيز خطرناك است ، ما را از گرفتارى دام آنها حفظ كن .\r\nبارالها ! به ما آن چنان شجاعت و صراحت و قاطعيتى مرحمت فرما كه همچون پيغمبر اكرم ص هر گونه پيشنهاد سازش با كفر و شرك را رد كنيم .\r\nآمين يا رب العالمين پايان سوره كافرون\r\n","description":"","footnote":"","page_name":" 392 ","page_number":392},
  {"content":"\r\n\r\n‹ 110 › سوره نصر اين سوره در « مدينه » نازل شده و داراى 3 آيه است\r\n","description":"","footnote":"","page_name":" 393 ","page_number":393},
  {"content":"\r\n\r\nمحتوى و فضيلت سوره « نصر »\r\nاين سوره در مدينه و بعد از هجرت نازل شده است ، و در آن بشارت و نويد از پيروزى عظيمى مىدهد كه به دنبال آن مردم گروه گروه وارد دين خدا مىشوند ، و لذا به شكرانه اين نعمت بزرگ پيغمبر اكرم ص را دعوت به « تسبيح » و « حمد » الهى و « استغفار » مىكند .\r\nگر چه در اسلام فتوحات زيادى رخ داد ، ولى فتحى با مشخصات فوق جز « فتح مكه » نبود ، به خصوص اينكه طبق بعضى از روايات اعراب معتقد بودند اگر پيامبر اسلام ص مكه را فتح كند و بر آن مسلط گردد اين دليل بر حقانيت او است ، چرا كه اگر بر حق نباشد خدا چنين اجازه اى را به او نمىدهد ، همانگونه كه به لشكر عظيم « ابرهه » اجازه نداد ، به همين دليل بعد از فتح مكه مشركان عرب گروه گروه وارد اسلام شدند .\r\nبعضى گفته‌اند : اين سوره بعد از « صلح حديبيه » در سال ششم هجرت ، و دو سال قبل از « فتح مكه » نازل گرديد .\r\nاما اينكه بعضى احتمال داده‌اند بعد از فتح مكه در سال دهم هجرت در حجة الوداع نازل شده بسيار بعيد است ، چرا كه تعبيرات سوره با اين معنى سازگار نيست ، زيرا خبر از يك حادثه مربوط به آينده مىدهد ، نه گذشته .\r\nيكى از نامهاى اين سوره . سوره « توديع » است ( توديع يعنى خدا حافظى ) چرا كه در آن خبر ضمنى از رحلت پيامبر ص است .\r\nدر حديثى آمده است هنگامى كه اين سوره نازل شد و پيغمبر اكرم ص آن را بر ياران خود تلاوت كرد همگى خوشحال و خوشدل شدند ، ولى عباس\r\n","description":"","footnote":"","page_name":" 394 ","page_number":394},
  {"content":"\r\nعموى پيامبر ص كه آن را شنيد گريه كرد ، پيغمبر ص فرمود : اى عمو چرا گريه مىكنى ؟\r\nعرض كرد گمان مىكنم خبر رحلت شما در اين سوره داده شده اى رسول خدا ! فرمود : مطلب همانگونه است كه تو مىگويى » ( 1 ) .\r\nدر اينكه از كجاى اين سوره چنين مطلبى استفاده مىشود در ميان مفسران گفتگو است ، زيرا در ظاهر آيات آن چيزى جز بشارت از فتح و پيروزى نيست ، اين مفهوم ظاهرا از اينجا استفاده شده كه اين سوره دليل بر آن است كه رسالت پيامبر ص به پايان رسيده ، و آئين او كاملا تثبيت شده است ، و معلوم است در چنين حالتى انتظار رحلت از سراى فانى به جهان باقى ، كاملا قابل پيشبينى است .\r\nدر باره فضيلت تلاوت اين سوره در حديثى ( از پيغمبر اكرم ص آمده است ) :\r\nمن قرأها فكانما شهد مع رسول اللَّه ( ص ) فتح مكه :\r\n« كسى كه آن را تلاوت كند همانند اين است كه همراه پيغمبر ص در فتح مكه بوده است » ( 2 ) .\r\nدر حديث ديگرى از امام صادق ع مىخوانيم : « كسى كه سوره إِذا جاءَ نَصْرُ اللَّه وَالْفَتْحُ را در نماز نافله يا فريضه بخواند خداوند او را بر تمام دشمنانش پيروز مىكند و در قيامت در حالى وارد محشر مىشود كه نامه اى با او است كه سخن مىگويد ، خداوند آن را از درون قبرش همراه او بيرون فرستاده ، و آن امان نامه اى است از آتش جهنم . . . ( 3 ) .\r\n\r\n","description":"","footnote":"\r\n( 1 ) « مجمع البيان » جلد 10 صفحه 554 - اين مضمون در روايات متعددى با الفاظ مختلفى ذكر شده است ( الميزان جلد 20 صفحه 532 ) .\r\n( 2 ) « مجمع البيان » جلد 10 صفحه 553 .\r\n( 3 ) همان مدرك .\r\n","page_name":" 395 ","page_number":395},
  {"content":"\r\nناگفته پيدا است اينهمه افتخار و فضيلت از آن كسى است كه با خواندن اين سوره در خط رسول اللَّه قرار گيرد ، و به آئين و سنت او عمل كند ، نه تنها به لقلقه زبان قناعت نمايد .\r\n","description":"","footnote":"","page_name":" 396 ","page_number":396},
  {"content":"\r\n\r\n[ سوره النصر ‹ 110 › : آيات 1 تا 3 
  ]\r\nبِسْمِ اللَّه الرَّحْمنِ الرَّحِيمِ\r\nإِذا جاءَ نَصْرُ اللَّه وَالْفَتْحُ ‹ 1 › وَرَأَيْتَ النَّاسَ يَدْخُلُونَ فِي دِينِ اللَّه أَفْواجاً ‹ 2 › فَسَبِّحْ بِحَمْدِ رَبِّكَ وَاسْتَغْفِرْه إِنَّه كانَ تَوَّاباً ‹ 3 ›\r\n\r\nترجمه :\r\nبنام خداوند بخشنده مهربان 1 - هنگامى كه يارى خدا و پيروزى فرا رسد .\r\n2 - و مردم را ببينى گروه گروه وارد دين خدا مىشوند .\r\n3 - پروردگارت را تسبيح و حمد كن ، و از او آمرزش بخواه كه او بسيار توبه پذير است .\r\n\r\nتفسير : هنگامى كه پيروزى نهايى فرا رسد ! . . .\r\nدر نخستين آيه اين سوره كه مىفرمايد : « هنگامى كه يارى خدا و پيروزى فرا رسد » . . . ( * ( إِذا جاءَ نَصْرُ اللَّه وَالْفَتْحُ ) * ) .\r\n","description":"","footnote":"","page_name":" 397 ","page_number":397},
  {"content":"\r\nو مردم را به بينى كه گروه گروه در دين خدا وارد مىشوند » . . . ( * ( وَرَأَيْتَ النَّاسَ يَدْخُلُونَ فِي دِينِ اللَّه ، أَفْواجاً ) * ) .\r\nبه شكرانه اين نعمت بزرگ و اين پيروزى و نصرت الهى ، پروردگارت را تسبيح و حمد كن ، و از او آمرزش بخواه كه او بسيار توبه پذير است » ( * ( فَسَبِّحْ بِحَمْدِ رَبِّكَ وَاسْتَغْفِرْه إِنَّه كانَ تَوَّاباً ) * ) .\r\nدر اين سه آيه كوتاه و پر محتوا ، ريزه كاريهاى فراوان است كه دقت در آنها كمك به فهم هدف نهايى سوره مىكند :\r\n1 - در آيه اول « نصرت » اضافه به « خداوند » شده است ( نصر اللَّه ) تنها در اينجا نيست كه اين اضافه ديده مىشود ، در بسيارى از آيات قرآن اين معنى منعكس است ، از جمله در آيه 214 بقره مىخوانيم : أَلا إِنَّ نَصْرَ اللَّه قَرِيبٌ :\r\n« بدانيد يارى خدا نزديك است » .\r\nو در آيه 126 آل عمران و 10 انفال آمده است : وَمَا النَّصْرُ إِلَّا مِنْ عِنْدِ اللَّه : « نصرت جز از ناحيه خدا نيست » .\r\nاشاره به اينكه به هر حال يارى و پيروزى به اراده حق است .\r\nدرست است كه براى غلبه بر دشمن بايد تامين قوا و تهيه نيرو كرد ، ولى يك انسان موحد ، نصرت را تنها از ناحيه خدا مىداند و به همين دليل به هنگام پيروزى مغرور نمىشود ، بلكه در مقام شكر و سپاس الهى درمىآيد .\r\n2 - در اين سوره نخست از نصرت الهى ، و سپس فتح و پيروزى ، و بعد نفوذ\r\n","description":"","footnote":"","page_name":" 398 ","page_number":398},
  {"content":"\r\nو گسترش اسلام ، و ورود مردم دسته دسته در دين خدا سخن به ميان آمده ، و اين هر سه علت و معلول يكديگرند ، تا نصرت و يارى الهى نباشد فتح و پيروزى نيست ، و تا فتح و پيروزى نرسد و موانع از سر راه برداشته نشود مردم گروه گروه مسلمان نمىشوند ، و البته به دنبال اين سه مرحله كه هر كدام نعمتى است بزرگ ، مرحله چهارم يعنى مرحله شكر و حمد و ستايش خدا فرا مىرسد .\r\nو از سوى ديگر نصرت الهى و پيروزى همه براى اين است كه هدف نهايى يعنى ورود مردم در دين خدا و هدايت همگانى صورت گيرد .\r\n3 - « فتح » در اينجا به صورت مطلق گفته شده ، و با قرائنى كه قبلا اشاره كرديم بدون شك منظور از آن فتح مكه است كه چنين بازتاب گسترده اى داشت ، و به راستى فتح مكه ، فصل نوينى در تاريخ اسلام گشود ، چرا كه مركز اصلى شرك متلاشى شد ، بتها از ميان رفت ، اميد بتپرستان به ياس و نوميدى مبدل گشت ، و موانعى كه بر سر راه ايمان مردم به اسلام وجود داشت ، برچيده شد .\r\nبه همين دليل فتح مكه را بايد مرحله تثبيت اسلام ، و استقرار آن در جزيرة العرب ، و سپس در جهان دانست ، و لذا بعد از فتح مكه ديگر هيچ مقاومتى از ناحيه مشركان ( جز در يك مورد كه آن هم به سرعت سركوب شد ) ديده نشد ، و مردم از تمام نقاط جزيره براى پذيرش اسلام خدمت پيامبر ص مىآمدند .\r\n4 - در ذيل آيه سه دستور مهم به پيغمبر اكرم ص ( و طبعا به همه مؤمنان ) مىدهد كه در حقيقت شكرانه اى براى اين پيروزى بزرگ ، و واكنش مناسبى در برابر اين نصرت الهى است ، دستور به « تسبيح » و « حمد » و « استغفار » .\r\n« تسبيح » به معنى منزه شمردن خداوند از هر گونه عيب و نقص است ،\r\n","description":"","footnote":"","page_name":" 399 ","page_number":399},
  {"content":"\r\nو « حمد » براى توصيف او به صفات كماليه است ، و « استغفار » در برابر نقصانها و تقصيرهاى بندگان است .\r\nاين پيروزى بزرگ سبب شد كه افكار شركآلود زدوده شود ، كمال و جمال خداوند ظاهرتر گردد ، و گمكرده راهان به سوى حق بازگردند .\r\nاين فتح عظيم سبب شد كه افراد گمان نكنند خداوند يارانش را تنها مىگذارد ( پاكى از اين نقص ) و نيز بدانند كه خداوند بر انجام وعده هايش توانا است ( موصوف بودن به اين كمال ) و نيز بندگان به نقص خود در برابر عظمت او اعتراف كنند .\r\nبعلاوه ممكن است به هنگام پيروزى واكنشهاى نامطلوبى در انسان پيدا شود و گرفتار « غرور و خود برتربينى » گردد ، و يا در برابر دشمن دست به « انتقامجويى و تصفيه حساب شخصى » زند ، اين سه دستور به او تعليم مىدهد كه در لحظه حساس پيروزى به ياد صفات جلال و جمال خدا بيفتد ، همه چيز را از او بداند ، و در مقام استغفار برآيد تا هم غرور و غفلت او زايل گردد ، و هم از انتقامجويى بر كنار ماند .\r\n5 - مسلم است پيغمبر اسلام ص همچون همه انبياء « معصوم » بود پس دستور به استغفار براى چيست ؟\r\nدر پاسخ اين سؤال بايد گفت اين سرمشقى است براى همه امت زيرا :\r\nاولا : در طول اين مبارزه طولانى كه سالهاى زيادى به طول انجاميد ( حدود بيست سال ) و مسلمانان روزهاى بسيار سخت و دردناكى را طى كردند ، گاهى آن چنان حوادث پيچيده مىشد كه جانها به لب مىرسيد ، و در افكار بعضى گمانهاى بدى در مورد وعده‌هاى الهى پيدا مىشد ، همانگونه كه قرآن در مورد جنگ « احزاب » مىفرمايد : وَبَلَغَتِ الْقُلُوبُ الْحَناجِرَ وَتَظُنُّونَ بِاللَّه الظُّنُونَا\r\n","description":"","footnote":"","page_name":" 400 ","page_number":400},
  {"content":"\r\n« و دلها به گلوگاه رسيده بود و گمانهاى ( نامناسبى ) در باره خدا داشتيد » ( احزاب - 10 ) .\r\nاكنون كه پيروزى فرا رسيده مىفهمند كه همه آن گمانها و بيتابيها غلط بوده ، و بايد در مقام « استغفار » برآيند .\r\nثانيا : انسان هر قدر حمد و ثناى الهى كند باز حق شكر او را ادا نخواهد كرد ، و لذا در پايان اين حمد و ثنا بايد از تقصير خويش « روى به درگاه خدا آورد » و استغفار كند .\r\nثالثا : معمولا بعد از پيروزيها وسوسه‌هاى شيطان شروع مىشود ، و حالت « غرور » از يك سو ، و تندروى و انتقامجويى از سوى ديگر ، به وجود مىآيد ، در اينجا بايد به ياد خدا بود ، و پيوسته استغفار كرد تا هيچيك از اين حالات پيدا نشود ، يا اگر پيدا شده بر طرف گردد .\r\nرابعا : همانگونه كه در آغاز سوره گفتيم اعلام اين پيروزى تقريبا به معنى اعلام پايان ماموريت پيامبر ص و اتمام عمر آن حضرت و شتافتن به لقاى محبوب بود ، و اين حالت مناسب « تسبيح » و « حمد » و « استغفار » است ، و لذا در روايات وارد شده است كه بعد از نزول اين سوره پيغمبر اكرم ص اين جمله را بسيار تكرار مىفرمود :\r\nسبحانك اللهم و بحمدك ، اللهم اغفر لى انك انت التواب الرحيم :\r\n« خداوندا ! منزهى ، و تو را حمد و ستايش مىكنم ، خداوندا ! مرا ببخش كه تو بسيار توبه پذير و مهربانى » ( 1 ) .\r\n6 - جمله « * ( إِنَّه كانَ تَوَّاباً ) * » بيان علت است براى مساله استغفار ، يعنى\r\n\r\n","description":"","footnote":"\r\n( 1 ) « مجمع البيان » جلد 10 صفحه 554 .\r\n","page_name":" 401 ","page_number":401},
  {"content":"\r\n« استغفار و توبه كن چرا كه خداوند بسيار توبه پذير است » .\r\nدر ضمن شايد به اين مطلب نيز نظر دارد كه وقتى خداوند توبه شما را مىپذيرد ، شما نيز حتى المقدور توبه تقصيركاران را پس از پيروزى بپذيريد و ما دام كه تصميم خلاف يا آثار توطئه اى از آنان ظاهر نباشد آنها را از خود مرانيد ، و لذا چنان كه خواهيم ديد پيغمبر اكرم ص در همين ماجراى فتح مكه چهره رأفت و رحمت اسلامى را در مقابل دشمنان كينه توز شكستخورده ، به عالىترين وجهى نشان داد .\r\nتنها پيغمبر اكرم ص نبود كه به هنگام پيروزى نهايى بر دشمن به فكر تسبيح و حمد و استغفار بود بلكه در تاريخ ساير انبياء نيز اين مطلب به خوبى نمايان است .\r\nمثلا حضرت « يوسف » ع هنگامى كه بر اريكه حكومت مصر نشست ، و پدر و مادر و برادران بعد از يك فراق طولانى به ديدار او نائل شدند ، عرض كرد :\r\nرَبِّ قَدْ آتَيْتَنِي مِنَ الْمُلْكِ وَعَلَّمْتَنِي مِنْ تَأْوِيلِ الأَحادِيثِ فاطِرَ السَّماواتِ وَالأَرْضِ أَنْتَ وَلِيِّي فِي الدُّنْيا وَالآخِرَةِ تَوَفَّنِي مُسْلِماً وَأَلْحِقْنِي بِالصَّالِحِينَ :\r\n« پروردگارا ! بخش عظيمى از حكومت را به من بخشيده اى ، و مرا از علم تعبير خوابها آگاه ساخته اى ، تويى آفريننده آسمانها و زمين و تويى سرپرست من در دنيا و آخرت ، مرا مسلمان بميران و به صالحان ملحق فرما » ( يوسف - 101 ) .\r\nو پيامبر خدا « سليمان » ع هنگامى كه تخت ملكه سبا را در برابر خود حاضر ديد گفت : هذا مِنْ فَضْلِ رَبِّي لِيَبْلُوَنِي أَ أَشْكُرُ أَمْ أَكْفُرُ : « اين از فضل پروردگار من است ، تا مرا بيازمايد ، آيا شكر او را بجا مىآورم يا كفران مىكنم » ؟ ( نمل - 40 ) .\r\n","description":"","footnote":"","page_name":" 402 ","page_number":402},
  {"content":"\r\n\r\nنكته : فتح مكه بزرگترين پيروزى اسلام\r\nفتح مكه همانگونه كه اشاره كرديم فصل جديدى در تاريخ اسلام گشود ، و مقاومتهاى دشمن را بعد از حدود بيست سال درهم شكست ، در حقيقت با فتح مكه بساط شرك و بتپرستى از جزيره عربستان برچيده شد ، و اسلام آماده براى جهش به كشورهاى ديگر جهان گشت .\r\nخلاصه اين ماجرا چنين بود : بعد از پيمان و صلح حديبيه مشركان مكه دست به پيمانشكنى زدند ، و آن صلح نامه را ناديده گرفتند ، و بعضى از هم پيمانان پيغمبر ص را تحت فشار قرار دادند ، هم پيمانهاى رسول اللَّه ص به آن حضرت شكايت كردند رسول اللَّه ص تصميم گرفت هم پيمانان خود را يارى كند .\r\nاز سوى ديگر تمام شرائط براى برچيدن اين كانون بتپرستى و شرك و و نفاق كه در مكه به وجود آمده بود فراهم مىشد ، و اين كارى بود كه مىبايست به هر حال انجام گيرد ، لذا پيامبر ص به فرمان خدا آماده حركت به سوى مكه شد .\r\nفتح مكه در سه مرحله انجام گرفت : نخست مرحله مقدماتى يعنى فراهم كردن قوا و نيروى لازم ، و انتخاب شرائط زمانى مساعد ، و جمع آورى اطلاعات كافى از موقعيت دشمن و كم و كيف نيروى جسمانى و روحيه آنها بود ، مرحله دوم مرحله انجام بسيار ماهرانه و خالى از ضايعات فتح بود و بالآخره مرحله نهايى مرحله پى آمدها و آثار آن بود .\r\n1 - اين مرحله با كمال دقت و ظرافت انجام گرفت ، و مخصوصا رسول خدا ص چنان جاده مكه و مدينه را قرق كرد كه خبر اين آمادگى بزرگ\r\n","description":"","footnote":"","page_name":" 403 ","page_number":403},
  {"content":"\r\nبه هيچوجه به مكيان نرسيد ، لذا به هيچگونه آمادگى دست نزدند ، و كاملا غافلگير شدند ، و همين امر سبب شد كه در آن سرزمين مقدس در اين هجوم عظيم و فتح بزرگ تقريبا هيچ خونى نريزد .\r\nحتى يك نفر از مسلمانان ضعيف الايمان بنام « حاطب بن ابى بلتعه » كه نامه اى براى قريش نوشت و با زنى از طائف « مزينه » بنام « كفود » يا « ساره » مخفيانه به سوى مكه فرستاد ، با طريق اعجازآميزى بر پيغمبر اكرم ص آشكار شد ، و على ع با بعضى ديگر به سرعت به سراغ او اعزام فرمود و آنها زن را در يكى از منزلگاههاى ميان مكه و مدينه يافتند ، و نامه را از او گرفته و خودش را به مدينه بازگرداندند كه داستانش در ذيل آيه اول سوره ممتحنه مشروحا بيان شد ( 1 ) .\r\nبه هر حال پيغمبر اكرم ص جانشينى از خود بر مدينه گمارد و روز دهم ماه رمضان سال هشتم هجرى به سوى مكه حركت كرد ، و پس از ده روز به مكه رسيد .\r\nپيامبر ص در وسط راه عباس عمويش را ديد كه از مكه به عنوان مهاجرت به سوى او مىآيد ، حضرت به او فرمود اثاث خود را به مدينه بفرست و خودت با ما بيا ، و تو آخرين مهاجرى .\r\n2 - سرانجام مسلمانان به نزديكى مكه رسيدند و در بيرون شهر در بيابانهاى اطراف در جايى كه « مر الظهران » ناميده مىشد و چند كيلومتر بيشتر با مكه فاصله نداشت اردو زدند ، و شبانه آتشهاى زيادى براى آماده كردن غذا ( و شايد براى اثبات حضور گسترده خود ) در آن مكان افروختند جمعى از اهل مكه اين\r\n\r\n","description":"","footnote":"\r\n( 1 ) به جلد 24 تفسير نمونه صفحه 8 مراجعه شود .\r\n","page_name":" 404 ","page_number":404},
  {"content":"\r\nمنظره را ديده در حيرت فرو رفتند .\r\nهنوز اخبار حركت پيغمبر اكرم ص و لشگر اسلام بر قريش پنهان بود ، در آن شب ابو سفيان سركرده مكيان و بعضى ديگر از سران شرك براى پىگيرى اخبار از مكه بيرون آمدند در اين هنگام عباس عموى پيغمبر ص فكر كرد كه اگر رسول اللَّه ص به طور قهرآميز وارد مكه شود كسى از قريش زنده نمىماند ، از پيامبر ص اجازه گرفت و بر مركب آن حضرت سوار شد ، و گفت مىروم شايد كسى را ببينم به او بگويم اهل مكه را از ماجرا با خبر كند تا بيايند و امان بگيرند .\r\nعباس حركت كرد و نزديكتر آمد اتفاقا در اين هنگام صداى « ابو سفيان » را شنيد كه به يكى از دوستانش بنام « بديل » مىگويد من هرگز آتشى افزونتر از اين نديدم ! « بديل » گفت : فكر مىكنم اين آتشها مربوط به قبيله « خزاعه » باشد ، ابو سفيان گفت : قبيله خزاعه از اين خوارترند كه اينهمه آتش برافروزند ! در اينجا « عباس » ابو سفيان را صدا زد ، ابو سفيان عباس را شناخت گفت راستى چه خبر ؟\r\nعباس پاسخ داد اين رسول اللَّه ص است كه با ده هزار نفر سربازان اسلام به سراغ شما آمده‌اند ! ابو سفيان سخت دستپاچه شد و گفت : به من چه دستورى مىدهى .\r\n« عباس » گفت همراه من بيا و از رسول اللَّه ص امان بگير ، زيرا در غير اين صورت كشته خواهى شد ! و به اين ترتيب « عباس » « ابو سفيان » را همراه خود سوار بر مركب رسول اللَّه ص كرد و با سرعت به سوى پيامبر ص برگشت ، از كنار هر گروهى و آتشى از آتشها مىگذشت مىگفتند اين عموى پيغمبر ص است كه بر مركب\r\n","description":"","footnote":"","page_name":" 405 ","page_number":405},
  {"content":"\r\nاو سوار شده ، شخص بيگانه اى نيست ، تا بجايى رسيد كه عمر بن خطاب بود هنگامى كه چشم عمر به ابو سفيان افتاد ، گفت : شكر خدا را كه مرا بر تو ( ابو سفيان ) مسلط كرد در حالى كه هيچ امانى ندارى ! فورا خدمت پيغمبر ص آمده و اجازه خواست تا گردن ابو سفيان را بزند .\r\nولى عباس فرا رسيد عرض كرد اى رسول خدا ! من به او پناه داده‌ام .\r\nپيغمبر اكرم ص فرمود : من نيز فعلا به او امان مىدهم تا فردا كه او را نزد من آورى .\r\nفردا كه عباس او را به خدمت پيغمبر خدا ص آورد رسول اللَّه ص به او فرمود : واى بر تو اى ابو سفيان ! آيا وقت آن نرسيده است كه ايمان به خداى يگانه بياورى ؟\r\nعرض كرد آرى ، پدر و مادرم فدايت اى رسول خدا ! من شهادت مىدهم كه خداوند يگانه است و همتايى ندارد ، اگر كارى از بتها ساخته بود من به اين روز نمىافتادم ! فرمود : آيا موقع آن نرسيده است كه بدانى من رسول خدايم ؟ ! عرض كرد پدر و مادرم فدايت باد هنوز شك و شبهه اى در دل من وجود دارد ، ولى سرانجام ابو سفيان و دو نفر از همراهانش مسلمان شدند .\r\nپيغمبر اكرم ص به عباس فرمود : ابو سفيان را در تنگه اى كه گذرگاه مكه است ببر تا لشگريان الهى از آنجا بگذرند و او ببيند .\r\nعباس عرض كرد : ابو سفيان مرد جاه طلبى است ، امتيازى براى او قائل شويد ، پيغمبر ص فرمود : هر كس داخل خانه ابو سفيان شود در امان است ، و هر كس به مسجد الحرام پناه ببرد در امان است ، و هر كس در خانه خود بماند و در را به روى خود ببندد او نيز در امان است .\r\nبه هر حال هنگامى كه ابو سفيان اين لشگر عظيم را ديد يقين پيدا كرد\r\n","description":"","footnote":"","page_name":" 406 ","page_number":406},
  {"content":"\r\nكه هيچ راهى براى مقابله باقى نمانده است ، رو به عباس كرد و گفت : سلطنت فرزند برادرت بسيار عظيم شده ! عباس گفت : واى بر تو ، سلطنت نيست ، نبوت است .\r\nسپس عباس به او گفت با سرعت به سراغ مردم مكه برو و آنها را از مقابله با لشگر اسلام بر حذر دار ! ابو سفيان وارد مسجد الحرام شد و فرياد زد اى جمعيت قريش ! محمد با جمعيتى به سراغ شما آمده كه هيچ قدرت مقابله با آن را نداريد ، سپس افزود : هر كس وارد خانه من شود در امان است ، هر كس در مسجد الحرام برود نيز در امان است ، و هر كس در خانه را به روى خود ببندد در امان خواهد بود .\r\nسپس فرياد زد اى جمعيت قريش ! اسلام بياوريد تا سالم بمانيد ، همسرش « هند » ريش او را گرفت و فرياد زد اين پير مرد احمق را بكشيد ! ابو سفيان گفت : رها كن ، به خدا اگر اسلام نياورى تو هم كشته خواهى شد ، برو داخل خانه باش .\r\nسپس پيغمبر اكرم ص با صفوف لشگريان اسلام حركت كرد تا به نقطه « ذى طوى » رسيد ، همان نقطه مرتفعى كه از آنجا خانه‌هاى مكه نمايان است ، پيامبر ص به ياد روزى افتاد كه به اجبار از مكه مخفيانه بيرون آمد ، ولى مىبيند امروز با اين عظمت وارد مكه مىشود ، لذا پيشانى مبارك را به فراز جهاز شتر گذاشت و سجده شكر بجا آورد .\r\nسپس پيغمبر اكرم ص در « حجون » ( يكى از محلات مرتفع مكه كه قبر خديجه در آن است ) فرود آمد و غسل كرد ، و با لباس رزم و اسلحه بر مركب نشست ، در حالى كه سوره « فتح » را قرائت مىفرمود وارد مسجد الحرام شد و تكبير گفت ، سپاه اسلام نيز همه تكبير گفتند ، به گونه اى كه صدايشان همه دشت و كوه را پر كرد .\r\n","description":"","footnote":"","page_name":" 407 ","page_number":407},
  {"content":"\r\nسپس از شتر خود فرود آمد ، و براى نابودى بتها نزديك خانه كعبه آمد ، بتها را يكى پس از ديگرى سرنگون مىكرد و مىفرمود : جاءَ الْحَقُّ وَزَهَقَ الْباطِلُ إِنَّ الْباطِلَ كانَ زَهُوقاً : « حق آمد و باطل زايل شد و باطل زايل شدنى است » .\r\nچند بت بزرگ بر فراز كعبه نصب شده بود كه دست پيامبر ص به آنها نمىرسيد امير مؤمنان على ع را امر كرد پاى بر دوش مباركش نهد و بالا رود ، و بتها را به زمين افكنده بشكند ، على ع اين امر را اطاعت كرد .\r\nسپس كليد خانه كعبه را گرفت و در را بگشود و عكسهاى پيغمبران را كه بر در و ديوار داخل خانه كعبه ترسيم شده بود محو كرد .\r\n3 - بعد از اين پيروزى درخشان و سريع پيغمبر اكرم ص دست در حلقه در خانه كعبه كرد و رو به اهل مكه كه در آنجا جمع بودند فرمود و گفت :\r\n« شما چه مىگوئيد ؟ و چه گمان داريد ؟ ! در باره شما » چه دستورى بدهم « ؟\r\nعرض كردند : ما جز خير و نيكى از تو انتظار نداريم ، تو برادر بزرگوار و فرزند برادر بزرگوار مايى ! و امروز به قدرت رسيده اى ، ما را ببخش ، اشك در چشمان پيامبر ص حلقه زد ، صداى گريه مردم مكه نيز بلند شد .\r\nپيغمبر اكرم ص فرمود : من در باره شما همان مىگويم كه برادرم يوسف گفت ، « امروز هيچگونه سرزنش و توبيخى بر شما نخواهد بود ، خداوند شما را مىبخشد و او ارحم الراحمين است » ( 1 ) و به اين ترتيب همه را عفو كرد و فرمود : همه آزاديد ، هر جا مىخواهيد برويد .\r\nدر ضمن پيغمبر خدا ص دستور داده بود كه لشگريانش مزاحم هيچكس\r\n\r\n","description":"","footnote":"\r\n( 1 ) سوره يوسف آيه 92 .\r\n","page_name":" 408 ","page_number":408},
  {"content":"\r\nنشوند ، و خونى مطلقا ريخته نشود ، تنها مطابق روايتى شش نفر را كه افرادى بسيار بد زبان و خطرناك بودند استثنا كرده بود .\r\nحتى هنگامى كه شنيد « سعد بن عباده پرچمدار لشگر شعار انتقام را سر داده ، و مىگويد : اليوم يوم الملحمة » امروز روز انتقام است « ! پيغمبر ص به على ع فرمود بشتاب پرچم را از او بگير و تو پرچمدار باش و شعار دهيد اليوم يوم المرحمة » امروز روز عفو و رحمت است « ! و به اين ترتيب مكه بدون خونريزى فتح شد و جاذبه اين عفو و رحمت اسلامى كه هرگز انتظار آن را نداشتند چنان در دلها اثر كرد كه مردم گروه گروه آمدند و مسلمان شدند و صداى اين فتح عظيم در تمام جزاير عربستان پيچيد و آوازه اسلام همه جا را فرا گرفت . و موقعيت اسلام و مسلمين از هر جهت تثبيت شد ( 1 ) .\r\nدر بعضى از تواريخ آمده است هنگامى كه پيغمبر اكرم ص در كنار در خانه كعبه ايستاده بود فرمود :\r\nلا إله الا اللَّه وحده وحده ، انجز وعده ، و نصر عبده ، و هزم الاحزاب وحده ، الا ان كل مال او ماثرة او دم تدعى فهو تحت قدمى هاتين ! . . . « معبودى جز خدا نيست ، يگانه است ، يگانه ، سرانجام به وعده خود وفا كرد ، و بنده اش را يارى نمود ، و خودش به تنهايى تمام احزاب را درهم شكست ، اى مردم ! بدانيد هر مالى ، هر امتيازى ، هر خونى مربوط به گذشته و زمان جاهليت است همه در زير پاهاى من قرار گرفته ( يعنى ديگر گفتگويى از خونهايى كه در زمان جاهليت ريخته شد ، يا اموالى كه به غارت رفت .\r\nنكنيد ، و همه امتيازات عصر جاهليت نيز باطل شده است ، و به اين ترتيب تمام\r\n\r\n","description":"","footnote":"\r\n( 1 ) تلخيص از « كامل ابن اثير » جلد 2 و « تفسير مجمع البيان » ذيل آيات مورد بحث و كتب ديگر .\r\n","page_name":" 409 ","page_number":409},
  {"content":"\r\nپرونده‌هاى گذشته بسته شد ) .\r\nاين يك طرح بسيار مهم و عجيب بود كه به ضميمه فرمان عفو عمومى ، مردم حجاز را از گذشته تاريك و پرماجراى خود بريد ، و در پرتو اسلام زندگى نوينى به آنها بخشيد كه از كشمكشها و جنجالهاى مربوط به گذشته كاملا خالى ، بود .\r\nو اين كار فوق العاده به پيشرفت اسلام كمك كرد و سرمشقى است براى امروز و فرداى ما .\r\nخداوندا ! تو قادرى كه بار ديگر آن عظمت ديرين را در پرتو اقتدا به سنت آن حضرت به مسلمانان بازگردانى .\r\nپروردگارا ! ما را در زمره ياران راستين پيغمبر اسلام ص قرار ده .\r\nبار الها ! به ما توفيقى مرحمت كن كه حكومت عدل اسلامى را آن چنان در دنيا بگسترانيم كه مردم جهان فوج فوج آن را از دل و جان بپذيرند .\r\nآمين يا رب العالمين پايان سوره نصر\r\n","description":"","footnote":"","page_name":" 410 ","page_number":410},
  {"content":"\r\n\r\n‹ 111 › سوره تبت اين سوره در « مكه » نازل شده و داراى پنج آيه است\r\n","description":"","footnote":"","page_name":" 411 ","page_number":411},
  {"content":"\r\n\r\nمحتوى و فضيلت سوره « تبت »\r\nاين سوره كه در مكه و تقريبا در اوائل دعوت آشكار پيغمبر اكرم ص نازل شده تنها سوره اى است كه در آن حمله شديدى با ذكر نام نسبت به يكى از دشمنان اسلام و پيغمبر اكرم ص در آن عصر و زمان ( يعنى ابو لهب ) شده است ، و محتواى آن نشان مىدهد كه او عداوت خاصى نسبت به پيغمبر اسلام ص داشت ، و از هيچگونه كارشكنى و بد زبانى او و همسرش مضايقه نداشتند .\r\nقرآن با صراحت مىگويد : هر دو اهل دوزخند ، و راه نجاتى براى آنها نيست ، و اين معنى به واقعيت پيوست ، سرانجام هر دو بى ايمان از دنيا رفتند و اين يك پيشگويى صريح قرآن است .\r\nو در حديثى ( از پيغمبر اكرم ص ) آمده است كه فرمود :\r\nمن قرأها رجوت ان لا يجمع اللَّه بينه و بين ابى لهب فى دار واحدة :\r\n« كسى كه آن را تلاوت كند من اميدوارم خداوند او و ابو لهب را در خانه واحدى جمع نكند » ( يعنى او اهل بهشت خواهد بود در حالى كه ابو لهب اهل دوزخ است ) ( 1 ) .\r\nناگفته پيدا است اين فضيلت از آن كسى است كه با خواندن اين سوره خط خود را از خط ابو لهب جدا كند ، نه كسانى كه با زبان مىخوانند ولى ابو لهب وار عمل مىكنند .\r\n\r\n","description":"","footnote":"\r\n( 1 ) « مجمع البيان » جلد 10 صفحه 558 .\r\n","page_name":" 412 ","page_number":412},
  {"content":"\r\n\r\nشان نزول سوره :\r\nاز « ابن عباس » نقل شده : هنگامى كه آيه « وَأَنْذِرْ عَشِيرَتَكَ الأَقْرَبِينَ » نازل شد و پيغمبر ماموريت يافت فاميل نزديك خود را انذار كند و به اسلام دعوت نمايد ( دعوت خود را علنى سازد ) پيغمبر اكرم ص بر فراز كوه صفا آمد و فرياد زد : يا « صباحاه » ! ( اين جمله را عرب زمانى مىگفت كه مورد هجوم غافلگيرانه دشمن قرار مىگرفت ، براى اينكه همه را با خبر سازند و به مقابله برخيزند كسى صدا مىزد « يا صباحاه » ! انتخاب كلمه « صباح » به خاطر اين بود كه هجومهاى غافلگيرانه غالبا در اول صبح واقع مىشد ) .\r\nهنگامى كه مردم مكه اين صدا را شنيدند گفتند : كيست كه فرياد مىكشد ؟\r\nگفته شد « محمد » است ، جمعيت به سراغ حضرتش رفتند ، او قبائل عرب را با نام صدا زد ، و با صداى او جمع شدند ، فرمود به من به گوئيد : اگر به شما خبر دهم كه سواران دشمن از كنار اين كوه به شما حمله ور مىشوند ، آيا مرا تصديق خواهيد كرد ؟\r\nدر پاسخ گفتند : ما هرگز از تو دروغى نشنيده‌ايم .\r\nفرمود : انى نذير لَكُمْ بَيْنَ يَدَيْ عَذابٍ شَدِيدٍ : « من شما را در برابر عذاب شديد الهى انذار مىكنم » ( شما را به توحيد و ترك بتها دعوت مىنمايم ) هنگامى كه ابو لهب اين سخن را شنيد گفت : تبا لك ! أ ما جمعتنا الا لهذا ؟ ! :\r\n« زيان و مرگ بر تو باد ! آيا تو فقط براى همين سخن ما را جمع كردى » ؟ ! در اين هنگام بود كه اين سوره نازل شده : « تَبَّتْ يَدا أَبِي لَهَبٍ وَتَبَّ » زيان و هلاكت بر دستان ابو لهب باد كه زيانكار و هلاك شده است .\r\n","description":"","footnote":"","page_name":" 413 ","page_number":413},
  {"content":"\r\nبعضى در اينجا افزوده‌اند هنگامى كه همسر ابو لهب ( نامش « ام جميل » بود ) با خبر شد كه اين سوره در باره او و همسرش نازل شده ، به سراغ پيغمبر اكرم ص آمد در حالى كه آن حضرت را نمىديد ، سنگى در دست داشت و گفت من شنيده‌ام « محمد » مرا هجو كرده ، به خدا سوگند اگر او را بيابم با همين سنگ بر دهانش مىزنم ! من خودم نيز شاعرم ! سپس به اصطلاح اشعارى در مذمت پيغمبر و اسلام بيان كرد ( 1 ) .\r\nخطر ابو لهب و همسرش براى اسلام و عداوت آنها منحصر به اين نبود ، و اگر مىبينيم قرآن لبه تيز حمله را متوجه آنها كرده و با صراحت از آنها نكوهش مىكند دلائلى بيش از اين دارد كه بعدا به خواست خدا به آن اشاره خواهد شد .\r\n\r\n","description":"","footnote":"\r\n( 1 ) « تفسير قرطبى » جلد 10 صفحه 7324 ( با كمى تلخيص ) همين مضمون را با تفاوتى « طبرسى » در « مجمع البيان » و « ابن اثير » در « الكامل جلد 2 صفحه 60 » و « در المنثور » و « ابو الفتوح رازى » و « فخر رازى » و « فى ظلال القرآن » در تفسير اين سوره نقل كرده‌اند : .\r\n","page_name":" 414 ","page_number":414},
  {"content":"\r\n\r\n[ سوره المسد ‹ 111 › : آيات 1 تا 5 
  ]\r\nبِسْمِ اللَّه الرَّحْمنِ الرَّحِيمِ\r\nتَبَّتْ يَدا أَبِي لَهَبٍ وَتَبَّ ‹ 1 › ما أَغْنى عَنْه مالُه وَما كَسَبَ ‹ 2 › سَيَصْلى ناراً ذاتَ لَهَبٍ ‹ 3 › وَامْرَأَتُه حَمَّالَةَ الْحَطَبِ ‹ 4 ›\r\nفِي جِيدِها حَبْلٌ مِنْ مَسَدٍ ‹ 5 ›\r\n\r\nترجمه :\r\nبنام خداوند بخشنده مهربان 1 - بريده باد هر دو دست ابو لهب ( و مرگ بر او باد . )\r\n2 - هرگز مال و ثروت او و آنچه را به دست آورد به حالش سودى نبخشيد .\r\n3 - و به زودى وارد آتشى مىشود كه داراى شعله فروزان است .\r\n4 - و همچنين همسرش در حالى كه هيزم به دوش مىكشد ، 5 - و در گردنش طنابى از ليف خرما است !\r\n","description":"","footnote":"","page_name":" 415 ","page_number":415},
  {"content":"\r\n\r\nتفسير : بريده باد دست ابو لهب !\r\nهمانگونه كه در شان نزول سوره گفتيم اين سوره در حقيقت پاسخى است به سخنان زشت « ابو لهب » عموى پيغمبر اكرم ص و فرزند عبد المطلب كه از دشمنان سرسخت اسلام بود و به هنگام شنيدن دعوت آشكار و عمومى پيغمبر اكرم ص و انذار او نسبت به عذاب الهى گفت : « زيان و هلاكت بر تو باد ، آيا براى همين حرفها ما را فرا خواندى » ؟ ! قرآن مجيد در پاسخ اين مرد بد زبان مىفرمايد : « بريده باد هر دو دست ابو لهب ، يا مرگ و خسران بر او باد » ( * ( تَبَّتْ يَدا أَبِي لَهَبٍ وَتَبَّ ) * ) .\r\n« تب » و « تباب » ( بر وزن خراب ) به گفته « راغب » در « مفردات » به معنى زيان مستمر و مداوم است ، ولى « طبرسى » در « مجمع البيان » مىگويد :\r\nبه معنى زيانى است كه منتهى به هلاكت مىشود .\r\nبعضى از ارباب لغت نيز آن را به معنى « قطع كردن » تفسير كرده‌اند ، و اين شايد به خاطر آن است كه زيان مستمر و منتهى به هلاكت طبعا سبب قطع و بريدگى مىشود ، و از مجموع اين معانى همان استفاده مىشود كه در معنى آيه گفته‌ايم .\r\nالبته اين هلاكت و خسران مىتواند جنبه دنيوى داشته باشد ، يا معنوى و اخروى ، و يا هر دو .\r\nدر اينجا اين سؤال پيش مىآيد كه چگونه قرآن مجيد بر خلاف روش و سيره خود در اينجا نام شخصى را برده ، و با اين شدت او را مورد حمله قرار داده است ؟ !\r\n","description":"","footnote":"","page_name":" 416 ","page_number":416},
  {"content":"\r\nولى با روشن شدن موضع ابو لهب پاسخ اين سؤال نيز روشن مىشود .\r\nنام او « عبد العزى » ( بنده بت عزى ) و كنيه او « ابو لهب » بود ، انتخاب اين كنيه براى او شايد از اين جهت بوده كه صورتى سرخ و برافروخته داشت ، چون لهب در لغت به معنى شعله آتش است .\r\nاو و همسرش « ام جميل » كه خواهر ابو سفيان بود از سختترين و بدزبان ترين دشمنان پيغمبر اكرم ص بودند .\r\nدر روايتى آمده است كه شخصى بنام « طارق محاربى » مىگويد : من در بازار « ذى المجاز » بودم ( ذى المجاز نزديك عرفات در فاصله كمى از مكه است ) ناگهان جوانى را ديدم كه صدا مىزند : « اى مردم ! بگوئيد :\r\nلا إله الا اللَّه تا رستگار شويد » ، و مردى را پشت سر او ديدم كه با سنگ به پشت پاى او مىزند به گونه اى كه خون از پاهايش جارى بود ، و فرياد مىزد : « اى مردم ! اين دروغگو است ، او را تصديق نكنيد » ! من سؤال كردم اين جوان كيست ؟ گفتند : « محمد » است كه گمان مىكند پيامبر مىباشد ، و اين پير مرد عمويش ابو لهب است كه او را دروغگو مىداند ( 1 ) .\r\nدر خبر ديگرى آمده است كه « ربيعة بن عباد » مىگويد : من با پدرم بودم رسول اللَّه ص را ديدم كه به سراغ قبائل عرب مىرفت ، و هر كدام را صدا مىزد و مىگفت : من رسول خدا به سوى شما هستم ، جز خداى يگانه را نپرستيد ، و چيزى را همتاى او قرار ندهيد . . .\r\nهنگامى كه او از سخنش فارغ مىشد مرد احول خوش صورتى كه پشت سرش بود صدا مىزد : « اى قبيله فلان ! اين مرد مىخواهد كه شما بت لات و عزى ، و هم پيمانهاى خود را از جن رها كنيد ، و به سراغ بدعت و ضلالت او\r\n\r\n","description":"","footnote":"\r\n( 1 ) « مجمع البيان » جلد 10 صفحه 559 .\r\n","page_name":" 417 ","page_number":417},
  {"content":"\r\nبرويد ، به سخنانش گوش فرا ندهيد ، و از او پيروى نكنيد « ! من سؤال كردم او كيست ؟ گفتند : عمويش ابو لهب است ( 1 ) .\r\nدر خبر ديگرى مىخوانيم : هر زمان گروهى از اعراب خارج مكه وارد آن شهر مىشدند به سراغ ابو لهب مىرفتند ، به خاطر خويشاونديش نسبت به پيامبر ص و سن و سال بالاى او ، و از رسول اللَّه ص تحقيق مىنمودند ، او مىگفت : محمد مرد ساحرى است ، آنها نيز بى آنكه پيغمبر ص را ملاقات كنند بازمىگشتند ، در اين هنگام گروهى آمدند و گفتند : ما از مكه بازنمىگرديم تا او را ببينيم ، ابو لهب گفت : ما پيوسته مشغول مداواى جنون او هستيم ! مرگ بر او باد ! ( 2 ) .\r\nاز اين روايات به خوبى استفاده مىشود كه او در بسيارى از مواقع همچون سايه به دنبال پيغمبر ص بود ، و از هيچ كارشكنى فروگذار نمىكرد ، مخصوصا زبانى زشت و آلوده داشت ، و تعبيرات ركيك و زننده مىكرد ، و شايد از اين نظر سرآمد تمام دشمنان پيغمبر اسلام ص محسوب مىشد ، و به همين جهت آيات مورد بحث با اين صراحت و خشونت او و همسرش ام جميل را به باد انتقاد مىگيرد .\r\nاو تنها كسى بود كه پيمان حمايت بنى هاشم را از پيغمبر اكرم ص امضاء نكرد ، و در صف دشمنان او قرار گرفت ، و در پيمانهاى دشمنان شركت نمود .\r\nبا توجه به اين حقايق دليل وضع استثنايى اين سوره روشن مىشود .\r\nسپس مىافزايد : « هرگز مال و ثروت او و آنچه را به دست آورده ، به حال او سودى نبخشيده ، و عذاب الهى را از او بازنمىدارد »\r\n\r\n","description":"","footnote":"\r\n( 1 ) « فى ظلال القرآن » جلد 8 صفحه 697 .\r\n( 2 ) « تفسير الفرقان » جلد 30 صفحه 503 .\r\n","page_name":" 418 ","page_number":418},
  {"content":"\r\n( * ( ما أَغْنى عَنْه مالُه وَما كَسَبَ ) * ) ( 1 ) .\r\nاز اين تعبير استفاده مىشود كه او مرد ثروتمند مغرورى بود كه بر اموال و ثروت خود در كوششهاى ضد اسلاميش تكيه مىكرد .\r\nدر آيه بعد مىافزايد : « به زودى وارد آتشى مىشود كه داراى شعله برافروخته است » ( * ( سَيَصْلى ناراً ذاتَ لَهَبٍ ) * ) .\r\nاگر نام او « ابو لهب » بود ، آتش عذاب او نيز « ابو لهب » است و شعله‌هاى عظيم دارد ( توجه داشته باشيد « لهب » در اينجا به صورت نكره و دلالت بر عظمت آن شعله مىكند ) .\r\nنه تنها « ابو لهب » كه هيچيك از كافران و بدكاران اموال و ثروت و موقعيت اجتماعيشان آنها را از آتش دوزخ و عذاب الهى رهايى نمىبخشد ، چنان كه در آيه 88 و 89 سوره شعراء مىخوانيم : يَوْمَ لا يَنْفَعُ مالٌ وَلا بَنُونَ إِلَّا مَنْ أَتَى اللَّه بِقَلْبٍ سَلِيمٍ : « قيامت روزى است كه نه اموال و نه فرزندان ، هيچكدام سودى به حال انسان ندارد ، مگر آن كس كه با قلب سالم ( روحى با ايمان و با تقوى ) در محضر پروردگار حاضر شود » .\r\nمسلما منظور از آيه « * ( سَيَصْلى ناراً ذاتَ لَهَبٍ ) * » آتش دوزخ است ، ولى بعضى احتمال داده‌اند كه آتش دنيا را نيز شامل شود .\r\nدر روايات آمده است كه بعد از جنگ « بدر » و شكست سختى كه نصيب مشركان قريش شد ، ابو لهب كه شخصا در ميدان جنگ شركت نكرده بود پس\r\n\r\n","description":"","footnote":"\r\n( 1 ) « ما » در « ما كسب » ممكن است « موصوله » « يا مصدريه » باشد ، بعضى براى آن معنى وسيعى قائلند كه نه تنها اموال ، بلكه فرزندان او را نيز شامل مىشود ، و « ما » در « ما اغنى عنه » مسلما « ما نافيه » است .\r\n","page_name":" 419 ","page_number":419},
  {"content":"\r\nاز بازگشت ابو سفيان ماجرا را از او پرسيد .\r\nابو سفيان چگونگى شكست و درهم كوبيده شدن لشگر قريش را براى او شرح داد ، سپس افزود : به خدا سوگند ما در اين جنگ سوارانى را ديديم در ميان آسمان و زمين كه به يارى محمد آمده بودند ! در اينجا « ابو رافع » يكى از غلامان « عباس » مىگويد : من در آنجا نشسته بودم ، دستم را بلند كردم و گفتم : آنها فرشتگان آسمان بودند .\r\nابو لهب سخت برآشفت و سيلى محكمى بر صورت من زد ، و مرا بلند كرده بر زمين كوبيد ، و از سوز دل خود پيوسته مرا كتك مىزد ، در اينجا همسر عباس « ام الفضل » حاضر بود چوبى برداشت و محكم بر سر ابو لهب كوبيد ، و گفت : اين مرد ضعيف را تنها گير آورده اى ! سر ابو لهب شكست و خون جارى شد ، و بعد از هفت روز بدنش عفونت كرد و دانه هايى همچون « طاعون » بر پوست تنش ظاهر شد ، و با همان بيمارى از دنيا رفت .\r\nعفونت بدن او به حدى بود كه جمعيت جرأت نمىكردند نزديك او شوند ، او را به بيرون مكه بردند ، و از دور آب بر او ريختند ، و سپس سنگ بر او پرتاب كردند تا بدنش زير سنگ و خاك پنهان شد ! ( 1 ) .\r\nدر آيه بعد به وضع همسرش « ام جميل » پرداخته ، مىفرمايد : « همسر او نيز وارد آتش سوزان جهنم مىشود ، در حالى كه هيزم به دوش مىكشد » ( * ( وَامْرَأَتُه حَمَّالَةَ الْحَطَبِ ) * ) ( 2 ) .\r\n\r\n","description":"","footnote":"\r\n( 1 ) « بحار الانوار » جلد 19 صفحه 227\r\n( 2 ) « امرأته » عطف بر ضمير مستتر در « سيصلى » است ، و « حمالة الحطب » حال است و منصوب ، بعضى مانند « زمخشرى » در « كشاف » آن را منصوب به عنوان « ذم » دانسته‌اند ، و در تقدير چنين است اذا حمالة الحطب ، ولى مسلما معنى اول بهتر است .\r\n","page_name":" 420 ","page_number":420},
  {"content":"\r\n« و در حالى كه در گردنش طناب يا گردنبندى از ليف خرما است » ! ( * ( فِي جِيدِها حَبْلٌ مِنْ مَسَدٍ ) * ) .\r\nدر اينكه همسر ابو لهب كه خواهر « ابو سفيان » و عمه « معاويه » بود در عداوتها و كارشكنيهاى شوهرش بر ضد اسلام شركت داشت حرفى نيست ، اما در اينكه قرآن چرا او را حمالة الحطب ( زنى كه هيزم بر دوش مىكشد ) توصيف كرده تفسيرهاى متعددى ذكر كرده‌اند :\r\nبعضى گفته‌اند اين به خاطر آن است كه بوته‌هاى خار را بر دوش مىكشيد ، و بر سر راه پيغمبر اسلام ص مىريخت تا پاهاى مباركش آزرده شود .\r\nو بعضى گفته‌اند اين تعبير كنايه از سخنچينى و نمامى او است ، همانگونه كه در ادبيات فارسى نيز همين تعبير در مورد سخنچينى آمده است كه مىگويند :\r\nميان دو كس جنگ چون آتش است سخنچين بدبخت هيزمكش است ! بعضى نيز آن را كنايه از شدت بخل او مىدانند كه با آن همه ثروت حاضر نبود كمكى به نيازمندان كند به همين دليل تشبيه به « هيزمكش » فقير شده است .\r\nبعضى نيز مىگويند او در قيامت بار گناهان گروه زيادى را بر دوش مىكشد .\r\nاز ميان اين معانى معنى اول از همه مناسبتر است ، هر چند جمع ميان آنها نيز بعيد نيست .\r\n","description":"","footnote":"","page_name":" 421 ","page_number":421},
  {"content":"\r\nجيد ( بر وزن ديد ) به معنى « گردن » است ، و جمع آن « اجياد » مىباشد ، بعضى از ارباب لغت معتقدند كه « جيد » و « عنق » و « رقبه » هر سه معنى مشابهى دارند ، با اين تفاوت كه « جيد » به قسمت بالاى سينه گفته مىشود ، و « عنق » به پشت گردن يا همه گردن و « رقبه » به گردن گفته مىشود ، و گاه به يك انسان نيز مىگويند مانند « فَكُّ رَقَبَةٍ » يعنى آزاد كردن انسان ( 1 ) .\r\n« مسد » ( بر وزن حسد ) به معنى طنابى است كه از الياف بافته شده . بعضى گفته‌اند « مسد » طنابى است كه در جهنم بر گردن او مىنهند كه خشونت الياف را دارد ، و حرارت آتش و سنگينى آهن را ! بعضى نيز گفته‌اند از آنجا كه زنان اشرافى شخصيت خود را در زينت آلات مخصوصا گردن بندهاى پر قيمت مىدانند ، خداوند در قيامت براى تحقير اين زن خودخواه اشرافى گردنبندى از ليف خرما در گردن او مىافكند و يا اصلا كنايه از تحقير او است .\r\nبعضى نيز گفته‌اند علت اين تعبير آن است كه « ام جميل » گردنبند جواهر نشان پر قيمتى داشت ، و سوگند ياد كرده بود كه آن را در راه دشمنى پيغمبر اكرم ص خرج كند ، لذا به كيفر اين كار خداوند چنين عذابى را براى او مقرر داشته .\r\n\r\nنكته‌ها :\r\n\r\n1 - باز هم نشانه ديگرى از اعجاز قرآن\r\nمىدانيم اين آيات در مكه نازل شد ، و قرآن با قاطعيت خبر داد كه ابو لهب\r\n\r\n","description":"","footnote":"\r\n( 1 ) « التحقيق فى كلمات القرآن الكريم » جلد 2 صفحه 158\r\n","page_name":" 422 ","page_number":422},
  {"content":"\r\nو همسرش در آتش دوزخ خواهند بود ، يعنى هرگز ايمان نمىآورند ، و سرانجام چنين شد ، بسيارى از مشركان مكه واقعا ايمان آوردند ، و بعضى ظاهرا ، اما از كسانى كه نه در واقع و نه در ظاهر ايمان نياوردند اين دو نفر بودند ، و اين يكى از اخبار غيبى قرآن مجيد است ، و قرآن از اين گونه اخبار در آيات ديگر نيز دارد كه فصلى را در اعجاز قرآن تحت عنوان خبرهاى غيبى قرآن به خود اختصاص داده ، و ما در ذيل هر يك از اين آيات بحث مناسب را داشته‌ايم .\r\n\r\n2 - پاسخ به يك سؤال\r\nدر اينجا سؤالى مطرح است و آن اينكه با اين پيشگويى قرآن مجيد ديگر ممكن نبوده است ابو لهب و همسرش ايمان بياورند ، و الا اين خبر كذب و دروغ مىشد .\r\nاين سؤال مانند سؤال معروفى است كه در باره مساله « علم خدا » در بحث جبر مطرح شده ، و آن اينكه مىدانيم خداوندى كه از ازل عالم به همه چيز بوده ، معصيت گنهكاران و اطاعت مطيعان را نيز مىدانسته است ، بنا بر اين اگر گنهكار گناه نكند علم خدا جهل شود ! پاسخ اين سؤال را دانشمندان و فلاسفه اسلامى از قديم داده‌اند و آن اينكه خداوند مىداند كه هر كس با استفاده از اختيار و آزاديش چه كارى را انجام مىدهد ، مثلا در آيات مورد بحث خداوند از آغاز مىدانسته است كه ابو لهب و همسرش با ميل و اراده خود هرگز ايمان نمىآورند نه از طريق اجبار و الزام .\r\nو به تعبير ديگر عنصر آزادى اراده و اختيار نيز جزء معلوم خداوند بوده ، او مىدانسته است كه بندگان با صفت اختيار ، و با اراده خويش چه عملى را انجام مىدهند .\r\nمسلما چنين علمى ، و خبر دادن از چنان آينده اى تاكيدى است بر مساله\r\n","description":"","footnote":"","page_name":" 423 ","page_number":423},
  {"content":"\r\nاختيار ، نه دليلى بر اجبار ( دقت كنيد ) .\r\n\r\n3 - هميشه نزديكان بى بصر دورند !\r\nاين سوره بار ديگر اين حقيقت را تاكيد مىكند كه خويشاوندى در صورتى كه با پيوند مكتبى همراه نباشد كمترين ارزشى ندارد ، و مردان خدا در برابر منحرفان و جباران و گردنكشان هيچگونه انعطافى نشان نمىدادند هر چند نزديكترين بستگان آنها بودند .\r\nبا اينكه ابو لهب عموى پيغمبر اكرم ص بود و از نزديكترين نزديكانش محسوب مىشد وقتى خط مكتبى و اعتقادى و عملى خود را از او جدا كرد همچون ساير منحرفان و گمراهان زير شديدترين رگبارهاى توبيخ و سرزنش قرار گرفت ، و به عكس افراد دور افتاده اى بودند كه نه تنها از بستگان پيغمبر ص محسوب نمىشدند ، بلكه از نژاد او و اهل زبان او هم نبودند ، ولى بر اثر پيوند فكرى و اعتقادى و عملى آن قدر نزديك شدند كه طبق حديث معروف سلمان منا اهل البيت : « سلمان از خانواده ما است » گويى جزء خاندان پيغمبر شدند ( 1 ) .\r\nدرست است كه آيات اين سوره تنها از ابو لهب و همسرش سخن مىگويد ، ولى پيدا است كه آنها را به خاطر صفاتشان اينچنين مورد نكوهش قرار مىدهد ، بنا بر اين هر فرد يا گروهى داراى همان اوصاف باشند سرنوشتى شبيه آنها دارند .\r\n\r\n","description":"","footnote":"\r\n( 1 ) توضيح بيشترى در اين زمينه در جلد نهم صفحه 118 ذيل آيه 46 سوره هود به تناسب شرح حال فرزند نوح ( ع ) داده ايم\r\n","page_name":" 424 ","page_number":424},
  {"content":"\r\nخداوندا ! قلب ما را از هر گونه لجاجت و عناد پاك كن .\r\nپروردگارا ! ما همه از عاقبت كار بيمناكيم ، تو ما را امنيت و آرامش بخش و اجعل عاقبة امرنا خيرا .\r\nبار الها ! ما مىدانيم در آن دادگاه بزرگ نه مال و ثروت و نه رابطه خويشاوندى سودى نمىبخشد تنها لطف تو كارساز است ما را مشمول الطاف فرما .\r\nآمين يا رب العالمين پايان سوره تبت\r\n","description":"","footnote":"","page_name":" 425 ","page_number":425},
  {"content":"\r\n","description":"","footnote":"","page_name":" 426 ","page_number":426},
  {"content":"\r\n\r\n‹ 112 › سوره اخلاص اين سوره در « مكه » نازل شده و داراى 4 آيه است\r\n","description":"","footnote":"","page_name":" 427 ","page_number":427},
  {"content":"\r\n\r\nمحتوى و فضيلت سوره « اخلاص »\r\nاين سوره چنان كه از نامش پيدا است ( سوره اخلاص و سوره توحيد ) از توحيد پروردگار ، و يگانگى او سخن مىگويد ، و در چهار آيه كوتاه چنان توصيفى از يگانگى خداوند كرده كه نياز به اضافه ندارد .\r\nدر شان نزول اين سوره از امام صادق ع چنين نقل شده : « يهود از رسول اللَّه ص تقاضا كردند خداوند را براى آنها توصيف كند ، پيغمبر ص سه روز سكوت كرد و پاسخى نگفت ، تا اين سوره نازل شد و پاسخ آنها را بيان كرد » .\r\nدر بعضى از روايات آمده كه اين سؤال كننده « عبد اللَّه بن صوريا » يكى از سران معروف يهود بود ، و در روايت ديگرى آمده كه « عبد اللَّه بن سلام » چنين سؤالى را از پيغمبر اكرم ص در مكه كرد ، سپس ايمان آورد ، و ايمان خود را هم چنان مكتوم مىداشت .\r\nدر روايات ديگرى آمده است كه مشركان مكه چنين سؤالى را كرده‌اند ( 1 ) .\r\nدر بعضى از روايات نيز آمده كه سؤال كنندگان گروهى از مسيحيان نجران بودند .\r\nدر ميان اين روايات تضادى وجود ندارد زيرا ممكن است اين سؤال از ناحيه همه آنها مطرح شده باشد و اين خود دليلى است بر عظمت فوق العاده اين سوره كه پاسخگوى سؤالات افراد و اقوام مختلف است .\r\nدر فضيلت تلاوت اين سوره روايات زيادى در منابع معروف اسلامى آمده\r\n\r\n","description":"","footnote":"\r\n( 1 ) « الميزان » جلد 20 صفحه 546\r\n","page_name":" 428 ","page_number":428},
  {"content":"\r\nاست كه حاكى از عظمت فوق العاده آن مىباشد از جمله :\r\nدر حديثى از پيغمبر اكرم ص مىخوانيم كه فرمود : ا يعجز احدكم ان يقرأ ثلث القرآن فى ليلة ؟ : « آيا كسى از شما عاجز است از اينكه يك سوم قرآن را در يك شب بخواند » ؟ ! يكى از حاضران عرض كرد : اى رسول خدا ! چه كسى توانايى بر اين كار دارد ؟ ! پيغمبر فرمود : اقرؤا قُلْ هُوَ اللَّه أَحَدٌ : « سوره قل هو اللَّه را بخوانيد » .\r\nدر حديث ديگرى از امام صادق ع مىخوانيم : هنگامى كه رسول خدا ص بر جنازه « سعد بن معاذ » نماز گزارد فرمود : هفتاد هزار ملك كه در ميان آنها « جبرئيل » نيز بود بر جنازه او نماز گزاردند ! من از جبرئيل پرسيدم او به خاطر كدام عمل مستحق نماز گزاردن شما شد ؟\r\nگفت : به خاطر تلاوت « قُلْ هُوَ اللَّه أَحَدٌ » در حال نشستن ، و ايستادن ، و سوار شدن ، و پياده روى و رفت و آمد » ( 1 ) .\r\nو در حديث ديگرى از امام صادق ع مىخوانيم : « كسى كه يك روز و شب بر او بگذرد و نمازهاى پنجگانه را بخواند و در آن قُلْ هُوَ اللَّه أَحَدٌ را نخواند به او گفته مىشود يا عبد اللَّه ! لست من المصلين ! : « اى بنده خدا ! تو از نماز گزاران نيستى » ! ( 2 ) .\r\nدر حديث ديگرى از پيغمبر اكرم ص آمده است كه فرمود : « كسى كه ايمان به خدا و روز قيامت دارد خواندن سوره قُلْ هُوَ اللَّه أَحَدٌ را بعد از هر نماز ترك نكند ، چرا كه هر كس آن را بخواند خداوند خير دنيا و آخرت را براى او جمع مىكند ، و خودش و پدر و مادر و فرزندانش را مىآمرزد » ( 3 ) .\r\n\r\n","description":"","footnote":"\r\n( 1 ) « مجمع البيان » جلد 10 صفحه 561\r\n( 2 و 3 ) - « مجمع البيان » جلد 10 صفحه 561 و كتب ديگر تفسير و حديث\r\n","page_name":" 429 ","page_number":429},
  {"content":"\r\nاز روايت ديگرى استفاده مىشود كه خواندن اين سوره به هنگام ورود به خانه روزى را فراوان مىكند و فقر را دور مىسازد ( 1 ) در فضيلت اين سوره بيش از آن است كه اين مختصر بگنجد ، و نقل كرديم تنها قسمتى از آن است .\r\nدر اينكه چگونه سوره « قُلْ هُوَ اللَّه » معادل يك سوم قرآن است ؟\r\nبعضى گفته‌اند به خاطر اينكه قرآن مشتمل بر « احكام » و « عقائد » و « تاريخ » است ، و اين سوره بخش « عقائد » را به طور فشرده بيان مىكند .\r\nبعضى ديگر گفته‌اند : قرآن سه بخش است « مبدأ » و « معاد » و « آنچه در ميان اين دو » قرار دارد ، و اين سوره بخش اول را شرح مىدهد .\r\nاين سخن قابل قبول است كه تقريبا يك سوم قرآن پيرامون توحيد بحث مىكند و عصاره آن در سوره توحيد آمده .\r\nاين سخن را با حديث ديگرى در باره عظمت اين سوره پايان مىدهيم :\r\nاز امام على بن الحسين ع در باره سوره توحيد سؤال كردند ، فرمود :\r\n« ان اللَّه عز و جل علم انه يكون فى آخر الزمان اقوام متعمقون ، فانزل اللَّه تعالى قُلْ هُوَ اللَّه أَحَدٌ » ، و الآيات من سورة الحديد الى قوله : « وَهُوَ عَلِيمٌ بِذاتِ الصُّدُورِ » فمن رام وراء ذلك فقد هلك :\r\n« خداوند متعال مىدانست كه در آخر الزمان اقوامى مىآيند كه در مسائل تعمق و دقت مىكنند ، لذا سوره قُلْ هُوَ اللَّه أَحَدٌ ، و آيات آغاز سوره حديد ، تا عَلِيمٌ بِذاتِ الصُّدُورِ را ( پيرامون مباحث توحيد و خداشناسى ) نازل فرمود ، هر كس بيش از آن را طلب كند هلاك مىشود » ( 2 ) .\r\n\r\n","description":"","footnote":"\r\n( 1 ) - « مجمع البيان » جلد 10 صفحه 561 و كتب ديگر تفسير و حديث\r\n( 2 ) « اصول كافى » جلد 1 باب النسبه حديث 3\r\n","page_name":" 430 ","page_number":430},
  {"content":"\r\n\r\n[ سوره الإخلاص ‹ 112 › : آيات 1 تا 4 
  ]\r\nبِسْمِ اللَّه الرَّحْمنِ الرَّحِيمِ\r\nقُلْ هُوَ اللَّه أَحَدٌ ‹ 1 › اللَّه الصَّمَدُ ‹ 2 › لَمْ يَلِدْ وَلَمْ يُولَدْ ‹ 3 › وَلَمْ يَكُنْ لَه كُفُواً أَحَدٌ ‹ 4 ›\r\n\r\nترجمه :\r\nبنام خداوند بخشنده مهربان 1 - بگو : خداوند يكتا و يگانه است .\r\n2 - خداوندى است كه همه نيازمندان قصد او مىكنند :\r\n3 - نزاد و زاده نشد .\r\n4 - و براى او هرگز شبيه و مانندى نبوده است .\r\n\r\nتفسير : او يكتا و بى همتا است\r\nنخستين آيه از اين سوره در پاسخ سؤالات مكررى كه از ناحيه اقوام يا\r\n","description":"","footnote":"","page_name":" 431 ","page_number":431},
  {"content":"\r\nافراد مختلف در زمينه اوصاف پروردگار شده بود مىفرمايد : « بگو او خداوند يكتا و يگانه است » ( * ( قُلْ هُوَ اللَّه أَحَدٌ ) * ) ( 1 ) آغاز جمله با ضمير « هو » كه ضمير مفرد غائب است و از مفهوم مبهمى حكايت مىكند ، در واقع رمز و اشاره اى به اين واقعيت است كه ذات مقدس او در نهايت خفاء است ، و از دسترس افكار محدود انسانها بيرون ، هر چند آثار او آن چنان جهان را پر كرده كه از همه چيز ظاهرتر و آشكارتر است ، چنان كه در آيه 53 سوره فصلت مىخوانيم : سَنُرِيهِمْ آياتِنا فِي الآفاقِ وَفِي أَنْفُسِهِمْ حَتَّى يَتَبَيَّنَ لَهُمْ أَنَّه الْحَقُّ : « به زودى نشانه‌هاى خود را در اطراف جهان و در درون جانشان به آنها نشان مىدهيم تا آشكار گردد كه او حق است » .\r\nسپس از اين حقيقت ناشناخته پرده برمىدارد و مىگويد : « او خداوند يگانه و يكتا است » .\r\nضمنا معنى « قل » ( بگو ) در اينجا اين است كه اين حقيقت را ابراز و اظهار كن .\r\nدر حديثى از امام باقر ع آمده است كه بعد از ذكر اين سخن فرمود :\r\nكفار و بتپرستان با اسم اشاره به بتهاى خود اشاره كرده ، مىگفتند : « اين خدايان ما است اى محمد ! تو نيز خدايت را توصيف كن تا او را ببينيم و درك كنيم » خداوند اين آيات را نازل كرد : * ( قُلْ هُوَ اللَّه أَحَدٌ ) * . . . « ها » در « هو » اشاره به تثبيت و توجه دادن به مطلب است ، « واو » ضمير غائب است و اشاره\r\n\r\n","description":"","footnote":"\r\n( 1 ) جمعى هو را در اينجا « ضمير شان » گرفته‌اند ، بنا بر اين معنى چنين مىشود مطلب چنين است كه خداوند يگانه مىباشد ، ولى بهتر آن است كه « هو » اشاره به ذات پاك خداوند كه براى سؤال كنندگان نامعلوم و مبهم بوده است باشد بنا بر اين « هو » مبتدا « اللَّه » خبر و « احد » خبر بعد از خبر خواهد بود .\r\n","page_name":" 432 ","page_number":432},
  {"content":"\r\nبه غائب از ديد چشمها و دور از لمس حواس » ( 1 ) .\r\nدر حديث ديگرى از امير مؤمنان على ع مىخوانيم كه فرمود : در شب جنگ بدر « خضر » را در خواب ديدم ، از او خواستم چيزى به من ياد دهد كه به كمك آن بر دشمنان پيروز شوم گفت : بگو : يا هو ، يا من لا هو الا هو ، هنگامى كه صبح شد جريان را خدمت رسول اللَّه ص عرض كردم ، فرمود : يا على ! علمت الاسم الاعظم : « اى على ع اسم اعظم به تو تعليم شده سپس اين جمله ورد زبان من در جنگ بدر بود . . . » ( 2 ) .\r\n« عمار ياسر » هنگامى كه شنيد حضرت امير مؤمنان ع اين ذكر را روز صفين به هنگام پيكار مىخواند ، عرض كرد اين كنايات چيست ؟ فرمود :\r\nاسم اعظم خدا و ستون توحيد است « ! ( 3 ) .\r\n« اللَّه » اسم خاص براى خداوند است ، و مفهوم سخن امام ع اين است كه در همين يك كلمه به تمام صفات جلال و جمال او اشاره شده است ، و به همين جهت آن اسم اعظم الهى ناميده شده .\r\nاين نام جز بر خدا اطلاق نمىشود ، در حالى كه نامهاى ديگر خداوند معمولا اشاره به يكى از صفات جمال و جلال او است مانند عالم و خالق و رازق و غالبا به غير او نيز اطلاق مىشود ( مانند رحيم و كريم و عالم و قادر و . . . )\r\nبا اين حال ريشه آن معنى وصفى دارد ، و در اصل مشتق از « وله » به معنى « تحير » است ، چرا كه عقلها در ذات پاك او حيران است ، چنان كه در حديثى از امير مؤمنان على ع آمده است :\r\nاللَّه معناه المعبود الذى ياله فيه\r\n\r\n","description":"","footnote":"\r\n( 1 ) « بحار الانوار » جلد 3 صفحه 221 حديث 12 ( با تلخيص ) .\r\n( 2 و 3 ) « بحار الانوار » جلد 3 صفحه 222 .\r\n","page_name":" 433 ","page_number":433},
  {"content":"\r\nالخلق ، و يؤله اليه ، و اللَّه هو المستور عن درك الأبصار ، المحجوب عن الاوهام و الخطرات :\r\n« اللَّه مفهومش ، معبودى است كه خلق در او حيرانند و به او عشق مىورزند ، اللَّه همان كسى است كه از درك چشمها ، مستور است ، و از افكار و عقول خلق محجوب » ( 1 ) .\r\nگاه نيز آن را از ريشه « الاهة » ( بر وزن و به معنى عبادت ) دانسته‌اند ، و در اصل « الاله » است ، به معنى « تنها معبود به حق » .\r\nولى همانگونه كه گفتيم ريشه آن هر چه باشد بعدا به صورت « اسم خاص » درآمده ، و به آن ذات جامع جميع اوصاف كماليه ، و خالى از هر گونه عيب و نقص اشاره مىكند .\r\nاين نام مقدس قريب « هزار بار » در قرآن مجيد تكرار شده ، و هيچ اسمى از اسماء مقدس او اين اندازه در قرآن نيامده است ، نامى است كه قلب را روشن مىكند ، به انسان نيرو و آرامش مىبخشد ، و او را در جهانى از نور و صفا مستغرق مىسازد .\r\nاما واژه « احد » از همان ماده « وحدت » است ، و لذا بعضى « احد » و « واحد » را به يك معنى تفسير كرده‌اند و معتقدند هر دو اشاره به آن ذاتى است كه از هر نظر بى نظير و منفرد مىباشد ، در علم يگانه است ، در قدرت بى مثال است ، در رحمانيت و رحيميت يكتا است ، و خلاصه از هر نظر بى نظير است .\r\nولى بعضى عقيده دارند كه ميان « احد » و « واحد » فرق است « احد » به ذاتى گفته مىشود كه قبول كثرت نمىكند ، نه در خارج و نه در ذهن ، و لذا قابل شماره نيست و هرگز داخل عدد نمىشود ، به خلاف « واحد » كه براى او دوم\r\n\r\n","description":"","footnote":"\r\n( 1 ) « بحار الانوار » جلد 3 صفحه 222 .\r\n","page_name":" 434 ","page_number":434},
  {"content":"\r\nو سوم تصور مىشود ، يا در خارج ، يا در ذهن ، و لذا گاه مىگوئيم احدى از آن جمعيت نيامد ، يعنى هيچكس نيامد ، ولى هنگامى كه مىگوئيم ، واحدى نيامد ممكن است دو يا چند نفر آمده باشند ( 1 ) .\r\nولى اين تفاوت با موارد استعمال آن در قرآن مجيد و احاديث چندان سازگار نيست .\r\nبعضى نيز معتقدند : احد اشاره به بساطت ذات خداوند در مقابل اجزاء تركيبيه خارجيه يا عقليه ( جنس و فصل ، و ماهيت و وجود ) است ، در حالى كه واحد اشاره به يگانگى ذات او در برابر كثرات خارجيه مىباشد .\r\nدر حديثى از امام محمد باقر ع مىخوانيم : « أحد » فردى است يگانه و « احد » و « واحد » يك مفهوم دارد ، و آن ذات منفردى است كه نظير و شبيهى براى او نيست ، و « توحيد » اقرار به يگانگى و وحدت و انفراد او است » .\r\nدر ذيل همين حديث مىخوانيم : « واحد از عدد نيست ، بلكه واحد پايه اعداد است ، عدد از دو شروع مىشود ، بنا بر اين معنى « اللَّه احد » يعنى معبودى كه انسانها از ادراك ذات او عاجزند ، و از احاطه به كيفيتش ناتوان ، او در الهيت فرد است و از صفات مخلوقات برتر » ( 2 ) .\r\nدر قرآن مجيد نيز « واحد » و « احد » هر دو به ذات پاك خداوند اطلاق شده است .\r\nجالب اينكه در توحيد صدوق آمده است كه مردى اعرابى در روز جنگ « جمل » برخاست عرض كرد : اى امير مؤمنان ! آيا مىگويى خداوند واحد است ؟ واحد به چه معنى ؟\r\nناگهان مردم از هر طرف به او حمله كردند ، و گفتند : اى اعرابى ! اين\r\n\r\n","description":"","footnote":"\r\n( 1 ) « الميزان » جلد 20 صفحه 543 .\r\n( 2 ) « بحار الانوار » جلد 3 ص 222 .\r\n","page_name":" 435 ","page_number":435},
  {"content":"\r\nچه سؤالى است ؟ مگر نمىبينى فكر امير مؤمنان تا چه حد مشغول مساله جنگ است ؟ هر سخن جايى و هر نكته مقامى دارد ! امير مؤمنان ع فرمود : او را به حال خود بگذاريد ، زيرا آنچه را كه او مىخواهد همان چيزى است كه ما از اين گروه دشمن مىخواهيم « ( او از توحيد سؤال مىكند ، ما هم مخالفان خود را به توحيد كلمه دعوت مىكنيم ) .\r\nسپس فرمود : اى اعرابى ! اينكه مىگوئيم خدا « واحد » است چهار معنى مىتواند داشته باشد كه دو معنى آن در باره خدا صحيح نيست ، و دو معنى آن صحيح است .\r\nاما آن دو كه صحيح نيست : وحدت عددى است اين براى خدا جائز نمىباشد ( بگوئيم او يكى است و دو تا نيست ، زيرا مفهوم اين سخن آن است كه دومى براى او تصور مىشود ولى وجود ندارد ، در حالى كه مسلما براى ذات بى نهايت حق دومى تصور نمىشود ) چرا كه چيزى كه ثانى ندارد داخل در باب اعداد نمىشود ، آيا نمىبينى كه خداوند كسانى را كه گفتند : « إِنَّ اللَّه ثالِثُ ثَلاثَةٍ » ( خدا سومى از سه نفر است ) تكفير كرده ؟\r\nديگر از معانى واحد كه بر خدا روا نيست اين است كه به معنى واحد نوعى باشد ، مثل اينكه مىگوئيم فلان كس يكى از مردم است ، اين نيز بر خدا روا نيست ( چرا كه خدا نوع و جنسى ندارد ) مفهوم اين سخن تشبيه است و خدا از هر گونه شبيه و نظير برتر و بالاتر است .\r\nاما آن دو مفهومى كه در باره خدا صادق است نخست اينكه گفته شود خداوند واحد است يعنى در اشياء عالم شبيهى براى او نيست ، آرى پروردگار ما چنين است .\r\nديگر اينكه گفته شود پروردگار ما احدى المعنى است يعنى ذات او تقسيمپذير نيست ، نه در خارج و نه در عقل ، و نه در وهم ، آرى خداوند بزرگ\r\n","description":"","footnote":"","page_name":" 436 ","page_number":436},
  {"content":"\r\nچنين است » ( 1 ) كوتاه سخن اينكه خداوند احد و واحد است و يگانه و يكتا است نه به معنى واحد عددى ، يا نوعى و جنسى ، بلكه به معنى وحدت ذاتى ، و به عبارت روشنتر وحدانيت او به معنى عدم وجود مثل و مانند و شبيه و نظير براى او است .\r\nدليل اين سخن نيز روشن است : او ذاتى است بى نهايت از هر جهت ، و مسلم است كه دو ذات بى نهايت از هر جهت غير قابل تصور است ، چون اگر دو ذات شد هر دو محدود مىشود ، اين كمالات آن را ندارد ، و آن كمالات اين را ( دقت كنيد ) .\r\nدر آيه بعد در توصيف ديگرى از آن ذات مقدس يكتا مىفرمايد : « او خداوندى است كه همه نيازمندان قصد او مىكنند » ( * ( اللَّه الصَّمَدُ ) * ) .\r\nبراى « صمد » در روايات و كلمات مفسران و ارباب لغت معانى زيادى ذكر شده است :\r\n« راغب » در « مفردات » مىگويد : صمد به معنى آقا و بزرگى است كه براى انجام كارها به سوى او مىروند ، و بعضى گفته‌اند : « صمد » به معنى چيزى است كه تو خالى نيست بلكه پر است .\r\nدر « مقاييس اللغة » آمده است كه « صمد » دو ريشه اصلى دارد : يكى به معنى « قصد » است ، و ديگرى به معنى « صلابت و استحكام » و اينكه به خداوند متعال صمد گفته مىشود به خاطر اين است كه بندگانش قصد درگاه او مىكنند .\r\nو شايد به همين مناسبت است كه معانى متعدد زير نيز در كتب لغت براى\r\n\r\n","description":"","footnote":"\r\n( 1 ) « بحار الانوار » جلد 3 صفحه 206 حديث 1 .\r\n","page_name":" 437 ","page_number":437},
  {"content":"\r\nصمد ذكر شده است : شخص بزرگى كه در منتهاى عظمت است ، و كسى كه مردم در حوائج خويش به سوى او مىروند كسى كه برتر از او چيزى نيست ، كسى كه دائم و باقى بعد از فناى خلق است .\r\nلذا امام حسين بن على ع در حديثى براى « صمد » پنج معنى بيان فرموده :\r\n« صمد » كسى است كه در منتهاى سيادت و آقايى است .\r\n« صمد » ذاتى است دائم ازلى و جاودانى .\r\n« صمد » وجودى است كه جوف ندارد .\r\n« صمد » كسى است كه نمىخورد و نمىآشامد .\r\n« صمد » كسى است كه نمىخوابد ( 1 ) .\r\nدر عبارت ديگرى آمده است « صمد كسى است كه قائم به نفس است و بى نياز از غير » .\r\n« صمد » كسى است كه تغييرات و كون و فساد ندارد .\r\nاز امام على بن الحسين ع نقل شده است كه فرمود « صمد » كسى است كه شريك ندارد ، و حفظ چيزى براى او مشكل نيست ، و چيزى از او مخفى نمىماند » ( 2 ) .\r\nبعضى نيز گفته‌اند : « صمد » كسى است كه هر وقت چيزى را اراده كند مىگويد موجود باش ، آن هم فورا موجود مىشود » .\r\nدر حديثى آمده است كه اهل « بصره » نامه اى به محضر امام حسين ع نوشتند ، و از معنى « صمد » سؤال كردند ، امام ع در پاسخ آنها فرمود :\r\n\r\n","description":"","footnote":"\r\n( 1 ) « بحار الانوار » جلد 3 صفحه 223 .\r\n( 2 ) همان مدرك .\r\n","page_name":" 438 ","page_number":438},
  {"content":"\r\n« بسم اللَّه الرحمن الرحيم ، اما بعد در قرآن مجادله و گفتگو بدون آگاهى نكنيد ، چرا كه من از جدم رسول اللَّه شنيدم مىفرمود : هر كس بدون علم سخن بگويد بايد در محلى از آتش كه براى او تعيين شده جاى گيرد ، خداوند خودش « صمد » را تفسير فرموده است : « * ( لَمْ يَلِدْ وَلَمْ يُولَدْ وَلَمْ يَكُنْ لَه كُفُواً أَحَدٌ ) * » : نه زاد ، و نه زاده شد و احدى مانند او نيست ، . . . آرى خداوند « صمد » كسى است كه از چيزى به وجود نيامده ، و در چيزى وجود ندارد ، و بر چيزى قرار نگرفته ، آفريننده اشياء و خالق آنها است ، همه چيز را به قدرتش به وجود آورده ، آنچه را براى فنا آفريده به اراده اش از هم متلاشى مىشود ، و آنچه را براى بقاء خلق كرده به علمش باقى مىماند ، اين است خداوند صمد . . . » ( 1 ) .\r\nو بالآخره در حديث ديگرى مىخوانيم كه « محمد بن حنفيه » از « امير مؤمنان » على ع در باره « صمد » سؤال كرد حضرت ع فرمود :\r\nتاويل صمد آن است كه او نه اسم است و نه جسم ، نه مانند و نه شبيه دارد ، و نه صورت و نه تمثال نه حد و حدود ، نه محل و نه مكان ، نه « كيف » و نه « اين » نه اينجا و نه آنجا ، نه پر است و نه خالى ، نه ايستاده است و نه نشسته ، نه سكون دارد و نه حركت ، نه ظلمانى است نه نورانى ، نه روحانى است و نه نفسانى ، و در عين حال هيچ محلى از او خالى نيست ، و هيچ مكانى گنجايش او را ندارد ، نه رنگ دارد و نه بر قلب انسانى خطور كرده ، و نه بو براى او موجود است ، همه اينها از ذات پاكش منتفى است » ( 2 ) .\r\nاين حديث به خوبى نشان مىدهد كه « صمد » مفهوم بسيار جامع و وسيعى دارد كه هر گونه صفات مخلوقات را از ساحت مقدسش نفى مىكند ، چرا كه\r\n\r\n","description":"","footnote":"\r\n( 1 ) « مجمع البيان » جلد 10 صفحه 565 .\r\n( 2 ) « بحار الانوار » جلد 3 صفحه 230 حديث 21 .\r\n","page_name":" 439 ","page_number":439},
  {"content":"\r\nاسمهاى مشخص و محدود ، و همچنين جسميت و رنگ و بو و مكان و سكون و حركت و كيفيت و حد و حدود و مانند اينها ، همه از صفات ممكنات و مخلوقات است ، بلكه غالبا اوصاف جهان ماده است ، و مىدانيم خداوند از همه اينها برتر و بالاتر است .\r\nدر اكتشافات اخير آمده است كه تمام اشياء جهان ماده ، از ذرات بسيار كوچكى بنام « اتم » تشكيل يافته ، و « اتم » خود نيز مركب از دو قسمت عمده است : هسته مركزى ، و الكترونهايى كه به دور آن در گردش است ، و عجب اينكه در ميان آن هسته و الكترونها فاصله زيادى وجود دارد ( البته زياد در مقايسه با حجم اتم ) به طورى كه اگر اين فاصله برداشته شود اجسام به قدرى كوچك مىشوند كه براى ما حيرتآور است .\r\nمثلا اگر فاصله‌هاى اتمى ذرات وجود يك انسان را بردارند و او را كاملا فشرده كنند ممكن است به صورت ذره‌اى درآيد كه ديدنش با چشم مشكل باشد ولى با اين حال تمام وزن بدن يك انسان را دارا است ( مثلا همين ذره ناچيز 60 كيلو وزن دارد ) .\r\nبعضى با استفاده از اين اكتشاف علمى و با توجه به اينكه يكى از معانى « صمد » وجودى است كه تو خالى و اجوف نيست ، چنين نتيجه گرفته‌اند كه قرآن مىخواهد با اين تعبير هر گونه جسمانيتى را از خدا نفى كند ، چرا كه تمام اجسام از اتم تشكيل يافته‌اند ، و اتم تو خالى است ، و به اين ترتيب آيه مىتواند يكى از معجزات علمى قرآن باشد .\r\nولى نبايد فراموش كرد كه « صمد » در اصل لغت به معنى شخص بزرگى است كه همه نيازمندان به سوى او مىروند و از هر نظر پر و كامل است ، و ظاهرا بقيه معانى و تفسيرهاى ديگرى كه براى آن ذكر شده ، به همين ريشه باز مىگردد .\r\n","description":"","footnote":"","page_name":" 440 ","page_number":440},
  {"content":"\r\nسپس در آيه بعد به رد عقائد « نصارى » و « يهود » و « مشركان عرب » كه براى خداوند فرزندى ، يا پدرى قائل بودند ، پرداخته ، مىفرمايد : نزاد و زاده نشده « ( * ( لَمْ يَلِدْ وَلَمْ يُولَدْ ) * ) .\r\nدر مقابل اين بيان ، سخن كسانى است كه معتقد به تثليث ( خدايان سه گانه ) بودند ، خداى پدر ، و خداى پسر ، و روح القدس ! نصارى « مسيح » را پسر خدا ، و يهود « عزير » را پسر او مىدانستند وَقالَتِ الْيَهُودُ عُزَيْرٌ ابْنُ اللَّه وَقالَتِ النَّصارى الْمَسِيحُ ابْنُ اللَّه ذلِكَ قَوْلُهُمْ بِأَفْواهِهِمْ يُضاهِؤُنَ قَوْلَ الَّذِينَ كَفَرُوا مِنْ قَبْلُ قاتَلَهُمُ اللَّه أَنَّى يُؤْفَكُونَ :\r\n« يهود گفتند عزير پسر خدا است ! و نصارى گفتند مسيح پسر خدا است ! اين سخنى است كه با زبان خود مىگويند كه همانند گفتار كافران پيشين است ، لعنت خدا بر آنها باد چگونه از حق منحرف مىشوند » ؟ ! ( توبه - 30 ) .\r\nمشركان عرب نيز معتقد بودند كه ملائكه دختران خدا هستند ! وَخَرَقُوا لَه بَنِينَ وَبَناتٍ بِغَيْرِ عِلْمٍ : « آنها براى خدا پسران و دخترانى به دروغ و از روى جهل ساختند » ! ( انعام - 100 ) .\r\nاز بعضى روايات استفاده مىشود كه تولد در آيه « * ( لَمْ يَلِدْ وَلَمْ يُولَدْ ) * » معنى وسيعترى دارد ، و هر گونه خروج اشياء مادى و لطيف را از او ، و يا خروج آن ذات مقدس از اشياء مادى و لطيف ديگر را نفى مىكند .\r\nچنان كه در همان نامه اى كه امام حسين ع در پاسخ اهل « بصره » در تفسير صمد مرقوم فرمود ، جمله « * ( لَمْ يَلِدْ وَلَمْ يُولَدْ ) * » چنين تفسير شده : « * ( لَمْ يَلِدْ ) * » يعنى چيزى از او خارج نشد ، نه اشياء مادى مانند فرزند ، و ساير اشيايى كه از مخلوقين خارج مىشود ( مانند شير از پستان مادر ) و نه چيز لطيف ، مانند نفس ، و نه عوارض گوناگون ، مانند خواب و خيال و اندوه و حزن و خوشحالى و خنده\r\n","description":"","footnote":"","page_name":" 441 ","page_number":441},
  {"content":"\r\nو گريه و خوف و رجاء و شوق و ملالت و گرسنگى و سيرى ، خداوند برتر از اين است كه چيزى از او خارج شود .\r\nو نيز برتر از آن است كه او متولد از شىء مادى و لطيف گردد . . . مانند خارج شدن موجوده زنده اى از موجود ديگر ، و گياه از زمين ، و آب از چشمه و ميوه از درختان ، و خارج شدن اشياء لطيف از منابعش ، مانند ديدن از چشم ، و شنيدن از گوش ، و استشمام از بينى ، و چشيدن از دهان ، و سخن از زبان ، و معرفت و تشخيص از دل ، و جرقه آتش از سنگ » ( 1 ) .\r\nمطابق اين حديث تولد معنى گسترده اى دارد كه هر گونه خروج و نتيجه - گيرى چيزى از چيزى را شامل مىشود ، و اين در حقيقت معنى دوم آيه است و معنى اول و ظاهر آن همان بود كه در آغاز گفته شد ، بعلاوه معنى دوم با تحليل روى معنى اول كاملا قابل درك است ، زيرا اگر خداوند فرزند ندارد به دليل آن است كه از عوارض ماده بر كنار مىباشد . همين معنى در باره ساير عوارض ماده صادق است ( دقت كنيد ) .\r\nو بالآخره در آخرين آيه اين سوره مطلب را در باره اوصاف خدا به مرحله كمال رسانده ، مىفرمايد : « و براى او هرگز احدى شبيه و مانند نبوده است » ( * ( وَلَمْ يَكُنْ لَه كُفُواً أَحَدٌ ) * ) ( 2 ) .\r\n« كفو » در اصل به معنى همطراز در مقام و منزلت و قدر است ، و سپس به هر گونه شبيه و مانند اطلاق مىشده است .\r\nمطابق اين آيه تمام عوارض مخلوقين ، و صفات موجودات ، و هر گونه\r\n\r\n","description":"","footnote":"\r\n( 1 ) « بحار الانوار » جلد 3 صفحه 224 .\r\n( 2 ) « احد » اسم « كان » و « كفو » خبر آن است .\r\n","page_name":" 442 ","page_number":442},
  {"content":"\r\nنقص و محدوديت ، از ذات پاك او منتفى است ، اين همان توحيد ذاتى و صفاتى است ، در مقابل توحيد عددى و نوعى كه در آغاز تفسير اين سوره به آن اشاره شد .\r\nبنا بر اين او نه شبيهى در ذات دارد ، نه مانندى در صفات ، و نه مثلى در افعال ، و از هر نظر بى نظير و بى مانند است .\r\nامير مؤمنان على ع در يكى از خطبه‌هاى نهج البلاغه مىفرمايد : « لم يلد » فيكون مولودا ، « و لم يولد » فيصير محدودا . . . و لا « كفء » له فيكافئه ، و لا نظير له فيساويه\r\n« او كسى را نزاد كه خود نيز مولود باشد ، و از كسى زاده نشد تا محدود گردد ، . . . مانندى ندارد تا با او همتا گردد ، و شبيهى براى او تصور نمىشود تا با او مساوى باشد » ( 1 ) .\r\nو اين تفسير جالبى است كه عاليترين دقايق توحيد را بازگو مىكند ( سلام اللَّه عليك يا امير المؤمنين ) .\r\n\r\nنكته‌ها :\r\n\r\n1 - دلائل توحيد\r\nتوحيد ، يعنى يگانگى ذات خداوند و عدم وجود هر گونه همتا و شبيه براى او ، گذشته از دلائل نقلى و آيات قرآن مجيد ، با دلائل عقلى فراوان نيز قابل اثبات است كه در اينجا قسمتى از آن را به صورت فشرده مىآوريم :\r\n\r\n1 - برهان صرف الوجود\r\nو خلاصه اش اين است كه خداوند وجود مطلق است ، و هيچ قيد و شرط و حدى براى او نيست ، چنين وجودى مسلما نامحدود\r\n\r\n","description":"","footnote":"\r\n( 1 ) « نهج البلاغه » خطبه 186 .\r\n","page_name":" 443 ","page_number":443},
  {"content":"\r\nخواهد بود ، چرا كه اگر محدوديتى پيدا كند بايد آلوده به عدم گردد ، و ذات مقدسى كه هستى از آن مىجوشد هرگز مقتضى عدم و نيستى نخواهد بود و چيزى در خارج نيست كه عدم را بر او تحميل كند بنا بر اين ، محدود به هيچ حدى نمىباشد .\r\nاز سوى ديگر دو هستى نامحدود در عالم تصور نمىشود ، زيرا اگر دو موجود پيدا شود حتما هر يك از آنها فاقد كمالات ديگرى است ، يعنى كمالات او را ندارد ، و بنا بر اين هر دو محدود مىشوند ، و اين خود دليل روشنى است بر يگانگى ذات واجب الوجود ( دقت كنيد ) .\r\n\r\n2 - برهان علمى\r\nهنگامى كه به اين جهان پهناور نگاه مىكنيم در ابتدا عالم را به صورت موجوداتى پراكنده مىبينيم ، زمين و آسمان و خورشيد و ماه و ستارگان و انواع گياهان و حيوانات ، اما هر چه بيشتر دقت كنيم مىبينيم اجزاء و ذرات اين عالم چنان به هم مربوط و پيوسته است كه مجموعا يك واحد منسجم را تشكيل مىدهد ، و يك سلسله قوانين معين بر سراسر اين جهان حكومت مىكند .\r\nهر قدر پيشرفت علم و دانش بشرى بيشتر مىشود وحدت و انسجام اجزاى اين جهان آشكارتر مىگردد ، تا آنجا كه گاهى آزمايش روى يك نمونه كوچك ( مانند افتادن يك سيب از درخت ) سبب مىشود قانون بزرگى كه بر تمام عالم هستى حكومت مىكند كشف گردد ( همانگونه كه در باره « نيوتن » و « قانون جاذبه » اتفاق افتاد ) .\r\nاين وحدت نظام هستى ، و قوانين حاكم بر آن ، و انسجام و يكپارچگى در ميان اجزاى آن نشان مىدهد كه خالق آن يكتا و يگانه است .\r\n\r\n3 - برهان تمانع - ( دليل علمى فلسفى )\r\nدليل ديگرى كه براى اثبات يگانگى ذات خداوند ذكر كرده‌اند و قرآن در آيه 22 سوره انبياء الهامبخش\r\n","description":"","footnote":"","page_name":" 444 ","page_number":444},
  {"content":"\r\nآن است برهان تمانع است ، مىفرمايد : لَوْ كانَ فِيهِما آلِهَةٌ إِلَّا اللَّه لَفَسَدَتا فَسُبْحانَ اللَّه رَبِّ الْعَرْشِ عَمَّا يَصِفُونَ : « اگر در زمين و آسمان خدايانى جز خداوند يگانه بود زمين و آسمان به فساد كشيده مىشد ، و نظام جهان به هم مىخورد ، پس منزه است خداوندى كه پروردگار عرش است از آنچه آنها توصيف مىكنند » ! توضيح اين دليل را در جلد 13 صفحه 381 تحت عنوان « برهان تمانع » مشروحا ؟ ذكر كرده‌ايم .\r\n\r\n4 - دعوت عمومى انبياء به خداوند يگانه\r\n- اين دليل ديگرى براى اثبات توحيد است ، چرا كه اگر دو واجب الوجود در عالم بود هر دو بايد منبع فيض باشند ، چرا كه يك وجود بى نهايت كامل ممكن نيست در نور افشانى بخلورزد ، زيرا عدم فيض براى وجود كامل نقص است ، و حكيم بودن او ايجاب مىكند كه همگان را مشمول فيض خود قرار دهد .\r\nاين فيض دو شاخه دارد : فيض تكوينى ( در عالم خلقت ) ، و فيض تشريعى ( در عالم هدايت ) بنا بر اين اگر خدايان متعددى وجود داشت بايد فرستادگانى از نزد همه آنها بيايند ، و فيض تشريعى آنها را براى همگان برسانند .\r\nحضرت على ع در وصيت نامه اش براى فرزند گراميش امام مجتبى ع مىفرمايد :\r\nو اعلم يا بنى انه لو كان لربك شريك لاتتك رسله و لرأيت آثار ملكه و سلطانه ، و لعرفت افعاله و صفاته ، و لكنه إله واحد كما وصف نفسه :\r\n« بدان فرزندم اگر پروردگارت همتايى داشت فرستادگان او به سراغ تو مىآمدند و آثار ملك و سلطان او را مشاهده مىكردى ، و به افعال و صفاتش آشنا مىشدى ولى او معبود يكتا است همانگونه كه خودش توصيف كرده است » ( 1 ) .\r\n\r\n","description":"","footnote":"\r\n( 1 ) نهج البلاغه وصيت به امام مجتبى ( بخش نامه‌ها : نامه 31 ) .\r\n","page_name":" 445 ","page_number":445},
  {"content":"\r\nاينها همه دلائل يگانگى ذات او است ، اما دليل بر عدم وجود هر گونه تركيب و اجزاء در ذات پاك او روشن است ، زيرا اگر براى او اجزاء خارجيه باشد طبعا نيازمند به آنها است ، و نياز براى واجب الوجود غير معقول است .\r\nو اگر « اجزاء عقليه » ( تركيب از ماهيت و وجود يا از جنس و فصل ) منظور باشد آن نيز محال است ، زيرا تركيب از « ماهيت » و « وجود » فرع بر محدود بودن است ، در حالى كه مىدانيم وجود او نامحدود است و تركيب از « جنس » و « فصل » فرع برداشتن ماهيت است چيزى كه ماهيت ندارد جنس و فصل هم ندارد .\r\n\r\n2 - شاخه‌هاى پر بار توحيد\r\nمعمولا براى توحيد چهار شاخه ذكر مىكنند :\r\n\r\n1 - توحيد ذات\r\n( آنچه در بالا شرح داده شده ) .\r\n\r\n2 - توحيد صفات\r\nيعنى صفات او از ذاتش جدا نيست ، و نيز از يكديگر جدا نمىباشد ، فى المثل « علم » و « قدرت » ما ، دو وصف است كه عارض بر ذات ما است ، ذات ما چيزى است و علم و قدرت ما چيز ديگر ، همانگونه كه « علم » و « قدرت » نيز در ما از هم جدا است ، مركز علم روح ما است ، و مركز قدرت جسمانى بازو و عضلات ما ، ولى در خداوند نه صفاتش زائد بر ذات او است ، و نه جدا از يكديگرند ، بلكه وجودى است تمامش علم ، تمامش قدرت ، تمامش ازليت و ابديت .\r\nاگر غير از اين باشد لازمه اش تركيب است ، و اگر مركب باشد محتاج به اجزاء مىشود و شىء محتاج هرگز واجب الوجود نخواهد بود .\r\n\r\n3 - توحيد افعالى\r\nيعنى هر وجودى ، هر حركتى ، هر فعلى در عالم است به ذات\r\n","description":"","footnote":"","page_name":" 446 ","page_number":446},
  {"content":"\r\nپاك خدا برمىگردد ، مسبب الاسباب او است و علت العلل ذات پاك او مىباشد ، حتى افعالى كه از ما سر مىزند به يك معنى از او است ، او به ما قدرت و اختيار و آزادى اراده داده ، بنا بر اين در عين حال كه ما فاعل افعال خود هستيم ، و در مقابل آن مسئوليم ، از يك نظر فاعل خداوند است ، زيرا همه آنچه داريم به او بازمىگردد ( لا مؤثر فى الوجود الا اللَّه ) .\r\n\r\n4 - توحيد در عبادت :\r\nيعنى تنها بايد او را پرستش كرد و غير او شايسته عبوديت نيست ، چرا كه عبادت بايد براى كسى باشد كه كمال مطلق و مطلق كمال است ، كسى كه از همگان بى نياز است ، و بخشنده تمام نعمتها ، و آفريننده همه موجودات ، و اين صفات جز در ذات پاك او جمع نمىشود .\r\nهدف اصلى از عبادت ، راه يافتن به جوار قرب آن كمال مطلق ، و هستى بى پايان ، و انعكاس پرتوى از صفات كمال و جمال او در درون جان است كه نتيجه اش فاصله گرفتن از هوى و هوسها ، و روى آوردن به خودسازى و تهذيب نفس است .\r\nاين هدف جز با عبادت « اللَّه » كه همان كمال مطلق است امكانپذير نيست .\r\n\r\n3 - شاخه‌هاى توحيد افعالى\r\n« توحيد افعالى » نيز به نوبه خود شاخه‌هاى زيادى دارد كه در اينجا به شش قسمت از مهمترين فروع آن اشاره مىكنيم :\r\n\r\n1 - توحيد خالقيت\r\nهمانگونه كه قرآن مىگويد : قُلِ اللَّه خالِقُ كُلِّ شَيْءٍ : « بگو خداوند\r\n","description":"","footnote":"","page_name":" 447 ","page_number":447},
  {"content":"\r\nآفريدگار همه چيز است « ( رعد - 16 ) .\r\nدليل آن هم روشن است وقتى با دلائل گذشته ثابت شد واجب الوجود يكى است ، و همه چيز غير از او ممكن الوجود است ، بنا بر اين خالق همه موجودات نيز يكى خواهد بود .\r\n\r\n2 - توحيد ربوبيت\r\nيعنى مدبر و مدير و مربى و نظامبخش عالم هستى تنها خدا است ، چنان كه قرآن مىگويد : قُلْ أَ غَيْرَ اللَّه أَبْغِي رَبًّا وَهُوَ رَبُّ كُلِّ شَيْءٍ : « آيا غير خدا را پروردگار خود بطلبم در حالى كه او پروردگار همه چيز است » ؟ ! ( انعام - 164 ) .\r\nدليل آن نيز وحدت واجب الوجود و توحيد خالق در عالم هستى است .\r\n\r\n3 - توحيد در قانونگذارى و تشريع\r\nچنان كه قرآن مىگويد : وَمَنْ لَمْ يَحْكُمْ بِما أَنْزَلَ اللَّه فَأُولئِكَ هُمُ الْكافِرُونَ : « هر كس كه به آنچه خدا نازل كرده است حكم نكند كافر است » ( مائده - 44 ) .\r\nزيرا وقتى ثابت كرديم مدير و مدبر او است ، مسلما غير او صلاحيت قانونگذارى نخواهد داشت ، چون غير او در تدبير جهان سهمى ندارد تا قوانينى هماهنگ با نظام تكوين وضع كند .\r\n\r\n4 - توحيد در مالكيت\r\nخواه « مالكيت حقيقى » يعنى سلطه تكوينى بر چيزى باشد ، يا « مالكيت حقوقى » يعنى سلطه قانونى بر چيزى اينها همه از او است ، چنان كه قرآن مىگويد : وَلِلَّه مُلْكُ السَّماواتِ وَالأَرْضِ « مالكيت و حاكميت آسمانها و زمين\r\n","description":"","footnote":"","page_name":" 448 ","page_number":448},
  {"content":"\r\nمخصوص خدا است « ( آل عمران - 189 ) .\r\nو نيز مىفرمايد : وَأَنْفِقُوا مِمَّا جَعَلَكُمْ مُسْتَخْلَفِينَ فِيه « انفاق كنيد از اموالى كه خداوند شما را نماينده خود در آن قرار داده » ( حديد - 7 ) .\r\nدليل آن هم همان توحيد در خالقيت است ، وقتى خالق همه اشياء او است طبعا مالك همه اشياء نيز ذات مقدس او است بنا بر اين هر ملكيتى بايد از مالكيت او سرچشمه گيرد .\r\n\r\n5 - توحيد حاكميت\r\nمسلما جامعه بشرى نياز به حكومت دارد ، چون زندگى دستجمعى بدون حكومت ممكن نيست ، تقسيم مسئوليتها ، تنظيم برنامه‌ها ، اجراى مديريتها ، و جلوگيرى از تعديات و تجاوزها ، تنها به وسيله حكومت ميسر است .\r\nاز طرفى اصل آزادى انسانها مىگويد هيچكس بر هيچكس حق حكومت ندارد ، مگر آنكه مالك اصلى و صاحب حقيقى اجازه دهد ، و از همين جاست كه ما هر حكومتى را كه به حكومت الهى منتهى نشود مردود مىدانيم ، و نيز از همين جاست كه مشروعيت حكومت را از آن پيامبر ص و سپس امامان معصوم ع و بعد از آنها براى فقيه جامع الشرائط مىدانيم .\r\nالبته ممكن است مردم به كسى اجازه دهند كه بر آنها حكومت كند ، ولى چون اتفاق تمام افراد جامعه عادتا غير ممكن است چنين حكومتى عملا ممكن نيست ( 1 ) .\r\nالبته نبايد فراموش كرد كه توحيد ربوبيت مربوط به عالم تكوين است\r\n\r\n","description":"","footnote":"\r\n( 1 ) لذا اگر حكومت از طريق آراء عمومى و اكثريت تعيين شود بايد از طريق فقيه جامع الشرائط تنفيذ گردد تا مشروعيت الهيه پيدا كند .\r\n","page_name":" 449 ","page_number":449},
  {"content":"\r\nو توحيد قانونگذارى و حكومت به عالم تشريع .\r\nقرآن مجيد مىگويد : إِنِ الْحُكْمُ إِلَّا لِلَّه : « حكم و حكومت تنها از آن خدا است » ( انعام - 57 ) .\r\n\r\n6 - توحيد اطاعت\r\nيعنى تنها مقام « واجب الاطاعه » در جهان ، ذات پاك خدا است ، و مشروعيت اطاعت از هر مقام ديگرى بايد از همين جا سرچشمه گيرد ، يعنى اطاعت او اطاعت خدا محسوب مىشود .\r\nدليل آن هم روشن است وقتى حاكميت مخصوص او است مطاع بودن هم مخصوص او است ، و لذا ما اطاعت انبياء ع و ائمه معصومين و جانشينان آنها را پرتوى از اطاعت خدا مىشمريم ، قرآن مىگويد : يا أَيُّهَا الَّذِينَ آمَنُوا أَطِيعُوا اللَّه وَأَطِيعُوا الرَّسُولَ وَأُولِي الأَمْرِ مِنْكُمْ :\r\n« اى كسانى كه ايمان آورده‌ايد اطاعت كنيد خدا و رسول او و صاحبان امر ( امامان معصوم ) را ( نساء - 59 ) .\r\nو نيز مىفرمايد : مَنْ يُطِعِ الرَّسُولَ فَقَدْ أَطاعَ اللَّه : « هر كس رسول خدا را اطاعت كند خدا را اطاعت كرده است » ( نساء - 80 ) .\r\nالبته بحثهاى فوق هر كدام در خور شرح و بسط فراوان است و ما به ملاحظه اين كه از شكل بحث تفسيرى خارج نشويم آنها را فشرده بيان كرديم .\r\nخداوندا ! ما را در تمام عمر به خط توحيد ثابت بدار .\r\nپروردگارا ! شاخه‌هاى شرك همچون شاخه‌هاى توحيد زياد است و نجات\r\n","description":"","footnote":"","page_name":" 450 ","page_number":450},
  {"content":"\r\nاز شرك جز با لطف تو ميسر نيست ، ما را مشمول الطافت گردان .\r\nبارالها ! ما را با توحيد زنده دار ، و با توحيد بميران ، و با حقيقت توحيد محشور بگردان .\r\nآمين يا رب العالمين پايان سوره اخلاص\r\n","description":"","footnote":"","page_name":" 451 ","page_number":451},
  {"content":"\r\n","description":"","footnote":"","page_name":" 452 ","page_number":452},
  {"content":"\r\n\r\n‹ 113 › سوره فلق اين سوره در مكه نازل شده و داراى 5 آيه است\r\n","description":"","footnote":"","page_name":" 453 ","page_number":453},
  {"content":"\r\n\r\nمحتوى و فضيلت سوره « فلق »\r\nجمعى معتقدند كه اين سوره در مكه نازل شده است هر چند جمعى ديگر از مفسران آن را « مدنى » مىدانند .\r\nمحتواى اين سوره تعليماتى است كه خداوند به پيغمبر اكرم ص خصوصا و به ساير مسلمانان عموما ، در زمينه پناه بردن به ذات پاك او از شر همه اشرار مىدهد ، تا خود را به او بسپارند ، و در پناه او از شر هر موجود صاحب شر در امان بدارند .\r\nدر باره شان نزول اين سوره رواياتى در غالب كتب تفسير نقل شده كه مطابق آنها پيغمبر اكرم ص به وسيله بعضى از يهود مورد سحر قرار گرفته ، و بيمار شده بود ، جبرئيل نازل شد و محل ابزار سحر را كه در چاهى پنهان كرده بودند نشان داد ، آن را بيرون آوردند ، سپس اين سوره را خواندند ، و حال پيغمبر اكرم ص بهبود يافت .\r\nولى مرحوم طبرسى و بعضى ديگر از محققان اين گونه روايات را كه سند آن فقط به دو نفر « ابن عباس » و « عايشه » منتهى مىشود زيرا سؤال قرار دادند ، زيرا :\r\nاولا سوره طبق مشهور مكى است و لحن آن نيز لحن سوره‌هاى مكى را دارد ، در حالى كه درگيرى پيامبر ص با يهود در مدينه بوده است و اين خود دليلى است بر عدم اصالت اين گونه روايات .\r\nاز سوى ديگر اگر پيغمبر اكرم ص به اين آسانى مورد سحر ساحران قرار گيرد تا آنجا كه بيمار شود و در بستر بيفتد ، به آسانى ممكن است او را از مقاصد بزرگش بازدارند ، مسلما خداوندى كه او را براى چنان ماموريت و رسالت\r\n","description":"","footnote":"","page_name":" 454 ","page_number":454},
  {"content":"\r\nعظيمى فرستاده از نفوذ سحر ساحران حفظ خواهد كرد ، تا مقام والاى نبوت بازيچه دست آنها نشود .\r\nاز سوى سوم اگر بنا شود سحر در جسم پيغمبر ص اثر بگذارد ممكن است اين توهم در مردم پيدا شود كه سحر در روح او نيز مؤثر است ، و ممكن است افكارش دستخوش سحر ساحران گردد ، و اين معنى اصل اعتماد به پيامبر ص را در افكار عمومى متزلزل مىسازد .\r\nو لذا قرآن مجيد اين معنى را نفى مىكند كه پيغمبر « مسحور » شده باشد مىفرمايد : وَقالَ الظَّالِمُونَ إِنْ تَتَّبِعُونَ إِلَّا رَجُلًا مَسْحُوراً انْظُرْ كَيْفَ ضَرَبُوا لَكَ الأَمْثالَ فَضَلُّوا فَلا يَسْتَطِيعُونَ سَبِيلًا : « ظالمان گفتند شما از يك انسان سحره شده اى پيروى مىكنيد ، ببين چگونه براى تو مثلها زدند و گمراه شدند ؟ آن چنان كه نمىتوانند راه را پيدا كنند » ! ( فرقان 8 و 9 ) .\r\n« مسحور » در اينجا خواه به معنى كسى باشد كه از نظر عقلى سحر شده يا در جسمش ، در هر صورت گواه بر مقصود ما است .\r\nبه هر حال با چنين روايات مشكوكى نمىتوان قداست مقام نبوت را زير سؤال برد ، و در فهم آيات بر آنها تكيه كرد .\r\nدر باره فضيلت اين سوره از پيغمبر اكرم ص نقل شده است كه فرمود :\r\nانزلت على آيات لم ينزل مثلهن : المعوذتان :\r\n« آياتى بر من نازل شده كه همانند آنها نازل نشده است ، و آن دو سوره » فلق « و » ناس « است » ( 1 ) .\r\nو در حديث ديگرى از امام باقر ع مىخوانيم : « كسى كه در نماز » وتر « سوره » فلق « و » ناس « و » * ( قُلْ هُوَ اللَّه أَحَدٌ ) * « را بخواند به او گفته مىشود اى بنده خدا بشارت باد بر تو خدا نماز وتر تو را قبول كرد » ( 2 ) .\r\n\r\n","description":"","footnote":"\r\n( 1 و 2 ) « نور الثقلين » جلد 5 صفحه 716 و « مجمع البيان » جلد 10 صفحه 567 .\r\n","page_name":" 455 ","page_number":455},
  {"content":"\r\nو باز در روايتى از پيغمبر اكرم ص مىخوانيم كه به يكى از يارانش فرمود مىخواهى دو سوره به تو تعليم كنم كه برترين سوره‌هاى قرآن است ؟\r\nعرض كرد : آرى اى رسول خدا ! حضرت معوذتان ( سوره فلق و سوره ناس ) را به او تعليم كرد ، سپس آن دو را در نماز صبح قرائت نمود و به او فرمود :\r\nهر گاه برمىخيزى و مىخوابى آنها را بخوان ( 1 ) .\r\nروشن است اينها براى كسانى است كه روح و جان و عقيده و عمل خود را با محتواى آن هماهنگ سازند .\r\n\r\n","description":"","footnote":"\r\n( 1 ) « نور الثقلين » جلد 5 صفحه 716 و « مجمع البيان » جلد 10 صفحه 567 .\r\n","page_name":" 456 ","page_number":456},
  {"content":"\r\n\r\n[ سوره الفلق ‹ 113 › : آيات 1 تا 5 
  ]\r\nبِسْمِ اللَّه الرَّحْمنِ الرَّحِيمِ\r\nقُلْ أَعُوذُ بِرَبِّ الْفَلَقِ ‹ 1 › مِنْ شَرِّ ما خَلَقَ ‹ 2 › وَمِنْ شَرِّ غاسِقٍ إِذا وَقَبَ ‹ 3 › وَمِنْ شَرِّ النَّفَّاثاتِ فِي الْعُقَدِ ‹ 4 ›\r\nوَ مِنْ شَرِّ حاسِدٍ إِذا حَسَدَ ‹ 5 ›\r\n\r\nترجمه :\r\nبنام خداوند بخشنده مهربان 1 - بگو پناه مىبرم به پروردگار سپيده صبح .\r\n2 - از شر تمام آنچه آفريده است .\r\n3 - و از شر هر موجود مزاحمى هنگامى كه وارد مىشود .\r\n4 - و از شر آنها كه در گره‌ها مىدمند ( و هر تصميمى را سست مىكنند ) .\r\n5 - و از شر هر حسودى هنگامى كه حسد مىورزد .\r\n\r\nتفسير : پناه مىبرم به پروردگار سپيده دم !\r\nدر نخستين آيه به شخص پيغمبر ص به عنوان يك الگو و پيشوا چنين\r\n","description":"","footnote":"","page_name":" 457 ","page_number":457},
  {"content":"\r\nدستور مىدهد : « بگو : پناه مىبرم به پروردگار سپيده صبح » كه دل سياهى شب را مىشكافد ( * ( قُلْ أَعُوذُ بِرَبِّ الْفَلَقِ ) * ) .\r\n« از شر تمام آنچه آفريده است » ( * ( مِنْ شَرِّ ما خَلَقَ ) * ) .\r\nاز شر همه موجودات شرور ، انسانهاى شرور ، جن و حيوانات و حوادث و پيشامدهاى شر و از شر نفس اماره .\r\n« فلق » ( بر وزن شفق ) از ماده « فلق » ( بر وزن خلق ) در اصل به معنى شكافتن چيزى و جدا كردن بعضى از بعضى ديگر است ، و از آنجا كه به هنگام دميدن سپيده صبح پرده سياه شب مىشكافد ، اين واژه به معنى طلوع صبح ، به كار رفته ، همانگونه كه « فجر » نيز به همين مناسبت بر طلوع صبح اطلاق مىشود .\r\nبعضى آن را به معنى همه مواليد و تمام موجودات زنده اعم از انسان و حيوان و گياه مىدانند ، چرا كه تولد اين موجودات كه با شكافتن دانه و تخم و مانند آن صورت مىگيرد از عجيبترين مراحل وجود آنها است ، و در حقيقت هنگام تولد جهش عظيمى در آن موجود رخ مىدهد و از جهانى به جهان ديگرى گام مىنهد .\r\nدر آيه 95 انعام مىخوانيم : إِنَّ اللَّه فالِقُ الْحَبِّ وَالنَّوى يُخْرِجُ الْحَيَّ مِنَ الْمَيِّتِ وَمُخْرِجُ الْمَيِّتِ مِنَ الْحَيِّ « خداوند شكافنده دانه و هسته است ، زنده را از مرده خارج مىسازد ، و مرده را از زنده » .\r\nبعضى نيز مفهوم « فلق » را از اين هم گسترده تر گرفته‌اند ، و آن را به هر گونه آفرينش و خلقت اطلاق كرده‌اند ، چرا كه با آفرينش هر موجود پرده عدم شكافته مىشود و نور وجود آشكار مىگردد .\r\nهر يك از اين معانى سه گانه ( طلوع صبح - تولد موجودات زنده - آفرينش هر موجود ) پديده اى است عجيب كه دليل بر عظمت پروردگار و خالق و مدبر\r\n","description":"","footnote":"","page_name":" 458 ","page_number":458},
  {"content":"\r\nآن است ، و توصيف خداوند به اين وصف داراى مفهوم و محتواى عميقى است .\r\nدر بعضى از احاديث نيز آمده كه « فلق » چاه يا زندانى در دوزخ است ، و همچون شكافى در دل جهنم خودنمايى مىكند .\r\nاين روايت ممكن است اشاره به مصداقى از مصداقهاى آن باشد نه اينكه مفهوم گسترده « فلق » را محدود كند .\r\nتعبير به « * ( مِنْ شَرِّ ما خَلَقَ ) * » مفهومش اين نيست كه آفرينش الهى در ذات خود شرى دارد ، چرا كه آفرينش همان ايجاد است ، و ايجاد و وجود خير محض است ، قرآن مىگويد : الَّذِي أَحْسَنَ كُلَّ شَيْءٍ خَلَقَه « همان خدايى كه هر چه را آفريد نيكو آفريد » ( الم سجده - 7 ) .\r\nبلكه شر هنگامى پيدا مىشود كه مخلوقات از قوانين آفرينش منحرف شوند و از مسير تعيين شده جدا گردند ، فى المثل نيش و دندان برنده حيوانات يك حربه دفاعى براى آنها است كه در برابر دشمنانشان به كار مىبرند همانند سلاحى كه ما در مقابل دشمن از آن استفاده مىكنيم ، اگر اين سلاح به مورد به كار رود خير است ، اما اگر نابجا و در برابر دوست مصرف گردد شر است .\r\nوانگهى بسيارى از امور است كه ما در ظاهر آنها را شر حساب مىكنيم ولى در باطن خير است مانند حوادث و بلاهاى بيدارگر و هشدار دهنده كه انسان را از خواب غفلت بيدار ساخته و متوجه خدا مىكند اينها مسلما شر نيست .\r\nسپس در توضيح و تفسير اين مطلب مىافزايد : « و از شر هر موجود مزاحمى هنگامى كه وارد مىشود » ( * ( وَمِنْ شَرِّ غاسِقٍ إِذا وَقَبَ ) * ) .\r\n« غاسق » از ماده « غسق » ( بر وزن شفق ) به گفته « راغب » در « مفردات » به معنى شدت ظلمت شب است كه در همان نيمه شب حاصل مىشود ، و لذا قرآن مجيد به هنگام اشاره به پايان وقت نماز مغرب مىفرمايد : إِلى غَسَقِ\r\n","description":"","footnote":"","page_name":" 459 ","page_number":459},
  {"content":"\r\nاللَّيْلِ ، و اينكه در بعضى از كتب لغت « غسق » به معنى تاريكى آغاز شب تفسير شده ، بعيد به نظر مىرسد ، بخصوص اينكه ريشه اصلى اين لغت به معنى امتلاء ( پر شدن ) و سيلان است ، و مسلما تاريكى شب هنگامى پر و لبريز مىشود كه به نيمه رسد ، يكى از مفاهيمى كه لازمه اين معنى است هجوم و حمله ور گشتن است ، لذا در اين معنى نيز استعمال شده .\r\nبنا بر اين معنى « غاسق » در آيه مورد بحث يا « فرد مهاجم » است ، يا هر « موجود شرور » كه از تاريكى شب براى حمله كردن استفاده مىكند ، زيرا نه فقط حيوانات درنده و گزنده شب هنگام از لانه‌ها بيرون مىآيند و زيان مىرسانند ، بلكه افراد شرور و ناپاك و پليد نيز غالبا از تاريكى شب براى مقاصد سوء خود استفاده مىكنند .\r\n« وقب » ( بر وزن شفق « از ماده » وقب « ( بر وزن نقب ) به معنى حفره و گودال است ، سپس فعل آن به معنى ورود در گودال به كار رفته ، گويى موجودات شرور و زيانآور از تاريكى شب استفاده كرده ، و با ايجاد حفره‌هاى زيانبار براى تحقق بخشيدن به مقاصد پليد خود اقدام مىكنند ، يا اينكه اين تعبير اشاره به » نفوذ كردن « است .\r\nبعد مىافزايد : « و از شر آنها كه در گره‌ها مىدمند » ( * ( وَمِنْ شَرِّ النَّفَّاثاتِ فِي الْعُقَدِ ) * ) .\r\n« نفاثات » از ماده « نفث » ( بر وزن حبس ) در اصل به معنى ريختن مقدار كمى از آب دهان است ، و از آنجا كه اين كار با دميدن انجام مىگيرد ، « نفث » به معنى « نفخ » ( دميدن ) نيز آمده است .\r\nولى بسيارى از مفسران « نفاثات » را به معنى « زنان ساحره » تفسير\r\n","description":"","footnote":"","page_name":" 460 ","page_number":460},
  {"content":"\r\nكرده‌اند ( نفاثات جمع مؤنث است و مفرد آن « نفاثة » صيغه مبالغه از « نفث » مىباشد ) آنها اورادى را مىخواندند و در گره هايى مىدميدند و به اين وسيله سحر مىكردند ، ولى جمعى آن را اشاره به زنان وسوسه گر مىدانند كه پى در پى در گوش مردان ، مخصوصا همسران خود ، مطالبى را فرو مىخوانند تا عزم آهنين آنها را در انجام كارهاى مثبت سست كنند ، و وسوسه‌هاى اين گونه زنان در طول تاريخ چه حوادث مرگبارى كه بار نياورده ، و چه آتشها كه بر نيفروخته و چه عزمهاى استوارى را كه سست نساخته است .\r\nفخر رازى مىگويد زنان به خاطر نفوذ محبتهايشان در قلوب رجال ، در آنان تصرف مىكنند ( 1 ) .\r\nاين معنى در عصر و زمان ما از هر وقت ظاهرتر است زيرا يكى از مهمترين وسائل نفوذ جاسوسها در سياستمداران جهان استفاده از زنان جاسوسه است كه با اين « نفاثات في العقد » قفلهاى صندوقهاى اسرار را مىگشايند و از مرموزترين مسائل با خبر مىشوند و آن را در اختيار دشمن قرار مىدهند .\r\nبعضى نيز نفاثات را به « نفوس شريره » ، و يا « جماعتهاى وسوسه گر » كه با تبليغات مستمر خود گره‌هاى تصميمها را سست مىسازند تفسير نموده‌اند .\r\nبعيد نيست كه آيه مفهوم عام و جامعى داشته باشد كه همه اينها را شامل شود حتى سخنان سخنچينها ، و نمامان كه كانونهاى محبت را سست و ويران مىسازند .\r\nالبته بايد توجه داشت كه قطع نظر از شان نزول سابق نشانه اى در آيه نيست كه منظور از آن خصوص سحر ساحران باشد ، و به فرض كه آيه را چنين تفسير كنيم دليل بر صحت آن شان نزول نمىباشد ، بلكه تنها دليل بر اين است\r\n\r\n","description":"","footnote":"\r\n( 1 ) « تفسير فخر رازى » جلد 32 صفحه 196 .\r\n","page_name":" 461 ","page_number":461},
  {"content":"\r\nكه پيغمبر اكرم ص از شر ساحران به خدا پناه مىبرد ، درست مثل اينكه افراد سالم از بيمارى سرطان به خدا پناه مىبرند هر چند هرگز مبتلا به آن نشده باشند .\r\nدر آخرين آيه اين سوره مىفرمايد : و از شر هر حسودى هنگامى كه حسد مىورزد « ( * ( وَمِنْ شَرِّ حاسِدٍ إِذا حَسَدَ ) * ) .\r\nاين آيه نشان مىدهد كه حسد از بدترين و زشتترين صفات رذيله است ، چرا كه قرآن آن را در رديف كارهاى حيوانات درنده و مارهاى گزنده ، و شياطين وسوسه گر قرار داده است .\r\n\r\nنكته‌ها :\r\n\r\n1 - مهمترين منابع شر و فساد\r\nدر آغاز اين سوره به پيغمبر اكرم ص دستور مىدهد كه از شر تمام مخلوقات شرور به خدا پناه برد ، سپس در توضيح آن اشاره به سه گونه شر مىكند شر مهاجمين تاريكدل كه از تاريكيها استفاده مىكنند و حمله ور مىشوند .\r\nشر وسوسه گرانى كه با سخنان و تبليغات سوء خود اراده‌ها ، ايمانها ، عقيده‌ها محبتها و پيوندها را سست مىكنند .\r\nو شر حسودان .\r\nاز اين اجمال و تفصيل چنين استفاده مىشود كه عمده شرور و آفات از همين جا سرچشمه مىگيرد و مهمترين منابع شر و فساد اين سه منبع است و\r\n","description":"","footnote":"","page_name":" 462 ","page_number":462},
  {"content":"\r\nاين بسيار پر معنى و قابل تامل مىباشد .\r\n\r\n2 - تناسب آيات\r\nقابل توجه اينكه در نخستين آيه اين سوره به پيامبر ص دستور مىدهد كه به پروردگار « فلق » پناه برد ، از شر تمام موجودات ذى شر ، انتخاب « رب فلق » شايد به خاطر اين است كه موجودات شرور نور و روشنايى سلامت و هدايت را قطع مىكنند ، ولى پروردگار فلق شكافنده ظلمتها و تاريكيها است .\r\n\r\n3 - تاثير سحر\r\nدر جلد اول ذيل آيه 102 و 103 سوره « بقره » بحثهاى مفصلى در باره حقيقت سحر در زمانهاى گذشته و امروز ، و حكم سحر از نظر اسلام . و چگونگى تاثير آن بحثهاى مشروحى داشتيم ، و در آن مباحث تاثير سحر را به طور اجمال پذيرفته‌ايم ، ولى نه به آن صورتى كه پندارگرايان و افراد خرافى از آن سخن مىگويند ، براى توضيح بيشتر به همان بحث مراجعه فرمائيد .\r\nاما نكته اى كه ذكر آن در اينجا لازم است اين است كه اگر در آيات مورد بحث به پيغمبر ص دستور مىدهد كه از سحر ساحران يا مانند آن به خدا پناه برد ، مفهومش اين نيست كه پيغمبر ص مورد سحر آنها قرار گرفته ، بلكه درست به اين مىماند كه پيغمبر ص از هر گونه اشتباه و خطا و گناه نيز به خدا پناه مىبرد ، يعنى با استفاده از لطف خدا از اين خطرات مصون مىماند و اگر لطف خدا نبود امكان تاثير سحر در حق او بود ، اين از يك سو .\r\nاز سوى ديگر سابقا گفتيم دليلى نداريم كه منظور از « * ( النَّفَّاثاتِ فِي الْعُقَدِ ) * » ساحران باشد .\r\n","description":"","footnote":"","page_name":" 463 ","page_number":463},
  {"content":"\r\n\r\n4 - شر حسودان !\r\n« حسد » يك خوى زشت شيطانى است كه بر اثر عوامل مختلف مانند ضعف ايمان و تنگ نظرى و بخل در وجود انسان پيدا مىشود ، و به معنى درخواست و آرزوى زوال نعمت از ديگرى است .\r\nحسد سرچشمه بسيارى از گناهان كبيره است .\r\nحسد همانگونه كه در روايات وارد شده است ايمان انسان را مىخورد و از بين مىبرد همانگونه كه آتش هيزم را ! همانگونه كه امام باقر ع مىفرمايد :\r\nان الحسد ليأكل الايمان كما تاكل النار الحطب\r\n( 1 ) .\r\nدر حديث ديگرى از امام صادق آمده است\r\nآفة الدين الحسد و العجب و الفخر\r\n: آفت دين « حسد » است و « خود بزرگبينى » و « تفاخر » ( 2 ) .\r\nاين به خاطر آن است كه حسود در واقع معترض به حكمت خدا است كه كه چرا به افرادى نعمت بخشيده ؟ و مشمول عنايت خود قرار داده است ؟ همانگونه كه در آيه 54 نساء مىخوانيم : أَمْ يَحْسُدُونَ النَّاسَ عَلى ما آتاهُمُ اللَّه مِنْ فَضْلِه .\r\nكار حسد ممكن است به جايى رسد كه حتى براى زوال نعمت از شخص محسود خود را به آب و آتش زند و نابود كند ، چنان كه نمونه اش در داستانها و تواريخ معروف است .\r\nدر نكوهش حسد همين بس كه نخستين قتلى كه در جهان واقع شد از ناحيه « قابيل » نسبت به برادرش « هابيل » بر اثر انگيزه « حسد » بود .\r\n« حسودان » هميشه يكى از موانع راه انبيا و اوليا بوده‌اند ، و لذا قرآن\r\n\r\n","description":"","footnote":"\r\n( 1 ) « بحار الانوار » جلد 73 صفحه 237 .\r\n( 2 ) « همان مدرك » صفحه 248 .\r\n","page_name":" 464 ","page_number":464},
  {"content":"\r\nمجيد به پيامبر ص دستور مىدهد كه از شر حاسدان به خدا و رب فلق پناه برد .\r\nگر چه مخاطب در اين سوره و سوره بعد شخص پيامبر ص است ولى مسلما منظور الگو و نمونه است و همه بايد از شر حسودان به خدا پناه برند .\r\nخداوندا ! ما نيز از شر حسودان به ذات مقدس تو پناه مىبريم .\r\nپروردگارا ! از تو مىخواهيم كه خود ما را نيز از حسد نسبت به ديگران حفظ نمايى .\r\nبارالها ! ما را از شر نفاثات فى العقد و وسوسه گران در راه حق نيز محفوظ بدار .\r\nآمين يا رب العالمين پايان سوره فلق\r\n","description":"","footnote":"","page_name":" 465 ","page_number":465},
  {"content":"\r\n","description":"","footnote":"","page_name":" 466 ","page_number":466},
  {"content":"\r\n\r\n‹ 114 › سوره ناس اين سوره در مكه نازل شده و داراى 6 آيه است\r\n","description":"","footnote":"","page_name":" 467 ","page_number":467},
  {"content":"\r\n\r\nمحتوى و فضيلت سوره « ناس »\r\nانسان هميشه در معرض وسوسه‌هاى شيطانى است ، و شياطين جن و انس كوشش دارند در قلب و روح او نفوذ كنند ، هر قدر مقام انسان در علم بالاتر رود و موقعيت او در اجتماع بيشتر گردد ، وسوسه‌هاى شياطين شديدتر مىشود ، تا او را از راه حق منحرف سازد و با فساد عالمى عالمى را بر باد دهد .\r\nاين سوره به پيغمبر اكرم ص به عنوان يك سرمشق و پيشوا و رهبر دستور مىدهد كه از شر همه وسوسه گران به خدا پناه برد .\r\nمحتواى اين سوره از جهتى شبيه سوره « فلق » است ، هر دو ناظر به پناه بردن به خداوند بزرگ از شرور و آفات مىباشد ، با اين تفاوت كه در سوره فلق انواع مختلف شرور مطرح شده ، ولى در اين سوره فقط روى شر وسوسه گران ناپيدا ( وسواس خناس ) تكيه شده است .\r\nدر اينكه اين سوره در مكه نازل شده است يا در مدينه ؟ باز در ميان مفسران گفتگو است ، گروهى آن را « مكى » مىدانند ، و جمعى آن را « مدنى » مىشمرند ، ولى لحن آياتش با سوره‌هاى مكى موافقتر است .\r\nو با توجه به اينكه اين سوره و سوره فلق طبق روايات با هم نازل شده ، و سوره فلق به عقيده جمع كثيرى مكى است اين سوره نيز مىتواند مكى بوده باشد .\r\nدر فضيلت تلاوت اين سوره روايات متعددى وارد شده از جمله اينكه در حديثى مىخوانيم كه پيغمبر اكرم ص شديدا بيمار شد ، جبرئيل و ميكائيل ( دو فرشته بزرگ خدا ) نزد او آمدند ، جبرئيل نزد سر پيامبر نشست و ميكائيل نزد\r\n","description":"","footnote":"","page_name":" 468 ","page_number":468},
  {"content":"\r\nپاى او ، جبرئيل سوره « فلق » را تلاوت كرد ، و پيغمبر را با آن در پناه خدا قرار داد ، و ميكائيل سوره « قُلْ أَعُوذُ بِرَبِّ النَّاسِ » را ( 1 ) .\r\nدر روايتى كه از امام باقر ع نقل شده و قبلا به آن اشاره كرديم ، مىخوانيم :\r\n« هر كسى در نماز وتر » معوذتين « ( سوره فلق و ناس ) و » قُلْ هُوَ اللَّه أَحَدٌ « را بخواند به او گفته مىشود اى بنده خدا ! بشارت باد بر تو كه خداوند نماز وتر تو را قبول كرد » ! ( 2 )\r\n\r\n","description":"","footnote":"\r\n( 1 و 2 ) « نور الثقلين » جلد 5 صفحه 7645 و « مجمع البيان » جلد 10 صفحه 569\r\n","page_name":" 469 ","page_number":469},
  {"content":"\r\n\r\n[ سوره الناس ‹ 114 › : آيات 1 تا 6 
  ]\r\nبِسْمِ اللَّه الرَّحْمنِ الرَّحِيمِ\r\nقُلْ أَعُوذُ بِرَبِّ النَّاسِ ‹ 1 › مَلِكِ النَّاسِ ‹ 2 › إِله النَّاسِ ‹ 3 › مِنْ شَرِّ الْوَسْواسِ الْخَنَّاسِ ‹ 4 ›\r\nالَّذِي يُوَسْوِسُ فِي صُدُورِ النَّاسِ ‹ 5 › مِنَ الْجِنَّةِ وَالنَّاسِ ‹ 6 ›\r\n\r\nترجمه :\r\nبنام خداوند بخشنده مهربان 1 - بگو پناه مىبرم به پروردگار مردم .\r\n2 - به مالك و حاكم مردم .\r\n3 - به خدا و معبود مردم 4 - از شر وسواس خناس .\r\n5 - كه در سينه‌هاى انسانها وسوسه مىكند .\r\n6 - خواه از جن باشد يا از انسان\r\n","description":"","footnote":"","page_name":" 470 ","page_number":470},
  {"content":"\r\n\r\nتفسير : پناه مىبرم به پروردگار مردم !\r\nدر اين سوره كه اين آخرين سوره قرآن مجيد است روى سخن را به شخص پيامبر ص به عنوان سرمشق و مقتدا و پيشواى مردم كرده ، مىفرمايد :\r\n« بگو پناه مىبرم به پروردگار مردم » ( * ( قُلْ أَعُوذُ بِرَبِّ النَّاسِ ) * ) .\r\n« به مالك و حاكم مردم » ( * ( مَلِكِ النَّاسِ ) * ) .\r\n« به خدا و معبود مردم » ( * ( إِله النَّاسِ ) * ) .\r\nقابل توجه اينكه در اينجا روى سه وصف از اوصاف بزرگ خداوند ( ربوبيت و مالكيت و الوهيت ) تكيه شده است كه همه آنها ارتباط مستقيمى به تربيت انسان ، و نجات او از چنگال وسوسه گران دارد .\r\nالبته منظور از پناه بردن به خدا اين نيست كه انسان تنها با زبان اين جمله را بگويد ، بلكه بايد با فكر و عقيده و عمل نيز خود را در پناه خدا قرار دهد ، از راههاى شيطانى ، برنامه‌هاى شيطانى ، افكار و تبليغات شيطانى ، مجالس و محافل شيطانى ، خود را كنار كشد ، و در مسير افكار و تبليغات رحمانى جاى دهد ، و گرنه انسانى كه خود را در معرض طوفان آن وسوسه‌ها عملا قرار داده ، تنها با خواندن اين سوره و گفتن اين الفاظ بجايى نمىرسد .\r\nبا گفتن « رب الناس » اعتراف به ربوبيت پروردگار مىكند ، و خود را تحت تربيت او قرار مىدهد .\r\n","description":"","footnote":"","page_name":" 471 ","page_number":471},
  {"content":"\r\nبا گفتن « * ( مَلِكِ النَّاسِ ) * » خود را ملك او مىداند ، و بنده سر بر فرمانش مىشود .\r\nو با گفتن « * ( إِله النَّاسِ ) * » در طريق عبوديت او گام مىنهد ، و از عبادت غير او پرهيز مىكند ، بدون شك كسى كه به اين صفات سه گانه مؤمن باشد ، و خود را با هر سه هماهنگ سازد از شر وسوسه گران در امان خواهد بود .\r\nدر حقيقت اين اوصاف سه گانه سه درس مهم تربيتى ، سه برنامه پيشگيرى ، و سه وسيله نجات از شر وسوسه گران است و انسان را در مقابل آنها بيمه مىكند .\r\nلذا در آيه بعد مىافزايد : « از شر وسواس خناس ( * ( مِنْ شَرِّ الْوَسْواسِ الْخَنَّاسِ ) * ) .\r\n« همان كسى كه در سينه‌هاى انسانها وسوسه مىكند » ( * ( الَّذِي يُوَسْوِسُ فِي صُدُورِ النَّاسِ ) * ) .\r\n« وسوسه گرانى از جن يا از انسان » ( * ( مِنَ الْجِنَّةِ وَالنَّاسِ ) * ) .\r\nواژه « وسواس » به گفته « راغب » در « مفردات » در اصل صداى آهسته اى است كه از به هم خوردن زينت آلات برمىخيزد ! سپس به هر صداى آهسته گفته شده ، و بعد از آن به خطورات و افكار بد و نامطلوبى كه در دل و جان انسان پيدا مىشود ، و شبيه صداى آهسته اى است كه در گوش فرو مىخوانند اطلاق گرديده .\r\n« وسواس » معنى مصدرى دارد ، ولى گاهى به معنى « فاعل » ( وسوسه گر ) نيز مىآيد ، و در آيه مورد بحث به همين معنى است .\r\n","description":"","footnote":"","page_name":" 472 ","page_number":472},
  {"content":"\r\n« خناس » صيغه مبالغه از ماده « خنوس » ( بر وزن خسوف ) به معنى جمع شدن و عقب رفتن است ، اين به خاطر آن است كه شياطين هنگامى كه نام خدا برده مىشود عقب نشينى مىكنند ، و از آنجا كه اين امر غالبا با پنهان شدن توأم است اين واژه به معنى « اختفاء » نيز آمده است .\r\nبنا بر اين مفهوم آيات چنين است : « بگو من از شر وسوسه گر شيطان صفتى كه از نام خدا مىگريزد و پنهان مىگردد به خدا پناه مىبرم » .\r\nاصولا « شياطين » برنامه‌هاى خود را با مخفى كارى مىآميزند ، و گاه چنان در گوش جان انسان مىدمند كه انسان باور مىكند فكر ، فكر خود او است ، و از درون جانش جوشيده ، و همين باعث اغوا و گمراهى او مىشود ! كار شيطان تزيين است و مخفى كردن باطل در لعابى از حق ، و دروغ در پوسته اى از راست ، و گناه در لباس عبادت ، و گمراهى در پوشش هدايت .\r\nخلاصه هم خودشان مخفى هستند ، و هم برنامه هايشان پنهان است ، و اين هشدارى است به همه رهروان راه حق كه منتظر نباشند شياطين را در چهره و قيافه اصلى ببينند ، يا برنامه هايشان را در شكل انحرافى مشاهده كنند ، هرگز چنين نيست ، آنها وسواس خناسند ، و كارشان حقه و دروغ و نيرنگ و ريا كارى و ظاهرسازى و مخفى كردن حق .\r\nاگر آنها در « چهره اصلى » ظاهر شوند ، اگر آنها « باطل » را با « حق » نياميزند ، و اگر آنها « صريح و صاف » سخن بگويند به گفته على ع لم يخف على المرتادين : « مطلب بر پويندگان راه خدا مخفى نمىشود » ! آنها هميشه قسمتى از « اين » مىگيرند ، و قسمتى از « آن » ، و به هم آميزند تا بر مردم مسلط شوند چنان كه امير مؤمنان ع در ادامه همين سخن مىفرمايد : « فهنالك يستولى الشيطان على اوليائه » ( 1 )\r\n\r\n","description":"","footnote":"\r\n( 1 ) « نهج البلاغه » خطبه 50 .\r\n","page_name":" 473 ","page_number":473},
  {"content":"\r\nتعبير « * ( الَّذِي يُوَسْوِسُ فِي صُدُورِ النَّاسِ ) * » و انتخاب لفظ « وسوسه » و لفظ « صدور » ( سينه‌ها ) نيز تاكيدى بر اين معنى است .\r\nاينها همه از يك سو ، از سوى ديگر جمله « * ( مِنَ الْجِنَّةِ وَالنَّاسِ ) * » هشدار مىدهد كه « وسواسان خناس » تنها در ميان يك گروه و يك جماعت ، و در يك قشر و يك لباس نيستند ، در ميان جن و انس پراكنده‌اند و در هر لباس و هر جماعتى يافت مىشوند ، بايد مراقب همه آنها بود و بايد از شر همه آنها به خدا پناه برد .\r\nدوستان ناباب ، همنشينهاى منحرف ، پيشوايان گمراه و ظالم ، كارگزاران جباران و طاغوتيان ، نويسندگان و گويندگان فاسد ، مكتبهاى الحادى و التقاطى ظاهر فريب ، وسائل ارتباط جمعى وسوسه گر ، همه اينها و غير اينها در مفهوم گسترده « وسواس خناس » واردند كه انسان بايد از شر آنها به خدا پناه برد .\r\n\r\nنكته‌ها :\r\n\r\n1 - چرا به خدا پناه مىبريم ؟ !\r\nهر لحظه امكان انحراف براى انسان وجود دارد ، و اصولا وقتى خداوند به پيامبرش ص دستور مىدهد كه از شر « وسواس خناس » به خدا پناه برد دليل بر امكان گرفتار شدن در دام خناسان و وسوسه گران است .\r\nبا اينكه پيغمبر اكرم ص به لطف الهى و با امدادهاى غيبى ، و سپردن خويشتن به خدا از هر گونه انحراف بيمه شده بود ولى با اين حال اين آيات را مىخواند ، و به او از شر وسواسان خناس پناه مىبرد با اين حال تكليف ديگران روشن است .\r\nاما نبايد مايوس شد ، چرا كه در مقابل اين وسوسه گران مخرب ، فرشتگان آسمان به يارى بندگان مؤمن ، و رهروان راه حق مىآيند ، آرى مؤمنان تنها\r\n","description":"","footnote":"","page_name":" 474 ","page_number":474},
  {"content":"\r\nنيستند ، فرشتگان بر آنها نازل مىشود و آنها را كمك مىكنند : « إِنَّ الَّذِينَ قالُوا رَبُّنَا اللَّه ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ » ( فصلت - 30 ) .\r\nولى به هر حال هرگز نبايد مغرور شد ، و خود را بى نياز از موعظه و پند و تذكر و امدادهاى الهى دانست ، بايد هميشه به او پناه برد هميشه بيدار بود و هميشه هشيار .\r\n2 - در اينكه چرا « ناس » در سه آيه تكرار شده بعضى گفته‌اند به خاطر اين است كه در هر مورد به يك معنى است .\r\nولى ظاهر اين است كه براى تاكيد روى عموميت اين صفات سه گانه خداوند است و در هر سه مورد معنى واحدى دارد .\r\n3 - در روايتى از پيغمبر اكرم ص مىخوانيم :\r\nما من مؤمن الا و لقلبه فى صدره اذنان : اذن ينفث فيها الملك ، و اذن ينفث فيها الوسواس الخناس فيؤيد اللَّه المؤمن بالملك ، فهو قوله سبحانه : وَأَيَّدَهُمْ بِرُوحٍ مِنْه\r\n: « هر مؤمنى ، قلبش دو گوش دارد ، گوشى كه فرشته در آن مىدمد ، و گوشى كه وسواس خناس در آن مىدمد ، خداوند مؤمن را به وسيله فرشته تاييد مىكند و اين است معنى آيه « وَأَيَّدَهُمْ بِرُوحٍ مِنْه » ( 1 ) .\r\nدر حديث پر معنى و تكان دهنده اى از امام صادق ع مىخوانيم : « هنگامى كه آيه وَالَّذِينَ إِذا فَعَلُوا فاحِشَةً أَوْ ظَلَمُوا أَنْفُسَهُمْ ذَكَرُوا اللَّه فَاسْتَغْفَرُوا لِذُنُوبِهِمْ : « كسانى كه وقتى كار بدى انجام دهند يا به خويشتن ستم كنند خدا را ياد مىآورند و براى گناهانشان استغفار مىكنند » نازل شد ، ابليس بالاى\r\n\r\n","description":"","footnote":"\r\n( 1 ) « مجمع البيان » جلد 10 صفحه 571 .\r\n","page_name":" 475 ","page_number":475},
  {"content":"\r\nكوهى در مكه رفت ، و با صداى بلند فرياد كشيد ، و سران لشگرش را جمع كرد .\r\nگفتند : اى آقاى ما ! چه شده است كه ما را فرا خواندى ؟\r\nگفت : اين آيه نازل شده ( آيه اى كه پشت مرا مىلرزاند و مايه نجات بشر است ) چه كسى مىتواند با آن مقابله كند ؟\r\nيكى از شياطين بزرگ گفت : من مىتوانم ، نقشه‌ام چنين است و چنان ! ابليس طرح او را نپسنديد ! ديگرى برخاست و طرح خود را ارائه داد باز هم مقبول نيفتاد ! در اينجا « وسواس خناس » برخاست و گفت : من از عهده آن برمىآيم .\r\nابليس گفت : از چه راه ؟\r\nگفت : آنها را با وعده‌ها و آرزوها سرگرم مىكنم ، تا آلوده گناه شوند ، و هنگامى كه گناه كردند توبه را از يادشان مىبرم ! ابليس گفت : تو مىتوانى از عهده اين كار برآيى ( نقشه ات بسيار ماهرانه و عالى است ) و اين ماموريت را تا دامنه قيامت به او سپرد » ( 1 ) .\r\nخداوندا ! ما را از شر همه اين وسوسه گران و از شر تمام « وسواسان خناس حفظ فرما .\r\nپروردگارا ! دام سخت است ، و دشمن بيدار است و نقشه هايش مخفى و پنهان ، و جز با لطف تو نجات ممكن نيست .\r\nبارالها ! نمىدانيم چگونه شكر اين نعمت بزرگ را به درگاه تو بگزاريم كه بر ما منت نهادى و اين افتخار بزرگ و توفيق را نصيب كردى كه در اين\r\n\r\n","description":"","footnote":"\r\n( 1 ) الميزان جلد 20 صفحه 557 .\r\n","page_name":" 476 ","page_number":476},
  {"content":"\r\nساعت و بعد از حدود 15 سال اين تفسير را به پايان برسانيم .\r\nخدايا ! تو مىدانى در اين لحظه نشاطى توصيفناپذير ، شادمانى و شعفى آميخته با شكر در سراسر وجود ما موج مىزند ، احساسى كه با هيچ بيانى توانايى شرح و شكر آن را نداريم ، دست به درگاهت برمىداريم و عرض مىكنيم :\r\nآفريدگارا ! ممكن است در تفسير اين آيات گرفتار لغزشهايى شده باشيم ، تو همه آنها را بر ما ببخش ، و اميدواريم بندگان تو نيز بر ما ببخشند .\r\nو در آخرين جمله عرض مىكنيم :\r\nاى خداى رحيم و مهربان اين خدمت ناچيز را از همه ما بكرمت قبول فرما ، و ذخر معاد و روز جزاى ما قرار ده و آخر دعوانا ان الحمد للَّه رب العالمين پايان سوره ناس و پايان جلد 27 در تاريخ 14 : 4 : 1366 برابر با هشتم ذيقعده 1407 قمرى تفسير نمونه پايان يافت\r\n\r\n","description":"","footnote":"","page_name":" 477 ","page_number":477}
  ]