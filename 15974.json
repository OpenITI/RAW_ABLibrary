[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nهوالحى\r\nمجموعه آيت نور 2\r\nنور مجرد\r\nيادنامهء\r\nعارف بالله و بأمرالله ، سيد الطائفتين\r\nحضرت علامه آية الله حاج سيد محمد حسين حسينى طهرانى\r\nأفاض الله علينا من بركات تربته\r\nجلد اول\r\nاز منشآت\r\nحضرت آية الله حاج سيد محمدصادق حسينى طهرانى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nنور مجرد : يادنامهء عارف بالله و بأمرالله ، سيد الطائفتين ، حضرت علامه آية الله حاج سيد محمد حسين حسينى طهرانى . . . / از منشآت سيد محمدصادق حسينى طهرانى . - مشهد : علامهء طباطبائى ، 1433 ق .\r\n. . . ج . : عكس رنگى . ( مجموعهء آيت نور ؛ 2 )\r\nاين كتاب در اصل ، ادامهء كتاب آيت نور : يادنامهء . . . ج 1 مى باشد .\r\nكتابنامه .\r\n1 . حسينى طهرانى ، سيد محمد حسين ، 1345 - 1416 ق . - يادنامه . 2 . عارفان - قرن 14 . 3 . مجتهدان و علماء - سرگذشتنامه . الف . حسينى طهرانى ، سيد محمدصادق ، 1373 - ق . ب . عنوان . ج . عنوان آيت نور : يادنامهء سيد الطائفتين . . . د . عنوان : يادنامهء عارف بالله و بأمرالله ، . . . .\r\n51 ح / 8 / 280 BP\r\n51 ح / 8924 / 297\r\nشابك با جلد أعلا ( سلفون ) 7 - 24 - 5738 - 600 - 978\r\nشابك با جلد زركوب 0 - 23 - 5738 - 600 - 978\r\nISBN 978 - 600 - 5738 - 24 - 7\r\nISBN 978 - 600 - 5738 - 23 - 0\r\nنور مجرد\r\nجلد اول\r\nاز منشآت : حضرت آية الله حاج سيد محمد صادق حسينى طهرانى\r\nطبع اول : صفر الخير 1433 هجرى قمرى\r\nتعداد : 5000 نسخه\r\nليتوگرافى ، چاپ : چاپخانهء دانشگاه مشهد\r\nناشر : انتشارات علامهء طباطبائى ، مشهد مقدس ، صندوق پستى 3559 - 91375 تلفن 5592125 - 0511\r\nاين كتاب تحت إشراف \" مؤسسهء ترجمه و نشر دورهء علوم و معارف إسلام \" از تأليفات حضرت علامه آية الله حاج سيد محمد حسين حسينى طهرانى بطبع رسيده و كليهء حقوق آن محفوظ و مخصوص اين مؤسسه مى باشد .\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nمن عمل برضاى الزمه ثلث خصال :\r\nاعرفه شكرا لا يخالطه الجهل ، وذكرا لا يخالطه النسيان ، ومحبة لا يؤثر على محبتي محبة المخلوقين فإذا أحبني أحببته ، وأفتح عين قلبه إلى جلالي ولا أخفي عليه خاصة خلقي وأناجيه في ظلم الليل ونور النهار حتى ينقطع حديثه مع المخلوقين ( 1 ) ، ومجالسته معهم ، وأسمعه كلامي و كلام ملائكتي واعرفه السر الذي سترته عن خلقي وألبسه الحياء حتى يستحيي منه الخلق كلهم ويمشي على الأرض مغفورا له وأجعل قلبه واعيا وبصيرا ولا أخفي عليه شيئا من جنة ولا نار\r\nبحار الانوار ج 74 ص 28 و 29\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\nفهرست\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\n[ جلد اول 
  ]\r\n\r\nفهرست تفصيلى مطالب و موضوعات نور مجرّد\r\nعنوان . . . . . . . . . . . . . . . صفحه\r\n\r\nمقدّمه\r\nاز صفحهء 41 تا صفحهء 46\r\nشامل مطالب :\r\n\r\nآثار عمل به رضاى خداوند ، در حديث معراج 42\r\n\r\nاوصاف شاخص مرحوم علّامه ( قدّه ) 43\r\n\r\nعلّت نگارش كتاب 44\r\n\r\nوجه تسميه و نمائى كلّى از محتويات كتاب 45\r\n\r\nقسمتى از مناجات العارفين 46\r\n\r\nبخش اوّل : علم و تحصيل\r\n\r\nفصل اوّل : حيات علمى\r\nاز صفحهء 51 تا صفحهء 108\r\nشامل مطالب :\r\n\r\nتفسير آيه شريفهء : هَل يَستَوى الّذينَ يَعلَمون . . . 51\r\n\r\nعظمت قدر و منزلت علماء 53\r\n\r\nسعهء وجودى علماء بالله و بأمر الله 54\r\n\r\nاقسام سه‌گانهء علماء ( ت ) 55\r\n\r\nاستفادهء علمى از مرحوم علّامه ( ره ) 56\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\nتضلّع مرحوم علّامه ( ره ) در ادبيّات عربى و فارسى 57\r\n\r\nاستفاده از تدريس مرحوم علّامه ( ره ) 58\r\n\r\nوجود شاخصه‌هاى تدريس در حدّ اعلا ، در علّامهء والد ( ره ) 59\r\n\r\nتقرير شيرين مباحث فلسفه در درس شرح‌منظومه 60\r\n\r\nبرترى مرحوم علّامه ( ره ) در تدريس فلسفه 61\r\n\r\nمقام علمى مرحوم علّامه ( ره ) از زبان بزرگان 62\r\n\r\nروايت امام صادق عليه‌السّلام در وصف طالبان علم 63\r\n\r\nكلام مرحوم آية الله حائرى دربارهء مرحوم علّامه ( رهما ) 64\r\n\r\nكلام مرحوم آية الله خوانسارى و مرحوم آية الله خوئى ( رهما ) 65\r\n\r\nتلاش عدّه‌اى براى باقىماندن مرحوم علّامه ( ره ) در نجف 66\r\n\r\nبينش الهى مرحوم علّامه ( قدّه ) در مسائل فقهى 67\r\n\r\nقصور و كوتاهى تعابير ، در وصف بزرگان 68\r\n\r\nعزم و جدّيّت در تحصيل 69\r\n\r\nخاطرات آقاميرزا محمدحسن نورى از ايّام تحصيل مرحوم علّامه ( ره ) 70\r\n\r\nاهتمام به درس در تعطيلات تابستانى حوزهء قم 71\r\n\r\nلزوم الگوگيرى اهل علم از سيرهء علماء سلف در استفاده از فرصت‌ها 72\r\n\r\nقضايائى از ايّام تحصيل در قم 73\r\n\r\n« علم با راحتى و تن‌آسائى بدست نمىآيد » 75\r\n\r\nنمونه‌هائى از اهتمام فوق‌العاده به درس 76\r\n\r\nاساتيد 76\r\n\r\nدقّت نظر مرحوم علّامه ( ره ) در انتخاب استاد درس 77\r\n\r\nاساتيد قم 77\r\n\r\nآية الله بروجردى ( ره ) 77\r\n\r\nتعبير بلند مرحوم علّامه ( ره ) از مقام علمى معنوى مرحوم آية الله بروجردى ( ره ) 78\r\n\r\nحضرت علّامهء طباطبائى ( قدّه ) 79\r\n\r\nاحترام و تواضع متقابل مرحوم علّامه و حضرت علّامه طباطبائى ( رهما ) 80\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nنمونه‌هائى از برخوردهاى حضرت علّامه طباطبائى با مرحوم علّامه ( رهما ) ( ت ) 82\r\n\r\nاساتيد مرحوم علّامه ( ره ) در نجف أشرف 84\r\n\r\nهم‌درس‌ها و هم‌بحث‌هاى مرحوم علّامه ( ره ) 86\r\n\r\nنامهء حضرت آية الله سيستانى مدظلّه‌العالى به مرحوم علّامه ( ره ) 88\r\n\r\nاحترام به اساتيد 90\r\n\r\nپاره‌اى از حقوق استاد بر متعلّم 91\r\n\r\nمرحوم علّامه ( ره ) واقعاً و قلباً نسبت به اساتيدشان متواضع بودند 92\r\n\r\nاحترام متقابل اساتيد مرحوم علّامه ( ره ) به ايشان 93\r\n\r\nتبليغ و نشر علوم و معارف اسلام 95\r\n\r\nفقيه واقعى در فرمايشات حضرت امام رضا عليه‌السّلام 96\r\n\r\nاوّلين سفر تبليغى مرحوم علّامه ( قدّه ) 97\r\n\r\nفعاليّت‌هاى تبليغى مرحوم علّامه ( ره ) 98\r\n\r\nمسجد قائم ، و خصوصيّات آن 99\r\n\r\nنگارش دورهء علوم و معارف اسلام براى تأمين غذاى فكرى و معنوى مردم 100\r\n\r\nبرنامهء روزانهء مرحوم علّامه ( قدّه ) براى تأليف كتب 101\r\n\r\nعشق و شيفتگى مرحوم علّامه ( ره ) به علم و نشر آن 102\r\n\r\nاهتمام به كتاب 103\r\n\r\nاهتمام شديد حضرت علّامه ( قدّه ) به مطالعه و كتابخوانى 104\r\n\r\nلزوم غيرت بر ميراث مكتوب اسلامى 105\r\n\r\nلزوم حفظ و حراست از تراث علمى شيعه 106\r\n\r\nنمونه‌هائى از سيرهء عملى مرحوم علّامه ( ره ) در اهتمام به كتاب 107\r\n\r\nفصل دوّم : توصيه‌ها و رهنمودهائى به طالبين علم\r\nاز صفحهء 109 تا صفحهء 205\r\nشامل مطالب :\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\nترغيب به تحصيل علم در حوزه و شرائط آن 111\r\n\r\nهدف از تشكيل حوزه‌هاى علميّه 112\r\n\r\nشرائط لازم براى ورود به حوزهء علميّه 112\r\n\r\nمشروط بودن ورود در حوزه ، به ميل و علاقه 114\r\n\r\nسفارش أكيد به طلّاب علوم دينيّه نسبت به جدّيّت در تحصيل 114\r\n\r\nسفارش مرحوم قاضى و مرحوم حدّاد ( رهما ) به خوب درس‌خواندن 116\r\n\r\nشرائط و آداب تحصيل علم 117\r\n\r\nكلام شهيد ثانى ( ره ) در مورد نتائج رعايت‌ننمودن شرائط تحصيل 118\r\n\r\nآداب تحصيل علم در فرمايشات معصومين عليهم السّلام 119\r\n\r\nتحصيل علم براى نسوان 120\r\n\r\nفرمايشات علّامه طباطبائى ( ره ) در باب وظائف زن مسلمان 121\r\n\r\nشرط اصلى رشد و تعالى زن مسلمان 122\r\n\r\nترغيب مخدّرات به تحصيل علم 123\r\n\r\nشرح احوال آمنه بيگم دختر مجلسى اول ( ت ) 123\r\n\r\nشرائط تحصيل علم براى زنان 123\r\n\r\nلزوم تحصيل زنان در رشته‌هاى خاص 124\r\n\r\nلزوم ايجاد فضاى اسلامى براى تحصيل علم دختران 125\r\n\r\nنهى مرحوم علامه ( قدّه ) از فرستادن صبايا به دبيرستان 127\r\n\r\nابتكار مرحوم علّامه ( قدّه ) در تشكيل دورهء تحصيلى تكميلى براى صبايا 128\r\n\r\nروش مطلوب تحصيل در حوزه 129\r\n\r\nلزوم تحصيل اجتهاد براى طلّاب 129\r\n\r\nتفقّه ، و معناى صحيح آن 130\r\n\r\nلزوم اتقان كتب درسى 131\r\n\r\nاعتنا به كتب متقن درسى حوزه 132\r\n\r\nهراس استعمار از طلّاب عميق و بصير و روشن ضمير 133\r\n\r\nسفارشات خاص به برخى كتب و شروح 133\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nنظرات مرحوم علامه ( ره ) راجع به نحوهء فراگرفتن علوم حوزوى 134\r\n\r\nتخصّصىشدن علوم پس از اجتهاد 136\r\n\r\nكيفيّت عملى تحصيل در حوزه 137\r\n\r\nقضايائى از پيگيرىهاى علمى مرحوم علّامه ( قدّه ) در زمان تحصيل 138\r\n\r\nنحوهء درس‌خواندن طلبه 139\r\n\r\nلزوم توجّه به عرفان عملى در حوزه 141\r\n\r\nتأسّف از نبودن حوزه‌هاى اخلاق و عرفان عملى 141\r\n\r\nنهى از فريفته‌شدن به علوم ظاهرى ، در اشعار ابن‌فارض 142\r\n\r\nاكتفا ننمودن به علوم رسمى 144\r\n\r\nراه خدا را نمىتوان صرفاً با چراغ عقل و علوم رسمى ظاهرى پيمود 144\r\n\r\nنامهء محيىالدّين به فخر رازى به نقل محدّث قمّى 144\r\n\r\nترجمهء نامهء محيىالدّين به فخر رازى در دعوت به سلوك إلى الله 146\r\n\r\nهدف از تحصيل علم هدايت‌يافتن خود و دستگيرى از خلق است 149\r\n\r\nانتظار مردم از اهل علم 150\r\n\r\nاصلاح نيّت قبل از تحصيل علم 151\r\n\r\nعالِم عارف 152\r\n\r\nاگر قصد داريد عالم شويد ، عالم عارف شويد 152\r\n\r\nكيمياى عشق و محبّت الهى 153\r\n\r\nسرى كه عشق ندارد كدوى بىبار است 153\r\n\r\n« تَأَدَّبوا بَادابِ الرّوحانيّين » 154\r\n\r\nتقيّد به شرع انور 155\r\n\r\nزىّ طلبگى 157\r\n\r\nازبين‌رفتن سنّت اسلامى در مورد لباس مسلمانان ، در زمان پهلوى 158\r\n\r\nاحياء سنّت رسول‌اكرم صلّى الله عليه و آله وسلّم 159\r\n\r\nسنّت رسول‌اكرم صلّى الله عليه و آله در لباس بلند و پوشش سر 160\r\n\r\nتأكيد بر حفظ زىّ طلبگى در تمام جهات و حالات 162\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\nاهتمام به حفظ سلامتى 163\r\n\r\nملاك انتخاب مصاحب و استاد 165\r\n\r\nتأثير مصاحبت و همنشينى 165\r\n\r\nاصناف سه‌گانهء طالبان علم ، از حيث نيّت 166\r\n\r\nلزوم ملاحظهء اخلاص و طهارت نفس در انتخاب استاد 167\r\n\r\nسفارش أميرالمؤمنين عليه‌السّلام به بهره‌مندى از واعظ عامل 168\r\n\r\nاشعار مثنوى در تأثير نفس استاد در شاگرد 169\r\n\r\nاستاد بايستى جامع بين علم و عمل باشد 170\r\n\r\nعلل انكار عرفان و حكمت 170\r\n\r\nمفاسد معاشرت با علماء سوء 172\r\n\r\nبركات مصاحبت با علماء ربّانى 173\r\n\r\nزنده‌شدن محبّت خدا در دل ، در اثر مصاحبت با علماء ربّانى 174\r\n\r\nسفارش مرحوم علّامه ( ره ) به استفادهء معنوى از علماء وارسته 175\r\n\r\nشرائط تدريس 175\r\n\r\nشروطى كه در شاگردان درس بايد احراز شود 176\r\n\r\nتدريس به شرط التزام و عمل به دستورات دين 176\r\n\r\nمرجعيّت 179\r\n\r\nحكايتى دربارهء صعوبت امر رياست و مرجعيّت 180\r\n\r\nوصاياى سيّدابن‌طاووس به فرزندش در تجنّب از رياست و فتوى 182\r\n\r\nاستنكاف بزرگان از فتوىدادن 184\r\n\r\nاجتناب مرحوم علّامه ( ره ) از نوشتن رسالهء عمليّه 185\r\n\r\nتبليغ 187\r\n\r\nمقام و منزلت سفيران توحيد و مبلّغان علوم و معارف اسلام 187\r\n\r\nروايت رسول‌اكرم صلّى الله عليه و آله در ارزش تبليغ 189\r\n\r\nزمان تبليغ 190\r\n\r\nوجوب تبليغ بر طلّاب از اوّلين سال ملبّس‌شدن و فوائد آن 190\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nتوصيه‌هائى به اهل منبر 191\r\n\r\nاثرگذارى كلام بر مخاطب به يُمن گوهر اخلاص 192\r\n\r\nدر نظر نداشتن جهات مادّى در امر تبليغ 193\r\n\r\nرعايت وقار و ادب جلوس در منبر 194\r\n\r\nاهل منبر بايستى اهل عمل باشند 195\r\n\r\nلزوم جامعيّت و غناى علمى منبر 196\r\n\r\nاتقان و استحكام مطالب منبر 197\r\n\r\nرعايت مناسبت ايّام 197\r\n\r\nحرمت تضعيف حكومت اسلام و ولايت‌فقيه 198\r\n\r\nاهتمام به مرثيه‌خوانى و ذكر مصيبت در منابر 199\r\n\r\nمجلس روضهء اهل‌بيت عليهم السّلام مهبط فرشتگان الهى است 201\r\n\r\nروضه ، بركت و نور منبر است 202\r\n\r\nلزوم استفاده از اشعار وزين و متين 203\r\n\r\nعظمت و علوّ مقام علمى معرفتى مرحوم علّامه ( قدّه ) 203\r\n\r\nحديث شريفى دربارهء علم 205\r\n\r\nغزلى از ديوان حافظ عليه‌الرحمة 206\r\n\r\nبخش دوّم : سلوك و عرفان\r\n\r\nفصل اوّل : حيات سلوكى و عرفانى\r\nاز صفحهء 213 تا صفحهء 349\r\nشامل مطالب :\r\n\r\nروايت أميرالمؤمنين عليه‌السّلام در اوصاف اولياء الهى 213\r\n\r\nاوصاف اولياء الهى و انسان كامل 215\r\n\r\nمقام و منزلت انسان كامل در روايت امام صادق عليه‌السّلام 216\r\n\r\nاشعار فيض كاشانى ( ره ) در فضائل انسان كامل 217\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n\r\nتصوّر مقامات اولياء خدا براى غير كاملين ممكن نيست 218\r\n\r\nحقيقت اولياء الهى لا يُدرَك و لا يوصَف است 219\r\n\r\nروايت امام صادق عليه‌السّلام در صفات عارف 220\r\n\r\nتمكّن اولياء الهى در مقام عبوديّت تامّه 221\r\n\r\nمرحوم علّامه ( قدّه ) مصداق حقيقى عالم بالله و بأمر الله بودند 222\r\n\r\nشواهدى بر وصول مرحوم علّامه ( قدّه ) به قلّهء توحيد 222\r\n\r\nشدّت تقيّد مرحوم علّامه ( قدّه ) به كتمان حالات خود 223\r\n\r\nعدم تعلّق خاطر اولياء كامل به كشف و كرامات 224\r\n\r\nنمونه‌هائى از انصراف مرحوم علّامه ( قدّه ) از ادارهء عالم كثرت 225\r\n\r\nدو شاخصهء عمده براى موفّقيّت مرحوم علّامه ( ره ) در طىّ طريق إلى الله 226\r\n\r\nاشعار ابن‌فارض دربارهء منافات سلوك با آسايش‌طلبى 227\r\n\r\nترجمهء اشعار ابن‌فارض 228\r\n\r\nسير سريع مرحوم علّامه ( قدّه ) در سلوك إلى الله 229\r\n\r\nبه فعليّت درآمدن استعدادهاى مرحوم علّامه ( ره ) به عنايت پروردگار و لطف اساتيد 230\r\n\r\nنحوهء ارتباط مرحوم علّامهء والد با أساتيد و آيات عالَم عرفان 231\r\n\r\nارتباط مرحوم علّامه با مرحوم آية الله سيّدجمال‌الدّين گلپايگانى ( رهما ) 231\r\n\r\nارتباط مرحوم علّامه با مرحوم آية الله شيخ عبّاس قوچانى ( رهما ) 233\r\n\r\nنامهء مرحوم آية الله شيخ عبّاس قوچانى به مرحوم علّامه ( رهما ) 233\r\n\r\nتاريخ رحلت مرحوم آية الله شيخ عبّاس قوچانى ( ره ) 235\r\n\r\nارتباط خاصّ مرحوم علّامه با مرحوم حدّاد ( رهما ) 236\r\n\r\nملاقات مرحوم حدّاد و علّامهء طباطبائى ( رهما ) 237\r\n\r\nمرحوم علّامه ( ره ) : « وجود آقاى حدّاد خودش هزار معجزه است » 238\r\n\r\nمرحوم حدّاد ( ره ) ؛ مصداق بارز اولياء الهى و مؤمنين كامل 239\r\n\r\nروايت امام صادق عليه‌السّلام در اوصاف اولياء الهى و انسان كامل 240\r\n\r\nشاخصه‌ها و علامات مؤمنين واقعى 242\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nاشتياق امام صادق عليه‌السّلام به مجالست با مؤمنين واقعى 244\r\n\r\nروش تربيتى مرحوم آية الله انصارى ( ره ) 245\r\n\r\nآثار ذكر خداوند در سلوك إلى الله 246\r\n\r\nروايت عدّةالدّاعى در فضيلت ذكر الهى 247\r\n\r\nسفارش علّامهء شعرانى ( ره ) به درس گرفتن كتاب عدّةالداعى ( ت ) 248\r\n\r\nذكر خداوند ؛ نفيس‌ترين چيزى كه خورشيد بر آن تابيده 249\r\n\r\nتجلّى علوّ مقام مرحوم حدّاد ( ره ) در زيارت مزار آية الله بهارى ( ره ) 250\r\n\r\nاشكال وارد شده بر مطلب روح‌مجرّد و دفع آن 251\r\n\r\nاولياء خدا قادر بر ادراك حقائق مجرّده هستند 252\r\n\r\nرفع حجاب زمان و مكان براى اولياء خدا 253\r\n\r\nادراك نور مرحوم حدّاد در وقت زيارت مرحوم بهارى 254\r\n\r\nحكايتى از گلستان سعدى در اختلاف احوال اولياء خدا 255\r\n\r\nخصوصيّت مزور و مكان در انعكاس انوار اولياء خدا 256\r\n\r\nاشكال به كلمات اولياء الهى در اثر فقدان بصيرت ملكوتى 257\r\n\r\nحرارت شديد عشق الهى در وجود مرحوم حدّاد ( ره ) 258\r\n\r\nحقيقت ولايت تعدّد بردار نيست 259\r\n\r\nعبارات كتاب مفاتيح‌الإعجاز در وحدت حقيقت ولايت 260\r\n\r\nمناقب و فضائل سلمان محمّدى 261\r\n\r\nمقام شيعيان كامل در سير طولى و عرضى نسبت به ائمّه عليهم السّلام 263\r\n\r\nروايات وارده در معيّت شيعيان راستين با ائمّه عليهم السّلام 264\r\n\r\nدر حقيقت ولايت ، عناوين اشخاص راه ندارد 266\r\n\r\nإكمال ايمان با ورود در تحت ولايت اولياء خدا 267\r\n\r\nمحروميّت برخى از افراد از درياى توحيد مرحوم حدّاد ( ره ) 268\r\n\r\nاشعار مثنوى در احوال اولياء الهى 269\r\n\r\nشدّت عشق و محبّت مرحوم علّامه به مرحوم حدّاد ( رهما ) 271\r\n\r\nنحوهء تشرّف مؤلّف كتاب خدمت مرحوم حدّاد ( ره ) 272\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n\r\nأشعارى از ابن‌فارض 272\r\n\r\nنحوهء ارتباط مرحوم علّامه و مرحوم حدّاد ( رهما ) 274\r\n\r\nآثار رفاقت فىالله در سير انسان 275\r\n\r\nرفيق ؛ كيمياى سعادت 277\r\n\r\nداستان حاج عبدالزّهرا گرعاوى ؛ نمونه‌اى از مدد رفيق به رفيق ( ت ) 277\r\n\r\nاختلاف سعهء اولياء خدا با يكديگر 280\r\n\r\nاحترام و تكريم متقابل مرحوم علّامه و مرحوم حدّاد ( رهما ) 281\r\n\r\nعبارت بلند مرحوم حدّاد دربارهء مرحوم علّامه ( رهما ) 283\r\n\r\nطلوع هم‌زمان حالات توحيدى مرحوم علّامه و مرحوم حدّاد ( رهما ) 284\r\n\r\nاستفادهء متقابل مرحوم علّامه و مرحوم حدّاد ( رهما ) 285\r\n\r\nسفر سوريه 286\r\n\r\nخاطراتى از سفر مؤلّف محترم كتاب به سوريه 286\r\n\r\nشرح حال سفر مؤلّف كتاب به سوريه و ملاقات با مرحوم حدّاد ( ره ) 287\r\n\r\nاحوالات مؤلّف كتاب با مرحوم حدّاد ( ره ) در سفر سوريه 288\r\n\r\nبيان انواع شرابهاى بهشتى ( ت ) 289\r\n\r\nرهنمودهائى از مرحوم حدّاد در سفر سوريه 290\r\n\r\nنهى مرحوم حدّاد ( ره ) از وسواس در امور 291\r\n\r\nلزوم بيدارى سحر و بين‌الطّلوعين براى سالكين راه خدا 292\r\n\r\nسؤالى از مرحوم حدّاد ( ره ) دربارهء عشق و محبّت به پروردگار 293\r\n\r\nتأكيد بر تحصيل عشق و محبّت خداوند در آيات و روايات 294\r\n\r\nآثار طلوع عشق خدا بر قلب سالك 295\r\n\r\nمحبّت پروردگار ، جان را زنده مىكند 296\r\n\r\nاشعار ابن‌فارض در ترغيب به عشق الهى 296\r\n\r\nمرحوم حدّاد ( ره ) مستغرق در عالم توحيد بودند 298\r\n\r\nمرحوم حدّاد ( ره ) تسليم محض بودند 299\r\n\r\nاستاد ، گاهى بذر اسفار أربعه را يك جا در دل سالك قرار مىدهد 300\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nفرمايشاتى از مرحوم حدّاد ( ره ) دربارهء دكتر شريعتى 300\r\n\r\nفرمايشاتى از مرحوم علّامه ( ره ) دربارهء دكتر شريعتى ( ت ) 302\r\n\r\nنامهء مرحوم آية الله مطهرى به رهبر فقيد انقلاب ( ره ) دربارهء دكتر شريعتى ( ت ) 303\r\n\r\nنظر شريف علّامهء طباطبائى و رهبر فقيد انقلاب دربارهء دكتر شريعتى ( ت ) 304\r\n\r\nمرحوم حدّاد ( ره ) : « تمام فتنه‌ها بخاطر دسيسه‌هاى انگليس است » 306\r\n\r\nفرمايش مرحوم حدّاد ( ره ) در لزوم دفاع و تقويت حكومت اسلامى 307\r\n\r\nعامّهء مردم خداى خيالى خود را پرستش مىكنند 307\r\n\r\nقراءت اشعار توحيدى توسّط مرحوم حدّاد ( ره ) 309\r\n\r\nاين عالَم ، نيستِ هست نماست 310\r\n\r\nرواياتى كه دلالت بر اعتبارى بودن دنيا دارد 311\r\n\r\n« تو در خوابىّ و اين ديدن خيال است » 312\r\n\r\nشرح اشعار شيخ محمود شبسترى ( ره ) در وجود اعتبارى و خيالى اين عالم 313\r\n\r\nشرح اشعار توحيدى شيخ محمود شبسترى ( ره ) 314\r\n\r\nتألّم شديد مرحوم علّامه ( ره ) در فقدان مرحوم حدّاد ( ره ) 316\r\n\r\nتسليت‌نامهء مؤلّف به مرحوم علّامه ( ره ) بعد از رحلت مرحوم حدّاد 317\r\n\r\nپاسخ تسليت‌نامهء مؤلّف به مرحوم علّامه ( ره ) بعد از رحلت مرحوم حدّاد 320\r\n\r\nاشعارى از حافظ عليه‌الرحمة 322\r\n\r\nعظمت مقام عرفانى مرحوم علّامه ( ره ) 323\r\n\r\nكلام مرحوم محقّق سبزوارى ( ره ) دربارهء مقام عبوديّت اولياء الهى 324\r\n\r\nتحقّق اولياء الهى به عبوديّت تامّه 325\r\n\r\nمحروميّت از كمالات عقلى بواسطهء اشتغال به حظوظ نفسانى 326\r\n\r\nمنع از حجّ مستحبّىِ با داعى نفسانى 327\r\n\r\nرواياتى در نهى از ممانعت از حجّ ( ت ) 328\r\n\r\nتسلّط مرحوم علّامه ( ره ) بر نفوس 329\r\n\r\nورود در حرم الهى با اطاعت مطلقه از معصومين عليهم السّلام 330\r\n\r\nاولياء خدا به وساطت امام عليه‌السّلام به مقام قرب مىرسند 331\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\nارادت تام و ادب مرحوم علّامه ( ره ) نسبت به معصومين عليهم السّلام 332\r\n\r\nعدم جواز مقايسهء محيىالدّين با حضرت رقيّه سلام‌الله‌عليها 332\r\n\r\nشهداى كربلا همه به مقام فنا رسيدند و شهيد شدند ( ت ) 333\r\n\r\nنمونه‌اى از كمال ادب مرحوم علّامه ( ره ) در پيشگاه ائمّه عليهم السّلام 335\r\n\r\nنحوهء تذكّردادن مرحوم علّامه ( ره ) نسبت به سالكين خاطى 336\r\n\r\nنمونه‌اى از حلّ مشكلات توسط مرحوم حدّاد ( ره ) 337\r\n\r\nنحوهء علم و اطّلاع ائمّه عليهم السّلام و اولياء الهى از عالم كثرت 338\r\n\r\nالتفات تفصيلى استاد نسبت به امور شاگرد ، در صورت ارادهء اوست 340\r\n\r\nنعمت عظيم وجود اولياء الهى و عالمان ربّانى 341\r\n\r\nروايت رسول‌اكرم صلّى الله عليه و آله در اوصاف اولياء الهى 341\r\n\r\n« آقا سيّدمحمّدحسين ، سيّدالطائفتين است » 344\r\n\r\nمقام و عظمت شأن مرحوم علّامه ( قدّه ) در ظاهر و باطن 345\r\n\r\nدفاع و پاسدارى كم‌نظير مرحوم علّامه ( ره ) از حريم توحيد و ولايت 346\r\n\r\nكلماتى در وصف مرحوم علّامه ( قدّه ) و ارتحال ايشان 347\r\n\r\nاشعارى از ابن‌فارض در وصف عاشق مبتلى به هجران 348\r\n\r\nفصل دوّم : طريقهء سلوكى و عرفانى\r\nاز صفحهء 353 تا صفحهء 747\r\nشامل مطالب :\r\n\r\nعمل صالح و نيّت خالص ، نردبان ترقّى به‌سوى خداوند 354\r\n\r\nضرورت سلوك و طلب فناء و لقاء 355\r\n\r\nنامهء قاضى سعيد ( ره ) و طلب راهنمائى از فيض كاشانى ( ره ) 355\r\n\r\nمكتوب عرفانى فيض كاشانى ( ره ) 357\r\n\r\nتا چشم باطن گشوده نشود ، علم حقيقى براى انسان حاصل نمىشود 359\r\n\r\n« لَيسَ العلمُ بِكَثرةِ التَّعلُّم » 360\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nرواياتى دربارهء راه رسيدن به حكمت و علم حقيقى 361\r\n\r\n« مَن كانَ للَّه كان اللهُ لَه » 362\r\n\r\nترجمهء عبارات مكتوب عرفانى مرحوم فيض ( ره ) 363\r\n\r\nطريقهء تحصيل بصيرت و جمعيّت خاطر 363\r\n\r\nحكمت و علم حقيقى 364\r\n\r\nثمرات وصول به شيخ و راهنماى طريق 366\r\n\r\nدر راه خدا ، براى رسيدن به مطلوب از هيچ تلاشى نبايد دريغ نمود 367\r\n\r\nمعرفت حق فقط با عنايت و فضل الهى ميسور است 368\r\n\r\nهيچ مفرّى از اظهار فنا و فقر حقيقى وجود ندارد 369\r\n\r\nاكثر انسانها ، كال و نارس از دنيا مىروند 370\r\n\r\nلقاء خداوند در همين نشأهء دنيا 371\r\n\r\nمعناى : فقد وقع أجره على الله ( ت ) 372\r\n\r\nآخرت نقد است ، و دنيا نه نقد است و نه نسيه 373\r\n\r\nناكام كسى است كه به وصال حق نرسيده باشد 374\r\n\r\nطوائف سه گانهء مردم در دنيا 375\r\n\r\nروايت امام باقر عليه‌السّلام در اوصاف اولياء الهى 376\r\n\r\nامام باقر عليه‌السّلام : « دنيا در نزد اهل علم مانند سايهء ابرها مىباشد » 378\r\n\r\nنصائح امام باقر عليه‌السّلام به جابر 379\r\n\r\nمعناى فرمايش مرحوم علّامه ( ره ) : « دنيا و آخرت را به اهلش واگذار كرديم ! » 380\r\n\r\nراه وصول به معرفت خداوند ، فناء و اندكاك أنانيّت انسان است 381\r\n\r\nلزوم صرف عمر در مسألهء توحيد 383\r\n\r\nشادابى حوزه‌هاى علميّه ، در تدريس حكمت و عرفان است 384\r\n\r\nبيان اثرات و ثمرات توحيد ، در نامهء مرحوم حدّاد ( ره ) به مرحوم علّامه ( ره ) 384\r\n\r\nتحقيقى دربارهء حقيقت فناء ذاتى و عدم بقاء تعيّن 385\r\n\r\nنظرات مختلف در فناء ذاتى 386\r\n\r\nكثرت ما سوى الله اعتبارى است 387\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nفناء تكوينى همهء موجودات در حضرت حق 388\r\n\r\nكيفيّت سير نزولى و صعودى سالك إلى الله 389\r\n\r\nكيفيّت بقاء بعد از فناء 390\r\n\r\nدر مقام فناء نه كمالى هست و نه ادراك و معرفتى 391\r\n\r\nمعرفت تامّ ممكن به واجب تعالى محال است 392\r\n\r\nمحامل صدور گفتار : أنا الحق ، از برخى اولياء و سالكين إلىالله ( ت ) 393\r\n\r\nروايت : « أنا الأوَّلُ و الأخِرُ و الظّاهِرُ و الباطِنُ » ( ت ) 394\r\n\r\nعجز عارف از معرفت حقيقى خداوند ، با لحاظ تعيّن او 395\r\n\r\nعبد بما هو عبد ، محال است خداوند را توصيف نمايد 396\r\n\r\nعبد نبايد از خود طلب و خواستى داشته باشد 397\r\n\r\nوصول ممكن به واجب محال است 398\r\n\r\nبيانات بلند مرحوم حدّاد ( ره ) به نقل از كتاب روح‌مجرّد 399\r\n\r\nعبارات آية الله سيّداحمد كربلائى ( ره ) در فناى موجودات قبل از وصول به حقّ 400\r\n\r\nاشكالات علّامهء طباطبائى ( ره ) به عدم بقاء عين ثابت در حال فناء 401\r\n\r\nپاسخ به اشكالات علّامهء طباطبائى ( ره ) ؛ اشكال اوّل 402\r\n\r\nفناء ، مقامى از مقامات سالك نيست 403\r\n\r\nدر مرتبهء فناء ، غير از ذات ، كسى يا چيزى باقى نمىماند 404\r\n\r\nپاسخ اشكال دوّم 404\r\n\r\nملاك هوهويّت موجود قبل از فناء و بعد از بقاء 405\r\n\r\nعباراتى از محيىالدّين دربارهء نحوهء اعاده ( ت ) 406\r\n\r\nروايتى از حضرت اميرالمؤمنين عليه‌السّلام در فناء همهء موجودات 407\r\n\r\nترجمهء روايت اميرالمؤمنين عليه‌السّلام 408\r\n\r\nمحفوظ بودن مراتب سابق نفس ، در حال فناء 411\r\n\r\nنحوهء حركت انسان در عوالم و رسيدن او به فناء ذاتى 412\r\n\r\nفناء ، خروج از پوستهء عارضى تعيّنات است 413\r\n\r\nتنها عامل سوختن سالك عشق است ( ت ) 143\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nنحوهء انعدام و فناء مَظهَر و بقاء مُظهِر 415\r\n\r\nفناء ، به معناى از دست‌دادن تعيّن و مبدئيّت اثر است 416\r\n\r\nعلّت اصرار مرحوم علّامهء والد ( قدّه ) در مباحثات بر عدم بقاء تعيّن 417\r\n\r\nعباراتى از آخرين قسمت مباحثات مرحوم علّامهء والد با علّامهء طباطبائى ( رهما ) 418\r\n\r\nشرح حالات فنائى مرحوم حدّاد ( ره ) 419\r\n\r\nرجوع سالك پس از فناء تام در بقاء بعد الفناء محذورى ندارد 421\r\n\r\nنظر نهائى مرحوم علّامهء والد ( ره ) امكان فناء ذاتى سالك است 422\r\n\r\nپاسخ اشكال سوّم 422\r\n\r\nعلّت حركت انسان به‌سوى فناء و نيستى 423\r\n\r\nحركت انسان هميشه بر اساس كمال‌طلبى نيست 424\r\n\r\nإفناء سالك بدست خداوند يا يكى از اولياء الهى 425\r\n\r\nعبارات مرحوم علّامهء والد ( ره ) در تعليقهء مهرتابان 426\r\n\r\nتفاوت ادراك مقام فناء و بقاء در حال حيات جسمانى و بعد از موت 428\r\n\r\nنتيجه و ماحصل بحث 430\r\n\r\nهمهء انسانها به درجهء لقاءالله و فناء خواهند رسيد 431\r\n\r\nبهرهء مؤمن از اسماء جمال پروردگار در آخرت 432\r\n\r\nفناء ذاتى پس از فناء در افعال و صفات و اسماء 433\r\n\r\nحقيقت فنا در كتاب و سنّت 434\r\n\r\nحقيقت عالى فناء از غرر معارف كتاب و سنّت است 434\r\n\r\nاشاره به حالت فناء در روايت رسول‌اكرم صلّى الله عليه و آله از معراج 435\r\n\r\nترجمهء روايت رسول‌اكرم صلّى الله عليه و آله 436\r\n\r\nآيات و رواياتى كه بر فناء همهء اشياء قبل از مقام ذات دلالت دارد 437\r\n\r\nمعناى رفع حجاب بين بنده و خدا 438\r\n\r\nنقل عباراتى از مفاتيح‌الإعجاز در كيفيّت وصول مخلوق به خالق 439\r\n\r\n« فانى شو اگر بقات بايد » 440\r\n\r\nو اصل حق ، غير حق نيست 441\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\n« عدم كى راه يابد اندرين باب » 442\r\n\r\nظهور حق در صورت كثرات و تعيّنات ، مانند حباب و امواج است 443\r\n\r\nنيستى از خود ، عبارت از برخاستن تعيّنات از وجود مطلق است 444\r\n\r\nعشق و محبّت 445\r\n\r\nروايت مصباح‌الشريعة در آثار محبّت الهى 445\r\n\r\nهيچ حجابى از حجاب نفس و انانيّت سخت‌تر نيست 447\r\n\r\nروايت رسول‌اكرم صلّى الله عليه و آله دربارهء نفس 447\r\n\r\nلقاء خدا فقط با طلوع نور عشق خدا ممكن است 449\r\n\r\nعشق به خداوند ، ريشهء أنانيّت را مىسوزاند 450\r\n\r\nسفارش به قراءت دعاى : « اللهمّ ارزقنى حبّك . . . » در قنوت نماز 451\r\n\r\nراه تحصيل عشق ، التزام به دستورات شريعت و مراقبه است 452\r\n\r\nيادآورى نعمت الهى موجب تحصيل محبّت اوّليه مىشود ( ت ) 453\r\n\r\nازدياد محبّت ، با مرور محبّت خدا در دل 454\r\n\r\nتبديل عشق مجازى به عشق حقيقى ، در عبارت مرحوم صدرالمتألّهين ( ت ) 455\r\n\r\nتبديل عشق مجازى به عشق حقيقى 456\r\n\r\nذكر و ورد 457\r\n\r\nضرورت ذكر و توجّه قلبى به خداوند در سير و سلوك 457\r\n\r\nسفارش نمودن اهل‌بيت عليهم السّلام اولاد و اصحاب خود را به ذكر 458\r\n\r\nاقسام ذكر 459\r\n\r\nآثار خاصّ بعضى از اذكار 460\r\n\r\nگفتن برخى از اذكار ، احتياج به اذن خاصّ دارد 461\r\n\r\nلزوم مداومت بر ذكر 462\r\n\r\nاهتمام به ذكر يونسيّه 463\r\n\r\nفرمايشات مرحوم ملكى تبريزى ( ره ) در آثار و فضيلت ذكر يونسيّه ( ت ) 463\r\n\r\nتأثير تبحّر استاد در بناى جديد نفس شاگرد 465\r\n\r\nسير آرام و لطيف سالك نشانهء كمال استاد است 466\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nتعيين نوع و عدد ذكر محتاج احاطهء تام استاد بر شاگرد است 467\r\n\r\nعنايت و اهتمام به اذكار قبل از خواب 468\r\n\r\nنحوهء جمع بين ذكر دائمى خدا و انجام امور روزمرّه 469\r\n\r\nرابطهء ذكر با نفى خواطر و فكر 470\r\n\r\nحقيقت ذكر متوقّف بر نفى خواطر است 472\r\n\r\nبهرهء سالك از ذكر ، به مقدار حضور قلب اوست 473\r\n\r\nتمثيلى براى لزوم نفى خواطر 473\r\n\r\nنفى خواطر و فكر و توجّه به نفس 475\r\n\r\nعوامل مؤثر در نفى خواطر 475\r\n\r\nنحوهء تحصيل حضور قلب در هنگام نماز و ذكر 476\r\n\r\nتعريف و اقسام فكر 477\r\n\r\nدر مكّه توجّه به توحيد و در مدينه توجّه به ولايت رسول‌اكرم صلّى الله عليه و آله بايد باشد 478\r\n\r\nمعرفت نفس 478\r\n\r\nروايات وارده در فضيلت و شرافت معرفت نفس ( ت ) 478\r\n\r\nمعناى : خَلَقَ اللهُ تَعالى ءادَمَ على صورته ( ت ) 480\r\n\r\nبيان مراد از سيمرغ و كوه قاف در شرح گلشن‌راز 481\r\n\r\nسير آفاقى مقدّمهء سير أنفسى است 483\r\n\r\n« دواؤُكَ فيكَ و ما تشعُرُ » 484\r\n\r\nمعناى : اللهمّ اجْعَلْ غناىَ فى نفسى 485\r\n\r\n« ز فكر تفرقه باز آى تا شوى مجموع » 486\r\n\r\nدستور به توجّه نفس پس از طىّ مقدّمات و استعداد لازم 487\r\n\r\nولايت معصومين صلوات الله عليهم أجمعين 489\r\n\r\nورود در حصن توحيد ، مشروط به ولايت ائمّه عليهم السّلام است 489\r\n\r\nاحتياج سالك به توسّل و استمداد از اهل‌بيت عليهم السّلام در همهء احوال 490\r\n\r\nادب و تواضع مرحوم آية الله بروجردى ( ره ) نسبت به ائمّه عليهم السّلام 491\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\nعدم جواز نامگذارى فرزندان به أسماء الهى 492\r\n\r\nادب و تواضع مرحوم علّامه ( ره ) نسبت به ائمّه عليهم السّلام 493\r\n\r\nمرحوم قاضى ( ره ) : مراد از « ظَلْم الحبيب » آل محمّد عليهم السّلام است 494\r\n\r\nانسان در مقابل ائمّه عليهم السّلام نبايد از خود نظر و اراده‌اى داشته باشد 495\r\n\r\nمرحوم علّامه ( ره ) : « جاىجاى زمين و خاك مشهد بوسيدن دارد » 496\r\n\r\nنور حضرت رسول‌اكرم در مسجدالنبى ، جائى براى ظلمت غير نمىگذارد 497\r\n\r\nجريان نماز آية الله ميرزاحبيب‌الله خراسانى به سمت حضرت امام‌رضا عليه‌السّلام 498\r\n\r\nمحبّت به ائمّه عليهم السّلام در طول محبّت به خداوند است 499\r\n\r\nعدم انفكاك توحيد و ولايت از يكديگر 500\r\n\r\nنگاه توحيدى در زيارات معصومين عليهم السّلام 501\r\n\r\nغير توحيد هرچه باشد با توحيد قابل معاوضه نيست 502\r\n\r\nولايت امام زمان و انتظار فرج 503\r\n\r\nانتظار فرج بايد با تهذيب نفس همراه باشد 503\r\n\r\nعمده ، تشرّف حقيقى به محضر حضرت ولىعصر سلام الله عليه است 504\r\n\r\nفقط استاد خبير ، كشف حقيقى را از كشف باطل تشخيص مىدهد 505\r\n\r\nبركات انتساب به وجود رسول‌خدا صلّى الله عليه و آله ( ت ) 506\r\n\r\nتأثير نور سيادت در صورت عدم معصيت و ظلم ( ت ) 506\r\n\r\nظهور و علائم آن 508\r\n\r\nقريب الوقوع بودن ظهور حضرت ولىّعصر عجّل الله فرجه الشّريف 508\r\n\r\nفرمايش حضرت آية الله انصارى همدانى دربارهء سفيانى و ظهور حضرت 509\r\n\r\nملاقات آية الله سيّد موسى صدر با عثمان بن عنبسه در ارتش سوريه 510\r\n\r\nنكاتى دربارهء اوصاف سفيانى 511\r\n\r\nعلائم محتومه و موقوفهء ظهور حضرت بقيّة الله عجّل الله فرجه 512\r\n\r\nروايت عمر بن حنظله در علامات محتومهء ظهور 513\r\n\r\nسفيانى و كيفيّت خروج او در روايات 514\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nكيفيّت خسف در بيداء 515\r\n\r\nفرق ظهور و فرج 516\r\n\r\nكيفيّت انتفاع شيعيان از وجود حضرت در عصر غيبت 517\r\n\r\nعدم ضرر تقدّم يا تأخّر ظهور براى كسى كه امام خود را شناخته است ( ت ) 518\r\n\r\nتفاوت بهرهء نفوس از ولايت حضرت ولى عصر عجّل الله فرجه 519\r\n\r\nسالكينى كه هميشه در حال حضورند 521\r\n\r\nروايت : مَن عَرَفَ هَذَا الأمْرَ فَقَدْ فُرِّجَ عنه بِانتظارِه 522\r\n\r\nهركدام از اولياء الهى ، بابى به سوى توحيد هستند 523\r\n\r\nزيارت يكى از اولياء الهى ، زيارت همهء آنهاست 524\r\n\r\nاوصاف منتظر حقيقى 525\r\n\r\nتعبّد به شريعت 527\r\n\r\nحقيقت جز از طريق شريعت حاصل نمىشود 527\r\n\r\nتأثير دستورات واجب و مستحب شرعى در تكامل نفس انسان 528\r\n\r\nاهتمام به انجام دستورات شريعت بدون مصلحت انديشىهاى موهوم 529\r\n\r\nسير و سلوك انطباق زندگى با شريعت محمّديّه صلّى الله عليه و آله است 530\r\n\r\nعدم رعايت حقوق ديگران به بهانهء سير و سلوك جائز نيست 531\r\n\r\nرعايت نكات ريز شرعى در تربيت سالكان توسّط مرحوم علّامه ( ره ) 531\r\n\r\nاخلاص 532\r\n\r\nمعناى اخلاص و ضرورت آن در سلوك إلىالله ( ت ) 532\r\n\r\nاخلاص ، معيار ارزش عمل 533\r\n\r\nعبادت نبايد براى حظّ نفس انجام شود 534\r\n\r\nايمان بايد بت‌شكن باشد نه بت ! 535\r\n\r\nفضيلت عرفان خداوند بر زيارت بدون معرفت 536\r\n\r\nلزوم توجّه به باطن در زيارت‌ها 537\r\n\r\nراه خدا راه مجاهدت است نه حظّ نفس 538\r\n\r\nفرمايشاتى از مرحوم علّامه ( ره ) دربارهء اخلاص 539\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n\r\nاستاد 541\r\n\r\nلزوم استاد در سير و سلوك إلىالله 541\r\n\r\nرفع آفات و موانع سير ، بدست استاد 542\r\n\r\nثمرات وجود استاد در تسريع سير سالك 543\r\n\r\nمشكلات مرحوم آية الله انصارى ( ره ) به جهت محروميّت از وجود استاد 544\r\n\r\nشرح صدر سالك ، يكى از آثار مصاحبت با استاد 545\r\n\r\nعدم وصول به عالم توحيد در اثر نداشتن استاد كامل 546\r\n\r\nلزوم شكرگزارى نعمت بزرگ رسيدن به استاد 547\r\n\r\nعامل حركت سالك ، محبّت و ارادت به استاد 548\r\n\r\nشرط تأثير ذكر ، ارادت است 549\r\n\r\nانسان اگر طوعاً تسليم نشود ، كُرهاً تسليم خواهد شد 550\r\n\r\nبايد هستى موهوم خويش را آتش زد 551\r\n\r\nطلوع محبّت خداوند ، لازم لاينفكّ مراقبه است 552\r\n\r\nاطاعت مطلقه و تبعيّت محض از استاد 552\r\n\r\nاز آفات سلوك ، تبعيض در انجام دستورات است 553\r\n\r\nروايت سهل‌بن‌حسن خراسانى و هارون‌مكّى ، در خدمت امام صادق عليه‌السّلام 554\r\n\r\nاعتقاد به طهارت مطلقهء امام عليه‌السّلام باعث اطاعت محضه مىشود 556\r\n\r\nتفاوتهاى معصومين عليهم السّلام با اولياء الهى غيرمعصوم 557\r\n\r\nسرّ اختلاف و تبدّل فتواى اولياء الهى 558\r\n\r\nفعل اولياء خدا عين حقّ است 559\r\n\r\nارادهء اولياء الهى همان ارادهء خداوند است 560\r\n\r\nمنشأ اختلاف عمل اولياء الهى 561\r\n\r\nحالات اولياء خدا تابع شاكله و عين ثابت آنهاست 562\r\n\r\nهر موجودى به قدر ظرف خود نور خدا را نمايش مىدهد 563\r\n\r\nدستگيرى امام زمان عليه‌السّلام از عالمان خلَّص شيعه 564\r\n\r\nسرّ تبعيّت از ولىّخدا در امور مخالف ظاهر شرع أطهر 565\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nمشكلات استاد در تربيت شاگرد 566\r\n\r\nحدود مماشات استاد با شاگرد 567\r\n\r\nراه شناخت استاد عام و پىبردن به كمال او 568\r\n\r\nشناخت استاد از راه مجالست و همنشينى 568\r\n\r\nبا نفس پاك و طاهر مىتوان پى به كمال استاد بُرد 569\r\n\r\nتشرّف مرحوم علّامه ( ره ) به خدمت حضرت آقاى حدّاد ( ره ) 570\r\n\r\nنحوهء شناخت استاد توسّط عالمان علوم رسمى 571\r\n\r\nتوكّل بر خداوند ، در امر انتخاب استاد 572\r\n\r\nسلسلهء عرفانى مرحوم علّامهء والد 573\r\n\r\nوجود سلسلهء مشايخ ، موضوعيّت ندارد 573\r\n\r\nشرح حال سلسلهء عرفانى مرحوم علّامه ( ره ) 574\r\n\r\nآخوند ملّاحسينقلى همدانى ( ره ) 575\r\n\r\nعبارت آية الله سيّدحسن صدر در وصف ملّا حسينقلى همدانى ( ره ) 576\r\n\r\nآية الله حاج سيّداحمد كربلائى ( ره ) 577\r\n\r\nتحوّل معنوى حوزه‌هاى علميّه حاصل تلاش‌هاى عرفانى اين سلسله بوده‌است 578\r\n\r\nتأثير علّامهء طباطبائى ( ره ) و تفسير الميزان بر حوزه‌هاى علميّه 579\r\n\r\nمرحوم علّامه والد ( ره ) مروّج توحيد حقيقى در قرن معاصر 580\r\n\r\nتعدّد استاد 581\r\n\r\nمحبّت و ارادت تام به استاد 581\r\n\r\nعدم جواز دستور گرفتن هم‌عرض از چند استاد 582\r\n\r\nحكايت برخورد حاج محمّدحسن بياتى با حضرت آقاى قاضى ( ره ) 583\r\n\r\nسرّ تعدّد اساتيد مرحوم قاضى ( ره ) 584\r\n\r\nمحبّت به فرزندان و جميع متعلّقات استاد 585\r\n\r\nاحترام كسانى كه به استاد انتساب دارند لازم است 586\r\n\r\nروايتى در باب لزوم احترام به سادات 586\r\n\r\nغرض از سيروسلوك ، تصحيح ذهن است 588\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nسفارش به خواندن كتب « دورهء علوم و معارف اسلام » 589\r\n\r\nوصيّت خاصّ مرحوم حدّاد ( ره ) به مرحوم علّامه ( ره ) 590\r\n\r\nعدم تعيين وصى ، از طرف مرحوم علّامه ( ره ) 591\r\n\r\nپذيرش و تربيت شاگرد 593\r\n\r\nهدايت تشريعى و تكوينى اولياء الهى 593\r\n\r\nمسؤوليّت‌ها و مشكلات استاد در تربيت شاگرد 594\r\n\r\nاستاد در همهء حالات در قلب و باطن خود متوجّه شاگرد است 595\r\n\r\nدستگيرى از نفوس ، محتاج سعه و ظرفيّت باطنى است 596\r\n\r\nعظمت و سعهء صدر مرحوم علّامه در تربيت شاگرد 597\r\n\r\nاستعداد ، طلب و تسليم ؛ سه شرط طالب سلوك إلى الله 598\r\n\r\nبروز قابليّت و ديگر حالات نفس در عكس و تصوير انسان 599\r\n\r\nحكايت تمرّد يكى از شاگردان مرحوم علّامه 600\r\n\r\nسرّ عدم استفادهء بعضى از شاگردان با سابقه ، از فيوضات استاد 601\r\n\r\nعماد سلوك دررفع حجاب تعيّن ، تسليم است 602\r\n\r\nاعتنا به تربيت سادات ، طلّاب و جوانان 603\r\n\r\nاستعداد زياد برخى از جوانان براى سلوك إلى الله 604\r\n\r\nحكايت حالات و مكاشفات يكى از جوانان از فرنگ برگشته 605\r\n\r\nايجاد حوزه‌هاى حكمت عملى و عرفان براى مخدّرات توسّط مرحوم علّامه ( ره ) 606\r\n\r\nزن و مرد در رسيدن به عالم قدس و توحيد باهم تفاوتى ندارند 607\r\n\r\nحكايت شيدائى يكى از زنان عارفه در اثر عشق و محبّت به خدا 608\r\n\r\nمحبّت و عشق « امّ فروه » به حضرت اميرالمؤمنين عليه‌السّلام 614\r\n\r\nزنده شدن ام فروه به بركت دعاى حضرت اميرالمؤمنين عليه‌السّلام 615\r\n\r\nحكايت معرفت والاى شطيطهء نيشابوريّه 615\r\n\r\nعنايت و توجّه حضرت موسىبن‌جعفر عليهماالسّلام به شطيطه 617\r\n\r\nصعوبت تربيت و سير زنان 618\r\n\r\nارجاع شاگرد توسّط استاد به استادى ديگر 620\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nطمأنينه و آرامش در سير و سلوك خدمت مرحوم علّامهء والد ( ره ) 261\r\n\r\nرفيق 623\r\n\r\nترغيب به مؤاخات فى الله در روايات 623\r\n\r\nسرعت سير و طمأنينه ، از آثار اخوّت فى الله 624\r\n\r\nرفقاى طريق ، دقائق آداب سلوك را به يكديگر مىآموزند 625\r\n\r\nحقوق و شرائط رفاقت و مؤاخات فى الله 626\r\n\r\nصفا و صميميّت و يكرنگى در بين رفقاى طريق 627\r\n\r\nرفقاى طريق مانند دانه‌هاى تسبيح هستند و فرقى بين آنها نيست 628\r\n\r\nپرهيز از بىادبى و تحقير و حسادت و كينه‌توزى نسبت به رفيق 629\r\n\r\nلزوم مواسات و ايثار در طريق إلى الله 630\r\n\r\nحلقات ذكر و ياد خدا 633\r\n\r\nحلقه‌هاى ذكر خدا ، بوستانهاى بهشت در زمين 633\r\n\r\nتشديد نشاط و عشق به خداوند در جلسات ذكر خدا 634\r\n\r\nشرائط بهره‌ورى از جلسات ذكر خدا 635\r\n\r\nلزوم توجّه و جمعيّت خاطر در جلسات ذكر 636\r\n\r\nكسانىكه با اصدقاء خود كدورت دارند حقّ شركت در جلسات را ندارند 637\r\n\r\nحفظ بهره‌هاى جلسهء ذكر خدا با مراقبهء شديد 638\r\n\r\nعزلت 639\r\n\r\nعزلت از اركان سلوك است 639\r\n\r\nاشعار عطّار نيشابورى در لزوم انس با خدا و انقطاع إلى الله 640\r\n\r\nعلّامهء طباطبائى و برادرشان را بخاطر انس با خدا سرزنش مىنمودند 641\r\n\r\n« خلوت گزيده را به تماشا چه حاجت است » 642\r\n\r\nسختى تنزّل به عالم كثرت ، در اثر واردات سنگين توحيدى 643\r\n\r\nاولياء خدا با عامّهء مردم كه غرق كثراتند سنخيّت ندارند 644\r\n\r\nروايت امام صادق عليه‌السّلام در پرهيز از مصاحبت با أبناء دنيا 645\r\n\r\nمعاشرت بىحساب و كتاب ، از دست‌دادن سرمايهء سالك است 646\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nكم‌شدن نورانيّت كربلائى كاظم در اثر شهرت و معاشرت با أبناء دنيا 647\r\n\r\nحكايت ازبين‌رفتن بوى خوش سيّدجمال‌الدّين گلپايگانى ( ره ) در اثر يك برخورد 648\r\n\r\nالحبّ فى الله و البغض فى الله 649\r\n\r\nحبّ و بغض فى الله ؛ حقيقت ايمان 649\r\n\r\nملاك محبّت به اهل‌بيت عليهم السّلام ، دشمنى با دشمنان آنهاست 650\r\n\r\nدوستى با دشمنان دين و دشمنى با دوستان دين ، كفر به خداوند است 651\r\n\r\nمقوِّم ارتباط با أرحام ، ولايت خداست 652\r\n\r\nقطع ارتباط با منحرفين از راه حق ، سيرهء اهل‌بيت عليهم السّلام است 653\r\n\r\nامام رضا عليه‌السّلام در مجلس مأمون جواب سلام برادرشان زيد را ندادند 654\r\n\r\nفرمايشات امام رضا عليه‌السّلام به برادرشان زيدالنّار 655\r\n\r\nسليمان جعفرى و نهى او از ارتباط با دائى خود 656\r\n\r\nقطع ارتباط در بعضى موارد ، نوعى احسان است 657\r\n\r\nاجتناب سالك از معاشرت با مخالفان توحيد و عرفان 658\r\n\r\nنَفَس سالكان مطرود و معاند مسموم است 659\r\n\r\nنحوهء برخورد مرحوم علّامه با شاگردان مرحوم انصارى ( ره ) 660\r\n\r\nاتّحاد روحى مرحوم علّامه و مرحوم حدّاد در محبّت به افراد يا طرد آنان 661\r\n\r\nرواياتى در اتّحاد و اتّصال روح مؤمنين با يكديگر 662\r\n\r\nمطرود شدن بعضى از شاگردان مرحوم حدّاد ( ره ) بواسطهء تمرّد آنها 663\r\n\r\nسهر و بيدارى شب 665\r\n\r\nبيدارى شب ، سرمايهء سلوك إلى الله 665\r\n\r\nعماد و مقوّم اربعين سالك ، تهجّد است 666\r\n\r\nلزوم استفادهء سالك از فيض بيدارى شب و بيدارى بين‌الطّلوعين 667\r\n\r\nتفاوت مقدار خواب و بيدارى شب براى افراد و در فصول مختلف 668\r\n\r\nمطالبى از كتاب معراج‌السّعادة دربارهء بيدارى شب ( ت ) 669\r\n\r\nمقدّمات لازم براى بيدارى شب 670\r\n\r\nروايت امام باقر عليه‌السّلام در ذيل آيه : تَتَجافَى جُنُوبُهُم عَنِ المَضاجِع 671\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nبناى شرع مقدّس بر ساعت غروب كوك ( ت ) 672\r\n\r\nروايت امام صادق عليه‌السّلام در كيفيّت تهجّد رسول‌خدا صلّى الله عليه و آله 673\r\n\r\n« تهجّد » ، نماز شبِ همراه با بيدارخوابى است 674\r\n\r\nمعناى تهجّد در لغت 675\r\n\r\nكيفيّت نماز شب رسول‌اكرم صلّى الله عليه و آله 676\r\n\r\nصمت 677\r\n\r\nصمت ، از اركان خمسهء سلوك إلى الله 677\r\n\r\nروايت مصباح‌الشّريعة در فضيلت و آثار صمت 678\r\n\r\nآثار صمت 679\r\n\r\nبيانات شيخ بهائى ( ره ) در شرح روايت رسول‌اكرم در صفات اولياء خدا ( ت ) 680\r\n\r\nسكوت اولياء خدا ، فكر و تأمّل است 681\r\n\r\nجوع 683\r\n\r\nتأثير جوع در حصول معرفت نفس 683\r\n\r\nسالك براى رسيدن به حيات قلبى ، سه موت را بايد تجربه كند 684\r\n\r\nحكايت بايزيد بسطامى و قلّاش ، در اشعار عطّار نيشابورى ( ت ) 684\r\n\r\nضرورت و حكمت جوع در روايت معراجيّه 685\r\n\r\nلزوم اعتدال در غذا خوردن 687\r\n\r\nسالك غذا را نبايد بخاطر طعم و مزه تناول كند 688\r\n\r\nروايت : الحِميةُ رأسُ كلِّ دوآءٍ 689\r\n\r\nغذاى خوبان مايهء بركت و نور است 690\r\n\r\nلزوم احتياط دربارهء غذا 691\r\n\r\nمضرّات و شبهات موجود در نوشابه‌هاى گازدار ( ت ) 691\r\n\r\nتحريم سيگار و دخانيات 693\r\n\r\nرواياتى در زهد و تواضع در غذاخوردن 694\r\n\r\nادب عبوديّت در موقع غذاخوردن 695\r\n\r\nنظر مرحوم علّامه دربارهء استفاده از چنگال 696\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nامتناع أميرالمؤمنين عليه‌السّلام از خوردن حلوا 697\r\n\r\nاستفادهء از نفوس مطهّرهء معصومين عليهم السّلام ، جز با تبعيّت محضه از آنان ميسّر نمىگردد 698\r\n\r\nنگاه توحيدى در هنگام غذاخوردن 699\r\n\r\nاحترام به نان در روايات 700\r\n\r\nنمونه‌هائى از ادب عبوديّت در هنگام غذا خوردن 701\r\n\r\nصبر و استقامت در بلايا 703\r\n\r\nلقاء حضرت پروردگار در پرتو بلا و صبر 703\r\n\r\nبلا و ابتلا ، تحفه‌اى براى محبّين پروردگار 704\r\n\r\nدر سلوك الى الله نان و حلوا خير نمىكنند ! 704\r\n\r\nبراى رسيدن به توحيد پروردگار بايد مرارت‌ها را تحمّل نمود 706\r\n\r\nنمونه‌اى از ابتلائات مرحوم آية الله انصارى ( ره ) 707\r\n\r\nروايت امام صادق عليه‌السّلام در لزوم صبر 707\r\n\r\nتسليم در برابر قضاى الهى و پيمودن وادى بلا با پاى صبر و توكّل 708\r\n\r\nاشعارى در فضيلت صبر 709\r\n\r\nدوام تضرّع و تواضع 711\r\n\r\nتكميل نفوس بوسيلهء سنّت امتحان الهى 711\r\n\r\nجريان امتحان‌شدن يكى از سالكين راه‌رفته و مردود شدن او 712\r\n\r\nسرّ سقوط برخى از سالكين راه‌رفته 713\r\n\r\nراه سلوك ، راه نقشه‌كشيدن نيست 714\r\n\r\nابتهال و تضرّع سالك يك لحظه هم نبايد قطع شود 715\r\n\r\nتواضع و مسكنت مرحوم حدّاد ( ره ) در برابر پروردگار 716\r\n\r\nسالك هيچگاه زمام و دهانهء نفس را نبايد رها نمايد 717\r\n\r\nاشعارى از مثنوى دربارهء نفس سركش انسانى 717\r\n\r\nمؤمن هميشه بايد از خدا طلب عافيت نمايد 720\r\n\r\nتواضع 721\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nتواضع ، سرچشمهء زايندهء حقائق عرفانى است 721\r\n\r\nحكايت سلطان محمود و خاك‌بيز 722\r\n\r\nتا يك ذرّه انانيّت در انسان هست محال است به حقيقت برسد 723\r\n\r\nسالك بايد خود را از همه پائين‌تر ببيند 724\r\n\r\nبه هيچكس نبايد به ديدهء حقارت نگريست 725\r\n\r\nاشعارى در مذمّت تحقير خلق 726\r\n\r\nبىهوا بودن مرحوم علّامه ( قدّه ) 727\r\n\r\nراه خدا راه تهذيب و فناست نه تقويت نفس 728\r\n\r\nترك كرامات 728\r\n\r\nغير توحيد ، هرچه باشد فاقد ارزش است 729\r\n\r\nاهل توحيد افعال خود را به خدا نسبت مىدهند نه به خود 730\r\n\r\nاشعارى از مثنوى در ترك انتساب افعال به خويش 731\r\n\r\nحكاياتى از شيخ عبد الله پياده 731\r\n\r\nقياس اهل توحيد با اهل كشف و كرامات ، قياس مع‌الفارق است 733\r\n\r\nارادت آية الله ميرجهانى به مرحوم علّامه ( رهما ) 734\r\n\r\nمرحوم علّامه علم كيميا را از آية الله ميرجهانى ( رهما ) قبول نكردند 734\r\n\r\nتعلّق خاطر به كشف و كرامات نشان از همّت پائين است 736\r\n\r\nحكايت درويشى كه از اميرالمؤمنين عليه‌السّلام كيميا گرفت 737\r\n\r\nمكاشفات و كرامات دلالت بر كمال سالك يا عدم آن ندارد 738\r\n\r\nحكايت مرحوم قاضى و ميرزا ابراهيم عرب 739\r\n\r\nفرمايش مرحوم علّامه ( ره ) درباره مرحوم حاج جعفر مجتهدى ( ره ) 741\r\n\r\nدو بينى و استقلال ، بزرگترين آفت سير انسان 742\r\n\r\nنمونه‌هائى از كارهاى غريب مرحوم حاج جعفر مجتهدى ( ره ) 743\r\n\r\nسالك إلى الله ، به مادون معرفت ذات خداوند قناعت نمىكند 744\r\n\r\nامتياز اصلى مرحوم علّامه ( قدّه ) از ديگران 745\r\n\r\nاشعارى از حافظ عليه‌الرحمة 746\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\nاشعارى از ابن‌فارض مصرى ( ره ) 747\r\n\r\nصلوات بر معصومين عليهم السّلام ، از دعاى افتتاح 749\r\n\r\nفهرست تأليفات\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nمقدمه\r\n\r\n","description":"","footnote":"","page_name":" 39 ","page_number":39},
  {"content":"\r\n . \r\n","description":"","footnote":"","page_name":" 40 ","page_number":40},
  {"content":"\r\n\r\nأعوذُ بِاللَهِ مِنَ الشَّيْطانِ الرَّجيم\r\nبِسْمِ اللَهِ الرَّحْمَنِ الرَّحيم الْحَمْدُ لِلَّهِ رَبِّ الْعالَمينَ وَ صَلَّى اللَهُ عَلَى سَيِّدِنا مُحَمَّدٍ وَ ءَالِهِ الطَّيِّبينَ الطّاهِرينَ وَ لَعْنَةُ اللَهِ عَلَى أعْدآئِهِمْ أجْمَعينَ مِنَ الأَنَ إلَى قِيامِ يَوْمِ الدّينِ\r\nوَ لا حَوْلَ وَ لا قُوَّةَ إلّابِاللَهِ الْعَلىِّ الْعَظيم\r\nقالَ اللهُ الحكيمُ فى كتابِهِ الكَريمُ :\r\n رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ وَ إِقامِ الصَّلاةِ وَ إِيتاءِ الزَّكاةِ يَخافُونَ يَوْماً تَتَقَلَّبُ فِيهِ الْقُلُوبُ وَ الْأَبْصارُ  *  لِيَجْزِيَهُمُ اللَّهُ أَحْسَنَ ما عَمِلُوا وَ يَزِيدَهُمْ مِنْ فَضْلِهِ وَ اللَّهُ يَرْزُقُ مَنْ يَشاءُ بِغَيْرِ حِسابٍ .  « 1 »\r\n« مردانى كه هيچ تجارتى و هيچ خريدوفروشى ايشان را از ياد خداوند و برپاداشتن نماز و دادن زكات باز نمىدارد و از روزى كه دلها و چشمها در آن واژگون ميگردد ، در خوف و هراسند . اين امر بدان سبب است كه خداوند به بهترين أعمالى كه بجاى آورده‌اند ايشان را جزا دهد و از فضل خود برايشان فزونى بخشد و خداوند به هر كس كه بخواهد بدون دريغ و حساب روزى عطا مىنمايد . »\r\nو در حديث معراج مىفرمايد :\r\nمَن عَمِلَ بِرِضاىَ أُلزِمُهُ ثَلَثَ خِصالٍ : أُعَرِّفُهُ شُكرًا لايُخالِطُهُ الْجَهلُ وَ ذِكرًا\r\n\r\n\r\n","description":"","footnote":"\r\n( 1 ) . آيه 37 و 38 ، از سورهء 24 : النّور .\r\n","page_name":" 41 ","page_number":41},
  {"content":"\r\n\r\nلايُخالِطُهُ النِّسيانُ وَ مَحَبَّةً لايُؤْثِرُ عَلى مَحَبَّتى مَحَبَّةَ المَخلوقينَ . فَإذا أَحَبَّنى أَحبَبتُهُ وَ أَفْتَحُ عَينَ قَلبِهِ إلَى جَلالِى وَ لاأُخفى عَلَيهِ خَآصَّةَ خَلقى وَ أُناجِيهِ فى ظُلَمِ اللَيلِ وَ نُورِ النَّهارِ حَتَّى يَنقَطِعَ حَديثُهُ مَعَ المَخلوقِينَ وَ مُجَالَسَتُهُ مَعَهُم ، وَ أُسمِعُهُ كلامى وَ كَلامَ مَلَئِكَتى و أُعَرِّفُهُ السِّرَّ الَّذى سَتَرتُهُ عَن خَلقِى وَ أُلبِسُهُ الْحَيآءَ حَتَّى يَستَحيىَ مِنهُ الخَلقُ كُلُّهُم وَ يَمشىَ عَلى الأَرْضِ مَغفورًا لَهُ وَ أَجْعَلُ قَلبَهُ وَاعِيًا وَ بَصيرًا وَ لاأُخفى عَلَيهِ شَيئًا مِن جَنَّةٍ وَ لا نارٍ . « 1 »\r\n« هر كس به رضاى من عمل كند سه خصلت را ملازم وى قرار مىدهم : به وى توفيق و معرفت شكرى عطا مىنمايم كه با جهل و نادانى آميخته نباشد ، و ذكر و ياد خود را به وى مىشناسانم به‌گونه‌اى كه هرگز به نسيان مبتلا نگردد ، و محبّت خود را روزى وى مىگردانم به‌طورىكه محبّت هيچ‌كس را بر محبّت من ترجيح ندهد . و چون به من محبّت ورزد ، من نيز به وى محبّت مىورزم و چشم قلبش را به جلال خود مىگشايم و بندگان خاصّ خود را بر او مخفى نمىنمايم و با او در تاريكى شب و روشنايى روز نجوى نموده و پنهانى سخن مىگويم تا آنكه گفتارش با بندگان من بريده شده و مجالست و رفت‌وآمدش با ايشان قطع گردد ، و كلام خود و ملائكه‌ام را به او مىشنوايانم و آن سرّى را كه از خلق خود پنهان داشته‌ام به او مىشناسانم و لباسى از حياء بر قامتش مىپوشانم تا همهء خلق از او حياء ورزند و بر زمين در حالى راه رود كه آمرزيده باشد و قلب او را وسيع و فراگير و بينا قرار مىدهم و هيچ امرى از بهشت و جهنّم را بر او پنهان نمىنمايم . »\r\nيكى از معدود أعاظمى كه در عصر أخير در سايهء توفيقات حضرت پروردگار با اقتداء به سنّت سنيّهء رسول خدا و أهل‌بيت گرامى آن حضرت\r\n\r\n\r\n","description":"","footnote":"\r\n( 1 ) . بحارالأنوار ، ج 74 ، ص 28 و 29 .\r\n","page_name":" 42 ","page_number":42},
  {"content":"\r\n\r\nصلوات الله عليهم أجمعين و قدم‌نهادن در راه تهذيب و تجريد ، قلب و جان خود را از عشق و محبّت حضرت حق مملوّ ساخته و با بُراق محبّت ، عوالم ملك و ملكوت را در نورديده و از تعيّنات برون آمده و نهايةً با فناء و اندكاك محض در ذات حضرت أحديّت بساط خود را از دو جهان بيرون زده است ، عالم ربّانى و عارف صمدانى اعجوبهء زمان و وحيد دوران إنسان‌العين و عين‌الإنسان نورمطلق و روح‌مجرّد آيت عظماى إلهى سيّدالطّائفتين مرحوم علّامه آية الله حاج سيّدمحمّدحسين حسينى طهرانى أفاض اللهُ علينا من بركاتِ نفسه القُدسيّة بودند كه در سراسر عمر نورانى و پر بركت خود جز توجّه به حقيقت توحيد و ولايت و انصراف از عالم طبع و قدم‌نهادن در مسير رضاى حضرت پروردگار و دعوت نفوس مستعدّه به لقاءالله و عالم توحيد چيزى از ايشان مشهود نگشت .\r\nبزرگ‌مردى كه حقّاً هيچ امرى او را از ياد خدا و إقامهء صلوة مشغول ننموده و تمام محبّت خود را در خداوند علىّ أعلى منحصر نموده تا جائىكه خداوند نيز پرده از قلب وى برگرفت و چشمان قلب او را به جلال و عظمت خود گشوده و از اسرار مكتومه و ملكوت آسمان و زمين او را مطّلع فرموده و آنچنان وى را به خود مشغول نمود كه از ماسوىالله عزلت گزيد .\r\nقَد غَنِىَ عَنِ الخَلقِ وَالمُرادِ وَ الدُّنيا فَلا مُونِسَ لَهُ سِوَى اللَهِ وَ لا نُطقَ وَ لا إشارَةَ وَ لا نَفَسَ إلّابالله و لِلَّهِ وَ مِنَ اللَهِ وَ مَعَ اللَهِ . « 1 »\r\n« حقّاً عارف از همهء مخلوقات و هر خواسته و طلبى و از تمام دنيا بىنياز شده ، بنابراين هيچ مونسى جز خدا نداشته ، و هيچ سخنى و اشاره و نَفَسى جز بواسطهء خدا و براى او و از او و با او ندارد . »\r\nمطالبى كه از قلم ايشان در تبيين معارف توحيديّهء إلهيّه تراوش نموده ،\r\n\r\n\r\n","description":"","footnote":"\r\n( 1 ) . همان مصدر ، ج 3 ، ص 14 .\r\n","page_name":" 43 ","page_number":43},
  {"content":"\r\n\r\nآنقدر صريح و شيوا نقاب از رخسار حقيقت برگرفته است كه به يقين مىتوان گفت جز قلم إعجاز بر آن سطور نرفته است .\r\nحقيقت آن بزرگوار برتر از آنست كه در وهم بگنجد و أوصاف و كمالات ايشان بلندتر از آنست كه در دائرهء إدراك ما درآيد ؛ و آنچه از ايشان ديديم و شنيديم جز قطره‌اى از فيوضات اقيانوس بىكران وجود ايشان نبود كه آن نيز فراتر از ظرف وجود و إدراك ما بود .\r\nمرحوم آية الحقّ و العرفان و سند التّوحيد و الإيقان حضرت آقاى حاج سيّدهاشم موسوى حدّاد قدّس الله نفسه الزّكيّة مىفرمودند : « بعد از أهل‌بيت عليهم السّلام مانند مرحوم قاضى و پس از مرحوم قاضى مانند آقا سيّدمحمّدحسين نديده‌ام . » و در أواخر عمر شريفشان مىفرمودند : « هر چه داشتم به آقا سيّد محمّد حسين دادم و كسى را غير از ايشان نمىشناسم . »\r\nپس از آنكه مجلّد اوّل از دورهء آيت نور توسّط « مؤسّسهء ترجمه و نشر دورهء علوم و معارف اسلام » در شرح احوال اين آيت الهى منتشر شد ، عدّه‌اى از حقير درخواست نمودند تا نگارش جلد دوّم آن را بر عهده گرفته و صفحاتى در شرح حالات و مقامات و برخى از خاطرات بجاىمانده از ايشان بنگارم .\r\nالبتّه خاطرات شيرين و خوشى كه از ايشان در ياد مانده و مشام جان و دل ما همواره از آن معطّر است ، و نصائح و دستورالعمل‌هاى درربارى كه راهگشاى سالكين إلىالله و شوريدگان خداوند متعال بوده و همواره در مشكلات و عقبات راهنما و دستگير خود حقير بوده و هست ، بيش از آنست كه در چندين مجلّد بگنجد ؛ ولى به حكم وظيفه و أداء ذرّه‌اى از دين آن آيت عظماى حقّ عجالةً با اعتراف به عجز و قصور ، شمّه‌اى از آن خاطرات و نصائح جمع‌آورى شد تا چراغ راه سالكان إلىالله و طالبين كوى لقاء قرار گيرد .\r\nو با اقتباس از فرمايش مرحوم علّامهء والد در آغاز كتاب روح‌مجرّد كه\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nخطاب به مرحوم حدّاد فرمودند : « اى نور مطلق و اى روح مجرّد ! » اين كتاب نورمجرّد ناميده شد ؛ زيرا كه حقيقةً ايشان نورى بودند كه در سايهء عبوديّت حضرت حق و خاكسارى در درگاه وى از مرز تعيّن عبور نموده و به وادى اطلاق و تجرّد قدم نهادند .\r\nمطالب اين كتاب كه اكنون جلد اوّل آن به زيور طبع آراسته مىشود ، مجموعه‌اى از نوشتجات و عرائض حقير در جلسات مختلف است كه توسّط برخى از فضلاء در لجنهء علمى ترجمه و نشر دورهء علوم و معارف اسلام تحرير و تدوين گرديده است .\r\nجلد أوّل اين كتاب مشتمل بر دو بخش است ، بخش اوّل پيرامون قسمتهايى از سيرهء علمى علّامهء والد در تحصيل علم و برخى رهنمودها و سفارشهاى ايشان براى طلّاب علوم دينى است كه در موفقيّت طلّاب در امر تحصيل بسيار راهگشاست .\r\nبخش دوّم مشتمل بر توضيحاتى دربارهء مقام عرفانى حضرت علّامهء والد قدّس‌سرّه و برخى از اساتيدشان و كليّات و اصول مكتب عرفانى ايشان و برخى از نصائح و دستورالعملهاى آن بزرگوار پيرامون دقائق و ظرائف سلوك إلىالله مىباشد كه بحمدالله به جهت اشتمال بر آيات قرآنيّه و شواهد روائيّه و كلمات أساطين أهل معرفت مجموعه‌اى جامع و نافع گرديده است .\r\nمسلّماً ياد و نام و سيرهء ايشان و مطالعهء أنوار علوم و معارفشان كه سراسر رنگ و بوى توحيد دارد ، در حركت‌دادن تشنگان معرفت و مشتاقان و دلباختگان حضرت حق به سوى عالم وحدت بسيار مفيد بوده و به مقتضاى\r\nعند ذكر الصالحين ينزل الرحمة « 1 »\r\nموجب تنوّر و روشنى دل و جان خواهد بود .\r\n\r\n\r\n","description":"","footnote":"\r\n( 1 ) . بحارالأنوار ، ج 90 ، ص 349 .\r\n","page_name":" 45 ","page_number":45},
  {"content":"\r\n\r\nأعلى اللهُ درجتَه و حَشَرهُ مع أجدادِه الطّاهرين المعصومينَ فى بُحبوحَةِ جنّاتِ النّعيم .\r\nاميد آنكه در سايهء عنايات حضرت حجّة ابن الحسن أرواحنا لتُراب مَقدمِه الفداء ، حضرت حق وجود ما را نيز به آتش عشق و محبّت خود شعله‌ور نموده و در همين نشأه ما را نيز به لقاء خود مشرّف گرداند .\r\nإلَهى فَاجعَلنا مِنَ الَّذينَ تَرَسَّخَت أَشجارُ الشَّوقِ إليكَ فى حَدآئقِ صُدورِهم و أَخَذَتْ لَوعَةُ مَحَبَّتَكَ بِمَجامِع قُلوبِهِم ، فَهُمْ إلى أَوْكارِ الأَفْكارِ يَأْوونَ وَ فى رِياضِ القُربِ وَ المُكاشَفَةِ يَرْتَعونَ و مِن حِياضِ المحَبَّةِ بِكأسِ المُلاطَفَةِ يَكْرَعونَ و شَرآئعَ المُصافاةِ يَرِدُونَ ، قَدْ كُشِفَ الغِطآءُ عَن أَبصارِهِم وَانْجَلَتْ ظُلْمَةُ الرَّيبِ عَن عَقآئدِهِمْ وَ ضَمآئِرهِم وَانْتَفَتْ مُخالَجةُ الشَّكِّ عَن قُلوبِهِم و سَرآئِرِهم وَانشَرَحَتْ بِتَحقيقِ المَعْرِفَةِ صُدورُهُمْ وَ عَلتْ لِسَبقِ السَّعادَةِ فى الزَّهادَةِ هِمَمُهُم وَ عَذُبَ فى مَعينِ المُعامَلَةِ شِرْبُهُمْ وَ طابَ فى مَجلِسِ الأُنسِ سِرُّهُمْ وَ أَمِنَ فى مَوطِنِ المَخافَةِ سِربُهُمْ وَاطْمَأَنَّتْ بِالرُّجوعِ إلى رَبِّ الأَرْبابِ أَنفُسُهُمْ وَ تَيَقَّنَتْ بِالفَوْزِ وَالفَلاحِ أَروَاحُهُمْ و قَرَّتْ بِالنَّظَرِ إلى مَحبوبِهِمْ أَعيُنُهمْ وَاسْتَقَرَّ بِإدراكِ السُّؤْلِ و نَيلِ المَأْمولِ قَرارُهُمْ وَ رَبِحَتْ فى بَيعِ الدُّنيا بِالآخِرَةِ تِجارَتُهُمْ . « 1 »\r\nمشهد مقدّس رضوى على ثاويها آلاف التّحيّة و الثّناء ، سوّم جُمادىالثّانيه 1432 هجريّهء قمريّه مصادف با روز حُزن آل‌رسول و شهادت شفيعهء روز جزاء سيّدة النّساء حضرت فاطمهءزهراء سلام‌ُالله‌عليها و على أبيها و بعلها و أولادها المعصومين .\r\nو أنا العبد الفقير الرّاجى رحمة ربّه الغنىّ\r\nالسّيّدمحمّد صادق الحسينىّ الطّهرانىّ\r\n\r\n\r\n","description":"","footnote":"\r\n( 1 ) . بحارالأنوار ، ج 91 ، ص 150 و 151 ؛ و مفاتيح‌الجنان ، مناجات العارفين ، ص 127 .\r\n","page_name":" 46 ","page_number":46},
  {"content":"\r\n\r\nبخش اوّل : علم و تحصيل\r\n\r\n","description":"","footnote":"","page_name":" 47 ","page_number":47},
  {"content":"\r\n . \r\n","description":"","footnote":"","page_name":" 48 ","page_number":48},
  {"content":"\r\n\r\nفصل اوّل : حيات علمى\r\n\r\n","description":"","footnote":"","page_name":" 49 ","page_number":49},
  {"content":"\r\n . \r\n","description":"","footnote":"","page_name":" 50 ","page_number":50},
  {"content":"\r\n\r\nأعوذُ بِاللَهِ مِنَ الشَّيْطانِ الرَّجيم\r\nبِسْمِ اللَهِ الرَّحْمَنِ الرَّحيم الْحَمْدُ لِلَّهِ رَبِّ الْعالَمينَ وَ صَلَّى اللَهُ عَلَى سَيِّدِنا مُحَمَّدٍ وَ ءَالِهِ الطَّيِّبينَ الطّاهِرينَ وَ لَعْنَةُ اللَهِ عَلَى أعْدآئِهِمْ أجْمَعينَ مِنَ الأَنَ إلَى قِيامِ يَوْمِ الدّينِ\r\nوَ لا حَوْلَ وَ لا قُوَّةَ إلّابِاللَهِ الْعَلىِّ الْعَظيم\r\nقالَ اللهُ الحَكيم فى كتابِه الكَريم : .\r\n يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ .  « 1 »  . \r\n« خداوند آنان را از شما كه ايمان آوردند بالا مىبرد ، و آنان را كه به ايشان علم داده شده چندين درجه بالا برده و رفعت مىبخشد . »\r\nمفسّر عظيم‌الشّأن حضرت علّامهء طباطبائى قدّس الله سرّه الشّريف در تفسير اين آيه كريمه مىفرمايند : « شكّى نيست كه لازمهء اينكه خداوند درجهء بنده‌اى از بندگانش را بالا ببرد اينستكه او به خداوند متعال نزديكتر شود ، و اين نزديكى و ازدياد قرب كه لازمهء رفع درجه مىباشد خود قرينه‌اىاست عقلى بر اينكه مراد از آن كسانى كه به آنها علم داده شده ، علماء از مؤمنين مىباشد ، زيرا ملاكِ تقرّب به خداوند ايمان به اوست .\r\nبنابراين ، آيه شريفه دلالت دارد بر اينكه مؤمنين به دو دسته و دو طائفه تقسيم مىشوند : « مؤمن » و « مؤمن عالم » و مؤمن عالم أفضل و برتر است چرا كه\r\n\r\n\r\n","description":"","footnote":"\r\n( 1 ) . قسمتى از آيه 11 ، از سورهء 58 : المجادلة .\r\n","page_name":" 51 ","page_number":51},
  {"content":"\r\n\r\nخداوند فرموده است :\r\n هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ .  « 1 » « آيا كسانى كه مىدانند و كسانى كه نمىدانند مساوى مىباشند ؟ »\r\nو از آنجا كه مؤمنان به دو طائفهء عالم و غير عالم منقسم شده و عالم و غير عالم در يك رتبه نيستند ، روشن مىشود كه رفع و بالابردنِ به چندين درجه در اين كريمهء شريفه اختصاص به علماء از مؤمنين داشته و حظّ و بهرهء مؤمن غير عالم از رفع تنها يك درجه مىباشد ، و تقدير كلام چنين است : يَرْفَعِ اللَهُ الَّذِينَ ءَامَنُوا مِنكُمْ دَرَجَةً وَ يَرفَعِ الَّذِينَ أُوتُوا الْعِلْمَ مِنْكُم دَرَجتٍ .\r\nو در اين آيه كريمه از آنجا كه ملاك انقسام مؤمنين به دو طائفهء عالم و غيرعالم ، علم قرار داده شده و علماء از مؤمنين اختصاص به رفع چندين درجه يافته‌اند ، امر علماء و قدر و منزلت ايشان تعظيم و ترفيع شده است ، چنان كه مخفى نيست . » « 2 »\r\nبارى اگر چه ملاك اصلى تقرّب إلىالله و ترفيع درجه ، ايمان به خدا و تقواى إلهى است ، ولى از اين آيه شريفه بدست مىآيد كه علم نيز در اين جهت تأثير بسيارى دارد و مؤمن متّقى عالم از مؤمن متّقى غير عالم به خداوند عزّوجلّ نزديكتر است .\r\nحضرت أميرالمؤمنين علىّبن‌أبىطالب صلوات الله و سلامه عليه در يكى از كلمات حكمت خود مىفرمايند :\r\nإنَّ هَذِهِ الْقُلوبَ أَوْعيَةٌ فَخَيْرُها أَوْعاها . « 3 »\r\n« همانا اين دل‌ها ظرفهائى هستند ، پس برگزيدهء آنها قلبى است كه ظرفيّت و گنجايش بيشترى داشته باشد . »\r\n\r\n\r\n","description":"","footnote":"\r\n( 1 ) . قسمتى از آيه 9 ، از سورهء 39 : الزّمر .\r\n( 2 ) . الميزان ، ج 19 ، ص 188 .\r\n( 3 ) . نهج‌البلاغة ، ص 495 ، حكمت 147 .\r\n","page_name":" 52 ","page_number":52},
  {"content":"\r\n\r\nو در حكمت ديگرى مىفرمايند :\r\nكُلُّ وِعآءٍ يَضيقُ بِما جُعِلَ فيه إلّاوِعآءَ الْعِلْمِ فَإنَّهُ يَتَّسِعُ بِهِ . « 1 »\r\n« هر ظرفى بواسطهء آنچه در آن قرار گيرد ، تنگ شده و از گنجايش آن كاسته مىشود مگر ظرف علم كه با علم وسعت يافته و ظرفيّت آن افزون ميگردد . »\r\nاز اين حديث شريف استفاده مىشود كه سعه و گنجايش نفسى كه از آبشخوار علوم إلهى إشراب مىشود از نفوس ديگر بيشتراست و از آنجا كه فرمود :\r\nفخيرها أوعاها\r\nپس اين نفس از سائر نفوس نيز برتر بوده و برگزيدهء آنان مىباشد .\r\nنفوس مردان خدا و أولياء إلهى همگى ظروف علوم ملكوتى و كلّى إلهى است ، آنان درياى علوم و معارف حقّه هستند كه جان خود را به علم أزلى و أبدى خداوند عزّوجلّ پيوند زده‌اند و اين امواج خروشان اقيانوس بىكران علم خداوندست كه در وجود آنان به تلاطم و تموّج آمده‌است .\r\nأولياء خدا در اثر حسن متابعت به حكم :  قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ  « 2 » به مقام محبّت كه سرمنشأ كشف و شهود حقيقى است دست يافته‌اند و در اين حال ترجمان مقام أحديّت جمع محمّدى مىباشند .\r\n فَمَنبَعُ صَدّا مِن شَرابٍ نَقيعُهُ * لَدَىَّ فَدَعْنى مِن سَرابٍ بِقيعَةِ « 3 » \r\n\r\n\r\n","description":"","footnote":"\r\n( 1 ) . همان مصدر ، ص 505 ، حكمت 205 .\r\n( 2 ) . قسمتى از آيه 31 ، از سورهء 3 : ءَال‌عمران .\r\n( 3 ) . عزّالدّين محمود كاشانى در كشف وجوه الغرّلمعانى نظم الدّرّ ، ص 125 ، در شرح و تفسير اين بيت ميگويد : صدّآء : مآءٌ عذبٌ فراتٌ يُضرَبُ بِعُذوبَته مثلًا ، يقول : « مآءٌ و لا كصدّآءَ و مرعًى و لا كالسَّعدانِ » و هو نبتٌ ذو شَوكٍ يُسمِن الإبلَ . و نيز ميگويد : لمّا كان شربُه الخآصُّ مشاهدةَ الذّاتِ الّتى هى مصدرُ جميعِ العلوم و أعذبُ المشارب بِمَثابة صدّا الّتى هى أعذبُ مشارب العَرَبِ و أهنأُها ، و مشربُ العلمآء الرّسميّةِ الّذين هم عن درك الحقآئق بمعزِلٍ ، العلومُ الفكريّة و الوهميّة الحاصلة بطريق -\r\n","page_name":" 53 ","page_number":53},
  {"content":"\r\n\r\nآب زلال و خوشگوار مشرب صَدّاء كه سالكان و پويندگان راه خدا از آن حيات و جان تازه مىگيرند ، از شرابىاست‌كه سرچشمهء زايندهء آن در نزد من است ؛ پس مرا از سراب علوم اهل حجاب كه در هامون حيرت و سرگردانى است ، واگذار و رها كن .\r\nسعهء وجودى مردان خدا قابل قياس و مقايسه با ديگران نمىباشد ، اگرچه خود ايشان نيز از جهت گستردگى و سعهء نفس مختلف و متفاوتند .\r\nبين آن ولىّ خدائى كه عالِم بالله و بأمرالله و جامع علوم ظاهرى و باطنى است و در مرز مشترك بين عالَم معقولات و عالم محسوسات كرسى زده و جلوس نموده است ، و آن ولىّ خدائى كه معرفت إلهى بر قلب او استيلاء يافته و مستغرق در مشاهدهء أنوار جلال و كبريائى حضرت حقّ گشته و تنها عالم بالله است و از أحكام جز آنچه را كه از آن گريزى نيست و در عمل بدان محتاج‌است نمىداند ، تفاوت واضح و آشكارى وجود دارد . « 1 »\r\n\r\n\r\n","description":"","footnote":"\r\n- التّعلّمِ و المباحثةِ كسرابٍ بقيعةٍ يَحسَبه الظّمَانُ مآءً حتّى إذا جآءه لم يجده شيئاً ، و ندبوه إلى موافَقتهِم فى قواعدِ علومِهم قال :\r\n فمنبعُ صَدّا من شرابٍ نقيعُهُ * لدىَّ فَدعنى مِن سرابٍ بِقيعةِ \r\n( 1 ) . زين الفقهآء و المجتهدين شهيد ثانى أعلى الله مقامَه در كتاب شريف منية المريد فى أدب المفيد و المستفيد ، ص 124 ميفرمايد :\r\nقال بعض‌ُالمحقّقينَ : العلمآءُ ثلاثةٌ : عالمٌ بالله غيرُ عالمٍ بأمرِاللهِ فهوَ عبدٌ استولتِ المعرفةُ الإلهيّة على قلبهِ فصارَ مُستغرقًا بمشاهَدةِ نورِ الجلالِ و الكبريآءِ فلا يتفرّغ لتعلّم علمِ الأحكام إلّامالابُدَّ منه . و عالِمٌ بأمرِالله غيرُ عالمٍ بالله و هو الّذى عرفَ الحلالَ و الحرامَ و دقآئقَ الأحكامِ لكنَّه لا يعرِف أسرارَ جلالِ الله . و عالمٌ باللهِ و بأمرِاللهِ فهو جالسٌ على الحدِّ المُشتركِ بينَ عالَمِ المَعقولاتِ و عالَمِ المحسوساتِ ، فهو تارةً مع اللهِ بالحبِّ له و تارةً مع الخلقِ بالشّفقةِ و الرَّحمةِ ، فإذا رجَع من ربِّه إلى الخلقِ صار معهُم كواحدٍ منهُم كأنّه لا يعرِفُ اللهَ ، و إذا خلا بربِّه مستقلًّا -\r\n","page_name":" 54 ","page_number":54},
  {"content":"\r\n\r\nاين جماعت از أولياء خدا چون از سعه و ظرفيّت بيشتر و بالاترى برخوردارند ، از سالكين راه خدا و مشتاقان وادى إلهى بيشتر دستگيرى مىنمايند .\r\nانسان كامل عالِم ، عالَمى را با خود همراه نموده و به سوى حقّ جلّ و علا مىكشاند . امّا انسان كامل غير عالم ، فقط افراد معدودى را در حِجر تربيت خود\r\n\r\n\r\n","description":"","footnote":"\r\n- بذكرِه و خِدمتِه فكأنّه لا يعرِف الخلقَ ؛ فهذا سبيلُ المرسلينَ و الصّدّيقينَ و هو المرادُ بقَولِه صلّى الله عليه وءَاله : سآئِلِ العُلَمآءَ وَ خالِطِ الحُكَمآءَ وَ جالِسِ الكُبرآءَ .\r\n« برخى از محقّقين گفته‌اند : علماء بر سه قسم مىباشند : اوّل عالم بالله كه عالم بأمر الله نباشد ؛ و او بنده‌اىاست كه معرفت إلهى بر قلبش مستولى گشته و مستغرق در مشاهدهء نورجلال و كبرياء حضرت حق شده و فراغتى نمىيابد كه به تعلّم علم أحكام بپردازد مگر به قدر ضرورت . دوّم عالم بأمر الله كه عالم بالله نباشد و او كسىاست‌كه حلال و حرام و دقائق أحكام را شناخته ولى اسرار جلال خداوند را نمىشناسد . سوّم عالم بالله و بأمر الله كه او بر مرز مشترك بين عالَم معقولات و عالَم محسوسات نشسته و گاهى با محبّت خداوند ، در معيّت با او سر مىكند و گاهى با شفقت و رحمت با خلق همراه است و هنگاميكه از نزد پروردگارش به سوى خلق باز ميگردد ، مانند يكى از ايشان ميگردد ، گويا كه أصلًا خداوند را نمىشناسد و چون با پروردگارش خلوت مىنمايد و فقط مشغول ياد او و خدمت و طاعت او ميگردد ، گويا كه خلق را نمىشناسد . اين‌است راه و روش مرسلين و صدّيقين . و مراد از فرمايش حضرت رسول‌الله صلّى الله عليه و آله وسلّم كه فرمودند : از علماء ( عالمان بأمر الله ) بپرس و با حكماء ( عالمان بالله ) مرتبط باش و با كبراء ( عالمان بالله و بأمرالله ) همنشينى نما ، همين سه قسم از علماء مىباشند . »\r\nشهيد ثانى رحمة الله عليه بعد از تطبيق حديث نبوى بر اين علماء ثلاثه ، اوصاف هر يك را مشروحاً بيان مىكند .\r\nالبتّه به اين نكته بايد توجّه نمود كه مراد از « علم بأمر الله » در اين عبارات علم به أمر تشريعى خداوند است نه امر تكوينى ، و گرنه علم به أمر تكوينى إلهى از علم بالله قابل انفكاك نيست و عالم بالله حتماً عالم بأمرالله التّكوينىّ نيز مىباشد .\r\n","page_name":" 55 ","page_number":55},
  {"content":"\r\n\r\nگرفته و از آنان دستگيرى مىنمايد ؛ و اين تمايز و تفاوت بين كاملين بوضوح مشهود است .\r\nحضرت علّامهء والد أفاض الله علينا من بركات تربته از زمرهء اوليائى بودند كه علاوه بر طىّ مقامات معنوى و درجات قرب إلهى و معارج كمال و وصول به أعلى ذروه از مقام توحيد به نحو أتمّ و أكمل و أوفى و تمكّن در آن ، در علوم ظاهرى و رسمى نيز مدارج عاليه را تحصيل كرده و حظّ و بهره‌اى وافر از اين علوم برده و در رشته‌هاى مختلف آن أعمّ از آلى و أصالى مجتهد و صاحب رأى و نظر بودند و به‌عبارت‌ديگر ايشان در حوزهء علوم اسلامى ذوفنون بودند .\r\nاستفادهء علمى از مرحوم علّامهء والد رحمة الله عليه\r\nشروع آشنائى و اطّلاع حقير نسبت به مقام و منزلت علمى والد معظّم روحىفداه به سالهاى اوّل ورود بنده به حوزهء علميّه باز ميگردد . سال 1387 هجريّهء قمريّه كه به تحصيل علوم دينى پرداختم ، آن زمان بود كه باب استفادهء علمى برايم گشوده شد و اين بنده نيز يكى از خوشه‌چينان خرمن پر فيض آن عالم ربّانى شدم و از زلال آن چشمهء جوشان علم و معرفت و حكمت ، جان خود را سيراب مىنمودم ، اگر چه ايشان قبل از آن نيز به دروس مدرسه‌اى ما رسيدگى كرده و حتّى برايمان يك دوره گلستان سعدى شيرازى را براى تقويت انشاءنويسى تدريس كرده بودند .\r\nاستفادهء رسمى حقير از ايشان مربوط به بعضى از دروس مقدّمات و سطح و خارج مىشود . در مقدّمات أمثله و شرح آن از كتاب جامع‌المقدّمات را نزد ايشان خواندم . و نيز بخشى از كتاب صمديّه را در سفرى كه براى آستان‌بوسى عتبات عاليات و حائر حسينى مشرّف شده بوديم و حدود يك ماه\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nبه طول انجاميد ، در كربلاى معلّى از محضرشان درس گرفتم .\r\nايشان در علوم و فنون أدبيّات عرب ، مجتهدى متضلّع و از مهارت و دقّت بالائى برخوردار بودند . تضلّع و تسلّط ايشان در مباحث أدبى ، براى كسانى كه در اين علوم دستى دارند ، از بررسى دورهء علوم و معارف اسلام ، كاملًا واضح و روشن است . و در ادبيّات عرفانى ، ادبيّات ولايت ، ادبيّات حسب حال نويسى و ترجمهء أحوال به زبان پارسى ، از نثر نويسان مهمّ معاصر به شمار مىآيند .\r\nدر ترسيم صحنه‌ها و وصف حوادث نيز آن قدر زيبا و دقيق قلم مىزنند كه برخى از محقّقين دانشگاه در تحقيقى پيرامون فنّ ترسيم صحنه‌ها ، در بين نثرنويسان معاصر ايشان را جزء برترين و موفّق‌ترين نويسندگان انتخاب نموده بودند .\r\nبعضى از سطور متلألئ و نورانى كه از كلك مشكين و خامهء عبيرآميزشان در باب توحيد و محبّت به خداوند عزّوجلّ و إظهار عشق و علاقه به صاحب لواء حمد در روز قيامت و مقام ولايت كلّيّهء إلهيّه تراوش نموده ، چنان شورانگيز است كه عنان اختيار از خوانندهء خود ربوده و او را در عوالم قدس به طيران درآورده و شراشر وجودش را از نور و سرور و حبور ، مملوّ مىسازد . « 1 »\r\n\r\n\r\n","description":"","footnote":"\r\n( 1 ) . به عنوان نمونه عبارات آغازين مقدّمهء طبع اوّل دو نامهء سياه و سپيد به قلم ايشان چنين است :\r\nبسم الله الرّحمن الرّحيم\r\nو صلّى الله على محمّد و ءَاله الطّاهرين و لعنةُ الله على أعدآئِهم أجمعين من الأَن إلى قيام يومِ الدّين\r\nدل‌انگيزترين نسيمى كه سحرگاهان از مقام وحدت حضرت ربوبيّت بر غنچه‌هاى پرژالهء بوستان جمال در وزش آيد و بلبلان دلسوختهء شب‌زنده‌دار را به اميد شكفتن گل عرفان به ترنّم در آورد ، روح محبّت و عشق است كه از أعراف مهيمن بر بهشت و دوزخ در -\r\n","page_name":" 57 ","page_number":57},
  {"content":"\r\n\r\n كلك تو بارك الله بر ملك و دين گشاده * صد چشمه آب حيوان از قطرهء سياهى « 1 » \r\nكلمات نوريّه‌اى كه انسان چون آنها را مىبيند و مىخواند در وصف آنها اين بيت از حكيم سبزوارى أعلىالله‌ُمقامَه را با خود زمزمه مىكند :\r\n لاقَتْ بِرَسمٍ بِمدادِ النّورِ * فى صفحاتٍ مِن خُدودِ الحُورِ \r\n« حقّاً لايق و سزاوار اين كلمات است كه با مركبّى از نور در صفحاتى از گونه‌هاى سيه‌چشمان و زيبارويان بهشتى نوشته شود . »\r\nبارى ، پس از ادبيّات تبصرة المتعلّمين را از ايشان درس گرفتيم و بعد كتاب‌هايى از شرح‌لمعه و پس از آن إلهيّات شرح‌منظومهء سبزوارى رحمة الله عليه و بخش معتنابهى از جلد اوّل كتاب أسفار را برايمان درس گفتند .\r\nدر حوزه‌هاى علميّه ، اين چنين متداول است كه استاد مقدارى از متن درس را براى شاگردان خود قراءت مىكند و آن را از خارج توضيح داده ، سپس مطالب گفته شده را با متن تطبيق ميدهد .\r\nدقيق و صحيح خواندن عبارت ، حسن تقرير و بيان مطلب ، تسلّط بر بحث ، قدرت بر تطبيق مطالب گفته شده با متن كتاب ، ايضاح و تبيين نكات\r\n\r\n\r\n","description":"","footnote":"\r\n- سرچشمهء كوثر زير پاى حضرت امام‌الموحّدين أميرالمؤمنين عليه أفضل الصّلوات وأتم‌ّالتّحيّات جارى ميگردد ، تا دلهاى مواليان و عاشقان منهاج و منهج او را علم و يقين ، بصيرت و بينائى ، تلقّى و شنوائى ، فكر و تدبير ، صبر و شكيبائى ، رحمت و مكرمت ، وفا و صفا ، ايثار و سخاء ، لطف و مودّت كرامت فرمايد . و طبعاً محرومان نقطهء خلاف را جز تهىدستى و سبك‌وزنى و بىمقدارى ، و خشونت و خشكى ، و صلابت و سرسختى ، و حماقت و نادانى ، و محروميّت و تشنگى از فيضان آب زلال و گواراى ولايت كه مادّهء اوّليّه و زيربناى وجوديشان مىباشد ، نخواهد بود . »\r\n( 1 ) . ديوان‌حافظ ، غزل 484 ، ص 222 .\r\n","page_name":" 58 ","page_number":58},
  {"content":"\r\n\r\nعبارات و فصل و وصل‌هاى آن ، و بيان دقائقى كه مصنّف و يا شارح به آنها اشاره نموده ، و نيز تعليم كيفيّت استنباط آنها از عبارات به شاگردان ، و در پايان توان پاسخگويى به سؤالات و دفع اشكالات ، شاخص‌هايى هستند كه عيار استاد در آنها محك زده مىشود ؛ و ايشان در تمام اين موارد در حدّ أعلا قرار داشتند و به‌حقّ عالمى نحرير و استادى حاذق و متبحّر بودند .\r\nشرح حكيم إلهى حاجّ ملّاهادى سبزوارى أعلىالله‌مقامه بر منظومهء منطق و حكمت خود ، شرحى است مزجى ، در اين نوع از شرح ، عبارات متن با توضيح و تفسير آن چنان ممزوج مىشود كه جز با علائم قراردادى قابل تمييز و تشخيص نمىباشد ؛ و از آنجا كه شارح خود را ملزم به آوردن عين عبارات متن مىكند از فسحت او در ميدان تفسير و شرح و توضيح كاسته مىشود ، آنچنان كه گاه سر از تعقيد لفظى و يا معنوى درآورده و عبارت به گونه‌اى مىشود كه در فهم معناى مراد و مقصود تُسكَبُ فيهِ العَبَرات ( اشك ها جارى ميگردد ) .\r\nو اين شرح ، علاوه بر اغلاق و تعقيد ، مشتمل بر مطالب و مسائل سنگين و عميق حكمت و گاه عرفان نيز مىباشد كه سختى تدريس و تفهيم را دو چندان مىكند .\r\nزمانى كه إلهيّات آن را در خدمت حضرت علّامهء والد قدّس‌الله نفسه‌الزّكيّه درس مىگرفتيم ايشان ابتدا آراء و نظرات مطرح شده در كتاب را با دقّت و ظرافت تمام شرح داده و أدّلهء هر يك را به طور كامل تقرير مىفرمودند و جوانب مسأله را مورد بررسى قرار مىدادند و بعد از آن عبارات شرح را خوانده و تطبيق مىنمودند و آنچنان بر بحث مسلّط بوده و مطالب را خوب تفهيم نموده و به سؤالاتمان پاسخ شافى و كافى ميدادند كه ديگر هيچ اشكالى باقى نمىماند .\r\nبه ياد دارم كه در روزهاى آغازين درس هنگامى كه مفصّلًا أدلّهء أصالةالوجود را تقرير فرموده و اشكالات قول به أصالةالمهيّه را تبيين نمودند ، بر\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nأساس مطالبى كه از نوجوانى از خودشان آموخته بوديم و در مواقع مختلف با بياناتى واضح آن را برهانى مىفرمودند ، حقير عرض كردم : مگر براى غير خداوند وجودى مستقلّ مىتوان فرض نمود كه سخن از أصالت او در برابر ذات واجب گفته شود ؟ !\r\nعلّامهء والد شرحى مفصّل و بسيار شيرين داده و فرمودند : « ما الآن فلسفه مىخوانيم و اين بحثها همه بر أساس ظاهر حال و قبول كثرت و أصالت و استقلال آن است و آنچه شما مىگوئيد مربوط به عرفان است و نبايد اين دو را خلط كرد و مطالب عرفا أدّق و أعلى از اينهاست و حقّ مطلب همان‌است‌كه أهل عرفان و توحيد گفته‌اند كه : لَيسَ فى الدّارِ غَيرُهُ دَيّارٌ . و با اين حساب جائى براى بحث در أصالت وجود در كثرات باقى نمىماند . آرى ، مىتوان بر أساس همين مبناى صحيح أصالت وجود را به شكل ديگرى تفسير كرده و آن اينكه در تمام عالم يك وجود كلّى سارى در ماهيّات بيش نيست كه عين وحدت است و در آن تعدّد راه ندارد و آن وجود سارى عين أصالت و تحقّق مىباشد و آنچه تعدّد مىپذيرد ماهيّت است كه اعتبار محض مىباشد . » خُذ فَافهَم وَاغتَنم .\r\n نظر كن در حقيقت سوى امكان * كه او بى هستى آمد عين نقصان\r\nوجود اندر كمال خويش سارىاست * تعيّن‌ها امور اعتبارىاست\r\nامور اعتبارى نيست موجود * عدد بسيار و يك چيزست معدود\r\nجهان را نيست هستى جز مجازى * سراسر كار او لهواست و بازى « 1 » \r\n* * *\r\n يا جلىَّ الظّهور و الإشراق * كيست جز تو در أنفس و آفاق\r\nلَيسَ فى الكآئناتِ غَيرُك شَىْء * أنتَ شَمسُ الضُّحى وَ غيرُك فَىْء \r\n\r\n\r\n","description":"","footnote":"\r\n( 1 ) . گلشن راز ، ص 87 .\r\n","page_name":" 60 ","page_number":60},
  {"content":"\r\n\r\n دو جهان سايه است و نور تويى * سايه را مايهء ظهور تويى \r\nآنقدر اين درس زيبا و دلنشين و عميق بود كه گاه انسان تصوّر ميكرد اين خود حاج‌ّملّاهادى است كه بر كرسى تدريس تكيه زده و فريده‌هاى حكمت را كه خود در رشتهء نظم درآورده ، از معانى و حقائق بلند آن كه در پس ألفاظ پنهان است ، پرده‌گشائى مىكند .\r\nتفوّق و برترى حضرت علّامه والد معظّم نسبت به أساتيد و مدرّسين بنام آن دوره ، از مقايسهء درس ايشان با ديگر مدرّسين معروف كه گاهى در مجلس درسشان شركت مىكرديم ، كاملًا واضح و روشن بود .\r\nزمانى كه براى ادامهء تحصيل از طهران به بلدهء طيّبهء قم مشرّف شدم و رحل اقامت و بار نياز خود را بر آستانهء كريمهء أهل‌بيت حضرت فاطمهءمعصومه سلام‌الله‌عليها انداختم ، روزى به يكى از درس‌هاى معروف و مشهور منظومه رفتم ، با آن كه استاد آن درس بنام و معروف بود ولى درس منظومهء والد معظّم روحىفداه از جهات متعدّدى بر آن رجحان داشت .\r\n نظير دوست نديدم اگرچه از مه و مهر * نهادم آينه‌ها در مقابل رخ دوست « 1 » \r\nدر اواخر عمر شريفشان نيز در مشهد مقدّس بحث خارج ولايت فقيه را تدريس فرمودند كه بنده نيز توفيق حضور در آن درس را يافتم كه آن سلسله دروس با نام ولايت فقيه در حكومت إسلام به طبع رسيده است .\r\nاين مقدار استفادهء رسمى ما از محضر ايشان بود ، امّا تا پايان عمر شريفشان همواره از آن بحر طافح علم و معرفت و فقاهت مستفيض بوده و از خرمن پرفيضشان توشه مىگرفتيم و ايشان نيز بىدريغ و بدون آلايش و با آغوش\r\n\r\n\r\n","description":"","footnote":"\r\n( 1 ) . ديوان‌حافظ ، غزل 12 ، ص 13 .\r\n","page_name":" 61 ","page_number":61},
  {"content":"\r\n\r\nباز ما را به محضر خود راه داده و از لئالى تابناك علوم و معارف إلهيّه و حقائق ربّانيّه روح و جانمان را منوّر مىساختند .\r\nعتبهء مباركهء ايشان بارانداز مسائل و مشكلات علمى و معرفتى ما بود و آن جناب بدون مضايقه حلّال مشكلاتمان بودند . در هر مسأله‌اى از مسائل فقه و غيره كه وارد مىشديم ، إحاطهء ايشان به آن مسأله و يا فرع فقهى و اطراف و جوانب آن و اطّلاع وسيع و گسترده به أقوال و مدارك ، حيرت انگيز و مايهء تعجّب و شگفتى بود ، كُنّا نَدخُلُ عَليه رُوّادًا و نَخرُجُ أدلّةً .\r\nمقام علمى علّامهء والد از زبان بزرگان\r\nكلماتى كه از أعيان علماء و فقهاء و أساتيد عظام ايشان كه خود از أسطوانه‌هاى علم و فقاهت بوده‌اند ، در حقّ ايشان بيان شده ، خود دلالت بر علوّ قدر و پايهء جلالت ايشان در علم و عمل دارد .\r\nيكى از بزرگان مراجع در وصف ايشان ميفرمود : « والد معظّم شما رضوان الله تعالى عليه ، زمانى كه به بلدهء طيّبهء قم براى تحصيل علوم و معارف أهل‌بيت عليهم السّلام آمده بودند ، در ميان أساتيد و فضلاء و طلّاب ، در علم و عمل ، مشارٌ إليه بالبنان بودند . و قراءت قرآن و تقيّد به حضور در نماز جماعت و خواندن نوافل يوميّه و بيدارى شبها مشهود سيرهء عملى ايشان در أيّام تحصيل بود . »\r\nيعنى حركت و سير اين طائر بلندپرواز آسمان علم و معرفت و تقوى ، از ابتداء با دو بال علم و عمل توأم و همراه ، و اوصاف طالب حقيقى و واقعى علم از پيشانى بلند ايشان به آسمان ساطع بوده است . و اساتيد و أصدقاء ، اين أنوار تابناك طهارت و تقوى را بر سيماى ايشان ، با جان و دل خود احساس مىكردند .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nو ايشان از طالبان علمى بودند كه حضرت أبو عبد الله جعفر بن محمّد الصّادق عليه‌السّلام ، آنان را اين گونه توصيف مىكنند :\r\nوَ صاحِبُ الْفِقْهِ وَ الْعَقْلِ ذو كَابَةٍ وَ حَزَنٍ وَ سَهَرٍ ، قَدْ تَحَنَّكَ فى بُرْنُسِهِ وَ قامَ اللَيْلَ فى حِنْدِسِهِ ، يَعْمَلُ وَ يَخشَى وَجِلًا دَاعيًا مُشْفِقًا ، مُقْبِلًا عَلَى شَأْنِهِ ، عارِفًا بِأَهْلِ زَمانِهِ ، مُسْتَوْحِشًا مِنْ أَوْثَقِ إخْوانِهِ . فَشَدَّ اللَهُ مِنْ هَذا أَرْكَانَهُ وَ أَعْطاهُ يَوْمَ الْقِيَمَةِ أَمانَهُ . « 1 »\r\n« اوصاف و نشانه‌هاى صاحب فقه و عقل اين چنين است كه : از فراق و هجران حضرت محبوب ، دلشكسته و محزون و شب‌ها بيدار و بىقرار است ، جامهء عبادت به تن نموده و در دل شب‌هاى تار پهلو از بستر تهى كرده ، براى عبادت حضرت معشوق به پا خواسته است .\r\nهمواره با خوف و خشيت از خدا به دستورات إلهى عمل مىنمايد و با بيم و ترس به دعا و مناجات با خداوند مىپردازد .\r\nبه إصلاح نفس و تهذيب باطن خود پرداخته ، أهل زمانه‌اش را مىشناسد ، و براى انس با خدا و تخلّص و رهائى از مفاسد عالم كثرت از مطمئن‌ترين برادران و ياران خود كناره گرفته و خلوت گزيده است .\r\nلذا خداوند أركان وجود چنين كسى را استوار نموده و در روز قيامت او را در سايهء أمن و أمان خود قرار ميدهد . »\r\nاستاد ما حضرت آية الله حاجّ شيخ مرتضى حائرى فرزند حضرت آية الله حاجّ شيخ عبدالكريم حائرى يزدى ، مؤسّس حوزهء علميّهء قم رضوان الله تعالى عليهما كه حقير بيش از ده سال در درس خارج ايشان شركت مىكردم و حضرت علّامهء والد روحىفداه نيز برخى از دروس سطح را خدمت ايشان خوانده بودند ، از جناب والد و نبوغ و استعداد درخشان و همّت عالى\r\n\r\n\r\n","description":"","footnote":"\r\n( 1 ) . كافى ، ج 1 ، ص 49 ، كتاب فضل العلم ، باب النّوادر ، ح 5 ؛ و بحارالأنوار ، ج 2 ، ص 46 و 47 ، كتاب العقل و العلم ، باب صفات العلمآء ، ح 4 و 5 .\r\n","page_name":" 63 ","page_number":63},
  {"content":"\r\n\r\nايشان در علم بسيار تعريف و تمجيد مىنمودند .\r\nبه ياد دارم در مجلسى كه عدّه‌اى از علماء أعلام حضور داشتند و بنده نيز همراه والد معظّم قدّس الله نفسه الزّكيّه در آن محفل شركت كرده بودم ، حضرت آية الله حاجّ شيخ مرتضى حائرى ، به علماء مجلس رو كرده و فرمودند : « حقّ اين بود كه اداره و مديريّت تدريس خارج حوزهء علميّه را آقاى حاج سيّدمحمّدحسين بجاى ما به عهده ميگرفتند ! »\r\nاين كلام در فضيلت و منقبت مقام علمى ايشان در حالى صادر شد كه حضرت علّامهء والد تنها بعضى از دروس سطح مانند مكاسب شيخ أنصارى رحمة الله عليه و كفايةالاصول مرحوم آخوند خراسانى رحمة الله عليه را در حدّ سطح و يا بين سطح و خارج از ايشان درس گرفته بودند . و گويا ايشان با فراست خود ، نور علم و فقه را در والد معظّم رضوان الله عليه دريافته بودند .\r\nبرخى از علماء طهران نيز كه به مقام و منزلت علمى ايشان واقف بودند ، از تبحّر و تضلّع ايشان در علوم ، بسيار تجليل كرده و آن را مىستودند . بسيار اتّفاق مىافتاد كه در مسائل مستحدثه از محضر ايشان استفاده نموده و به ايشان رجوع مىكردند و والد معظّم حكم آن مسائل را بيان مىفرمودند .\r\nبطور كلّى حضرت ايشان هيچگاه از خودشان تعريف نكرده و در مقام خودستايى نبودند و أبداً ديده نشد كه از خود تمجيد كنند ، ولى گاهى در ضمن بعضى مباحث و گفتگوها ، ما به مقام علمى ايشان از منظر ديگر علماء و فقهاء پى مىبرديم .\r\nيك روز مىفرمودند : بعد از آن كه رسالهء رؤيت هلال طبع شد ، يك نسخه از آن را براى حضرت آية الله حاج سيّد أحمد خوانسارى رحمة الله عليه فرستادم .\r\nبعد از مدّتى كه بين ما و ايشان ملاقاتى صورت گرفت ، ايشان فرمودند :\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n« آقا ! من قدر علميّت شما را نمىدانستم ، شما در طهران بوديد و من آگاه نبودم ، از اين كتاب به علميّت شما پىبردم ، از آن روز كه اين كتاب را داده‌ايد ، كنار متّكاى من است و دائم آن را مطالعه مىكنم . » و اظهار تأسّف و اندوه كرده بودند كه چرا در اين مدّت طولانى اقامت حضرت علّامهء والد در طهران ، ايشان از آن بحر زاخر بىاطّلاع بوده‌اند .\r\nمرحوم آية الله حاج سيّدأحمد خوانسارى ، خود فارِس ميدان فقاهت بودند و اين سخن ايشان نشان از عظمت و اتقان علمى رسالهء رؤيت هلال و تبحّر والد معظّم در فقه دارد .\r\nمىفرمودند : زمانى كه در نجف أشرف ، خدمت مرحوم آية الله خوئى درس خارج اصول مىخوانديم ، ايشان تصميم داشتند يك درس خارج فقه نيز شروع كنند ، ولى آن را مشروط كرده بودند به شركت دو نفر از تلامذهء خود و فرموده بودند : « اگر دو نفر در اين درس حاضر شوند درس را آغاز مىكنم . » آن دو نفر يكى حضرت علّامهء والد رضوان الله تعالى عليه بودند و ديگرى حضرت آية الله سيستانى مدّظلّه‌العالى .\r\nو نيز مىفرمودند : هنگامى كه تصميم داشتم از نجف أشرف به طهران مراجعت كنم ، مرحوم آية الله خوئى به من فرمودند : « آقا سيّدمحمّدحسين ! شما در نجف بمانيد و به طهران نرويد ؛ اگر در اينجا بمانيد بعد از من لا يَخْتلِف علَيكَ اثْنان . » يعنى حتّى دو نفر از علماء هم در مرجعيّت شما اختلاف نمىكنند .\r\nو زمانى كه ايشان از حضرت آية الله حاج شيخ محمّد جواد أنصارى همدانى قدّس الله نفسه الزّكيّه ، كسب مصلحت مىكنند كه براى معنويّت و سلوك عرفانى ايشان كدام بهتر است ؟ ايران يا نجف أشرف ؟ ايشان فرموده بودند : بعداً جواب مىدهم . و پس از يك شبانه روز ، در حضور جمعى فرموده بودند : نجف خوب است ، طهران هم خوب است ، ولى اگر نجف بمانى آنچه\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nكسب مىكنى همه‌اش براى خودت ؛ و اگر در طهران بمانى در آنچه بدست مىآورى شركت مىكنيم ! و چون اين پاسخ دلالت بر أرجحيّت طهران داشته ، ايشان فوراً تصميم به مراجعت به طهران مىگيرند . « 1 »\r\nعدّه‌اى كه از تصميم ايشان نسبت به بازگشت به ايران با خبر مىشوند نزد\r\nمرحوم آية الله حاجّ سيّدعبدالهادى شيرازى رحمة الله عليه رفته و از ايشان تقاضا مىكنند كه بازگشت و مراجعت حضرت علّامهء والد را به طهران منع كنند و حكم به تحريم مراجعت و ترك نجف أشرف نمايند !\r\nايشان مىفرمودند : من نگران و مضطرب شدم كه اگر آية الله شيرازى حكم كنند ، چه مىشود ؟ چه كنم ؟ چارهء كار چيست ؟ خصوصاً كه خود ايشان نيز مايل به رفتن من نبودند .\r\nحضرت آية الله حاجّ سيّدعبدالهادى شيرازى مرا خواستند و علّت و دليل مراجعت مرا جويا شدند ، بنده عذر آوردم كه خانم والده به برونشيت و ورم ريه مبتلا هستند ، و به واسطهء عجّه‌ها و بادهاى شديد نجف كه همراه با گردوغبار است ، تنفّس ايشان مشكل مىشود و برايشان ضرر دارد ، لذا براى بهبودى حال خانم‌والده بايد به منطقه‌اى برويم كه آب و هواى مناسبى داشته باشد . و واقعاً همچنين بود كه ماندن در نجف براى والده از جهت جسمى مطلوب نبود .\r\nآية الله شيرازى نيز عذر ما را پذيرفته و از تصميم خود منصرف شدند و گرنه بنا بود حكم كنند .\r\nالبتّه خود ايشان ابتدا قصد داشتند رحل اقامت خويش را در آستانهء مباركهء مولىالموالى أميرالمؤمنين عليه أفضل صلوات المصلّين فرود آورده و آنجا\r\n\r\n\r\n","description":"","footnote":"\r\n( 1 ) . روح مجرّد ، ص 38 .\r\n","page_name":" 66 ","page_number":66},
  {"content":"\r\n\r\nرا موطن اصلى خود قرار دهند و از نفحات ربّانيّه‌اى كه از آن بارگاه قدس و مهبّ عنايات علوى بر قلوب و دل‌هاى طالبان علم مىوزد بهره‌مند شده و از سرچشمهء تسنيم كه از زير پاى آن حضرت جارى است ، جان خود را سيراب كنند ، ولى به جهت امتثال فرمايش مرحوم حضرت آية الله أنصارى رحمة الله عليه تصميم به مراجعت به طهران مىگيرند .\r\nبارى ، دقّت نظر و عمق و بينش علمى حضرت علّامهء والد قدّس الله نفسه الزّكيّة از طرفى و معارف إلهى و حقائق ربّانى و أسرار جمال و جلال عالم ملكوت كه در أثر خرق حجب براى ايشان منكشف شده بود ، باعث شده بود كه در علوم و معارف إسلام از اعتقادات گرفته تا فقه به نكات بسيار ظريفى دست يابند كه از ديد غالب علما و متخصّصين مخفى بود . در هر مسألهء فقهى كه وارد مىشدند به جهت ملاحظهء ربط عالم كثرت و اعتبار با مبدأ حىّ و قيّوم و إحاطهء به ظرائف تربيت نفوس و سوق‌دادن آنها در مسير توحيد ، مسائلى استنباط مىفرمودند كه در نزد ديگران أثرى از آن وجود نداشت و در واقع فقه و اصول را با عرفان حقيقى آميخته و معجونى عذب و گوارا فراهم آورده بودند كه شرح اين معنى كتاب مفصّلى را مىطلبد . و تحقيقاً ايشان يگانهء عصر خويش در علوم و معارف إلهى و واسطةالعقد علماى ربّانى و عالَم إسلام بودند و عبارات و ألفاظى كه بتواند آينه‌دار فضل و علم و كمال ايشان باشد يافت نمىشود .\r\nو در اين مقام شايسته است عباراتى را كه صاحب يتيمةالدّهر نسبت به صاحب بن عبّاد دربارهء قصور كلمات از وصف جنابش بيان كرده ، در وصف حضرت علّامهء والد كه رضوان و رحمت واسعهء خدا بر او باد ، حكايت كنيم :\r\nلَيسَتْ تَحضُرُنى عِبارَةٌ أرضاها لِلإفصاحِ عَن عُلوِّ مَحَلِّهِ فى العِلمِ وَ الأدَبِ [ وَالعِرفانِ 
  ] و جَلالَةِ شَأنِهِ فى الجودِ و الكَرَمِ و تَفَرُّدِهِ بِغاياتِ المَحاسِنِ و جَمعِهِ أشتاتَ المَفاخِرِ ؛ لأنَّ هِمَّةَ قَوْلى تَنخَفِضُ عَن بُلوغِ أدْنى فَضآئِلِهِ وَ مَعاليهِ ،\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nوَ جُهدَ وَصْفى يَقْصُرُ عَن أيْسَرِ فَواضِلِهِ وَ مَساعيهِ . « 1 »\r\n« عبارت و كلامى كه حقيقت علوّ قدر و بلنداى محلّ و جايگاه او را در آسمان علم و أدب و عرفان ، و جلالت شأن او را در جود و كرم ، و يگانگى او را در فتح قلّه‌هاى خوبى و محاسن أخلاق ، و جمع نمودن مفاخر گوناگون ، روشن سازد و من بدان رضا دهم نمىيابم ؛ چرا كه عزم قوىّ گفتار من به پايهء پائين‌ترين مرتبه از فضيلت و شرافت و رفعت او نمىرسد و خلعت عالىترين وصف من در برِ كمترين عطاى نيكوى او و كوشش‌هايش كوتاه است . »\r\n اى صبا ! نكهتى از خاك ره يار بيار * ببر اندوه دل و مژدهء دلدار بيار\r\nنكتهء روح فزا از دهن دوست بگو * نامهء خوش خبر از عالم أسرار بيار\r\nتا معطّر كنم از لطف نسيم تو مشام * شمّه‌اى از نفحات نفس يار بيار\r\nبه وفاى تو كه خاك ره آن يار عزيز * بى غبارى كه پديد آيد از أغيار بيار\r\nگردى از رهگذر دوست به كورىّ رقيب * بهر آسايش اين ديدهء خونبار بيار\r\nخامى و ساده دلى شيوهء جانبازان نيست * خبرى از بر آن دلبر عيّار بيار\r\nشكر آن را كه تو در عشرتى ، اى مرغ چمن * به اسيران قفس ، مژدهء گلزار بيار \r\n\r\n\r\n","description":"","footnote":"\r\n( 1 ) . يتيمةالدّهر ، ج 3 ، ص 225 .\r\n","page_name":" 68 ","page_number":68},
  {"content":"\r\n\r\n كام جان تلخ شد از صبر كه كردم بىدوست * عشوه‌اى زان لب شيرين شكر بار بيار\r\nروزگاريست كه دل چهرهء مقصود نديد * ساقيا آن قدح آينه كردار بيار\r\nدلق حافظ به چه ارزد به مىاش رنگين كن * وانگهش مست و خراب از سر بازار بيار « 1 » \r\nعزم و جدّيّت در تحصيل\r\nمقام علمى و جامعيّت كم‌نظيرى كه والد معظّم روحىفداه دارا بودند علاوه بر عنايات ربّانيّه و توفيقات إلهيّه ، ريشه در سعى و اجتهاد وافر و جدّيّت و همّت عالى آن عالم ربّانى داشت .\r\nايشان از دوران شباب و جوانى تا پايان عمر شريف خود ، همواره با پشتكارى عجيب به درس ، مطالعه ، مباحثه ، مذاكره و فكر و تدقيق و تحقيق و كتابت اشتغال داشتند . از دوران تحصيل ايشان در طهران و بلدهء طيّبهء قم و نجف أشرف ، خاطرات بسيار آموزنده‌اى بر جاى مانده است .\r\nيكى از أساتيد دورهء هنرستان فنّى ايشان مىگفتند : « پدر شما اهتمام شديدى به درس داشتند و به هيچ وجه از تحصيل علم خسته نشده و از آن كناره نمىگرفتند . در أوقات زنگ تفريح ، دانش آموزان رفع خستگى كرده و مشغول صحبت با يكديگر و گذراندن وقت مىشدند امّا ايشان زنگ تفريح برايشان معنى نداشت و يكسره مشغول بودند . »\r\n\r\n\r\n","description":"","footnote":"\r\n( 1 ) . ديوان‌حافظ ، غزل 264 ، ص 117 .\r\n","page_name":" 69 ","page_number":69},
  {"content":"\r\n\r\nحضرت علّامهء والد رضوان الله تعالى عليه مىفرمودند : « من در مدّت تحصيل در بلدهء طيّبهء قم ، در طول شبانه‌روز فقط پنج ساعت براى خودم داشتم نه بيشتر و بقيّهء اوقاتم همه صرف درس و بحث و مطالعه و تحقيق مىشد .\r\nاين پنج ساعت كه براى من مىماند ، هم براى نماز و عبادت بود و هم براى غذا و خواب ! حتّى نمىرسيدم رختخوابم را پهن كنم ، همين قدر كه آن را از جا بلند كنم ، فرصت نبود ! »\r\nيعنى مجموع خواب و استراحت و تناول غذا و نماز و عبادت ايشان ، پنج ساعت بوده و با توجّه به اين كه ايشان به نوافل و نماز جماعت مقيّد بوده‌اند ، ديگر چقدر براى استراحت باقىمىماند ؟ !\r\nمرحوم حجّة الإسلام و المسلمين آقا ميرزا محمّدحسن نورى برادر حضرت آية الله نورى همدانى مدّظلّه‌العالى از مراجع عظام تقليد ، در دوران تحصيل در قم مدّتى با ايشان هم‌حجره بوده‌اند و از ايشان دربارهء شدّت اهتمام به درس و تدريس و توجّه أكيد به امور معنوى ، تهجّد و صلوة ليل ، خواندن نوافل و مستحبّات ديگر و عطوفت و مهربانى و شفقت و ايثار نسبت به ديگران ، خاطرات زيادى داشتند .\r\nايشان مىگفتند : « در مدّت شش‌ماه كه ما با يكديگر هم‌حجره بوديم ، هيچ شبى ديده نشد كه ايشان رختخواب پهن كرده و در بستر بخوابند ! هر شب در حال مطالعه و كنار كتاب خوابشان مىبرد ، خانم والدهء ايشان رختخوابى آماده كرده و به ايشان سفارش كرده بودند كه براى حفظ سلامتى ، شب‌ها در آن استراحت كنند ، ولى هيچ وقت پهن نشد ، و ايشان تأسف مىخوردند كه چرا نتوانستم به سفارش مادر عمل كنم .\r\nدر اين مدّت هيچ‌وقت فرصت نشد كه ايشان با آرامش بنشينند و صبحانهء خود را ميل كنند ، بلكه هر روز لقمه‌اى آماده كرده و با خود بهمراه مىبردند تا\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nشايد در ميان درس‌ها فراغتى حاصل شود كه آن را تناول كنند ، ولى معمولًا آن فراغت برايشان بدست نمىآمد و آن لقمهء نان را دوباره به حجره بازمىگرداندند !\r\nايشان چون به روغن زيتون علاقه داشتند ، خانم والدهء ايشان يك‌شيشه روغن زيتون داده بودند كه ميل كنند ، آن شيشهء روغن كنار طاقچه بود و ايشان هم تصميم داشتند از آن ميل كنند ولى چنين فرصتى حاصل نشد ! »\r\nدر أيّام تابستان به‌علّت هواى گرم و خشك و سوزان بلدهء طيّبهء قم ، دروس حوزه تعطيل است . لذا طلّاب براى ديدن پدر و مادر و أرحام و آشنايان خود به شهرها و بلاد خود مسافرت مىكنند و بعضى ديگر به روستاهاى أطراف كه آب و هواى معتدل دارد مىروند ، بخصوص در قديم‌الأيّام كه وسائل خنك‌كننده و سردكنندهء امروزى مثل پنكه و كولر و يخچال وجود نداشت و زندگى در آن شرائط بسيار سخت و دشوار بود . كسانى كه تابستان را در قم مىماندند در ساعات اوج گرما و هجير تابستان ، در آب‌انبارهائى كه معمولًا سىچهل پلّه داشت و آب را نيز در آنجا خنك نگه‌مىداشتند به‌سرمىبردند و در آنجا به استراحت مىپرداختند .\r\nحضرت والد قدّس الله نفسه الزّكيّه مىفرمودند : « در أيّام تابستان در آب‌انبار مدرسهء حجّتيّه كه هم تاريك بود و هم رطوبت داشت ، يك كرسى گذاشته بودم و روى آن مىنشستم و مطالعه مىكردم و آنجا را مكتبهء خود كرده بودم . روزى چند نوبت از يكى از آقايان درس مكاسب مىگرفتم ، مىآمدم آنجا درس را مطالعه مىكردم و دوباره مىرفتم و درس بعدى را مىگرفتم ! حتّى پنجشنبه و جمعه‌ها را هم مىخوانديم ، تعطيلى برايمان معنى نداشت . و لذا تمام بيع مكاسب را در يك تابستان خواندم !\r\nبعضى از روزها هنگام ظهر ، مرحوم علّامهء طباطبائى كه از آنجا عبور\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nمىكردند به درون آب‌انبار نگاهى مىانداختند و چون مرا در پائين آن آب‌انبار مشغول مطالعه مىديدند ، با همان لهجهء شيرين خود مىفرمودند : « آقا سيّدمحمّدحسين ! چه مىكنى ؟ ! شما هنوز درس مىخوانى ؟ ! » ( يعنى در اين هواى گرم و سوزان تابستان در قم مانده‌اى ! )\r\nاقامت دائم ايشان در قم در تابستان آن قدر غير متعارف بوده كه مىفرمودند : مرحوم والد ما باورشان نمىشد كه براى درس در قم مانده باشم و گمان كرده بودند كه در قم عيالى اختيار نموده‌ام .\r\nآرى ، بر همگان علىالخصوص أهل علم لازم است كه در سيرهء عملى سلف صالح خود بنگرند و ببينند تا چه اندازه قدر عمر خود را دانسته و پيوسته به تحصيل علم اشتغال داشتند و اوقات خود را به بطالت نمىگذراندند .\r\n بشناس قدر خويش را كه پاكيزه‌تر ز تو * درّى نداد پرورش اين آبگون صدف\r\nعمر تو گنج و هر نفس از وى يكى گهر * گنجى چنين عزيز مكن رايگان تلف « 1 » \r\nمطالعه و دقّت در سيرهء ايشان ، نشان مىدهد كه آن عالم ربّانى أفاض الله علينا من بركات تربته ، اين وصيّت پيامبر گرامى إسلام به حوارى خود أبىذرّ غفارى كه فرمودند :\r\nيا أَباذَرٍّ ! كُنْ عَلَى عُمْرِكَ أَشَحَّ مِنْكَ عَلَى دِرْهَمِكَ وَ دينارِكَ . « 2 »\r\n« اى أباذرّ ! بر نقد عمر بخيل تر باش تا بر نقد درهم و دينار . » و موعظهء أميرالمؤمنين علىّبن‌أبىطالب عليه‌السّلام كه مىفرمايند :\r\nإضاعَةُ الْفُرْصَةِ غُصَّةٌ . « 3 »\r\n\r\n\r\n","description":"","footnote":"\r\n( 1 ) . هديّةالأحباب ، ص 24 .\r\n( 2 ) . بحارالأنوار ، ج 74 ، ص 78 .\r\n( 3 ) . غررالحكم ، ص 474 ، رقم 10831 .\r\n","page_name":" 72 ","page_number":72},
  {"content":"\r\n\r\n« هر كس فرصت خود را تضييع كند و از دست دهد ، غصّه به دنبال دارد . » را هميشه بسان دو مرواريد به گوش جان خود داشته و بدان عمل مىنمودند ؛ رحمةُ الله عليه رحمةً واسعة .\r\nدر طىّ دوران تحصيل ، مقيّد و ملتزم بودند كه به هيچ وجه دروسشان ترك نشود و در سخت‌ترين شرائط ، مجلس درس را رها نمىكردند . بر تعلّم و آموختن حريص بوده و اوقات خويش را در غير طلب علم ضايع نمىكردند ؛ چرا كه :\r\nالعِلْمُ لا يُعْطيكَ بَعْضَهُ حَتَّى تُعْطيهِ كُلَّكَ . « 1 »\r\n« علم ، بعض خود را به تو نمىدهد الّا اينكه تو تمام وجودت را براى آن انفاق كنى . »\r\nمىفرمودند : « در زمان تحصيل در قم اشتغال ما به دروس به گونه‌اى بود كه اگر طلبه‌اى جهت وفات پدرش ، سه روز درس خود را تعطيل ميكرد ، تعجّب مىنموديم . »\r\nو مىفرمودند : « زمانى كه در جوار بارگاه ملكوتى كريمهء أهل‌بيت حضرت فاطمهء معصومه سلام‌الله‌عليها به تحصيل اشتغال داشتم ، يك روز يكى از همشيره‌هايم كه خيلى به من علاقه داشت براى زيارت به قم مشرّف شده و براى ديدن من به مدرسهء فيضيّه آمد و از خادم مدرسه خواست تا مرا صدا بزند ، در حالى كه گرم مباحثه بودم . خادم جلو آمد وگفت : همشيرهء شما از طهران آمده و مىخواهد شما را ملاقات كند . گفتم : من نمىتوانم بيايم ، مشغول مباحثه هستم .\r\nطولى نكشيد كه خادم مدرسه برگشت و گفت : همشيره ميگويد من نمىتوانم اينجا زياد بمانم و بايد به طهران باز گردم . من هم در پاسخ دوباره گفتم : الآن مشغول مباحثه هستم و وقت ندارم . و واقعاً در آن زمان فرصت نداشتم و اگر با همشيره ملاقات مىنمودم از مباحثه مىماندم و ديگر فرصتى\r\n\r\n\r\n","description":"","footnote":"\r\n( 1 ) . منيةالمريد ، ص 227 .\r\n","page_name":" 73 ","page_number":73},
  {"content":"\r\n\r\nبراى جبران آن نمىيافتم .\r\nگويا همشيره از ما ناراحت شده و به طهران كه بازميگردد نزد مرحوم پدر ما گلايه مىكند ؛ ولى بعداً كه به طهران رفتم ، به ديدن همشيره رفته و از او دلجوئى كرده و او را راضى ساختم . »\r\nو مىفرمودند : « خدمت يكى از آقايان - كه ظاهرا حضرت آية الله بهاءالدّينى قدّس‌سرّه بوده‌اند - در منزل ايشان كه در منتهىإليه خيابان چهارمردان و در بلندى واقع بود ، درسى خصوصى مىگرفتم . يك روز صبح زود كه براى حضور در مجلس درس آمادهء حركت شدم ، ديدم عجب ! چه برف سنگينى آمده ! امّا حقير با توكّل بر خدا از حجرهء خود كه در مدرسهء حجّتيّه بود بيرون آمده و به طرف خانهء استاد به‌راه افتادم .\r\nخيابان‌ها و كوچه‌ها همه از برف پوشيده شده بود ، هيچ‌كس از خانهء خود بيرون نيامده بود ، قدم‌هاى من تا ساق در برف فرو مىرفت . به هر حال به منزل استاد رسيدم و در زدم ، خود استاد آمدند و در را باز كردند . وقتى چشمشان به من افتاد با تعجّب بسيارى گفتند : آقا سيّدمحمّدحسين ! شما در اين برف آمده‌ايد درس ؟ در اين برف آمده‌ايد ؟ ! »\r\nراه تحصيل گوهر علم و معرفت و ميراث أنبياء عظام ، راهى بس صعب و مشحون از مشقّات و ناملايمات است و از اين روست كه گفته‌اند :\r\nلا يُسْتَطاعُ الْعِلمُ بِراحَةِ الجَسَدِ . « 1 »\r\n« علم با راحتى و تن‌آسائى بدست نمىآيد . »\r\nبنابراين طلّاب عزيزِ ما بايد از زحمات و مجاهدات علماء ربّانى درس بياموزند . و با عزم راسخ و توكّل بر خداى ودود ، راحت‌طلبى و رفاه‌خواهى و تكاسل و تكاهل و سستى را كه كاشف از ضعف نيّت و عدم عشق و شوق و\r\n\r\n\r\n","description":"","footnote":"\r\n( 1 ) . منيةالمريد ، ص 230 .\r\n","page_name":" 74 ","page_number":74},
  {"content":"\r\n\r\nرغبت به علم مىباشد ، از خود دور سازند ؛ و مبادا مبتلا به داء عضال تسويف و فردا گفتن شوند و عمر خود را بىفائده و بىثمر سپرى نمايند .\r\n قدر وقت ار نشناسد دل و كارى نكند * بس خجالت كه از اين حاصل اوقات بريم « 1 »\r\nتُريدينَ لُقيانَ المَعالى رَخيصَةً * وَ لا بُدَّ دونَ الشَّهدِ مِن إبَرِ النَّحلِ « 2 » \r\nدر اين بيت ، شاعر نفس خود را كه طالب و خواهان شرف و رفعت است ولى در تحصيل آن سخت نمىكوشد و بر مرارت‌هاى تحصيل علم شكيبائى ندارد ، تقريع و توبيخ نموده و ميگويد :\r\n« اى نفس ! مىخواهى شرافت‌ها و رفعت‌ها را به آسانى و ارزانى بدست آورى و حال آن كه براى بدست‌آوردن شهد عسل ، چاره‌اى جز تحمّل نيش‌هاى زنبور عسل نيست ، و اين خواست تو چقدر شبيه به محال است . »\r\nبارى ، به واسطهء همين مجاهدتها و تلاشهاى بىوقفه ، خداوند متعال ملكه قدسيّه و قوّهء اجتهاد و استنباط را در زمان تحصيل در بلدهء طيّبهء قم به ايشان عطا فرموده بود و زمانى كه قصد مهاجرت به نجف أشرف نموده بودند ، برخى از اساتيدشان مىفرموده‌اند : « آقا سيّدمحمدحسين شما مجتهديد . » با اين وجود به جهت شدّت اهتمام به تحصيل ، از زمانى كه به نجف أشرف مشرّف مىشوند تا پايان مدّت تحصيل كه هفت سال طول مىكشد ، به طهران مراجعت نمىكنند !\r\nدر اين مدّت خداوند متعال سه فرزند به ايشان عطا مىكند و حقير هنگام\r\n\r\n\r\n","description":"","footnote":"\r\n( 1 ) . ديوان‌حافظ ، ص 173 ، از ابيات الحاقى غزل 383 .\r\n( 2 ) . منيةالمريد ، ص 230 .\r\n","page_name":" 75 ","page_number":75},
  {"content":"\r\n\r\nمراجعت ايشان از نجف اشرف چهارسال داشتم .\r\nزمانى كه وضع‌حمل خانم والده نزديك مىشده است ، حضرت والد رضوان الله تعالى عليه ايشان را تا مرز مىآورده‌اند و به جدّ مادرى ما مرحوم حاج‌آقا معين شيرازى رحمة الله عليه سپرده و خودشان به علّت اهتمام فوق‌العاده‌اى كه به درس داشته‌اند به نجف‌أشرف بر مىگشته‌اند و خانم والده نيز پس از وضع‌حمل و گذراندن دوران استراحت به همان كيفيّت به نجف أشرف باز مىگرديده‌اند .\r\nخانم والده از خاطرات دوران زندگى در نجف أشرف مىگويند : « ايشان علاوه بر اينكه تمام روز را مشغول درس بودند ، شبها نيز به اطاق بالا رفته و در را مىبستند و تا نيمه‌هاى شب مشغول مطالعه و نوشتن درس‌هائى بودند كه روزها در آن شركت مىكردند . » تقريرات ايشان كه منظّم و مرتّب با خطّى زيبا نوشته شده ، الآن موجود است .\r\nايشان در جوانى بسيار قوى و بلندبالا بوده‌اند ، ولى در أثر همين مجاهدتها و سختىهائى كه در راه علم و عمل و معرفت ، تحمّل كردند بسيار شكسته شدند .\r\nمىفرمودند : « من به اندازهء سه‌چهار برابر توانائى معمولى از بدنم كاركشيده‌ام ! » و نيز مىفرمودند : « در آغاز ورود به قم ، چشمم قوىّ بود ولى پس از دو سال كه در قم بودم ، به خوبى نمىتوانستم ببينم و ديد چشمم كم شده بود لذا مجبور به مراجعه به طبيب و استفاده از عينك شدم . »\r\nاساتيد\r\nحضرت علّامه والد معظّم قدّس الله نفسه القدسيّه ، به علّت دقّت نظر و جدّيّتى كه در تحصيل علم داشتند ، در أمر انتخاب استاد نيز بسيار دقيق بودند .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nايشان دو خصلت مهم را در انتخاب استاد خود رعايت مىكردند :\r\nأوّل اينكه : استاد در فنّ و كتابى كه به تدريس آن اشتغال دارد بايد ماهر و حاذق باشد ؛ چه اينكه اگر فاقد اين خصلت باشد ، عمر متعلّم تباه خواهد شد .\r\nو دوّم اينكه : استاد بايد صاحب تقوى و طهارت و عامل به علم خود باشد .\r\nاز اين رو در تمام طول تحصيل ، نوعاً اساتيد ايشان از دو جهت علم و عمل از أعيان علماء عامل و مبرّز بوده‌اند .\r\nمىفرمودند : گاهى مىشد براى يك درس ، مدّتى طولانى به دنبال استاد مىگشتيم و افراد متعدّدى را مىديديم ، تا بالأخره استاد مطلوب و مورد نظرمان را پيدا مىكرديم و پس از رسيدن به آن استاد مبرّز ديگر او را رها نكرده و نهايت استفاده را از محضرشان مىبرديم ؛ و با اين كه نهايت احترام را به استاد خود داشتيم و كمال إكرام را در موردشان رعايت مىكرديم أمّا گاهى از كثرت سؤالهاى ما خسته مىشدند .\r\nو يك بار مىفرمودند : براى درس گرفتن معالم ، يازده استاد عوض‌نموديم .\r\nاساتيد قم\r\nدر بلدهء طيّبهء قم ، از محضر عدّه‌اى از آيات عظام ، همچون مرحوم آية الله بروجردى و مرحوم آية الله حجّت و مرحوم آية الله محقّق داماد رضوان‌الله عليهم در درس خارج استفاده برده بودند .\r\nو در بين اساتيد دروس سطح از مرحوم آية الله بهاءالدّينى ، آية الله حاج شيخ محمّدجواد سدهى اصفهانى و آية الله حاج شيخ مرتضى حائرى رحمةالله عليهم بسيار ياد كرده و تمجيد مىنمودند .\r\nآية الله بروجردى رحمة الله عليه\r\nاز مرحوم آية الله العظمى بروجردى بسيار به عظمت ياد كرده و از سيرهء عملى و محاسن اخلاقى ايشان مطالب زيادى بيان مىكردند و ايشان را مؤمن\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nواقعى مىدانستند . وقتى به بلدهء طيّبهء قم مشرّف مىشديم ، پس از زيارت حضرت فاطمهء معصومه سلام‌الله‌عليها مقيّد بودند براى قراءت فاتحه بر سر مزار آية الله بروجردى رضوان الله تعالى عليه حاضر شوند . يك بار كه در خدمتشان بوديم ، دست خود را روى قبر گذاشته و خطاب به ايشان فرمودند :\r\nأشهَدُ أنَّكَ مُؤمِنٌ حَقًّا ؛ كه اين تعبير ، تعبير بسيار بلندى است ، چرا كه طعم حقيقت ايمان را هر كسى نچشيده و ذوق نمىكند .\r\nحضرت علّامهء والد رضوان الله تعالى عليه از يكى از رفقايشان نقل مىفرمودند كه : در تابستانى مرحوم آية الله بروجردى به يكى از روستاهاى ييلاقى قم رفته بودند و من به جهت كارى به آنجا رفتم تا با ايشان ملاقات كنم .\r\nوقتى به محلّ اقامتشان رسيدم شب بود ، صبر كردم تا صبح شود و بعد خدمتشان برسم . نيمه‌هاى شب بود ، ديدم ايشان مشغول نماز شب هستند و سورهء مباركهء فلق را تلاوت مىكنند و آيه كريمهء :  مِنْ شَرِّ ما خَلَقَ  « 1 » را با حال انقلاب عجيبى تكرار مىكنند . صبح كه خدمتشان رسيدم در بارهء آنچه نيمه شب از ايشان ديده بودم سؤال كردم ، آية الله بروجردى فرمودند : « قضيّه‌اى در طهران اتّفاق افتاده بود و من به شدّت نگران بودم و ديشب با اين سوره به درگاه حقّ متوسّل شدم و خداوند متعال نيز اصلاح فرمود ! »\r\nمىفرمودند : در روايت آمده است : « هيچ مصيبت زمينىاى نيست مگر اينكه كليدش در آسمان است » و بزرگان بر اين دقائق و لطائف واقف بوده و بدانها عمل مىنمودند . در طهران اتّفاقى مىافتد امّا ايشان در يك روستاى دور افتاده در دل شب به درگاه خدا پناه مىبرد و به او متوسّل مىشود و آن مشكل حل مىشود ؛ اين نشانهء ايمان و معنويّت ايشان است .\r\n\r\n\r\n","description":"","footnote":"\r\n( 1 ) . آيه 2 ، از سورهء 113 : الفلق .\r\n","page_name":" 78 ","page_number":78},
  {"content":"\r\n\r\nاز جامعيّت علمى ايشان در فقه ، اصول ، حديث ، درايه و رجال نيز بسيار تعريف كرده و مىفرمودند : آية الله بروجردى رحمة الله عليه حتّى در ادبيّات نيز مسلّط بوده و أشعار ألفيّهء ابن‌مالك و عبارات مغنىاللبيب و مطوّل را از حفظ مىخواندند ؛ گاهى اوقات آقا شيخ قاسم نحوى در مجلس درس ايشان اشكال ميكرد و ايشان در پاسخ و دفع آن ، يك خط از مغنى را از حفظ مىخواندند .\r\nهمچنين از دلسوزى و اهتمام ايشان به تربيت طلّاب خاطراتى را بيان مىنمودند و مىفرمودند : آية الله بروجردى نسبت به طلّاب بسيار دلسوز و مهربان بوده و به تربيت آنها بسيار عنايت داشتند . ايشان در نظم و دقّت نمونه بودند و طلّاب را نيز از طرق مختلف به همين روش ، تشويق و ترغيب مىكردند .\r\nو نيز اگر مىديدند طلبه‌اى خطّ و يا انشاى او خوب نيست ناراحت مىشدند و حتّى گاهى نامهء او را كنار انداخته و نمىخواندند و مىفرمودند : چرا بايد طلبه اين‌چنين باشد ؟ !\r\nعلّامهء طباطبائى رضوان الله عليه\r\nاز ميان أساتيد دورهء تحصيل در بلدهء طيّبهء قم ، از مفسّر عظيم و عالم ربّانى علّامه حاجّ سيّدمحمّدحسين طباطبائى تبريزى أفاض الله علينا من بركات تربته ، تجليل و تكريمى خاصّ داشته و با عبارات بلندى ايشان را ، مىستودند ؛ مىفرمودند : « ما هر چه داريم از علّامهءطباطبائى داريم . » و نيز در كتاب شريف مهرتابان مرقوم فرموده‌اند : « من چه گويم دربارهء كسى كه عمرم و حياتم و نفسم با اوست . من اگر خداشناس باشم يا پيغمبرشناس و يا امام‌شناس ، همهء اينها به بركت رحمت و لطف اوست . يعنى از وقتى كه خداوند او را به ما عنايت كرده ، همه چيز را مرحمت كرد . » « 1 » و نيز فرموده‌اند : « و حقّاً اگر ما به چنين مردى\r\n\r\n\r\n","description":"","footnote":"\r\n( 1 ) . مهرتابان ، ص 79 و 80 .\r\n","page_name":" 79 ","page_number":79},
  {"content":"\r\n\r\nبرخورد نكرده بوديم ، خسر الدّنيا و الآخرة ، دستمان از همه چيز خالى بود ؛ فللّه الحمد و له المنّة . » « 1 »\r\nحضرت علّامهء والد از محضر پر فيض ايشان در دروس فلسفه و حكمت ، مانند منظومهء حكيم سبزوارى و أسفار صدرالمتألّهين رحمة الله عليهما و در أخلاق و عرفان و تفسير قرآن كه با سبك بديعى بيان مىفرمودند ، استفاده‌هاى شايان و قابل توجّهى نمودند . در « دورهء علوم و معارف إسلام » نيز از تفسير گرانسنگ الميزان و ديگر آثارشان بهره‌ها برده‌اند . از همه مهمتر آنكه حضرت آية الله علّامهءطباطبائى بودند كه والد معظّم روحىفداه را با سير و سلوك إلىالله و عشق و محبّت به پروردگار و سبيل فناء و اندكاك ، آشنا و اين درّ گرانبها را كه از دنيا و آخرت ارزشمندتر است به ايشان إعطاء نموده بودند . لذا حضرت والد با تمام وجود نسبت به ايشان عشق ورزيده و هميشه از مراتب معنوى و طهارت نفس ايشان براى ما مطالبى بيان مىفرمودند . شدّت عشق و شيفتگى و علاقهء ايشان به مرحوم علّامهء طباطبائى ، از كلمات و فرمايشات ايشان در كتاب شريف مهرتابان به خوبى روشن است .\r\nدر مجالس و محافلى كه خدمت علّامهء طباطبائى مىرسيديم ، علّامهء والد هميشه دو زانو و با نهايت احترام نشسته و دستان خود را مؤدّبانه بر روى دو زانويشان مىگذاشتند و هيچ وقت بنده نديدم در محضر ايشان چهار زانو بنشينند .\r\nحضرت علّامهء طباطبائى نيز با وجود اينكه نسبت به همه متواضع بودند ، ولى نسبت به مرحوم علّامهء والد احترام و تواضع فوق العاده‌اى داشتند ، و اين تواضع و احترام به جهت جامعيّت علمى و عملى حضرت والد و اطّلاع مرحوم\r\n\r\n\r\n","description":"","footnote":"\r\n( 1 ) . همان مصدر ، ص 17 .\r\n","page_name":" 80 ","page_number":80},
  {"content":"\r\n\r\nعلّامهء طباطبائى از مقامات معنوى ايشان بود .\r\nروزى در محضر حضرت علّامهء طباطبائى قدّس‌سرّه‌الشّريف بودم ، شخصى دربارهء شاگردان ايشان سؤال نمود ، و ايشان هم نام عدّه‌اى را ذكر فرمودند كه از جملهء ايشان مرحوم آية الله شهيد حاج شيخ مرتضى مطهّرى رحمة الله عليه بودند ولى نامى از علّامهء والد نبردند و اين بدان جهت بود كه ايشان را از حدّ شاگردى برتر مىدانستند .\r\nيكى از شواهد اين مسأله ، اين است كه هنگامى كه مرحوم آية الله مطهّرى در پى رؤياهاى صادقه‌اى كه ديده بودند ، به دنبال انسان كاملى براى دستگيرى مىگشتند و به علّامهء طباطبائى مراجعه مىنمايند ، ايشان اين أمر را متكفّل نشده و مرحوم آية الله مطهّرى را به علّامهء والد ارجاع داده و به عنوان انسان كامل معرّفى مىنمايند « 1 » و از آن پس مرحوم آية الله مطهّرى تا پايان عمر اجمالًا در سايهء تربيت سلوكى علّامهء والد رضوان الله عليهما بودند .\r\nبارى شمّه‌اى از برخوردهاى لطيف و تواضع حضرت علّامهء طباطبائى نسبت به علّامهء والد را مىتوان از قضايائى كه در كتاب مهرتابان بيان شده است ، استفاده نمود ، « 2 » رحمة الله عليهما رحمةًواسعةً .\r\n\r\n\r\n","description":"","footnote":"\r\n( 1 ) . در مجلّهء شاهد ياران ، شماره 5 و 6 ، فروردين و ارديبهشت 1385 ، يادمان سالروز عروج شهيد آية الله مطهّرى ، ص 15 ، در مصاحبه با فرزند مرحوم آية الله مطهّرى جناب آقاى دكتر على مطهّرى قسمتى از اين جريان آمده است .\r\n( 2 ) . در كتاب شريف مهرتابان مىفرمايند : « از قريب چهل سال پيش تا به حال ديده نشد كه ايشان در مجلس به متّكا و بالش تكيه زنند ، بلكه پيوسته در مقابل واردين ، مؤدّب ، قدرى جلوتر از ديوار مىنشستند ؛ و زير دست ميهمانِ وارد . من شاگرد ايشان بودم و بسيار به منزل ايشان مىرفتم ، و به مراعات ادب مىخواستم پائين‌تر از ايشان بنشينم ؛ ابداً ممكن نبود .\r\nايشان بر مىخاستند ، و مىفرمودند : بنابراين ما بايد در درگاه بنشينيم يا خارج از -\r\n","page_name":" 81 ","page_number":81},
  {"content":"\r\n\r\n\r\n\r\n","description":"","footnote":"\r\n- اطاق بنشينيم !\r\nدر چندين سال قبل در مشهد مقدّس كه وارد شده بودم ، براى ديدنشان به منزل ايشان رفتم . ديدم در اطاق روى تشكى نشسته‌اند ( بعلّت كسالت قلب طبيب دستور داده بود روى زمين سخت ننشينند ) . ايشان از روى تُشك برخاستند و مرا به نشستن روى آن تعارف كردند ، من از نشستن خوددارى كردم . من و ايشان مدّتى هر دو ايستاده بوديم ، تا بالأخره فرمودند : بنشينيد ، تا من بايد جمله‌اى را عرض كنم !\r\nمن ادب نموده و اطاعت كرده و نشستم . و ايشان نيز روى زمين نشستند ، و بعد فرمودند : جمله‌اى را كه مىخواستم عرض كنم ، اينست كه : « آنجا نرم‌تر است . » !\r\nاز همان زمان طلبگى ما در قم ، كه من زياد بمنزلشان مىرفتم ، هيچگاه نشد كه بگذارند ما با ايشان به جماعت نماز بخوانيم . و اين غصّه در دل ما مانده بود كه ما جماعت ايشان را ادراك نكرده‌ايم ؛ و از آن زمان تا به حال ، مطلب از اين قرار بوده است . تا در ماه شعبان امسال كه به مشهد مشرّف شدند و در منزل ما وارد شدند ، ما اطاق ايشان را در كتابخانه قرار داديم تا با مطالعهء هر كتابى كه بخواهند روبرو باشند . تا موقع نماز مغرب شد . من سجّاده براى ايشان و يكى از همراهان كه پرستار و مراقب ايشان بود پهن كردم و از اطاق خارج شدم كه خودشان به نماز مشغول شوند ، و سپس من داخل اطاق شوم و بجماعتِ اقامه شده اقتدا كنم ؛ چون مىدانستم كه اگر در اطاق باشم ايشان حاضر براى امامت نخواهند شد .\r\nقريب يك رُبع ساعت از مغرب گذشت . صدائى آمد ، و آن رفيق همراه مرا صدا زد ، چون آمدم گفت : ايشان همينطور نشسته و منتظر شما هستند كه نماز بخوانند .\r\nعرض كردم : من اقتدا مىكنم ! گفتند : ما مُقتدى هستيم !\r\nعرض كردم : استدعا مىكنم بفرمائيد نماز خودتان را بخوانيد ! فرمودند : ما اين استدعا را داريم .\r\nعرض كردم : چهل سال است از شما تقاضا نموده‌ام كه يك نماز با شما بخوانم تا به حال نشده است ؛ قبول بفرمائيد ! با تبسّم مليحى فرمودند : يك سال هم روى آن چهل سال .\r\nو حقّاً من در خود توان آن نمىديدم كه بر ايشان مقدّم شده و نماز بخوانم ، و ايشان -\r\n","page_name":" 82 ","page_number":82},
  {"content":"\r\n\r\n اى همه شكل تو مطبوع و همه جاى تو خوش * دلم از عشوهء شيرين شكرخاى تو خوش\r\nهمچو گلبرگ طرى هست وجود تو لطيف * همچو سرو چمن خلد سراپاى تو خوش\r\nشيوه و ناز تو شيرين ، خط و خال تو مليح * چشم و ابروى تو زيبا ، قد و بالاى تو خوش\r\nهم گلستان خيالم ز تو پر نقش و نگار * هم مشام دلم از زلف سمن‌ساى تو خوش\r\nدر ره عشق كه از سيل بلا نيست گذار * كرده‌ام خاطر خود را به تمنّاى تو خوش\r\nشكر چشم تو چه گويم كه بدان بيمارى * مىكند دردِ مرا از رخ زيباى تو خوش \r\n\r\n\r\n","description":"","footnote":"\r\n- به من اقتدا كنند ؛ و حالِ شرم و خجالت شديدى به من رخ داده بود .\r\nبالأخره ديدم ايشان بر جاى خود محكم نشسته و بهيچوجه من الوجوه تنازل نمىكنند ؛ من هم بعد از احضار ايشان صحيح نيست خلاف كنم ، و به اطاق ديگر بروم و فُرادى نماز بخوانم .\r\nعرض كردم : من بنده و مطيع شما هستم ؛ اگر امر بفرمائيد اطاعت مىكنم !\r\nفرمودند : امر كه چه عرض كنم ! امّا استدعاى ما اين است !\r\nمن برخاستم و نماز مغرب را بجاى آوردم ، و ايشان اقتدا كردند . و بعد از چهل سال علاوه بر آنكه نتوانستيم يك نماز به ايشان اقتدا كنيم امشب نيز در چنين دامى افتاديم .\r\nخدا ميداند آن وضع چهره و آن حال حيا و خجلتى كه در سيماى ايشان توأم با تقاضا مشهود بود ، نسيمِ لطيف را شرمنده مىساخت ، و شدّت و قدرتش جماد و سنگ را ذوب ميكرد . » ( مهرتابان ، ص 81 تا ص 84 )\r\n","page_name":" 83 ","page_number":83},
  {"content":"\r\n\r\n در بيابان طلب گرچه ز هر سو خطريست * مىرود حافظِ بىدل به تولّاى تو خوش « 1 » \r\nأساتيد نجف أشرف\r\nدر نجف أشرف ، در دروس فقه و اصول از محضر آيات عظام حاج سيّدمحمود شاهرودى ، حاج سيّدأبوالقاسم خوئى و آقا شيخ حسين حلّى ، و در حديث و رجال از محضر مرحوم آية الله حاج شيخ آقا بزرگ طهرانى رحمةالله عليهم استفاده نموده بودند .\r\nظاهراً از برخى از بزرگان ديگر مانند آية الله آقا سيّدعبدالهادى شيرازى رحمة الله عليه نيز استفاده برده بودند « 2 » ولى مجلس درس ايشان را ادراك نكرده بودند ، چون تشرّف ايشان به نجف أشرف مقارن با حدوث ناراحتى چشم مرحوم آية الله آقا سيّدعبدالهادى شيرازى بوده است . « 3 »\r\nهمانطور كه ذكر شد در درس فقه مرحوم آية الله سيّدمحمود شاهرودى شركت مىكرده‌اند ، و از درس فقه ايشان تعريف نموده و مىفرمودند :\r\nفقه‌الحديث خوبى داشتند .\r\n\r\n\r\n","description":"","footnote":"\r\n( 1 ) . ديوان‌حافظ ، ص 132 ، غزل 299 .\r\n( 2 ) . مرحوم حاج شيخ محمّد رازى رحمة الله عليه ، در گنجينهء دانشمندان ، ج 4 ، ص 543 و 544 ، در شرح أحوال مرحوم جدّ ما حضرت آية الله حاج سيّد محمّد صادق طهرانى ، ضمن معرّفى حضرت والد معظّم رضوان الله عليهما آورده است : « چندين سال از محضر آيات عظام چون مرحوم آية الله آقا ميرزا عبدالهادى شيرازى و آية الله حاج سيّدمحسن حكيم و آية الله العظمى خوئى مدّظلّه و ديگران استفاده نموده تا به مدارج علم و كمال رسيده و . . . »\r\n( 3 ) . در نقبآءالبشر ، ص 1253 سال ناراحتى چشم و نابيناشدن ايشان را سال 1369 ق يعنى يك سال قبل از تشرّف علّامهء والد به نجف أشرف ذكر كرده‌است .\r\n","page_name":" 84 ","page_number":84},
  {"content":"\r\n\r\nدر درس فقه مرحوم آية الله خوئى ، مدّت بسيار كمى شركت كرده بودند و در مجموع در فقه سبك آية الله شاهرودى و نحوهء ورود و خروجشان در مبحث را ترجيح مىدادند ؛ ولى درس اصول مرحوم آية الله خوئى را مىپسنديدند و در مدّت اقامت در نجف ، بطور منظّم مجلس درس ايشان را شركت كرده و تقرير درس را نيز كامل مىنوشته‌اند ، و نظرات و استنباطات خود را در طىّ آن يادداشت مىفرموده‌اند . هم‌اكنون تقريرات ايشان موجود است و در برخى از مباحث نظرات بديعى ارائه نموده‌اند كه حكايت از عمق و پختگى ايشان در مباحث علمى دارد .\r\nدر بين أساتيد نجف ، بخصوص از مرحوم آية الله شيخ حسين حلّى بسيار تجليل نموده و مىفرمودند : در فقه تسلّط و تضلّع عجيبى داشتند ، گاهى در باب طهارت ، از ديات مفتاح‌الكرامة شاهد مىآوردند . هم فقيه بسيار خوب و هم اصولى بسيار خوبى بودند و در حوزهء نجف أشرف كسى به مانند ايشان نبود و اگر ايشان در نجف نبودند براى استفاده از محضر آية الله بروجردى رحمة الله عليه به قم باز مىگشتم .\r\nمىفرمودند : منزل ايشان گرچه محقّر بود ولى چند رديف از كتابخانه‌هائى كه در بيرونى ايشان قرار داشت مخصوص فهرست‌هائى بود كه از مطالعهء كتب مختلف تهيّه كرده بودند ؛ هر كتابى را كه مطالعه مىكردند مطالب جالب و نغز آن را يادداشت نموده و در تأييد و يا نقض آن ، هر چه به نظرشان مىرسيد ، مىنوشتند .\r\nتاريخ بغداد را مطالعه كرده و تمام آن را فهرست برداشته بودند ، بدين صورت كه فلان صفحه ، فلان مطلب است و در تأييد آن فلان مطلب و در نقض آن ، فلان مطلب آمده است . كتاب أغانى أبوالفرج اصفهانى را كه بسيارى از علماء حتّى در منزل خود نمىآوردند ، مطالعه كرده و نكات آن را فهرست نموده بودند .\r\nيكى ديگر از اساتيد ايشان در علم رجال و درايه ، مرحوم آية الله حاج\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nشيخ آقا بزرگ طهرانى بودند كه علّامهء والد ايشان را فردى شريف و بزرگوار و مؤمن و متّقى و از زهّاد و عبّاد شمرده و مدح و ستايش مىنمودند . و استفاده‌ها و بهره‌هاى بسيارى از محضرشان برده بودند و چنان كه مرقوم فرموده‌اند هر هفته و يا هر دو هفته يك بار به محضر ايشان رفته و استفاده مىنموده‌اند . « 1 »\r\nو مرحوم حاج شيخ آقا بزرگ طهرانى نيز به ايشان علاقمند بوده و إظهار محبّت مىنمودند ، و منزلت علمى و عملى مرحوم علامهء والد در نظر ايشان از اجازه‌نامه‌هايى كه برايشان مكتوب داشته‌اند ، روشن است . « 2 »\r\nهم‌بحث‌هاى دورهء نجف\r\nامّا هم‌بحث‌ها و كسانى كه با ايشان شريك درسى بوده‌اند :\r\nدر مدّت اقامت در نجف أشرف با حضرت آية الله حاج سيّدعلى سيستانى مدّظلّه‌العالى در درس حضرت آية الله خوئى هم‌بحث بوده‌اند و درس مرحوم آية الله شيخ حسين حلّى را نيز با مرحوم آية الله حاج شيخ حسن سعيد\r\n\r\n\r\n","description":"","footnote":"\r\n( 1 ) . معادشناسى ، ج 1 ، ص 189 .\r\n( 2 ) . اين اجازه نامه‌ها در كتاب آيت نور ، ج 1 ، ص 174 تا ص 179 آمده است كه قسمتى از آنها چنين است :\r\n« . . . و فاز بسَعادَتِى العلمِ و العملِ و حاز منهما الحظَّ الأوفَرَ الأكملَ ؛ ألا و هو السّيّدُ السّندُ ، الممجّدُ المعتمَدُ ، العالمُ الفاضلُ النّحريرُ ، الجامعُ بينَ فضيلتَىْ حُسنِ التّقريرِ و التّحريرِ ، الفآئقُ على سآئر الأقرانِ و المُشارُ إليه بالبَنانِ ، المُبرَّأ من كلّ شَينٍ و مَينٍ ، مولانا السّيّد محمّدالحسين . . . »\r\n« . . . قد جاوَر النّجفَ الأشرفَ سِنينَ مُتواليةً بعدَ ما فرَغ من العلوم الأَلية و نال بشهادات أساتيذه فى المدارسِ العاليةِ الإيرانيّةِ ، فحضر فى النّجف معاهدَ العلم و مدارسَها و أكبّ على مجالسِ العلمآءِ الأعلامِ و دروسِهم فى الفقهِ و الاصولِ خارجاً ، مُجدّاً فى العمل غايتَه ، كاتباً ما استفادَه من تقريراتِهم بِفَهمه النقّادِ و ذهنِه الوقّاد ، حتّى حصَلت له ملكةُ الاستنباطِ للأحكام الإلهيّةِ منَ الكتابِ و السّنّةِ النّبويّة و صار من المجتهدين . . . »\r\n","page_name":" 86 ","page_number":86},
  {"content":"\r\n\r\nقدّس‌سرّه كه از بزرگان علماء طهران بودند بحث مىفرموده‌اند .\r\nروابط صميميّت و محبّت از همان زمان بين ايشان و اين بزرگواران برقرار بوده است . در سفرى كه چند سال قبل به نجف أشرف مشرّف شده بودم و خدمت حضرت آية الله سيستانى رسيدم چون خود را معرّفى كردم ، ايشان بسيار مشعوف شده و فرمودند : « ما با يكديگر هم بحث بوديم و خاطرات بسيار خوبى داريم و اكنون با آمدن شما ، خاطرات آن زمان برايم يادآورى شد . » « 1 »\r\nاين صميميّت و احترام از برخى نامه‌هاى ايشان آشكار است . نامهء ذيل كه مربوط به سال 1397 هجرى قمرى و قبل از تشرّف علّامهء والد به أرض أقدس رضوى است ، پاسخ نامه‌اى است كه ايشان همراه با موسوعهء اوّل و دوّم از رسالهء رؤيت هلال به محضر آية الله سيستانى ارسال فرموده‌اند و آية الله سيستانى از موافقت نظر خود با ايشان و نپذيرفتن رأى مرحوم آية الله خوئى\r\n\r\n\r\n","description":"","footnote":"\r\n( 1 ) . از جمله خاطرات ايشان از مرحوم علّامهء والد قدّس‌سرّه كه نقل آن مناسب مقام است ، مطلبى است كه صديق مكرّم جناب حجّة الاسلام و المسلمين حاج شيخ محسن سعيديان زيدعزّه از حضرت آية الله سيستانى مدّظلّه نقل نمودند كه در سفرى كه در سالهاى أخير به محضر ايشان رسيده‌اند و از مرحوم علّامهء والد بحث شده است ، در تعريف و تمجيد از ايشان فرموده‌اند :\r\nيك‌بار ايشان از حضرت آية الله العظمى خوئى دعوت نمودند و من در معيّت حضرت آية الله خوئى به منزل ايشان رفتيم . آن منزل استيجارى بود و ايشان پس از چندى از آنجا به منزل ديگرى منتقل شدند . بعداً كه من مىخواستم خانه‌اى تهيّه كنم ، اتّفاقاً به همان منزل رفته و آن را بررسى نمودم و ديدم عجب مكان نامناسب و مخروبه‌اى است ، با خود مىگفتم : « آقاى حاج سيّد محمّدحسين با آن سيماى بشّاش و جذّاب كه هر كس او را ببيند ، خيال مىكند از ثروتمندان و مرفّهين است ، چطور چند سال در اين خانهء مخروبه زندگى كرده‌اند ؟ ! راستى كه تعجّب است از صبر و زهد و تقواى ايشان . » و به هر صورت آن خانه را براى سكونت خود نپسنديدم . زندگىكردن ايشان در آن خانه واقعاً نشانهء درجهء بالائى از زهد بود .\r\n","page_name":" 87 ","page_number":87},
  {"content":"\r\n\r\nرحمة الله عليه خبر مىدهند . از مضامين نامه ، مانند اظهار تأسّف از تماس علمى نداشتن فضلاء حوزه‌هاى علميّه با ايشان ، بلنداى مقام علمى علّامهء والد در ديد حضرت آية الله سيستانى روشن است .\r\n« بسمه تعالى و له الحمد و المجد\r\nمحضر مبارك حضرت آية الله آقاى حاج سيّد محمّد حسين تهرانى دامت‌بركاته\r\nبه‌عرض أنور عالى مىرساند بعد از اظهار مراتب ارادت و إخلاص ، اميد است كه هميشه موفّق به تأييدات غيبى بوده و در ظلّ عنايات خاصّهء حضرت بقيّة الله روحى له الفداء محفوظ و عموم مسلمين و لا سيّما الخواصّ منهم از علوم و معارف آن جناب مستفيض باشند .\r\nنامهء گرامى آن جناب زيارت شد و از مطالعهء دو رسالهء شريفه كه مشتمل بر تحقيقات عاليه و أنظار ساميه بوده بهره‌مند گرديدم . و دو بار ذكر خير حضرتعالى با حضرت استاد أعظم مدّظلّه‌العالى شد و معظّمٌ له از رسالهء ثانيه‌اى كه از ناحيهء ايشان تأليف شده و به نظر حقير رسيده بود استفسار فرمودند ، عرض كردم خوب است و لكن مقنع نيست و موجب تبدّل رأى حقير كه موافق مشهور است ، نشد .\r\nذكر خير جنابعالى با فضلائى كه با آنها ربط علمى دارم مىشود و تأسّف دارم كه چرا طورى نمىشود كه فضلا و حوزه‌هاى علميّه با آن جناب در تماس علمى باشند ، چنانچه حضوراً هم عرض شد .\r\nدر خاتمه استدعا دارم كه اين مهجور را در اوقات توجّه از دعا فراموش نفرمائيد .\r\nو السّلام عليكم و رحمةالله و بركاته\r\n27 شوّال المكرّم 97\r\nالأقلّ على الحسينى السّيستانى »\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n. . .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nاحترام به اساتيد\r\nرعايت ادب و تواضع و فروتنى در مقابل استاد علاوه بر اينكه از صفات محموده بوده و حكايت از طهارت و سلامت نفس متعلّم دارد ، از عوامل مهم در جلب توفيق و رسيدن به مدارج عالى علمى نيز مىباشد و رضايت و خشنودى استاد ، خود سبب گشوده‌شدن أبواب علم و دانش بر قلب متعلّم ميگردد .\r\nمتعلّمى كه آينهء دل او از زنگار كبر و غرور و ديگر صفات رذيله صيقل نيافته ، أنوار علوم و معارف بر دل او نمىتابد . چه بسيار متعلّمانى كه در اثر ترك ادب و تكبّر در مقابل استاد خود براى هميشه از تحصيل علم باز مانده و مورد قهر خداوند واقع شدند و از علوم استاد خود بهره‌اى نبردند و آنچه را آموخته بودند به نسيان و فراموشى سپردند .\r\nدر اين مقام مناسبت است جان خود را از رائحهء خوش كلام حضرت سيّدالعابدين علىّبن‌الحسين عليهماالسّلام در بيان پاره‌اى از حقوق استاد بر متعلّم ، معطّر سازيم ؛ تا راهگشاى أهل علم در طريق تحصيل علم و معرفت باشد و بعد از آن گوشه‌اى از سيرهء عملى حضرت علّامهء والد روحىفداه را در برخورد با اساتيدشان كه آينهء تمام نماى سيرهء أهل‌بيت عليهم السّلام مىباشد بيان كنيم ، بحوله و قوّته .\r\nاز حضرت امام زين‌العابدين عليه‌السّلام نقل شده كه فرمودند :\r\nوَ حَقُّ سآئِسِكَ بِالْعِلْمِ التَّعْظيمُ لَهُ وَالتَّوْقيرُ لِمَجْلِسِهِ وَ حُسْنُ الاسْتِماعِ إلَيْهِ وَالْإقْبالُ عَلَيْهِ وَأَلّا تَرْفَعَ عَلَيْهِ صَوْتَكَ وَ لا تُجيبَ أَحَدًا يَسْأَلُهُ عَنْ شَىْءٍ حَتَّى يَكونَ هُوَ الَّذى يُجيبُ وَ لا تُحَدِّثَ فى مَجْلِسِهِ أَحَدًا وَ لا تَغْتابَ عِنْدَهُ أَحَدًا وَ أَنْ تَدْفَعَ عَنْهُ إذا ذُكِرَ عِنْدَكَ بِسُوءٍ وَ أَنْ تَسْتُرَ عُيوبَهُ وَ تُظْهِرَ مَناقِبَهُ وَ لا تُجالِسَ لَهُ عَدُوًّا وَ لا تُعادىَ لَهُ وَليًّا .\r\nفَإذا فَعَلْتَ ذَلِكَ شَهِدَ لَكَ مَلَئِكَةُ اللَهِ بِأَنَّكَ قَصَدْتَهُ وَ تَعَلَّمْتَ عِلْمَهُ لِلَّهِ\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nجَل‌َّاسْمُهُ لا لِلنّاسِ . « 1 »\r\n« و حقّ كسى كه به آموزش و تربيت علمى تو مىپردازد اين است كه : او را بزرگ داشته و احترام نمائى و مجلس او را گرامى بدارى . به سخنانش نيكو گوش‌دهى و قلب و خاطر خود را به او سپرده و به وى توجّه نمائى تا بهرهء خود را از علم و دانش او استيفاء كنى . صدايت را بر او بلند نسازى و در پاسخ سؤال هيچ يك از شاگردان بر او پيشى نگيرى . در مجلس او با هيچ كس تكلّم ننموده و در محضر او از أحدى غيبت و بدگويى مكنى . اگر در حضور تو از استادت به بدى ياد شد از او دفاع كرده و عيوب وى را بپوشانى و خوبىها و محاسن او را ظاهر و آشكار نمائى و با دشمن او مجالست و با دوست او دشمنى نكنى .\r\nاگر اين حقوق را رعايت نمودى ، ملائكهء پروردگار شهادت خواهند داد كه تو تنها براى خدا قصد آن استاد را نموده و از او علم مىآموزى ، نه براى مردم . »\r\nبارى ، از خصلت‌هاى بارز ايشان ، خضوع و تواضع و ادب نسبت به اساتيدشان بود . سيرهء ايشان اين گونه بود كه هر چه را به عنوان حقّ و وظيفه تشخيص مىدادند بدان عمل مىنمودند و در عمل به فرمايشات أئمّهء أطهار عليهم السّلام و دستورات شرع ، امر ديگرى را لحاظ ننموده و مطيع و عبد محض بودند ؛ وقتى مىديدند در شريعت آمده است :\r\nمَنْ عَلَّمَنى حَرْفًا فَقَدْ صَيَّرَنى عَبْدًا . « 2 »\r\n« هر كس به من چيزى بياموزد مرا بندهء خود ساخته است . » همين يك\r\n\r\n\r\n","description":"","footnote":"\r\n( 1 ) . بحار الأنوار ، ج 2 ، ص 42 ، كتاب العقل و العلم و الجهل ، أبواب العلم ، باب 10 ، ح 6 .\r\n( 2 ) . علّامه والد دربارهء سند اين حديث در مهر تابان ، ص 108 بحث فرموده‌اند ؛ شهيد ثانى ( ره ) در منيةالمريد ، ص 243 ميفرمايد :\r\nقالَ النَّبىُّ صَلَّى اللهُ عَلَيهِ و ءَالِهِ : مَن عَلَّمَ أحَدًا مَسألَةً مَلِكَ رِقَّهُ . قيلَ : أيبيعُهُ وَ يَشْتَريهِ ؟ قالَ : ل بَل يَأمُرُهُ وَ يَنهاهُ . « رسول خدا صلّى الله عليه و آله وسلّم فرمودند : هر كس به ديگرى مسأله‌اى بياموزد ، مالك او ميگردد . از خدمت حضرت سؤال شد : آيا او را همچون بنده‌اى مىفروشد و مىخرد ؟ فرمودند : نه ، ولى ميتواند او را أمر و نهى نمايد . »\r\n","page_name":" 91 ","page_number":91},
  {"content":"\r\n\r\nجمله براى ايشان كافى بود تا نهايت احترام را به أساتيد خويش بنمايند .\r\nحتّى اگر از جهت ظاهر ، مقام علمى استاد از ايشان پائين‌تر بوده و يا از جهت مبناى فكرى با استاد خود همراه نبوده و يا در مقام نقد كلام ايشان بودند ، باز هم سرسوزنى از احترام و إكرام فرو گذار نمىكردند و ألبتّه اين خضوع و تواضع ساختگى و ظاهرى نبود ، بلكه واقعاً و قلباً نسبت به أساتيدشان متواضع بودند .\r\nعباراتى كه در ابتدا و انتهاى نامه‌هاى حضرت علّامهء والد روحىفداه به استاد خود حضرت آية الله خوئى رحمة الله عليه در نقد نظريّهء ايشان و لزوم اشتراك آفاق در رؤيت هلال آمده است و به مراتب از يك تعارف ساده و مرسوم بالاتر مىباشد ، به‌خوبى حكايت از تجليل و تكريم و تواضع و فروتنى قلبى ايشان در مقابل مقام استاد دارد .\r\nدر سال‌هاى آخر عمر شريفشان مطّلع شدند يكى از أساتيد دورهء هنرستانشان در قيد حيات‌اند ، لذا تصميم گرفتند به ديدار استادشان بروند . ما نيز در معيّت حضرت والد به منزل ايشان رفتيم . اين ديدار براى استادشان بسيار معجب بود ، چون علّامهء والد رضوان الله تعالى عليه با آن مقام و جامعيّت علمى و معنوى كه داشتند و آن آثار جلالت و بزرگى و عزّ و وقارى كه از سيماى پرفروغشان هويدا بود ، در برخورد با ايشان به جهت رعايت حقّ استادى ، نهايت تأدّب و تواضع را داشتند ، با اين كه استادشان مكلّا بود و ايشان در زىّ و هيئت علماء بودند .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nدر مجالسى كه در خدمت ايشان به ديدن برخى از أساتيد بزرگوارشان همچون مرحوم آية الله بهاءالدينى ، آية الله حاج شيخ مرتضى حائرى و آية الله حاج شيخ محمّدجواد سدهى اصفهانى مىرفتيم ، همين حالت خضوع و تواضع و احترام در ايشان كاملًا مشهود بود .\r\nگرچه آن بزرگواران نيز به تمام معنىالكلمه ، ايشان را تعظيم و تكريم كرده و فوق‌العاده احترام مىنمودند و هيچوقت مثل يك استاد و شاگرد برخورد نمىكردند ، و اين بدين جهت بود كه حضرت والد را مجتهد و فقيهى عميق‌الفكر و دقيق‌النّظر مىدانستند و از جهت عملى و معنوى در رتبهء والائى مىشمردند .\r\n\r\n","description":"","footnote":"","page_name":" 93 ","page_number":93},
  {"content":"\r\n . \r\n","description":"","footnote":"","page_name":" 94 ","page_number":94},
  {"content":"\r\n\r\nتبليغ و نشر علوم و معارف إسلام\r\nاز امام صادق عليه‌السّلام روايت شده است كه فرمودند :\r\nعَلَى كُلِّ جُزْءٍ مِنْ أجْزآئِكَ زَكَوةٌ واجِبَةٌ لِلَّهِ تعَالَى . . . وَ زَكَوةُ الْيَدِ الْبَذْلُ وَ الْعَطآءُ وَالسَّخآءُ بِما أَنْعَمَ اللَهُ عَلَيْكَ بِهِ وَ تَحْريكُها بِكِتابَةِ الْعِلْمِ وَ مَنافِعَ يَنْتَفِعُ بِها الْمُسْلِمونَ فى طاعَةِ اللَهِ وَالْقَبْضُ عَنِ الشُّرورِ . « 1 »\r\n« بر هر عضوى از أعضاى تو براى خداى بلند مرتبه زكاتى واجب است . . .\r\nو زكات دست اين است كه از نعمت‌هائى كه خداوند بر تو كرامت فرموده از روى طيب نفس و خاطر پاك و بخشش و جود و كرم انفاق كنى ، و آن را در كتابت و نوشتن علوم و معارف إلهى و حقائق ربّانى به‌حركت درآورى ، و آن را در منافعى كه مسلمانان در راه اطاعت خدا و عبوديّت از آن بهره مىجويند بكاربندى ، و دست خود را از شرور و بدىها منع نموده و نگاهدارى . »\r\nو نيز حضرت علىّ بن موسى الرّضا عليه‌السّلام مىفرمايند :\r\nيُقالُ لِلْعابِدِ يَوْمَ الْقِيَمَةِ : نِعْمَ الرَّجُلُ كُنْتَ ! هِمَّتُكَ ذَاتُ نَفْسِكَ وَ كَفَيْتَ النّاسَ مَؤونَتَكَ فَادْخُلِ الْجَنَّةَ .\r\nأَلا إنَّ الْفَقيهَ مَنْ أَفاضَ عَلَى النّاسِ خَيْرَهُ وَ أَنْقَذَهُمْ مِنْ أَعْدآئِهِمْ وَ وَفَّرَ\r\n\r\n\r\n","description":"","footnote":"\r\n( 1 ) . مصباح‌الشّريعة ، باب 22 : فى الزّكوة ، ص 97 .\r\n","page_name":" 95 ","page_number":95},
  {"content":"\r\n\r\nعَلَيْهِمْ نِعَمَ جِنانِ اللَهِ وَ حَصَّلَ لَهُمْ رِضْوانَ اللَهِ تَعالَى .\r\nوَ يُقالُ لِلْفَقيهِ : أَيُّها الْكافِلُ لِأَيْتامِ ءَالِ مُحَمَّدٍ الْهادى لِضُعَفآءِ مُحِبّيهِ وَ مَواليهِ ، قِفْ حَتَّى تَشْفَعَ لِكُلِّ مَنْ أَخَذَ عَنْكَ أَوْ تَعَلَّمَ مِنْكَ .\r\nفَيَقِفُ فَيَدْخُلُ الْجَنَّةَ مَعَهُ فِئامٌ وَ فِئامٌ حَتَّى قالَ عَشْرًا ، هُمُ الَّذينَ أَخَذوا عَنْهُ عُلومَهُ وَ أَخَذوا عَمَّنْ أَخَذَ عَنْهُ إلى يَوْمِ الْقِيَمَةِ ؛ فَانْظُروا كَمْ فَرْقٍ ما بَيْنَ الْمَنْزِلَتَيْنِ ؟ ! « 1 »\r\n« در روز قيامت به شخص عابد گفته مىشود : چه مرد خوبى بودى ! به خود مشغول بودى و زحمت و بار و گرانى خود را بر مردم نيفكندى ، پس داخل بهشت شو .\r\nآگاه باشيد ! همانا فقيه كامل ، كسى است كه خير و علوم خود را بر مردم مىگستراند و آنان را از مشرب وسيع و گواراى خود سيراب مىسازد و از دام‌هاى دشمنان رهانيده و نجات مىدهد ، و نصيب و بهرهء ايشان را از نعمت‌هاى بهشت‌هاى خداوند فراوان نموده و با هدايت و دستگيرى خود ، آنها را به مقام رضوان خدا مىرساند .\r\nدر روز قيامت به اين فقيه كامل گفته مىشود : اى آنكه در دار دنيا يتيمان آل‌محمّد را سرپرستى كرده و ضعيفان از دوستداران و مواليان أهل‌بيت را هدايت نمودى ، بايست تا براى هر كسى كه از خرمن فيض تو خوشه گرفته و از تو آموخته است ، شفاعت كنى !\r\nآن فقيه در مقام شفاعت مىايستد و با او داخل بهشت مىشوند جماعتى بسيار و باز جماعتى بسيار - و حضرت رضا عليه‌السّلام تا ده مرتبه فرمودند : وجماعتى بسيار - آن شفاعت شده‌ها ، همان كسانى هستند كه از علوم\r\n\r\n\r\n","description":"","footnote":"\r\n( 1 ) . منيةالمريد ، ص 117 و 118 .\r\n","page_name":" 96 ","page_number":96},
  {"content":"\r\n\r\nآن فقيه بهره‌مند شده و يا از شاگردان و تلامذهء آن فقيه تا روز قيامت مىباشند ! پس نظر كنيد و بنگريد چقدر تفاوت است بين منزلت عابد و منزلت فقيه ؟ ! »\r\n شهره كاريزى ست پر آب حيات * آب كَش تا بر دمد از تو نبات\r\nآب خضر از جوى نطق أوليا * مىخوريم اى تشنهء غافل بيا\r\nگر نبينى آب كورانه بفن * سوى جو آور سبو در آب زن\r\nچون شنيدى كاندرين جو آب هست * كور را تقليد بايد كار بست\r\nگر نبيند كور آب جو عيان * ليك بيند چون سبو گردد گران « 1 » \r\nحضرت علّامه والد معظّم قدّس الله نفسه الزّكيّة نيز از زمان طلبگى تا زمانى كه در طهران اقامت داشتند و مسجد قائم را اداره مىكردند مقيّد به تبليغ و منبر بودند .\r\nمىفرمودند : أوّلين بار براى تبليغ به رباطكريم رفتم . نزديكىهاى ظهر بود كه به آنجا رسيدم . رفتم داخل بازار و از يكى از دكاكين يك چهارپايه گرفتم و آن را وسط بازار گذاشتم و روى آن ايستادم و شروع كردم به خطبه خواندن :  بِسْمِ اللَّهِ الرَّحْمنِ الرَّحِيمِ   الْحَمْدُ لِلَّهِ رَبِّ الْعالَمِينَ  تا آخر ، طولى نكشيد كه مردم آمدند و اطراف ما مملوّ از جمعيّت شد و آن روز نزديك به دو ساعت صحبت كردم ! وقتى صحبتم تمام شد و پائين آمدم ، مردم آنجا آمدند و از من براى منبر دعوت كردند و من نيز آن أيّام را كه موسم إقامهء عزا و سوگوارى براى حضرت سيّدالشّهداء عليه‌السّلام و اولاد و أصحاب با وفاى آن حضرت بود ، در آنجا منبر رفتم و بسيار به من علاقمند شدند .\r\nهنگام برگشت طبق آنچه مرسوم‌است ، مردم آنجا خواسته بودند وجهى را به عنوان هديّه تقديم كنند كه ألبتّه ايشان قبول نفرموده بودند ؛ و بطور كلّى\r\n\r\n\r\n","description":"","footnote":"\r\n( 1 ) . مثنوىمعنوى ، أبياتى منتخب از ص 310 .\r\n","page_name":" 97 ","page_number":97},
  {"content":"\r\n\r\nهيچ وقت در ازاء منبر چيزى نگرفته و قبول نمىكردند .\r\nزمانى كه در طهران ادارهء مسجد قائم را برعهده گرفته بودند ، از همان كودكى دست ما را مىگرفتند و همراه خود به مسجد مىبردند و ما هميشه پاى منبرهاى ايشان بوديم . مقيّد بودند كه به نمازجماعت اكتفاء نكنند ، بلكه براى مردم معارف و مكارم أخلاق و أحكام را بيان كنند ؛ فلذا در أيّام ماه مبارك رمضان و يا أيّام ديگرى كه ممهّد و مهيّا براى بيان معارف بود منبر مىرفتند - ألبتّه گاهى از ديگران نيز دعوت مىشد - منبرهائى پربار آن هم با بيان مفصّل و طولانى كه معمولًا بين يك‌ساعت‌ونيم تا دوساعت طول مىكشيد و گاهى از دوساعت نيز تجاوز ميكرد .\r\nشب‌هاى سه‌شنبه تفسير آيه نور را مىگفتند . روزهاى جمعه صبح كه از منزل خارج مىشدند و به مسجد تشريف مىبردند تا ظهر در مسجد مىماندند و بعد از إقامهء نماز مراجعت مىكردند ، در اين فاصلهء زمانى كه حدود چهار تا پنج ساعت را استيعاب ميكرد جلسهء قراءت قرآن و بيان معارف بود كه با أذان ظهر و نماز خاتمه مىيافت .\r\nمطالب و مباحث مورد نظر را با بيانى جذّاب و شفّاف و متوالى طرح مىنمودند . آيات قرآن كريم و روايات وارده از أئمّهءطاهرين عليهم السّلام و حكايات و سرگذشت‌هاى مستند از علماء ربّانى و اولياء إلهى و أشعار عرفاى ذوىالقدر و الإكرام در بيان محبّت به حضرت حقّ و معارف أصيل را ، با حفظ نظم و ارتباط منطقى آنها با سبكى بديع و دلنشين در سلك بيان مىآوردند ، و مستمعين خصوصاً در شبهاى سه‌شنبه بدون اينكه در خود احساس ملال و خستگى كنند يا گذر زمان را متوجّه شوند از اين شريعهء علوم ربّانى توشه مىگرفتند .\r\nنمازگزاران مسجد تنها كسبه و أهل آن محل نبودند ، بلكه مسجد در\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nنقطه‌اى از شهر قرار گرفته بود كه أطبّاء و مهندسين و دانشجويان دانشگاه‌ها نيز به مسجد آمدوشد داشتند و در بين صفوف نماز قرارمىگرفتند و زمانى كه حضرت علّامه منبر تشريف مىبردند با دل و جان و كمال توجّه به سخنان ايشان گوش مىدادند و قلب خود را از آن معارف حقّه اشباع مىكردند ؛ آنچنان كه آثار رضايت و خرسندى كاملًا از سيماى آنان مشهود بود و بعضى از آنها بعد از منبر سؤالات خود را مطرح كرده و جواب مىشنيدند .\r\nبارى ، مسجد قائم مسجد نور بود ، مسجد علم و فضيلت و تقوى بود . در زمانى كه مردم ، منغمر در كثرات بودند از آن نداى توحيد بلند شد . در زمانى كه مردم ، اسير ديو پليد اهريمن بودند و در باتلاق شهواتِ حاصل از زندگى مدرن و تبعيّت از فرهنگ غرب فرورفته‌بودند ، نداى حركت براى ساختن و بناى مدينهء فاضله از آنجا طنين‌انداخت .\r\nحقير به خاطر دارم در زمان طفوليّت هرگاه به مسجد قائم مىآمديم يا از كنار آن رد مىشديم ، حال نشاط و انبساطى به من دست مىداد و جان و روحم از صفا و نورانيّت آن مكان شريف مصفّى و نورانى مىگشت ، ولى همين كه از آنجا عبور مىكرديم و به چند قدمى بعد از چهارراه كه سينمائى بود مىرسيديم ، حال قبض شديدى عارض مىشد .\r\nمسجدى كه دور از هر گونه ريا و پيرايه‌هاى دنيوى و بر كنار از هياهو و غوغا ، نمازگزاران و دوستان صادق و يكدل و مهربان همچون پروانه به دور آن آفتاب حلقه مىزدند . گاهى قراءت قرآن و اشك چشم بود ، و زمانى دوش به دوش يكديگر رو به سوى معبود حقيقى كرده و در برابر خداى خود به ركوع و سجود مىايستادند ، و زمان ديگر از آن چراغ فروزان علم و معرفت نور مىگرفتند . صفا و صميميّت و عطوفت و تواضع و ايثار آنان هر تازه واردى را به خود جذب ميكرد و نورانيّت آن دلهاى پاك و آن مكان مقدّس ملموس و مشهود\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nبود .\r\nايشان زمانى هم كه به مشهد مقدّس رضوى على ثاويها آلاف التّحيّة و الثّنآء مشرّف شده و بارگاه ملائك پاسبان حضرت علىّ بن موسى الرّضا عليهماالسّلام را ملجأ و مأمن خود قرار داده و بار نياز خود را بر آستان آن حضرت فرود آوردند ، ممحّض در تحرير و كتابت و تأليف دورهء علوم و معارف اسلام شدند .\r\nمىفرمودند : « چون انقلاب عظيم ايران بر أساس نهضت اسلام و قرآن روى داده و مردم و جوانان تشنهء اسلام و قرآن و معارف آن هستند ، بر خود حتم و فرض نموده‌ام كه يك دوره از علوم و معارف اسلام را به زبان فارسى بنگارم ، تا هر چه سريع‌تر بدست مردم مسلمان ايران برسد و روحشان از اين علوم أصيله سيراب گردد . بسيارى از جوانان كه سابق اهل سينما بودند ، به بركت انقلاب اسلامى آمده‌اند و أهل مسجد و جبهه و جهاد شده و جانشان را در طبق اخلاص گذاشته‌اند ، ما بايد معارف را به ايشان برسانيم و غذاى معنوى آنها را كه همان حقيقت اسلام است به‌دستشان برسانيم . اين عشق و شورى كه اكنون در جوانان و عموم مردم مشاهده مىشود ، محصول هيجان‌ها و فضاى حوادث انقلاب است ، و چون بسيارى از اين افراد داراى پشتوانه‌هاى اعتقادى و فكرى استوارى نيستند ، اگر ما پايه‌هاى اعتقاديشان را محكم نكنيم ، پس از چندى اين شور فرومىنشيند و حال و هواى مردم تغيير مىكند . در زمان فعلى راه حفظ و نگاهدارى از اين انقلاب ، تأمين غذاى فكرى و معنوى اين مردم است كه وظيفهء عالمان دينى مىباشد . »\r\nلذا درب منزل مطلقاً بسته بود ، با أحدى ملاقات نداشتند . چه بسا افرادى كه در مناصب حكومتى بودند و از ايشان وقت ملاقات مىخواستند امّا ايشان قبول نكرده و مىفرمودند : « ما اين مختصر عمرى كه داريم بايد صرف اين\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nمعارف بشود . »\r\nگاهى كه بعضى از آشنايان به منزلشان مىآمدند ، مىفرمودند : « شما ميهمانها را به داخل منزل راهنمايى كرده و از آنان به نحوى شايسته پذيرائى كنيد . » البتّه اگر واردين از أرحام بودند ، ايشان از باب صلهء رحم تشريف آورده و با آنها ديدن مىنمودند .\r\nبارها از ايشان تقاضاى تدريس شد و طلّاب و ارادتمندانشان مشتاق و راغب بودند كه ايشان جلسهء درسى دائر كنند ، حتّى برخى از قم پيغام مىدادند و سفارش‌مىكردند كه اگر ايشان درس شروع كردند به ما اطّلاع دهيد تا به مشهد آمده و در حلقهء درسشان شركت كنيم !\r\nامّا ايشان همهء اين درخواست‌ها را رد كرده ومىفرمودند : « در تمام اوقات مشغول تأليف دورهء علوم و معارف هستم ، اگر تحرير اين كتاب‌ها تمام شد و عمرى بود بعد از آن إن‌شاءالله درس را شروع مىكنيم . »\r\nسيرهء ايشان در تمام اين دوران اين چنين بود كه از طلوع آفتاب به مكتبهء خود در بيرونى تشريف برده و تا زوال شمس و أذان ظهر بدون توقّف و درنگ ، مشغول مطالعه و كتابت بودند . هنگام أذان ظهر به اندرونى آمده نمازشان را مىخواندند و مختصر غذائى تناول مىكردند و پس از كمى استراحت دوباره به مكتبه رفته و يكسره تا غروب مىنوشتند . هنگام غروب به نماز و عبادت مشغول مىشدند و بعضى شبها دوباره چندساعتى مطالعه يا تأليف داشتند .\r\nقبل از خواب غذاى ساده‌اى مثل نان‌وپنير تناول نموده و به استراحت مىپرداختند تا سه‌ساعت و يا دوساعت‌ونيم به أذان صبح كه بيدار شده و مشغول عبادت و مناجات و رازونياز مىشدند و ديگر تا ظهر نمىخوابيدند .\r\nو برنامهء ايشان همينطور بود تا اين اواخر كه أطبّاء قلب ، ايشان را از مطالعه و كتابتِ بسيار منع كردند و ايشان كمى حجم مطالعات و تأليف را تقليل\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nدادند .\r\nآرى ! حضرت ايشان ، مصداق أعلى و حقيقى طالب علم در اين روايت شريفه بودند كه :\r\nمَنْهومانِ لا يَشْبَعانِ طالِبُ عِلْمٍ وَ طالِبُ دُنْيا . « 1 »\r\n« دو گرسنه هرگز سير نمىشوند ، يكى جويندهء علم و ديگرى طالب دنيا . » حقيقةً عاشق و شيفتهء علم بودند ، حتّى هنگام خواب و استراحت با كتاب به بستر مىرفتند و مدّتى مطالعه كرده و بعد مشغول به أذكار خواب مىشدند .\r\nدورهء شريفهء علوم و معارف اسلام ثمرهء همان مجاهدتها و بيدارىها و مشقّت‌هائى است كه ايشان در طول دوران تحصيل و عمر شريف خود متحمّل شدند ، دورهء علوم و معارفى كه هر ورقى از اوراق زرّين آن خود مكاشفه‌اى إلهى است ، چرا كه پرده از علم و حيات و قدرت و اراده و اختيار حضرت حقّ برمىدارد .\r\nعلماء ربّانى و سالكان راه رفته ، گمشده و مقصود خويش را در ميان سطور نورانى آن مىيابند و كلمات طيّبه و نورانى آن ، سوختگان عالم را آتش مىزند و عاشقان دل‌سوخته و دل‌خسته را كه در آتش هجران مىسوزند تسكين مىدهد و آرام و قرار مىبخشد .\r\nعجيب است كه هر گاه انسان چند ورقى از آن را مىخواند ، رين و چرك معاصى و كدورات عالم طبع و كثرت را از دل‌ها مىزدايد و او را به سوى خدا و عالم نور و اطلاق و تجرّد سوق مىدهد ؛ آرى ! اين نيست مگر اينكه اين كلمات إلهيّه و عبارات عرشيّه از مصدر ولايت و آبشخوار توحيد سرچشمه گرفته كه سوزش و عطش باطنى تشنه‌كامان زلال حقائق ربّانى و معارف إلهيّه را فرو مىنشاند .\r\n\r\n\r\n","description":"","footnote":"\r\n( 1 ) . نهج‌البلاغة ، ص 556 ، كلمات قصار ، شماره 457 .\r\n","page_name":" 102 ","page_number":102},
  {"content":"\r\n\r\nاهتمام به كتاب\r\nكتاب ، نزهتگاهى است كه عالمان محقّق در بوستان‌ها و حديقه‌هاى آن به تفرّج پرداخته و جان خود را از عطر خوش رياحين و گل‌هاى زيباى آن صفا و طراوت مىدهند و از ميوه‌هاى عذب و شيرين و گواراى آن تناول مىكنند و روح خود را قوّت و نيرو مىبخشند .\r\nهمچنانكه حضرت أميرالمؤمنين عليه‌السّلام فرمودند :\r\nالْكُتُبُ بَسآتينُ الْعُلَمآء « 1 »\r\n. « كتابها ، باغها و بوستانهاى عالمانند . »\r\nكتاب در دل خود ، ميراث ماندگار عالمان راستين را به همراه دارد كه طالب علم با آن انس گرفته و با او به صحبت مىنشيند و از آن گنجينهء مكتوب كه ميراث گذشتگان است جواهر علوم و معارف و اخلاق را بدست آورده و صيد مىنمايد .\r\nو چون بازار علم و معرفت كساد مىشود و به جاى آن بازار خودفروشى و ريا و دغل رواج مىيابد ، با آن به خلوت نشسته و مصاحبت با آن را بر مجالست با جاهلان و أبناء دنيا ، ترجيح مىدهد . نقل است كه جاهلى بر يكى از عالمان كه در مكتبهء خود ، تنها مشغول مطالعه بود وارد شد و گفت : تنهايى ؟ ! آن عالم در پاسخ گفت : اينك تنها شدم !\r\nآرى در چنين دورانى است كه طالب علم با خود اين چنين ترنّم مىكند :\r\n حاليا مصلحت وقت در آن مىبينم * كه كشم رخت به ميخانه و خوش بنشينم \r\n جام مىْ گيرم و از أهل ريا دور شوم * يعنى از أهل جهان ، پاك دلى بگزينم \r\n\r\n\r\n","description":"","footnote":"\r\n( 1 ) . غرر و درر آمدى ، رقم 6178 .\r\n","page_name":" 103 ","page_number":103},
  {"content":"\r\n\r\n جز صراحىّ و كتابم نبود يار و نديم * تا حريفان دغا را به جهان كم بينم « 1 » \r\nاز مفضّل‌بن‌عمر روايت است كه : قَال لى أبوعَبْدِاللَهِ عَلَيْه‌ِالسَّلامُ :\r\nاكْتُبْ وَ بُثَّ عِلْمَكَ فى إخْوانِكَ ، فَإنْ مِتَّ فَأَوْرِثْ كُتُبَكَ بَنيكَ ؛ فَإنَّهُ يَأْتى عَلَى النّاسِ زَمانُ هَرْجٍ لايَأنِسونَ فيهِ إلّابِكُتُبِهِمْ . « 2 »\r\nمفضّل ميگويد : « امام صادق عليه السّلام به من فرمودند : اى مفضّل ، علوم خود را در قيد كتابت بياور و آن را ميان برادران دينى خود منتشر ساز . و اگر از دنيا رفتى كتاب‌هايت را براى فرزندانت به ميراث بگذار ؛ زيرا زمان فتنه و هرج‌ومرجى بر مردم خواهد آمد كه در آن تنها با كتابهاى خود انس مىگيرند . »\r\nحضرت علّامهء والد رضوان الله تعالى عليه به كتاب و مطالعهء آن بسيار علاقمند بوده و هر فرصتى را براى مطالعه و كتابخوانى مغتنم مىشمردند و لذا بيشتر اوقات ايشان در مكتبه مىگذشت .\r\nدر هر علم و فنّى از علوم اسلامى كه وارد مىشدند به صورت مبسوط و گسترده ، مطالعه و تحقيق داشتند ؛ آنچنانكه دوره‌هاى متعدّدى از تفسير قرآن كريم و فقه را به طور كامل ، و كتب بسيار زيادى را در زمينهء سِيَر و تواريخ ، حديث ، عرفان و حكمت و كلام و . . . مطالعه كرده بودند . حتّى تا أواخر عمر شريفشان با كتابهائى مانند : تذكرةالفقهاء علّامهء حلّى و مسالك‌الأفهام شهيدثانى و رياض‌المسائل آقا سيّدعلى طباطبائى و مستندالشّيعة ملّا احمد نراقى رحمة الله عليهم أجمعين مأنوس بوده و به مطالعهء آنها مداومت داشتند ، با اين‌كه بسيارى از اين كتابها را از باى بسم الله تا تاى تمّت خوانده بودند و به\r\n\r\n\r\n","description":"","footnote":"\r\n( 1 ) . ديوان‌حافظ ، غزل 338 ، ص 151 .\r\n( 2 ) . اصول‌الكافى ، ج 1 ، ص 52 ، كتاب فضل‌العلم ، باب رواية الكتب و الحديث و فضل‌الكتابة ، ح 11 .\r\n","page_name":" 104 ","page_number":104},
  {"content":"\r\n\r\nعلّت همّت عالى و تسلّط بر علوم مختلف و حدّت ذهن و نبوغى كه داشتند ، بسيار سريع و با دقّت مطالعه مىنمودند ؛ به عنوان مثال مىفرمودند : در نجف در يك ماه رمضان كه دروس تعطيل بود ، يك دور كتاب رياض‌المسائل را مطالعه نمودم . از اينرو كتابخانهء ايشان با داشتن بيش از هفت هزار جلد كتاب ، با تمام عناوين علوم اسلام و در برگرفتن كتاب‌هايى نفيس و كمياب ، در نوع خود كتابخانه‌اى كامل و كم‌نظير بود .\r\nكتابهاى مورد نياز خود را فهرست كرده و نزد كتاب‌فروشىهاى معروف طهران مثل مرحوم آقاى كتابچى يا كتاب‌فروشى شمس كه در شمس‌الإماره واقع بود ، مىسپردند تا آنها را برايشان تهيّه كنند . آنان نيز زمانى كه كتابخانه‌هاى قديمى را خريدارى مىكردند ، اگر كتابهاى درخواستى ايشان در ميان كتابهاى خريدارى شده بود ، برايشان كنار مىگذاشتند . گاه مىشد كه ايشان براى تهيّهء يك كتاب كه مورد نيازشان بود ، چندين ماه مترصّد و منتظر مىماندند تا بالأخره پيدا مىشد .\r\nحضرت علّامه رضوان الله تعالى عليه ، نسبت به ميراث مكتوب و كتب علماى اسلام ، غيرت خاصّى داشته و آنها را ناموس إسلام و مسلمين مىدانستند ، و از اين أمر به شدّت متأثّر و ناراحت بودند كه اجانب و بيگانگان به قصد يغماى سرمايه‌هاى علمى و معنوى ما كه بهترين دليل بر عزّت و شرافت و تقدّم إسلام و مسلمين در علوم و تمدّن أصيل مىباشد ، به ايران و سائر بلاد مسلمين آمده و بعضاً در مقابل خريد آنها مبلغ گزافى را پيشنهاد مىكنند تا صاحبان آنها را تطميع كرده و به فروش راضى سازند و بالأخره آن كتابها را خريده و با خود به بلاد كفر مىبرند و بعد از استفاده ، آن كتابها را در موزه‌هاى خود در معرض ديد و نمايش بازديدكنندگان قرار مىدهند و ملّت إسلام را به فقر علمى و فرهنگى مبتلا مىكنند .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nيك روز در معيّت ايشان به يكى از كتاب‌فروشىهائى كه به آن ، كتاب سفارش مىدادند رفتيم ، حضرت آقا از كتاب درخواستى خود سؤال فرمودند ، صاحب كتاب فروشى عرض كرد : آقا ! كتاب شما را پيدا كرديم ولى چندى قبل به يكى از مشترىهاى خارجى فروختيم !\r\nحضرت آقا به ايشان اعتراض كرده و فرمودند : « آقا ! اين كتابها ناموس إسلام و مسلمين است ! همانطور كه انسان از ناموس خود حراست و پاسدارى مىكند و اجازه نمىدهد كه شخصى اجنبى و بيگانه به حريم او تعدّى نمايد و متعرّض ناموس او شود يا او را با خود ببرد ، بايد از اين كتابها نيز كه سرمايهء علمى و معنوى ملّت إسلام و ناموس آن است حراست نمود ، نه اينكه آن را به اجنبى داد ! » « 1 »\r\nو بارها ما را نسبت به حفظ و پاسدارى و نگهدارى علوم و كتب سلف صالح گوشزد مىكردند ؛ چنان كه عبيد بن زراره از امام صادق عليه‌السّلام روايت مىكند كه آن حضرت فرمودند :\r\nاحْتَفِظوا بِكُتُبِكُمْ فَإنَّكُمْ سَوْفَ تَحْتاجونَ إلَيْها . « 2 »\r\n« از كتابهاى خود پاسدارى كنيد و آنها را براى خود نگهداريد ، زيرا در آيندهء نزديك به آنها محتاج و نيازمند مىشويد . »\r\nخود ايشان نيز از كتابها و آثار برجاى مانده از گذشتگان ، مراقبت كامل نموده و در حفظ و حراست از آنها مىكوشيدند و به إحياء تراث علمى شيعه اهتمام تامّى داشتند ، در دورهء علوم و معارف إسلام بسيارى از مطالبى را كه به\r\n\r\n\r\n","description":"","footnote":"\r\n( 1 ) . در كتاب شريف امام‌شناسى ، ج 9 ، ص 28 ، شبيه همين تعابير را در ضمن داستان مفصّلى از دائى پدرشان مرحوم آية الله علّامه آقا ميرزامحمّد طهرانى رضوان الله عليه دربارهء كتاب الدّر النّظيم فى مناقب الأئمّة اللهاميم نقل فرموده‌اند .\r\n( 2 ) . الكافى ، ج 1 ، كتاب فضل‌العلم ، باب رواية الكتب و الحديث و فضل‌الكتابة ، ص 52 ، ح 10 .\r\n","page_name":" 106 ","page_number":106},
  {"content":"\r\n\r\nراحتى مىشود از قلم مبارك خود إنشاء نمايند ، از كتب گذشتگان و با عبارات ايشان نقل مىنمودند و بواسطهء نقل مطالب آنها و ارجاع به آن كتب ، ياد بسيارى از علماى سابق را در خاطره‌ها زنده كرده و ارزش علمى و معنوى آنان را به جامعهء اسلام و معاهد علمى شناساندند و صاحبان آنان را در جاىجاى تأليفاتشان ستوده و مدح و ستايش نمودند ، تا مسلمانان و به‌خصوص جوانان به اصالت مكتب خود كه از عالم توحيد سرچشمه مىگيرد پىبرده و بر خود ببالند و پستى و حقارت فرهنگ بىاساس و بىبنيان و عفن و متعفّن غرب و ديگر مذاهب تحريف شده و از واقع به دور افتاده را دريافته و از آنها اعراض كنند . و با وجود اين فضليت‌ها و ارزشها ، ديگر براى اثبات هويّت خود محتاج به استخوان‌هاى پوسيده و كاسه‌ها و كوزه‌هاى شكستهء نياكان جاهلى خود نباشند .\r\nيك نمونه از سيرهء عملى ايشان در احياء و زنده‌نگه‌داشتن اين آثار ، إهداء و ترغيب به مطالعهء آنها بود . معمولًا اگر مىخواستند به فرزندان و يا دامادهاى خود هديّه دهند ، هديّهء ايشان كتاب بود . و چون نظرشان بر اين بود كه طلبه ، عمدهء مطالعه‌اش در دوران تحصيل در كتب درسى متمركز باشد ، كتابهاى درسى و حواشى آنها ، مانند حواشى قوانين يا حواشى رسائل مانند أوثق‌الوسائل و يا حواشى مكاسب مانند حاشيهء سيّد را تهيّه نموده و هديّه مىدادند . ولى در دوران پس از تحصيل از كتابهاى ديگر اهداء مىفرمودند ، مثلًا به مناسبت ازدواج حقير ، يك دوره بحار الأنوار با قطع رحلى از طبع كمپانى هديّه دادند .\r\nاز نقطه نظر ظاهر نيز ايشان در حفظ و نگهدارى كتاب ، بسيار ظريف و با دقّت عمل مىنمودند ؛ كتاب را به آرامى ورق زده و در برداشتن و گذاشتن آن احتياط مىكردند . كتابهائى را كه در أثر گذر زمان ، دوخت آنها باز و شيرازهء آنها از هم گسسته بود براى صحّافى و تجليد مجدّد در بهترين شكل و شمائل به صحّافان زبردست مىسپردند .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nعنوان و نام مؤلّف و شمارهء مجلّد كتاب‌ها را با خطّى خوش و زيبا مىنوشتند و با ظرافت بر عطف كتب مىچسباندند و از نمايه‌هائى كه بر عطف كتب زده‌اند مىتوان به ميزان دقّت و ظرافت ايشان در امر كتاب پى برد .\r\nنسبت به كتاب كه در واقع روح و وجود علمى مؤلّف است ، احترام گذاشته ، از قرار گرفتن آن در پائين پا احتراز مىنمودند و مقيّد بودند آن را در جائى گذارند كه احترام آن حفظ شود .\r\nو از ميان كتابها ، آن كتبى كه مشتمل بر معارف حقّه و مطالب عاليه بود يا توسّط بزرگان أهل معنى و تهذيب و طهارت تأليف شده بود ، در نظر ايشان بسيار عزيز بوده و از حرمت خاصّى برخوردار بودند ؛ مانند كتابهاى صدرالمتألّهين شيرازى ، شهيدين ، نراقيّين ، علّامهء حلّى ، شيخ طوسى ، فيض‌كاشانى و أمثالهم كه آنها را بسيار مىستودند .\r\nبه همين منوال اگر مىخواستند كتاب‌ها را روى هم بگذارند ، آنها را بر أساس شرافت علوم و شرافت مؤلّفين و مصنّفين آنها نظام مىدادند ؛ قرآن كريم روى همهء كتابها قرار داشت ، و بعد تفسير و كتب حديث و سپس كتب حاوى عرفان و حكمت و . . . و دقّت مىنمودند كه كتابى كه شرافتش بيشتر است زير كتاب ديگر قرار نگيرد .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nفصل دوّم : توصيه‌ها و رهنمودهائى به طالبين علم\r\n\r\n","description":"","footnote":"","page_name":" 109 ","page_number":109},
  {"content":"\r\n . \r\n","description":"","footnote":"","page_name":" 110 ","page_number":110},
  {"content":"\r\n\r\nترغيب به تحصيل علم در حوزه و شرائط آن\r\nعلم دين أشرف و أفضل علوم و ضامن سعادت دنيا و آخرت انسان است . از اين رو حضرت علّامهء والد قدّس الله نفسه القدسيّة ، فرزندان خود و آشنايان را براى طلب و تحصيل اين علم ، بسيار ترغيب و تشويق نموده و بدان سفارش مىفرمودند .\r\nزيرا تفقّه در دين و انذار و تخويف مردم از شرك و بت‌پرستى و متابعت هوا و هوس و دعوت آنان براى حركت در سبل سلام و همنوائى با ناموس كلّى عالم هستى در ترنّم به نغمهء توحيد ، از أهمّ واجبات و تكاليف شرعيّه مىباشد كه در هر زمان بايد گروهى از مؤمنان براى انجام اين واجب قيام كنند تا حدّى كه اين عدّه حتّى حقّ شركت درجهاد را نداشته و بايد به جاى آن به تحصيل بپردازند . و اين معنا به خوبى از آيه كريمهء سورهء توبه ، معروف به آيه نَفْر استفاده مىشود « 1 » :  وَ ما كانَ الْمُؤْمِنُونَ لِيَنْفِرُوا كَافَّةً فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ \r\n\r\n\r\n","description":"","footnote":"\r\n( 1 ) . تفصيل اين مطلب را مرحوم علّامهء والد قدّس‌سرّه ، در جلد دوّم ولايت فقيه در حكومت اسلام ، ص 184 و 185 بيان فرموده‌اند .\r\n","page_name":" 111 ","page_number":111},
  {"content":"\r\n\r\n يَحْذَرُونَ .  « 1 »\r\n« همهء مؤمنين چنين حقّى ندارند كه كوچ كنند ؛ چرا از هر قبيله و گروهى افرادى از آنها براى تعلّم فقه و احكام دين و معرفت قرآن و عرفان إلهى و دين‌شناسى و بصيرت در إسلام كوچ نمىكنند تا در دين فقيه شوند و چون به سوى أهل و قوم و خويشاوندان خود برگردند آنان‌را از عذاب خدا بترسانند به اميد آنكه آنها حذر كنند و متنبّه گردند و دست بردارند . »\r\nايشان غرض و هدف از حوزه‌هاى علميّه را تربيت فقيه عارف‌بالله مىدانستند و معتقد بودند فارغ‌التّحصيل حوزه بايد فقيهى خبير و بصير و جامع حكمت نظرى و عملى باشد تا در زمان غيبت كه دست قاطبهء مردم از امام زمان عجّل الله تعالى فرجه الشّريف كوتاه است در حدّ خود بر منهاج آن حضرت عمل نموده و امر هدايت مردم را به دست گيرد . لذا براى كسانى كه قصد ورود به حوزه و تحصيل علوم راستين را داشته و مىخواهند در سلك متعلّمان علوم أهل‌بيت عليهم السّلام و شاگردان مكتب آنان درآيند ، شرائطى را لازم مىدانستند :\r\nأوّلًا : كسى كه قصد تحصيل اين علوم أصيله را دارد ، بايد خوش‌فهم و خوش‌استعداد و داراى قواى فكريّه و حافظه‌اى خوب باشد ؛ چرا كه دروس حوزه عميق و سنگين و مشكل است و فاقد اين شرط ولو اينكه مجدّ هم باشد ، تاب نياورده و تحمّل نخواهد كرد ، فلذا يا درس را رها مىكند و يا اگر بماند علم او سبك و كم‌مايه مىشود و براى جامعه مفيد نخواهد بود .\r\nو ثانياً : بايد فردى كوشا و مجدّ و درس‌خوان باشد ، در غير اين صورت اگرچه داراى استعداد هم باشد ، در اثر تكاهل و تنبلى عمر خود را تباه و ضايع\r\n\r\n\r\n","description":"","footnote":"\r\n( 1 ) . آيه 122 ، از سورهء 9 : التوبه .\r\n","page_name":" 112 ","page_number":112},
  {"content":"\r\n\r\nنموده و در نتيجه دست خالى خواهد ماند .\r\nو ثالثاً : عشق و علاقه و شور و نشاط براى دروس حوزوى داشته باشد ؛ زيرا موفّقيّت در هر كارى مرهون عشق و علاقه و شور و نشاط است .\r\nطالب اين علم بايد ساليانى متمادى شب و روز و غالباً در غربت و هجرت از موطن خود ، مشغول به تحصيل باشد تا نهال فقاهت در وجود او رشد نموده و به ثمر بنشيند . مشكلات فراوان و شدائد و سختىهائى كه در اين مسير وجود دارد همه نيازمند صبر و استقامت و بردبارى است و اين عشق و نشاط است كه مشكلات راه را هموار و شدائد و سختى آن را بر طالب عاشق ، آسان مىنمايد .\r\nحال از ميان صدها طلبه كه واجد اين شرائط هستند و در اين مضمار قدم مىگذارند ، آنان كه در ميان راه آفت نخورده و به مرحلهء دروس عاليه رسيده و آن را نيز با موفقيّت گذرانده و به سر منزل مقصود برسند ، أعَزُّ مِنَ الكِبريتِ الأحمَر مىباشند .\r\nحضرت علّامه والد معظّم رضوان الله تعالى عليه مىفرمودند : جهت استعداد و علاقهء فرزندان خود را تشخيص دهيد و استعداد آنها را در همان جهت شكوفا و بارور كنيد . هيچ كارى را بر فرزندان خود تحميل نكنيد . اگر فرزند شما به صياغت و انگشترسازى علاقه دارد ، او را در همان جهت تشويق نماييد تا يك انگشترساز حاذق و ماهر شود و اگر مثلًا به مكانيكى علاقمند است بايد يك مكانيك ماهر و زبر دست شود ؛ زيرا كه مؤمن در هر فنّى كه داخل مىشود بايد در آن فنّ بهترين و ماهرترين باشد .\r\nسيرهء ايشان رحمة الله عليه در مورد ما نيز همينطور بود . ورود به حوزه و تحصيل اين علم را بر ما تحميل نفرمودند ، بلكه محاسن و محامد اين علم و عالمان به آن را برايمان بيان مىكردند و مىفرمودند : اين راه ، راه جدّ شما حضرت رسول‌الله صلّى الله عليه و آله مىباشد و اين علوم همه از آن چشمهء\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nفيّاض و جوشان علم خدا ، جارى و سرازير شده است . شما با آمدن در اين راه ميراث‌دار رسول خدا صلّى الله عليه و آله مىشويد ، جان شما از علوم و معارف قرآن سيراب مىشود و عالم به علوم آل‌محمّد عليهم السّلام مىشويد .\r\nمىفرمودند : شما اگر مثلًا طبيب حاذقى هم بشويد متكفّل سلامت بدن و جسم مردم مىشويد ، ولى اگر فقيه شويد طبيب نفوس مردم شده ، از نقطه نظر ظاهر ، دنياى آنها را با سلامت روح و روانشان آباد مىگردانيد و از نقطه نظر باطن نيز از آنها دستگيرى نموده و أمراض باطنى آنها را علاج مىكنيد . همان قدر كه روح بر بدن شرافت دارد ، علوم متعلّق به روح نيز بر علوم متعلّق به جسم شرافت و فضيلت دارد .\r\nبا اين كلمات دلنشين ايشان ، اگر در وجود ما علاقه و شور و نشاط ايجاد مىگشت و يا علاقه‌اى كه از قبل بود ، تشديد مىشد ، با اختيار در اين راه قدم مىگذاشتيم و الّا ما را اجبار نمىكردند . به كسانى هم كه مايل بودند فرزندان آنها از أهل علم شوند مىفرمودند : آنها را اجبار نكنيد بلكه به همين نحو محاسن و محامد آن را براى نورديدگان خود بيان كنيد تا با ميل و اراده و علاقهء خود در اين راه وارد شوند .\r\nالبتّه بعد از ورود در اين راه و مزيّن شدن به كسوت اهل علم ، سفارشات بسيارى به اشتغال تام به دروس مىنمودند و مىفرمودند : « تحصيل علم تكليف شرعى است و رسول خدا صلّى الله عليه و آله وسلّم و أئمّهء هدى عليهم السّلام دستور به تفقّه در دين داده‌اند و طلبه نبايد در اطاعت از اين دستور كوتاهى كند ، بايد از عمر خود در راه شناخت دين و ترويج و دفاع از آن به بهترين وجه استفاده نمايد . »\r\nو بر اين اساس و به جهت اهتمام شديدى كه به تحقّق فرمايشات پيشوايان دين داشتند به طلّابى كه علاوه بر تحصيل علوم و معارف أهل‌بيت\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nعليهم السّلام در حجر تربيت معنوى و سلوكى ايشان بودند مىفرمودند : « كسى كه خوب درس نخواند از ما نيست ! »\r\nبر أساس همين أصل ، عبادات و طاعات شرعيّه را نيز براى طلّاب به نحوى تعيين مىنمودند كه از تحصيل مجدّانه باز نمانند . حقير در زمان تحصيل در بلدهء طيّبهء قم بنا به دستور ايشان هر روز صبح به زيارت و آستان‌بوسى كريمهء أهل‌بيت حضرت فاطمهء معصومه سلام‌الله‌عليها مشرّف مىشدم و غالباً در مراجعت از حرم مطهّر ، حضرت آية الله حاج شيخ محمّدتقى بهجت رحمة الله عليه را كه در آن زمان تدريس خارج داشتند مىديدم كه براى زيارت به حرم مشرّف مىشوند و توقّف ايشان يك تا دو ساعت طول مىكشيد ، امّا حضرت والد به علّت اهتمام به تحصيل علم به حقير فرموده بودند كه شما گرچه بايد هر روز به زيارت مشرّف شويد ، ولى چون محصّل هستيد ، وقتى به حرم مشرّف مىشويد ، زيارت كنيد و دو ركعت نماز بخوانيد و برگرديد و به درس و بحث و مطالعهء خود مشغول شويد و توقّف خود را در حرم مطهّر طولانى نكنيد .\r\nيك روز خدمت حضرت علّامهء والد قدّس الله نفسه الزّكيّه عرض كردم : آيا رسيدن به خدا و لقاء حضرت حقّ ، متوقّف بر تحصيل اين علوم رسميّهء ظاهريّه است ؟ و سالك راه حقّ براى رسيدن به مقصد أسنى و مطلوب خود بايد به اين علوم اشتغال داشته باشد ؟ مگر نه اينست كه حضرت آقاى حدّاد بدون خواندن اين علوم ، شاهد وصل را در آغوش گرفته و به مقصد و مقصود خود رسيدند و توحيد حضرت حقّ عزّوجلّ آنچنان كه بايد و شايد در صقع نفس و جان ايشان متمكّن شد ؟ پس چه مىشود كه ما ، درس را يكباره رها كنيم و يا لاأقلّ كمتر بخوانيم و اوقات خود را بيشتر در عبادت و انس با خداى خود صرف كنيم ؟\r\nايشان در جواب فرمودند : « خواندن اين دروس براى شما يك وظيفه است ، دستور رسول خدا و أئمّهء طاهرين صلوات‌الله عليهم اين است . مرحوم\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nآقاى قاضى به شاگردان طلبهء خود كه ممهّد براى درس بودند ، دستور به خواندن اين علوم تا درجهء اجتهاد مىدادند و حضرت آقاى حدّاد نيز دستور به خواندن و فراگرفتن اين علوم مىدهند .\r\nحضرت آقاى قاضى أفاض الله علينا من بركات تربته ، به تحصيل شاگردان خود بسيار اهتمام داشتند و مرحوم حضرت حدّاد نقل مىنمودند كه ايشان به شاگردان خود مىفرمودند : قبل از اين كه شعله‌هاى سوزان آتش عشق و محبّت حضرت حقّ ، وجود شما را در بر گيرد ، دروس خود را خوب بخوانيد و به انجام برسانيد ؛ چرا كه با ظهور طليعهء آفتاب عشق ، ذكر و فكر سالك مستغرق در محبوب مىشود و ديگر قدرت بر انصراف و پرداختن به تحصيل علم ندارد و دروس او ناتمام مىماند . »\r\nآرى ، در آن حال سالك در تقلّبات عشق و آتش هجران و فراق مىسوزد و مىگدازد ، ندبه سرمىدهد ، زارى مىكند ، شيدا و واله دربه‌در و كوىبه‌كوى به دنبال او ميگردد و از سر سوز و حرقت دل ، آواى حزين خود را در ترنّم اين أبيات بلند مىكند تا آنجا كه دل ديگران را نيز آتش زده و سيلاب اشك را از گونه‌هاى آنان در فراق حضرت حقّ جارى مىسازد .\r\n مسلمانان مرا وقتى دلى بود * كه با وى گفتمى گر مشكلى بود\r\nبه گردابى چو مىافتادم از غم * به‌تدبيرش اميد ساحلى بود\r\nدلى همدرد و يارى مصلحت‌بين * كه استظهار هر أهل دلى بود\r\nز من ضايع شد اندر كوى جانان * چه دامن‌گير يا رب منزلى بود \r\n هنر بىعيب حرمان نيست لكن * ز من محروم‌تر كى سائلى بود\r\nبر اين جان پريشان رحمت آريد * كه وقتى كاردانى كاملى بود « 1 » \r\n\r\n\r\n","description":"","footnote":"\r\n( 1 ) . ديوان‌حافظ ، ص 108 ، غزل 244 .\r\n","page_name":" 116 ","page_number":116},
  {"content":"\r\n\r\nحضرت علّامهء والد رضوان الله تعالى عليه در جهت اهتمام به دروس و تحصيل شاگردان سلوكى خود ، به گونه‌هاى مختلف آنان را به تحصيل علم ترغيب و تشويق مىفرمودند ؛ مثلًا وقتى با طلبهء جوانى برخورد مىنمودند از درس او سؤال مىكردند كه به چه كتابى اشتغال داريد ؟ جواب آن طلبه هر چه بود ، سيوطى يا مغنى يا مطوّل ، شروع مىكردند به سؤال از آن كتاب . اگر جواب مىداد ، پاسخ او را نقد مىكردند و يا سؤال ديگرى طرح مىنمودند و بر اين منوال بحث و مباحثهء با او را ادامه مىدادند ، و نوعاً حتّى طلّاب فاضل كه خوب و دقيق درس خوانده بودند در بحث با ايشان مغلوب مىشدند و به ندرت اتّفاق مىافتاد كه كسى بتواند جواب كافى و وافى ، به‌گونه‌اى كه جايى براى نقد و مناقشه نداشته باشد بدهد .\r\nكسانى را كه خوب از عهدهء پاسخ مسائل بر مىآمدند تحسين مىنمودند و إلّامتأثّر شده و آثار غم بر سيماى مباركشان ظاهر مىشد كه چرا اين جوان از دقائق عمر خود بهره نمىبرد و او را به جدّيّت در تحصيل علم و درس‌خواندن ، توصيه مىنمودند .\r\nشرائط و آداب تحصيل علم\r\nتحصيل علم متوقّف بر شرائط و رعايت آدابى است كه علل معدّهء آن بشمار مىآيند ، و اگر طالب علم ، آن شرائط را تحصيل و آن آداب را رعايت نمود و در راه علم با خلوص و قدم صدق پاى نهاد و قلب خود را از شوائب غير خدا پاك كرد ، خداى تعالى نيز او را مورد عنايت و لطف خود قرار داده ، أنوار علوم إلهى را بر آينهء دل او مىتاباند .\r\nدر غير اين صورت ، طالب علم ، نقد عمر را به هيچ خواهد باخت و به نتيجه‌اى دست نخواهد يافت و يا علىالأقلّ به نتيجهء دلخواه خود نمىرسد .\r\nشهيد ثانى أعلىالله‌مقامَه در مقدّمهء كتاب نفيس و ممتّع\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nمنية المريد فى أدب المفيد و المستفيد مىنويسد :\r\nوَ كَمْ رَأَيْنَا بُغاةَ هذا العِلْمِ الشَّريفِ دَأَبوا فى تَحْصيلِهِ وَ أجهَدوا نُفوسَهُم فى طَلَبِهِ وَ نَيْلِهِ ، ثُمَّ بَعضُهُم لَم يَجِدْ لِذلِكَ الطَّلَبِ ثَمَرةً وَ لا حَصَلَ مِنهُ عَلى غايَةٍ مُعتَبَرَةٍ وَ بَعضُهُم حَصَلَ شَيئًا مِنهُ فى مُدَّةٍ مَديدَةٍ طَويلَةٍ ، كانَ يُمكِنُهُ تَحصيلُ أضْعافِهِ فى بُرهَةٍ يَسيرَةٍ قَليلَةٍ وَ بَعضُهُم لَم يَزِدهُ العِلْمُ إلّا بُعْدًا عَنِ اللَهِ تَعالى وَ قَسوَةً وَ قَلْبًا مُظلِمًا ، مَعَ قَوْلِ اللَهِ سُبحانَهُ - وَ هُوَ أصْدَقُ القآئِلينَ - : إنَّما يَخْشَى اللَهَ مِنْ عِبَادِهِ الْعُلَمؤُا « 1 » وَ ما كانَ سَبَبُ ذلكَ وَ غَيرِهِ مِنَ القَواطِعِ الصَّآدَّةِ لَهُم عَن بُلُوغِ الكَمالِ إلّاإخلالَهُم بِمُراعاةِ الأُمورِ المُعْتَبَرةِ فيه مِنَ الشَّرآئِطِ وَ الأَدابِ وَ غيرِها مِنَ الأحوالِ . « 2 »\r\n« چه بسيار از طالبان اين علم شريف را ديديم كه در تحصيل آن كوشش نموده و در طلب و رسيدن به آن خود را به مشقّت‌انداختند ، و ليكن بعضى از آنان ، براى طلب و سعى خود ، ثمره‌اى نيافته و به نتيجهء مطلوبى دست پيدا نكردند و بعضى از آنها ، مقدار قليلى از علم را در مدّت زمانى طولانى به دست آوردند كه در مدّت كمى چندين برابر از آن را مىتوانستند تحصيل كنند .\r\nو علم و دانش براى بعضى ديگر ، جز دورى از خدا و قساوت و سنگدلى و قلبى تاريك ، حاصل ديگرى نداشت ، با اينكه خداوند پاك و منزّه كه راستگوترين گوينده‌هاست ميفرمايد : « از بين بندگان خداوند ، فقط و فقط أهل علم هستند كه خشيت إلهى دارند . » و علّت اين أمر و سائر امورى كه مانع ايشان از رسيدن به درجهء كمال شد چيزى جز عدم رعايت شرائط و آداب و أحوالى كه در تحصيل علم لازم مىباشد نبود . »\r\n\r\n\r\n","description":"","footnote":"\r\n( 1 ) . قسمتى از آيه 28 ، از سورهء 35 : فاطر .\r\n( 2 ) . منيةالمريد ، ص 91 و 92 .\r\n","page_name":" 118 ","page_number":118},
  {"content":"\r\n\r\nطالب علم بايد خلوص نيّت ، تقوى و طهارت ، تواضع و فروتنى ، شوق و رغبت به علم ، حفظ اوقات ، اجتهاد و سعى بليغ در تحصيل ، مطالعه و مذاكره ، و صبر و بردبارى و تحمّل سختىها و مشقّت‌هاى راه علم را ، با خود همراه نموده و ره‌توشهء خويش سازد تا بر مقصود و مطلوب خود فائق آيد ؛ فَعِندَ الصَّباحِ يَحمَدُ القَومُ السُّرَى .\r\nاينك كلام خود را به ذكر دو روايت در ترغيب به علم و بيان شرائط تحصيل و آداب متعلّم ، متبرّك مىنمائيم تا مايهء ترغيب و تشويق طلّاب عزيز و جوان و ارادتمندان ايشان باشد .\r\nامّا روايت أوّل : در مصباح‌الشّريعة گويد :\r\nقالَ الصّادِقُ عَلَيْه‌ِالسَّلامُ : وَ المُتَعَلِّمُ يَحْتاجُ إلى رَغْبَةٍ وَ إرادَةٍ وَ فَراغٍ وَ نَسْكٍ وَ خَشْيَةٍ وَ حِفْظٍ وَ حَزْمٍ . « 1 »\r\n« امام صادق عليه‌السّلام ميفرمايد : طالب علم در طريق تحصيل ، نيازمند به شوق و رغبت ، اراده و عزم راسخ ، فراغت خاطر ، عبادت و بندگى خدا ، خوف و خشيت از جلال پروردگار ، حفظ و يادگيرى علوم و عدم نسيان آنها و حزم و دورانديشى است . »\r\nو امّا روايت دوّم : روايتى است كه امام صادق عليه‌السّلام در آن ، حمّادبن‌عيسى « 2 » را كه خود علم‌آموز مكتب أهل‌بيت عليهم السّلام مىباشد به پنج أمر وصيّت ميفرمايد :\r\nفَكُنْ يا حَمّادُ ! طالِبًا لِلْعِلْمِ فى ءَانآءِ اللَيْلِ وَ النَّهارِ ، فَإنْ أَرَدْتَ أَنْ تَقَرَّ\r\n\r\n\r\n","description":"","footnote":"\r\n( 1 ) . مصباح‌الشّريعة ، باب 62 : فى العلم ، ص 262 .\r\n( 2 ) . حمّادبن‌عيسى أبومحمّدالجُهَنى ، ثقةٌ فى حديثه صدوقٌ من أصحاب الإجماع ، و هو الّذى دعا الكاظمُ عليه‌السّلام له بأن يحُجَّ خمسين حجّةً و يرزُقَه الله دارًا و زوجةً وولدًا و خادمًا فرُزِق ذلك كلَّه . ( اختيار معرفة الرجال ، ص 316 و 317 ؛ و تنقيح‌المقال ، ج 1 ، ص 366 و 377 )\r\n","page_name":" 119 ","page_number":119},
  {"content":"\r\n\r\nعَينُكَ وَ تَنالَ خَيْرَ الدُّنْيا وَ الأَخِرَةِ فَاقْطَعِ الطَّمَعَ مِمّا فى أَيْدى النّاسِ ، وَ عُدَّ نَفْسَكَ فى الْمَوْتَى ، وَ لا تُحَدِّثْ لِنَفْسِكَ أَنَّكَ فَوْقَ أَحَدٍ مِنَ النَّاسِ ، وَ اخْزُنْ لِسَانَكَ كَما تَخْزُنُ مَالَكَ . « 1 »\r\n« پس اى حمّاد ! در تمام شب و روز به‌دنبال تحصيل علم باش ! و اگر مىخواهى چشم تو روشن گردد و به خير دنيا و آخرت نائل شوى ، پس طمع خود را از مال مردم قطع نما ، و خود را از مردگان به‌حساب‌آور ، و با خود حديث مكن كه بر أحدى از مردم برترى دارى ، و زبانت را نگاه‌دار آنچنانكه مال خود را نگاه‌مىدارى . »\r\nتحصيل علم براى نسوان\r\nدر اينجا لازم است بالمناسبة به نكته‌اى دربارهء تحصيل علم براى بانوان اشاره نمائيم ؛ حضرت علّامهء والد رضوان الله تعالى عليه بر أساس قرآن و سيرهء رسول‌أكرم و أئمّهءأطهار عليهم السّلام ، كمال و راه رسيدن زن به حرم أمن حضرت پروردگار را اشتغال به تدبير امور منزل و تربيت اولاد صالح مىدانستند و اشتغال غيرضرورى زنان را در بيرون از منزل سبب از دست‌رفتن صفاى خاطر و نورانيّت ضمير و ضايع‌شدن استعدادهاى فطرى و منافى با كمال آنان مىدانستند . و اين عبارات فقيد علم و عرفان ، استاد بزرگوار خود علّامهء طباطبائى رضوان الله عليه را در تصوير و بيان حيات زن در إسلام مىستودند و عمل بدان را تنها راه مصون‌ماندن جامعه از بادهاى مسموم فرهنگ و تمدّن ضالّهء غرب مىدانستند .\r\nحضرت علّامهء طباطبائى رحمة الله عليه در تفسيرالميزان مىفرمايند :\r\n« أنَّ الطَّريقَةَ المَرضيّةَ فى حَيَوةِ الْمَرأةِ فِىالإسلامِ أن تَشتَغِلَ بِتَدْبِيرِ امورِ المَنزِلِ الدّاخِليَّةِ وَ تَربيَةِ الأوْلادِ . وَ هَذِهِ وَ إن كَانَتْ سُنَّةً مَسنونَةً غَيرَ\r\n\r\n\r\n","description":"","footnote":"\r\n( 1 ) . بحارالأنوار ، ج 13 ، باب 18 ، ص 416 ، ح 8 .\r\n","page_name":" 120 ","page_number":120},
  {"content":"\r\n\r\nمَفروضَةٍ لَكِنَّ التَّرغيبَ وَالتَّحْريصَ النَّدْبىَّ - وَالظَّرفُ ظَرفُ الدّينِ وَالجَوُّ جَوُّ التَّقْوَى وَ ابْتِغآءِ مَرْضاةِ اللَهِ وَ إيثارِ مَثوبَةِ الأَخِرَةِ عَلَى عَرَضِ الدُّنْيا وَالتَّرْبيَةِ عَلَى الأخْلاقِ الصّالِحَةِ لِلنِّسآءِ كَالعِفَّةِ وَالحَيآءِ وَ مَحَبَّةِ الأوْلادِ وَالتَّعَلُّقِ بِالحَيَوةِ المَنْزِليَّةِ - كَانَت تَحْفَظُ هَذِهِ السُّنَّةَ .\r\nوَ كانَ الِاشْتِغالُ بِهذِهِ الشُّؤونِ وَ الِاعْتِكافُ عَلى إحْيآءِ العَواطِفِ الطَّاهِرَةِ المودَعَةِ فى وُجودِهِنَّ يَشْغَلُهُنَّ عَنِ الوُرودِ فى مَجامِعِ الرِّجالِ وَاخْتِلاطِهِنَّ بِهِم فى حُدودِ ما أباحَ اللَهُ لَهُنَّ وَ يَشْهَدُ بِذلِكَ بَقآءُ هَذِهِ السُّنَةِ بَينَ المُسلِمينَ عَلى ساقِها قُروناً كَثيرَةً بَعدَ ذَلِكَ ، حَتَّى نَفَذَ فيهِنَّ الِاسْتِرسالُ الغَربىُّ المُسَمَّى بِحُرّيَّةِ النِّسآءِ فى المُجْتَمَعِ فَجَرَّتْ إلَيهِنَّ وَ إلَيْهِم هَلاكَ الأخْلاقِ وَ فَسادَ الحَيَوةِ وَ هُم لَا يَشْعُرونَ وَ سَوفَ يَعلَمونَ ؛ وَ لَوْ أَنَّ أَهْلَ القُرَى ءَامَنوا واتَّقَوْا لَفَتَحَ اللَهُ عَلَيهِم بَرَكتٍ مِنَ السَّمآءِ وَ أكَلوا مِن فَوْقِهِم وَ مِن تَحتِ أرْجُلِهِم وَ لَكِن كَذَّبوا فَاخِذُوا . » « 1 »\r\n« روش پسنديده در سيره و حيات زن در إسلام پرداختن به امور داخلى منزل و تربيت فرزندان مىباشد . و اين طريقه اگرچه سنّت مستحبّى بوده و واجب نمىباشد ، امّا از آنجا كه نسبت بدان ترغيب و تشويق استحبابى به عمل مىآمده و فضاى جامعهء مسلمين و جوّ حاكم بر آن دين‌دارى و دين‌خواهى و تقواى إلهى و طلب رضاى حضرت حقّ و ترجيح‌دادن ثواب‌هاى اخروى بر زخارف و حظوظ دنيوى بوده و نيز از ابتدا زنان را بر پايهء اخلاقى كه شايستهء ايشان است تربيت مىنمودند و به آنان عفّت و حيا و محبّت به فرزندان و عشق و تعلّق خاطر به زندگى و خانواده را مىآموختند ، اين امور سبب مىشد تا اين سيرهء پسنديده محفوظ بماند .\r\n\r\n\r\n","description":"","footnote":"\r\n( 1 ) . الميزان ، ج 4 ، ص 373 و 374 .\r\n","page_name":" 121 ","page_number":121},
  {"content":"\r\n\r\nو اشتغال زنان مسلمان به اين امور و اهتمام شديد در زنده‌نگه‌داشتن احساسات و عواطف پاكى كه در وجود آنان به وديعت نهاده شده بود ، ايشان را از ورود در مجامع مردان و اختلاط با آنان حتّى در حدودى كه خداوند براى آنان مباح كرده بود بازمىداشت ، و بقاى مسلمين بر اين سيره تا قرون متمادى خود گواه صدقى بر اين معنا است .\r\nاين بود تا اينكه فرهنگ افسارگسيختهء غربى با نام آزادى زنان در ميان آنان نفوذ كرد و براى مردان و زنان مسلمان فساد و تباهى اخلاق را به أرمغان آورد و شيرازهء زندگى گرم‌وشيرين آنان را از هم گسيخت ، بدون آن كه خود بفهمند و ألبتّه به زودى خواهند دانست ( كه چگونه سرمايه‌هاى إلهى را تباه ساختند و حيات و زندگى خود و فرزندان خود را در مقابل آمال موهومه و حظوظ فانيه باختند و چيزى جز حرمان و حسرت و اندوه براى آنان نماند . )\r\nبارى ! اگر مردم ايمان مىآوردند و تقواى إلهى را پيشهء خود مىساختند ، البته خداوند درهاى آسمان و بركات آن را به روى آنها مىگشود و آنان از آسمان و زمين غرق در احسان و نعمت پروردگار مىشدند ، ولى افسوس كه آيات خدا را تكذيب كردند و لاجرم به انتقام خداوند قهّار گرفتار شدند . »\r\nآرى ، حيات و رشد و تعالى زن در محفوظبودن و عدم‌اختلاط با مردان نامحرم است تا بتواند با انجام وظائف خويش به كمال خود نائل آيد ، ولى با اين حال ، حضرت علّامهء والد تحصيل علم را مختصّ به مردان نمىدانستند و تأكيد مىفرمودند كه مخدّرات نيز بايد از جهت علمى به رشد و تعالى برسند ، و تحصيل علم و دانش براى مخدّرات اگر همراه با برنامهء صحيح باشد و از عمر و استعدادهايى كه خداوند به زن عطا نموده درست استفاده شود ، هيچ منافاتى با حمل و رضاع و تدبير امور منزل ندارد . و سفارش مىفرمودند كه صبايا تا قبل از ازدواج قدر اوقات فراغت خود را بدانند و تا حدّ ممكن در جهات علمى رشد\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nكنند و بر سرمايه‌هاى علمى خود بيفزايند .\r\nبارها براى ترغيب مخدّرات به تحصيل علم ، نمونه‌هايى از زنان فاضله و عالمه و سيرهء آنان را بيان مىكردند ؛ مثلًا مىفرمودند : « فاطمه بيگم ، دختر علّامهء مجلسى فرزندان بسيارى داشتند ، ولى بااين‌حال أهل فضل و دانش و فقاهت نيز بوده‌اند و براى مخدّرات مجالس تفسير و حديث و تدريس داشته‌اند . و\r\nنيز آمنه بيگم « 1 » دختر مجلسىأوّل و عيال مرحوم ملّاصالح مازندرانى مجتهده بوده‌اند . »\r\nبارى ، ايشان اگر چه تحصيل علم را براى زنان مطلوب مىدانستند أمّا آن‌را موقوف بر رعايت دو شرط أساسى مىشمردند .\r\nاوّل اينكه : تحصيل علم بايد در مسير تكامل و رشد بوده و سرمايه‌هاى إلهى را در آنان بارور سازد ، از اين جهت بايد در رشته‌هايى مشغول به تحصيل\r\n\r\n\r\n","description":"","footnote":"\r\n( 1 ) . وى عيال ملّامحمّدصالح مازندرانى و مادر آقا ملّاهادى مازندرانى و آقا ملّا نور الدّين محمّد مازندرانى است كه هر دو از علماء و فضلاء بوده‌اند . اين بانو علاوه بر زهد و تقوى ، در فقه و اصول و حديث و تفسير يد طولائى داشت . شوهر وى كه خود از أكابر علماء شيعه است در مسائل علمى مشكل از وى كسب فيض مىكرده و مسائل دشوار كتاب قواعدالأحكام علّامهء حلّى را از او پرسش مىنموده است .\r\nصاحب ريحانةالأدب ، داستانى حاكى از فضل و پارسائى او نقل مىكند : آمنه‌بيگم زن ملّاصالح ، در فضل و دانش و ديانت شهرت داشت و در مراتب علميّه به‌حدّ كمال بود حتّى ملّامحمّدصالح در شب أوّل زفاف محض أداى شكر إلهى در زاويهء اطاق بعد از حمد و شكر خداوندى مشغول مطالعه بود ، اتّفاقاً به مسألهء مشكلى برخورده و از حلّ آن عاجز شد . آمنه‌بيگم واقع مطلب را به فراست دريافت . چون صبح آن شب ملّامحمّدصالح به قرار معهود به درس رفت ، آمنه بيگم همان مطلب را حلّ كرده و مشروحاً نوشته و در همانجا گذاشت . چون شب ديگر برآمد و ملّاصالح كتاب را براى مطالعه باز كرد ، آن نوشته را ديد ، از غايت خوشحالى به سجدهء شكر افتاد . باز تا صبح مشغول عبادت و مطالعه بود و بدين منوال تا سه شب متوالى شرط زفاف وقوع نيافت . ( ريحانةالأدب ، ج 5 ، ص 148 )\r\n","page_name":" 123 ","page_number":123},
  {"content":"\r\n\r\nشوند كه براى خود ايشان يا براى جامعهء إسلامى مفيد باشد .\r\nزنان بايد يا در علوم دين كه شناخت راه بندگى و انسان‌سازى است به تحصيل بپردازند يا در علوم و فنونى كه مختصّ به زنان است ، همچون رشته‌هاى مختلف طبّ و جرّاحى و سائر امورى كه مورد احتياج زنان است تحصيل كنند ؛ چرا كه اگر در اين نوع رشته‌ها زنان متخصّص نداشته باشيم ، زنان مسلمان مجبور خواهند شد براى درمان و علاج و رفع‌احتياجات خود ، به مردان مراجعه كرده و ارتباط با نامحرم و أجنبى پيدا كنند ؛ و اين امر خلاف شريعت مقدّسه است .\r\nو نيز مىفرمودند : در برخى از رشته‌هايى كه در جنگ با دشمنان و دفاع از كيان إسلام لازم و مفيد است بايد عدّه‌اى از زنان متخصّص باشند تا در مواقع ضرورت وظيفهء خود را انجام دهند . « 1 »\r\n\r\n\r\n","description":"","footnote":"\r\n( 1 ) . در رسالهء بديعه مىفرمايند : « البتّه لازم است كه زنان امور پرستارى و مداواى مجروحين مثل شكسته‌بندى و زخم‌بندى و تزريقات را فرا گيرند تا بتوانند به مجروحين كمك كنند . همچنين تعيين گروه خون و بعضى از اقسام جرّاحى را بدانند تا بتوانند در اين موارد مفيد واقع گردند . البتّه اين كمك‌ها كفايةً برعهدهء آنهاست . بلكه در اين زمان بايد امورفنّى ، برق ، مكانيكى ، مخابرات و بىسيم و ديگر امور را با همهء أنواعش ، بياموزند تا از آنها در جنگ‌هاى اسلامى استفاده شود . و اشكالى ندارد كه فنون نظامى را نيز بياموزند ، براى استفاده در مواردى كه نياز به دفاع از حريم خود و مؤمنين داشته باشند ، در اقسام جهاد واجب بر آنها . »\r\nو در تعليقه مىفرمايند : « ناگفته نماند تمام اين مطالب كه ذكر شد ، در صورتى است كه زنان با مردان آميزش پيدا نكنند و هر كدام به كار خود مشغول بوده از اختلاط هم بپرهيزند . همچنين جائز نيست زنان در هنگام مداواى مردان ، نظر بر مواضع محرّم آنان بيندازند و يا بدن آنها را لمس كنند ، مگر در مواقع ضرورت . »\r\nو نيز مىفرمايند : « و چنين گمان نرود كه فراگيرى فنون جنگ براى زنان و رزم‌آزمائى ، -\r\n","page_name":" 124 ","page_number":124},
  {"content":"\r\n\r\nو لذا تحصيل مخدّرات ، بيش از آنچه گذشت ، در رشته‌هاى صنعتى و فيزيك و أمثال آن صحيح نمىباشد ؛ زيرا نه‌تنها موجب پيشرفت ايشان نيست بلكه سبب هدررفتن بيت‌المال گشته و نيز سبب مىشود كه جاى مردان را در تحصيل و كار و اشتغال پر كنند .\r\nو دوّم اينكه : تحصيل علم در جامعهء اسلامى مانند سائر امور بايد در مسير خير و تقرّب به خداوند باشد و روزبه‌روز بر درجهء عبوديّت انسان بيفزايد ، لذا زنان در طريق تحصيل نبايد از حدود و ثغور أحكامى كه شرع مقدّس تعيين كرده و لو به قدر سرسوزن تجاوز و تخطّى كنند . بنابراين تأسيس محيطهاى آموزشى و كلاس‌هايى كه مطابق با موازين شرع نمىباشد و پسران و دختران در آنها بايكديگر اختلاط دارند و در مسير قرب به حضرت حقّ نبوده بلكه موجب بُعد و دورى از خدا و حرمان از عنايات و ألطاف حضرت ربّ ودود مىشود ، به‌هيچ‌وجه جائز نمىباشد .\r\nيكى از مهمترين وظائف حكومت إسلام ايجاد فضاى مناسب و سالم براى تحصيل و تعليم است ، فضائى كه تحصيل علم در آن همگام و هم‌جهت با\r\n\r\n\r\n","description":"","footnote":"\r\n- مستلزم اختلاط زن و مرد در صفهاى واحدى است ، زيرا كه اين گونه استلزام اختلاط در حكومت‌هاى جائر و كافر است كه بناى آنها بر مراعات و دستورات و قوانين اسلام نيست ، و ليكن گفتار ما در اينجا راجع به حكومت اسلام است . و بنابراين بر عهدهء دولت اسلام است كه به زنان آداب رزم و جنگ را بطور صحيح بياموزد و راه دفاع از جان و نفس آنان را به آنها نشان دهد ، بطوريكه هيچ‌يك از محظورات مذكوره لازم نيايد ؛ همچنانكه بر عهدهء دولت اسلام است كه به آنها سائر فنون و حرفه‌هائى را كه اختصاص به آنان دارد بياموزد ؛ مانند فنّ پزشكى و فنّ جرّاحى و قابلگى و مداواى زنان مريضى كه در هنگام زايمان نيازمند به عمل جرّاحى هستند ، بطوريكه هيچ‌يك از جهات اختلاط منفى و منهىٌّعنه بين مردان و زنان پيش نيايد . » ( ترجمهء رسالهء بديعه ، ص 122 و 123 )\r\n","page_name":" 125 ","page_number":125},
  {"content":"\r\n\r\nحركت و سير جوانان مسلمان به سوى خداوند باشد ، و بىهيچ شكّ و ترديدى در فضاهاى آموزشى مختلط چنين شرائطى فراهم نمىباشد ؛ لذا بر عهدهء مسؤولين حكومت إسلام و متولّيان آموزش عالى است كه دانشگاه‌هائى تأسيس كنند كه كلّاً دختران و پسران در آن از يكديگر جدا و منحاز باشند و هيچگونه تداخلى در كلاس‌هاى درس و محيطهاى استراحت و رفت‌وآمد بين ايشان نباشد .\r\nاگر اين مهم عملى گردد خواهند ديد كه چه بركاتى از جهات علمى و عملى و تحصيل آرامش روحى جوانان و ايجاد تعادل روانى براى ايشان به دنبال خواهد داشت ؛ و اگر اين حكم الهى به مرحلهء عمل درنيايد هزينه‌هاى صرف‌شده از بيت‌المال به نام آموزش‌وپرورش أثر مطلوب خود را نگذاشته و جز همين وضعيّت نابسامانى كه مىبينيم چيزى در پى نخواهد داشت .\r\nگرچه برخى مىپندارند عملىشدن اين أحكام إلهى در شرائط فعلى مقدور نيست ، ولى بايد توجّه داشت كه أوّلًا به اعتراف عدّه‌اى از كارشناسان و متخصّصان ، با برنامه‌ريزى صحيح در همين وضعيّت فعلى نيز مىتوان به ميزان قابل توجّهى اين مشكله را حلّ نمود . و ثانياً در بررسى زمينهء اجراى أحكام شرع مبين ، بايد به عنايت خاصّ خداوند متعال و دست قدرت او كه پشتيبان و حامى بندگان مطيع و مخلص اوست توجّه نمود ؛ اگر مسؤولين امر به نيّت اجراى دستورات حيات‌بخش إسلام قدم‌بردارند خواهند ديد كه درهاى رحمت إلهى گشوده شده و راه را بر انسان در همهء عرصه‌ها هموار مىسازد .\r\n وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَ الْأَرْضِ وَ لكِنْ كَذَّبُوا فَأَخَذْناهُمْ بِما كانُوا يَكْسِبُونَ .  « 1 » « و اگر چنانچه أهل\r\n\r\n\r\n","description":"","footnote":"\r\n( 1 ) . آيه 96 ، از سورهء 7 : الأعراف .\r\n","page_name":" 126 ","page_number":126},
  {"content":"\r\n\r\nشهرها و قريه‌ها ايمان مىآوردند و تقوى پيشه مىساختند ، ما هر آينه بركت‌هاى خود را از آسمان و زمين به روى آنها مىگشوديم و ليكن آنان آيات إلهى را تكذيب كردند ، پس ما ايشان را به واسطهء آنچه كسب كرده بودند گرفتيم . »\r\nحضرت علّامهء والد حتّى از شركت مخدّرات در مدارس دخترانه‌اى كه زمينه‌هاى تربيت غلط و آداب غيراسلامى در آن وجود داشت ، نهى مىفرمودند .\r\nدر دوران حكومت پهلوى كه در مسجد قائم إقامهء نماز مىفرمودند ، يكى از أهل مسجد تصميم گرفته بود صبيّهء خود را به دبيرستان بفرستد ، مرحوم والد وى را از اين عمل نهى كردند و مفاسد آن را متذكّر شدند ، ولى متأسّفانه ايشان دختر خود را به دبيرستان فرستاد و حضرت علّامه با آنكه آن شخص از ارادتمندان و دوستداران ايشان بود ، از آن به بعد ارتباط خود را با او قطع نمودند !\r\nدر سالهاى آخر عمر شريفشان نيز دوستان و ارادتمندان خود را از فرستادن صبايا به دبيرستان نهى مىكردند ؛ و خود ايشان به علّت اهتمام به تحصيل صبايا و نامناسب‌بودن فضاى دبيرستانها ، براى يكى از صباياى خود كه دورهء راهنمائى را تمام نموده بودند ، با وجود مشاغل فراوان ، در منزل از آغاز أمثله تا أواسط سيوطى را تدريس نمودند و ادامهء آن را به علّت كسالتشان به اين بنده محوّل فرمودند .\r\nمىفرمودند : بايد زمينهء تحصيل را در شرائط و محيط سالم براى دختران فراهم نمود . اگر دخترى در دبيرستان چند سال تحصيل نموده و مسائل علمى مختلفى بياموزد ولى تحت تأثير تربيت ناصواب مدارس و هم‌نشينى با دخترانى كه در محيط غيراسلامى رشد يافته‌اند ذرّه‌اى از قدس و تقوا و طهارت او كاسته شود و اين تحصيل موجب دورى وى از خدا گردد ، ارزش ندارد .\r\nاين امر سبب شد كه برنامه‌اى درسى براى تحصيل صباياى شاگردان خود به جاى دورهء دبيرستان مشخّص فرمودند كه محورهاى أصلى آن قرآن ،\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nادبيّات‌عرب ، منطق ، أحكام ، أخلاق ، بهداشت‌عمومى ، خانه‌دارى ، بچّه‌دارى ، خيّاطى ، گلدوزى و طبّاخى بود .\r\nدر اين دورهء تحصيلى ، صبايا اين موادّ درسى را كه احتياجات أصلى يك زندگى سالم براى دوشيزگان است فرا مىگرفتند و به بركت اين دروس هم با دين خدا آشنا مىشدند و هم مهارتهاى لازم براى زندگى آيندهء خود را تحصيل مىنمودند و در پايان دوره ، لوح تقديرى به نام « بشارت‌نامه » با امضاى مبارك ايشان به آنها اهداء مىگرديد . كسانى كه به ادامهء تحصيل علاقه‌مند بودند ، از آن پس دروس حوزوى را در رشته‌هاى ادبيات و فقه و اصول ادامه مىدادند .\r\nعلامّهء والد قدّس‌الله‌سرّه نسبت به اين دورهء تحصيلى عنايت بسيارى داشتند و خود بر جهات علمى و عملى آن و حتّى بر اساتيد و شركت‌كنندگان آن نظارت مىفرمودند و دقّت مىنمودند كه اساتيد دوشيزگان از مخدّرات باتقوا و ايمان و أهل تهذيب و طهارت باشند و فضاى اين مجموعه فضائى نورانى ، پاك و به دور از آلودگى معاصى و توجّه به كثرات و دنيا باشد .\r\nاين بذل‌عنايت و توجّه از ناحيهء ايشان سبب گرديد كه اين مجموعه به مراتب از تحصيلات رائج دبيرستان مفيدتر بوده و علاوه بر داشتن فوائد علمى و آموزش دانشهاى مفيد و لازم براى صبايا ، از جهات تربيتى نيز به بهترين وجه موجبات رشد و ترقّى آنان را فراهم نمايد و بحمدالله مخدّراتى شايسته و متّقى در آن تربيت يافتند .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nروش مطلوب تحصيل در حوزه\r\nهمانطور كه گذشت ، حضرت علّامهء والد رضوان الله تعالى عليه غرض از حوزه را تربيت فقيه عارف بالله مىدانستند ، نه اين كه طلبه مدّتى در حوزه بماند و با زبان عربى و برخى اصطلاحات آشنا شده و بعد درس را رها كند و صرفاً به وعظ و خطابه و اشتغالات ديگر مشغول شود .\r\nكراراً به حقير مىفرمودند : شما آنقدر درس بخوانيد كه مجتهد شويد ، و تا قبل از رسيدن به درجهء اجتهاد ، غير از درس و تحصيل كارى انجام ندهيد . وقتى مجتهد شديد خداوند وظيفهء شما را روشن مىكند ، حال تأليف باشد يا تدريس يا مسجددارى و اقامهء نماز و يا غير آن .\r\nاز اين رو بارها فرمودند : اگر مسأله و اتّفاقى پيش آمد و من مسجد قائم را رها كردم ، چنانچه أهل مسجد از شما تقاضا كردند كه ادارهء مسجد را به عهده بگيريد ، نپذيريد و به هيچ وجه درس را رها نكنيد .\r\nو از قضا بعد از هجرت علّامهء والد به مشهد مقدّس ، أهل مسجد به حقير مراجعه كردند و بنده عرض كردم : آقا دستور داده‌اند درس بخوانيد و كارى قبول نكنيد .\r\nبارى ، ايشان در اين زمينه بر دو نكته تأكيد مىنمودند :\r\nأوّل اينكه : طلبه در صورتى در جامعه آنچنانكه بايد و شايد ، مفيد خواهد بود كه مجتهد و فقيهى باشد با فكرى عميق و نظرى دقيق ، و به علوم و معارف كتاب\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nخدا و سنّت كاملًا آشنا باشد ؛ براى تبليغ و ترويج دين چنين اشخاصى لازم است و بدون به‌دست‌آوردن ملكهء اجتهاد غرض از تحصيل در حوزهء علميّه محقّق نمىشود .\r\nدوّم اينكه : رسول خدا صلّى الله عليه و آله وسلّم و أئمّهء طاهرين عليهم السّلام دستور داده‌اند كه مؤمنين به دنبال علم بروند و در دين متفقّه شوند « 1 » و تفقّه در دين فقط به معنى آموختن علم فقه و اصول نيست ، بلكه انسان بايد همهء أبعاد و جوانب دين را بشناسد و فهمى عميق نسبت به آن پيدا كند .\r\nدين مشتمل است بر توحيد و معاد و ولايت و اخلاق و فروع فقهى ، و لذا آموختن تفسير و أخلاق و فلسفه و عرفان و تاريخ و سيره نيز لازم است و تا كسى در همهء اين زمينه‌ها متخصّص و مجتهد نشود ، فقيه واقعى نخواهد بود .\r\nسرچشمهء همهء علوم و معارف إلهيّه و حقائق ربّانيّه و مكارم أخلاق و أحكام شريعت غرّاء ، توحيد حضرت حقّ است و كسى كه أهل توحيد نباشد گرچه در فروع جزئى مسلّط و متضلّع باشد ، هرگز آن فقيه واقعى كه امام صادق عليه‌السّلام ، از او تمجيد نموده‌اند نيست . كسى كه عرفان را ردّ كرده و راه توحيد را باطل ميداند ، عالم حقيقى نيست .\r\nبر اساس دو اصل گذشته ، ايشان براى تعليم و تعلّم در حوزه‌هاى علميّه و تربيت علمى و عملى طلّاب نظرات بسيار دقيق و بينش عميقى داشتند كه سبب\r\n\r\n\r\n","description":"","footnote":"\r\n( 1 ) . در كافى از امام صادق عليه‌السّلام از رسول خدا صلّى الله عليه و آله وسلّم روايت نموده است كه : طَلَبُ العِلمِ فَريضَةٌ عَلَى كُلِّ مُسلِمٍ . ألاإنَّ اللهَ يُحِبُّ بُغاةَ العِلْمِ . « طلب علم بر هر مسلمانى واجب است . بدانيد كه خداوند طالبين علم را دوست دارد . »\r\nو نيز از امام صادق عليه‌السّلام روايت نموده است كه : لَوَدِدتُ أَنَّ أصْحابى ضُرِبَتْ رُؤوسُهُمْ بِالسّياطِ حَتَّى يَتَفَقَّهُوا . « دوست داشتم كه با تازيانه بر سر اصحاب من زده مىشد تا به مرتبهء فقاهت و شناخت دين برسند . » ( الكافى ، ج 1 ، ص 30 و 31 ، باب فرض‌العلم‌و وجوب‌طلبه ، ح 1 و 8 )\r\n","page_name":" 130 ","page_number":130},
  {"content":"\r\n\r\nمىشد طلّابى كه تحت تربيت علمىعملى ايشان بوده و نظرات معظّمٌ له را به كار مىگرفتند ، بسيار قوى و ممتاز باشند . و اگر اين نظرات در سطح عمومى حوزه‌ها جامهء عمل بپوشد بركات فراوانى را به ارمغان آورده حوزه را متحوّل مىسازد .\r\nلزوم اتقان كتب درسى\r\nايشان روش تعليم‌وتعلّم متداول در سالهاى اخير را در حوزه‌ها صحيح ندانسته و مىفرمودند : « اين طريق ، عالم نحرير و حاذق و متضلّع تربيت نمىكند . » و به همان منهاج أصيل و قويم علماء محقّق و ربّانى سفارش مىنمودند ؛ زيرا كتاب‌هايى كه بزرگان ما در حوزه‌هاى علميّه از ديرباز بر قراءت و تدريس آنها مداومت مىنمودند ، هر يك از بهترين و نافعترين مصنّفات و مؤلّفات و شروح در موضوعات خود مىباشند ، به گونه‌اى كه علاوه بر مطالب عميق و نكات فراوان ، جواهر علوم و فرائد فنون كتب پيشين را نيز درون خود گنجانده‌اند . و بزرگان ما بر اين معنا به خوبى واقف بوده‌اند كه اين كتب به واسطهء سبك عالمانهء نگارش و تأليف ، علاوه بر اين كه عالمانى محقّق و مدقّق تربيت كرده وميكند ، حلقهء اتّصال علمى نسل حاضر را با علوم سابقين كاملًا حفظ نموده و سير و تاريخ اين علوم را براى هميشه زنده‌نگه‌مىدارد . همچنين اين كتب كيفيّت انشاء و اسلوب علمى را در شرح و تقرير و تفسير كلمات علماء به متعلّم آموخته و به وى تعليم مىدهد كه چگونه در مقدّمات استدلال و شكل قياسات آن تأمّل نموده و آنها را نقد يا تأييد كند و بالجمله در لابلاى مطالب ، خواننده را با فوائد و نكات بسيارى آشنا نموده و مهارت‌هاى فراوانى را در او ايجاد مىكند ؛ لذا براى تغيير آن كتب به روشى كه فعلًا متداول است ضرورتى نمىديدند ، خصوصاً اگر برخى از بزرگان و اسطوانه‌هاى علمى بر آن كتب شرح و حاشيه نگاشته و نظرات بديع و نقد و تزييف خود را در آن بيان نموده بودند .\r\nارزش شرح شافيهء رضىالدّين استرآبادى بر مقدّمهء ابن‌حاجب در صرف\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nو شرح كافيهء اين اديب بارع و خوش‌ذوق شيعه بر مقدّمهء ابن‌حاجب در نحو ، ارزش مغنىاللبيب ابن‌هشام أنصارى با شواهد آن ، ارزش و قيمت شرح عالم پرور مطوّل ملّاسعدالدّين تفتازانى بر تلخيص المفتاح و كتاب‌هايى از اين دست كه امروزه فقط در كتابخانه‌ها يافت مىشود و گردوغبار نسيان بر آنها نشسته است ، زمانى روشن ميگردد كه طلبه در تفسير آيات قرآن كريم يا در فهم كلمات أميرالمؤمنين علىّبن‌أبىطالب عليه‌الصّلوة و السّلام وارد شود ؛ و نيز هنگام فهم و توضيح معانى عاليهء عرفانيّه از تائيهء ابن‌فارض مصرى ، و در دفاع و حراست از ادبيّات غدير و استدلال به كلمات حسّان‌بن‌ثابت و سيّداسماعيل حميرى و شيخ كاظم ازرى و ديگران در إثبات ولايت أميرالمؤمنين و بيان مناقب و فضائل آن حضرت ، معلوم ميگردد .\r\nبارى ، ما بايد در تعيين و تربيت أساتيدى كه از عهدهء تدريس اين كتابها به‌خوبى برآيند سعى و دقّت كنيم ، و در جذب و گزينش جوانان متعهّد و خوش‌ذهن و خوش‌فهم و متخلّق و با إخلاص بكوشيم ، و زمان را درست و صحيح مديريّت كنيم كه عمر و اوقات اين جوانان را كه از بلاد دور و نزديك به سوى حوزه‌ها گسيل مىشوند بيهوده تلف نكنيم ؛ نه اينكه اين كتابها را كنار زده و بجاى آنها ، كتابهايى سطحى و با انشائى ضعيف بياوريم كه نوعاً حاصل تقطيع و مثله‌كردن عبارتهاى همان كتب سابق مىباشند ، به گونه‌اى كه در بعضى موارد چنان تقطيع شده‌است كه حتّى از افادهء أصل معنى و مراد نيز قاصر است ، و با نام تلخيص و تحرير و . . . بدست طلّاب جوان بدهيم و در نتيجه آنان را با همان أذهان بسيط و ساده و عرفى كه وارد حوزه شده‌اند در جامعه براى تبيين و تبليغ معارف إلهى روانه كنيم .\r\nعلامهء والد رحمة الله عليه مىفرمودند : مرحوم آية الله بروجردى رضوان الله عليه از مرحوم سيّد حسن مدرّس رحمة الله عليه سؤال مىكنند : من\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nچه كنم تا خدمتم در دين مؤثّر باشد ؟\r\nايشان در پاسخ انگشتان مسبّحه ( سبّابه ) دو دست خود را بلند مىكند و هِىْ بالا مىبرد و پايين مىآورد و ميگويد : طلبه ! طلبه درست كن ! استعمار از هيچ نيرويى همچون همين طلبه‌هاى ألِف‌قَد نگران نيست . « 1 »\r\nو البتّه معلوم است كه تمام هراس و دلهرهء استعمار و استعمارمآبان از طلبه‌هاى الف‌قدّى است كه در آينده دين‌شناسانى عميق و توانا و مسلّط بر همهء أبعاد شريعت گرديده و توان استنباط أحكام الهى را از كتاب و سنّت داشته و بر نقد آراء باطلهء مخالفين و نشان‌دادن نقاط ضعف آن قادر باشند ، تا با ضميرى روشن و نورانى و فكر و بصيرتى عميق وارد جامعه شده و مردم را به سوى سبل سلام هدايت كنند و با دستگيرى از آنان ، جامهء تقوا و عزّ و وقار را بر تن آنها پوشانده و در مواقع فتنه و مهالك روزگار با بصيرت نافذ خود مردم را از خطر سقوط در درّه‌هاى انحطاط و گمراهى برهانند و سياست‌هاى مزوّرانه و توطئهء دشمنان را ، نقش بر آب و خنثى كنند ؛ نه آن طلبه‌هايى كه بدون جامعيّت و إحاطهء كامل بر أبعاد گوناگون شريعت و بدون عمق و دقّت ، به تبليغ دين مىپردازند و نمىتوانند چهرهء زيباى دين را آن گونه كه هست ، نشان دهند .\r\nسفارشات خاص به برخى كتب و شروح\r\nعلىأىّحالٍ حضرت والد مقيّد بودند كه ما همان كتابهايى را كه سابقاً در حوزه تدريس مىشد بخوانيم و درس بگيريم . مىفرمودند : مغنىاللبيب ، مطوّل ، شرح‌شمسيّه ، جوهرالنّضيد ، معالم‌الاصول و قوانين‌الاصول بايد خوانده شود .\r\nاز اينكه در حوزه بجاى مطوّل ، مختصر و يا به جاى مغنى ، تلخيص‌مغنى متداول شده ، بسيار تأسف مىخوردند و مىفرمودند : اگر فردى با مختصر\r\n\r\n\r\n","description":"","footnote":"\r\n( 1 ) . نورملكوت‌قرآن ، ج 2 ، ص 310 .\r\n","page_name":" 133 ","page_number":133},
  {"content":"\r\n\r\nخواندن عالم شود ، عالم مختصر مىشود و هرگز عالم متبحّرى نخواهد شد .\r\nدر مدّتى كه در طهران بوديم ، براى ما درسى خصوصى تعيين كرده بودند و بنده قبل از خواندن شرح‌لمعه خدمت يكى از آقايان فاضل و دانشمند ، معانى و بيان و بديع مطوّل را درس گرفتم .\r\nنظرشان اين بود كه معالم‌الأصول و بعد از آن قوانين حتماً خوانده شود ، حتّى مىفرمودند كه مبحث عامّ و خاصّ قوانين نيز خوانده شود ، زيرا بسيارى از مطالب مفيد اصولى را ، مرحوم ميرزاى قمّى در اين بحث مطرح كرده كه در كتاب درسى ديگرى نيامده است . مىفرمودند : اگر كسى قوانين را با حواشى آن خوب بخواند از درس گرفتن اصول‌الفقه مستغنى است و با مطالعه يا مباحثه آن را به خوبى مىفهمد .\r\nمىفرمودند : بايد يك دورهء كامل درس خارج اصول به مقدار متعارف ( حدود هشت يا نه سال ) با اتقان و دقّت خوانده شود ، و هر چه انسان دقيق‌تر و عميق‌تر بخواند در استنباطش موفّق‌تر است . فقيه آن كسى است كه در استنباط أحكام شرعيّه در موارد ضرورى به اصول رو بياورد و بيشتر در مضمون روايات تعمّق داشته و مهما أمكن بين روايات جمع نمايد .\r\nاگر با زبان روايات و فقه‌الحديث خوب آشنا باشد و در علم رجال و درايه نيز مسلّط باشد ، روايات را زود رها نكرده و به أصل عملى تمسّك نمىنمايد ؛\r\nالأصلُ دَليل حَيثُ لا دَليل .\r\nفقيه كسى است كه بتواند در أغلب موارد ، حكم را از أدلّه استنباط كند و محتاج به أصل نشود ، و اگر جايى واقعاً چاره‌اى نبود به اصول عمليّه مراجعه كند ؛ و سبك فقهى خود ايشان نيز بر همين منوال بود .\r\nبه خواندن كتب فلسفه و حكمت نيز علاوه بر دروس عمومى حوزه سفارش مىكردند و چنانچه عرض شد به جهت شدّت اهتمام به اين علوم ،\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nمنظومه و قسمت معظم جلد اوّل أسفار را خودشان براى ما تدريس نمودند و نيز بخش ديگرى از أسفار و إلهيّات شفا را طبق سفارششان از محضر حضرت آية الله حسن‌زادهء آملى مدّ فى عمره‌الشّريف درس گرفتم .\r\nحتّى به علومى چون رجال و تفسير نيز سفارش مىكردند . براى علم رجال به حقير سفارش كردند مدّتى كه حدود يك سال شد از محضر حضرت آية الله شبيرى زنجانى مدّظلّه استفاده كنم و خواندن درايهء مرحوم شهيد ثانى رضوان الله عليه را كافى نمىدانستند .\r\nنسبت به تفسير مىفرمودند : درس گرفتن تفسير ضرورت ندارد . اگر كسى دروس پايه را خوب بخواند ، ميتواند با مطالعهء كتب تفسيرى استفادهء لازم را ببرد . ولى در عين‌حال ممارست و مداومت بر مطالعهء تفاسير را براى طلبه ضرورى مىدانستند و به انس با قرآن و تدبّر در آيات آن سفارش أكيد مىنمودند و يكى از نقائص حوزه را آشنانبودن طلّاب با قرآن مىشمردند .\r\nمىفرمودند : طلبه بايد دوره‌هايى از كتب تفسير را از آغاز تا انجام مطالعه نمايد و در سالهاى آخر عمر شريفشان به طلّابى كه در زمرهء شاگردان ايشان بوده و مطوّل را تمام كرده بودند دستور فرمودند كه هر يك روزانه يك صفحه از تفسير بيضاوى را مطالعه نموده و يك دوره اين تفسير را بخوانند .\r\nدربارهء مطالعهء حواشى كتابهاى درسى مىفرمودند : طلبه بايد از حواشى به‌مقدارى كه ممهّد و مبيّن درس است مطالعه كند و صرف درس‌گرفتن متن بدون مطالعهء حاشيه ، عمق و دقّت لازم را بوجود نمىآورد .\r\nمثلًا براى مطوّل حاشيهء ميرسيّد شريف را توصيه كرده و براى قوانين ، حاشيهء جواد و حاشيهء مرحوم سيّد على قزوينى و براى رسائل ، اوثق‌الوسائل را سفارش مىنمودند .\r\nاز بحرالفوائد مرحوم آشتيانى و نيز حاشيهء مرحوم آخوند بر رسائل نيز\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nتعريف مىكردند ، ولى بحرالفوائد را براى طلبهء محصّل كه در حال درس‌گرفتن است كمى سنگين مىدانستند .\r\nاز حواشى مكاسب نظر خاصّى به حاشيهء سيّد رحمة الله عليه داشتند .\r\nتخصّصىشدن علوم پس از اجتهاد\r\nدر مورد تخصّصىشدن علوم حوزوى بر خلاف نظر عدّه‌اى كه مىگويند :\r\nطلبه پس از اتمام مقدّمات يا اتمام دورهء سطح ، به جاى مشغول شدن به علوم مختلف از فقه و حكمت و كلام و تفسير و . . . بايد رشتهء مورد نظر خود را انتخاب نموده و به صورت تخصّصى به آن بپردازد و ديگر علوم را در همان حدّ عمومى رها كند ، ايشان مىفرمودند : طلبه حتماً بايد مجتهد شود و تا مجتهد نشده به هيچ رشته‌اى به صورت تخصّصى نبايد وارد شود . هر وقت به اجتهاد رسيد اين قوّه و توان را پيدا مىكند كه در هر رشته‌اى تعمّق كرده و متخصّص شود .\r\nعمده اين است كه به حدّ اجتهاد برسد ، پس از آن اگر بخواهد در يك زمينهء خاصّ چون تفسير يا كلام يا فلسفه يا . . . وارد شده و به صورت تخصّصى تحقيق كند ، مانعى ندارد .\r\nو در مجموع ، خواندن كتبى كه ذكر شد و شركت در درس خارج را تا حدّ اجتهاد براى همهء طلّاب لازم مىدانستند و تخصّص را مربوط به بعد از آن مىشمردند .\r\nمىفرمودند : در طول تحصيل ، تا انتهاى درس خارج ، طلبه بايد عمدهء اوقات خود را روى متون درسى و شروح وحواشى آن صرف كند . آرى در أيّام تعطيلى دروس يا در أيّام تحصيل اگر فرصتى حاصل شد ، ميتواند به مطالعات جانبى مشغول شود .\r\nمىفرمودند : مطالعات جنبى ، مربوط به پس از اجتهاد است ، بعد از اين كه مجتهد شديد وقت واسع است و مىتوانيد در زمينه‌هاى مختلف به نحو\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nگسترده مطالعه كنيد .\r\nكيفيّت عملى تحصيل در حوزه\r\nدر مورد روش و كيفيّت تحصيل مىفرمودند : طلبه بايد در روز ، به سه درس اشتغال داشته باشد ، به اين نحو كه هر سه درس را پيش از حضور در مجلس درس ، پيش‌مطالعه كند و سعى كند درس را كامل بفهمد تا در زمان حضور در محضر استاد ، بار ديگر با بيان و تقرير استاد ، آن درس در قلب او كاملًا متمكّن شود و دقائق و اشاراتى را كه در متن درس بوده و خود بدان پى نبرده و همچنين نحوهء ورود و خروج و كيفيّت تقرير را از استاد خود بياموزد ؛ يا لاأقلّ بداند كه موضوع درس امروز چيست ، تا ذهن او براى تلقّى و دريافت مطالب مربوط به آن موضوع ، مهيّاگردد .\r\nبعد از انجام اين مهم ، در ساعت مقرّر و قبل از استاد با ظاهرى مرتّب و بدون تشويش‌قلب و ملال‌خاطر و بدون گرسنگى و خستگى ، بلكه با شور و نشاط در مجلس درس حاضر شده و روبروى استاد با كمال ادب بنشيند و توجّهش كاملًا به وى بوده و با حواس جمع به سخنان او گوش فرا دهد ، تا مبادا رشتهء بحث از دست او برود و يا نكته و مطلبى از او فوت شود .\r\nدر مجلس درس ، خصوصاً درس خارج از نوشتن درس پرهيز كند ، زيرا كسى كه هنگام درس مشغول نوشتن است ، ذهن او از ابتدا براى حكايت و نقل آماده شده نه براى تلقّى و فهميدن ، و آن درس ديگر درس نيست بلكه املاء مىباشد . البته ميتواند رؤوس مطالب درس را در دفترى كه با خود بهمراه دارد يادداشت كرده و بعد در منزل و يا حجره ، تقرير درس را كامل بنويسد .\r\nاگر هنگام درس مطلبى را نفهميد از استاد بخواهد كه آن را اعاده كند تا براى او واضح و روشن شود و اگر اشكالى به نظر او رسيد آن را مطرح كند و حيا ننمايد ، امام صادق عليه السّلام ميفرمايد :\r\nإنَّ هَذا الْعِلْمَ عَلَيْهِ قُفْلٌ وَ مِفْتاحُهُ\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nالْمَسْألَةُ . « 1 »\r\n« بر اين علم قفلى نهاده شده و كليد آن پرسش است . »\r\nحضرت علّامهء والد قُدِّس‌سرُّه‌العزيز يك بار مىفرمودند : زمانى كه به معالم الاصول اشتغال داشتم و آن را درس مىگرفتم ، شبى هنگام مطالعه يك اشكال درسى در ذهنم آمد كه حل نمىشد ، درست پنج ساعت از شب رفته بود . و منزل ما كنار منزل مرحوم آية الله صدر و آية الله خوانسارى و آية الله حجّت قدّس‌سرّهم بود و در انتهاى كوچه نيز منزل مرحوم آقا سيّد محمّدباقر سلطانى داماد آية الله صدر قرار داشت . به مناسبت اين‌كه ايشان با يكى از عموزاده‌هاى ما رفاقت داشتند ، ما هم با ايشان ارتباط داشتيم . همان موقع و بدون درنگ به در منزل ايشان رفتم و در زدم ، ايشان خودشان آمده و در را باز كردند ، معلوم شد همه خواب بوده و فقط خود ايشان در بيرونى منزل بيدار بوده‌اند . گفتم : من اشكالى از معالم دارم . گفتند : بفرمائيد . رفتم داخل و اشكال را مطرح كردم و ايشان جواب گفتند و مشكله حل شد .\r\nمىفرمودند : روزها يك‌ساعت به غروب براى رفع اشكال به مدرسهء فيضيّه مىرفتم و معمولًا عدّه‌اى از آقايان مىآمدند ، هر كس را پيدا مىكرديم سؤال و اشكالهاى خود را مطرح كرده و جواب مىگرفتيم .\r\nوقتى شرح‌لمعه مىخواندم يك روز اشكالى برايم پيدا شد و آن اين بود كه چرا در نذر قصد قربت لازم است ، به كدام دليل ؟ به كدام روايت و خبر ؟ در قم مرحوم آية الله خوانسارى نمازجمعه مىخواندند و من هم علاقه داشتم و شركت مىكردم . روزى در حين رفتن به نمازجمعه ، مرحوم آية الله شيخ مرتضى حائرى را ديدم ، رفتم خدمتشان و همين سؤال را پرسيدم . فرمودند : « أصل و ماهيّت نذر ، قصد قربت مىخواهد ، چون ميگويد :\r\nلِلَّه عَلَىّ كذا . »\r\nو با اين\r\n\r\n\r\n","description":"","footnote":"\r\n( 1 ) . كافى ، ج 1 ، ص 40 ، كتاب فضل‌العلم ، باب سؤال العالم و تذاكره ، ح 3 .\r\n","page_name":" 138 ","page_number":138},
  {"content":"\r\n\r\nفرمايش ايشان اشكال حل شد .\r\nمىفرمودند : طلبه پس از آنكه درس را از محضر استاد فرا گرفت بايد به مطالعهء دقيق آن بپردازد و نكات و دقائق آن را استخراج كند ؛ در مورد ألفاظ و كلمات و تعابير مصنّف و شارح تأمّل كند و در آن بينديشد و از كنار آن سرسرى و بىتوجّه عبور نكند . مثلًا اگر به قراءت شرح‌سيوطى بر ألفيه مشغول است ، در ابتداى ارجوزه كه ابن مالك ميگويد : وَ أسْتَعينُ اللهَ فى ألْفيَّة و شارح در شرح آن ميگويد : وَ أسْتَعينُ اللهَ فى - نَظمِ ارْجوزَةٍ - ألْفيَّةٍ بايد فكر كرد و به دنبال آن گشت كه چرا - نَظمِ ارْجوزَةٍ - را بين جار و مجرور قرار داد و دليل اين توسّط چيست ؟\r\nاز حواشى مقدار لازم را مطالعه كند و بعد با شريك علمى خود به مباحثهء آن درس مشغول شوند ؛ به اين كيفيّت كه همهء مطالب درس را در ذهن و خاطر خود داشته باشد و همه را از حفظ بگويد و آنچنان زيبا تقرير كند كه گويى مشغول تدريس است و در اين هنگام ، هم‌بحث او بايد با دقّت به مطالب و تقرير او گوش دهد و مواضع اشتباه را تصحيح كند .\r\nبعد از بيان مطالب ، نوبت به تطبيق آنها با عبارات كتاب مىرسد كه بايد عبارات عربى را صحيح ادا كند و إعراب آنها را كاملًا اظهار كند و وقف به سكون ننمايد !\r\nمىفرمودند : طلبه بايد ليلًا و نهاراً و سفراً و حضراً درس بخواند و از دقائق عمر خود استفاده كند . طلبه‌اى كه يك ساعت بىكار باشد طلبه نيست ، چون « طلبه » جمع « طالب » است و طالب يعنى جوينده و خواهان . و زمانى اين عنوان به نحو حقيقت بر او صادق است كه متلبّس به مبدأ اشتقاق يعنى طلب باشد .\r\nبر اين أساس ، سفارش مىفرمودند كه أيّام تعطيل را نيز درس بگيريد . و ما\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nطبق فرمايش ايشان ، هميشه در أيّام تعطيل نيز چند درس خصوصى داشتيم .\r\nخود ايشان نيز از آغاز طلبگى تا بازگشت از نجف أشرف هيچ وقت تعطيلى نداشتند و تمام أيّامشان تحصيل بود و تحصيل !\r\nمىفرمودند : ما در دوران طلبگى أصلًا اوقات فراغت نداشتيم و معنى اوقات فراغت را نمىفهميديم . تمام روزهاى تعطيل را درس مىگرفتم و با اين همه آن مقدار از نهج‌البلاغه را كه حفظ نموده‌ام ، مربوط به پنجشنبه و جمعه‌هاى قم است كه نهج‌البلاغه مىخواندم .\r\nو اين روش متداول در حوزه‌ها صحيح نيست كه پنجشنبه و جمعه و ماه مبارك رمضان و تابستان و مناسبت‌ها و وفات علماء و غيره ، دروس تعطيل باشد ، با اين روش چيزى از سال براى درس باقى نمىماند .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nلزوم توجّه به عرفان عملى در حوزه\r\nعلّامهء والد رحمة الله عليه علاوه بر ترغيب و تشويق به تحصيل علم به وجه أحسن ، همچنين تطهير سرّ و باطن و تهذيب‌نفس از رذائل اخلاقى و خصال مذمومه و تحليهء آن به زيور توحيد حضرت حقّ و مكارم اخلاق را براى طالب علم ، امرى ضرورى و لازم مىدانستند . اكتفاءنمودن به علوم رسمى و ظاهرى و معاف‌كردن بدن از عبادت و تعطيل‌ساختن اين عالم جزئى از تجلّى أنوار إلهيّه و محروم‌ساختن جان و روح از شراب معرفت را ، مذمّت مىكردند .\r\nبسيار تأسف مىخوردند كه چرا در حوزه‌هاى علميّه ، حوزهء حكمت و عرفان‌عملى نيست ؟ چرا حوزه‌اى با عنوان أخلاق و عرفان حضرت حقّ وجود ندارد ، تا عالمان ربّانى و وارسته و معلّمان توحيد كه خود ساليان سال در تحت تربيت بوده و منوّر به نور توحيد و تجلّيات جماليّه و جلاليّه شده‌اند ، حلقه‌هاى درس عرفان تشكيل دهند و طالبان علم را همراه با خود در آبشخوار و شريعهء توحيد حضرت حقّ برده و جانشان را از وحدت سيراب نمايند و طلّاب مشتاق ومستعدّ از ضمير روشن آنان در حركت بسوى خدا مدد بگيرند ، چرا ؟ !\r\n خيره آن ديده كه آبش نبرد گريهء عشق * تيره آن دل كه در او شمع محبّت نبود \r\n\r\n","description":"","footnote":"","page_name":" 141 ","page_number":141},
  {"content":"\r\n\r\n دولت از مرغ همايون طلب و سايهء او * زانكه با زاغ و زغن شهپر دولت نبود\r\nگر مدد خواستم از پير مغان عيب مكن * شيخ ما گفت كه در صومعه همّت نبود\r\nچون طهارت نبود كعبه و بتخانه يكيست * نبود خير در آن خانه كه عصمت نبود\r\nحافظا علم و ادب ورز كه در مجلس شاه * هر كه را نيست ادب لايق صحبت نبود « 1 » \r\nآرى ، بايد حوزه‌هاى گرم عرفان و حكمت‌عملى داشته باشيم . بايد دلهاى طلّاب علوم و معارف از أنوار شهود و ذوق و علوم وهبى و إلهى سرشار شود .\r\nاقتصار و اكتفاء بر علوم نقلى و ذهنى قلب و روح را اشباع نمىكند و براى آن اطمينان و سكون و آرامش به ارمغان نمىآورد . بايد قيود طبيعيّه و حدود أنفسيّه را پاره كرده ، بسوى عالم تجرّد و اطلاق رفته و از مشرب عين‌الحيوة نوشيد تا صاحب حيات طيّبهء هنئهء خالده فِى مَقْعَدِ صِدْقٍ عِندَ مَلِيكٍ مُقْتَدِرٍ گرديد .\r\n وَ لا تَكُ مِمَّن طَيَّشَتْهُ دُروسُهُ * بِحَيثُ اسْتَقَلَّت عَقلَهُ وَ اسْتَفَزَّتِ\r\nفَثَمَّ وَرآءَ النَّقْلِ ، عِلمٌ يَدِقُّ عَن * مَدارِكِ غاياتِ العُقولِ السَّليمَةِ « 2 » \r\nشيخ سعيدالدّين سعيد فرغانى در مشارق‌الدّرارى در ترجمه و شرح اين أبيات چنين ميگويد :\r\n« اى طالبى كه به دنبال راه رشد و نجات هستى ! از علماى ظاهر مباش كه خود را به علوم نقلى مقيّد مىكنند و كثرت دراست اين‌علوم ، آنها را مغرور و\r\n\r\n\r\n","description":"","footnote":"\r\n( 1 ) . ديوان‌حافظ ، ص 102 ، غزل 228 .\r\n( 2 ) . ديوان‌ابن‌فارض ، تائيهء كبرى ، ص 123 و 124 .\r\n","page_name":" 142 ","page_number":142},
  {"content":"\r\n\r\nسبكسار مىگرداند ، تا آنجا كه عقل خود را كه با تفكّر و تدبّر در باطن قرآن و حديث و أمثلهء روشن و مثل‌ها معانى خوب را استنباط مىكند و از شاهد بر غايب استدلال مىكند ، اندك مىشمرند و از هر علم و معنايى كه از طريق صريح نقل بدان‌ها نرسيده است ، إعراض مىكنند و روى برمىگردانند .\r\nو از آنجا كه اين دسته از علماء ، عقل و خرد خود را كه در اين علوم نقلى نيز مدخليّت عظيم دارد و فهم آنها و حجج و دلايل آن بر عقل موقوف است ، در باب استخراج و استنباط معانى غريب و إدراك معانى مجرّد به چيزى بر نمىگيرند ، چگونه علوم كشفى و ذوقى كه از اين معانى كه با عقل استنباط مىشوند به مراتب دقيق‌تر و باريكتر مىباشند ، در تنگناى وعاى نفس و طبع يا ذهن آنها مىگنجد ؟ تا آنجا كه به سبب جهل و عدم‌گنجايش ، آن علوم را به سفسطه يا به كفر و زندقه و بدعت و مذهب حلول نسبت مىدهند ، با آن كه اصول اين علوم در نقل مذكور است .\r\nپس تو كه مسترشدى به سبب علوم نقلى ، از علوم عقلى به كلّى إعراض منماى و در اين أمثله كه به تو نمودم تدبّر كن و بعد از آن چون به طريق اجمال ، چيزى از آن فهم كردى از آن علوم نقلى و عقلى هم بدرآى و با فناى جملهء أوصاف جسمانى و نفسانى خودت ، به اين حضرت جمعيّت من توجّه كن تا به عين‌الحيوة علم حقيقى برسى ! چه آنجا كه حضرت جمعيّت من است ، علمى إلهى و سرّى نامتناهى از علوم ذات و أسرار و حكم أفعال و صفات است كه از غايت غموض و خفا از إدراك عقول سليم و نفوس مستقيم پوشيده‌است ؛ زيرا كه بدان علوم و أسرار جز به فهم و عقل « بى يَعقِل » نتوان رسيد ، و از سرّ « لايَعرِفُ اللهَ إلّااللهُ » گرد آن علوم اسرار ، حصنى منيع است . » « 1 » انتهى كلامه .\r\n\r\n\r\n","description":"","footnote":"\r\n( 1 ) . مشارق‌الدّرارى ، ص 695 و 696 ، با تصرّف و تحرير جملات .\r\n","page_name":" 143 ","page_number":143},
  {"content":"\r\n\r\nاكتفا ننمودن به علوم رسمى\r\nدراين‌باره كه هيچ مفرّ و گريزى از عرفان حضرت حقّ نيست و صرفاً با چراغ عقل و اين علوم رسمى ظاهرى نمىتوان راه حقّ را پيمود بلكه بايد در مكتب  عَلَّمَكَ ما لَمْ تَكُنْ تَعْلَمُ  « 1 » زانو زد و علم را از خداوند حىّ لايموت بر نهج كشف و يقين أخذ نمود ، مكتوبى است نفيس از شيخ‌العرفاء ابن‌العربىّ به هم‌عصر خود فخررازى كه در آن با كلماتى شيوا به نصح و خيرخواهى او نشسته و او را به سلوك صراط مستقيم دعوت مىنمايد .\r\nفقراتى از اين مكتوب را محدّث خبير حاج شيخ عبّاس قمّى رضوان الله تعالى عليه در كتاب الكنىوالألقاب در ذيل ترجمهء أحوال فخررازى آورده است ، اين كلمات ارزشمند را با ترجمهء آن در معرض مطالعهء ارباب علم و دانش قرار مىدهيم ، بِحَولِه و قُوّتِه و مَنِّه و كَرَمِه .\r\nقالَ الشَيخُ عبّاسٌ القُمّىّ رَحِمَه‌اللهُ : « و لِبَعضِ أربابِ الوَجدِ والعِرفانِ - هُوَ ابنُ العَرَبِّى - كتابٌ كَتَبَهُ إلى الفَخرِالرّازىِّ ، يُعجِبُنى نَقلُ بَعضِ كَلِماتِهِ . قالَ فيهِ : « وَ قَد وقَفتُ عَلى بَعضِ تَأَليفِكَ و ما أيَّدَكَ اللهُ بِهِ مِنَ القُوَّةِ المُتَخَيِّلَةِ وَ الفِكرَةِ الجَيِّدَةِ . وَ مَتى تَغَذَّتِ النَّفسُ كَسبَ يَدَيها فَإنَّها لا تَجِدُ حَلاوَةَ الجُودِ و الوَهبِ و تَكونَ مِمَّن أكَلَ مِن تَحتِهِ و الرَّجُلُ مَن يَأكُلُ مِن فَوقِهِ ، كَما قال اللهُ تَعالَى :  وَ لَوْ أَنَّهُمْ أَقامُوا التَّوْراةَ وَ الْإِنْجِيلَ وَ ما أُنْزِلَ إِلَيْهِمْ مِنْ رَبِّهِمْ لَأَكَلُوا مِنْ فَوْقِهِمْ وَ مِنْ تَحْتِ أَرْجُلِهِمْ .  « 2 »\r\nوَ لْيَعْلَمْ وَلِيّى - وَفَّقَهُ اللهُ - أَنَّ الوِراثَةَ الكامِلَةَ هِىَ الَّتى تَكونُ مِن كُلِّ الوُجوهِ لا مِن بَعْضِها وَالعُلَمآءُ وَرَثَةُ الأنبيآءِ ؛ فَيَنبَغى لِلعاقِلِ العالِمِ أن يَجْتَهِدَ لِأن يَكونَ وارِثًا مِن كُلِّ الوُجوهِ وَ لا يَكونَ ناقِص‌َالهِمَّةِ . »\r\n\r\n\r\n","description":"","footnote":"\r\n( 1 ) . قسمتى از آيه 113 ، از سورهء 4 : النّسآء .\r\n( 2 ) . قسمتى از آيه 66 ، از سورهء 6 : المآئدة .\r\n","page_name":" 144 ","page_number":144},
  {"content":"\r\n\r\nإلى أن قال : « وَ يَنبَغى لِلعالى الهِمَّةِ أن‌لايَكونَ مُعَلِّمُهُ مُؤَنَّثًا ، كَما لَاينبغَى أن‌يَأخُذَ مِن فَقيرٍ أصلًا ، وَ كُلُّ ما لا كمالَ له إلّابِغيرِه فَهُوَ فَقيرٌ ، وَ هَذا حالُ كُلِّ ما سِوَى اللهِ تَعالى ؛ فَارْفَعِ الهِمَّةَ فى أن‌لاتَأْخُذَ عِلمًا إلّامِنَ اللَهِ سُبحانَهُ عَلى الكَشفِ وَاليَقينِ .\r\nوَ لَقَد أخْبَرَنى مَن ألِفْتُ بِهِ مِن إخْوانِكَ وَ مَن لَهُ فيكَ نيَّةٌ حَسَنَةٌ ، أَنَّهُ رَءَاكَ قَد بَكَيْتَ يَومًا فَسَأَلكَ هُوَ وَ مَن حَضَرَ عَن بُكآئِكَ . فَقُلتَ : مَسْألَةٌ اعْتَقَدتُها مُنذُ ثَلاثينَ سَنَةً تَبَيَّنَ لىَ السّاعَةَ بِدَليلٍ لاحَ لى أنَّ الأمْرَ عَلى خِلافِ ما كانَ عِندى فَبَكَيتُ وَ قُلتُ : لَعَلَّ الَّذى لاحَ لى أيضًا يَكونُ مِثلَ الأوّلِ . فَهَذا قَولُكَ وَ مِنَ المُحالِ عَلى الواقِفِ بِمَرْتَبَةِ العَقلِ وَالفِكرِ أَن‌يَسْكُنَ أو يَستَريحَ وَ لا سيَّما فى مَعرفَةِ اللهِ تَعالى . »\r\nوَ قال : « وَ يَنبَغى لِلعاقِلِ أن‌لايَطلُبَ مِنَ العُلومِ إلّاما يُكَمِّلُ بِهِ ذاتَهُ وَ يَنقُلُ مَعَهُ حَيثُ انتَقَلَ وَ لَيسَ ذَلكَ إلّاالعِلمُ بِاللهِ تَعالى ؛ فَإنَّ عِلمَكَ بِالطِّبِّ إنَّما يُحتاجُ إلَيهِ فى عالَمِ الأمْراضِ وَ الأسْقامِ ، فَإذا انتَقَلتَ إلى عالَمٍ ما فيهِ السُّقمُ وَ لا المَرَضُ فَمَن تُداوى بِذلِكَ العِلمِ ؟\r\nوَ كذلِكَ العِلمُ بِالهَندَسَةِ إنَّما يُحتاجُ إلَيهِ فى عالَمِ المَساحَةِ ، فَإذا انْتَقَلْتَ تَرَكتَهُ فى عالَمِهِ وَ مَضَتِ النَّفْسُ ساذِجَةً لَيسَ عِندَها شَىءٌ مِنهُ .\r\nوَ كذَلِكَ الاشْتِغالُ بِكُلِّ عِلمٍ تَرَكتهُ النَّفْسُ عِندَ انْتِقالِها إلى عالَمِ الأَخِرَةِ ؛ فَيَنبَغى لِلعاقِلِ أن‌لايَأْخُذَ مِنهُ إلّاما مَسَّت إلَيهِ الحاجَةُ الضَّرورَةُ وَلْيَجتَهِدْ فى تَحْصيلٍ ما يَنتَقِلُ مَعَهُ حَيثُ انتَقَلَ وَ لَيسَ ذَلِكَ إلّاعِلْمان خآصَّةً : العِلْمُ بِاللهِ وَ العِلْمُ بِمَواطِنِ الأَخِرَةِ . » » « 1 »\r\n\r\n\r\n","description":"","footnote":"\r\n( 1 ) . الكنى و الألقاب ، ج 3 ، ص 15 و 16 ، طبع مكتبة الصّدر ؛ و ج 2 ، ص 498 و 499 ، از طبع مؤسّسة النّشر الأسلامىّ .\r\n","page_name":" 145 ","page_number":145},
  {"content":"\r\n\r\nمرحوم حاج شيخ عبّاس قمّى رحمة الله عليه ميفرمايد : و براى بعضى از أرباب وجد و عرفان - ابن‌عربى - نامه‌اىاست كه به فخررازى نوشته و من دوست دارم برخى از عبارات آن را نقل نمايم .\r\nابن عربى در آن نامه ، خطاب به فخر رازى ميگويد : « بعضى از مؤلّفات و آثار تو را ديده‌ام و بر قوّهء متخيّله و فكر نيكويى كه خداوند تو را با آن تأييد كرده آگاه شدم ، امّا تا آن زمان كه نفس از دست‌رنج خود روزى مىخورد هرگز حلاوت و شيرينى علوم وهبى را ذوق نخواهد كرد ! و از كسانى خواهد بود كه از پائين پاى خود روزى خورده و جان خود را با علوم أرضى و أهل حجاب مشغول و سير مىكند ، و حال آن كه مرد كامل كسىاست كه از بالاى خود روزى گرفته و جان خود را بر مائدهء علوم آسمانى بنشاند و از أطعمهء آن بهره‌مند گرداند ؛ چنان كه خداوند متعال ميفرمايد : و اگر ايشان تورات و انجيل و آنچه كه بسوى ايشان از جانب پروردگارشان نازل گشته برپامىداشتند ، هر آينه از بالاى خود و از زير پاهايشان روزى مىخوردند .\r\nدوست من كه خداوند او را موفّق گرداند ، بايد بداند كه وراثت كامل ، تنها وراثتى است كه از جميع جهات باشد نه از بعض جهات و از آنجا كه عالمان وارثان أنبياء مىباشند ، پس بر انسان عالم و خردمند لازم است كه بكوشد تا آن وراثت كامل را تحصيل كرده و در دستيابى به اين مرتبهء عليا ، دون‌همّت نباشد . »\r\nتا اينكه ميگويد : « و براى صاحب همّت عالى و بلند سزاوار است كه معلّمش ، مؤنّث و نيز فقير نباشد . « 1 » و هر موجودى كه كمال آن به غير خود باشد\r\n\r\n\r\n","description":"","footnote":"\r\n( 1 ) . مراد از « مؤنّث » در اينجا منفعل است و چون ماسوىالله همگى مخلوق بوده و هر مخلوقى منفعل مىباشد و فاعل مطلق خداست ، از ماسوىالله به مؤنّث تعبيرفرموده است . علّامهءطباطبائى قدّس‌سرّه در ذيل آيه شريفه :  إِنْ يَدْعُونَ مِنْ دُونِهِ إِلَّا إِناثاً  ميفرمايد :\r\n« الإناث جمع انثى ، يقال : أنُث الحديد أنثًا أى انفعل و لان ، و أنُث المكانُ أسرع -\r\n","page_name":" 146 ","page_number":146},
  {"content":"\r\n\r\nفقير است و اين فقر و مسكنت و ذلّت حال ماسوىالله است ؛ پس همّت خود را بالا ببر و علم خود را تنها از خداى پاك و منزّه ، آن هم بر نهج كشف و يقين أخذ و تلقّى نما .\r\nيكى از دوستانت كه در مورد تو حسن نيّت دارد و من نيز با او الفت و دوستى دارم ، به من خبر داد كه روزى ناگهان گريه‌سرداده‌اى و وقتى از تو علّت گريه را جويا شدند در پاسخ گفته بودى : مسأله‌اى بود كه مدّت سىسال به درستى آن اعتقاد داشتم ، ولى با دليلى كه اينك برايم آشكار شد ، دانستم كه اعتقاد پيشين من خلاف و اشتباه بوده است ، پس گريستم و با خود گفتم : چه‌بسا آنچه اكنون برايم ظاهر شده است نيز همانند أوّل باشد .\r\nاين كلام و گفتار خود توست ، و جان كسى كه در مرتبهء عقل و فكر توقّف كرده باشد محال است كه با اين علوم آرام شده و راحت و قرار گيرد ، بخصوص در معرفت خداى عزّوجلّ . »\r\nو ميگويد : « و بر شخص خردمند ضرورىاست كه فقط علومى را طلب كند كه براى ذات او رشد و كمال و تعالى آورده و همراه با او از دنيا به آخرت منتقل مىشود و آن نيست مگر علم به خدا ؛ زيرا به علم تو به طب تنها در عالم\r\n\r\n\r\n","description":"","footnote":"\r\n- فى الإنباتِ و جاد ؛ ففيه معنى الانفعال و التّأثّر ، و بذلك سُمّيتِ الانثى من الحيوان انثى . و قد سُمّيت الأصنامُ و كلُّ معبودٍ من دون الله إناثًا لكونها قابلاتٍ منفعلاتٍ ليس فى وُسعها أن‌تفعل شيْئًا ممّا يتوقّعه عبادُها منها ، كما قيل ، قال تعالى :  إِنَّ الَّذِينَ تَدْعُونَ مِنْ دُونِ اللَّهِ لَنْ يَخْلُقُوا ذُباباً وَ لَوِ اجْتَمَعُوا لَهُ وَ إِنْ يَسْلُبْهُمُ الذُّبابُ شَيْئاً لا يَسْتَنْقِذُوهُ مِنْهُ ضَعُفَ الطَّالِبُ وَ الْمَطْلُوبُ .   ما قَدَرُوا اللَّهَ حَقَّ قَدْرِهِ إِنَّ اللَّهَ لَقَوِيٌّ عَزِيزٌ .  و قال :  وَ اتَّخَذُوا مِنْ دُونِهِ آلِهَةً لا يَخْلُقُونَ شَيْئاً وَ هُمْ يُخْلَقُونَ وَ لا يَمْلِكُونَ لِأَنْفُسِهِمْ ضَرًّا وَ لا نَفْعاً وَ لا يَمْلِكُونَ مَوْتاً وَ لا حَياةً وَ لا نُشُوراً  . فالظّاهر أنّ المُرادَ بالانوثةِ الانفعالُ المحضُ الّذى هو شأنُ المخلوقِ إذا قيس إلى الخالقِ عزّاسمُه . » ( الميزان ، ج 5 ، ص 83 )\r\n","page_name":" 147 ","page_number":147},
  {"content":"\r\n\r\nأمراض و أسقام نياز حاصل مىشود و زمانى كه به عالم آخرت منتقل شوى كه در آن مرض و دردى نيست ، با آن علم چه كسى را مداوا خواهى كرد ؟ ! و نيز به علم هندسه تنها در عالم مساحت و مقدار نياز حاصل مىشود و زمانى كه كوچ كنى ، آن را در عالم خود رها كرده و لوح نفس با همان بساطت أوّليّه و عارى از هر فضيلت و كمالى ، پا به عالم ديگر مىگذارد .\r\nو همچنين است اشتغال به هر علمى كه نفسْ آن را در انتقال به عالم آخرت رها مىكند . پس بر عاقل دانا واجب است كه از اين علوم ، تنها آنچه را بدان حاجت ضرورى دارد فرا گرفته و در تحصيل علم ماندگار بكوشد ؛ و آن نيست مگر دو علم : أوّل علم بالله و دوّم علم به مواطن آخرت . »\r\n غنچه گو تنگ‌دل از كار فروبسته مباش * كز دم صبح مدديابى و أنفاس نسيم\r\nفكر بهبود خود اىدل ز درى ديگر كن * دردِ عاشق نشود به ، به مداواى حكيم \r\n گوهر معرفت اندوز كه با خود ببرى * كه نصيب دگران‌است نصاب زر و سيم\r\nدام سخت‌است مگر يار شود لطف خدا * ور نه آدم نبرد صرفه ز شيطان رجيم « 1 » \r\nحضرت علّامهء والد قدّس الله نفسه القدسيّه مىفرمودند : با دو بال علم و عمل حركت كنيد ، طلبه نبايد فقط از جهت علمى سير كند ؛ اگر تنها از جهت علمى رشد كرد و اين رشد همراه با سير در مراتب تقوى و طهارت باطن نبود ، در آينده با مشكل روبه‌رو مىشود ، و چه بسا در گرداب نفس و طغيان آراء باطلهء\r\n\r\n\r\n","description":"","footnote":"\r\n( 1 ) . ديوان‌حافظ ، ص 159 ، غزل 355 .\r\n","page_name":" 148 ","page_number":148},
  {"content":"\r\n\r\nشيطانيّه غرق و هلاك شود و قوم و ملّتى را نيز مبتلا به خسران و شقاوت أبدى كند .\r\nوقتى مجتهد شد اگر صاحب ملكهء تقوى و عبوديّت نباشد ، اگر فاقد مقام خوف و خشيت از حضرت حقّ باشد ، اگر صاحب قلب سليم نباشد ، آنگاه طبق آراء و أهواء خود اجتهاد و استنباط مىكند . مجتهد همانند خيّاطى است كه ميتواند به هر شكل كه بخواهد لباس را بدوزد ، ميتواند لباس حياء و عفّت بدوزد يا لباس بىحيائى و بىعفّتى . عالم وقتى به درجهء اجتهاد رسيد ، هم ميتواند طبق رضاى خدا عمل كند و استنباطش صحيح و فتوايش بر محور كتاب و سنّت باشد و هم ميتواند بر أساس أهواء و أميال نفسانى خود ، حكم خدا را بِبُرد و بدوزد و به شكل دلخواه خود درآورد .\r\nمىفرمودند : اين رشته خيلى دقيق و خطير است . پست و منصب و شغل نيست كه بگوئيم ديگران مشاغلى دارند و ما هم شغل خود را تحصيل علوم دينى قرار مىدهيم و عمر خود را در اين امر مىگذرانيم .\r\nغرض و مقصود از تحصيل علوم و معارف إلهيّه ابتدا هدايت‌يافتن خود انسان و وصول به مقام توحيد حضرت حقّ و كمال انسانى و بعد از آن هدايت و دستگيرى از خلق و تعليم و تزكيهء آنان است ؛ لذا انسان بايد خيلى مراقب باشد كه با اين نفوس چه مىكند و چگونه آنها را تربيت‌ميكند كه خراب و ضايع نشوند !\r\nاين رشته از رشتهء طبّ كه دقيقترين رشته‌هاى علوم مادّى است ، دقيق‌تر و مهم‌تر است ؛ طبيب ، أمراض جسمانى مردم را معالجه و درمان مىكند ، ولى در اين رشته ، سخن از أمراض روحى مردم است .\r\nاگر كسى در علم طبّ وارد شد ولى قصد واقعى او از تحصيل معالجهء مردم نبود بلكه براى زندگى و مال و مقام و أمثال آن درس خواند ، اين شخص با جان مردم بازى مىكند و در حقيقت دزدىاست كه به لباس صاحبخانه درآمده و\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nمىخواهد جيب مردم را خالى كرده و آنان را سركيسه كند . اين شخص ، طبيب واقعى نيست و حقّ ندارد مطبّ باز كرده و نسخه بنويسد و معالجه كند ! بايد به دنبال كارها و شغلهاى ديگرى برود ، كه با جان مردم مربوط نباشد .\r\nعلم دين از اين هم دقيق‌تر است ، افراد متخصّص اين رشته با روح و نفس مردم سر و كار دارند ، چقدر بايد پاك باشند تا واقعاً نمايندهء رسول‌خدا صلّى الله عليه و آله وسلّم شوند و مردم از آنها بهره ببرند .\r\nانتظار مردم از اهل علم\r\nمىفرمودند : يكى از أرحام ما مىگفت : روزى خدمت مرحوم آية الله حاج آقا حسين قمّى كه از مراجع تقليد بودند رفتم ، به ايشان گفتم : مردم كه از علماء تبعيّت مىكنند شما را نمونهء امام صادق عليه‌السّلام مىبينند ، شما چگونه رفتار مىكنيد كه نمايشگر ايشان باشيد ؟ مردم از شما توقّع عصمت دارند نه عدالت ! بعد از اين كلام ، مرحوم حاج آقا حسين به فكر فرورفته و رنگشان چنان سرخ شد كه به سياهى مىزد و بعد فرمودند : راست مىگوئيد ، همين‌طور است ! !\r\nمردم از أهل علم توقّع نمايندگى امام عليه‌السّلام را دارند . اگر عملى انجام دهند كه نسبت به آنان بدبين و بدگمان شوند ، در واقع به أصل و أساس دين بدبين شده‌اند ، آنوقت مىگويند : حتماً امام صادق عليه‌السّلام نيز از همين افراد بوده است . اگر بين علماء اختلاف و تعارضى ناشى از دنيا ببينند مىگويند :\r\nحتماً تعارض بين امام صادق عليه‌السّلام و أبوحنيفه نيز از اين نوع بوده است .\r\nاين نوع رفتارها بنياد و پايهء اعتقاد مردم را خراب كرده و ريشهء ايمان آنان را مىسوزاند و اين بزرگترين گناه است كه انسان در جايگاه و مرتبهء پيغمبرأكرم صلّى الله عليه و آله وسلّم باشد و عمل خلاف كند .\r\nلذا طالب علم قبل از ورود به مسلك أهل علم بايد محاسبه نموده و با\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nبصيرت وارد شود و بداند قدم در چه راهى مىگذارد و هدف و مقصد خود را فقط خدا قرار داده و نطفهء حب‌ّرياست و جاه‌طلبى و آقايى و اعتبارات دنيّهء دنيويّه را در وجود و كمون ذات خود نابود نمايد . اگر چنين كرد ، ديگر يك طلبهء عادى نخواهد بود كه تفاوت او با ديگران فقط در لباس و ظاهر باشد و هر جا برود و هر كارى بكند و يله و رها باشد .\r\nمىفرمودند : طلبه نبايد اين علوم و معارف را وسيله‌اى براى افاده و تعليم ديگران بداند ، بلكه در وهلهء أوّل بايد براى كمال نفس خود علم بياموزد . بايد در صدد تهذيب نفس باشد و خود را إصلاح كند . اگر درس را براى فهميدن و عمل‌كردن بخواند و به دنبال تهذيب‌نفس خويش باشد ، ديگران نيز از او استفاده كرده و از علومش بهره مىبرند و نيز ميتواند مردم را به سوى خداوند جل‌ّجلاله حركت و سوق دهد و گرنه ، نه خود متمتّع مىشود و نه ديگران بهرهء واقعى و كامل مىبرند . و ليكن مع‌الأسف برخى از طلّاب كه وارد حوزه مىشوند ، نهايت سعى و اجتهاد آنان تحصيل مقام مرجعيّت و تصرّف كرسى افتاء و رياست عامّه است و جز اين هيچ مقصد و مقصودى ندارند و به‌هيچ‌وجه در تحصيل علم و دانش خداوند را در نظر ندارند !\r\n فَأَعْرِضْ عَنْ مَنْ تَوَلَّى عَنْ ذِكْرِنا وَ لَمْ يُرِدْ إِلَّا الْحَياةَ الدُّنْيا  *  ذلِكَ مَبْلَغُهُمْ مِنَ الْعِلْمِ إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ هُوَ أَعْلَمُ بِمَنِ اهْتَدى .  « 1 »\r\n« پس اى پيغمبر ! رويت را بگردان از ديدار كسى كه از ذكر ما و ياد ما اعراض كرده و روى خود را گردانده است و غير از پست‌ترين زندگى بهيمى مقصد و مقصودى ندارد . آنست نهايت مرتبه و غايت درجه از علومشان كه\r\n\r\n\r\n","description":"","footnote":"\r\n( 1 ) آيه 29 و 30 ، از سورهء 53 : النّجم .\r\n","page_name":" 151 ","page_number":151},
  {"content":"\r\n\r\nبدانجا رسيده‌اند . تحقيقاً پروردگار تو داناتر مىباشد به آن كس كه از راه وى منحرف و گمراه شده است و او داناتر مىباشد به آن كس كه راه يافته است . »\r\nعالِم عارف\r\nبارها مىفرمودند : اگر قصد داريد عالم شويد ، عالم عارف شويد ، عالم خداشناس شويد . كراراً مىفرمودند : اگر قصد داريد عالم شويد ، عالم بالله و بأمرالله شويد ، عالم ربّانى و فقيه صمدانى شويد . علم بدون عرفان و شناخت حضرت حقّ صرف يادگرفتن پاره‌اى اصطلاحات است ، بايد با دو بال علم و عمل حركت كنيد نه يك بال ؛ با يك بال نمىتوان در آسمان فقاهت و معرفت به پرواز و طيران درآمد .\r\nاز علمايى كه دنبال معرفت خدا بودند ، از علمايى كه علاوه بر تحصيل علوم رسمى و طىّ مدارج و معارج آن ، سينهء آنها محل إشراق أنوار معرفت خدا بود و عشق و محبّت به حضرت پروردگار در دل آنان موج مىزد ، همانند مرحوم ملّامحسن فيض‌كاشانى و مرحوم آقا سيّدجمال‌الدّين گلپايگانى ، به عالمان جان‌دار تعبير مىكردند ؛ يعنى عالمانى كه در اثر مجاهدات نفسانى و رياضات شرعى و تعلّق‌نداشتن به متاع دنيا و توجّه تامّ به حضرت معبود ، درخت وجود آنان به سدرةالمنتهاى حضرت حقّ پيوند خورده و تناور گشته و ريشه در عوالم ربوبى دوانيده‌است ، به گونه‌اى كه باد سرد خزان نفس أمّاره و شيطان نمىتواند برگ‌هاى آنان را زرد و يا ريشهء آنان را بخشكاند .\r\nگاهى اين أبيات عالى و راقى از تركيب‌بند معروف مرحوم آية الله حاج ميرزا حبيب خراسانى رحمة الله عليه را كه در بيان عجز و اظهار ذلّ عبوديّت و مسكنت و خوارى و فناى بنده در برابر مقام كبريايى حضرت حقّ مىباشد ، مىخواندند :\r\n بنده را پادشاهى نيايد * از عدم كبريايى نيايد \r\n\r\n","description":"","footnote":"","page_name":" 152 ","page_number":152},
  {"content":"\r\n\r\n بندگى را خدايى نيايد * از گدا جز گدائى نيايد \r\nمن گدا من گدا من گدايم\r\n از عدم صرف هستى نشايد * دعوى كبر و مستى نشايد\r\nخاك را جز كه پستى نشايد * از فنا خودپرستى نشايد \r\nمن فنا من فنا من فنايم « 1 »\r\nو بعد مىفرمودند : ايشان از علماء جان‌دار بوده‌اند .\r\nكيمياى عشق و محبّت الهى\r\nبر همين اساس كراراً به كيمياى عشق و محبّت إلهى سفارش نموده و مىفرمودند : اگر عالم مىشويد ، عالم عاشق شويد ، عاشق خدا باشيد .\r\nسرى كه عشق ندارد كدوى بىبار است ؛ يعنى دلى كه از نور محبّت پروردگار تهىاست فاقد خير و بهره است .\r\n فَطِبْ بِالهَوَى نَفْسًا ، فَقَد سُدْتَ أنْفُسَ ال * عِبادِ مِنَ العُبّادِ فى كُلِّ امَّةِ ( 1 )\r\nوَ فُزْ بِالعُلَى وَافْخَرْ عَلى ناسِكٍ عَلا * بِظاهِرِ أعْمالٍ وَ نَفْسٍ تَزَكَّتِ ( 2 )\r\nوَ جُزْ مُثْقَلًا لَو خَفَّ طَفَّ مُوَكَّلًا * بِمَنْقولِ أحْكامٍ وَ مَعْقولِ حِكْمَةِ ( 3 )\r\nوَ تِهْ ساحِبًا بِالسَّحْبِ أذْيالَ عاشِقٍ * بِوَصْلٍ عَلى أعْلَى المَجَرَّةِ جُرَّتِ ( 4 )\r\nوَ جُلْ فى فُنونِ الاتّحادِ وَ لاتَحِدْ * إلَى فِئَةٍ فى غَيْرِهِ العُمْرَ أفْنَتِ ( 5 ) « 2 » \r\n\r\n\r\n","description":"","footnote":"\r\n( 1 ) . ديوان حاج ميرزا حبيب خراسانى ، ص 53 و 54 .\r\n( 2 ) . ديوان ابن‌الفارض ، تائيهء كبرى ، ص 90 .\r\n","page_name":" 153 ","page_number":153},
  {"content":"\r\n\r\n1 . با محبّت إلهيّه نفس خود را خوش دار ، چرا كه با آن بر شريفترين عبّاد از هر امّتى سرورى مىيابى و سيّد و آقاى آنان مىشوى .\r\n2 . و با ظفريافتن به مقامات عاليه در محبت پروردگار افتخار كن بر زاهدان و ناسكانى كه با أعمال ظاهرى و با نفسى كه از حبّ دنيا و اخلاق سيّئه پاك شده ، علوّ و برترى يافته‌اند .\r\n3 . و نيز با اين محبّت ، از كسانى كه خود را با علوم ظاهرى از منقول و معقول سنگين كرده‌اند ، به گونه‌اى كه اگر از اندوخته‌هايشان در آن علوم ، اندكى كاسته شود ، خود را سبك و بىمايه مىدانند ، بگذر .\r\n4 . و به واسطهء محبّت ، تكبّر و بلندى نما و دامان خود را بر فراز ابرها بكش ، دامان عاشقى كه اگر از مقام محبّت به مقام وصل ترقّى نمايد ، دامن وى بر بالاترين نقطهء كهكشان و عالىترين نقطهء عالم هستى كشيده خواهد شد .\r\n5 . مراتب مقام اتّحاد با حضرت محبوب را جولانگاه خود قرار ده و در آنها به سير و طواف مشغول باش و به جماعتى كه نقد عمر را در غير محبوب صرف كردند ، متمايل مشو !\r\nاز حضرت أميرالمؤمنين علىّبن‌أبىطالب عليه‌السّلام روايت شده است كه :\r\nلَيْسَ الْعِلْمُ فى السَّمآءِ فَيَنْزِلَ إلَيْكُمْ وَ لا فى تُخومِ الْأرْضِ فَيَخْرُجَ لَكُمْ ! وَلَكِنَّ الْعِلْمَ مَجْبولٌ فى قُلوبِكُمْ ؛ تَأَدَّبوا بَادابِ الرّوحانيّينَ يَظْهَرْ لَكُمْ . « 1 »\r\n« علم نه در آسمان است كه بسوى شما فرود آيد و نه در دل زمين است كه براى شما بيرون‌آيد . بلكه علم در نهاد دلهايتان سرشته‌شده‌است ؛ خود را به آداب سدره‌نشينان عالم قدس مؤدّب كنيد تا آن علم براى شما ظاهر و آشكار گردد . »\r\n\r\n\r\n","description":"","footnote":"\r\n( 1 ) . رسالهء لقآءالله ، ص 32 ؛ و كلمات مكنونة ، ص 248 .\r\n","page_name":" 154 ","page_number":154},
  {"content":"\r\n\r\nبارى ، براى طلّاب علوم و معارف إلهيّه كه قصد دارند وارثان علوم پيامبر گرامى و أئمّهء طاهرين صلوات الله عليهم أجمعين شوند و پس از هدايت‌يافتن خود ، مردم نيز در سايهء انوار علوم و دانش آنان هدايت يابند ، تقيّد و التزام به أحكام شرع مبين و استنان به سيره و سنّت ستارگان فروزان آسمان هدايت امرى ضرورى و لازم است ، تا در اثر اين متابعت ، سلطان محبّت در دل ظهور كرده و آثار و صفات محبوب در محبّ ظاهر گردد و غرض اصلى تحصيل علم كه همان رسيدن به مقام قرب و لقاء باشد ، محقّق شود .\r\nتقيّد به شرع انور\r\nو لذا در بيان و ترسيم منهاج قويم تحصيل علم ، علاوه بر آنچه ذكر شد مىفرمودند : طلبه بايد به أحكام و دستورات شرع انور مقيّد باشد . به انجام فريضه و نماز أوّل وقت و حتّىالإمكان با جماعت و خواندن نماز شب ملتزم باشد . در صورت امكان هر روز و إلّايك روز در ميان به زيارت حضرت علىّ بن موسى الرضا عليه آلاف التحيّةوالثّناء مشرّف شود و خود را بر آن حضرت عرضه نموده و از روح مطهّر امام عليه‌السّلام استمداد بجويد .\r\nبا قرآن مجيد مأنوس بوده و آيات آن را با صوت حزين تلاوت كند و بر دردهاى معنوى خود مرهم بگذارد .\r\nسعى كند هميشه قرآن‌مجيد در جيبش باشد و جا نماز با مهر تربت را نيز همراه خود داشته باشد .\r\n\r\n","description":"","footnote":"","page_name":" 155 ","page_number":155},
  {"content":"\r\n . \r\n","description":"","footnote":"","page_name":" 156 ","page_number":156},
  {"content":"\r\n\r\nزىّ طلبگى\r\nايشان نسبت به رعايت شؤون ظاهرى طلّاب نيز بسيار دقيق بودند و تأكيد فراوانى داشتند كه طلّاب در هيئت ظاهرى و لباس نيز از سنّت رسول‌خدا صلّى الله عليه و آله وسلّم تبعيّت كنند ، گرچه اين سنّت حسنه مخالف عرف و عادات مردم بوده و در اثر رواج فرهنگ غرب عامّهء مردم آن را ناپسند بدارند ؛ زيرا معتقد بودند يكى از وظائف خطير و مهمّ عالمان ربّانى كه تربيت‌يافتگان مدرسهء حقائق أهل‌بيت عليهم السّلام مىباشند ، دفاع و پاسدارى از حدود و ثغور شريعت غرّاء و حفظ و حراست آن از دستبرد شياطين و تحريف و تبديل أحكام نورانى آن است . بايد آداب و سنن إلهى را إحياء نمايند و آنها را در تمام شؤون حيات مسلمين به مرحلهء اجراء درآورند و گرد و غبار نسيان را از سنّت‌هايى كه يا بالكلّيّه فراموش شده‌اند و يا اگر اسم و اثرى از آنها هست فقط در حدّ تشريفات است بزدايند .\r\nو در مقابل لازم و ضرورىاست كه آداب و سنن كفر را از بين برده مظاهر فرهنگ‌هاى ضالّهء غربى و شرقى و ملل و تمدّن‌هايى كه در انحطاط اخلاقى و منجلاب هوى و هوس فرو رفته‌اند را از زندگى خود و مردم زدوده ، آنان را از ميل و گرايش به آن آداب و رسوم عفن و متعفّن ، بدون در نظر گرفتن مصلحت‌هاى پندارى ، انذاز و تخويف نمايند .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nو طبعاً در اين راه افرادى كه آداب و رسوم زندگى خود را بر أساس اوهام و خيالات و تبعيّت از آباء و نياكان جاهلى خود بنا گذارده‌اند و افراد جاهل و نادان كه از جهل خود در هراس‌اند ، زبان خود را به ملامت و سرزنش و تهمت و افتراء باز مىكنند ؛ چرا كه\r\nالنّاسُ أَعْدآءُ ما جَهِلوا . « 1 »\r\nيكى از اين سنّت‌ها كه با ظهور حكومت انگليسى پهلوى و واقعهء كشف حجاب ، مورد تحريف و تبديل واقع شد لباس مسلمين بود . عِمامهء رسول‌خدا صلّى الله عليه و آله وسلّم كه تاج عزّت و كرامت مسلمانان بود را برداشته « 2 » ، پاره و تحقير كردند و مبدّل به كلاه شاپو نمودند . حجاب كامل و پوشيهء زنان عفيف و معصوم و پاكدامن را لباس تحجّر و تكدّى خوانده و آن را مورد سخريّه و استهزاء قرار دادند .\r\nلباس مرد و زن مسلمان را كه تا آن زمان ، لباس بلند و موجب عزّت و وقار آنان بود ، به لباس كوتاه ذلّت و خوارى تبديل كردند . لباسى كه تا ديروز ، لباس تقوى و عفّت و حياء بود ناگهان به لباس بىحيايى و بىشرمى مبدّل گشت ، و مرتعى براى ديدگان هوس‌آلود انسان‌هاى شهوت‌ران و بيماردل شد و بالأخره آتش شهوت را در كانون عفّت و عصمت و حياى خانواده‌هاى مسلمانان افروختند .\r\nو حضرت علّامهء والد روحىفداه ، احياگر سنّت‌ها و فضيلت‌هاى\r\n\r\n\r\n","description":"","footnote":"\r\n( 1 ) . نهج‌البلاغة ، ص 501 ، حكمت شمارهء 172 .\r\n( 2 ) . شيخ حرّ عاملى رحمة الله عليه از كتاب مكارم الأخلاق از سكونى از امام صادق عليه‌السّلام از آباء گراميشان عليهم السّلام نقل مىكند كه : رسول‌خدا صلّى الله عليه و آله وسلّم فرمودند : العَمآئِمُ تيجانُ العَرَبِ إذا وَضَعوا العَمآئِمَ وَضَعَ اللهُ عِزَّهُمْ . « عمامه‌ها تاجهاى عرب است ، هنگامى كه عمامه‌ها را از سر بنهند ، خداوند عزّت را از ايشان سلب ميفرمايد . » ( وسآئل الشّيعه ، ج 5 ، ص 57 ، كتاب‌الصّلوة ، أبواب أحكام‌الملابس ، باب 30 ، ح 6 )\r\n","page_name":" 158 ","page_number":158},
  {"content":"\r\n\r\nفراموش شده بودند ، عالم و فقيه مجاهدى كه تمام اين اوهام و خيالات و پندارها را كه بر ذهن و جان و دل مردم تنيده بود ، با بصيرت نافذ خود كنار زده و زندگى خود و فرزندان و شاگردان سلوكى خود را بر اساس سيره و سنّت سنيّهء نبىّ مكرّم إسلام و أهل‌بيت آن حضرت صلوات الله عليهم أجمعين ترتيب داده و منظّم نمودند . و اگر بگوئيم سيرهء ايشان ، آيينه‌اى شفّاف و تمام‌نما براى سيرهء رسول‌خدا صلّى الله عليه و آله وسلّم بود ، سخن به گزاف نگفته‌ايم .\r\nرسول‌خدا صلّى الله عليه و آله وسلّم مىفرمايند :\r\nبُدِئَ الْإسْلامُ غَريبًا وَ سَيَعودُ غَريبًا كَما بُدِئَ ، فَطوبَى لِلْغُرَبآءِ ! فَقيلَ : وَ مَن‌ِالْغُرَبآءُ يا رَسول‌َاللهِ ؟\r\nقالَ : الَّذينَ يُصْلِحونَ مَا أَفْسَدَهُ النّاسُ مِن سُنَّتى وَالَّذينَ يُحْيونَ ما أماتوهُ مِن سُنَّتى . « 1 »\r\n« إسلام در غربت و تنهايى طلوع كرد و به زودى به غربت أوّل خود باز خواهد گشت ، پس سعادت و نيكبختى از آنِ غريبان است ! از آن‌حضرت سؤال شد : اى رسول‌خدا آن غريبان سعادتمند چه كسانى هستند ؟ حضرت فرمودند :\r\nآنان‌كه آنچه از سنّت‌هاى مرا كه مردم خراب و فاسد كرده‌اند اصلاح نموده و آنچه از سنّت مرا كه ميرانده‌اند إحياء و زنده مىكنند . »\r\nلذا به جهت إحياء سنّت رسول أكرم صلّى الله عليه و آله وسلّم ، مرحوم علّامهء والد قدّس الله نفسه الزّكيّة به ترغيب و تشويق به لباس سنّت و لباس رسول‌خدا صلّى الله عليه و آله وسلّم و ترويج آن‌مىپرداختند . و طلّاب ارادتمند به ايشان همگى مفتخر به پوشيدن دائمى اين لباس مقدّس بودند . مجالس عيد غدير خم و عيد نيمهء شعبان كه همراه با مراسم تاج‌گذارى و عمامه‌گذارى طلّاب علوم و معارف إلهى بود ، بسيار شورانگيز و سرشار از شوق و نشاط برگزار\r\n\r\n\r\n","description":"","footnote":"\r\n( 1 ) . المحجّةالبيضآء ، ج 1 ، ص 94 و 95 .\r\n","page_name":" 159 ","page_number":159},
  {"content":"\r\n\r\nمىشد . دلسوختگان و شوريدگان حضرت حقّ و دوستداران و مشتاقان ولايت در نغمه‌هاى توحيدى و ولايى با يكديگر همنوا مىشدند ، جان‌ها سرمست از بادهء وحدت و ولايت و مستغرقِ در أنوار جمال حضرت پروردگار مىگرديد .\r\nايشان از عمامه و خلعت رسول خدا صلّى الله عليه و آله وسلّم ، آنچنان كه شايسته و سزاوار آن بود تجليل و تكريم مىنمودند ؛ آنگونه كه أهل‌علم و طلّاب بر خود مىباليدند و خدا را از اين موهبتى كه به آنان عطا فرموده بود شاكر بوده و حمد و ستايش مىنمودند .\r\nزنان مؤمنه و مخدّرات نيز در اثر تبعيّت از ايشان در پيروى از سيرهء حضرت فاطمهء زهراء سلام‌الله‌عليها ، شهد شيرين پرده‌نشينى و مصونيّت و تحفّظ و پرداختن به امور موافق با فطرت را چشيده و محفوف به أنوار كرامت و عزّت و حياء و عفّت شدند ، و دوش‌به‌دوش شوهران خود در كاروان انسانيّت و معنويّت در حركت بسوى عالم توحيد همراه شدند و أنوار معرفت بر دل آنها تابيد ، و آرامش و سكون و وقار و طمأنينه‌اى را كه رسول خدا صلّى الله عليه و آله وسلّم در دين توحيدى خود براى آنان به ارمغان آورده بود ، با جان خود احساس كردند .\r\nلباس بلند و پوشيدن سر را سنّت رسول‌خدا صلّى الله عليه و آله وسلّم مىدانستند ؛ نه اين كه نوعى لباس براى صنف و گروهى خاصّ ، و آن هم در زمانى خاصّ باشد . و لذا دستور ايشان مخصوص به بيرون از خانه نبود ، بلكه مىفرمودند : در خانه نيز بايد لباس بلند پوشيد و عمامه يا شب كلاه به سر گذاشت . خود ايشان در منزل هميشه لباس بلند داشته و عمامهء سبز رنگ به سر مباركشان مىبستند .\r\nبه طلّاب پيش از معمَّم‌شدن « 1 » دستور مىفرمودند كه لباس بلند پوشيده و\r\n\r\n\r\n","description":"","footnote":"\r\n( 1 ) . رعايت اين سنّت را به عموم شاگردان سلوكى نيز توصيه مىفرمودند ، ولى -\r\n","page_name":" 160 ","page_number":160},
  {"content":"\r\n\r\nشب‌كلاه سفيد بر سر بگذارند « 1 » و تأكيد ايشان بر اين سنّت حسنه سبب شده بود كه طلّاب علاقمند به ايشان در حوزهء علميّهء خراسان از تقيّد به لباس بلند و پوشيدن شب‌كلاه سفيد شناخته شوند . « 2 »\r\n\r\n\r\n","description":"","footnote":"\r\n- نسبت به بعضى از غير اهل علم در برخى موقعيّت‌ها مىفرمودند : لازم نيست لباس بلند بپوشيد يا موى سر خود را كوتاه كنيد . برخى از غير طلّاب سؤال كرده بودند : آيا صلاح است موى سرمان را بتراشيم ؟ فرمودند : خير شما نبايد بتراشيد ، هر كسى وظيفه‌اى دارد .\r\nيكى از أطبّاء مشهور ، از ايشان اجازه خواست كه كت بلند بپوشد ، اجازه نفرمودند ؛ چرا كه دكترى كه موقعيّت و شهرتى دارد اگر بخواهد به برخى از سنّت‌ها عمل كند ، گاه چون در عرف مورد پذيرش قرار نمىگيرد مفسدهء آن بيشتر از مصلحتش مىباشد . ولى دربارهء طلّاب - به جهتى كه گذشت - تأكيد داشتند كه همه به اين دستورات عمل كنند .\r\n( 1 ) . كلاه سفيد برسرداشتن از سنن حضرت رسول‌الله و أئمّهء طاهرين عليهم الصّلوة و السّلام است . و از لباس سياه عموماً و از خصوص كلاه سياه نهى شده است . ( رجوع‌كنيد به وسآئل‌الشّيعة ، ج 5 ، كتاب‌الصّلوة ، أبواب أحكام‌الملابس ، باب 31 ص 58 و 59 ، ح 2 و 3 و 5 ؛ و ج 4 ، أبواب لباس‌المصلّى ، باب 19 و 20 ، ص 382 تا ص 387 ح 1 و 3 )\r\n( 2 ) . برخى اشكال مىكردند كه طلّابى كه معمّم نيستند اگر قبل از عمامه‌گذارى لباس بلند پوشيده و شب‌كلاه بر سر بگذارند ، اين طرز لباس پوشيدن موجب انگشت‌نماشدن مىشود و مصداق « لباس شهرت » است ، فلذا نبايد اينچنين لباس پوشيد .\r\nولى اين سخن تمام نيست ؛ زيرا اين لباس مسلّماً خلاف زىّطلبگى نيست ، بلكه شأن و وظيفهء طلّاب پوشيدن اين لباس و حفظ سنّت رسول‌خدا صلّى الله عليه و آله وسلّم است ، و طلبه ميتواند در عين عمل به اين سنّت با وقار و متانت عزّت خود را حفظ كند و عمل به اين سنّت مستلزم شكسته‌شدن شأن مؤمن نمىباشد .\r\nامّا أدلّه‌اى كه ناظر به نهى از أصل مشهورشدن و انگشت‌نماشدن است ، أعمّ از اينكه عمل شخص بر خلاف زىّ او باشد يا نه ، اين أدلّه مسلّماً ناظر به لباسهائى كه سنّت و سيرهء معصومين عليهم السّلام است و به آن امر فرموده و تأكيد نموده‌اند نمىباشد ، خصوصاً با اهتمام شديدى كه رسول خدا و أئمّه عليهم الصّلوة و السّلام در مسألهء لباس داشته‌اند و ل حفظ عزّت مسلمين را به بقاى فرهنگ اسلامى در مَلبس و مَطعم آنان مربوط دانسته‌اند .\r\nاز أميرالمؤمنين عليه‌السّلام روايت است كه مىفرمودند : لا تَزالُ هذِهِ الامَّةُ بِخَيرٍ ما لَمْ يَلبَسوا لِباسَ العَجَمِ وَ يَطْعَموا أطعِمَةَ العَجَمِ ، فَإذا فَعَلوا ذلِكَ ضَرَبَهُمُ اللهُ بِالذُّلِّ .\r\n( وسآئل‌الشّيعة ، ج 5 ، كتاب‌الصّلوة ، أبواب أحكام‌الملابس ، باب 14 ، ص 27 ، ح 4 )\r\n","page_name":" 161 ","page_number":161},
  {"content":"\r\n\r\nلباس ما هم از زمانى كه به مدرسهء ابتدائى مىرفتيم ، لباسى بلند و به صورت پالتويى بود كه بايد قدّ آن به اندازهء يك وجب پائين‌تر از زانو باشد و هميشه لباس ما را به اين نحو به خيّاط سفارش مىدادند و هميشه حتّى در گرماى تابستان ، اين لباس را به تن مىنموديم ، با اينكه گاهى مورد استهزاء و خندهء بچّه‌هاى مدرسه قرار مىگرفتيم .\r\nحضرت علّامه رضوان الله تعالى عليه هم به آراستگى باطنى طلّاب و هم به آراستگى ظاهرى آنان بسيار اهتمام داشتند ؛ يعنى طلبه علاوه بر داشتن باطنى مهذّب و قلبى مصفّى و آراسته به حليهء مكارم أخلاق ، بايد آثار متانت و وقار در ظاهر او نيز هويدا و آشكار باشد ، به گونه‌اى كه يادآور و مذكّر رسول خدا صلّى الله عليه و آله وسلّم باشد .\r\nبه همين خاطر مىفرمودند : طلبه بايد موى سرش كوتاه بوده و محاسنش مرتّب و شانه زده و از موى سر بلندتر باشد ، البتّه شارب خود را بايد كوتاه نگه دارد .\r\nايشان همچنين طلّاب را از پوشيدن انواع دم‌پائىها به جاى نعلين و كفش و نيز از ساعت مچى نهى فرموده و آنها را با زىّطلبگى و وقار مطلوب موافق نمىديدند . و خودشان هر وقت براى ما ساعت مىخريدند ، از نوع ساعت‌هاى جيبى مىخريدند ، چه زمانى كه معمّم بوديم و چه قبل از آن خصوصاً كه در آن زمان ، استفاده از ساعت مچى سبك بود .\r\nو نيز مىفرمودند : لباسى كه طلبه مىپوشد لازم نيست نو باشد ولى بايد\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nتميز و مرتّب باشد . پيراهنى كه به تن مىكند سفيد و مناسب با شأن طلبه بوده و تكمهء يقه حتماً بسته باشد . و از پوشيدن عبا و پيراهن عربى بدون قبا كه از وقار طلبه مىكاهد اجتناب نمايد .\r\nهمچنين مىفرمودند : طلبه بايد حرمت لباس رسول خدا صلّى الله عليه و آله وسلّم را حفظ نموده و از درآوردن آن به بهانه‌هاى واهى و سست ، پرهيز كند .\r\nو از اينكه بعضى از طلّاب معمّم گاهى با عبا و عمامه هستند و گاهى آن را در مىآورند و با لباس معمول مردم ظاهر مىشوند كه موجب وهن اين لباس مىشود ، به شدّت ناراحت بوده و نهى مىفرمودند ؛ زيرا أوّلًا همانطور كه گذشت اين لباس را سنّت رسول خدا صلّى الله عليه و آله وسلّم مىدانستند ، و عمل به سنّت - به خصوص سنن مؤكّده - براى يك طلبه ، محدود به زمان و مكان خاصّى نمىباشد ، و نبايد براى هم‌شكلى و هم‌رنگى با ابناء دنيا دست از عمل به سيره و سنّت آن حضرت برداشت . و ثانياً در زمان حاضر اين لباس خاصّ به صورت نماد و نشانه‌اى براى أهل علم درآمده است و پوشيدن موقّت و درآوردن آن سبب وهن و هتك ارزش آن در ديد ديگران خواهد شد و اين خطائى غير قابل جبران است .\r\nاهتمام به حفظ سلامتى\r\nدر كنار تحصيل علم به حفظالصّحّة و حفظ سلامتى مزاج تأكيد بسيار داشته و مىفرمودند : طلبه بايد در حفظ سلامتى خود كوشا باشد و گرنه دچار مشكل خواهد شد و چه بسا در اثر ازدست‌دادن سلامتى و ابتلاء به أمراض از ادامهء تحصيل و طىّ درجات كمال باز مىماند .\r\nخود ايشان با وجود اينكه در ابتداى شروع به تحصيل در حوزه ، بنيه و مزاجشان قوىّ بوده است ، أمّا در أثر بىخوابىها و تحمّل مشقّات و فشارهايى\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nكه در دوران تحصيل در قم و نجف به ايشان وارد شده بود ، سلامتى مزاجشان تا حدود زيادى از دست رفته بود و مبتلا به بيماريهائى شده بودند و لذا به ما مىفرمودند : شما اين گونه درس نخوانيد .\r\nحقير با آقاى أخوى در أيّام تحصيل در بلدهء طيّبهء قم ، در حجره يك چراغ علاءالدّين داشتيم كه صبح هنگام خروج از حجره براى درس و بحث ، غذاى ظهر خود را روى آن قرار مىداديم و مىرفتيم ، ظهر كه براى صرف غذا و استراحت به حجره بر مىگشتيم ، مىديديم كه يا شعلهء چراغ بالا رفته و غذا سوخته و يا شعله پايين آمده و غذا نپخته مانده است ! و به همين دليل مدّتى بود كه غالباً بدون نهار مىمانديم و مجبور مىشديم به يك غذاى حاضرى مانند نان و پنير و يا تخم مرغ بسنده كرده و خود را سير كنيم ، تا اينكه حضرت علّامهء والد مطّلع شدند و فرمودند : حفظ سلامتى بدن واجب است ، اين گونه كه شما عمل مىكنيد به سرمنزل مقصود نمىرسيد ، بايد سلامتى خود را حفظ كرده و نسبت به تغذيه كوتاهى نكنيد .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nملاك انتخاب مصاحب و استاد\r\nاگرچه در أخبار و روايات امر به تفقّه در دين و تحصيل علم و معرفت شده ، اما از سوى ديگر نسبت به مجالست و مخالطت با أبناء دنيا كه قلوب آنان از محبّت دنيا پر شده ، و نيز از معاشرت با أهل فسق و فجور و معصيت كه ظلمت گناهان دلهاى آنان را تيره‌وتار كرده است ، نهىشده‌است ؛ چرا كه غريزهء محاكات و تأثير و تأثّر نفوس بر يكديگر ، امرى وجدانى و ضرورى و غيرقابل انكار است .\r\nچه بسيار افرادى كه در اثر صحبت اهل‌الله به فوز و فلاح و رستگارى رسيدند و نداى :  يا لَيْتَ قَوْمِي يَعْلَمُونَ  *  بِما غَفَرَ لِي رَبِّي وَ جَعَلَنِي مِنَ الْمُكْرَمِينَ  « 1 » آنان در ملك و ملكوت طنين انداخت و چه بسيار افرادى كه در اثر همنشينى با قرين سوء و ناجنس هنوز فرياد حسرت و ندامت آنان كه :  يا وَيْلَتى لَيْتَنِي لَمْ أَتَّخِذْ فُلاناً خَلِيلًا  « 2 »\r\nشنيده مىشود .\r\nحضرت علّامهء والد روحىفداه بارها اين أبيات از ديباچهء شيخ مصلح‌الدّين سعدى شيرازى را در آثار صحبت و تأثير كمال همنشين براى ما\r\n\r\n\r\n","description":"","footnote":"\r\n( 1 ) . ذيل آيه 26 و آيه 27 ، از سورهء 37 : يس : « اى كاش قوم من مىدانستند كه پروردگار من مرا در مغفرت و كرامت خود قرار داد . »\r\n( 2 ) . آيه 28 ، از سورهء 25 : الفرقان : « اى كاش كه من فلانى را دوست و خليل خود نمىگرفتم . »\r\n","page_name":" 165 ","page_number":165},
  {"content":"\r\n\r\nمىخواندند :\r\n گلى خوشبوى در حمّام روزى * رسيد از دست محبوبى به دستم\r\nبه دو گفتم كه مُشكى يا عبيرى * كه از بوى دلاويز تو مستم\r\nبگفتا من گِلى ناچيز بودم * و ليكن مدّتى با گُل نشستم\r\nكمال همنشين در من أثر كرد * و گرنه من همان خاكم كه هستم « 1 » \r\nبنابراين براى طالب علم جائز نيست از هرجا و هركسى أخذ و تلقّى نمايد و نمىتواند جان و نفس خود را براى تعليم و تربيت به دست هر معلّمى بسپارد ، ولذا مىفرمودند : افرادى كه از بلاد و شهرهاى خود به سوى حوزه‌ها گسيل مىشوند و به اين علوم اشتغال مىيابند و به مراتب عاليه در علم و فضل رسيده و مدرّس دروس سطح عالى حوزه شده يا به مقام مرجعيّت مىرسند سه صنف مىباشند :\r\nصنف أوّل : كسانى هستند كه قصدشان تنها دنيا و تحصيل متاع عالم غرور و حطام آنست و به دنبال شهرت و جاه بوده و أبداً خدا را در نيّت ندارند و علم را براى دنيا و أعراض آن فرامىگيرند ؛ اين گروه بطور كلّى از درجهء اعتبار ساقط بوده ، به‌هيچ‌وجه مرضىّ رضاى خدا و رسول‌خدا صلّى الله عليه و آله وسلّم نيستند و أبداً نبايد نزد چنين افرادى به شاگردى و تعلّم زانو زد .\r\nصنف دوّم : كسانى هستند كه داعى و انگيزهء آنان براى ورود به حوزه و تحصيل ، اينستكه علم فىنفسه مطلوب است و علم را لِلعِلم دنبال مىكنند و به‌همين خاطر درس‌مىخوانند و رنج و مرارت و مشقّت‌هاى راه تحصيل را به جان خريده و به مدارج عالى علمى دست مىيابند ؛ اين افراد اگر أهل تقوى باشند ، درس‌گرفتن و تعلّم نزد آنان منع و محذورى ندارد .\r\nصنف سوّم : كسانى هستند كه علم را لِلّه مىآموزند و خدا را مقصد و\r\n\r\n\r\n","description":"","footnote":"\r\n( 1 ) . كلّيات‌سعدى ، ص 4 .\r\n","page_name":" 166 ","page_number":166},
  {"content":"\r\n\r\nمقصود خود قرار مىدهند . اين افراد با بارقه‌هايى از محبّت خدا كه بر دل آنها مىوزد ، گوهر جان را در صدف عشق و محبّت حضرت پروردگار مىپرورانند و از سر إخلاص و خلوص‌نيّت درس‌مىخوانند و به رشد و تعالى و كمال مىرسند ؛ اين گروه به مراتب از صنف دوّم أفضل و أحسن مىباشند .\r\nو طالب علم براى رسيدن به رشد و تعالى علمى و عملى ، بايد در انتخاب استاد ، حيث إخلاص و طهارت نفس و تقوى را لحاظ نمايد .\r\nاز امام صادق عليه‌السّلام روايت شده است كه فرمودند :\r\nوَالْعالِمُ حَقًّا هُوَ الَّذى يَنْطِقُ عَنْهُ أَعْمالُهُ الصَّالِحَةُ وَ أوْرادُهُ الزّاكيَةُ وَ صَدَّقَهُ تَقْواهُ ، لا لِسانُهُ وَ مُناظَرَتُهُ وَ مُعادَلَتُهُ وَ تَصاوُلُهُ وَ دَعْواهُ .\r\nوَ لَقَدْ كَانَ يَطْلُبُ هَذا الْعِلْمَ فى غَيْرِ هَذا الزَّمانِ مَن كانَ فيهِ عَقْلٌ وَ نُسُكُ وَ حَيآءُ وَ خَشْيَةٌ ، وَ إنّا نَرَى طالِبَهُ الْيَوْمَ مَن لَيْسَ فيهِ مِن ذَلِكَ شَىْءٌ .\r\nوَالمُعَلِّمُ يَحْتَاجُ إلَى عَقْلٍ وَ رِفْقٍ وَ شَفَقَةٍ وَ نُصْحٍ وَ حِلْمٍ وَ صَبْرٍ وَ بَذْلٍ . « 1 »\r\n« عالم حقيقى تنها آن عالمى است كه اعمال صالح و شايسته و تلاوت قرآن و ذكر و دعاى خالصانهء او از حقيقت و واقع او خبر دهد ، و تقوى و پرهيزگاريش او را در داشتن علم و دانش تصديق كند ، نه زبان فصاحت و جدال و نزاع و صولت و استقامت در برابر خصم و ادّعاى علم و دانش .\r\nهر آينه در زمان گذشته ، كسى به دنبال علم و معرفت و تحصيل آن بود كه داراى عقل و خرد و صاحب عبادت و بندگى بود ، جلبابى از حيا و شرم داشت و از خداى خود بيمناك بود ؛ أمّا امروز كسانى را طالب علم مىبينيم كه حتّى يكى از اين اوصاف در ايشان نمىباشد !\r\n\r\n\r\n","description":"","footnote":"\r\n( 1 ) . مصباح‌الشّريعة ، باب 62 : فىالعلم ، ص 261 و 262 .\r\n","page_name":" 167 ","page_number":167},
  {"content":"\r\n\r\nمعلّم در طريق تعليم و تربيت بايد خردمند باشد و با شاگردان خود رفق و مدارا نمايد ، و براى آنان طبيب شفيق و خيرخواهى باشد كه در برابر سفاهت آنان حلم و بردبارى به خرج دهد و در مقابل جهالت آنان شكيبائى نمايد ، و علم خود را از شاگردى كه او را قابل مىيابد ، دريغ نكرده و بر او بذل نمايد . »\r\nبارى نفس استاد بسان چشمه‌اى است كه اگر از كدورت هوى و هوس و حبّ جاه و مال و طمع و ديگر خصلت‌هاى زشت و ناپسند ، صاف و زلال بوده و در اثر تجلّيات رحمانى به صفا و يكرنگى رسيده و ماء معين آن پاك و ذوق‌انگيز باشد ، بديهى است وقتى اين آب برپاى نهال وجود شاگرد جارى مىشود او را رشد داده و به كمال و بارورى مىرساند و ثمره و ميوهء آن ، كه همان انديشه‌ها و علوم و اخلاق إلهى مىباشند ، همگى رسيده و پر آب و شيرين ميگردد .\r\nولى اگر آب آن چشمه شور و تلخ و آلوده باشد ، ريشهء آن نهال را مىخشكاند و آن نهال به ثمر نمىنشيند ، يا اگر ثمرى دهد ، كال و نارس و حنظل خواهد بود . و از اين روست كه حضرت أميرالمؤمنين عليه‌السّلام مىفرمايند :\r\nأَيُّها النّاسُ اسْتَصبِحوا مِنْ شُعْلَةِ مِصْباحِ واعِظٍ مُتَّعِظٍ وَامْتاحوا مِنْ صَفْوِعَيْنٍ قَدْ رُوِّقَتْ مِنَ الْكَدَرِ . « 1 »\r\n« اى مردم ! راه خود را از شعلهء چراغ وجود كسى روشن كنيد كه هم موعظه نموده و هم به آن موعظه عمل مىنمايد و سبوى جان خود را از زلال چشمه‌اى سيراب كنيد كه از تيرگى پاك شده‌است . »\r\n خوى شاهان در رعيّت جا كند * چرخ أخضر ، خاك را خضرا كند\r\nشه چو حوضى دان ، حشم چون لوله‌ها * آب از لوله روان در گوله‌ها \r\n\r\n\r\n","description":"","footnote":"\r\n( 1 ) . نهج‌البلاغة ، خطبهء 105 ، ص 152 .\r\n","page_name":" 168 ","page_number":168},
  {"content":"\r\n\r\n چونكه آب جمله از حوضىاست پاك * هر يكى آبى دهد خوش ذوقناك \r\n ور در آن حوض آب شور است و پليد * هر يكى لوله ، همان آرد پديد\r\nزانكه پيوسته است هر لوله به حوض * خوض كن در معنى اين حرف خوض\r\nلطف آب بحر كو چون كوثر است * سنگريزه‌ش جمله درّ و گوهر است\r\nهر هنر كه استا بدان معروف شد * جان شاگردان بدان موصوف شد\r\nپيش استاد اصولى هم اصول * خواند آن شاگرد چست با حصول\r\nپيش استاد فقيه ، آن فقه‌خوان * فقه خواند نى اصول و نى بيان\r\nپيش استادى كه او نحوى بود * جان شاگردش از آن نحوى شود\r\nباز استادى كه او محو ره است * جان شاگردش از آن محو شه است\r\nزين همه أنواع دانش روز مرگ * دانش فقر است ، ساز راه و برگ « 1 » \r\nبنابراين اگر دو استاد از جهت علمى مطلوب بوده و در رتبهء مساوى با\r\n\r\n\r\n","description":"","footnote":"\r\n( 1 ) . مثنوى معنوى ، ابياتى منتخب از ص 75 .\r\n","page_name":" 169 ","page_number":169},
  {"content":"\r\n\r\nيكديگر قرار داشتند ، ولى يك نفر از آنها از حيث عمل و تقوى و طهارت‌نفس بر ديگرى تفوّق داشت ، نزد او درس بخوانيد و چقدر خوب است كه انسان در حلقهء درس استادى وارد شود كه جامع بين علم و عمل بوده و در اين دو جهت صاحب كمال و مرتبهء عالى باشد .\r\nدر اينجا اشاره به اين نكته ضرورى است كه بعضى در أثر عدم‌مناسبت ذاتى با علوم و معارف إلهيّه و مسائل حكميّه و عقليّه ، و يا اعوجاجى كه در نفوس آنان در أثر متابعت از أهواء و حب‌ّدنيا و ابتلاء به عوام‌زدگى پديد آمده ، و فطرت خود را واژگون و استعدادهاى آن را تباه ساخته‌اند ، يا در اثر محيط تربيتى نامناسب و دست‌نيافتن به أهل‌الله و اولياى حقّ قصوراً يا تقصيراً ، دست به انكار أصل معرفت و حكمت مىزنند ؛ اينان چون قلب و عقل آنها از نور و فروغ إدراك آن حقائق عاليه بىبهره است ، چگونه مىتوانند به مطالعهء أنوار جمال و جلال حضرت حقّ نشسته و با چراغ خاموش خرد در مسائل عميق حكمت غور كنند ؟ !\r\n ز روى دوست ، دل دشمنان چه دريابد * چراغ مرده كجا شمع آفتاب كجا ؟ « 1 » \r\nفلذا بر معانى عالى و راقى و معارف بلندى كه از مكمن غيب حضرت حقّ براى علماء بالله منكشف مىشود و بر حقايقى كه از خزانهء علوم و أسرار جلال پروردگار بر اولياى إلهى نثار مىشود ، طعن زده و آنها را طامات و شطحيّات و دروغ و پندار و خيال مىخوانند و صاحبان آن را أهل بدعت و ضلالت و گمراهى مىدانند ؛  وَ إِذْ لَمْ يَهْتَدُوا بِهِ فَسَيَقُولُونَ هذا إِفْكٌ قَدِيمٌ .  « 2 »\r\nاگر خداوند واحد قهّار ، به وحدت و توحيد و يگانگى خوانده شود ،\r\n\r\n\r\n","description":"","footnote":"\r\n( 1 ) . ديوان‌حافظ ، غزل 5 ، ص 3 .\r\n( 2 ) . آيه 45 ، از سورهء 39 : الزّمر : « و هنگاميكه خداوند به وحدانيّت ياد شود دلهاى آنان كه به آخرت ايمان ندارند مشمئزّ و ناراحت ميگردد و زمانيكه سخن از غير وحدت ذات أقدس او به ميان آيد ايشان خوشحال و مسرور مىشوند . »\r\n","page_name":" 170 ","page_number":170},
  {"content":"\r\n\r\nچهره‌درهم‌كشيده و ناراحت مىشوند ؛ أمّا اگر براى غير حقّ ، أصالت و وجودى استقلالى اثبات شود مسرور و شادمان مىگردند ؛  وَ إِذا ذُكِرَ اللَّهُ وَحْدَهُ اشْمَأَزَّتْ قُلُوبُ الَّذِينَ لا يُؤْمِنُونَ بِالْآخِرَةِ وَ إِذا ذُكِرَ الَّذِينَ مِنْ دُونِهِ إِذا هُمْ يَسْتَبْشِرُونَ .  « 1 »\r\nزمانى كه أنبياء و أولياء و مناديان توحيد ، نداى وحدت حضرت حقّ را سرمىدهند و مىگويند : اين كاخ آفرينش با موجودات شگفت‌انگيز آن جز سرابى بيش نيست و وجود آنها وجود ظلّى و وجود مستعار است ، و اين عالم اعتبارات جز پندار و وهم و خيال چيز ديگرى نيست و غير از أصالت حضرت حقّ به هيچ أصالتى نبايد معتقد بود ، اعراض‌كرده و روىمىگردانند ؛  إِنَّهُمْ كانُوا إِذا قِيلَ لَهُمْ لا إِلهَ إِلَّا اللَّهُ يَسْتَكْبِرُونَ ،  « 2 » و با ذهن بسيط و عرفى در قرآن و علوم و معارف أهل‌بيت عليهم السّلام وارد شده و خود را لوادار شريعت و حامى دين مىدانند .\r\nبرخى از اين افراد كه بر اساس هواى نفس و دنياطلبى دست به إنكار اين معارف مىزنند ، نه از روى جهل و ناآگاهى ، اگر چه در دنيا با عوام‌فريبى و تمويه ، جهل خود را مىپوشانند ، امّا در بازار قيامت چون خطاب :  هذا يَوْمُ يَنْفَعُ الصَّادِقِينَ صِدْقُهُمْ  « 3 » از سرادق عزّ ربوبى به أهل محشر برسد و بر نقد دل\r\n\r\n\r\n","description":"","footnote":"\r\n( 1 ) . قسمتى از آيه 11 ، از سورهء 46 : الأحقاف : « و چون بدان راه نيافتند گفتند : اين دروغ‌بافى و افسانه‌سازى كهنى است . »\r\n( 2 ) . آيه 35 ، از سورهء 37 : الصّآفّات : « آنان چنين بودند كه وقتى به ايشان گفته مىشد هيچ معبودى جز الله نيست ، تكبّر مىورزيدند . »\r\n( 3 ) . قسمتى از آيه 119 ، از سورهء 5 : المآئدة : « اين روز ، روزى است كه صدق صادقان به آنها سود مىبخشد . »\r\n","page_name":" 171 ","page_number":171},
  {"content":"\r\n\r\nآنها محك صدق گذاشته شود ، تهىدستيشان آشكار گرديده و خسران زده خواهند شد .\r\n آن شغالى رفت اندر خمّ رنگ * اندر آن خم كرد يكساعت درنگ\r\nپس بر آمد پوستش رنگين شده * كه منم طاووس علّيّين شده\r\nاى شغال بىجمال بىهنر * هيچ بر خود ظنّ طاووسى مبر\r\nسوى طاووسان اگر پيدا شوى * عاجزى از جلوه و رسوا شوى\r\nزانكه طاووسان كنندت امتحان * خوار و بىرونق بمانى در جهان\r\nموسى و هارون چو طاووس آمدند * پرّ جلوه بر سر و رويت زدند\r\nزشتيت پيدا شد و رسوائيت * سرنگون افتادى از بالائيت\r\nهاى اى فرعون ناموسى مكن * تو شغالى هيچ طاووسى مكن « 1 » \r\nمفاسد معاشرت با علماء سوء\r\nتردّد نزد چنين افرادى و نفس مجالست و همنشينى با آنها و شبهاتى كه إلقاء مىكنند ، آدمى را از سلوك صراط مستقيم بازداشته و متزلزل مىكند و نفس انسان را از تحصيل معرفت و نيل به مقصد آفرينش محروم و عقيم مىنمايد . و چه بسيار انسانهايى كه در اثر دوستى و مخالطت با آنها ، عليرغم استعدادى كه براى إدارك حقيقت توحيد حضرت حقّ داشتند ، تباه شده و هستى خود را باختند ؛  قُلِ اللَّهُ ثُمَّ ذَرْهُمْ فِي خَوْضِهِمْ يَلْعَبُونَ .  « 2 » « بگو : الله و سپس ايشان را رها كن تا در امور سرگرم كنندهء خود غوطه‌ور شده و به بازى اشتغال ورزند . »\r\nدر زمانى كه در بلدهء طيّبهء قم درس‌مىخوانديم در بين أساتيد و مدرّسين حوزه ، استادى وجود داشت كه از جهت علمى بسيار قوىّ بوده و در فضل و\r\n\r\n\r\n","description":"","footnote":"\r\n( 1 ) . مثنوى معنوى ، دفتر سوّم ، أبياتى منتخب از ص 219 و ص 221 .\r\n( 2 ) . ذيل آيه 91 ، از سورهء 6 : الأنعام .\r\n","page_name":" 172 ","page_number":172},
  {"content":"\r\n\r\nدانش مشهور بود . يك بار كه حضرت علّامهء والد رضوان الله تعالى عليه به حجرهء ما تشريف آوردند ، بدون مقدّمه فرمودند : شما نزد فلان آقا نرويد ! مطلقاً در درس ايشان شركت نكنيد ! و ديگر توضيحى ندادند .\r\nحقير در ضمير خود به فكر فرو رفتم و تفحّص نمودم كه چرا ايشان از تردّد نزد آن آقا و استفادهء علمى از او با وجود علم و فضلى كه داشت نهىفرمودند ؟\r\nتنها جهتى كه به خاطرم آمد و مىتوانست علّت نهى حضرت علّامهءوالد باشد اين بود كه آن آقا با أهل عرفان و حكمت مخالف و با آنان در تضادّ بود .\r\nبركات مصاحبت با علماء ربّانى\r\nاز بيان مفاسد مجالست و همنشينى با علماء سوء به قرينهء مقابله ، آثار و بركات معاشرت و مصاحبت با علماء ربّانى و أهل ديانت و توحيد و ولايت دانسته مىشود ، علمايى كه نور و حقيقت علم به جان و دل آنها آنچنان نشسته است كه حجاب پندار را از ديدگان بصيرت خود كنار زده و در دام عالم مجاز گرفتار نشده و يكسره رو به حقيقت آوردند .\r\nاينان كسانى هستند كه حضرت حقّ متعال از آنان دستگيرى نموده و ايشان را بسوى خود هدايت فرموده‌است ، تا اينكه صاحب قلب سليم شده‌اند .\r\nلذا زمانى كه آيات نور بر آنها خوانده مىشود گاهى اشك مهر و محبّت به حضرت پروردگار از ديدگانشان جارى مىشود و سر بر آستان شكر او مىگذارند و گاهى در مقابل جلال و كبرياى او ، خضوع و خشوع جوانح و جوارح ، آنان را در بر گرفته و در برابر خداى عزيز و جبّار به كرنش درمىآيند و بر خاك مسكنت و عبوديّت به سجده مىافتند ؛ عالمان و فقيهانى كه خداوند تبارك‌وتعالى در مقام نعت و مدح آنها چنين ميفرمايد :  قُلْ آمِنُوا بِهِ .   أَوْ لا تُؤْمِنُوا إِنَّ الَّذِينَ أُوتُوا الْعِلْمَ مِنْ قَبْلِهِ .   إِذا يُتْلى عَلَيْهِمْ يَخِرُّونَ لِلْأَذْقانِ سُجَّداً  *  وَ يَقُولُونَ سُبْحانَ رَبِّنا إِنْ كانَ وَعْدُ رَبِّنا لَمَفْعُولًا  *  وَ يَخِرُّونَ لِلْأَذْقانِ يَبْكُونَ وَ \r\n\r\n","description":"","footnote":"","page_name":" 173 ","page_number":173},
  {"content":"\r\n\r\n يَزِيدُهُمْ خُشُوعاً .  « 1 »\r\n« بگو اى پيغمبر ! ايمان بياوريد به آن يا ايمان نياوريد ، كسانى كه قبل از آن به آنها علم داده‌شده‌است ، زمانىكه قرآن بر آنها خوانده شود ، بر ذَقَن‌ها و چانه‌هايشان به سجده بر خاك افتاده و مىگويند : پروردگار ما پاك و منزّه است و حقّاً وعدهء پروردگار ما محقّق و شدنىاست و بر چانه‌هايشان بر خاك مىافتند و گريه مىكنند و بر خشوع و شكستگى آنها مىافزايد . »\r\nبارى ! مجالست و همنشينى با اين علماء و مصاحبت با آنها است كه انسان را به ياد خدا وامىدارد و محبّت او را در دل زنده مىكند و بالأخره به حيات طيّبه مىرساند .\r\n لفظها و نام‌ها چون دام‌هاست * لفظ شيرين ريگ آب عمر ماست\r\nآن يكى ريگى كه جوشد آب از او * سخت كمياب است ، رو آن را بجو \r\n هست آن ريگ اى پسر ! مرد خدا * كو به حقّ پيوست و از خود شد جدا\r\nآب عذب دين همى جوشد ازو * طالبان را زان حيات است و نمو\r\nغير مرد حقّ ، چو ريگ خشك دان * كآب عمرت را خورد او هر زمان\r\nطالب حكمت شو از مرد حكيم * تا ازو گردى تو بينا و عليم\r\nمنبع حكمت شود ، حكمت طلب * فارغ آيد او ز تحصيل و سبب\r\nلوح حافظ ، لوح محفوظى شود * عقل او از روح ، محظوظى شود « 2 » \r\nبر همين اساس حضرت علّامهء والد رضوان الله تعالى عليه دستور داده بودند ، در بلدهء قم هر هفته يا دوهفته‌يكبار از محضر عالمان وارسته و مهذّبى كه صاحب تقوى و طهارت باطن بودند ، همچون حضرت آية الله علّامه حاج\r\n\r\n\r\n","description":"","footnote":"\r\n( 1 ) . آيات 107 تا 109 ، از سورهء 17 : الإسرآء .\r\n( 2 ) . مثنوى معنوى ، دفتر أوّل ، أبياتى منتخب از ص 29 .\r\n","page_name":" 174 ","page_number":174},
  {"content":"\r\n\r\nسيّد محمّدحسين طباطبائى ، حضرت آية الله بهاءالدّينى و حضرت آية الله سدهى اصفهانى كسب فيض كنيم و از أنوار معنوى آنان بهره‌مند شويم .\r\nامّا عمدهء تأكيد و سفارش ايشان بر زيارت و استفاده از محضر پر خير و بركت حضرت علّامهء طباطبائى رضوان الله تعالى عليه بود . فلذا هر هفته صبح‌هاى پنجشنبه يا جمعه ، به زيارت و ملاقات ايشان مشرّف مىشديم ؛ جلساتى هفتگى بود كه معمولًا أعضاى آن از شش يا هفت نفر تجاوز نمىكرد ، و حدوداً سه إلى پنج نفر از آقايان فضلا و حقير و آقاى أخوى شركت مىكرديم .\r\nدر اين جلسه‌ها از هر طرف و از هر جا سؤال مىشد ؛ از فلسفه ، از تفسير آيات قرآن كريم ، از معانى روايات و نيز گاهى از توحيد حضرت حقّ سؤالاتى مطرح مىشد . حالِ حضرت علّامهء طباطبائى در اين جلسات اين گونه بود كه دائماً اشتغال به ذكر حضرت حقّ داشتند ، زمانى كه از ايشان سؤال مىشد ذكرشان را قطع كرده و پاسخ مىدادند و سپس دوباره مشغول به ذكر مىشدند . و حقّاً و تحقيقاً اين جلسات ، سرشار از نور و معنويّت بود و ما علاوه بر استفاده‌هاى شايان علمى ، بهره‌هاى فراوان معنوى نيز مىبرديم كه اين جهت بيشتر مورد نظر حضرت علّامهء والد بود .\r\nشرائط تدريس\r\nخداوند تبارك و تعالى قلب علماء ربّانى را محلّ تابش و إشراق أنوار علم و معرفت و سينه‌هاى آنان را خزانهء علوم و معارف خود قرار داد ، تا علاوه بر حراست و حفظ آنها از دستبرد افراد ناأهل و بدگوهر ، آنها را به افراد قابل و مستعدّ از خلف صالح خود بياموزند و آن علوم را براى آنان به ميراث بگذارند .\r\nچرا كه اين علم اگر در دست عالمى باشد صاحب فطرت و عقل سليم و برخوردار از ضمير روشن ، پايه‌هاى دين و أركان آن را محكم و مشيّد مىگرداند و با تبليغ و ترويج آن علوم ربّانى ، روزبه‌روز بر پهناى افق خورشيد إسلام افزوده و\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nاين دين مبين را گسترش مىدهد .\r\nو در مقابل اگر اين علم به دست عالم سوء باشد ، آن را سلاحى عليه دين خواهد كرد و با القاء شبهات و ايجاد بدعت‌ها ، جامعه را از سلوك و حركت در صراط مستقيم منحرف كرده و به ضلالت و گمراهى مىكشاند .\r\n بدگهر را علم و فنّ آموختن * دادن تيغ است دست راهزن\r\nتيغ‌دادن در كف زنگىّ مست * به كه آيد علم نادان را به دست\r\nعلم و مال و منصب و جاه و قِران * فتنه آرد در كف بدگوهران « 1 » \r\nفلذا حضرت علّامهء والد رضوان الله عليه مىفرمودند : استاد در مقام تعليم و تدريس حقّ ندارد براى هر كسى درس بگويد ، بلكه بايد تقوى و صلاح شاگرد خود را احراز كند و بداند كه او اين علم را در جهت تحصيل رضاى خدا و رضاى امام زمان عجّل الله تعالى فرجه الشّريف به كار مىگيرد . بايد با شاگردان خود شرط كند كه ملتزم به دستورات دين باشند و بدانها عمل كنند . سيرهء علماى سابق نيز اينچنين بوده است ؛ مىگويند شرط شركت در مجلس درس شيخ أنصارى رحمه‌الله ، خواندن نماز شب بوده است . « 2 »\r\n\r\n\r\n","description":"","footnote":"\r\n( 1 ) . مثنوى معنوى ، دفتر چهارم ، ص 359 .\r\n( 2 ) . نظير اين مطلب از مرحوم سيّد بحرالعلوم نيز نقل شده است . مرحوم تنكابنى در قصص‌العلمآء ميگويد : « آخوند ملّا زين العابدين سلماسى گفت كه بحرالعلوم هر شب در كوچه‌هاى نجف مىگرديد و براى فقرا نان و نحو آن مىبرد . پس روزى چند درس را ترك كرد . پس طلّاب مرا شفيع كردند و من به خدمت آن جناب عرضه داشتم . آن جناب گفت كه درس نمىگويم .\r\nپس بعد از چند روزى بار ديگر طلّاب مرا واسطه كردند كه سبب درس نگفتن را استعلام كن . پس من بار ديگر به ايشان عرضه داشتم ، آن جناب فرمود كه اين جماعت طلّاب را هرگز نشنيدم كه در نصف شب تضرّع و زارى و مناجات صداى ايشان بلند شود با اينكه ل من در غالب شبها در كوچه‌هاى نجف مىروم ، پس چنين طالب علم را استحقاق نيست كه براى ايشان درس بگويم . چون طلّاب اين سخن را شنيدند ، همه به تضرّع و زارى برآمدند و شبها صداى گريه و مناجات طلّاب از هر سو بلند شد ؛ پس آن جناب بار ديگر مشغول به تدريس گرديد . » ( قصص‌العلمآء ، ص 173 و 174 )\r\n","page_name":" 176 ","page_number":176},
  {"content":"\r\n\r\nو استاد نبايد به مجرّد بيان درس اكتفاء كند ، بلكه در خلال درس بايد معارف و مكارم أخلاق را براى شاگردان خود بيان كند و سيرهء سلف صالح از بزرگان و أعيان علماء شيعه را در مجاهدهء با نفس و دورى از هوى و تحمّل رنج و مشقّت‌هايى كه در تحصيل علم كشيدند بازگو كند و آنها را با دو بال علم و عمل حركت داده و تربيت نمايد .\r\nاگر انسان به يك نفر كه با خلوص‌نيّت علم را للّه فرا مىگيرد يكى از كتب مقدّمات را درس بدهد ، بهتر است از اين كه براى عدّهء زيادى كه نيّتشان خدا نيست سطوح عاليه را تدريس كند ؛ زيرا ممكن است خداى ناكرده در آينده در صراط مستقيم حركت نكنند و از اين علم ، استفادهء سوء ببرند .\r\n\r\n","description":"","footnote":"","page_name":" 177 ","page_number":177},
  {"content":"\r\n . \r\n","description":"","footnote":"","page_name":" 178 ","page_number":178},
  {"content":"\r\n\r\nمرجعيّت\r\nزعامت و مرجعيّت دينى و تصدّى كرسى افتاء و نجات‌دادن مسلمين از وادى حيرت‌وسرگردانى در مقام تكليف‌وعمل و دستگيرى از آنان در عصر غيبت ، اگرچه منصبىاست إلهى و بس عظيم و در روايات وارده از أهل‌بيت عليهم السّلام براى فقيهى كه به اين وظيفه قيام كند اجر و پاداشى بزرگ بيان شده ، امّا با اين حال ، شخصى كه متصدّى اين مقام منيع مىشود ، خود را در لبهء پرتگاهى عميق و خطرناك قرار داده كه با اندكى لغزش و انحراف از صراط مستقيم ، از آن مقام عزّ و قرب به حضيض ضلالت و دورى از خدا سقوط مىكند !\r\nو روايات غلاظ و شدادى كه در نهى از فتوىدادن وارد شده ، علماء و فقهاء ربّانى را بر آن داشته كه تا حدّ امكان از اين مقام و پذيرش اين مسؤوليت سنگين احتراز كرده و سرباز زنند .\r\nنگاهى به ترجمهء أحوال و كلمات آنها در وصيّت و موعظهء به فرزندان و شاگردان خود و اجازه‌نامه‌ها و انقلاب و تغيير احوال ايشان هنگامى كه در معرض مرجعيّت و افتاء قرار مىگرفته‌اند ، اين معنا را به خوبى تصديق مىكند .\r\nحضرت علّامهء والد روحىفداه در مقدّمهء كتاب نفيس و ممتّع توحيد علمى و عينى ص 23 تا ص 26 در بيان شرح حال عالم إلهى و عارف\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nصمدانى آية الله حاج سيّدأحمد كربلائى قدّس‌سرّه مىفرمايند :\r\n« در اينجا داستان غريب و عجيبى از ايشان ذكر مىكنيم كه حقّاً بايد موجب عبرت و بيدارباش و تعهّد و صعوبت امر رياست و مرجعيّت ، براى سلسلهء جليلهء طلّاب علوم دينيّه قرار گيرد .\r\nدر روز جمعه بيست‌ويكم شهر جمادىالاولى يك‌هزار و چهارصد و يك هجريّهء قمريّه در شهر مقدّس مشهد ، به بازديد جناب مستطاب حضرت صديق ارجمند و سرور گرامى : آية الله حاج سيّدعلى لواسانى دامت‌بركاته ، فرزند برومند آية الله آقاى حاج ميرزا أبوالقاسم لواسانى ، فرزند مرحوم آية الله آقاى حاج سيّدمحمّد لواسانى ، فرزند مرحوم آية الله آقاى سيّدإبراهيم لواسانى رحمة الله عليهم أجمعين به منزلشان شرفياب شدم .\r\nدر ضمن مذاكرات ، شرحى راجع به حالات مرحوم آية الله عارف عابد و فقيه نبيه : آقاى حاج سيّدأحمد طهرانى كربلائى بيان داشتند ؛ از جمله آنكه فرمودند :\r\n« پدر من ، مرحوم آقاى حاج سيّدأبوالقاسم از شاگردان مرحوم آيةالحقّ عارف بىبديل آخوند مولى حسينقلى همدانى رضوان الله عليه ، و پس از ايشان شاگرد مرحوم مبرور آية الله آقاى حاج سيّدأحمد طهرانى بوده‌اند ، و نيز وصىّ مرحوم آقاى حاج سيّدأحمد بوده‌است . و مرحوم آقاى حاج سيّدأحمد در حالى كه سرش در دامان ايشان بوده‌است ، رحلت نموده‌اند .\r\nپدر من مرحوم حاج سيّدأبوالقاسم مىگفتند : روزى از روزها كه درس تمام شد و شاگردان شروع به رفتن كردند ، من هم برخاستم كه بروم ، مرحوم استاد حاج سيّدأحمد فرمودند : آقاى سيّدأبوالقاسم اگر كارى ندارى قدرى بنشين !\r\nمن دانستم كه ايشان كار خصوصى دارند ، عرض كردم : نه ، كارى ندارم . و\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nنشستم ، و پس از آنكه همه رفتند فرمودند : براى آقا ميرزا محمّدتقى بنويس ! و سپس حالشان منقلب شد و گفتند : آه آه ، خودش گفته است خودش گفته است ، مسلّم‌است مسلّم‌است . و چنان انقلاب حال پيدا كردند كه بىحال شدند ، ما پنداشتيم كه شايد آقاى ميرزا محمّدتقى دربارهء ايشان جمله‌اى زننده گفته و يا نسبتى داده‌است كه به ايشان رسيده كه بالنّتيجه ايشان را تا اين سرحدّ ملول و ناراحت نموده‌است .\r\nاز طرفى ديگر مىدانستيم كه آقاى ميرزا محمّدتقى شيرازى ، شخص عادل و با ورع و متّقىاست ، و هيچگاه كلمه‌اى كه در آن غيبت و خلاف واقع باشد نمىزند و نيز مىدانستيم كه ايشان هم كسى نيستند كه از نسبت‌هاى ناروا كه به او داده شود ملول و خسته شوند ، و لذا همينطور متحيّر شديم و به حال سكوت و بهت درآمديم .\r\nدر اينحال من براى ايشان سبيلى چاق كردم ( چون مرحوم حاج سيّد أحمد استعمال دخانيات مىنمودند ) و به ايشان دادم و عرض كردم : حالا اين شَطَب را بكشيد و اينقدر ناراحت نباشيد !\r\nمرحوم استاد شطب را كشيدند و قدرى كه سرحال آمدند فرمودند : اين مرد ( يعنى آقاى آقا ميرزا محمّدتقى شيرازى ) احتياطات خود را به من إرجاع داده است . و أفرادى به او مراجعه كرده‌اند و از او پرسيده‌اند كه اگر خداى ناكرده براى شما واقعه‌اى اتّفاق بيفتد ما بعد از شما از چه كسى تقليد كنيم ؟ و اينك در احتياطات شما به كه مراجعه نمائيم ؟\r\nآقاى ميرزا محمّدتقى در جواب گفته است : به سيّد أحمد . من غير از او كسى را سراغ ندارم .\r\nآقا سيّدأبوالقاسم ! براى او بنويس كه : آقا ميرزا محمّدتقى ! شما در امور دنيا حكومت داريد ! اگر ديگر از اين كارها بكنيد و كسى را إرجاع دهيد ، فرداى\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nقيامت در محضر جدّم رسول خدا كه حكومت در دست ماست ، از شما شكايت خواهم كرد و از شما راضى نخواهم شد . »\r\nو نيز داستان ديگرى از ايشان نقل شده‌است كه در موقع رحلت مرجعى از مراجع تقليد ، اگر طهرانىها ، يعنى علماى طهران و تجّار و كسبهء طهران ، به كسى رجوع مىنمودند و از او تقليد مىكردند ، او مرجع‌تقليد تمام شيعيان مىشد و همهء بلاد و شهرها به تبع طهرانىها از او تقليد مىكردند . و چون طهرانىها به حاج سيّد أحمد رجوع كردند تا از او تقليد كنند ، نپذيرفت و در جواب گفت : اگر جهنّم رفتن واجب كفائى باشد ، مَن بِهِ الكفاية موجود است . »\r\nسيّد أهل‌المراقبه ، سيّدابن‌طاووس رضوان الله عليه ، در ضمن وصاياى خود به فرزندش مىنويسد :\r\nوَ أَرادَ بَعضُ شُيوخى أنَّنى أُدَرِّسُ وَ أُعَلِّمُ النّاسَ وَ افتِهِم [ افتِيهم - ظ 
  ] وَأسْلُكُ سَبيلَ الرُّؤَسآءِ المُتَقَدِّمينَ ، فَوَجَدتُ اللَهَ جَل‌َّجَلالُهُ يقولُ فى القُرْءَانِ الشَّريفِ لِجَدِّكَ مُحَمَّدٍ صَلَّى اللهُ عَلَيهِ وَ ءَالِهِ صاحِب المَقامِ المُنيفِ :\r\n  وَ لَوْ تَقَوَّلَ عَلَيْنا بَعْضَ الْأَقاوِيلِ * لَأَخَذْنا مِنْهُ بِالْيَمِينِ   *  ثُمَّ لَقَطَعْنا مِنْهُ الْوَتِينَ  *  فَما مِنْكُمْ مِنْ أَحَدٍ عَنْهُ حاجِزِينَ .  « 1 »\r\nأَ فَرَأَيْتَ أَنَّ هذا تَهْديدٌ مِن رَبِّ العالَمينَ لِأَعَزَّ عَلَيهِ مِنَ الأَوَّلينَ وَ الأَخِرينَ أن يَقولَ عَلَيهِ بَعضَ الأقاوِيلِ ؛ فَكَرِهتُ و خِفْتُ مِنَ الدُّخولِ فى الفَتْوَى ، حَذَرًا أن يَكونَ فيها تَقَوُّلٌ عَلَيهِ وَ طَلَبُ رِئاسَةٍ لااريدُ بِها التَّقَرُّبَ إلَيهِ ، فَاعْتَزَلْتُ عَن أوآئِلِ هَذا الحَالِ قَبلَ التَّلَبُّسِ بِما فيها مِنَ الأَهْوالِ وَاشْتَغَلتُ بِما دَلَّنى عَلَيهِ العِلمُ مِنَ العَمَلِ الصّالِحِ . « 2 »\r\n\r\n\r\n","description":"","footnote":"\r\n( 1 ) . آيات 44 تا 47 ، از سورهء 69 : الحآقّة .\r\n( 2 ) . كشف‌المحجّة لثمرةالمهجة ، ص 164 و 165 .\r\n","page_name":" 182 ","page_number":182},
  {"content":"\r\n\r\n« اى فرزندم ! بعضى از بزرگان و اساتيد از من خواستند تا حوزهء درس تشكيل داده و در مقام تعليم و تربيت مردم بر آمده و نيز براى آنان فتوا دهم و در همان منهاج علماء و رؤساى پيشين قدم گذارم ، امّا من در قرآن‌كريم ديدم كه چگونه خداوند جل‌ّجلاله دربارهء جدّ بزرگوار تو ، حضرت محمّد صلى الله عليه و آله ، صاحب مقام بلند و منيع نبوّت و رسالت ميفرمايد : « و اگر او از نزد خود برخى سخنان را بسازد و به ما نسبت دهد ، هر آينه او را با دست قدرت خود خواهيم گرفت و سپس رگ قلب او را قطع خواهيم نمود و هيچ‌كس از شما نمىتواند مانع اين عمل گردد . »\r\nپس آيا مىبينى كه اين سخن ، تهديدىاست عظيم از جانب پروردگار عالميان براى عزيزترين و گرامىترين خلائق خود ، چنانچه بدون علم قولى را بر خدا ببندد و فتوايى بدهد ؟ !\r\nبنابراين ، من نيز از واردشدن در وادى هولناك فتوا بر خود ترسيده و بدان رضا ندادم كه مبادا در فتوايم سخنى را از نزد خود به خداوند نسبت دهم و طالب جاه و رياستى باشم كه در آن تقرّب به حضرت پروردگار را قصد ننموده باشم .\r\nو از ابتدا و قبل از اينكه به شدائد و آفات اين راه سخت مبتلا شوم ، در زاويهء فراغ و أمن و آسايش ، عزلت گرفته و علمى را كه آموخته بودم چراغ روشن راه خود ساخته و به عمل صالح و تهيّه زادوتوشه براى سفر آخرت مشغول شدم . »\r\nگذشته از علماى متقدّم كه روح تقوا و تجنّب از هوى و دنيا گريزى چنان بر سراپردهء دل آنان خيمه زده و خوف و خشيت از حضرت حقّ چنان با جان آنان عجين شده بود كه آنان را از دخول در اين مناصب تا آنجا كه ممكن بود و واجب عينى نمىشد باز مىداشت ، هنوز در ميان علماى معاصر نيز يادگارانى\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nاز آن سلف صالح به چشم مىخورد كه جان آدمى از مطالعهء سيرهء علمى و عملى آنان جلا مىيابد و از روائح زهد و تقوا و طهارت آنان خوش مىشود .\r\nخداوند رحمت كند مرحوم استاد ما حضرت آية الله حاج شيخ مرتضى حائرى را ، كه در بين مدرّسين و آيات عظام آن روز به استثناى مرحوم آيت‌الله اراكى كه مىگويند از ايشان كمتر نبوده‌اند ، كسى به پايهء تحقيق و تعمّق و تدقيق ايشان نمىرسيد .\r\nبا اين وجود ، ايشان زمانى كه در درس خارج فقه يك فرع فقهى را مطرح مىكردند و وارد بحث مىشدند ، بعد از طرح أقوال و بيان أدلّه و تأييد يا نقد آنها ، در نهايت وقتى به نظرى مىرسيدند ، با كمال تواضع مىفرمودند : ما فقط بحث علمى مىكنيم و أدلّه از جهت علمى بر اين قول دلالت دارند ، ولى اين فتواى من نيست ! و هيچوقت فتوا ندادند و حاضر نبودند با جزم و يقين بگويند كه حكم اين است . و اين به جهت زهد و تقواى ايشان بود .\r\nروزها از مسجد عشق‌على كه محلّ تدريس ايشان بود ، همراه ايشان به طرف منزلشان مىرفتيم و سؤالات خود را از خدمتشان مىپرسيديم . با آن مقام علمى اگر كسى در راه از ايشان مسأله‌اى اختلافى از مسائل شرعى مىپرسيد ، از پاسخ‌دادن استنكاف مىفرمودند و به آية الله گلپايگانى - كه منزلشان قريب منزل ايشان بود - ارجاع مىدادند .\r\nبارى ! حضرت علّامهء والد أفاض‌الله علينا من بركات نفسه‌القدسيّة با وجود اينكه بدون شكّ از علماء فريد و اتقياء وحيد و از نوادر علماء طائفهء شيعهء اماميّه بودند ، و عالمى ربّانى بودند كه از جزئيّت گذشته و به كلّيّت پيوسته و ضمير روشن خود را به عالم باطن و كلّى متصّل ساخته و قدم در عالم ولايت گذاشته و جان و حقيقت خود را با حقيقت أميرالمؤمنين و امام زمان عليهما السّلام پيوند زده بودند و شرائط استنباط و اجتهاد در ايشان متوفّر و در\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nاستنباط أحكام نظرى صائب داشتند ، أمّا از آنجا كه در افقى بس عالى از بينش و بصيرت و عرفان و زهد و تقوى سير مىنمودند كه از حيطهء عقل و وهم خارج است و صعوبت أمر اجتهاد و فتوى و دخول در امور ولائيّهء عامّه را دريافته بودند ، به مقتضاى روايت شريفهء :\r\nوَ اهْرُبْ مِنَ الْفُتْيا هَرَبَكَ مِنَ الْأَسَدِ\r\nبطور كلّى از فتوادادن و نوشتن رسالهء عمليّه و شهرت اجتناب مىنمودند .\r\nمكرّر افراد مختلفى از أعيان علماء و از افراد عادى خدمت ايشان رسيده و تقاضا مىكردند كه ايشان متصدّى مقام مرجعيّت شوند و رسالهء عمليّه بدهند ، بخصوص بعد از ارتحال رهبر كبير انقلاب رضوان الله عليه بعضى آمدند و گفتند :\r\nشما تا به حال به احترام ايشان رساله نداديد ، اكنون كه از دار دنيا رحلت فرمودند رساله بدهيد ! ايشان با شدّت و حدّت تمام فرمودند : « من تا عمر دارم رساله نمىنويسم . » و هيچ‌گاه قبول نكرده و رسالهء عمليّه ننوشتند .\r\nحتّى وقتى با اصرار و ابرام بعضى از رفقا و احبّاء و ارادتمندان خود مواجه شدند كه مىخواستند بر أساس فتواى ايشان به تكاليف شرعى عمل كنند ، فرمودند : « شما مىتوانيد توضيح‌المسائل مرحوم آية الله حاج سيّدعبدالهادى شيرازى را مطالعه كنيد ، چرا كه نظرات حقير مطابق با فتواى ايشان است . » و به نام خود رساله‌اى منتشر نكردند . پس از آن نيز برخى آمدند و گفتند : ما به رسالهء ايشان مراجعه كرديم ، ولى مختصر است و حكم بعضى از مسائل در آن نيست و تقاضاى ما اينستكه خود حضرتعالى رساله‌اى بنويسيد ، ولى ايشان باز هم قبول نفرمودند .\r\n\r\n","description":"","footnote":"","page_name":" 185 ","page_number":185},
  {"content":"\r\n . \r\n","description":"","footnote":"","page_name":" 186 ","page_number":186},
  {"content":"\r\n\r\nتبليغ\r\nبعد از نبىّ مكرّم إسلام و أئمّهء طاهرين صلوات الله عليهم أجمعين بخصوص در زمان غيبت حضرت حجّة بن الحسن العسكرى عجّل الله تعالى فرجه‌الشّريف ، اين شاگردان و تربيت‌يافتگان مكتب توحيدى حضرات معصومين عليهم السّلام هستند كه لواى هدايت و ارشاد و دستگيرى از خلق و تبليغ رسالات حضرت حقّ را بر دوش خود حمل مىكنند .\r\nدر مقام تبشير و إنذار گاهى آيات رحمت را تلاوت كرده و مؤمنين را به وعدهء بهشت و جوار قرب خدا و وصول به منبع حقيقت دلشاد مىسازند و گاهى آيات عذاب و انتقام را بر گناهگاران و سركشان عنود و لجوج خوانده و آنان را از عذاب دوزخ و گرفتارشدن در حبل انتقام إنذارمىدهند و برحذر مىدارند .\r\nاز آيات مغفرت و آمرزش كه از چشمهء رحمت پروردگار جارىشده‌است مرهمى مىسازند و بر دل‌هاى مجروح از وسوسه‌هاى شيطان و خسته و گرفتار در گرداب نفس و هواجس آن مىگذارند .\r\nنويد حضرت حقّ به :  قُلْ يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَمِيعاً إِنَّهُ هُوَ الْغَفُورُ الرَّحِيمُ  « 1 »\r\n\r\n\r\n","description":"","footnote":"\r\n( 1 ) . آيه 53 از سورهء 39 : الزّمر : « بگو اى بندگان من كه بر جان‌هاى خود إسراف ل‌كرده‌ايد ، از رحمت خداوند نا اميد نباشيد ؛ زيرا حقّاً خداوند همهء گناهان را مىآمرزد و حقّاً تنها او آمرزنده و مهربان است . »\r\n","page_name":" 187 ","page_number":187},
  {"content":"\r\n\r\nرا به گوش جان آنان مىرسانند و دل‌ها را به خدا پيوند مىزنند .\r\nگرفتاران در دام هوىوهوس و غرور و استكبار را كه جز ظاهرى از حيات دنيا نمىدانند و تنها مشغول به تمتّع از حسّ و إعمال غريزه هستند و قدمى از عالم طبع و مادّه فراتر نگذاشته‌اند ، به فنا و زوال و خرابى دنيا و اهل آن هشدار داده ، به آيات :  كَمْ تَرَكُوا مِنْ جَنَّاتٍ وَ عُيُونٍ  *  وَ زُرُوعٍ وَ مَقامٍ كَرِيمٍ  *  وَ نَعْمَةٍ كانُوا فِيها فاكِهِينَ  *  كَذلِكَ وَ أَوْرَثْناها قَوْماً آخَرِينَ  *  فَما بَكَتْ عَلَيْهِمُ السَّماءُ وَ الْأَرْضُ وَ ما كانُوا مُنْظَرِينَ  « 1 » بيدار مىسازند .\r\nاين سفيران توحيد و مبلّغان علوم و معارف إسلام كه در إبلاغ و تبليغ اين رسالت بزرگ كوتاهى ننموده و خسته نشدند و محروميّت‌ها و مقابلهء انسان‌هاى جاهل را تحمّل نموده و صبر و پايدارى نشان دادند و بر اذيّت و آزار و استهزاء مردمان متكبّر و مغرور و سفيه شكيبا بودند و كريمانه از آنها گذشتند ، در قيامت مقامى بس ارجمند و رفيع دارند و طعم شيرين اين صبر جميل و ايثار و فداكارى را مىچشند ؛ هَنيئًا لِأرْبابِ النَّعيمِ نَعِيمُهُم .\r\nدر مشكوةالأنوار از رسول‌خدا صلّى الله عليه و آله وسلّم نقل مىكند كه فرمودند :\r\nأَلَا أُحَدِّثُكُمْ عَنْ أَقْوَامٍ لَيْسُوا بِأَنْبِيآءَ وَ لَاشُهَدآءَ ، يَغْبِطُهُمْ يَوْمَ الْقِيَمَةِ الْأَنبيآءُ وَ الشُّهَدآءُ بِمَنازِلِهِمْ مِنَ اللَهِ ، عَلَى مَنابِرَ مِنْ نورٍ ؟ ! قيلَ : مَنْ هُمْ يا رَسول‌َاللَهِ ؟\r\n\r\n\r\n","description":"","footnote":"\r\n( 1 ) . آيات 25 تا 29 ، از سورهء 44 : الدّخان : « چه بسيار باغها و چشمه‌هايى كه از خود به جاى گذاشتند و زراعتها و مكانهاى زيبا و با ارزش و آسايشى كه در آن غرق بودند . اينچنين بود و آنچه از ايشان به جاى ماند ميراث أقوام ديگرى قرار داديم ، پس آسمان و زمين برايشان گريه ننمودند و ايشان مهلتى نيافتند . »\r\n","page_name":" 188 ","page_number":188},
  {"content":"\r\n\r\nقَالَ : هُمُ الَّذِينَ يُحَبِّبونَ عِبادَاللَهِ إلَى اللَهِ وَ يُحَبِّبونَ اللَهَ إلَى عِبادِهِ .\r\nقُلنا : هَذا حَبَّبوا اللَهَ إلَى عِبادِهِ ، فَكَيفَ يُحَبِّبونَ عِبادَاللَهِ إلَى اللَهِ ؟ قَالَ :\r\nيَأْمُرونَهُمْ بِما يُحِبُّ اللَهُ وَ يَنْهَوْنَهُمْ عَمّا يَكْرَهُ اللَهُ ، فَإذا أَطاعوهُمْ أَحَبَّهُمُ اللَهُ . « 1 »\r\n« آيا سخن نگويم براى شما در وصف مردانى كه نه از پيامبران مىباشند و نه از شهداء ، امّا در روز قيامت پيامبران و شهداء بر جايگاه آنان و نزديكيشان به خداوند ، در حالى كه بر فراز منبرهايى از نور تكيه‌زده‌اند ، غبطه مىخورند ؟ !\r\nگفته شد : اى رسول‌خدا ! ايشان چه كسانى هستند ؟\r\nرسول‌خدا صلّى الله عليه و آله وسلّم فرمودند : ايشان كسانى هستند كه بندگان خدا را محبوب درگاه خدا مىكنند و خدا را محبوب بندگان !\r\nعرض كرديم : ( اى رسول‌خدا ! ) محبوب‌كردن خدا نزد بندگان ( بذكر آيات حسن او و تذكّر نعم و آلاء حضرت حقّ ) برايمان معلوم است ، امّا اين مردان چگونه بندگان خدا را محبوب او مىگردانند ؟\r\nحضرت فرمودند : آنها را به آنچه مورد محبّت خداست امر نموده و از آنچه خدا كراهت دارد نهىمىكنند ، پس زمانى كه مردم امرونهى آنان را پذيرفتند و اطاعت‌كردند ، خدا ايشان را دوست مىدارد . »\r\nاز آنجا كه رسالت تبليغ امرى خطير و عظيم مىباشد ، چرا كه با تبليغ است كه علوم و فرهنگ تشيّع توسعه يافته و زيربناى اعتقادى و فكرى نوجوانان و جوانان پايه‌گذارى مىشود و جامعه از انحراف و خطر سقوط و انحطاط اخلاقى مصون مىماند ، حضرت علّامه والد معظّم روحىفداه نسبت به مبلّغين\r\n\r\n\r\n","description":"","footnote":"\r\n( 1 ) . مشكوةالأنوار ، ص 136 ؛ و با مختصر تفاوتى در بحارالأنوار ، ج 2 ، ص 24 ، أبواب‌العلم ، باب 8 ، ح 73 ؛ و روضةالواعظين ، ج 1 ، ص 12 آمده است .\r\n","page_name":" 189 ","page_number":189},
  {"content":"\r\n\r\nو زمان تبليغ و كميّت و كيفيّت آن رعايت شرائطى را لازم مىدانستند .\r\nزمان تبليغ\r\nايشان علاوه بر اهتمام و تأكيد بسيار بر لزوم تبليغ و وعظ و خطابه ، زمان آن را براى طلّابى كه هنوز از دروس خود فارغ نشده‌اند ، امّا به مرحله‌اى از رشد و بالندگى و بلوغ علمى رسيده‌اند كه توان تبليغ معارف را دارند ، فقط أيّام عزادارى و إقامهء ماتم براى سيّد و سالار شهيدان حضرت سيّدالشّهداء عليه‌السّلام در دههء أوّل محرّم و أيّام سوگوارى رحلت جانسوز پيامبرأكرم صلّى الله عليه و آله وسلّم در دههء آخر صفرالخير و أيّام فاطميه در إقامهء عزا بر شهادت صدّيقهء كبرى حضرت فاطمه سلام‌الله‌عليها و نيز ماه مبارك رمضان مىدانستند كه در اين ايّام دروس رسمى حوزه تعطيل مىباشد ؛ أمّا در سائر ايّام از سال بايد به تحصيل اشتغال داشته باشند .\r\nامّا طلّابى كه به مرتبهء اجتهاد رسيده و صاحب قوّهء استنباط شده و از دروس خود فارغ شده‌اند ، چنانچه مقتضى تبليغ براى آنان وجود داشت ، وعظ و خطابه در سائر أيّام سال براى آنان منعى ندارد .\r\nمىفرمودند : بر طلّاب واجب است كه در أيّام تبليغ از همان أوّلين سال ملبّس‌شدن به لباس مقدّس رسول‌خدا صلّى الله عليه و آله و توانائىيافتن براى تبليغ ، شدّ رحال كرده بار سفر ببندند و در بلاد دور و نزديك متفرّق شوند و به نشر آثار و ميراث أهل‌بيت عليهم السّلام بپردازند و ألبتّه بر اين عمل دو فائده مترتّب مىشود :\r\nأوّل اينكه : تبليغ و بيان معارف و أحكام وظيفهء أهل علم است ؛ چرا كه خداوند تبارك و تعالى در آيه نَفْر :  فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ  « 1 » علّت\r\n\r\n\r\n","description":"","footnote":"\r\n( 1 ) . قسمتى از آيه 122 ، از سورهء 9 : التّوبة .\r\n","page_name":" 190 ","page_number":190},
  {"content":"\r\n\r\nغايى براى نفر و كوچ را تفقّه در دين و إنذار و تبليغ قرار داده است . و نيز از امام محمّدباقر عليه‌السّلام روايت شده است كه حضرت فرمودند :\r\nزَكَوةُ الْعِلْمِ أَن تُعَلِّمَهُ عِبادَ اللَهِ . « 1 »\r\n« زكات علم ، نشر و تعليم آن به بندگان خدا مىباشد . » و با انجام اين مهمّ ، غرض از تفقّه در دين محقّق‌مىشود و رسالت پيغمبرأكرم و أئمّهءطاهرين صلوات الله عليهم أجمعين استمرار مىيابد و چراغ فروزان دين فراسوى سالكان راه نجات و گمگشتگان وادى ضلالت روشن مىماند .\r\nو دوّم اينكه : آن طلبه‌اى كه به تبليغ مىرود قوّهء نطق و بيان او رشد كرده و توان ايراد خطبه و سخنرانى در او بالا مىرود ، تا آنجا كه در آينده چون به مرحلهء رشد و شكوفائى در علم مىرسد قادرخواهدبود كه وظيفهء خود را در ايصال معارف به مردم بهتر و مفيدتر انجام دهد ؛ امّا اگر تبليغ را در سنين جوانى ترك كرد و نرفت ، در آينده به اين قدرت و توان دست‌نخواهديافت .\r\nبر اين أساس به اطرافيان و نزديكان ، خصوصاً فرزندانشان تأكيد مىفرمودند كه به تبليغ برويد . حتّى يك سال كه حقير تازه ازدواج كرده بودم و هنوز چند روز بيشتر نگذشته بود و مصادف با أيّام تبليغ شد ، فرمودند : حتماً بايد به تبليغ برويد . و بنده هم امر ايشان را اطاعت نموده و براى تبليغ به نقطهء محروم و دورافتاده‌اى رفتم .\r\nتوصيه‌هائى به أهل منبر\r\nحضرت علّامهء والد رضوان الله تعالى عليه أهل منبر و أصحاب تبليغ را به امورى توصيه و سفارش مىنمودند كه رعايت آنها سبب مىشود تا نتيجهء مطلوب از آن بدست آمده و بذر علوم و معارف الهيّه در دل مردم شكوفا گردد ، تا بتوانند طعم شيرين ميوهء ايمان را با جان و روح خود ذوق كنند .\r\n\r\n\r\n","description":"","footnote":"\r\n( 1 ) . الكافى ، ج 1 ، كتاب فضل‌العلم ، باب بذل‌العلم ، ص 41 ، ح 3 .\r\n","page_name":" 191 ","page_number":191},
  {"content":"\r\n\r\nاوّل : مهمترين أمرى كه رعايت آن را ضرورى دانسته و آن را ركن و أساس و بنيان هر عبادتى مىشمردند ، كيمياى إخلاص مىباشد . أهل منبر بايد خود و عمل خود را براى خدا خالص كنند ، چه اينكه اگر كلامى به دل مىنشيند و در جان مخاطب أثر و نشانى از خود بجاى مىگذارد و او را به سوى خدا و عوالم ربوبى سوق مىدهد ، همه از يُمن گوهر ناياب إخلاص است .\r\nبايد ضمير و سرّ خود را از حظوظ دنيوى فارغ كرده و تنها حضرت حقّ را غايت براى أعمال خود قرار دهند و أبداً به جهات مادّى و أعراض دنيوى و زخارف و متاع و اعتبارات موهوم عالم غرور توجّهى نكنند ؛ چرا كه اگر داعى و انگيزه از منبر ، كسب شهرت يا أخذ و دريافت وجهى باشد ، اين منبر مفيد نخواهد بود و چه‌بسا نتيجهء عكس دهد ؛ زيرا إذا طابَتِ العُيُونُ طابَتِ الأنهارُ .\r\n« نهرها زمانى پاك و طيّب مىشود كه سرچشمه‌ها پاك و طاهر گردد . »\r\nاز حضرت رسول‌أكرم صلّى الله عليه و آله وسلّم روايت‌شده‌است كه فرمودند :\r\nإنَّما الْأَعْمالُ بِالنّيّاتِ وَ لِكُلِّ امْرِئٍ ما نَوَى ؛ فَمَنْ كانَتْ هِجْرَتُهُ إلَى اللَهِ وَ رَسُولِهِ فَهِجْرَتُهُ إلَى اللَهِ وَ رَسُولِهِ . وَ مَنْ كانَتْ هِجْرَتُهُ إلَى دُنْيا يُصيبُها أوِ امْرَأَةٍ يَتَزَوَّجُها ، فَهِجْرَتُهُ إلَى ما هاجَرَ إلَيْهِ . « 1 »\r\n\r\n\r\n","description":"","footnote":"\r\n( 1 ) . مستدرك‌الوسآئل ، ج 1 ، أبواب مقدّمةالعبادات ، باب پنجم ، ص 90 ، ح 5 ، از مصباح‌الشّريعة ؛ و ج 4 ، كتاب‌الصّلوة ، أبواب‌النيّة ، باب أوّل ، ص 131 ، ح 3 ، از دعآئم‌الإسلام .\r\nعلّامهء والد رحمة الله عليه در معادشناسى ، ج 3 ، ص 107 پس از نقل اين حديث مىفرمايند : « شهيد ثانى فرموده است : اين خبر از اصول إسلام و يكى از پايه‌هاى آن و اوّل ستون آنست . - تا آنكه گفته است : و سلف ما و جماعتى از تابعين آنها دوست داشتند كه مصنّفات خود را با اين حديث شروع كنند براى آنكه خواننده را بر حسن نيّت و تصحيح آن ، و اهتمام و اعتناء به آن آگاه سازند . »\r\n","page_name":" 192 ","page_number":192},
  {"content":"\r\n\r\n« ارزش أعمال فقط به نيّت‌هاست و بهرهء هر انسانى همانست كه در نيّت آورده‌است ؛ پس هر كس هجرت او به سوى خدا و رسول‌خدا بوده‌است ، هجرتش به سوى خدا و رسول‌خدااست . و هر كس كه هجرتش به سوى دنيايىاست كه بدان برسد يا زنى كه وى را به نكاح خود درآورد ، پس هجرت او به سوى همان خواهد بود . »\r\nمىفرمودند : روزىِ طلبه را خداى رزّاق ضمانت كرده‌است . اگر انسان يقين خود را قوى كند و قناعت را پيشهء خود سازد و به وظيفه‌اش عمل كند خواهد ديد كه چگونه خداوند او را در سايهء عنايت و مهر خود گرفته و از خزانهء غيب و رحمت بىمنتهايش روزى او را مىرساند .\r\nفلذا اگر براى مجالس متعدّدى از او دعوت شد ، در مقام ترجيح و انتخاب ، بايد جهات معنوى را بر جهات مادّى مقدّم بدارد ؛ به فرض اگر در يكى از مجالس وجهى پرداخت نمىشود ولى افراد مشتاق بيشترى كه تشنهء معارف هستند در آن مجلس حضور مىيابند ، و مجلس دوّم فاقد اين مزيّت است ولى وجهى در آن پرداخت مىشود ، بايد همان مجلس أوّل را اختيار كند .\r\nمىفرمودند : گرفتن وجه مانعى ندارد ولى به عنوان هديّه ، نه در إزاى منبر و بيان مطالب ؛ زيرا برخى از مطالب كه بر فراز منبر گفته‌مىشود ، تبليغ و تعليم آن بر گوينده و تعلّم آن بر مستمع واجب است و از اين جهت دريافت وجه در قبال آن خلاف احتياط است .\r\nمرحوم آقاى مجتهدى نقل مىكردند كه بعضى از أعاظم أهل منبر براى اين كه وجهى را كه در قبال منبر دريافت مىكنند ، تصحيح نمايند و از طرفى رعايت احتياط را كرده باشند مىگفتند : ما تا پاى منبر در ازاى مبلغى كه داده مىشود مىرويم ولى بالاى منبر براى خدا صحبت مىكنيم !\r\nحضرت علّامهء والد رضوان الله عليه مىفرمودند : اين طريق صحيح\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nنيست ، انسان بايد همه را حتّى اياب و ذهاب را براى خدا انجام دهد و البتّه روزى طلبه را خدا مىرساند .\r\nدوّم : يكى ديگر از امورى كه حضرت والد بدان سفارش مىنمودند ، رعايت وقار و ادب جلوس و كلام در منبر بود .\r\nحضرت امام صادق عليه‌السّلام در نامهء خود به شيعيان مىفرمايند :\r\nعَلَيْكُمْ بِالدَّعَةِ وَالْوَقارِ وَالسَّكِينَةِ وَ عَلَيْكُمْ بِالْحَيآءِ وَالتَّنَزُّهِ عَمَّا تَنَزَّهَ عَنْهُ الصّالِحُونَ قَبْلَكُمْ . « 1 »\r\n« بر شما باد به طمأنينه و وقار و آرامش ، و بر شما باد به حياء و پاك‌نگاهداشتن خود از آنچه صالحين پيش از شما از آن اجتناب مىورزيدند . »\r\nمنبر يك كرسى إلهى است كه رسول‌خدا صلّى الله عليه و آله وسلّم آن را تنها براى بيان علوم و معارف حقّه وضع نمودند و از آثار آن حضرت مىباشد ؛ بنابراين شرافت و نورانيّت حقيقت و ملكوت منبر تابع واضع آن مىباشد .\r\nمنبر تداعىگر رسول‌خدا صلّى الله عليه و آله وسلّم و دوران رسالت آن حضرت‌است ، روزگارى كه آفتاب رسالت بر فراز آن مىنشست و زنگار شرك و أخلاق ذميمه را از دل‌ها مىزدود و نفحهء حيات‌بخش توحيد را در دل و جان و سرّ آنان مىدميد .\r\nمنبر تداعىگر حضرت أميرالمؤمنين علىّبن‌أبى طالب عليه‌السّلام است ، هنوز مسجد كوفه آن درر شاهوارى را كه أمواج درياى علم او به ساحل و كناره مىآورد در گنجينهء خود دارد .\r\nفلذا منبر از آثار و شعائر مختصّهء إسلام است كه حفظ آن واجب و رعايت أدب آن أمرى ضرورى است .\r\n\r\n\r\n","description":"","footnote":"\r\n( 1 ) . بحارالأنوار ، ج 75 ، ص 210 و 211 .\r\n","page_name":" 194 ","page_number":194},
  {"content":"\r\n\r\nحضرت علّامهء والد روحىفداه مىفرمودند : منبر حرمت و احترام بسيارى دارد و جايگاه إنذار و تبشير و بيان معارف شريعت است . لذا شخصى كه بر فراز آن قرار مىگيرد بايد با كمال وقار و آرامش و طمأنينه باشد و از تكان‌دادن زياد و بىجهت دست اجتناب كند . مراقب آراستگى ظاهر خود باشد و عبا از دوش او نيفتد . حتّىالمقدور در طول منبر دو زانو بنشيند و پاى خود را از پلهء منبر آويزان نكند .\r\nحضرت والد معظّم با وجود اين كه منبرهاى طولانى مىرفتند ، همواره با حالت تواضع و أدب و دو زانو روى منبر مىنشستند .\r\nمنبرى بايد أدب كلام را رعايت كرده و آثار وقار و متانت در گفتارش واضح و آشكار باشد ؛ از استعمال تعابير سبك اجتناب ورزد ، أسماء مبارك أهل‌بيت عليهم السّلام را با كمال أدب و همراه با ألقاب و كلمات تعظيم كه بر جلالت قدر و عظمت آنان دلالت دارد بر زبان جارى كند و در حقّ ايشان ضمائر را به صورت جمع به كار ببرد ؛ مثلًا نگويد : على چنين گفت ، على چنين كرد ، بلكه بگويد : حضرت أميرالمؤمنين عليه‌السّلام فرمودند ، تشريف بردند و أمثال اين تعابير را به كار گيرد .\r\nسوّم : عمل به گفتار است ، همانطور كه حضرت امام صادق عليه‌السّلام مىفرمايند :\r\nإنَّ الْعَالِمَ إذا لَمْ يَعْمَلْ بِعِلْمِهِ زَلَّتْ مَوْعِظَتُهُ عَنِ الْقُلُوبِ كَما يَزِلُّ الْمَطَرُ عَنِ الصَّفا . « 1 »\r\n« اگر عالم به علم خود عمل نكند ، پند و موعظهء وى از دلها فرو ريزد ، چنان كه باران از سنگهاى صاف و محكم فرو مىريزد . »\r\nمنبرى خود بايد أهل عمل باشد تا كلام او در مخاطبين أثر كند ، زيرا بين عمل واعظ به وعظ خود و تأثير گذارى كلامش ، نسبتى مستقيم برقراراست .\r\n\r\n\r\n","description":"","footnote":"\r\n( 1 ) . الكافى ، ج 1 ، كتاب فضل‌العلم ، باب استعمال‌العلم ، ص 44 ، ح 3 .\r\n","page_name":" 195 ","page_number":195},
  {"content":"\r\n\r\nبنابراين به هر مقدار كه به گفتار خود عامل باشد به همان ميزان تأثير خواهد گذاشت ؛ مثلا اگر سفارش به نماز شب مىكند خود او نيز بايد أهل نماز شب باشد و سحرگاهان پهلوى خود را براى عبادت و خلوت و انس با حضرت پروردگار از بستر تهى كند .\r\n هر كو نكاشت مهر و ز خوبى گلى نچيد * در رهگذار باد نگهبان لاله بود « 1 » \r\nچهارم : منبر بايد جامع و مفيد باشد ؛ يعنى آنچنان از علوم و معارف حقّه غنى باشد كه مستمعين از عمرشان بهره ببرند . اگر پاى منبر هزار نفر نشسته‌اند ، انسان بايد حساب اين هزار ساعت از عمر مستمعين را بكند و حقّ آنها را أدا نمايد ؛ بنابراين منبرى بايد در انتخاب مطلب از خود ذوق و سليقه نشان داده و معارف إلهيّهء ناگفته را كه در نوع نگرش مردم به عالم طبع و ماوراى آن تأثير دارد و بر أساس آن ، حركت و سير خود بسوى حضرت معبود را تنظيم مىكنند ، با علم و هنر بيان خود ، تبيين نموده و أذهان آنها را رشد دهد .\r\nبنابراين در منبر بايد معارف حقيقيّه ، فضائل و مناقب أهل‌بيت عليهم السّلام ، مسائل شرعى كه مردم در عبادات و معاملات خود بدان نيازمند هستند و نيز مواعظ و اندرزهاى اخلاقى بيان شود .\r\nمىفرمودند : موعظه و اندرز بايد تكرار شود ؛  وَ ذَكِّرْ فَإِنَّ الذِّكْرى تَنْفَعُ الْمُؤْمِنِينَ .  « 2 » و من چقدر دوست دارم كه افراد بالاى منبر بروند و موعظه كنند و من گوش دهم .\r\nنبايد به بهانهء تكرارىبودن مطالب أخلاقى آنها را رها نمود . دل و جان\r\n\r\n\r\n","description":"","footnote":"\r\n( 1 ) . ديوان‌حافظ ، غزل 249 ، ص 110 .\r\n( 2 ) . آيه 55 ، از سورهء 51 : الذّاريات .\r\n","page_name":" 196 ","page_number":196},
  {"content":"\r\n\r\nانسان هميشه محتاج موعظه‌شنيدن است و بدون آن زنگار معاصى و زخارف دنيا از دلها زدوده نمىشود ؛ چنان كه أميرالمؤمنين عليه‌السّلام مىفرمايند :\r\nالْمَواعِظُ صِقالُ النُّفوسِ وَ جِلآءُ الْقُلوبِ . « 1 »\r\n« موعظه‌ها صيقل‌دهندهء نفوس و جلا بخشندهء قلوب هستند . »\r\nپنجم : إتقان و استحكام مطالب ؛ مطالبى كه بيان مىشود بايد همه مستند باشد . آيات و روايات و حكايات و نقل‌قول‌ها همه بر أساس يقين و با مراجعه به مصادر آنها باشد . معارفى كه گفته مىشود دقيق و صحيح و از كتب بزرگان استخراج شود ، خصوصاً مطالبى كه انسان حيات اخروى خود را بر پايهء آن بنا مىكند .\r\nبر صحّت قراءت قرآن در منبر بسيار تأكيد داشتند و خيلى قبيح مىدانستند كه طلبه و أهل‌علم قرآن را غلط بخواند ، مىفرمودند : اگر آيه‌اى را مىخواهيد بخوانيد و در صحّت آن ترديد داريد عيبى ندارد كه از روى مصحف تلاوت كنيد .\r\nششم : رعايت مناسبت أيّام ؛ مطالب منبر در أعياد و وفيات أئمّهءهدى عليهم السّلام تنها در خصوص سيره و حيات آن امام معصوم عليه‌السّلام باشد و از مكارم أخلاق و معالى امور آن امام همام صحبت شود و حتّى از طرح و بيان مباحث عامّه و كلّى امامت صرف نظر شود ؛ مثلًا در روز شهادت امام صادق عليه‌السّلام منبر بايد در خصوص فضائل و مناقب و بيان مجاهدتهاى آن حضرت در إحياء و تشييد أركان مذهب تشيّع و تحمّل ظلم‌ها و رنج‌هائى كه در اين جهت از دشمنان كشيدند باشد و اگر در موضوعات ديگرى صحبت شود حقّ آن حضرت أدا نشده‌است . آرى در منبرهايى كه در دهه‌ها به صورت متّصل\r\n\r\n\r\n","description":"","footnote":"\r\n( 1 ) . غرر و درر آمدى ، رقم 10222 .\r\n","page_name":" 197 ","page_number":197},
  {"content":"\r\n\r\nبرگزار مىشود بيان معارف به نحو مطلق بلامانع مىباشد .\r\nدر مورد روز هفتم ماه صفرالخير كه بنا بر قول أصحّ شهادت حضرت امام حسن‌مجتبى عليه‌السّلام با ولادت حضرت موسىبن‌جعفر عليهماالسّلام ، مقارن مىشود ، مىفرمودند : جانب شهادت و اقامهء عزا بر عيد و ولادت مقدّم است ، فلذا منبرى در آغاز ، ذكرى از حضرت امام كاظم عليه‌السّلام به ميان آورده و ادامهء منبر را به حضرت امام حسن عليه‌السّلام اختصاص دهد .\r\nهفتم : حرمت تضعيف حكومت إسلام ؛ مىفرمودند : امروز پرچم إسلام به دست حضرت آية الله خامنه‌اى مدّظلّه‌العالى مىباشد و هر كس ايشان را تضعيف كند إسلام را تضعيف كرده‌است و بر همين أساس عمدهء سعى و تلاش دشمنان إسلام بر تضعيف ايشان و تضعيف مسألهء ولايت‌فقيه است .\r\nوظيفهء ما اين است كه مسألهء ولايت‌فقيه را به طرز صحيح و متقن براى مردم بيان كرده و آنان را آگاه سازيم كه تنها راه نجات و برطرف‌شدن مشكلات و رسيدن به رشد و تعالى ، اجراى كامل دستورات إسلام است . و اگر نقص و مشكلى در جامعه وجود دارد منشأ آن ولايت‌فقيه و إسلام نيست ، بلكه ريشه در نقشه‌ها و دسيسه‌هاى أجانب و دشمنان إسلام يا كوتاهى خود مسلمين دارد .\r\nمىفرمودند : هر عملى كه موجب تضعيف حكومت إسلام شود حرام است و انسان حقّ ندارد نقائص حكومت را بالاى منبر بگويد . اگر كسى از مسؤولين عمل خلافى انجام داد و بيان آن موجب تضعيف حكومت اسلام مىشود ، بيان آن در منبر حرام است ؛ و اگر كسى بگويد ، با دشمنان إسلام در تضعيف إسلام و ولايت‌فقيه هم‌جهت شده‌است .\r\nمىفرمودند : اگر عيب و ايرادى در نظام إسلامى مشاهده مىشود ، بايد به مصادر امور و كسانى كه احتمال مىرود بتوانند آن را بر طرف سازند گوشزد نمود و حقّ نداريد آن‌عيب را پخش كنيد .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nبله ، اگر مسأله‌اى خلاف شرع باشد و ممكن‌است مردم در أثر تبليغات و هياهو به آن مبتلا شده و از منهاج دين قويم منحرف شوند ، مانند طرح استعمارى كاهش‌جمعيّت و وازكتومى و توبكتومى نمودن مردان و زنان و عقيم و نازا كردن آنان ، مىتوان آن را در منبر بيان كرد و خلاف‌شرع‌بودن و عواقب وخيم و ناگوار آن را براى جامعهء مسلمين توضيح داد . ولى اين معنى را نيز خوب بايد تفهيم كرد كه اين مشكلات به حكومت إسلام برنمىگردد ، بلكه در أثر سياست‌ها و توطئه‌هاى شيطانى دشمنان إسلام است كه چه‌بسا با واسطه‌هاى متعدّد اجرا و پياده مىشود ، بگونه‌اى كه در نزد بسيارى حتّى گمان نمىرود كه اين امر ، از نقشه‌هاى شوم و خانمان‌برانداز استعمار است .\r\nمىفرمودند : اگر كسى در مجلسى حضور يافته باشد كه در آن از نظام اسلامى بدگوئى مىشود ، اگر ميتواند دفاع كند واجب است دفاع نمايد و گرنه نشستن در آن مجلس جائز نيست .\r\nبر همين أساس مىفرمودند : در اين زمان كه پرچم إسلام به دست رهبر معظّم انقلاب حضرت آية الله خامنه‌اى حفظه الله تعالى بوده و ثقل رهبرى امّت اسلام بردوش ايشان است و با وجود اين همه مخالفين و دشمنانى كه دارند ، بايد براى ايشان در منبرها دعا كرد . و علاوه بر آن در مظانّ استجابت دعا و دردل شب‌ها كه دعا مقرون به اجابت است براى ايشان دعا كنيد تا خداى تعالى معظّم‌ٌله را از خطرات ظاهريّه و باطنيّه و كيد و مكر دشمنان و مخالفين مصون بدارد و ايشان بتوانند در سايهء عنايات و تأييد و نصرت پروردگار ، حافظ أحكام إسلام باشند .\r\nهشتم : مرثيه خوانى و ذكر مصيبت ؛ حضرت امام رضا عليه‌السّلام مىفرمايند :\r\nمَنْ تَذَكَّرَ مُصابنَا وَ بَكَى لِما ارْتُكِبَ مِنّا كانَ مَعَنا فى دَرَجَتِنا يَوْمَ الْقِيَمَةِ . وَ مَنْ ذَكَّرَ بِمُصابِنا فَبَكَى وَ أَبْكَى لَمْ تَبْكِ عَيْنُهُ يَوْمَ تَبْكى\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nالْعُيُونُ . وَ مَنْ جَلَسَ مَجْلِسًا يُحْيا فيهِ أَمْرُنا لَمْ يَمُتْ قَلْبُهُ يَوْمَ تَموتُ الْقُلوُبُ . « 1 »\r\n« هر كس مصيبت ما را به ياد آورد و به جهت آنچه در حقّ ما روا داشته شده اشك بريزد ، در روز قيامت همراه ما و در درجهء ما خواهد بود . و هر كس مصيبت ما را به ياد ديگران آورد و خود بگريد و ديگران را بگرياند ، چشم او در روزى كه ديدگان گريان‌است ، نخواهد گريست . و هر كس در مجلسى بنشيند كه امر ما در آن إحياء ميگردد ، قلبش در روزى كه قلب‌ها مىميرد ، نخواهد مرد . »\r\n اى خرگه عزاى تو اين طارم كبود * لبريزِ خون ز داغ تو پيمانه وجود\r\nوى هر ستاره قطرهء خونى كه عِلويان * در ماتم تو ريخته از ديدگان فرود\r\nگريه‌است بر تو هر چه نوازنده را نواست * ناله‌است بىتو هر چه سراينده را سرود\r\nتنها نه خاكيان به عزاى تو اشك‌ريز * ماتم‌سراست بهر تو از غيب تا شهود\r\nاز خون كشتگان تو صحراى ماريه * باغى و سنبلش همه گيسوى مشك‌سود\r\nكى بر سنان تلاوت قرآن كند سرى ؟ * بيدار ملك كهف تويى ديگران رقود\r\nنَشْگِفت اگر برند تو را سجده سروران * اى داده سر به طاعت معبود در سجود \r\n\r\n\r\n","description":"","footnote":"\r\n( 1 ) . بحارالأنوار ، ج 44 ، ص 278 ، ح 1 ؛ و أمالى صدوق ، ص 73 ، مجلس 17 ، ح 4 .\r\n","page_name":" 200 ","page_number":200},
  {"content":"\r\n\r\n پايان سير بندگى آمد سجود تو * برگير سر كه او همه خود شد وجود تو « 1 » \r\nإقامهء عزا و سوگوارى و برتن‌نمودن جامهء حزن و اندوه و قراءت شعر و مرثيه وسردادن گريه در مصيبت و رثاى أهل‌بيت عليهم السّلام خصوصاً در مصيبت‌هاى جانكاه حضرت سيّدالشهداء عليه‌السّلام ، از أفضل عباداتىاست كه بدان ترغيب شده‌است ؛ فلذا از دير باز دأب و سيرهء علماء و فقهاء و بزرگان از مدرّسين و أساتيد و أصحاب وعظ و منبر بر اين بوده‌است كه بعد از تدريس و بيان علوم و معارف إلهيّه و حِكَم و مواعظ أخلاقى ، ذكر مصيبت نموده و روضه مىخواندند و سرشك غم مىفشاندند و بدين كار فخر مىنمودند و آن را منّتى و موهبتى از سوى خداوند بر خود مىدانستند .\r\nمجلسى كه در آن روضهء أهل‌بيت خوانده مىشود ، مهبط أولياء و فرشتگان مقرّب إلهىاست . ملائكه دوستدار اين مجالس مىباشند و هر كجا چنين مجلسى را ببينند ، در آنجا هبوط كرده و أهل آن را در حلقهء نور خود مىگيرند و آنجا را مطاف خويش مىسازند . در اين مجالس‌است كه غاليهء حوريان بهشتى از مشك و عبير و ياس ولايت پرمىشود و آنجاست كه دل‌ها از جام كوثر سيراب ميگردد و چراغ هدايت در قلوب ، افروخته مىشود .\r\nبا اين همه اگر چه روضه‌خوانى سنّتى حسنه است ، لكن آنگاه فضيلت دارد و به غايت خود مىرسد كه مطابق با موازين شرع و سيرهء خود أهل‌بيت عليهم السّلام بوده و از هر گونه بدعت و تحريف و غلوّ و خرافات بر كنار باشد ، و خداى نكرده بگونه‌اى نباشد كه به عصمت و جلالت و عظمت شأن خاندان رسالت لطمه زده و موجب وهن شعائر دينى شود .\r\n\r\n\r\n","description":"","footnote":"\r\n( 1 ) . ديوان نيّر ، ص 205 و 206 .\r\n","page_name":" 201 ","page_number":201},
  {"content":"\r\n\r\nبارى ! نور ملكوت روضه ، مجالست با أولياء و اختران فروزان آسمان توحيد در حديقه‌هاى بهشت و بهره‌مندشدن از لذّت مصاحبت با أئمّهءهدى عليهم السّلام است .\r\nروى همين أساس ، حضرت علّامهء والد رضوان الله تعالى عليه مىفرمودند : روز مصيبت و شهادت أئمّه عليهم السّلام روز تجديد حزن و غم و اندوه أهل‌بيت عليهم السّلام و شيعيان و مواليان آنان‌است ، روز اشك و گريه است . و بايد خود منبرى بعد از سخنرانى روضه بخواند و مفصّل هم بخواند .\r\nحقير يك بار در حضور ايشان منبر رفتم و بعد از بيان عرائض خود پنج دقيقه روضه خواندم . بعد از منبر ، ايشان فرمودند : اين مقدار براى روضه و ذكر مصيبت كم‌است ، بايد پانزده دقيقه روضه بخوانيد . و گاهى مىفرمودند : علاوه بر اين‌كه روضه مىخوانيد ، نوحه‌خوانى كنيد و دم نيز بدهيد .\r\nمىفرمودند : روضه را بايد با تكيه به صوت و حزين خواند و از مستمعين اشك گرفت . يك بار منبر رفته بودم و ايشان در آن مجلس تشريف نداشتند ، بعداً از حقير پرسيدند : اشك هم گرفتيد ؟ عرض كردم : بله . فرمودند : از چه كسانى ؟ از آنان كه زود گريه مىكنند و اشكشان جارى مىشود ؟ ! اين فائده ندارد بلكه بايد طورى روضه بخوانيد كه افراد قسىّالقلب و سنگدل نيز اشك ماتم بريزند .\r\nو بطور كلّى ايشان سخنرانى و منبر بدون روضه و ذكر توسّل را صحيح نمىدانستند و مىفرمودند : روضه ، بركت و نور منبر است .\r\nمىفرمودند : در بيان مصائب أهل‌بيت عليهم السّلام و ظلم و جورى كه از سوى دشمنان بر آنان وارد آمده ، از كتب سيره و تاريخ و مقاتل معتبر استفاده كنيد ، و تأكيد داشتند كه تاريخ بايد به شكل صحيح بيان شود ، و به كتبى همچون ارشاد شيخ‌مفيد ، لهوف سيّدابن‌طاووس ، نفس‌المهموم و مقتل مقرّم سفارش مىنمودند . و اگر روضه‌اى خوانده مىشد كه در منابع معتبر نيامده بود ، تذكّر\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nمىدادند .\r\nو نيز مىفرمودند : در روضه‌خوانى از مراثى و أشعارى استفاده كنيد كه داراى مضامين عالى و متناسب با شأن أهل‌بيت عليهم السّلام بوده و سبك نباشد .\r\nفلهذا أشعار و مراثى ديوان آية الله غروى اصفهانى ( مشهور به كمپانى ) ، شمع‌جمع فؤاد كرمانى و گنجيةالأسرار عمّان سامانى و تركيب‌بند معروف محتشم كاشانى و آتشكدهءنيّر و أمثال آن را دوست داشتند و به آنها ترغيب مىنمودند .\r\nخود ايشان نيز در جاى جاى دورهء علوم و معارف إسلام ، با استفاده از همين نوع أشعار عالى و ناب و بيان مصائب أهل‌بيت عليهم السّلام ، مطالب علمى و توحيدى را با شور و عشق ولائى آميخته‌اند و بالأخصّ در أواخر درسها و مجلسها ، غالباً سخن را با نام مقدّس أهل‌بيت عليهم السّلام و ذكر مصائبشان پايان داده‌اند .\r\n* * * بارى ، حضرت والد روحىفداه عالم و عارفى ربّانى و حكيمى إلهى بودند كه هم از نقطهء نظر شهود و هم از نقطهء نظر برهان در مرتبهء عليا و بىبديل بودند ، فقيهى نبيل و صمدانى كه با صفاى سرّ و اخلاص در عمل ، أحكام نورانى إسلام را از مشرب شريعت و منبع حقيقت ذوق نموده و سپس آنها را در جداول قواعد و اصول استنباط جارى مىساختند .\r\nايشان درياى نور و عرفان و ولايت بود كه بىدريغ دامن دل‌سوختگان طريق عشق و محبّت به مبدأ أعلى را از جواهر و لآلى فريده پرمىساخت .\r\nخورشيد عالم تابى بود كه از مشرق عبوديّت در آسمان حقيقت طلوع نمود و عالم وجود را از أنوار علم و معرفت روشن ميكرد ، و طالبان علوم و معارف حقّه را از بيداء جهالت و ضلالت رهايى مىبخشيد و تشنگان را از سبوى ولايت أميرالمؤمنين و أئمّه عليهم السّلام سيراب مىنمود .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nعالمى ربّانى كه شوريدگان وادى حيرت و جويندگان سبيل نجات از فروغ حسن روى او نور گرفته و به حرم أمن حضرت پروردگار هدايت مىشدند .\r\nعاشقان جمال حضرت أحديّت در سايهء عنايت و لطف ايشان تربيت يافته و آرام آرام از كأس كرامت ايشان ساغر وحدت مىگرفتند و از عالم جزئى و كثرات عبور كرده و حجاب ناسوت را كنار زده و با طلوع و ظهور أنوار توحيد از افق ضميرشان ، مست و حيران بر آستان عبوديّت حضرت حقّ سر مىنهادند و اين گلبانگ سربلندى آنان بود كه در عالم وجود طنين مىانداخت .\r\nچه بگوييم دربارهء ايشان كه ساكنان بارگاه عالم قدس ، او را علّامه آية الله مىخوانند ! « 1 » و حضرت حاج سيّدهاشم حدّاد رضوان الله تعالى عليه ايشان را سيّدالطّائفتين مىدانند ! و قلم آيات علم و عرفان ، گوهرهاى درّ و مرواريد و ياقوت را در مدح ايشان به سلك تحرير در مىآورد ، و همه به اتّفاق ايشان را مىستايند ؛  وَ سَلامٌ عَلَيْهِ يَوْمَ وُلِدَ وَ يَوْمَ يَمُوتُ وَ يَوْمَ يُبْعَثُ حَيًّا . \r\nدر اينجا سخن از سيره و مقام و منزلت علمى فقيد علم و عرفان ، حسنهء دهر و نادرهء دوران ، آيت عظماى إلهى حضرت علّامهء والد حاج سيّد محمّدحسين حسينى طهرانى أفاض اللهُ علَينا مِن بركاتِ تُربَته القُدسيّة كه با غروب آن آفتاب حسن ، هنوز قلوب ما در غم فراق ايشان محترق و جريحه‌داراست به اتمام مىرسد و اين فصل از كتاب را با ذكر حديث شريفى خاتمه مىدهيم بحوله و قوّته و منّه و كرمه .\r\nشيخ در امالى خود از حضرت علىّ بن موسى الرّضا عليهماالسّلام از آباء\r\n\r\n\r\n","description":"","footnote":"\r\n( 1 ) . ايشان در آغاز از ملقّب‌شدن به ألقاب متعارفه همچون « آية الله » به شدّت تحاشى داشتند ، ولى بعدها در رؤياى صادقه‌اى به ايشان امر نموده بودند كه نام خود رابر آثار مطبوع با لقب « علّامه آية الله » درج نمايند و ايشان نيز از آن پس به اين امر رضايت دادند ؛ رحمة الله عليه رحمةًواسعة .\r\n","page_name":" 204 ","page_number":204},
  {"content":"\r\n\r\nگراميشان از حضرت أميرالمؤمنين عليه‌السّلام از حضرت رسول‌الله صلّى الله عليه و آله وسلّم روايت مىكند كه فرمودند :\r\nطَلَبُ العِلمِ فَريضَةٌ عَلَى كُلِّ مُسلِمٍ فَاطلُبُوا العِلمَ مِن مَظَآنِّهِ وَ اقْتَبِسُوهُ مِن أَهلِهِ فَإِنَّ تَعلِيمَهُ لِلَّهِ حَسَنَةٌ وَ طَلَبَهُ عِبادَةٌ وَ المُذاكَرَةَ بِهِ تَسبيحٌ وَ العَمَلَ بِهِ جِهادٌ وَ تَعلِيمَهُ مَن لَا يَعلَمُهُ صَدَقَةٌ وَ بَذلَهُ لِأَهْلِهِ قُربَةٌ إلَى اللَهِ تَعَالَى لِأَنَّهُ مَعالِمُ الحَلالِ وَ الحَرامِ وَ مَنارُ سُبُلِ الجَنَّةِ وَ المونِسُ فِى الوَحْشَةِ وَ الصّاحِبُ فِى الغُربَةِ وَ الوَحدَةِ وَ المُحَدِّثُ فِى الخَلوَةِ وَ الدَّليلُ عَلَى السَّرّآءِ وَ الضَّرّآءِ وَ السِّلاحُ عَلَى الأَعدَآءِ وَ الزَّينُ عِندَ الأَخِلّآءِ .\r\nيَرفَعُ اللَهُ بِهِ أَقوَامًا فَيَجعَلُهُمْ فِى الخَيرِ قادَةً تُقتَبَسُ ءَاثارُهُمْ وَ يُهتَدَى بِفِعالِهِم وَ يُنتَهَى إلَى رَأيِهِم وَ تَرغَبُ المَلئِكَةُ فِى خَلَّتِهِم وَ بِأَجنِحَتِهَا تَمسَحُهُم وَ فى صَلاتِها تُبارِكُ عَلَيهِم يَستَغفِرُ لَهُم كُلُّ رَطبٍ وَ يابِسٍ حَتَّى حِيتانُ البَحْرِ وَ هَوَآمُّهُ وَ سِبَاعُ البَرِّ وَ أَنعَامُهُ .\r\nإِنَّ العِلمَ حَيَوةُ القُلوبِ مِنَ الجَهلِ وَ ضِيآءُ الأَبصَارِ مِنَ الظُّلمَةِ وَ قُوَّةُ الأَبدَانِ مِنَ الضَّعْفِ . يَبلُغُ بِالعَبدِ مَنازِلَ الأَخيَارِ وَ مَجالِسَ الأَبرَارِ وَ الدَّرَجاتِ العُلَى فِي الدُّنْيَا وَ الأَخِرَةِ . الذِّكرُ فِيهِ يَعدِلُ بِالصِّيَامِ وَ مُدارَسَتُهُ بِالقِيامِ . بِهِ يُطاعُ الرَّبُّ وَ يُعْبَدُ وَ بِهِ تُوصَلُ الأَرحَامُ وَ بِهِ يُعرَفُ الحَلالُ وَ الحَرامُ . العِلمُ إِمامُ العَمَلِ وَ العَمَلُ تَابِعُهُ يُلهِمُهُ السُّعَدَآءَ وَ يَحْرِمُهُ الأَشْقِيآءَ ؛ فَطُوبَى لِمَن لَم يَحرِمهُ اللَهُ مِنهُ حَظَّه . « 1 »\r\n« طلب علم به هر مسلمانى واجب است ، پس علم را در نزد كسانى كه گمان مىكنيد در نزد ايشان است بجوئيد و از أهلش آن را فرا بگيريد ؛ زيرا تعليم علم براى خداوند حسنه و طلب آن عبادت و گفتگو و بحث دربارهء آن تسبيح\r\n\r\n\r\n","description":"","footnote":"\r\n( 1 ) . بحارالأنوار ، ج 1 ، ص 171 .\r\n","page_name":" 205 ","page_number":205},
  {"content":"\r\n\r\nاست و عمل به آن جهاد مىباشد ، و آموختن آن به كسى كه نمىداند صدقه بوده و عطاكردن آن به أهلش موجب تقرّب به خداى متعال است ؛ زيرا علم نشانه‌هاى حلال و حرام و علائم راه‌هاى بهشت است و أنيس و همنشين انسان در تنهائى و غربت و هم‌صحبت در خلوت و راهنماى در خوشيها و سختيها و سلاح بر دشمنان و زينت در نزد دوستان مىباشد .\r\nخداوند به واسطهء علم و دانش گروهى را بالا برده و ترفيع درجه مىدهد و ايشان را جلودار و پيشواى در خيرات قرار مىدهد كه ديگران از ايشان تبعيّت نموده و به واسطهء كردار ايشان هدايت مىشوند و از رأى و نظر ايشان پيروى مىنمايند و ملائكه در دوستى و خلّت با ايشان رغبت نموده و بالهاى خود را برايشان مىكشند و در عبادت خود براى ايشان دعا كرده و در خواست بركت و زيادتى مىكنند . هر خشك و ترى براى اين عالمان استغفار مىكند حتّى ماهيان و جنبندگان موذى دريا و درندگان و چارپايان خشكى .\r\nهمانا علم ، حيات دلها از نادانى و جهل و نورديدگان از تاريكى و ظلمت و مايهء قوّت بدنها از سستى و ضعف است . بنده را به منزلگاه‌هاى أخيار و مجالس نيكان و درجات عاليه در دنيا و آخرت مىرساند و تكرار و يادآورى آن معادل روزه و مداومت بر خواندن آن معادل قيام در شب است . به واسطهء آن پروردگار اطاعت شده و پرستيده ميگردد و به واسطه آن خويشاوندان به هم وصل شده و صلهء أرحام به جا آورده ميگردد و با آن حلال و حرام شناخته مىشود . علم جلودار عمل و عمل پيرو اوست . خداوند آن را به سعداء إلهام كرده و أشقياء را از آن محروم مىسازد ؛ پس خوشا به حال كسى كه خداوند او را از حظّ و بهره‌اش از علم محروم ننموده است . »\r\n اى قصّهء بهشت ز كويت حكايتى * شرح جمال حور ز رويت روايتى \r\n\r\n","description":"","footnote":"","page_name":" 206 ","page_number":206},
  {"content":"\r\n\r\n أنفاس عيسى از لب لعلت لطيفه‌اى * آب خِضر ز نوش لبانت كفايتى\r\nكى عطرساى مجلس روحانيان شدى * گل را اگر نه بوى تو كردى عنايتى\r\nهر پاره از دل من وز غصّه قصّه‌اى * هر سطرى از خصال تو و ز رحمت آيتى\r\nدر آرزوى خاك درِ يار سوختم * ياد آور اى صبا كه نكردى حمايتى\r\nاى دل به هرزه دانش و عمرت به باد رفت * صد مايه داشتى و نكردى كفايتى\r\nبوى دل كباب من آفاق را گرفت * اين آتش درون بكند هم سرايتى\r\nدر آتش ار خيال رخش دست مىدهد * ساقى بيا كه نيست ز دوزخ شكايتى\r\nدانى مراد حافظ از اين درد و غصّه چيست ؟ * از تو كرشمه‌اى و ز خسرو عنايتى « 1 » \r\n\r\n\r\n","description":"","footnote":"\r\n( 1 ) . ديوان‌حافظ ، غزل 457 ، ص 209 .\r\n","page_name":" 207 ","page_number":207},
  {"content":"\r\n . \r\n","description":"","footnote":"","page_name":" 208 ","page_number":208},
  {"content":"\r\n\r\nبخش دوّم : سلوك و عرفان\r\n\r\n","description":"","footnote":"","page_name":" 209 ","page_number":209},
  {"content":"\r\n . \r\n","description":"","footnote":"","page_name":" 210 ","page_number":210},
  {"content":"\r\n\r\nفصل اوّل : حيات سلوكى و عرفانى\r\n\r\n","description":"","footnote":"","page_name":" 211 ","page_number":211},
  {"content":"\r\n . \r\n","description":"","footnote":"","page_name":" 212 ","page_number":212},
  {"content":"\r\n\r\nأعوذُ بِاللَهِ مِنَ الشَّيْطانِ الرَّجيم\r\nبِسْمِ اللَهِ الرَّحْمَنِ الرَّحيم الْحَمْدُ لِلَّهِ رَبِّ الْعالَمينَ وَ صَلَّى اللَهُ عَلَى سَيِّدِنا مُحَمَّدٍ وَ ءَالِهِ الطَّيِّبينَ الطّاهِرينَ وَ لَعْنَةُ اللَهِ عَلَى أعْدآئِهِمْ أجْمَعينَ مِنَ الأَنَ إلَى قِيامِ يَوْمِ الدّينِ\r\nوَ لا حَوْلَ وَ لا قُوَّةَ إلّابِاللَهِ الْعَلىِّ الْعَظيم\r\nقالَ اللهُ الحَكيم فى كتابِه الكَريم :\r\n مِنَ الْمُؤْمِنِينَ رِجالٌ صَدَقُوا ما عاهَدُوا اللَّهَ عَلَيْهِ فَمِنْهُمْ مَنْ قَضى نَحْبَهُ وَ مِنْهُمْ مَنْ يَنْتَظِرُ وَ ما بَدَّلُوا تَبْدِيلًا .  « 1 »\r\n« برخى از مؤمنين مردانى هستند كه در آنچه با خدايشان بر آن عهد بستند ، به صدق و راستى رفتار كردند ؛ پس برخى از ايشان شربت مرگ نوشيدند و برخى در انتظارند و عهد و پيمان خود را مبدَّل ننمودند . »\r\nوَ قَالَ أَميرُالْمُؤْمِنينَ عَلىُّبْن‌ُأَبىطالِبٍ عَلَيْهِ الصَّلَوةُ وَالسَّلامُ :\r\nإنَّ أَوْليآءَ اللَهِ هُمُ الَّذينَ نَظَروا إلَى باطِنِ الدُّنْيا إذا نَظَرَ النّاسُ إلَى ظاهِرِها وَاشْتَغَلوا بَاجِلِها إذا اشْتَغَلَ النّاسُ بِعاجِلِها ، فَأَماتوا مِنْها مَا خَشُوا أَنْ يُميتَهُمْ وَ تَرَكوا مِنْها ما عَلِموا أَنَّهُ سَيَتْرُكُهُمْ وَ رَأَوُا اسْتِكْثارَ غَيْرِهِمْ مِنْها اسْتِقْلالًا وَ دَرَكَهُمْ لَها فَوْتًا .\r\nأَعْدآءُ ما سالَمَ النّاسُ وَ سَلْمُ ما عادَى النّاسُ ! بِهِمْ عُلِمَ الْكِتابُ وَ بِهِ عُلِموا\r\n\r\n\r\n","description":"","footnote":"\r\n( 1 ) . آيه 23 ، از سورهء 33 : الأحزاب .\r\n","page_name":" 213 ","page_number":213},
  {"content":"\r\n\r\nوَ بِهِمْ قامَ الْكِتابُ وَ بِهِ قاموا ! لا يَرَوْنَ مَرْجُوًّا فَوْقَ ما يَرْجونَ وَ لا مَخوفًا فَوْقَ ما يَخافونَ . « 1 »\r\nحضرت مولىالموحدين أميرالمؤمنين علىّبن‌أبىطالب عليه‌السّلام مىفرمايند : « حقّاً و تحقيقاً اولياء خدا ، تنها آنانند كه به باطن و ملكوت دنيا نظر انداختند آنگاه كه مردم به مظاهر فريبندهء آن چشم دوختند ، و سرگرم تدارك و استعداد براى عوالم و منازل پس از مرگ شدند آنگاه كه مردم مشغول تمتّع از لذّات فانيه و زودگذر آن بودند .\r\nدر مجاهدهء با نفس و قوا و آمال آن ، كه مىترسيدند آنان را از پاى در آورد ، فائق آمده و از نفس عبور نمودند ، و از دنيا آنچه براى نفس آنان كمال نبود و به يقين دانستند كه هنگام مرگ از آنان مفارقت مىكند ، رها كرده و بدان نپرداختند .\r\nحرص أهل دنيا بر تمتّع و بهره‌مندى بيشتر از نعمت‌هاى آن را خوار و كم شمرده و آنچه را ديگران از مال و جاه و اعتبار دنيا تحصيل كردند ، از دست رفته دانستند .\r\nآنان با آنچه مردم با آن از در صلح و دوستى در آمده بودند دشمن بوده و با آنچه مردم آن را دشمن داشتند دوست بودند .\r\nتنها اين اولياء إلهى هستند كه ترجمان و مفسّر كتاب خدا مىباشند ( و حقائق و معانى بلند آن كتاب آسمانى را در مكتب آنان بايد آموخت ) و آنان نيز تنها به كتاب خدا شناخته مىشوند ( چرا كه معانى و صفاتى كه بدان متحقّق بوده‌اند در آن كتاب إلهى آمده است و آيات قرآن آينه‌دار جمال و جلال آنان است . اين اولياء كه جامع جميع أسماء و صفات حضرت حقّ هستند حقيقت\r\n\r\n\r\n","description":"","footnote":"\r\n( 1 ) . نهج‌البلاغة ، ص 552 ، حكمت 432 .\r\n","page_name":" 214 ","page_number":214},
  {"content":"\r\n\r\nقرآن مىباشند و قرآن عنوان و ظاهر آنان است و مردم نيز به بركت ايشان قرآن را شناختند ) پس قرآن و كتاب خدا به آنان استوار بوده و آنان نيز به كتاب خدا و دستورات آن پا برجا هستند .\r\nهيچ‌چيزى را برتر از آنچه خود بدان اميد دارند كه رضاى إلهى و لقاء حضرت حق باشد ، مايهء اميد نمىدانند و هيچ أمرى را غير از آنچه خود از آن خائفند كه غضب و فراق خداوند متعال باشد ، قابل ترس نمىشمارند . و هميشه در ميان دو كرانهء رجا و خوف از حضرت پروردگار سير مىكنند . »\r\nاز ميان انسان‌هايى كه پا به عرصهء دنيا گذاشته و لباس عاريت وجود را بر تن كرده‌اند ، در هر برهه‌اى از زمان تنها افراد معدودى هستند كه غرض از خلقت كه همان تحقّق به مقام عبوديّت محضه است را فراموش نكرده ، قدم صدق در صراط مستقيم توحيد و منهج ولايت گذاشته‌اند ، تا اينكه به مقتضاى آيه :  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا وَ إِنَّ اللَّهَ لَمَعَ الْمُحْسِنِينَ ،  « 1 » لطف و عنايت و فضل حضرت پروردگار از آنان دستگيرى نموده و نفحات رحمانيّه از جانب حضرت ربّ ودود و عالم قدس و طهارت بسوى اين مجاهدين فىالله ، به وزش آمده و سبب شده تا رفته‌رفته رشته‌هاى علائق مادّى و قيود تعيّن را پاره كرده و حجاب‌ها را يكسره كنار زنند ، تا آنجا كه ديگر بين آنان و معبودشان هيچ حجابى باقى نماند .\r\n« در مقام و منزلت اين انسان و مرتبه و درجهء اوست كه حضرت جعفربن محمّدالصّادق عليهماالسّلام مىفرمايند :\r\nإنَّ الصّورَةَ الْإِنْسانيَّةَ هِىَ أَكْبَرُ حُجَّةِ اللَهِ عَلَى خَلْقِهِ ، وَ هىَ الْكِتابُ الَّذى\r\n\r\n\r\n","description":"","footnote":"\r\n( 1 ) . آيه 69 ، از سورهء 29 : العنكبوت : « كسانى كه در ما مجاهده مىكنند ، هر آينه ما ايشان را در راه‌هاى خود رهبرى مىنمائيم و خداوند با محسنين است . »\r\n","page_name":" 215 ","page_number":215},
  {"content":"\r\n\r\nكَتَبَهُ بِيَدِهِ ، وَ هىَ الْهَيْكَلُ الَّذى بَناهُ بِحِكْمَتِهِ ، وَ هىَ مَجْموعُ صورَةِ الْعالَمينَ ، وَ هىَ الْمُخْتَصَرُ مِنَ الْعُلومِ فى اللَوْحِ الْمَحْفُوظِ ، وَ هِىَ الشّاهِدُ عَلَى كُلِّ غآئِبٍ ، وَ هىَ الْحُجَّةُ عَلَى كُلِّ جاحِدٍ ، وَ هىَ الطَّريقُ الْمُسْتَقيمُ إلَى كُلِّ خَيْرٍ ، وَ هىَ الصِّراطُ الْمَمْدودُ بَيْنَ الْجَنَّةِ وَ النّارِ .\r\n« بدرستيكه صورت انسانيّت بزرگترين حجّت خداوند است بر جميع آفريدگان ، و اوست كتابى كه خداوند به دست خودش نوشته است ، و اوست هيكلى كه خداوند از روى حكمتش بنا كرده ، و اوست مجموع صورت همهء عوالم إلهى ، و اوست مختصر علوم موجود در لوح محفوظ ، و اوست شاهد و ناظر بر هر غائب ، و اوست حجّت خدا بر هر منكر ، و اوست راه مستقيم به سوى هر أمر خير ، و اوست صراط و پلى كه بين بهشت و دوزخ كشيده مىشود . » » « 1 »\r\n« سيّدحيدر آملى گويد : و صاحب اين مقام مرجع كلّ است و مبدأ و مصدر و منشأ كلّ است . اوست مبدأ و به سوى اوست منتهى ، كه گفته مىشود :\r\nلَيسَ وَرآءَ عُبّادانَ قَريَةٌ . « 2 »\r\nو همهء علوم و أعمال به او مستند است و جميع مراتب و مقامات به او منتهى مىشود ، چه صاحب اين مقام پيغمبر باشد و يا ولىّ باشد و يا وصىّ باشد و يا رسول . » « 3 »\r\nو چقدر عالى و زيبا و دلنشين عالم جامع و فقيه و عارف ارزشمند ، ملّامحمّد محسن فيض كاشانى رضوان الله عليه در اين أبيات راقيه مقامات و فضائل انسان كامل را بيان مىكند .\r\n\r\n\r\n","description":"","footnote":"\r\n( 1 ) . امام‌شناسى ، ج 5 ، ص 84 .\r\n( 2 ) . ضرب المثلى عربى است ؛ يعنى : « پس از آبادان ديگر شهرى نيست . »\r\n( 3 ) . امام‌شناسى ، ج 5 ، ص 85 .\r\n","page_name":" 216 ","page_number":216},
  {"content":"\r\n\r\n يار را روى دل بسوى منست * منبع فيض روبروى منست\r\nنظر لطف هر كجا فكند * گوشهء چشم او بسوى منست\r\nپير ميخانهء الست منم * مستى چرخ از سبوى منست\r\nماه بهر منست لاغر و زرد * مهر هم گرم جستجوى منست\r\nبهر من ميدود سپهر برين * انجمش هم نثار كوى منست\r\nنقش كلّى و عقل اوّل را * گردش آسيا ز جوى منست\r\nعشق مشّاطه‌ايست خم آراى * كَون آئينه دار روى منست\r\nنفس كدبانوئيست در حرمم * طبع هم راه رفت و روى منست\r\nپاسبانيست عقل در بر من * وهم مسكين گداى كوى منست\r\nهر كه جز حق به من بود محتاج * گر محبّ است گر عدوى منست\r\nهست چوگان عشق در دستم * هم نُه و هم چهار گوى منست \r\n بهر من ساختند هشت بهشت * نار هم بهر شست‌وشوى منست\r\nكَون را فىالحقيقه قبله منم * روى هر دو جهان بسوى منست\r\nدم رحمانم آمده ز يمن * همه عالم گرفت بوى منست\r\nهفت دريا اگر شود پره‌ى * كمترين جرعهء گلوى منست\r\nكار من جستجوى او دائم * كار او نيز جستجوى منست\r\nسخنم گفتگوى اوست مدام * سخنش نيز گفتگوى منست\r\nهر كجا فتنه‌اى و آشوبيست * شرح أحوال توبه‌توى منست\r\nناله‌اى گر ز خسته‌اى شنوى * آن صدايى زهاى و هوى منست\r\nهر حديثى كه بوى درد كند * تو يقين دان كه گفتگوى منست\r\nخوش در آغوش آورم روزى * قامت آن كه آرزوى منست « 1 » \r\n\r\n\r\n","description":"","footnote":"\r\n( 1 ) . كلمات‌مكنونه ، ص 128 و 129 .\r\n","page_name":" 217 ","page_number":217},
  {"content":"\r\n\r\nتبيين حقيقت عرفانى و شخصيّت معنوى و بيان مقامات توحيدى حضرت علّامهء والد أفاض‌َاللهُ علينا من بركات نفسه‌القدسيّه آنچنانكه بايد و شايد ، الحقّ ميسور نيست . محبّى كه هستى خود را بتمامه و كماله در ذات حضرت محبوب فانى نموده و بساط و خرگه خويش را از دو عالم بيرون زده و از دايرهء حدّ و رسم خارج شده است ، أبداً در نطاق بيان نمىگنجد و هرچه در وصف او گفته شود و نگاشته گردد جز رشحه‌اى از آن اقيانوس بيكران نخواهد بود .\r\nمعارف توحيدى خروشانى كه شراشر وجود ايشان را لبريز ساخته و حقائق عالى و بلندى كه نفس نفيسشان بدان متحقّق بود ، در اوج و افقى قرار دارد كه حتّى تصورّش نيز براى طائر بلندپرواز انديشهء غير كاملين از اولياء إلهى امكان پذير نيست ، تا چه رسد به شرح و بيان و إدراك آن ! فإنّ البَحرَ لا يُنزَفُ و سرَّ الغَيبِ لا يُعرَفُ و كلمةَ اللهِ لا توصَف .\r\n هر دمش صد نامه صد پيك از خدا * يا ربى زو ، شصت لبيّك از خدا\r\nهر دمى او را يكى معراج خاصّ * بر سر تاجش نهد صد تاج خاصّ\r\nصورتش بر خاك و جان در لامكان * لامكانى فوق وهم سالكان\r\nلامكانى نى كه در وهم آيدت * هر دمى در وى خيالى زايدت\r\nبل مكان و لامكان در حكم او * همچو در حكم بهشتى چار جو « 1 » \r\nاز حضرت أبا عبد الله امام صادق عليه‌السّلام روايت‌است كه فرمودند :\r\nلا يُقْدِرُ الْخَلآئِقُ عَلَى كُنْهِ صِفَةِ اللَهِ عَزَّوَجَلَّ ؛ فَكَما لا يَقْدِرُ عَلَى كُنْهِ صِفَةِ اللَهِ عَزَّوَجَلَّ فَكَذَلِكَ لا يَقْدِرُ عَلَى كُنْهِ صِفَةِ رَسولِ اللَهِ صَلَّى اللَهُ عَلَيْهِ وَ ءَالِهِ ، وَ كَما لا يَقْدِرُ عَلَى كُنْهِ صِفَةِ الرَّسولِ صَلَّى اللَهُ عَلَيْهِ وَ ءَالِهِ وَ سَلَّمَ فَكَذَلِكَ لا يَقْدِرُ عَلَى كُنْهِ صِفَةِ الْإمَامِ عَلَيْه‌ِالسَّلامُ ، وَ كَما لا يَقْدِرُ عَلَى كُنْهِ صِفَةِ الْإمَامِ عَلَيْه‌ِالسَّلامُ\r\n\r\n\r\n","description":"","footnote":"\r\n( 1 ) . مثنوىمعنوى ، دفتر أوّل ، ص 43 .\r\n","page_name":" 218 ","page_number":218},
  {"content":"\r\n\r\nكَذَلِكَ لا يَقْدِرُ عَلَى كُنْهِ صِفَةِ الْمُؤْمِنِ . « 1 »\r\n« خلائق و بشر مادّى قادر بر إدراك حقيقت اوصاف خداى عزّوجلّ نيست ؛ پس همانگونه كه نمىتواند بر حقيقت صفت خداى عزّوجلّ علم و اطّلاع پيدا كند ، بر إدراك و عرفان حقيقت صفت رسول خدا صلّى الله عليه و آله وسلّم نيز قادر نيست . و همانطور كه نمىتواند بر حقيقت صفت رسول خدا إشراف حاصل كند ، بر إدراك و معرفت حقيقت صفت امام عليه‌السّلام نيز قادر نمىباشد . و همانطور كه از علم به حقيقت امام عليه السّلام عاجز است ، از إدراك و معرفت حقيقت صفت مؤمن نيز عاجز است . »\r\nبارى اولياء خدا در مقامى متمكّنند كه بسيار بالاتر از آن است كه بشر محبوس در زندان هوا و هوس و گرفتار در عالم ظلمت و كثرت بتواند با وهم و عقل خود به كمترين پايه از آن دست يابد .\r\n همه با او ، ولى او از همه دور * به زير قبّه‌هاى ستر مستور « 2 » \r\nبنابراين حقيقت اولياء إلهى نه‌تنها لايوصَف است بلكه لايُدرك و لايوصَف است . فلذا آنچه مىتوان دربارهء حيات عرفانى حضرت والد روحىفداه بيان نمود ، صرفاً بيان گوشه‌هايى از ظهور و تجلّى آن حقائق ملكوتى در آينهء گفتار و رفتار و سيرهء ظاهرى ايشان است كه ميتواند شمّه‌اى از آن حالات نورانى و مدارج توحيدى را به ما نشان دهد .\r\n\r\n\r\n","description":"","footnote":"\r\n( 1 ) . بحارالأنوار ، ج 64 ، ص 65 ، ح 13 . و در روايتى كه أيّوب بن نوح از امام هادى عليه‌السّلام روايت مىكند و مرحوم علّامهءمجلسى آن را در بحارالأنوار ، ج 50 ، ص 177 ، ح 56 ، از كشف‌الغمّه آورده ، پس از شرح اين معنى كه خداوند متعال قابل وصف نيست و معصومين نيز به كنه قابل وصف نيستند ، اين چنين آمده است : يا فَتحُ ! كَما لا يُوصَفُ الجَليلُ جَل‌َّجَلالُهُ وَ الرَّسولُ وَالخَليلُ وَ وَلَدُ البَتولِ فَكَذَلِكَ لا يوصَفُ المُؤْمِنُ المُسَلِّمُ لِأمْرِنا .\r\n( 2 ) . گلشن راز ، ص 81 .\r\n","page_name":" 219 ","page_number":219},
  {"content":"\r\n\r\n هر كسى از ظنّ خود شد يار من * وز درون من نجست أسرار من\r\nسرّ من از نالهء من دور نيست * ليك چشم و گوش را آن نور نيست « 1 » \r\nاز امام صادق سلام الله عليه روايت شده است :\r\nالْعارِفُ شَخْصُهُ مَعَ الْخَلْقِ وَ قَلْبُهُ مَعَ اللَهِ . لَوْ سَها قَلْبُهُ عَنِ اللَهِ طَرْفَةَ عَيْنٍ لَماتَ شَوْقًا إلَيْهِ . وَالْعارِفُ أَمينُ وَدآئِعِ اللَهِ وَ كَنْزُ أَسْرارِهِ وَ مَعْدِنُ نورِهِ وَ دَليلُ رَحْمَتِهِ عَلَى خَلْقِهِ وَ مَطيَّةُ عُلومِهِ وَ ميزانُ فَضْلِهِ وَ عَدْلِهِ . قَدْ غَنىَ عَنِ الْخَلْقِ وَالْمُرادِ وَ الدُّنْيا فَلا مونِسَ لَهُ سِوَى اللَهِ وَ لا نُطْقَ وَ لا إشارَةَ وَ لا نَفَسَ إلّابِاللَهِ وَ لِلَّهِ وَ مِنَ اللَهِ وَ مَعَ اللَهِ ؛ فَهُوَ فى رياضِ قُدْسِهِ مُتَرَدِّدٌ وَ مِنْ لَطآئِفِ فَضْلِهِ إلَيْهِ مُتَزَّوِّدٌ . « 2 »\r\n« عارف با اين بدن خاكى خود با خلق همنشين مىباشد درحالىكه قلب و جان او در عوالم انس و قرب با خداست . اگر طرفةالعينى قلب او از خداوند منصرف شود از شدّت شوق به حضرت حقّ جان مىدهد . عارف أمين ودايع إلهى و گنجينهء أسرار و معدن نور و دليل و راهنماى رحمت خداوند بر خلق او و مركب راهوار علوم او و ميزان فضل و عدل خداست .\r\nو تحقيقاً از خلق و آمال و آرزوها و دنيا بىنياز است ، پس تنها مونس او خداست و هيچ سخنى و اشاره و نفَسى جز به خدا و براى خدا و از خدا و با خدا ندارد ؛ پس او در باغ‌هاى عالم قدس إلهى در تردّد و رفت و آمد است و از لطائف فضل و إنعام خداوند كه بسوى او سرازير است توشه مىگيرد . »\r\nآرى عارفان حقيقى و باريافتگان حرم أمن إلهى جز خدا منظورى ندارند و از آنجا كه مشرب گوارايى كه جان‌هاى خود را از آن سيراب مىسازند حقيقت و مقام « الله أكبر » است ، يكسره بر ماسوىالله و دنيا و آخرت تكبير زده‌اند و عالم اعتبارات و كثرات را جز سرابى ندانسته و در عوالم وجود تنها براى حضرت\r\n\r\n\r\n","description":"","footnote":"\r\n( 1 ) . مثنوىمعنوى ، دفتر أوّل ، ص 1 .\r\n( 2 ) . بحارالأنوار ، ج 3 ، ص 14 ، ح 35 ؛ و مصباح‌الشّريعة ، باب 95 : فىالمعرفة ، ص 433 .\r\n","page_name":" 220 ","page_number":220},
  {"content":"\r\n\r\nحقّ ، أصالت قائل‌اند .\r\nاولياء إلهى كه در اقيانوس بىكران توحيد مستغرق بوده و از تجلّيات ذاتى و بادهء وحدت سرمست شده‌اند ، به هيچ‌وجه از ذات حضرت أحديّت تنزّل نمىكنند و دائماً در مقام عبوديّت تامّهء حضرت حقّ متمكّن‌اند و جز در موارد خاصّه ظهور و به روزى ندارند . لذا كسى كه خبرهء راه نبوده و ولىشناس نباشد چنانچه ايشان را ببيند گمان مىكند با يك مؤمن عادى مواجه است ، در حالى كه أمواج علوم توحيدى علىالدّوام در سينهء عارف‌بالله موج مىزند .\r\n چو تافت بر دل من پرتو جمال حبيب * بديد ديدهء جان ، حسن بر كمال حبيب\r\nچه التفات به لذّات كائنات كند * كسى كه يافت دمى لذّت وصال حبيب \r\n به دام و دانهء عالم كجا فرود آيد * دلى كه گشت گرفتار زلف و خال حبيب\r\nخيال مُلك دو عالم نياورد به خيال * سرى كه نيست دمى خالى از خيال حبيب\r\nحبيب را نتوان يافت در دو كون مثال * اگر چه هر دو جهان هست بر مثال حبيب\r\nدرون من نه چنان از حبيب مملوّ شد * كه گر حبيب درآيد بود مجال حبيب\r\nبدان صفت دل و جان از حبيب پرشده است * كه از حبيب ندارم نظر به حال حبيب\r\nچه احتياج بود ديده را به حُسن برون * چو بر درون متجلّى شود جمال حبيب \r\n\r\n","description":"","footnote":"","page_name":" 221 ","page_number":221},
  {"content":"\r\n\r\n ز مشرق دلت اى مغربى چه كرد طلوع * هزار بدر برفت از نظر ، هلال حبيب « 1 » \r\nبدون شكّ ، حضرت ايشان قدّس الله نفسه الزّكيّه ، مصداق حقيقى عارف بالله و بأمرالله بودند و در سراسر زندگيشان جز خداوند چيز ديگرى جاى نداشت . رفتارشان واقعاً و حقيقةً تجسّم سلوك الى الله و مرام و ممشايشان همه مذكّر و يادآور توحيد و عشق خداوند بود . إعراض از دنيا و زخارف عالم غرور و محبّت و ذكر خدا در تمام شؤون ايشان مشهود بود و به تمام معنى در عالم فناء فىالله و بقاء بالله متمكّن و مستقرّ بودند ؛ و بالجمله ، والد معظّم آيت توحيد و عرفان و عشق و محبّت به حضرت پروردگار بودند .\r\nكلمات و بيانات أساتيد در وصف آن رايت نور و توحيد و نيز سيرهء عملى و تأليفات گرانقدرشان همه بر اين حقيقت شهادت مىدهد . حواشى ايشان بر مكاتبات آيتين علمين حضرت آية الله حاج سيّد احمد كربلائى و آية الله حاج شيخ محمّدحسين كمپانى رضوان الله عليهما و مطالب توحيدى مذكور در كتاب الله‌شناسى و بحث‌هاى مفصّل ايشان با مرحوم علّامهء طباطبائى راجع به مسألهء عدم بقاء عين ثابت در حال فنا و امكان فناء حقيقى و تامّ ، همه‌وهمه حاكى از وصول ايشان به أعلى ذروهء از قلّه توحيد و إشراب از ماء معين ولايت كلّيّهء إلهيّه است . تا كسى به مقام فنا به جميع مراتبه نرسد نمىتواند توحيد را اينقدر بىپيرايه و عارى از هر گونه زوائد بيان كند و مسألهء عدم بقاء عين ثابت را در حال فنا لمس نموده و اين چنين بر آن اصرار ورزد . « 2 »\r\n\r\n\r\n","description":"","footnote":"\r\n( 1 ) . ديوان شمس‌مغربى ، ص 33 ، غزل 13 .\r\n( 2 ) . علّامهء والد روحىفداه در پايان بحث‌هاى خود با استادشان حضرت علّامه طباطبائى رضوان الله عليهما در كتاب مهرتابان پيرامون بقاء عين ثابت ، تعليقه‌اى دارند كه ل ظاهر آن تنزّل از مطلبى است كه در متن بر آن اصرار ورزيده‌اند ، ولى اين مطالب را يا از باب تأدّب به استادشان مرقوم فرموده‌اند و يا معنى و محملى غير از آنچه در ابتدا به نظر مىرسد دارد كه إن‌شاءالله در مباحث آتيه ( ص 385 تا ص 431 ) به آن اشاره خواهد شد .\r\n","page_name":" 222 ","page_number":222},
  {"content":"\r\n\r\nآرى بر همين اساس ، يعنى به جهت تمكّن در مقام عبوديّت و عدم تنزّل از مقام توحيد حق تعالى ، كشف و كرامات در زندگى ايشان معنايى نداشت ، مگر موارد اندكى كه به حسب وظيفه ظهور و به روزى داشتند . حتّى با افرادى كه به اين گونه امور سرگرم بودند ، انس و الفت نگرفته و بناى رفاقت نداشتند ؛ كسانى كه عشق خدا در دل و جانشان رسوخ كرده است از دنيا و آخرت قطع علاقه كرده و نمىتوانند با افرادى كه به ماسوىالله تعلّقى دارند گرچه تعلّق آنها به عالم ملكوت و حجب نورانى باشد ، نشست و برخاست نمايند .\r\nاز طرفى ايشان به شدّت مقيّد به كتمان بوده و به‌هيچ‌وجه حالات خود را بروز نمىدادند ، حتى أذكار و عبادات خود را نيز تا جايى كه مىشد كتمان كرده و تعمّد داشتند خود را مثل يك انسان كاملًا عادى نشان دهند و نمىگذاشتند اثرى از آن سعه و اطلاقى كه بواسطهء انغمار در عالم توحيد برايشان حاصل شده بود نمايان گردد .\r\nمجموع اين دو مسأله سبب شده بود كه افراد عادى راهى براى شناخت مقام و منزلت ايشان نداشته باشند ، چرا كه اين گونه افراد غالباً به دنبال ظهورات عالم طبع و كرامات و مكاشفات و إخبار از مغيبات و مقامات و منازل سلوك و حالات غريب آن هستند ، غافل از اينكه چنين امورى مربوط به كسانى است كه در عالم تقييد متوقّف شده و در بند حجب نورانى اسير گشته و قدم در عالم اطلاق ننهاده‌اند .\r\nاز يكى از أكابر أهل معرفت دربارهء كشف و كرامات سؤال شد ، در جواب\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nفرمود :\r\nتِلكَ خيالاتٌ تُرَبَّى بِها أطفالُ الطَّريقةِ ؛\r\nيعنى به مقتضاى\r\nلا تُعْطوا الْحِكْمَةَ غَيْرَ أَهْلِها فَتَظْلِموها و لا تَمْنَعوها أَهْلَها فَتَظلِمُوهُمْ ، « 1 »\r\nگاه اولياى طريق به لحاظ مصحلت وقت و يا رفع اشكال و ترديدى كه براى سالكى پديد آمده و يا به جهت ترغيب مبتدى در امر سلوك ، بعضى از صور و معانى غيبى را براى آنان جلوه مىدهند ؛ و إلّاتعلّق خاطر بدين امور و پرداختن به آنها كه موجب ظهور أنانيّت و طلب مقام و منزلت نزد ديگران بوده و مشتمل بر حظوظ نفسانيّه است أبداً در كاملين از عرفاء بالله كه در جنّةالذّات بر أريكهء توحيد تكيه زده‌اند ، راه ندارد .\r\n وَ عَادِ دَواعى القيلِ وَ القالِ ، وَانْجُ مِن * عَوادى دَعاوٍ صِدْقُها قَصدُ سُمْعَةِ « 2 » \r\nبله در زمان صباوت و كودكى اين حقير كه آغاز طلوع عوالم توحيدى براى علّامه آية الله والد بود و هنوز اين حقائق در ايشان متمكّن نگرديده بود ، گاهى نشانه‌هايى از اين قبيل آشكار مىشد ، و با وجود اينكه سعهء روحى بسيارى داشتند ولى در آن دوران گاه آتش عشق خدا چنان شديد شده و انقلاب أحوالى عجيب پيدا مىكردند كه از توجّه به عالم كثرت و ادارهء آن منصرف مىشدند .\r\n\r\n\r\n","description":"","footnote":"\r\n( 1 ) . بحارالأنوار ، ج 74 ، ص 181 و ج 2 ، ص 66 : « حكمت را به غير أهلش عطا ننمائيد كه در اين صورت به آن ظلم نموده‌ايد و آن را از أهلش منع ننمائيد كه‌به آنان ستم نموده‌ايد . »\r\n( 2 ) . ديوان ابن‌الفارض ، نظم السّلوك ، ص 40 ؛ و مشارق‌الدّرارى ، ص 338 : « و دشمنى ورز با هر چه تو را به سخن‌گفتن پيرامون مقامات سلوك و معرفت برانگيزاند و نجات ياب از ستمها و شرور ادّعاهايى كه اگر با صداقت نيز به آن مشغول شوى ، باز در أعماق نفست قصد سمعه و ريا در آن وجود دارد . »\r\n","page_name":" 224 ","page_number":224},
  {"content":"\r\n\r\nآن زمان حقير حدود 7 يا 8 سال داشتم ، ايشان با وجودى كه به وضع لباس خود هنگام خروج از منزل و عزيمت به مسجد مقيّد بودند ولى بعضاً پيش مىآمد كه فراموش مىكردند عمامه بر سر بگذارند .\r\nيك بار مسافتى را بدون عمامه رفته بودند كه حقير خود را به ايشان رسانده و عرض كردم : بدون عمامه رفته‌ايد ، متذكّر شده و برگشتند . نسبت به جوراب و نعلين و أمثال اينها نيز همينطور بودند .\r\nخودشان مىفرمودند : بعضى وقت‌ها مىشد كه مسيرى طولانى را طىّ كرده بودم كه ناگهان مىديدم نعلين‌ها را اشتباه پوشيده‌ام و رنگ آنها با هم متفاوت است ، نه راه پيش داشتم و نه راه پس و ناچار بودم به همان شكل به مسجد بروم .\r\nدر مسير حركت به سوى مسجد گاهى خدمت ايشان سلام مىشد و ايشان أصلًا متوجّه نمىشدند ، و حقير خدمتشان عرض مىكردم : آن آقا به شما سلام كردند ، مىفرمودند : هر كس سلام مىكند شما فوراً به بنده اطّلاع دهيد كه جواب دهم .\r\nحال ايشان در آن دوران بسيار عجيب بود ، ولى اين وضعيّت زياد به طول نيانجاميد و كم‌كم اين آتش عشق از مرحلهء ظهور و بروز گذشت و در دل و جانشان نشسته و مستقرّ گرديد .\r\nبطور كلّى طلوع اين حقايق براى هر يك از اولياء خدا ظرف و موعدى دارد ، أمّا براى علّامه والد رضوان الله تعالى عليه بسيار سريع و زود طلوع كرده و ايشان با آن عشق و شور و نشاط زائدالوصفى كه در سلوك سبيل لقاء حضرت أحديّت داشتند ، به سرعت اين مراحل را طى نموده و دولت وصل پرده از چهرهء خويش بر گرفت و ايشان در مقام بقاء متمكّن گرديدند .\r\nبارى ، ايشان در هر امرى كه وارد مىشدند ، چه در وادى علم و چه در\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nوادى عمل ، با تمام وجود پا در ميدان مىگذاشتند . وقتى به محضر أساتيد عرفان و اولياء خدا مىرسيدند دو شاخصه ، ايشان را از ديگران متمايز مىساخت :\r\nأوّل اينكه اراده و خواست استاد را جانشين اراده و خواست خود نموده و ارادهء خود را بالمرّه در ارادهء استاد فانى كرده و تسليم محض بودند و در مقابل تصرّفات و دستورات مربّى خود هيچگونه لِمَ و بِمَ و چون و چرا نداشتند .\r\nو دوّم اينكه همّتى بسيار عالى داشتند ، گوهرى كه مجاهدين فىالله را با آن محك مىزنند ؛ چرا كه راه عشق ، راهىاست محفوف به رنج و بلا و محنت و تعب و سختى ، و قطع اين وادى جز به همّت عالى و ارادهء استوار ميسور نمىباشد .\r\n خيال زلف تو پختن نه كار خامانست * كه زيرسلسله‌رفتن طريق عيّاريست « 1 » \r\nفلذا ديده مىشود كه سالكانى كه از همّت و الا برخوردار نيستند با پديدارشدن نشانه‌هاى بلا و ابتلاء ، در گوشهء عافيت خزيده و از ادامهء راه منصرف مىشوند .\r\nامّا ايشان با آن عزم راسخ و ارادهء فولادينى كه داشتند بحول و قوّهء إلهى در مقابل ابتلاءات و امتحانات و شدائد سنگينى كه براى ايشان پيش مىآمد ، هيچ خوف و هراسى به خود راه نداده و تا حصول مقصود يك دم آرام و قرار نمىگرفتند ؛ بلاها و مصيباتى كه فقط يكى از آنها كافى است تا سالك عادى را براى هميشه از پا درآورد .\r\n\r\n\r\n","description":"","footnote":"\r\n( 1 ) . ديوان‌حافظ ، ص 23 ، غزل 46 .\r\n","page_name":" 226 ","page_number":226},
  {"content":"\r\n\r\n وَ عُقْبى اصْطِبارى فى هَواكَ حَميدَةٌ * عَلَيْكَ وَلكِنْ عَنكَ غَيْرُ حَميدَةِ ( 1 )\r\nوَ ما حَلَّ بى مِن مِحنَةٍ فَهْوَ مِنحَةٌ * وَ قَدْ سَلِمَتْ مِن حَلِّ عَقْدٍ عَزيمَتى ( 2 )\r\nوَ كُلُّ أذًى فى الحُبِّ مِنكَ إذا بَدا * جَعَلتُ لَهُ شُكْرى مَكانَ شَكيَّتى ( 3 )\r\nنَعَم وَ تَباريحُ الصَّبابَةِ إن عَدَتْ * عَلَىَّ مِنَ النَّعْمآءِ فى الحُبِّ عُدَّتِ ( 4 )\r\nوَ مَا رَدَّ وَجْهى عَن سَبيلِكَ هَوْلُ ما * لَقيتُ وَ لا ضَرَّآءُ فى ذاكَ مَسَّتِ ( 5 )\r\nفَحَلَّيْتَ لِى البَلْوَى فَخَلَّيْتَ بَيْنَها * وَ بَيْنى فَكانَتْ مِنكَ أَجْمَلَ حِلْيَةِ ( 6 )\r\nوَ مَن يَتَحَرَّشْ بِالجَمالِ إلى الرَّدَى * رَأى نَفْسَهُ مِن أنْفَسِ العَيْشِ رُدَّتِ ( 7 )\r\nوَ نَفْسٌ تَرى فى الحُبِّ أن لا تَرى عَنا * مَتَى ما تَصَدَّتْ لِلصَّبابَةِ صُدَّتِ ( 8 )\r\nوَ ما ظَفِرَتْ بِالوُدِّ روحٌ مِراحَةٌ * وَ لا بِالوِ لا نَفْسٌ صَفا العَيْشِ وَدَّتِ ( 9 ) \r\n وَ أيْنَ الصَّفا ؟ هَيْهاتَ مِن عَيْشِ عاشِقٍ * وَ جَنَّةُ عَدْنٍ بِالمَكَارِهِ حُفَّتِ « 1 » ( 10 ) \r\n\r\n\r\n","description":"","footnote":"\r\n( 1 ) . ديوان ابن‌الفارض ، أبياتى منتخب از قصيدهء نظم السّلوك ، ص 30 و 31 ؛ و مشارق‌الدّرارى ، ص 224 تا ص 232 .\r\n","page_name":" 227 ","page_number":227},
  {"content":"\r\n\r\n1 . عاقبت و نتيجهء صبر من در محبّت و عشق به تو پسنديده و مورد ستايش است ، امّا صبر از مشاهده و لقاى تو هرگز پسنديده نخواهد بود .\r\n2 . آنچه از رنج و محنت در طريق محبّت ، به اين عاشق دلسوخته مىرسد همه را عطايى از حضرت دوست مىدانم و تحقيقاً عزم راستين و عهد من در وفاى به تو ، از اينكه با اين سيل بلا سست و گشوده شود ، ايمن است .\r\n3 . و در طريق عشق هر اذيّت و آزارى كه از تو و عشق تو به من برسد و آن را بر من روا دارى در عوضِ گلايه و شكوه ، شاكر و سپاس‌گذار تو هستم .\r\n4 . آرى ، افروخته‌شدن آتش عشق اگر چه به ظاهر بر من ستم روا دارد ، ولى در راه عشق نعمتى گران بشمار مىآيد .\r\n5 . خوف و ترسى كه در راه وصال تو ديدم و سختىهايى كه به من رسيد ، روى مرا از راه تو و فناى در ذات تو باز نداشت .\r\n6 . بلا و ابتلا را براى من عذب و گوارا ساختى و مرا به أمواج بلايا سپردى ، امّا چون همهء اينها از توست پس براى من زيباترين زيور خواهد بود .\r\n7 . سالكى كه تنها نظر به جمال تو دارد و به آن فريفته گشته و از جلال تو روىگردان است خود را مىبيند كه از عالىترين عيش و حيات به‌سوى پستى گرائيده است .\r\n8 . نفس متنعّم و نازپرورده‌اى كه مىخواهد در طريق محبّت تو ، هيچ رنج و سختىاى را تحمّل نكند ، زمانى كه خواهان عشق و محبّت حضرت محبوب شود ، او را از آستان حضرت دوست باز مىدارند .\r\n9 . روح آسايش‌طلب هيچگاه به ودّ و محبّت حضرت پروردگار دست نمىيابد و نفسى كه دوستدار لذّت زندگانى است به مقام قرب نخواهد رسيد .\r\n10 . در راه محبّت تو صفا و خوشى كجاست ؟ دور است زندگانى عاشق صادق از زندگى بدون رنج و تعب ! و چگونه ممكن است كه طالب لقاء حضرت\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nدوست با آسايش و راحتى به مطلوب خود برسد ، در حالىكه جنّت عدن كه بارها از مقام لقاء پائين‌تر است در بين مكاره و محن جاى گرفته است .\r\nبارى ، حضرت والد روى اين دو جهتى كه عرض شد به هر يك از أساتيدشان كه مىرسيدند به سرعت از خواصّ و أصحاب سرّ ايشان شده و نهايت استفاده را مىنمودند .\r\nشايد يكى از أسرار تعدّد و تبديل استاد در سلوك ايشان و انتقال از خدمت مرحوم آية الله حاج شيخ عبّاس قوچانى به محضر مرحوم حضرت آية الله أنصارى و سپس به محضر عارف كامل حضرت آقاى حدّاد قدّس‌الله أسرارهم نيز همين سير سريع ايشان بوده‌است .\r\nجناب صديق مكرّم و رفيق ارجمند آقاى حاج سيّدحسين دانشمايهء نجفى كه از تلامذهء مرحوم آية الله حاج شيخ عبّاس قوچانى بودند و بعداً بر أساس سفارش ايشان خدمت علّامه والد معظّم رسيده و از شاگردان ايشان شدند « 1 » نقل مىكردند كه مرحوم آقاى قوچانى به من فرمودند : « وقتى آقا سيّدمحمّدحسين به نجف آمدند من يك أربعين به ايشان دادم . ايشان در همين أربعين اوّل سير بسيار سريعى داشتند و حالات و مكاشفاتى بسيار قوىّ برايشان روى داد و من در امر ايشان متحيّر شدم . »\r\nشاهد اين معنى اين است كه در زمان تشرّف حضرت آية الله أنصارى به نجف أشرف مرحوم آية الله قوچانى به علّامهء والد دستور داده‌اند كه حالاتت را\r\n\r\n\r\n","description":"","footnote":"\r\n( 1 ) . ايشان نقل مىكنند كه : من مدّتى خدمت مرحوم آية الله قوچانى تردّد داشتم و در مجالس روضهء ايشان شركت مىكردم . پس از گذشت حدود دو سال ، ازبيانات ايشان متوجّه شدم كه صرف اين آمدوشدها كافى نيست و راه خدا استاد لازم دارد . بعداً وقتى دربارهء استاد از خدمتشان سؤال كردم فرمودند : من إذن دستگيرى دارم و غير از من مىتوانيد در كربلا خدمت آقاى حدّاد و در طهران خدمت آقاى حاج سيّدمحمّدحسين برويد .\r\n","page_name":" 229 ","page_number":229},
  {"content":"\r\n\r\nبراى ايشان شرح بده و دستورالعمل بخواه . « 1 »\r\nاگر چه آثار نبوغ و فرزانگى از ابتدا در ناصيهء حضرت علّامهء والد رضوان الله تعالى عليه نمايان بود و آن وجود عزيز استعداد و قابليّت تامّ در تحمّل أعباء توحيد و عرفان حضرت حقّ را داشت ، امّا به‌فعليّت‌درآمدن آن استعدادهاى كامنه در وجود مباركشان ، همه و همه مرهون فضل و عنايت پروردگار و لطف أساتيد ايشان كه ستاره‌هاى تابناك آسمان معرفت بودند ، مىباشد كه اين گوهر وحيد را در مهد توحيد و علوم ومعارف إلهى تربيت نمودند .\r\nفلذا در اين مقام كه سخن از حيات سلوكى عرفانى والد معظّم مىباشد ، مناسب است بحث را در دو قسمت دنبال نمائيم : ابتدا شمّه‌اى از أحوالات أساتيد و آيات عالم عرفان را كه حضرت والد با آنان مراودهء سلوكى داشتند و كيفيّت ارتباط ايشان با آنان را بيان كنيم . و سپس برخى از حالات و كمالات مرحوم علّامهء والد را كه دلالت بر عظمت مقام عرفانى ايشان دارد ، تبيين نمائيم .\r\n\r\n\r\n","description":"","footnote":"\r\n( 1 ) . روح‌مجرّد ، ص 37 .\r\n","page_name":" 230 ","page_number":230},
  {"content":"\r\n\r\nنحوهء ارتباط مرحوم علّامهء والد\r\nبا أساتيد و آيات عالَم عرفان\r\nحضرت علّامه والد معظّم أعلى الله مقامه الشّريف گرچه أساتيد عرفان خود را در يك سطح و افق در تحقّق به مقام توحيد و تمكّن در آن نمىدانستند ، ولى نسبت به همهء آنها كمال ادب و تواضع قلبى و فروتنى را داشتند .\r\nنسبت به حضرت علّامهء طباطبائى رضوان الله عليه احترام بسيارى قائل بوده و محبّت شديدى داشتند و ايشان را مردى بسيار بزرگ و زحمت‌كشيده و رياضت‌ديده مىدانستند و براى ايشان در امور عرفانى مقامى بسيار عالى و راقى معتقد بودند ، و از بياناتشان چنين استفاده مىشد كه مقام فناء براى آن بزرگوار در پايان عمر حاصل شده و با آن حال از دار فانى رحلت نمودند .\r\nدر محضر پر نور اين مفسّر عظيم‌الشأن ، عارف و حكيم إلهى بود كه اوّلين بارقه‌هاى محبّت و جذبات إلهى بر دل ايشان نشست و نفحات مبشّرهء عالم قدس بر قلب و روحشان به وزش درآمد و علّامهء والد را بسوى منبع حقيقت و نور سوق داد .\r\nدربارهء مرحوم آية الله حاج سيّدجمال‌الدّين گلپايگانى مىفرمودند : ايشان از اولياء خدا و بسيار دلسوخته و رنج ديده و زحمت‌كشيده و در رياضت به سر برده و أهل عبادت و دعا و عرفان بودند ، ولى عنوان كامل را دربارهء ايشان به كار نمىبردند .\r\nحضرت والد چون به نجف أشرف مهاجرت مىكنند به اشاره و دلالت\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nمرحوم علّامهء طباطبائى خدمت مرحوم آية الله گلپايگانى رفته تا تحت تربيت ايشان قرار گيرند ولى ايشان قبول نكرده و مطلبى فرموده بودند كه محصّلش اين بود : من در زمان جوانى به برخى افراد به عنوان شاگرد ذكر دادم ، ولى دو نفر از ايشان از تعادل در سير خارج شده و اوهام غلط و مكاشفات باطله براى آنان دست داد و من هر چه سعى كردم آنها را إصلاح كنم و از آن وادى مخوفى كه در آن گرفتار شده‌اند نجات دهم مثمر ثمر نشد ، از آن زمان با حضرت موسى بن جعفر عليهماالسّلام عهد كردم كه ديگر به كسى ذكر ندهم ، ولى اگر خواستيد مىتوانيم با هم مرافقت نموده و مجالس انسى داشته باشيم . « 1 »\r\nعلىأىّحالٍ از آن پس مجالس فراوانى را در محضرشان داشته‌اند ، مىفرمودند : مكرّر خدمت ايشان مىرسيدم و ايشان مطالب توحيدى بسيار عالى و بلندى مىفرمودند و مقيّد بودند كسى از اين مطالب مطّلع نگردد . به همين خاطر اگر در اين بين شخصى وارد مىشد گرچه از فرزندان و اهل منزل بود ، فوراً كتاب عروة الوثقى را باز نموده و يك فرع فقهى مىخواندند و چون آن شخص مىرفت ، عروه را بسته و ادامهء مطلب سابق را بيان مىفرمودند .\r\n\r\n\r\n","description":"","footnote":"\r\n( 1 ) . علّامهء والد جريان اين دو شاگرد را در جُنگ‌خطّى ، ج 15 ، ص 78 تا ص 83 به تفصيل آورده‌اند و با توجّه به تاريخ اين حادثه مشخّص مىشود كه اين جريانات حدوداً مربوط به 45 سالگى مرحوم آية الله آقا سيّدجمال بوده است ، چون ايشان در سال 1295 متولّد و در سنّ 82 سالگى به جوار رحمت حقّ شتافتند ( نقباءالبشر ، ج 1 ، ص 309 ) و اين حوادث مربوط به حدود سال 1340 مىباشد .\r\nمرحوم آقا سيّدجمال از مقاماتى بسيار و الا برخوردار بوده‌اند ، ولى در آن زمان به اين معنى وقوف كامل نداشته‌اند كه دستگيرى و إرشاد نفوس حدّاقلّ مشروط به حصول فناء فىالله و اتمام سفر اوّل يا مأذون‌بودن از انسانى كامل است و به همين جهت در أثر اصرار برخى از شاگردان ، دستورات سنگينى داده بودند كه آنها قابليّت و تحمّل آن را نداشته‌اند و اين باعث شده بود كه نفس آن دو شاگرد عقب‌زده و از راه خدا منحرف شوند .\r\n","page_name":" 232 ","page_number":232},
  {"content":"\r\n\r\nحضرت والد در همان اوان تشرّف به نجف به سفارش مرحوم علّامهء طباطبائى از محضر آية الله حاج شيخ عبّاس قوچانى استفاده نموده بودند و مىفرمودند : ايشان خيلى بىهوى و زحمت‌كشيده و أهل عبادت بودند ، ولى در آن زمان هنوز باب توحيد برايشان مفتوح نگرديده بود و ألبتّه مرحوم قاضى به ايشان فرموده بودند : در أواخر عمر در شرائطى كه از أهل و عيال خود جدا گرديده و در غربت به سر مىبريد براى شما فتح باب مىشود .\r\nدر ماه‌هاى آخر عمر شريفشان نامه‌اى براى علّامهء والد نگاشته و در ضمن آن به اين مسأله اشاره نموده بودند . علّامهء والد پس از وصول اين نامه در جلسه‌اى در جمع شاگردان خود فرمودند : مرحوم قاضى به آية الله قوچانى فرموده بودند كه در أواخر عمر در حالى كه از خانواده و نزديكان جدا شده و تنها مىباشند به وصال مىرسند و مقصودشان حاصل ميگردد و خانوادهء ايشان مدّتى است كه به ايران آمده‌اند ولى ايشان به جهت اين وعدهء مرحوم قاضى در نجف مانده‌اند و أخيراً نامه‌اى نگاشته و فرموده‌اند كه طلائع و مقدّمات وعدهء مرحوم قاضى پديدار شده است . إن شاءالله رفقا همّت نموده و براى ايشان دعا كنند تا كارشان تمام شود . » و مدّتى كوتاه پس از اين واقعه آن مرحوم به ديار باقى شتافتند .\r\nمتن نامهء آن مرحوم در مورّخهء هفت جمادى الاولى 1410 كه آثار ضعف پيرى و لرزش دست در خطوط آن آشكار است ، چنين مىباشد :\r\n« بسمه تعالىتاريخ : 7 / ج 1 / 410\r\nحضور مبارك حضرت آية الله حاج سيّدمحمّدحسين طهرانى دام‌ظلّه\r\nبعرض سلام مصدّعم . اميد است از درگاه حضرت أحديّت جلّت عظمته كه وجود مسعود با جميع متعلّقين در زير سايهء بلندپايهء ولىّعصر ( عج ) مصون و مقضىّالمرام بوده باشيد .\r\nنامهء مباركه زيارت ، موجب سرور گرديد . قوى [ و 
  ] استعدادت\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n[ استعدادات 
  ] حقير از بين رفته يا بقدرى ضعف پيدا كرده كه قابل‌فعليّت نيست و لكن اميدوارم كه مصداق اين دعا واقع شوم كه :\r\nإلَهى هَب لى كَمالَ الانقِطاعِ إليكَ و أنِرْ أبصارَ قُلوبِنا بِضيآء نَظَرِها إليكَ حتّى تَخرِقَ أبصارُ القُلوبِ حُجُبَ النّورِ فَتَصِلَ إلى مَعدِنِ العَظَمَةِ و تَصيرَ أرواحُنا مُعَلَّقةً بِعزّ قُدسِك\r\n. يك مقدارى مقدّمات فراهم شده ، دو سال و سه ماهست كه در منزل شب و روز تنها هستم و تمام كارها بعهدهء خودم هست ، بحول الله انجام مىدهم .\r\nچون اشاره فرموده بوديد لذا جسارت مىكنم ؛ شيخ . . . طلبهء فاضل و محصّل در قم زنى برايش عقد كرده‌اند ، اگر قدرتى هست براى . . . مساعدت فرمائيد .\r\nعذر مىخواهم از كثيف نوشتن . . . عبّاس هاتف »\r\n. . .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nو در پشت برگه مرقوم فرموده‌اند :\r\n « هر كس كه تو را [ شناخت 
  ] جان را چه كند * فرزند و عيال و خانمان [ را 
  ] چه كند\r\nتَرَكتُ الخَلقَ طُرًّا فى هَواكا * وَ أيتَمتُ العيالَ لِكَى أراكا » \r\n. . .\r\nعلّامهء والد در جُنگ خطّى خود در بيان تاريخ رحلت آن مرحوم مرقوم فرموده‌اند :\r\n« مرحوم آية الله و حجّةالحقّ الشيخ المعظّم صاحب الدّرجات الرفيعة والمقام المحمود شيخى و استاذى فى المعارف الإلهيّة وصىّ المبرور الأَية العظمى الحاج الميرزا علىّ القاضى قدّس‌الله‌سرّه فى النجف‌الأشرف ؛ الحاج الشيخ عبّاس الهاتف القوچانى أعلى الله تعالى درجتَه و ضاعف أجره و مثوبته در ظهر روز چهارشنبه بيست و سوّم شعبان‌المعظّم يكهزار و چهارصد و ده هجريّهء قمريّه در نجف أشرف در سنّ 76 و يا 77 سالگى از اين دار فانى به عالم باقى رحلت نمودند ؛ و صبح پنجشبنه فرداى آن روز تشييع و [ در قبرستان وادىالسّلام 
  ] به خاك سپرده شدند .\r\nاللهمّ أعل درجته و احشره مع نبيّه الأطيب الأكرم و مع وصيّه علىٍّ عليه‌السّلام و أعطه ما فوق ما يتمنّاه من الوصول إلى أعلى ذِروة الكمال و الفنآء فى اسمك الجمال و الجلال اللهمّ اخلف على عقبه فى الغابرين و أيّدهم و\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nسدّدهم و طوّل عمرهم و ارحمه و إيّانا برحمتك يا أرحم الرّاحمين . »\r\nاز مرحوم حضرت آية الله شيخ عبّاس طهرانى رضوان الله عليه نيز استفاده كرده بودند ولى شاگردشان نبودند ، و از ايشان تجليل كرده و مىفرمودند : ايشان خيلى سوخته بود و گمشده داشت .\r\nدر ميان أساتيدشان از مرحوم حضرت آية الله حاج شيخ محمّدجواد أنصارى همدانى و مرحوم حضرت آقاى حاج سيّد هاشم موسوى حدّاد رضوان الله عليهما بيشتر و بگونه‌اى ديگر تجليل و تكريم نموده و دربارهء ايشان عنوان ولىّ كامل را به كار مىبردند ، گرچه مسلّماً حضرت آقاى حدّاد را أقواى از ديگران دانسته و تعابيرشان نسبت به ايشان بسيار بلندتر بود . عبارت نوريّهء :\r\nالحدّاد و ما أدراك ما الحدّاد ؟ !\r\nكه دلالت بر تفخيم و تعظيم شأن حضرت آقاى حدّاد داشته و عجز و قصور انديشه از إدراك كمترين پايه از مقامات ايشان را مىرساند به خوبى از علوّ مقام و بلنداى جايگاه ايشان در آسمان توحيد پرده بر مىدارد . تعابيرى بس عالى و راقى در بارهء ايشان داشتند كه برخى را در كتاب شريف روح مجرّد نيز آورده‌اند . و اين تعبيرات نسبت به مرحوم أنصارى و يا علّامهء طباطبائى از ايشان شنيده نشد .\r\nالبتّه هيچگاه در مقام مقايسهء بين اين بزرگان بر نمىآمدند ، در تمام اين سالها حقير يك بار همچنين مطلبى را از ايشان نشنيدم ، به عنوان مثال مكرّر پيش آمد كه در زمان تحصيل در حوزهء قم ايشان از بنده سؤال مىفرمودند : شما كه خدمت حضرت علّامهء طباطبايى رفته و در محضر ايشان تردّد داريد ، ايشان را چطور مىبينيد ؟ بنده كه از سنين نوجوانى حال عشق و هَيمان حضرت آقاى حدّاد نسبت به خداوند متعال و سوز و گداز ايشان را در مناجات‌ها و قراءت أشعار عاليهء عرفانى ديده بودم و سعه و إحاطهء ايشان بر نفوس و مراحل سير إلى الله را لمس نموده بودم ، عرض\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nمىكردم : ايشان خيلى خوب هستند ولى به رتبهء آقاى حدّاد نمىرسند .\r\nمىفرمودند : نه آقا ايشان خيلى مقام دارند ! ايشان خيلى مقام دارند ! و نشد يك بار خودشان مقايسه كنند و تأدّب نسبت به ايشان را به تمام معنىالكلمه حفظ مىنمودند .\r\nزمانى كه مرحوم حضرت آقاى حدّاد به ايران تشريف آورده و براى زيارت كريمهء أهل‌بيت حضرت فاطمهءمعصومه سلام‌الله‌عليها به قم مشرّف شدند ، در خدمت ايشان و مرحوم علّامهء والد به منزل علّامهء طباطبائى رفتيم .\r\nعلّامهء طباطبائى در يك طرف اطاق و ما همه روبرى ايشان نشستيم و پس از احوالپرسى و پذيرائى ، تا پايان مجلس كه حدود يك ساعت به طول انجاميد به سكوت گذشت و بين آن دو بزرگوار سخنى ردّوبدل نشد .\r\nپس از مدّتى ، حقير از حضرت والد پرسيدم : نظر علّامهء طباطبائى نسبت به آقاى حدّاد چه بود ؟ فرمودند : من بعداً از ايشان سؤال كردم - چون ايشان دائماً با مرحوم علّامه مراوده داشتند - و ايشان فرمودند : « آقاى حدّاد مرد بزرگى هستند . » سپس عرض كردم : نظر آقاى حدّاد چه بود ؟ فرمودند : ايشان هم دقيقاً همين جمله را فرمودند : « ايشان - علّامهء طباطبائى - مرد بزرگى هستند . » يعنى هر دو بزرگوار نسبت به هم يك تعبير داشتند !\r\nبا اينكه مجلس در ظاهر به سكوت گذشت ولى به تعبير علّامهء والد قدّس‌سرّه : « اين به‌حسب‌ظاهر امر بود ، أمّا آنچه از گفتار در باطنشان ردّوبدل مىشد و آنچه از تماشاى سيما و چهرهء همديگر برداشت مىنمودند ، حقائقى است كه از سطح أفكار و علوم ما خارج و جز خداوند متعال و رسول او و أولياى به حقّ او كسى از آن مطّلع نمىباشد . » « 1 »\r\n\r\n\r\n","description":"","footnote":"\r\n( 1 ) . روح‌مجرّد ، ص 284 .\r\n","page_name":" 237 ","page_number":237},
  {"content":"\r\n\r\n مباحثى كه در آن حلقهء جنون مىرفت * وراى مدرسه و قال و قيل مسأله بود « 1 » \r\nبارى افقى كه مرحوم حضرت آقاى حدّاد در آن سير مىكردند ، بسيار برتر و بالاتر از ديگران بود و ممكن نبود ايشان را با كسى مقايسه كرد و برايشان عِدل و نظيرى قائل شد . روى اين جهت حضرت علّامهء والد نسبت به ايشان عشق و محبّتى وافر داشته و ارتباط خاصّى فيما بين آنها برقرار بود .\r\nدر زمان حيات حضرت آقاى حدّاد مىفرمودند : برخى مىآيند و از آقاى حدّاد معجزه مىخواهند كه شما يك كارى انجام دهيد تا ما ببينيم شما چند مَردِه حلّاج هستيد ؟ تا كجا سير كرده‌ايد ؟ آيا مىتوانيد در عالم طبع تصرّف كنيد و تغيير و تبديل نماييد ؟ حضرت آقا مىفرمودند : وجود آقاى حدّاد خودش هزار معجزه است ! ديگر نبايد برويم از خارج معجزه پيدا كنيم و بگوئيم آقاى حدّاد بيايند اين معجزه را انجام دهند .\r\nآرى از آنجا كه عرفاء بالله ، به مقتضاى : أَوليآئى تَحْتَ قِبابى لا يَعْرِفُهُمْ غَيْرى در پردهء أوصاف و صفات بشرى مستور و از ديدگان أبناء دنيا پنهان مىباشند ، از أحوال آنان و مقامات و عوالمى كه بدان ظفر يافته‌اند جز حضرت پروردگار و أوحدىّ از مقرّبان درگاه إلهى أحدى با خبر نيست .\r\nحضرت حاج سيّد هاشم موسوى حدّاد أفاض‌الله علينا من بركات تربته ، آينهء تمام‌نماى أسماء و صفات حسناى حضرت حقّ و غرق در توحيد است ! چه از عوالم غيب خبر بدهد يا ندهد ! چه تصرّف در عالم طبع و موادّ كائنات بكند يا نكند ! آيا همين يك كلام اسطوانهء علم و عرفان و حكمت و أخلاق ، عارف بىبديل حضرت آية الله العظمى حاج سيّدميرزا علىقاضى رضوان‌الله\r\n\r\n\r\n","description":"","footnote":"\r\n( 1 ) . ديوان‌حافظ ، ص 109 ، غزل 246 .\r\n","page_name":" 238 ","page_number":238},
  {"content":"\r\n\r\nتعالىعليه در بيان عظمت و جلالت شأن حضرت آقاى حدّاد بس نيست آنگاه كه فرمود :\r\n« سيّد هاشم در توحيد مانند سنّيها كه در سنّىگرى تعصّب دارند ، او در توحيد ذات حقّ متعصّب است ؛ و چنان توحيد را ذوق كرده و مسّ نموده است كه محال است چيزى بتواند در آن خلل وارد سازد . » « 1 » « أبداً از عقيدهء توحيد خود تنازل نمىكند و در إيقان و إذعان به توحيد چنان تعصّب دارد كه سر از پا نمىشناسد . » « 2 »\r\n آفتاب آمد دليل آفتاب * گر دليلت بايد ، از وى رو متاب\r\nاز وى ار سايه نشانى مىدهد * شمس هر دم نور جانى مىدهد\r\nسايه خواب آرد تو را ، همچون سمر * چون بر آيد شمس ، انشقّ القمر\r\nخود غريبى در جهان چون شمس نيست * شمس جان باقىاى كِش أمس نيست « 3 » \r\nالحقّ اين كلمات حضرت أبو عبد الله جعفر بن محمد الصّادق عليه‌السّلام به زيد زرّاد ، در بيان سجاياى أخلاقى و صفات نفسانى و مشاهدات معنويّهء اولياء إلهى و مؤمنين كامل كه همواره در زاويهء غربت در أطراف و أكناف اين عالم خاكى و به دور از أبناء دنيا و هياهوى آنان بسر برده و در عين حال سرمست\r\n\r\n\r\n","description":"","footnote":"\r\n( 1 ) . روح‌مجرّد ، ص 13 .\r\n( 2 ) . همان ، ص 207 .\r\n( 3 ) . مثنوىمعنوى ، دفتر أوّل ، ص 4 .\r\n","page_name":" 239 ","page_number":239},
  {"content":"\r\n\r\nاز بادهء محبّت پروردگار و مستغرق در أنوار ملكوت‌اند ، در مورد حضرت حاج سيّد هاشم موسوى حدّاد أفاض‌الله علينا من بركات تربته كه امروز مضجع شريف حضرتش زيارتگاه دلسوختگان حضرت حق مىباشد و از روح طاهر ايشان در فتح باب عالم توحيد مدد مىجويند و نام مباركشان بر قبّةالخضراء عالم وحدت مىدرخشد ، مصداق پيدا مىكند ، آنجا كه مىفرمايند :\r\nكَلّا إنَّكُمْ مُؤْمِنُونَ وَ لَكِنْ لا تُكْمِلونَ إيمانَكُمْ حَتَّى يَخْرُجَ قَآئِمُنا ، فَعِنْدَها يَجْمَعُ اللهُ أَحْلامَكُمْ فَتَكُونُونَ مُؤْمِنِينَ كَامِلينَ وَ لَوْ لَمْ يَكُنْ فى الأَرْضِ مُؤْمِنونَ كَامِلُونَ إذًا لَرَفَعَنا اللَهُ إلَيْهِ وَ أَنْكَرْتُمُ الأَرْضَ وَ أَنْكَرْتُمُ السَّمآءَ .\r\nبَلْ وَالَّذى نَفْسى بِيَدِهِ إنَّ فى الْأَرْضِ فى أَطْرافِها مُؤْمِنينَ ما قَدْرُ الدُّنْيا كُلِّها عِنْدَهُمْ تَعْدِلُ جَناحَ بَعوضَةٍ ؛ وَ لَوْ أَنَّ الدُّنْيا بِجَميعِ ما فيها وَ عَلَيْها ذَهَبَةٌ حَمْرآءُ عَلَى عُنُقِ أَحَدِهِمْ ثُمَّ سَقَطَ عَنْ عُنُقِهِ مَا شَعَرَ بِها أَىُّ شَىْءٍ كانَ عَلى عُنُقِهِ وَ لا أَىُّ شَىْءٍ سَقَطَ مِنْها لِهَوانِها عَلَيْهِمْ .\r\nفَهُمُ الْخَفىُّ عَيْشُهُمْ ، الْمُنْتَقِلَةُ ديارُهُمْ مِنْ أَرْضٍ إلَى أَرْضٍ ، الْخَميصَةُ بُطُونُهُمْ مِنَ الصّيامِ ، الذُّبلَةُ شِفاهُهُمْ مِنَ التَّسْبيحِ ، الْعُمْشُ الْعُيونِ مِنَ الْبُكآءِ ، الصُّفْرُ الْوُجوهِ مِنَ السَّهَرِ ؛ فَذَلِكَ سيماهُمْ مَثَلًا ضَرَبَهُ اللَهُ فى الْإنْجِيلِ لَهُمْ وَ فى التَّوْراةِ وَالْفُرْقانِ وَالزَّبورِ وَالصُّحُفِ الْأُولَى ؛ وَصَفَهُمْ فَقالَ :  سِيماهُمْ فِي وُجُوهِهِمْ مِنْ أَثَرِ السُّجُودِ ذلِكَ مَثَلُهُمْ فِي التَّوْراةِ وَ مَثَلُهُمْ فِي الْإِنْجِيلِ ؛  « 1 » عَنَى بِذَلِكَ صُفْرَةَ وُجوهِهِمْ مِنْ سَهَرِ الليْلِ .\r\nهُمُ الْبَرَرَةُ بِالْإخْوانِ فى حالِ الْعُسْرِ وَالْيُسْرِ ، الْمُؤْثِرونَ عَلَى أَنْفُسِهِمْ فى حالِ الْعُسْرِ ؛ كَذَلِكَ وَصَفَهُمُ اللَهُ فَقالَ :  وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ .  « 2 » فازوا وَاللَهِ وَ أَفْلَحوا ؛\r\n\r\n\r\n","description":"","footnote":"\r\n( 1 ) . قسمتى از آيه 29 ، از سورهء 48 : الفتح .\r\n( 2 ) . قسمتى از آيه 9 ، از سورهء 59 : الحشر .\r\n","page_name":" 240 ","page_number":240},
  {"content":"\r\n\r\nإنْ رَأَوْا مُؤْمِناً أَكْرَموهُ وَ إنْ رَأَوْا مُنافِقًا هَجَروهُ .\r\nإذا جَنَّهُمُ اللَيْلُ اتَّخَذوا أَرْضَ اللَهِ فِراشًا وَالتُّرَابَ وِسادًا وَاسْتَقْبَلُوا بِجِباهِهِمُ الْأَرْضَ يَتَضَرَّعَونَ إلَى رَبِّهِمْ فى فِكاكِ رِقابِهِمْ مِنَ النّارِ . وَ إذا أَصْبَحوا اخْتَلَطوا بِالنّاسِ لايُشارُ إلَيْهِمْ بِالْأَصابِعِ ، تَنَكَّبوا الطُّرُقَ ، وَاتَّخَذوا الْمآءَ طَيِّبًا وَ طَهورًا . أَنْفُسُهُمْ مَتْعوبَةٌ وَ أَبْدانُهُمْ مَكْدودَةٌ وَالنّاسُ مِنْهُمْ فى راحَةٍ .\r\nفَهُمْ عِنْدَ النّاسِ شِرارُ الْخَلْقِ وَ عِنْدَ اللَهِ خيارُ الْخَلْقِ . إنْ حَدَّثوا لَمْ يُصَدَّقوا وَ إنْ خَطَبوا لَمْ يُزَوَّجوا وَ إنْ شَهِدوا لَمْ يُعْرَفوا وَ إنْ غابوا لَمْ يُفْقَدوا .\r\nقُلُوبُهُمْ خآئِفَةٌ وَجِلَةٌ مِنَ اللَهِ ، أَلْسِنَتُهُمْ مَسْجونَةٌ وَ صُدورُهُمْ وِعآءٌ لِسِرِّ اللَهِ ؛ إنْ وَجَدوا لَهُ أَهْلًا نَبَذوهُ إلَيْهِ نَبْذًا وَ إنْ لَمْ يَجِدوا لَهُ أَهْلًا أَلْقَوْا عَلَى أَلْسِنَتِهِمْ أَقْفَالًا غَيَّبوا مَفاتيحَها وَ جَعَلوا عَلى أَفْواهِهِمْ أَوْكيَةً . صُلَّبٌ صِلابٌ أَصْلَبُ مِنَ الْجِبالِ لَايُنْحَتُ مِنْهُمْ شَىْءٍ . خُزّانُ الْعِلْمِ وَ مَعْدِنُ الْحِكْمَةِ وَ تُبّاعُ النَّبييّنَ وَ الصِّدّيقينَ وَالشُّهَدَآءِ وَ الصّالِحِينَ .\r\nأَكْياسٌ يَحْسَبُهُمُ الْمُنافِقُ خُرْسًا عُمْيًا بُلْهًا وَ ما بِالْقَوْمِ مِنْ خَرَسٍ وَ لا عَمًى وَ لا بَلَهٍ ؛ إنَّهُمْ لَأَكْياسٌ فُصَحَآءُ عُلَمآءُ حُلَمَآءُ حُكَمآءُ أتْقيآءُ بَرَرَةٌ صَفْوَةُ اللَهِ ، أَسْكَتَهُمُ الْخَشْيَةُ لِلَّهِ وَ أَعْيَتْهُمْ أَلْسِنَتُهُمْ خَوْفًا مِنَ اللَهِ وَ كِتْمانًا لِسِرِّه .\r\nوَاشَوْقاه إلَى مُجالَسَتِهِمْ وَ مُحادَثَتِهِمْ ، يَا كَرْباه لِفَقْدِهِمْ ، وَ يَا كَشْفَ كَرْباه لِمُجَالَسَتِهِم . اطْلُبُوهُمْ فَإنْ وَجَدْتُمُوهُمْ وَ اقْتَبَسْتُمْ مِنْ نورِهِمْ ، اهْتَدَيْتُمْ وَ فُزْتُمْ بِهِمْ فى الدُّنْيا وَ الأَخِرَةِ ؛ هُمْ أَعَزُّ فى النّاسِ مِنَ الْكِبرِيتِ الأحْمَرِ . « 1 »\r\n« نه ، اين چنين نيست كه تو مىپندارى ؛ شما مؤمن مىباشيد ولى ايمان\r\n\r\n\r\n","description":"","footnote":"\r\n( 1 ) . بحارالأنوار ، ج 64 ، كتاب الإيمان‌والكفر ، باب علامات‌المؤمن و صفاته ، ح 54 ، ص 350 تا ص 352 .\r\n","page_name":" 241 ","page_number":241},
  {"content":"\r\n\r\nشما كامل نمىگردد تا زمانى كه قائم ما خروج نمايد . در آن هنگام خداوند عقول شما را مجتمع مىگرداند و شما مؤمنينى كامل مىگرديد . و اگر در زمين مؤمنينى كامل وجود نداشته باشند ، خداوند ما را به سوى خود بالا برده و از زمين بيرون مىبرد و زمين و آسمان از سير طبيعى خود خارج شده و حوادثى غريب و ناآشنا در آنها پديد مىآيد .\r\nآرى قسم به آنكس كه جان من در دست اوست ، در أطراف زمين مؤمنينى هستند كه تمام دنيا در نزد ايشان به مقدار بال پشه‌اى نمىارزد و اگر دنيا با همهء آنچه در اوست طلائى سرخ باشد كه بر گردن يكى از ايشان آويخته شده و آن طلا از گردنش بر زمين افتد ، به جهت خوارى دنيا در نزد ايشان أصلًا متوجّه نمىگردد كه بر گردنش چه بوده و از گردنش چه ساقط گرديده است .\r\nايشان كسانى مىباشند كه در اختفاء زندگى مىكنند و به جهت احتراز از شناخته شدن از شهرى به شهرى منتقل مىگردند . شكمهايشان از گرسنگىِ روزه فرو رفته و لبانشان از كثرت ذكر و تسبيح خشك و چشمانشان از گريه ضعيف و صورتهايشان از بيدارى شبها زرد شده است .\r\nاينست علامات و نشانه‌هاى ايشان كه خداوند در انجيل و تورات و فرقان و زبور و صحف پيشين بيان نموده است . خداوند در قرآن ايشان را وصف نموده و فرموده است : « بر اثر سجده علامت ايشان در صورتهايشان نمايان است و اينچنين است وصف و نشانهء ايشان در توراة و انجيل . » و مراد از اين علامت ، زردى صورتهاى ايشان از بيدارى شب مىباشد .\r\nايشان كسانى مىباشند كه به إخوان دينى خود در سختى و آسانى برّ و نيكى مىنمايند و در حال عسر و تنگدستى ديگران را بر خود ترجيح داده و إيثار مىنمايند . اين گونه خداوند ايشان را وصف نموده و فرموده : « ديگران را بر خود مقدّم مىدارند گرچه خود فقير و محتاج باشند ، و كسانىكه از بخل و حرصِ\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nنفس در امان مانده و حفظ گردند ، ايشانند رستگاران . »\r\nآرى قسم به خدا اين افراد كامياب و رستگار شدند ؛ اگر مؤمنى را ببينند او را إكرام نموده و گرامى مىدارند و اگر منافقى را ببينند از او دورى مىگزينند .\r\nچون شب ايشان را فرا گيرد زمين خدا را بستر خود قرار داده و خاك را بالش مىسازند و پيشانىهاى خود را بر زمين نهاده ، براى رهانمودن خود از آتش به درگاه پروردگارشان به تضرّع و زارى مشغول مىگردند و چون صبح گردد در ميان مردم وارد مىشوند در حالى كه شهرت و آوازه‌اى ندارند و كسى به ايشان چندان توجّهى نمىكند . از تردّد در راههاى پر رفت‌وآمد حذر مىكنند تا كسى ايشان را نشناسد و به امر خود مشغول باشند . و براى شستشو و خوشبونمودن خود به آب اكتفاء نموده ( و از عطرها و آراستگىهاى ظاهرى كه موجب جلب توجّه مردم مىشود ، استفاده نمىنمايند . ) در مجاهدهء در راه خدا نفسهايشان خسته گرديده و به جهت عبادت و انجام أوامر إلهى بدنهايشان را به سختى و كوشش وادار نموده‌اند و مردم از ايشان در آسايش و راحتى به سر مىبرند .\r\nايشان در نزد مردم بدترين خلق و در نزد خداوند برگزيدگان خلق مىباشند . اگر در بين مردم سخنى بگويند ، مردم سخنشان را باور نمىنمايند و اگر جهت اختيار همسر خواستگارى نمايند ، ايشان را به دامادى نمىپذيرند و اگر در بين مردم حاضر باشند كسى ايشان را نمىشناسد و اگر غائب گردند كسى به دنبال ايشان نگشته و غيبت ايشان را احساس نمىكند .\r\nدلهايشان از خداوند خائف و ترسان است و زبان‌هايشان در حبس و زندان مىباشد و سينه‌هايشان مخزن سرّ خداوند است . اگر براى سرّ إلهى اهلى بيابند ، آن را به او عطا مىكنند و اگر كسى را اهل و لائق آن نيابند ، بر زبانهايشان قفلهايى مىنهند و كليدهاى آن قفلها را پنهان مىكنند و دهان‌هاى خود را محكم مىبندند .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nانسانهايى مىباشند سخت و قوى و استوار ؛ سخت‌تر و استوارتر از كوه كه ذرّه‌اى از ايشان تراشيده نمىشود . خازنان علم و معدن حكمت و پيروان انبياء و صدّيقين و شهداء و صالحين مىباشند . افرادى زيرك كه منافق ايشان را گنگ و كور و نادان مىپندارد ولى در ايشان هيچ گنگى و كورى و نادانى نيست ؛ بلكه حقّاً ايشان انسانهايى زيرك و كيّس ، فصيح و شيواسخن ، عالم ، حليم ، حكيم ، متّقى ، نيكوكار و برگزيدهء خداوند مىباشند كه ترس از خداوند ايشان را ساكت گردانده و به جهت خوف از او و كتمان سرّ إلهى ، زبانهايشان ايشان را به سختى انداخته و وادار به خاموشى نموده است .\r\nچقدر من مشتاق مجالست و هم‌نشينى و گفتگوى با ايشان بوده و از نبود ايشان محزون هستم ، و دوست دارم با مجالست با ايشان غم و اندوهم بر طرف گردد .\r\nبه دنبال اين مؤمنين بگرديد كه اگر ايشان را بيابيد و از نور ايشان بهره گيريد ، به واسطهء ايشان هدايت گرديده و به فوز دنيا و آخرت خواهيد رسيد .\r\nايشان در بين مردم از كبريت أحمر كمياب‌تر و نادرتر هستند . »\r\nبارى از برخى مطالبى كه در كتاب شريف روح‌مجرّد نقل فرموده‌اند نيز به خوبى عظمت و علوّ درجهء حضرت آقاى حدّاد روشن مىشود ؛ در شرح مسافرت ايشان به همدان مىفرمايند : « جناب محترم آقاى حاج محمّدحسن بياتى أدام الله توفيقه مىگويند : من در معيّت ايشان از مسافربرى به شاهزاده حسين رفتيم ، همين كه مىخواستيم عرض خيابان را طىّ نمائيم ، حضرت آقا به من فرمودند : مرحوم آية الله أنصارى سالكان راه خدا را از يك طريق مىبرد و ليكن من از سه طريق مىبرم ! » « 1 »\r\n\r\n\r\n","description":"","footnote":"\r\n( 1 ) . روح‌مجرّد ، ص 304 و 305 .\r\n","page_name":" 244 ","page_number":244},
  {"content":"\r\n\r\nتوضيح اينكه روش تربيتى مرحوم آية الله أنصارى قدّس سرّه ، روش محبّت و جذبه بوده است و ايشان سالكين راه خدا را در طريق « قرب فرائض » و « قرب نوافل » « 1 » سير داده و به شاگردان خود دستور مىدادند كه نسبت به اتيان واجبات و ترك محرّمات التزام تامّ داشته باشند و حتّى نسبت به اتيان مستحبّات و ترك مكروهات عنايت خاصّى داشتند ، تا اينكه سالك رفته‌رفته رشته‌هاى علاقهء به ماسوىالله را گسسته و سلطان محبّت طلوع كرده و اين\r\n\r\n\r\n","description":"","footnote":"\r\n( 1 ) . قرب فرائض و قرب نوافل اشاره است به طريقه‌اى كه از اين حديث قدسى مستفاد است : قالَ رَسولُ اللَهِ صَلَّى الله عَلَيهِ وَ ءالِهِ وَ سَلَّمَ : قال‌َاللهُ :\r\nما تَحَبَّبَ إلَىَّ عَبدى بِشَىءٍ أَحَبَّ إلَىَّ مِمّا افْتَرَضْتُهُ عَلَيهِ ؛ وَ إنَّهُ لَيَتَحَبَّبُ إلَىَّ بِالنّافِلَةِ حَتَّى احِبُّهُ ، فَإذا أَحْبَبْتُهُ كُنتُ سَمعَهُ الّذى يَسمَعُ بِهِ وَ بَصَرَهُ الّذى يُبْصِرُ بِهِ وَ لِسانَهُ الّذى يَنطِقُ بِهِ وَ يَدَهُ الّتى يَبطِشُ بِها وَ رِجْلَهُ الّتى يَمْشى بِها ؛ إذا دَعانى أجَبْتُهُ وَ إذا سَأَلَنى أَعْطَيْتُهُ وَ ما تَرَدَّدتُ فى شَىءٍ أَنا فاعِلُهُ كَتَرَدُّدى فى مَوْتِ مُؤْمِنٍ يَكرَهُ المَوتَ وَ أنا أَكْرَهُ مَسآءَتَهُ .\r\n« هيچ بنده‌اى به سوى من أسباب محبّت خود را فراهم نمىسازد به چيزى كه محبوبتر باشد نزد من از آنچه كه من بر وى حتم و واجب نموده‌ام ؛ و به طور حتم و يقين بندهء من به سوى من أسباب محبّتش را گرد مىآورد با به‌جاآوردن كارهاى مستحبّ ، تا جايى كه من او را دوست دارم ؛ پس چون من او را دوست داشتم من گوش او هستم كه با آن مىشنود و چشم او هستم كه با آن مىبيند و زبان او هستم كه با آن سخن ميگويد و دست او هستم كه با آن مىدهد و مىگيرد و پاى او هستم كه با آن راه مىرود .\r\nوقتى كه مرا بخواند اجابت مىكنم و وقتى كه از من درخواست كند به او عطا مىنمايم . و من هيچگاه تردّد ننمودم در چيزى كه مىخواستم آن را به جاى آورم مانند تردّدم در مرگ مؤمنى كه اراده داشتم او را بميرانم ؛ او مرگ را ناگوار مىداشت و من آزار و اذيّت او را ناگوار مىداشتم . »\r\nحضرت علّامهء والد رضوان الله عليه در سند اين حديث شريف از كتب فريقين و بيان مفاد و معناى آن از كلمات علماء و عرفاى ذوى العزّ و المقدار ، در مجلد أوّل از دورهء الله‌شناسى ص 279 تا ص 313 ، به صورت مشروح و مستوفى بحث نموده‌اند .\r\n","page_name":" 245 ","page_number":245},
  {"content":"\r\n\r\nمحبّت او را به مقام فناء فىالله برساند .\r\nخود ايشان حتّىالمقدور هيچ مكروهى را انجام نداده و به تمام مستحبّات چه در امور عبادى و چه در امور غير عبادى مثل آداب نشستن و برخاستن و لباس و خوراك و أمثال اينها ملتزم بودند . « 1 »\r\nمرحوم آية الله انصارى عشق و محبّت و حرارت فوق‌العاده‌اى داشتند و مجالس ايشان ، مجلس انس و جذبه و بسيار با حرارت بود ، به طورى كه آن حرارت و شور براى حقير نيز كه در سنين طفوليّت همراه مرحوم والد در آن جلسات شركت مىكردم ملموس بود . و بعضاً شاگردان نيز بواسطهء مجالست با ايشان به قدر استعداد و ظرفيّت خود أثر گرفته و اين حرارت و محبّت در آنها ظاهر مىشد ، البتّه كسى طاقت آن عشق و آتش ايشان را نداشت و فقط يك ظهور خفيفى در نفوس پيدا مىشد و بدين طريق به استاد جذب مىشدند .\r\nاين روش تربيتى در مرحوم حاج سيّدهاشم حدّاد أفاض الله علينا من بركات تربته به نحو أكمل و أوفى بود ، ولى ايشان علاوه بر آن از « ذكر » نيز در تربيت نفوس استفاده مىكردند .\r\nقلب انسان بسان آينه‌اى است كه قابليّت انعكاس انوار علم و معرفت و عرفان إلهى را دارد ، أمّا در أثر اشتغال به تدبير امور بدن و قيام به ضرورات عالم طبع و ابتلاى به تكاثر و خوض در عالم كثرت رين و زنگار گرفته و آن صفا و پاكى خود را از دست مىدهد ، أمّا سالك راه خدا دل را به صيقل ذكر جلا داده و در\r\n\r\n\r\n","description":"","footnote":"\r\n( 1 ) . علّامهء والد در كتاب شريف روح‌مجرّد ، ص 125 و 126 در ضمن حكايت گفتگوى خود با حضرت آية الله خسروشاهى مىفرمايند : يمن در نجف أشرف با آقاى أنصارى دوماه تمام بوده‌ام و يك سفر چهارده‌روزه به همدان رفته و تمام مدّت از نزديك حالات و مقامات و كمالات و شدّت عبوديّت وحرص مفرط در احترام به شريعت را به قدرى در ايشان قوى ديده‌ام كه شايد در بعضى از جاها به نظر حقير زياده‌روى هم به نظر مىآمد . »\r\n","page_name":" 246 ","page_number":246},
  {"content":"\r\n\r\nعمارت و آبادانى دل با دوام ذكر مىكوشد ، تا آنجا كه عظمت باهرهء حضرت حقّ در آن تجلّى كرده و خورشيد حقيقت در آينهء دل طلوع مىكند و او را مستغرق در انوار جمال و جلال خود مىگرداند و حجاب كثرت بالمرّه كنار مىرود .\r\n هرگزم نقش تو از لوح دل و جان نرود * هرگز از ياد من آن سرو خرامان نرود\r\nآنچنان مهر توام در دل و جان جاى گرفت * كه اگر سر برود مهر تو از جان نرود « 1 » \r\nدر كتاب خدا و سنّت رسول‌اكرم و أئمّه‌طاهرين عليهم السّلام ، آيات و أخبار نويد بخشى براى اهل ذكر آمده‌است ، آيات و رواياتى كه مؤمنين و مؤمنات را ترغيب و دعوت به ذكر كرده و متذكّر خواصّ و آثار آن مىشود . از جملهء اين آيات ، آيه كريمهء :  فَاذْكُرُونِي أَذْكُرْكُمْ  « 2 » است كه خداوند علىّ أعلى بين ذكر بنده و ذكر خود ملازمه قرار مىدهد و واضح است كه ذكر خداوند نسبت به بنده عبارت‌است از نزول رحمت و سكينه و طمأنينه و آرامش براى بندهء ذاكر .\r\nو از جملهء روايات ، روايتىاست كه عالم ربّانى و جمال‌السّالكين ابن‌فهدحلّى در كتاب عدّةالدّاعى روايت مىكند كه :\r\nرُوىَ أَنَّ رَسُولَ اللَهِ صَلَّى اللَهُ عَلَيْهِ وَ ءَالِهِ وَ سَلَّمَ خَرَجَ عَلَى أصْحابِهِ فَقالَ :\r\nارْتَعوا فى رياض‌ِالْجَنَّةِ ! قالوا : يا رَسولَ اللَهِ ! وَ ما رياض‌ُالجنَّةِ ؟ قالَ : مَجالِسُ الذِّكْرِ ؛ اغْدوا وَ رَوِّحوا وَاذْكُروا !\r\nوَ مَنْ كانَ يُحِبُّ أَنْ يَعْلَمَ مَنْزِلَتَهُ عِنْدَاللَهِ فَلْيَنْظُرْ كَيْفَ مَنْزِلَةُ اللَهِ عِنْدَهُ ؟ فَإنَّ اللَهَ تَعالَى يُنْزِلُ الْعَبْدَ حَيْثُ أَنْزَلَ الْعَبْدُ اللَهَ مِنْ نَفْسِهِ .\r\nوَاعْلَمُوا أَنَّ خَيْرَ أَعْمَالِكُمْ عِنْدَ مَليكِكُمْ وَ أَزْكاها وَ أَرْفَعَها فى دَرَجاتِكُمْ\r\n\r\n\r\n","description":"","footnote":"\r\n( 1 ) . ديوان‌حافظ ، ص 84 ، غزل 188 .\r\n( 2 ) . قسمتى از آيه 152 ، از سورهء 2 : البقرة : « پس مرا ياد كنيد تا من هم شما را ياد كنم . »\r\n","page_name":" 247 ","page_number":247},
  {"content":"\r\n\r\nوَ خَيْرَ ما طَلَعَتْ عَلَيْهِ الشَّمْسُ ذِكْرُ اللَهِ تَعالَى ، فَإنَّهُ تَعالَى أَخْبَرَ عَنْ نَفْسِهِ فَقالَ :\r\nأَنا جَليسُ مَنْ ذَكَرَنى ؛ وَ قالَ تَعالَى :  فَاذْكُرُونِي أَذْكُرْكُمْ ،  يَعْنى : اذْكُرونى بِالطّاعَةِ وَالعِبادَةِ أذْكُرْكُمْ بِالنِّعَمِ وَالْإحْسانِ وَ الرَّحْمَةِ وَالرِّضْوانِ . « 1 » « 2 »\r\n\r\n\r\n","description":"","footnote":"\r\n( 1 ) . بحارالأنوار ، ج 90 ، ص 163 ؛ و عدّةالدّاعى ، الباب‌الخامس فيما الحق بالدّعآء و هو الذّكر ، ص 253 ، ح 17 .\r\nعلّامهء دقيق‌النّظر و صائب‌الرّأى مرحوم ميرزا أبوالحسن شعرانى در مقدّمهء نفيس و ممتّع خود بر ترجمه و شرح صحيفهءسجّاديّه از طبع انتشارات اسلاميّه در تجليل از كتاب عدّةالدّاعى و مؤلّف آن ابن‌فهدحلّى رحمة الله عليه ميفرمايد : يجماعتى از علماى ما در شرائط و أحكام و قواعد و نتائج دعا كتاب مستقلّ تأليف كرده و علمى مستقلّ تدوين نمودند در أسرار و دقائق آن به أدلّهء عقلى و نقلى تمسّك كردند و راستى بايد چنان كرد .\r\nطلّاب علوم دينى كه عمر خود را در اصول دين و فروع و مقدّمات آن صرف مىكنند ، شايسته‌است چندى هم به علم دعا بپردازند و يكى از بهترين كتب اين علم را به دقّت و تعمّق نزد استاد بخوانند و اصول آن را به طور علمى فرا گيرند و آن را دون شأن خود نشمارند ، مثلًا كتاب عدّةالدّاعى تأليف فقيه متبحّر محقّق أحمدبن‌فهدحلّى را كه دانستن مضامين آن يقيناً از بسيارى مباحث متداوله مفيدتر است !\r\nدر اين كتاب از حضرت امام جعفر صادق عليه‌السّلام روايت‌كرده‌است : الخَشْيَةُ ميراثُ العِلمِ وَ العِلمُ شُعاعُ المَعْرِفَةِ و قَلبُ الإيمانِ و مَن حُرِمَ الخَشْيَةَ لا يَكونُ عالِمًا . آنكه از ترس خدا محروم باشد عالم نيست . و هم در آن كتاب است كه خداوند به داود عليه‌السّلام وحى فرستاد : هر بنده‌اى كه به علم خود عمل نكند از ميان هفتادگونه عقوبت باطنى كه به او چشانم ، كمترين آن بود كه لذّت مناجات را از دل او بيرون برم . و خود ابن‌فهد گويد : « علم عبارت از حفظ مسائل و تقرير بحث و دلائل نيست ! بلكه علم آنست كه بر ترس بنده از خداى بيفزايد و او را در كار آخرت چابك سازد و در تحصيل لذائذ دنيا بىرغبت گرداند ؛ و از اين روايات معلوم شد علم بىعبادت ممكن نباشد . » صحيفهء كامله سجّاديّه ، با مقدّمه و ترجمهء علّامهء شعرانى ، ص 2 و 3 )\r\n( 2 ) . عالم ربّانى و عارف صمدانى مولى عبدالصّمد همدانى رحمة الله عليه در فصل ل‌پانزدهم از بحرالمعارف از حضرت رسول‌أكرم صلّى الله عليه و آله وسلّم روايت مىكند كه :\r\nإذا كانَ الغالِبُ عَلى عَبدىَ الاشتغالُ بى جَعَلتُ هَمَّهُ و لَذَّتَهُ فى ذِكْرى ، وَ إذا جَعَلتُ هَمَّهُ و لَذَّتَهُ فى ذِكْرى عَشِقَنى وَ عَشِقْتُهُ وَ إذا عَشِقْتُهُ رَفَعْتُ الحِجابَ بَيْنى وَ بَيْنَهُ ، لا يَسْهو إذ سَها النّاسُ ، أُولئِكَ كَلامُهُمْ كَلامُ الأنْبيآءِ ، أولئِكَ الأبدالُ حَقًّا ، أُولئِكَ الّذينَ إذا أَرَدْتُ بِأهْلِ الأرْضِ عُقُوبَةً أَوْ عَذابًا ذَكَرْتُهُمْ فِيهِمْ فَصَرَفْتُهُ بِهِمْ عَنْهُمْ . ( بحرالمعارف ، ج 1 ، فصل 15 ، ص 193 )\r\n","page_name":" 248 ","page_number":248},
  {"content":"\r\n\r\nروايت شده است كه رسول‌خدا صلّى الله عليه و آله وسلّم بر أصحاب خود وارد شده و فرمودند : در بوستانها و گلزارهاى بهشت به تفرّج بپردازيد ! أصحاب گفتند : اى رسول‌خدا ! بوستان‌هاى بهشت چيست ؟\r\nحضرت فرمودند : حلقه‌ها و مجالس ذكر حضرت پروردگار ؛ صبحگاهان و شامگاهان به ذكر خدا مترنّم باشيد !\r\nهر كس دوست دارد منزلت و درجهء قرب خود را به حضرت حقّ بداند ، به منزلت خدا در نزد خود نگاه كند ؛ چرا كه خداوند بنده را در مرتبه‌اى قرار مىدهد كه بنده ، خداوند را نسبت به خود در آن مرتبه قرار داده است .\r\nبدانيد كه برگزيده‌ترين أعمال شما نزد پروردگارتان و پاكيزه‌ترين آنها و آن عملى كه درجات قرب شما را به خدا بيشتر بالا برده و بر عروج روحى شما بيشتر مىافزايد و نفيس‌ترين چيزى كه خورشيد بر آن تابيده ، ذكر خداوند سبحانه‌وتعالى مىباشد ، زيرا خدا اين گونه از خود خبر داده : « من همنشين كسى هستم كه مرا ياد كند » و خداى سبحان ميفرمايد : « مرا ياد كنيد من هم شما را ياد مىكنم » يعنى با طاعت و عبادت ياد مرا در سراپردهء دل خود آوريد تا من نيز شما را با نعمت‌ها و احسان و رحمت و رضوان خود ياد كنم ! »\r\nبارى ، حضرت آقا مىفرمودند : مرحوم آقاى أنصارى نوعاً ذكر نمىدادند مگر به أقلّ قليل ، ولى مرحوم حدّاد بر ذكر تأكيد تامّ داشتند و به محبّت و جذبهء ناشى از مجالست و ارتباط با ولىّ خدا بدون ذكر اكتفاء نمىنمودند . و علاوه بر\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nاين دو ، به توجّه به نفس نيز كه ان‌شاءالله در مباحث بعدى بدان اشاره خواهد شد - دستور مىدادند ؛ و بدين جهت طريقهء ايشان از طريقهء مرحوم أنصارى أكمل و أتمّ بود .\r\nيكى از موارد ديگرى كه نشانگر علوّ و عظمت مقام حضرت آقاى حدّاد است ، مطلبى است كه مرحوم علّامهء والد در شرح زيارت حضرت آقاى حدّاد از مزار مرحوم حضرت آية الله حاج شيخ محمّد بهارى قدّس‌سرّه در همدان مرقوم فرموده‌اند ، مىفرمايند : « در ميان قبرها كه مىگشتند ، بنده با ايشان تنها در جلو بودم و بقيّهء رفقا به فاصله‌اى از پشت مىآمدند ، حضرت آقا به من فرمودند : ما شنيده بوديم كه مرحوم أنصارى بدين قبرستان سر مزار مرحوم حاج شيخ محمّد بهارى زياد مىآمده‌است و چه‌بسا از همدان كه تا بهار دو فرسخ است پياده مىآمده‌است . اين آمدن‌ها براى جلب روحانيّت و استمداد از روح او بايد بوده باشد ؛ اينك معلوم شد مرحوم بهارى آن مقدار درجه‌اى را نداشته است كه مرحوم أنصارى از روح او استمداد كند و گمشدهء خود را بجويد ، مرحوم‌أنصارى پى من مىگشته است و براى استشمام اين بو در اين ساعت و در اين مكان ، اين راه را طىّ مىنموده است . » « 1 »\r\nاين عبارت نوريّه سخنى بسياربسيار بلند و در افقى بس عظيم بوده و حكايت از عظمت غيرقابل وصف حضرت آقاى حدّاد دارد كه آقاى أنصارى اين مسير را به شوق استشمام رائحهء دل‌انگيز توحيد و ملكوت ايشان طىّ مىنموده‌اند .\r\nالبتّه فهم اين حقيقت براى غير أهل الله ، كه هنوز در حجاب پندار و در ميان تارها و لعابهاى أوهام و خيالات خود بسر برده و روزنه‌اى به عوالم ماوراى\r\n\r\n\r\n","description":"","footnote":"\r\n( 1 ) . روح‌مجرّد ، ص 157 .\r\n","page_name":" 250 ","page_number":250},
  {"content":"\r\n\r\nمادّه براى تابش أنوار معرفت و تمتّع از منبع حقيقت بسوى خود باز نكرده‌اند ، متصوّر نيست و چه بسا اين گونه مسائل را استبعاد نموده و اشكال كنند . كما اينكه گفته شده :\r\nلَو كانَ المرحومُ الأنصارىُّ يَهدُفُ إلى اسْتشمامِ رآئِحةِ الحَدّادِ الّذى سَيَأتي فى المُسْتَقبَلِ إلى هذا المَكانِ أفَلَمْ يَكُن يُدرِكُ أَنَّهُ لا حاجَةَ لهُ إلى إتيانِ هذِهِ المَقبَرةِ لِهَذا الهَدَفِ ، إذ كانَ الأفضلُ لَهُ أنْ يأتىَ إلى البُستانِ الّذى اسْتوجِرَ لَهُ فى خارِجِ هَمَدانَ وَ قَضى فيهِ أيّامًا ، أو إلى بَيتِ الحاجِّ مُحمّدحَسنِ البياتىِّ الّذى قَضى فيهِ الحَدّادُ ليالىَ ؟ ! « 1 »\r\n« اگر مرحوم أنصارى - از زيارت مزار مرحوم بهارى - قصد استشمام رائحهء حدّاد را - كه در آينده به اين مكان خواهد آمد - داشت ، آيا نمىدانست كه براى اين منظور نيازى نيست كه به اين مقبره بيايد ؟ ! زيرا بهتر بود به باغى كه براى اقامت آقاى حدّاد در خارج همدان اجاره شده‌است و ايشان چندين روز در آنجا بسر برده‌اند يا به خانهء حاج محمّدحسن بياتى كه شب‌هايى را در آنجا گذرانده‌اند و طبعاً مدّت بيشترى در اين دو مكان بوده‌اند ، برود و اين رائحه را آنجا استشمام كند . »\r\nهمانطور كه ملاحظه مىشود ، مستشكل اشكال خود را بر پايهء يك قياس استثنائى ترتيب داده و با استثناء نقيض تالى ، نقيض مقدّم را نتيجه گرفته و ادّعا مىكند كه غرض و هدف حضرت آية الله أنصارى از زيارت مزار حضرت آية الله حاج شيخ محمّد بهارى رحمة الله عليهما استشمام رائحهء مرحوم حدّاد نبوده و غرض از بيان اين كلام خدعه و فريفتن انسانهاى بسيط و ساده‌لوح مىباشد . « 2 »\r\n\r\n\r\n","description":"","footnote":"\r\n( 1 ) . تزكيةالنّفس ، ص 150 .\r\n( 2 ) . همان مصدر .\r\n","page_name":" 251 ","page_number":251},
  {"content":"\r\n\r\nاينك بحول و قوّهء إلهى از اين إشكال پاسخ داده‌مىشود تا إن شاءالله حقّ مطلب روشن گردد .\r\nقبل از دفع إشكال ، به جهت روشن‌شدن جواب ، بيان سه مقدّمه لازم است .\r\nمقدّمهء أوّل : همانطور كه ما در عالم طبع و ظاهر با حاسّهء شامّه قادر بر إدراك و شمّ روايح و بوها هستيم ، أولياء خدا در أثر مجاهده و عنايت حضرت پروردگار ، حواسّ باطنيّهء آنان نيز فعّال بوده و در عالم ملكوت قادر بر إدراك أرواح و حقائق مجرّده هستند و از نسيم‌هاى خوشى كه از أرواح مؤمنين و موحّدين در عالم معنى مىوزد و فضاى ملكوتى را عطرآگين مىسازد مسرور ، و نيز از رائحهء كريهه و ناخوشايند أرواح كفّار و فاسقان و فاجران متأذّى و بدحال مىشوند ؛ چنانچه حضرت رسول‌أكرم صلّى الله عليه و آله وسلّم دربارهء اويس قرنى مىفرمودند :\r\nإنّى لَأَنْشَقُ رَوْحَ الرَّحْمَنِ مِنْ طَرَفِ الْيَمَنِ .\r\n« همانا نسيم و نفحهء دل‌انگيز و حيات‌بخش حضرت رحمن را از جانب يمن استشمام مىكنم . »\r\nو نيز روايت شده است كه فرمودند :\r\nيَفوحُ رَوآئِحُ الْجَنَّةِ مِنْ قِبَلِ الْقَرَنِ ؛ وَاشَوْقاه إلَيْكَ يا أُوَيْسَ الْقَرَنِ ! « 1 »\r\n« رائحه‌هاى بهشت از جانب قرن به مشام\r\n\r\n\r\n","description":"","footnote":"\r\n( 1 ) . منتهىالآمال ، باب سوّم ، فصل هفتم ، در ذكر جمعى از أكابر أصحاب أميرالمؤمنين عليه‌السّلام ، ج 1 ، ص 366 و 367 ؛ و جامع‌الأسرار ، ص 26 .\r\nمرحوم محدّث خبير حاج شيخ عبّاس قمّى رحمة الله عليه در همين موضوع مىنويسد : « گويند : اويس شتربانى ميكرد و از اجرت آن ، مادر را نفقه مىداد . وقتى از مادر اجازت طلبيد كه به مدينه به زيارت حضرت رسول صلّى الله عليه و آله وسلّم مشرّف شود ، مادرش گفت كه : رخصت مىدهم به شرط آنكه زياده از نيم روز توقّف نكنى . أويس به مدينه سفر كرد ، چون به خانهء حضرت پيغمبر صلّى الله عليه و آله آمد ، از قضا آن حضرت در خانه ل نبود . لاجرم اويس از پس يك دو ساعت ، پيغمبر صلّى الله عليه و آله وسلّم را نديده ، به يمن مراجعت كرد . چون حضرت رسول صلّى الله عليه و آله وسلّم مراجعت كرد فرمود : اين نور كيست كه در اين خانه مىنگرم ؟ گفتند : شتربانى كه اويس نام داشت در اين سراى آمد و باز شتافت . فرمود : در خانه ما اين نور را به هديه گذاشت و برفت . »\r\n","page_name":" 252 ","page_number":252},
  {"content":"\r\n\r\nمىرسد ؛ چقدر من به تو مشتاقم اى اويس قرن ! » درحالىكه به ظاهر هرگز اويس را نديدند .\r\nمقدّمهء دوّم : اولياء خدا در اثر عبور از عالم تقييد و ورود به عالم اطلاق و تجرّد ، حجاب زمان و مكان براى آنان برداشته مىشود و به جهت سيطره بر ملك و ملكوت ، زمان و مكان مانع از إدراك آنان نخواهد شد ؛ با صفاى قلب مىبينند و مىشنوند آنچه را كه أهل ناسوت از ديدن و شنيدن آن عاجزند ؛\r\nلَوْ لا تَكثيرٌ فى كَلامِكُمْ وَ تَمْريجٌ فى قُلوبِكُمْ لَرَأَيْتُمْ ما أَرَى وَ لَسَمِعْتُمْ ما أَسْمَعُ .\r\n« اگر اين گفتار بسيار در زبانها و اين اضطراب و آشوب در دلهاى شما نبود ؛ هر آينه مىديديد آنچه را كه من مىبينم و مىشنيديد آنچه را كه من مىشنوم . » « 1 »\r\nفلذا چه بسا هم اكنون كسى را كه در آينده مىآيد ببينند و رائحهء رحمانى او را استشمام كرده و از آن لذّت برده و بدان شوق پيدا كنند . و از همين باب است كه حضرت أميرالمؤمنين علىّبن‌أبىطالب عليه‌السّلام ، نسبت به أولياء خدا كه در آينده مىآيند ، إظهار شوق و اشتياق نموده و مىفرمايند :\r\nءَاه ءَاه شَوْقًا إلَى رُؤْيَتِهِمْ « 2 » !\r\nدر حالىكه حضرت در زمان تكلّم به اين كلام آنها را در عالم ظاهر نديده‌اند ولى مىفرمايند : آه آه چقدر به ديدار ايشان مشتاقم !\r\n\r\n\r\n","description":"","footnote":"\r\n( 1 ) . رسالهءلب‌ّاللباب ، ص 39 .\r\n( 2 ) . بحارالأنوار ، ج 23 ، ص 47 ؛ و ج 1 ، ص 187 تا 189 .\r\n","page_name":" 253 ","page_number":253},
  {"content":"\r\n\r\nو به همين جهت هنگامى كه آن حضرت وارد سرزمين مقدّس كربلا مىشوند ، از خاك آن بر گرفته و مىبويند و اشكشان جارى مىشود و مىفرمايند :\r\nوَاهًا لَكِ أَيَّتُهَا التُّربَةُ ! لَيُحْشَرَنَّ مِنكَ أَقْوامٌ يَدْخُلونَ الْجَنَّةَ بِغَيرِ حِسابٍ . هَذا مُناخُ رِكابِهِمْ وَ هَذا مُلْقَى رِحالِهِمْ وَ هَهُنا تُهَراقُ دِمآؤُهُمْ طوبَى لَكِ مِن تُرْبَةٍ عَلَيْكِ تُهَراقُ دِمآءُ الْأَحِبَّةِ . « 1 »\r\n« خوشا به حال تو اى خاك ! از تو گروه‌هايى محشور مىشوند كه بدون حساب وارد بهشت مىگردند . اينجا محلّ توقّف مركب‌هاى ايشان و محلّ افكندن بار و اثاثشان مىباشد و در اينجا خونهاى ايشان ريخته ميگردد . خوشا به حال تو كه خاكى هستى كه خونهاى دوستان و محبّان خدا بر روى تو ريخته خواهد شد . »\r\nمقدّمهء سومّ : از امورى كه نزد أهل معرفت و عرفان ، ضرورى است ، اختلاف أحوال أنبياء و أولياء إلهى است و اينكه باريافتگان مقام قرب حالات مختلف داشته ، و كاملين از ايشان گاهى چنان مستغرق در مشاهدهء حضرت\r\n\r\n\r\n","description":"","footnote":"\r\n( 1 ) . بحارالأنوار ، ج 44 ، ص 255 ، ح 4 ، و ص 258 ، ح 8 ، و ص 252 ، ح 2 .\r\nعلّامهء مجلسى در همين قسمت از بحار از شيخ صدوق در أمالى و كمال‌الدّين از حضرت أميرالمؤمنين عليه‌السّلام نقل مىكند كه : هنگامى كه حضرت عيسى علىنبيّناوآله و عليه‌السّلام با حواريّون از سرزمين كربلا عبور مىنموده‌اند ، آهوانى را در آنجا ديده‌اند كه در آنجا جمع شده و اشك مىريزند و حضرت عيسى نيز با ايشان مشغول گريه شدند . حواريّين از علّت گريهء آن حضرت پرسيدند ، آن حضرت در پاسخ فرمود كه : اينجا زمينى است كه در آن فرزند عزيز پيامبرخدا صلّى الله عليه و آله وسلّم و فرزند عزيز دخترش به شهادت مىرسد و اين آهوان مىگويند كه از شوق تربت فرزند مبارك پيامبرخدا در اين سرزمين به چرا مشغولند .\r\nاز اين حديث شريف استفاده مىشود كه گاه حيوانات نيز رائحهء ملكوتى حادثه‌اى را كه در آينده محقّق مىشود ، مىتوانند استشمام نمايند .\r\n","page_name":" 254 ","page_number":254},
  {"content":"\r\n\r\nپروردگار بوده و از خود بى خود مىشوند كه حتّى هيچ ملك مقرّبى را إذن ورود به آن خلوت انس نيست و گاهى از آن حال تنزّل مىنمايند . و اين معنى در آثار مرويّهء از حضرت رسول‌أكرم صلّى الله عليه و آله وسلّم در نزول قرآن و اختلاف حال آن حضرت به خوبى مشاهده مىشود ، براى مزيد توضيح مناسب است يكى از حكايات گلستان شيخ مصلح‌الدّين سعدى شيرازى را كه در بيان اختلاف أحوال أولياى إلهى است ذكر كنيم .\r\nشيخ در باب دوّم از أبواب گلستان در بيان اخلاق درويشان ، حكايت نهم مىنويسد : « يكى از صلحاى لبنان كه مقامات او در ديار عرب مذكور بود و به كرامات مشهور ، به جامع دمشق در آمد و بر كنار بركهء كلاسه طهارت همى ساخت ، پايش بلغزيد و به حوض در افتاد ، به مشقّت بسيار از آن جايگه خلاص يافت .\r\nچون از نماز بپرداختند ، يكى از أصحاب گفت : مرا مشكلى هست ، اگر اجازت پرسيدن است . گفت : آن چيست ؟ گفت : ياد دارم كه شيخ به روى درياى مغرب برفت و قدمش‌تر نشد ، امروز چه حالت بود كه در اين قامتى آب از هلاك چيزى نماند ؟\r\nشيخ اندر اين فكرت فرو رفت و پس از تأمّل بسيار سر برآورده و گفت :\r\nنشنيده‌اى كه خواجهء عالم عليه‌السّلام گفت :\r\nلى مَعَ اللَهِ وَقْتٌ لا يَسَعُنى فيهِ مَلَكٌ مُقَرَّبٌ وَ لا نَبىٌّ مُرْسَلٌ .\r\nو نگفت : على الدّوام .\r\nوقتى كه چنين فرمود ، به جبرئيل و ميكائيل نپرداختى و ديگر وقت با حفصه و زينب درساختى .\r\nمشاهدة الأبرار بين التّجلّى و الاستتار مىنمايند و مىربايند .\r\n ديدار مىنمايى و پرهيز مىكنى * بازار خويش و آتش ما تيز مىكنى\r\nاشاهِدُ مَن أهْوَى بِغَيرِ وَسيلَةٍ * فَيَلْحَقُنى شَأنٌ أَضِلُّ طَريقَا \r\n\r\n","description":"","footnote":"","page_name":" 255 ","page_number":255},
  {"content":"\r\n\r\n يُؤَجِّجُ نارًا ثُمَّ يُطفِى بِرَشَّةٍ * كَذاكَ تَرانى مُحَرقًا وَ غَريقَا « 1 »\r\nيكى پرسيد از آن گم كرده فرزند * كه اى روشن‌گهر پير خردمند\r\nز مصرش بوى پيراهن شنيدى * چرا در چاه كنعانش نديدى\r\nبگفت أحوال ما برق جهان است * دمى پيدا و ديگر دم نهان است\r\nگهى بر طارم أعلى نشينم * گهى در پشت پاى خود نبينم\r\nاگر درويش در حالى بماندى * سر دست از دو عالم برفشاندى « 2 » \r\nحال با لحاظ اين مقدّمات چه جاى استبعاد دارد كه مرحوم آقاى أنصارى با حضور بر مزار مرحوم بهارى آن نور و عظمت باهره را ادراك كرده و جان ايشان از نسائم آن رَوح رحمانى طراوت گرفته و لذا ايشان به عشق آن رائحهء إلهى كه مهبّ آن مزار مرحوم بهارى بوده ، اين راه طولانى را پياده پيموده و به آنجا بروند .\r\nأمّا اينكه ايشان چرا به مزار مرحوم بهارى مىرفتند و براى تمتّع از اين نفحهء روحانى و توحيدى به منزل مرحوم حاج محمّد حسن بياتى و يا جاى ديگرى نمىرفتند به اين دليل است كه آن معنا و حقيقت و نورى كه از مرحوم حدّاد در آن ساعت بر مزار مرحوم بهارى تجلّى كرده و آن تراوشات معنوى و آن حال توحيدى عالى و راقى ، در منزل مرحوم بياتى يا باغى كه در خارج همدان براى اقامت ايشان و رفقا اجاره شده بود ، نبوده‌است .\r\n\r\n\r\n","description":"","footnote":"\r\n( 1 ) . « گاهى حضرت محبوب را بى هيچ حجابى ديدار مىكنم ، أمّا بعد از آن ، حالى به من دست مىدهد كه طريق خود را نيز گم مىنمايم . گاهى آتش عشق و محبّت را در سويداى دل من بر مىافروزد و پس از آن با احتجاب خود سردى را بر عشق سوزان من ريخته و آتش آن را فرو مىنشاند ، از اين روست كه مرا گاهى سوخته از نار وحدت مىبينى و گاهى غرق شده در درياى كثرت ! »\r\n( 2 ) . كلّيات‌سعدى ، گلستان ، ص 58 ، حكايت 9 و 10 .\r\n","page_name":" 256 ","page_number":256},
  {"content":"\r\n\r\nو از طرفى حال مزور و مكان نيز در انعكاس آن حقيقت و نورى كه در آنجا تجلّى نموده مدخليّت دارد و از آنجا كه مرحوم بهارى ولىّخداست و از نفس عبور كرده و به مقام طهارت رسيده ، نورانيّت نفس حضرت آقاى حدّاد را به نحو أحسن انعكاس مىدهد ، بخلاف مرحوم بياتى كه هنوز از عالم نفس عبور ننموده است ؛ و به همين جهت مرحوم آقاى أنصارى آن شور و شعف و حالت عجيب و نورانيّتى را كه بر سر تربت مرحوم بهارى مشاهده مىكنند غير از آنىاست كه در منزل آقاى بياتى مىبينند . « 1 »\r\nعلاوه بر اينكه ايشان هم به زيارت مرحوم بهارى رفته و مشتاق ايشان بوده‌اند و هم به آن رائحهء ربّانى و حالت توحيدى آقاى حدّاد در آن زمان خاص‌ّاشتياق داشته‌اند و البتّه جهت دوّم أقوى است و نفس مرحوم حدّاد براى ايشان أجذب و أحلى بوده است ؛ چرا كه خود ايشان از مرحوم بهارى أقوى بوده و آتش عشق و حرقت دل ايشان سوزنده‌تر بوده است .\r\nبارى ، عدم إدراك و ذوق حقيقت و فقدان بصيرت ملكوتى باعث مىشود كه اين اشارات و كلمات أولياء الهى را طامات و خرافه و احتيال و خدعه پندارند و نه تنها خود را از نور عرفان بىبهره سازند ، بلكه با گل‌آلودكردن شريعه‌هاى إلهى ، ديگران را نيز از ماء معين و زلال و گواراى ولايت كلّيّهء إلهيّه\r\n\r\n\r\n","description":"","footnote":"\r\n( 1 ) . در اشاره به همين خصوصيّت مكان در انعكاس أنوار أولياء إلهى است ، آنچه مرحوم علّامهء والد نقل مىفرمايند كه مرحوم حدّاد در سفر به همدان به جهت احترام مرحوم آية الله أنصارى قدّس‌الله‌تربته و تجليل از آقازادهء أرشد ايشان ، لدىالورود به منزل ايشان وارد مىشوند و ساعتى در بيرونى آن مرحوم توقّف نموده و مورد پذيرايى قرار مىگيرند و سپس به منزل آقاى حاج محمّدحسن بياتى تشريف مىبرند . ايشان پس از خروج از منزل مرحوم أنصارى به مرحوم علّامهء والد مىفرمايند : « در اين بيرونى از آثار مرحوم أنصارى چيزهاى بيشترى را توقّع داشتيم . » ( روح‌مجرّد ، ص 155 )\r\n","page_name":" 257 ","page_number":257},
  {"content":"\r\n\r\nمحروم گردانند .\r\n در تحيّر مانده‌ام كاين قوم را * چون بپوشانيد حق از چشم ما\r\nمىنداند خلق أسرار مرا * ژاژ مىدارند گفتار مرا\r\nمن چو خورشيدم درونِ نور غرق * مىندانم خويش كرد از نور فرق\r\nنيست دستورى و گرنه ريختم * گرد از درياى راز انگيختم « 1 » \r\nمرحوم حضرت آقاى حدّاد متوغّل در توحيد حضرت حقّ بودند و به‌هيچوجه از آن مقام منيع تنزّل ننموده و أبداً به غيرخدا التفات و توجّهى نداشتند . مصداق حقيقى و أتمّ\r\nمَنْ يُذَكِّركُمُ اللَهَ رُؤْيَتُهُ « 2 »\r\nبوده و مجالست با ايشان آتش توحيد را در دل مشتعل ساخته و هستى موهوم و مجازى ماسوىالله را محو و نابود مىساخت . گفتار ايشان همه از توحيد و عشق و محبّت خداوند علىّ أعلى بود .\r\nحرارت و آتش عشقى كه در وجود ايشان زبانه مىكشيد به حدّى شدّت داشت كه قابل وصف نيست . وقتى به محضر أنور ايشان مشرّف مىشديم بقدرى از محبّت حضرت پروردگار ملتهب و داغ بودند كه انسان از بيان آن عاجز است .\r\nهرگاه سخن از خدا و محبّت او به ميان مىآمد صورتشان مىدرخشيد و گل‌مىانداخت ، حتّى در اين أواخر با اينكه خيلى افتاده شده بودند ولى هنوز وقتى از عشق خدا صحبت مىشد يك وجد و سرور و نشاط خاصّى مىيافتند .\r\n\r\n\r\n","description":"","footnote":"\r\n( 1 ) . مثنوىمعنوى ، دفتر سوّم ، أبياتى منتخب از ص 259 تا ص 262 .\r\n( 2 ) . در كافى ، ج 1 ، ص 39 ، باب مجالسة العلماء و صحبتهم ، ح 3 ، از عدّه‌اى از أصحاب از أحمد بن محمّد برقى از شريف بن سابق از فضل بن أبىقُرّة از امام صادق عليه السّلام روايت مىكند كه : قال رَسولُ اللَهِ صَلَّى اللهُ عَلَيْهِ وَ ءَالِهِ وَ سَلَّمَ : قالَتِ الحَواريّونَ لِعِيسَى : يا روحَ اللَهِ مَن نُجالِسُ ؟ قالَ : مَن يُذَكِّرُكُمُ اللَهَ رُؤْيَتُهُ و يَزيدُ فى عِلْمِكُمْ مَنطِقُهُ وَ يُرَغِّبُكُم فى الأَخِرَةِ عَمَلُهُ .\r\n","page_name":" 258 ","page_number":258},
  {"content":"\r\n\r\nبه تعبير مرحوم قاضى رضوان الله تعالى عليه ، « سيّد هاشم در توحيد مانند سنّىها كه در سنّىگرى تعصّب دارند ، او در توحيد ذات حقّ متعصّب است و چنان توحيد را ذوق كرده و مسّ نموده است كه محال است چيزى بتواند در آن خلل وارد سازد . » « 1 »\r\nحضرت علّامهء والد مىفرمودند : « ولايت آقاى حدّاد عين ولايت أئمّهء طاهرين است و هيچ فرقى نمىكند . » يعنى در سيرإلىالله هر جا كه آن اوصياى إلهى رفته‌اند ايشان نيز رفته است ، گرچه در سير عرضى نسبتشان با أئمّه عليهم السّلام ، نسبت قطره به درياست .\r\nتوضيح اينكه : حضرت رسول‌أكرم صلّى الله عليه و آله وسلّم و نيز أئمّه عليهم السّلام فرموده‌اند :\r\nسَلْمانُ مِنّا أَهْلَ الْبَيْتِ ، « 2 »\r\nو معناى اين سخن اين است كه حضرت سلمان رضوان الله عليه قدم در عالم ولايت نهاده و بدان بارگاه قرب راه يافته و ولايت سلمان عين ولايت أميرالمؤمنين سلام الله عليه است و تفاوتى ندارد ، زيرا حقيقت ولايت تعدّد بردار نيست و دوتا نمىشود .\r\nصاحب مفاتيح‌الإعجاز شمس الدّين محمّدبن‌يحيى لاهيجى در شرح اين بيت از عارف شبسترى :\r\n رسد چون نقطهء آخر به أوّل * در آنجا نى ملك گنجد نه مرسل \r\nمىنويسد : « چون فناى وجود مجازى سالك سائر در وجود حقيقى حقّ حاصل شد ، نقطهء آخر كه تعيّن انسان كامل است ، به نقطهء أوّل كه أحديّت و مقام اطلاق است متّصل گردد و امتياز ربّ و مربوب مرتفع شود و غبار غيريّت به\r\n\r\n\r\n","description":"","footnote":"\r\n( 1 ) . روح‌مجرّد ، ص 13 .\r\n( 2 ) . بحارالأنوار ، ج 22 ، باب فضآئل سلمان و أبىذرّ و مقداد و عمّار رضىالله‌عنهم أجمعين ، ص 326 ، ح 28 ؛ و ص 329 ، ح 38 ؛ و ص 331 ، ح 42 ؛ و ص 343 ، ح 53 .\r\n","page_name":" 259 ","page_number":259},
  {"content":"\r\n\r\nتموّج درياى وحدت فرو نشيند و غيرحقّ مطلقاً نماند .\r\n بعد از آن گويد حقم منصوروار * تا شود بر دار شهرت او سوار \r\n تا چنين سرّ در جهان ظاهر شود * مقبل اندر جستجو ماهر شود\r\nبيند اندر ذرّه خورشيد بقا * بيند اندر قطره كلّ بحر را\r\nچون شدى بى خود هر آنچه تو كنى * ما رَمَيتَ إذ رَمَيتَ ايمنى\r\nبهر اين گفت آن رسول خوش پيام * رمز موتوا قبلَ مَوْتٍ يا كرام « 1 » \r\n« در آنجا نى ملك گنجد نه مرسل » يعنى در آن مقام اتّحاد قطره با دريا و ارتفاع غيريّت اعتبارى و نمود وهمى ، به حكم : لى مَعَ اللَهِ وَقْتٌ لا يَسَعُنى فيهِ مَلَكٌ مُقَرَّبٌ وَ لا نَبىٌّ مُرْسَلٌ نى ملك را گنجايى باشد و نه نبىّ مرسل را ؛ چه در مقام وحدت اطلاقى ، دويى محال است . فلهذا در مقام قرب حضرت محمّدى ، « محمّد » كه نبىّ مرسل است ، خود هم نمىگنجد ؛ چه مايى و اويى ، دويى است .\r\nشعر :\r\n وَ اشْهِدتُ غَيبى إذ بَدَت فَوَجَدتُنى * هُنالِكَ إيّاها بِجَلوَةِ خَلوَتى\r\nوَ طاحَ وُجودى فى شُهودى وَ بِنتُ عَن * وُجودِ شُهودى ماحيًا غَيرَ مُثبِتِ « 2 » \r\n\r\n\r\n","description":"","footnote":"\r\n( 1 ) . مثنوىمعنوىّ ، دفتر ششم ، أبياتى از ص 550 تا ص 568 .\r\n( 2 ) . ديوان ابن‌فارض ، تائيّهء كبرى ، ص 82 : « در آن زمان كه حضرت محبوب بر من تجلّى نمود ، غيب و باطن مرا بر من آشكار ساخت ، پس به واسطهء آشكارشدن و جلوه‌نمودن خلوتخانهء حقيقتم و باطن روحم ، خود را عين ذات او يافتم .\r\nوجود ظاهر من در أنوار شهودم مندكّ و فانى شد و از وجود مضاف به شهود خود نيزمفارقت كردم در حالى كه همهء مراتب وجود را محو مىنمودم و هيچ‌يك را ثابت نمىساختم . »\r\n","page_name":" 260 ","page_number":260},
  {"content":"\r\n\r\n گر به تازى گويم و گر پارسى * گوش هوشى كو كه در فهمش رسى\r\nاين تو مىگويى نه من اى مقتدا * من كُهِ طورم تو موسى وين صدا » « 1 » \r\nشاهد بر گفتار ما و تحقّق حضرت سلمان محمّدى رضوان الله تعالى عليه به مقام ولايت كلّيّهء إلهيّه ، رواياتى است كه از أهل‌بيت عليهم السّلام در بيان مناقب و فضائل سلمان وارد شده و در واقع مفسّر\r\nسَلْمانُ مِنّا أَهْل‌َالْبَيتِ\r\nمىباشد .\r\nابن‌نُباته ميگويد : از أميرالمؤمنين عليه‌السّلام دربارهء سلمان فارسى پرسيدم و گفتم : در شأن سلمان چه مىگوئيد ؟\r\nحضرت فرمود :\r\nمَا أَقولُ فى رَجُلٍ خُلِقَ مِنْ طِينَتِنا وَ رُوحُهُ مَقْرُونَةٌ بِروحِنا ، خَصَّهُ اللَهُ تَبَارَكَ وَ تَعالَى مِنَ العُلومِ بِأَوَّلِها وَ ءَاخِرِها وَ ظاهِرِها وَ بَاطِنِها وَ سِرِّها وَ عَلانِيَتِها .\r\nو لَقَدْ حَضَرْتُ رَسولَ اللَهِ صَلَّى اللَهُ عَلَيهِ وَ ءَالِهِ وَ سَلْمانُ بَيْنَ يَدَيْهِ ، فَدَخَلَ أَعْرابِىٌّ فَنَحّاهُ عَنْ مَكَانِهِ وَ جَلَسَ فيهِ ، فَغَضِبَ رَسول‌ُاللَهِ صلَّى اللَهُ عَلَيْهِ وَ ءَالِهِ وَ سَلَّمَ حَتَّى دَرَّ الْعَرَقُ بَيْنَ عَيْنَيهِ وَ احْمَرَّتا عَيْناهُ .\r\nثُمَّ قَالَ : يَا أَعْرابىُّ ! أَ تُنَحّى رَجُلًا يُحِبُّهُ اللَهُ تَبارَك‌َوَتَعالَى فى السَّمآءِ وَ يُحِبُّهُ رَسولُهُ فى الْأَرْضِ ؟ ! يَا أَعْرابىُّ ! أَتُنَحّى رَجُلًا ما حَضَرَنى جَبْرَئِيلُ إلّا أَمَرَنى عَنْ رَبّى عَزَّوَجَلَّ أَنْ أُقْرِئهُ السَّلامَ ؟ ! يا أَعْرابِىُّ ! إنَّ سَلْمانَ مِنّى ، مَنْ جَفاهُ فَقَدْ جَفانى وَ مَن ءَاذاهُ فَقَدْ ءَاذانى وَ مَنْ باعَدَهُ فَقَدْ بَاعَدَنى وَ مَنْ قَرَّبَهُ فَقَدْ قَرَّبَنى ! يَا أَعْرابىُّ ! لا تَغْلَطَنَّ فى سَلْمانَ ، فَإنَّ اللَهَ تَبارَك‌َوَتَعالَى قَدْ أَمَرنى أَنْ أُطْلِعَهُ عَلَى\r\n\r\n\r\n","description":"","footnote":"\r\n( 1 ) . مفاتيح‌الإعجاز ، ص 230 و 231 .\r\n","page_name":" 261 ","page_number":261},
  {"content":"\r\n\r\nعِلْمِ الْمَنايا وَ الْبَلايا وَ الْأَنْسَابِ وَ فَصْلِ الْخِطابِ . « 1 »\r\n« چه بگويم در مورد مردى كه از طينت ما آفريده شده و روح او به روح ما قرين گرديده‌است . خداى تعالى سينهء او را وعاء علوم و معارف ربّانيّهء خود قرارداده و او را به أوّل و آخر و ظاهر و باطن و پنهان و آشكار علوم اختصاص داده است .\r\nبه‌تحقيق در حضور رسول‌خدا صلّى الله عليه و آله بودم و سلمان در مقابل آن حضرت بود ، در اين حال مردى أعرابى وارد شد و سلمان را از جايى كه نشسته بود كنار زد و خود بجاى او نشست ! در اين حال رسول‌خدا - صلّىالله عليه‌وآله‌وسلّم - چنان خشمگين شدند كه عرق ميان دو چشم ايشان نشست و چشمان مبارك ايشان سرخ شد .\r\nسپس فرمودند : اى أعرابى ! آيا مردى را مىرانى كه محبوب خداى تبارك‌وتعالى در آسمان و محبوب رسول او در زمين است ؟ آيا مردى را از خود دور مىكنى كه هر گاه جبرئيل بر من نازل مىشد مرا از جانب حضرت پروردگار مأمور مىساخت تا به سلمان سلام حضرت حقّ را برسانم ؟ ! اى أعرابى ! سلمان از من است ، هر كس به او جفا كند به من جفا كرده و هر كس او را اذيّت و آزار دهد مرا اذيّت و آزار داده و هر كس او را از خود دور سازد مرا از خود دور ساخته و هر كس او را به خود نزديك نمايد مرا به خود نزديك نموده است . اى أعرابى ! مبادا دربارهء سلمان راه خطا به روى زيرا خداوند تبارك‌وتعالى به من امر فرموده تا سلمان را بر علم منايا و بلايا و أنساب و فصل‌الخطاب آگاه سازم . »\r\nو نيز امام صادق عليه‌السّلام فرمودند : « ايمان ده درجه دارد و سلمان در\r\n\r\n\r\n","description":"","footnote":"\r\n( 1 ) . بحارالأنوار ، ج 22 ، ص 346 .\r\n","page_name":" 262 ","page_number":262},
  {"content":"\r\n\r\nدرجه دهم بوده و واجد همه مراتب ايمان است . » « 1 »\r\nاز اين دسته روايات معلوم مىشود ولايت سلمان نيز همان ولايت أميرالمؤمنين عليه‌السّلام است . و در سير طولى هم درجه با آن حضرت مىباشد .\r\nبله ، در سير عرضى مقام و رتبهء سلمان نسبت به حضرت أميرالمؤمنين عليه‌السّلام بسيار پائين است ، ولى در سير طولى كه نهايتش فناء در ذات أحديّت است مقام يكى است و در آنجا دوئيّت متصوّر نيست .\r\nسعه و ظرفيّت سلمان أبداً و أبداً با أميرالمؤمنين سلام الله عليه قابل‌مقايسه نيست ؛ أميرالمؤمنين درياست و سلمان قطره‌اى است از دريا ، ليكن قطره‌اى كه وارد دريا شده و بدان پيوسته‌است .\r\n بيا در بحر با ما شو ، رها كن اين من و ما را * كه تا دريا نگردى تو ، ندانى عين دريا را « 2 » \r\nبه‌عبارت‌ديگر در عالم وحدت و فناء ميزى بين أميرالمؤمنين عليه‌السّلام و سلمان نيست ، زيرا آنجا خداست و بس . همهء اولياء كامل پروردگار از عالم كثرت خارج شده و اين مراتب طولى را طى مىكنند و نهايةً به لقاء خدا نائل شده و در حرم أمن الهى داخل مىگردند .\r\nولى در عالم كثرت درجات أهل ولايت متفاوت است و درجهء سلمان قابل‌مقايسه با درجهء أميرالمؤمنين عليه‌السّلام نيست كه از اين جهت در اينجا تعبير به مقام عرضى مىشود .\r\nغرض در اين مقام مقايسهء كسى غير از أهل‌بيت عليهم السّلام با ايشان نيست ، هرگز كسى با أميرالمؤمنين قابل‌مقايسه نيست ؛ ولى أئمّه عليهم السّلام\r\n\r\n\r\n","description":"","footnote":"\r\n( 1 ) . همان مصدر ، ص 341 ، ح 52 .\r\n( 2 ) . ديوان‌شمس‌مغربى ، ص 9 .\r\n","page_name":" 263 ","page_number":263},
  {"content":"\r\n\r\nدر عين اينكه فرموده‌اند : كسى با ما مقايسه نمىشود ، فرموده‌اند : شيعيان كامل ، هم‌درجهء با ما و از ما مىباشند . و اين أمر در سايهء اطاعت تامّ از ايشان و بهره‌جستن از ولايتشان متحقّق ميگردد و در اين مضمون روايات فراوانى وارد شده است .\r\nاز رسول‌خدا صلّى الله عليه و آله وسلّم روايت است كه فرمودند :\r\nنَحْنُ أَهْل‌ُبَيْتٍ لَايُقاسُ بِنا أَحَدٌ مِن عِبادِ اللَهِ ، وَ مَنْ وَالانا وَ ائْتَمَّ بِنا وَ قَبِلَ مِنّا ما أُوحِىَ إلَيْنا وَ عَلَّمْناهُ إيّاهُ وَ أَطاعَ اللَهَ فينا فَقَدْ والَى اللَهَ وَ نَحْنُ خَيْرُ الْبَرِيَّةِ وَ وَلَدُنا مِنّا وَ مِنْ أَنْفُسِنا وَ شيعَتُنا مِنّا . « 1 »\r\n« ما أهل‌بيتى هستيم كه هيچ كس از بندگان خدا با ما مقايسه نمىگردد . و هر كس ولايت ما را داشته باشد و به ما اقتدا نمايد و آنچه به ما وحى شده و ما به او آموخته‌ايم از ما بپذيرد و در پيروى از ما از خداوند اطاعت نمايد ، داخل در ولايت خداوند گرديده است . ما برگزيدگان مخلوقات خداونديم و فرزندان ما از ما و از جان ما بوده و شيعيان ما از ما مىباشند . »\r\nو أبو بصير نقل مىكند كه خدمت حضرت امام صادق عليه‌السّلام عرض كردم :\r\nجُعِلْتُ فِداكَ ! أَشيعَتُكُمْ مَعَكُمْ ؟\r\n« آيا شيعيان شما همراه و هم درجه با شما مىباشند ؟ »\r\nقالَ : نَعَم إذا هُمْ خافوا اللَهَ وَ راقَبوهُ وَاتَّقَوهُ وَ أَطاعوهُ وَاتَّقَوُا الذُّنوبَ ؛ فَإذا فَعَلوا ذَلِكَ كانوا مَعَنا فى دَرَجَتِنا . « 2 »\r\n« حضرت فرمودند : آرى ، اگر شيعيان از خداوند بترسند و او را در نظر گيرند و تقواى إلهى پيشه نموده و خداوند را اطاعت كنند و از گناهان بپرهيزند ؛ اگر چنين كنند با ما و در درجه و مرتبهء ما خواهند بود . »\r\nاز برخى رواياتى كه در فضائل شيعيان و مؤمنين حقيقى آمده‌است\r\n\r\n\r\n","description":"","footnote":"\r\n( 1 ) . بحارالأنوار ، ج 65 ، باب فضائل‌الشّيعة ، ص 45 ، ح 90 .\r\n( 2 ) . مستدرك‌الوسآئل ، ج 10 ، ص 235 ، ح 28 ؛ رجال‌كشّى ، ص 202 ، ح 356 .\r\n","page_name":" 264 ","page_number":264},
  {"content":"\r\n\r\nاستفاده مىشود مقام شيعيان خالص حتّى از أنبياء بالاتر است و در قيامت انبياء به مقام ايشان غبطه مىخورند و اين امر مؤيّد آنست كه ايشان به مقام ولايت رسيده‌اند .\r\nدر بحار از رسول‌خدا صلّى الله عليه و آله وسلّم روايت كرده است كه فرمودند :\r\nيَأْتِى يَوْمَ الْقِيَمةِ قَوْمٌ عَلَيْهِمْ ثِيابٌ مِنْ نورٍ ، عَلَى وُجوهِهِمْ نورٌ ، يُعرَفُونَ بِاثارِ السُّجودِ ، يَتَخَطَّوْنَ صَفًّا بَعْدَ صَفٍّ حَتَّى يَصيروا بَيْنَ يَدَىْ رَبِّ الْعالَمينَ ، يَغْبِطُهُمُ النَّبيُّونَ وَ الْمَلئِكَةُ وَالشُّهَدآءُ وَالصّالِحونَ . ثُمَّ قَالَ : أُولئِكَ شِيعَتُنا وَ عَلىٌّ إمامُهُم . « 1 »\r\n« در روز قيامت گروهى مىآيند كه لباسى از نور بر ايشان است و بر صورتهايشان نورى است ، آثار و نشانه‌هاى سجده در ايشان آشكار است و با آن شناخته مىگردند و صفوف را يكى پس از ديگرى پشت سر مىگذارند تا در مقابل پروردگار عالميان قرار مىگيرند . پيامبران و ملائكه و شهداء و صالحين به ايشان غبطه مىخورند . سپس حضرت فرمودند : ايشان شيعيان ما مىباشند و على امام و پيشواى ايشان است . »\r\nو برقى در محاسن در باب « شيْعَتُنا أقْرَبُ الْخَلقِ مِنَ اللَه » از امام صادق عليه‌السّلام روايت مىنمايد :\r\nشيْعَتُنا أَقرَبُ الخَلقِ مِن عَرْشِ اللَهِ يَوْمَ القِيَمَةِ بَعْدَنا . « 2 »\r\n« شيعيان ما در روز قيامت نزديكترين خلق به عرش خداوند پس از ما مىباشند . » و روايات متعدّدى قريب بدين مضمون وارداست .\r\nعلّامهء والد در كتاب شريف روح‌مجرّد در شرح اين حقيقت مىفرمايند :\r\n« در عالم ولايت تعدّد نيست ، تميّز و افتراق راه ندارد ، تعيّن و تقيّد معنى ندارد ،\r\n\r\n\r\n","description":"","footnote":"\r\n( 1 ) . بحارالأنوار ، ج 65 ، ص 68 .\r\n( 2 ) . محاسن ، ج 1 ، ص 182 ، ح 177 .\r\n","page_name":" 265 ","page_number":265},
  {"content":"\r\n\r\nدر آنجا ولايت فقط و فقط اختصاص به ذات خدا دارد ؛ هُنَا لِكَ الوَليَةُ لِلَّهِ الحَقِّ .\r\nدر اين صورت وجود رسول‌اكرم و أئمّهءطاهرين كه مبدأ أثرند ، نه با جهات تعيّن و افتراق و حدود ماهيّتى و هويّتى آنهاست ، بلكه بواسطهء أصل تحقّق معنى عبوديّت و فناء است كه از اين به ولايت تعبير ميگردد ، و عبارت ذيقيمت :\r\nأَوَّلُنا مُحَمَّدٌ وَ أَوْسَطُنا مُحَمَّدٌ وَ ءَاخِرُنا مُحَمَّدٌ وَ كُلُّنا مُحَمَّدٌ « 1 »\r\nاشاره بدين مقام است . و در آنجا هر كس به مقام فناى مطلق برسد و در حرم خدا فانى گردد و وجود مستعار و إنّيّت مجازى و عاريتى او مضمحلّ گردد ، طبعاً و قهراً داراى اين ولايت است و اختصاصى به ائمّه ندارد .\r\nدر هر زمان و مكان أفرادى مىتوانند خود را بدين مقام برسانند ؛ منتهى أوّلًا : بايد بواسطهء متابعت و پيروى از امام معصوم باشد و إلّانخواهند رسيد و ثانياً : عنوان امامت و پيشوايى براى اين ذوات معصومين سلام‌الله عليهم تا أبد باقى است ؛ زيرا آنان را خداوند پيشوا و رهبر نموده و لواى إرشاد را با مجاهدات عاليه ( اختياراً نه جبراً ) بديشان سپرده است .\r\nو اين معنا منافات ندارد با آنكه كسى ديگر بتواند به مقام معرفت خدا برسد ، و معنى\r\nمَن عَرَفَ نَفسَهُ فَقَد عَرَفَ رَبَّه « 2 »\r\nدربارهء وى تحقّق پذيرد و در حرم خدا با فنا و اضمحلال خويشتن وارد شود . در آنصورت آنجا ديگر نه او هست و نه غير او ، در حرم ذات ربوبى نه عنوان محمّد است و نه على و نه سائر امامان و نه ولىّ ديگرى مانند سلمان كه داراى أعلى درجه از عرفان بوده است . آنجا حقيقت ولايت واحده است بدون عناوين خاصّه و شكلهاى متعيّنه و نام محمّد و على و حسن و حسين تا حضرت قائم و أسماء مميّزهء ايشان مادون آن مقام\r\n\r\n\r\n","description":"","footnote":"\r\n( 1 ) . بحارالأنوار ، ج 26 ، ص 50 .\r\n( 2 ) . همان مصدر ، ج 2 ، ص 32 .\r\n","page_name":" 266 ","page_number":266},
  {"content":"\r\n\r\nاست ، در آنجا ولايت است و بس ، و حقيقت و كنه ولايت داراى معنى واحد بالصّرافه مىباشد ؛ فافهم يا حبيبى فإنّه دقيقٌ . » « 1 »\r\nمرحوم علّامه آية الله والد قدّس‌سرّه‌الشّريف به بنده خصوصى مىفرمودند : يكى از آقايانى كه دست تولّى به حضرت آقاى حدّاد رضوان الله عليه نداده بود ، در أواخر عمر كه در بستر بيمارى افتاده بود ، بنده به عيادتش رفته و گفتم : ديگر آفتاب عمر شما به لب بام رسيده ، شما ولايت آقاى حدّاد را قبول كنيد !\r\nعلّامهء والد فرمودند : من مىخواستم ايشان مؤمن ( كامل‌الإيمان ) از دنيا برود ، البتّه بعد از فوت نسبت به ايشان خوابهايى ديده شده و جاى ايشان خوب است ، در بهشت است ؛ ولى به آن مقامى كه مختصّ اولياى خداست و ما در نظر داشتيم ايشان بدان جايگاه برسند نرسيدند ! « 2 »\r\n\r\n\r\n","description":"","footnote":"\r\n( 1 ) . روح‌مجرّد ، ص 572 تا ص 574 .\r\n( 2 ) . اگرچه اين شخص از مواليان و شيعيان أميرالمؤمنين سلام الله عليه بوده است ، ولى اگر دست تولّى به مرحوم حدّاد مىداد بهرهء او از ولايت أميرالمؤمنين عليه‌السّلام به مراتب بيشتر شده و در مسير قرب خداوند پيش مىرفت . إرادت به اولياى الهى و تلمّذ و كسب فيض در محضر آنان علاوه بر استفاده از ارشادات و راهنمايى ايشان موجب استفاضه از هدايت تكوينى ايشان است و با داخل‌شدن تحت ولايت اولياء كامل پروردگار استفاضه از ولايت معصومين عليهم الصّلوة و السّلام نيز مضاعف ميگردد .\r\nعلّامهء والد رضوان الله تعالى عليه در حاشيهء رسالهءسيروسلوك علّامهء بحرالعلوم قدّس‌سرّه‌العزيز مىفرمايند : يمرافقت سالك با اوستاد عامّ نيز لازم است زيرا كه نفحات رحمانيّه از جانب رب‌ّالعزّه توسط حجاب أقرب كه همان استاد خاصّ است به توسّط قلب استاد عامّ به سالك مىرسد ، بنابراين سالك نبايد از إفاضات قلبيّهء استاد عامّ غافل بماند كه از استفاضهء معنويّات او محروم خواهد ماند . » ( رسالهءسيروسلوك منسوب به بحر العلوم ، ص 167 ، تعلقيهء 137 ) -\r\n","page_name":" 267 ","page_number":267},
  {"content":"\r\n\r\nاين حكايت و كلام حضرت علّامهء والد پرده از عظمت مقام حضرت آقاى حدّاد برمىدارد كه اگر آن آقا در روزهاى واپسين از عمر ، خود را در زير چتر و هيمنهء ولايت آقاى حدّاد مىبرد ، به مقتضاى قاعدهء لحوق مواليان به أولياء كه به نعمت ولايت كلّيّهء إلهيّه متنعّم هستند ، در جوار قرب حضرت رب‌ّالعزّة از مرافقت و معيّت با أهل ولايت بهره‌مند مىشد .\r\nاما افسوس با اينكه حضرت آقاى حدّاد ، بىدريغ سالكان راه خدا را به خود راه داده و به نحو أحسن از آنان پذيرايى مىنمود و اشاره به سينهء مبارك خود نموده و ميفرمود : اينجا را محطّ و بارانداز خود قراردهيد كه من باركش مىباشم ! امّا أفراد به بهانه‌هاى واهى و يا مصالح پندارى و يا احتياطهاى بى جا خود را از اين درياى عظيم توحيد و طهارت و تقوى و بركات آن محروم مىساختند .\r\nچقدر زيبا و لطيف عارف رومى در مثنوىمعنوىّ حال اين اولياى الهى را كه خداوند واحد قهّار ، غيرت ورزيده و آنان را در حصن حصين و حجاب عزّت خود پنهان ساخته ، و بر دلهاى أبناء زمان كه بر درِ أرباب بى مروّت دنيا گرد آمده و بدان دل سپرده‌اند مُهر قهر زده و لاجرم خلائق از علوم و معارف ربّانيّه و فيوضات معنويّهء آنان محروم مانده‌اند ، با زبان تمثيل در ضمن أبياتى بيان مىكند .\r\n\r\n\r\n","description":"","footnote":"\r\n- علاوه بر اين ، حقيقت ولايت همانطور كه گذشت ، يك حقيقت بيش نيست و معرفت حقيقت يكى از أوليا ملازم معرفت حقيقت همه است و هر كس به هر يك از أولياى خدا نزديك شود ، به همه نزديك شده است و هر كس ولىّ خدائى را بشناسد و از او دور شود ، به همان مقدار از حقيقت ولايت و از همهء أولياى إلهى دور شده است و اين شخص نيز مرحوم حضرت آقاى حدّاد را مىشناخت ، ولى به جهاتى از بركات وجود ايشان محروم ماند و بهره‌اش ناتمام گشت .\r\n","page_name":" 268 ","page_number":268},
  {"content":"\r\n\r\n باز هر يك مرد شد شكل درخت * چشم از سبزىّ ايشان نيكبخت \r\n ز انبُهىّ برگ پيدا نيست شاخ * برگ هم گم گشته از ميوهء فراخ\r\nهر درختى شاخ بر سدره زده * سدره چبود ؟ از خلا بيرون شده\r\nميوه‌اى كه بر شكافيدى عيان * همچو آب از ميوه جستى نور آن\r\nاين عجب‌تر كه بر ايشان مىگذشت * صد هزاران خلق از صحرا و دشت\r\nز آرزوى سايه جان مىباختند * از گليمى سايه‌بان مىساختند\r\nسايهء آن را نمىديدند هيچ * صد تُفو بر ديده‌هاى پيچ پيچ\r\nختم كرده قهر حق بر ديده‌ها * كه نبيند ماه را ، بيند سها\r\nذرّه‌اى را بيند و خورشيد نى * ليك از لطف و كرم نوميد نى\r\nكاروان‌ها بى نوا وين ميوه‌ها * پخته مىريزد ، چه سحراست اى خدا ؟\r\nسيب پوسيده همى چيدند خلق * درهم افتاده به يغما خشك حلق \r\n\r\n","description":"","footnote":"","page_name":" 269 ","page_number":269},
  {"content":"\r\n\r\n گفته هر برگ و شكوفهء آن غصون * دم‌به‌دم يا ليتَ قومى يَعلَمون\r\nبانگ مىآمد ز سوى هر درخت * سوى ما آييد ، خلقِ شور بخت !\r\nبانگ مىآمد ز غيرت بر شجر * چشمشان بستيم ، كلّا لا وَزَر\r\nگر كسى مىگفتشان كين سو دويد * تا از اين أشجار مُستسعد شويد\r\nجمله مىگفتند : كين مسكين مست * از قضاءالله ديوانه شده‌است\r\nاو عجب مىماند : يارب ! حال چيست ؟ * خلق را اين پردهء إضلال چيست ؟\r\nخلق گوناگون با صد رأى و عقل * يك قدم اين سو نمىآرند نقل !\r\nعاقلان و زيركان‌شان از نفاق * گشته منكر وين چنين ياغى و عاق « 1 » \r\nبارى ، مقام ولايت و اندكاك و فناء در توحيد ، مرحوم حدّاد را بدانجا رسانده بود كه مرحوم علّامهء والد مىفرمودند : آقاى حدّاد دروس رسمى را فقط تا سيوطى خوانده بودند ، اما در دقيقترين نكات عرفانى و مسائل غامض توحيدى از شيخ‌العرفاء محيىالدّين ابن‌عربى اشكال مىگرفتند .\r\nاين مقام بلند و حالات توحيدى قوىّ و معارف عميق إلهيّه سبب شد كه\r\n\r\n\r\n","description":"","footnote":"\r\n( 1 ) . مثنوىمعنوى ، دفتر سوّم ، ص 252 .\r\n","page_name":" 270 ","page_number":270},
  {"content":"\r\n\r\nحضرت علّامهء والد از آن زمان كه با ايشان آشنا شدند ، به طور كامل عاشق و واله و دلباختهء اين رجل الهى و انسان كامل شدند .\r\nشدّت محبّت و شوق ايشان نسبت به حضرت آقاى حاج سيّد هاشم حدّاد رضوان الله تعالى عليهما به حدّى بود كه گاهى مىفرمودند : من اگر خدمت آقاى حدّاد نروم و ايشان را نبينم از دنيا مىروم . ( يعنى فراق ايشان آنچنان سخت و مولم است كه تاب و تحمّل دورى ايشان را ندارم . )\r\nو البتّه بايد دانست كه منشأ و حقيقت اين عشق همان عشق خداوند است ؛ اولياء خدا به هيچ موجودى نظر و محبّت استقلالى ندارند ، و از آنجا كه مرحوم حدّاد و همينطور سائر أساتيدشان سراپا عشق و محبّت خدا بودند ، عشق حضرت والد به خداوند علىّ أعلى در مورد أساتيدشان نيز تجلّى ميكرد و نسبت به ايشان نيز شور و عشق داشتند . و اين معنا نسبت به حضرت آقاى حدّاد به نحو أكمل و أوفى بود .\r\nحال ايشان نسبت به مرحوم حدّاد به گونه‌اى بود كه در محيط خانه نيز كاملًا منعكس مىشد . ما ( فرزندان ايشان ) و خانم والده ، همه حضرت آقاى حدّاد را به عنوان يك انسان مقدّس و مهذّب و دور از هوى و و اصل به مقام فناء و محض عدالت و طهارت و محبّ و عاشق خالص خداوند مىدانستيم و اگرچه ايشان غالباً دراين‌باره براى ما صحبتى نمىكردند ، ولى ما خودبه‌خود نسبت به آقاى حدّاد عشق و علاقه داشتيم .\r\nاين عشق و علاقه بود تا اينكه حدود دوازده ، سيزده سالگى كه حقير طلبه شده و در سلك شاگردان مكتب أهل‌بيت عليهم السّلام در آمدم و در خدمت حضرت علّامهء والد به شوق زيارت و استفاضه از لمعات و أنوار ولايت حضرت أبى عبد الله الحسين عليه‌السّلام و طواف به دور آن بارگاه كبريايى به كربلاى معلّى مشرّف شديم . مدّت إقامت ما در كربلاى معلّى ، حدود يك ماه به طول\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nانجاميد و آنجا براى أوّلين‌بار توفيق زيارت حضرت آقاى حدّاد نصيب شد .\r\nدر همين سفر بود كه علّامهء والد براى حقير صحبت كرده و فرمودند :\r\nايشان از بزرگان أهل معرفت هستند ، شما از ايشان استفاده كنيد . و خلاصه ما را با نام و معناى سلوك آشنا كردند ؛ و حضرت آقاى حدّاد با كمال ملاطفت و آغوش باز از ما دستگيرى نموده و از ايشان دستور گرفتيم .\r\nآن محبّت و علاقهء سابق تبديل به عشق و سوز و گداز خاصّى شد ، بگونه‌اىكه در دوران تحصيل در حوزه دائماً براى ايشان ، يكى پس از ديگرى نامه مىنوشتم ، آن هم نامه‌هاى محبّت‌آميز و سوزناك و مملوّ از أشعارى كه بيان حال عشق و فراق بود و با آن مكتوب‌ها قلب مجروح خود را تسلّى و تسكين مىدادم و چون نمىتوانستم براى ايشان ارسال كنم هميشه درون ميز تحرير پر از نامه بود .\r\n نَعَم ، بِالصَّبا قَلبى صَبا لِأحِبَّتى * فَيا حَبَّذا ذاكَ الشَّذا حينَ هَبَّتِ ( 1 )\r\nسَرَت فأسرَّت لِلْفؤادِ ، غُدَيَّةً * أحاديثَ جيرانِ العُذيبِ فَسَرَّتِ ( 2 )\r\nوَ لَو لَم يَزُرنى طَيفُها نحوَ مَضجَعى * قَضيتُ و لَم أسطع أراها بمُقلَتى ( 3 )\r\nوَ كُنتُ أرى أنَّ التَّعشُّقَ مِنحَةٌ * لِقَلبى ، فَما إن كانَ إلّا لَمِحنَتى ( 4 )\r\nمُنَعَّمَةٌ أحشاىَ كانت قُبيل‌َما * دَعَتها لِتَشقَى بِالغَرامِ فَلَبَّتِ ( 5 )\r\nفَلا عادَ لى ذاكَ النَّعيمُ وَ لا أَرَى * مِنَ العَيشِ إلّاأن أعيشَ بِشِقوَتى ( 6 ) \r\n\r\n","description":"","footnote":"","page_name":" 272 ","page_number":272},
  {"content":"\r\n\r\n ألا فى سَبيلِ الحُبِّ حالى و ما عَسى * بِكُم أن الاقى لَو دَرَيتمُ أحِبَّتى ( 7 ) \r\n أخَذتُم فُؤادى وَ هُو بَعضى فَما الَّذى * يَضُرُّكُمُ أن تُتْبِعوهُ بِجُملَتى ( 8 )\r\nوَجَدتُ بِكُم وَجدًا ، قُوَى كُلِّ عاشقٍ * لَوِ احتَمَلت مِن عِبْئِهِ البَعضَ كَلَّتِ ( 9 ) « 1 » \r\n1 . آرى ، به واسطهء نسيم خوش صبا كه با خود رائحهء جانفزاى دوستان مرا به ارمغان مىآورد ، قلب من بسوى آنان مشتاق شد . وه ! چه خوش‌است آن نفخهء دل‌انگيز زمانى كه از مهبّ خود به وزش در آيد .\r\n2 . نسيم صبا شبانگاهان از نزد دوستان من به وزش درآمد و صبحگاهان احاديث آنان را كه مجاوران عذيب هستند ، پنهانى براى قلب من بيان نمود و مرا مسرور و شادمان ساخت .\r\n3 . شب هنگام اگر طيف خيال او در خواب به ديدار من نيايد ، از درد هجران خواهم مرد ؛ چرا كه رؤيت و ديدار او با چشم در بيدارى براى من ميسور نمىباشد .\r\n4 . پيش از اين مىپنداشتم كه مهرورزى عطايى است براى قلب من ، أمّا جز محنت و رنج و بلا چيز ديگرى نبود .\r\n5 . قبل از آنكه محبوبهء من ، سراپردهء دل را به عشق و محبّت خود بخواند تا او را مبتلا سازد ، دل من در آسايش و تلذّذ بسر مىبرد ، تا اينكه با اجابت محبوبه ، خود را گرفتار غم و اندوه و سختىهاى راه عشق نمود .\r\n6 . ديگر آن فراغ‌خاطر و خوشى بسوى من باز نگشت و اميدى به اين\r\n\r\n\r\n","description":"","footnote":"\r\n( 1 ) . ديوان ابن‌فارض ، أبياتى منتخب از تائيّهء صغرى ، ص 45 تا 50 .\r\n","page_name":" 273 ","page_number":273},
  {"content":"\r\n\r\nزندگانى ندارم مگر اينكه با غم و اندوه و هجران سر كنم .\r\n7 . اى دوستان من ! اين حال زار من و بلايايى كه چه بسا از فراق شما به من برسد ، همه مصيبتهايى است كه در طريق عشق ورزى با شما بر من وارد مىشود و اگر شما حال مرا مىدانستيد ، هر آينه بر من ترحّم نموده و دل مىسوزانديد .\r\n8 . دل مرا كه پاره‌اى از وجود من بود به يغما برديد ، چه ضررى براى شما دارد اگر همهء وجود مرا ببريد ؟\r\n9 . چنان وجد و عشقى به شما يافتم كه اگر تمام محبّين با نيروى خود بعضى از سنگينى آن را بخواهند تحمّل كنند ، عاجز مىمانند .\r\nبارى حضرت علّامهء والد فانى در مرحوم حدّاد بودند و به همين جهت ايشان حقيقةً باب مرحوم حدّاد بودند . هر كس مىخواست خدمت آقاى حدّاد برسد اگر علّامهء والد قلباً و باطناً ، نه ظاهراً ، اجازه مىدادند ، بدان فرات توحيد راه يافته و از زلال گواراى آن بهره‌مند مىشد ، و اگر اجازه نمىدادند هر چه تلاش ميكرد راه به جائى نمىبرد .\r\nحضرت علّامهء والد و حضرت آقاى حدّاد فرقدان آسمان توحيد و معرفت بودند ، فلذا هر حالى مرحوم حدّاد داشتند ايشان نيز آن حال و درجه را گرفته و همان برايشان منطبق مىشد و همان سير و حركتى كه مرحوم حدّاد داشتند ايشان نيز بطور موازى و مساوى همراه ايشان داشتند و قدم‌به‌قدم با ايشان جلو مىرفتند .\r\nاز زمانى كه حقير مرحوم حدّاد را شناختم و از ارتباط علّامهء والد با ايشان مطّلع شدم ، ارتباط ايشان با يكديگر به نحو رفاقت و دوستى بود ، نه استاد و شاگردى ، و در مسير حركت بسوى خدا با هم و در عرض هم سير كرده و ظهور حالات هر مرحله در اين دو بزرگوار تقريباً مقارن بود .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nرابطهء استاد و شاگردى رابطهء خاصّىاست ، استاد همواره در رتبهء ما فوق شاگرد بوده و بر او سيطره و احاطه دارد و شاگرد هميشه در رتبهء مادون است و دائماً از نفس استاد استفاضه كرده و بهره مىبرد . گرچه استاد نيز گاهى از نفوس شاگردان استفاده مىكند ، مثل مجلس ذكرى كه چند شاگرد با استاد خود در آن به عشق خدا گرد هم آمده باشند ، در چنين مجلسى استاد نيز از آن توجّه خاصّى كه به واسطهء جمعيّت قلوب حاصل شده بهره مىبرد و در آن مجلس هر كس به قدر سعه و ظرفيّت خود استفاده مىكند ؛ استاد به ميزان خود و شاگرد نيز به ميزان و مقدار خود . ولى اين گونه استفاده‌ها محدود است و چنين نيست كه از نفس شاگرد به استاد چيزى إفاضه شود بلكه هميشه إفاضه از نفس استاد به شاگرد است .\r\nاما در باب رفاقت استفاده‌ها دوطرفه بوده و دو رفيق با هم سير مىكنند ، گرچه يكى از ايشان كمى جلوتر باشد و يا تندتر برود و يا زودتر راه را آغاز كرده باشد . دو رفيق از يكديگر دستگيرى باطنى كرده و به هم مدد مىرسانند و نقائص هم را جبران مىكنند و خلاصه بار يكديگر را مىكشند و در طريق وصول به مطلوب يكديگر را يارى و اعانت مىكنند .\r\nاز آثار مترتّب بر رفاقت و مؤاخاة فىالله ، استفاده از أنوار ملكوتى أعمال عبادى إخوان صدق از يكديگر و سهيم‌بودن در عطاياى ربّانى حضرت حقّ مىباشد ، به نحوى كه رفقاى طريق در مسير تقرّب به حضرت پروردگار از نور يكديگر بهره برده و متنعّم مىشوند ؛ چنان كه از امام صادق عليه‌السّلام روايت شده است كه :\r\nالْمُؤمِنُ بَرَكَةٌ عَلَى الْمُؤْمِنِ « 1 » .\r\nفلذا علّامهء والد رضوان الله تعالى عليه مىفرمودند : رفقا در ليالى قدر براى عبادت و مناجات و راز و نياز به درگاه حضرت قاضىالحاجات دور هم جمع شوند و به عبادت مشغول گردند تا اگر عدّه‌اى از اينها خسته شده و دست از\r\n\r\n\r\n","description":"","footnote":"\r\n( 1 ) . بحارالأنوار ، ج 71 ، ص 311 ، ح 67 .\r\n","page_name":" 275 ","page_number":275},
  {"content":"\r\n\r\nعبادت كشيدند ، از نور صلاة و قراءت قرآن و دعاى ديگر رفقا به آنان برسد ؛ و نيز وقتى اينها خسته شدند و به استراحت پرداختند ، از نور و ثواب ديگران كه به عبادت مشغولند متمتّع شوند ؛ و به بركت اين اجتماع همگى در همهء شب استفاده برند .\r\nهمشيه مىفرمودند : در راه خدا كشكولها يكى است ، همه هر چه كسب كرده و بدست مىآورند در يك كشكول ريخته و با هم استفاده مىكنند . هر يك از رفقاى سلوكى كه چيزى تحصيل كند أثرش به ديگران نيز مىرسد . و گاهى مثال زده و مىفرمودند : رفقاء سالك در راه خدا مثل چند اسب يك درشكه هستند ؛ وقتى اسبها هم جهت و هم‌مسير باشند سير همه سرعت پيدا مىكند ، گرچه ممكن است يكى از ديگران ضعيف‌تر نيز باشد .\r\nبه جهت همين تأثير بسزاى اتّحاد قلوب در تحصيل مقصود و نيز تأثير مصاحبت در تكامل معنوى است كه سيّدالعارفين أميرالمؤمنين علىبن أبىطالب عليه أفضل صلوات المصلّين مىفرمايند :\r\nجُمِعَ خَيْرُ الدُّنْيا وَ الأَخِرَةِ فى كِتْمانِ السِّرِّ وَ مُصادَقَةِ الأخْيارِ وَ جُمِعَ الشَّرُّ فىالإذاعَةِ وَ مُؤاخاةِ الْأَشرارِ . « 1 »\r\n« تمام مراتب خير و سعادت دنيا و آخرت در كتمان سرّ و دوستى و رفاقت با أخيار گرد آمده ، و تمام مراتب شرّ و شقاوت در افشاى سرّ و مؤاخات و دوستى با اشرار جمع شده‌است . »\r\n يا غياثَ المُستَغيثينَ اهدِنا * لا افتِخارَ بِالعُلومِ و الغِنَى\r\nلاتُزِغ قَلبًا هَدَيتَ بِالكَرَم * وَاصرِفِ السُوءَ الَّذى خَطَّ القَلَم \r\n\r\n\r\n","description":"","footnote":"\r\n( 1 ) . الاختصاص ، ص 218 ؛ و بحارالأنوار ، ج 71 ، ص 178 ، ح 17 .\r\n","page_name":" 276 ","page_number":276},
  {"content":"\r\n\r\n بگذران از جان ما سوءالقضاء * وامَبُر ما را ز اخوان صفا\r\nتلخ‌تر از فرقت تو هيچ نيست * بىپناهت غير پيچاپيچ نيست « 1 » \r\nو نيز ترجمان‌الأسرار خواجه حافظ عليه الرّحمة ميفرمايد :\r\n دريغ و درد كه تا اين زمان ندانستم * كه كيمياى سعادت رفيق بود رفيق « 2 » \r\nيعنى رفيق ، معدّ و معين براى صعود به درجات قرب بوده و كيميايى است كه در أثر صحبت به تدريج مس وجود را مبدّل به زر ساخته و آدمى را به سعادت و سرمنزل مقصود مىرساند و بىبهره‌بودن از چنين رفيقى موجب حرمان از آثار رفاقت و مصاحبت با او مىشود و افسوس و حسرت سختى را درپى خواهدداشت .\r\nرفيق حتّى اگر در رتبه‌اى پائين‌تر نيز باشد ممكن است رفيقش را مدد كند كه نمونهء آن جريان علّامهء والد با مرحوم حاج عبدالزّهراء گرعاوى است كه خود ايشان در معادشناسى بدان اشاره فرموده‌اند « 3 » ، و حتّى ممكن است يكى از دو\r\n\r\n\r\n","description":"","footnote":"\r\n( 1 ) . مثنوىمعنوى ، دفتر أوّل ، ص 101 .\r\n( 2 ) . ديوان‌حافظ ، ص 135 ، غزل 305 .\r\n( 3 ) . در معادشناسى ، ج 7 ، ص 116 تا 119 آورده‌اند : « دوستى داشتم به نام حاج عبدالزّهراء گرعاوى نجفى ، از اهالى اطراف نجف اشرف ، از قبيله گرعاوى و از معيدىهاى آنجا و ليكن از طفوليّت در نجف اشرف بوده است ، مردى بود بسيار باهوش و سريع‌الانتقال و تندذهن و درعين‌حال متديّن و عاشق حضرت أبا عبد الله الحسين عليه‌السّلام ، داراى حال بكاء و گريه‌هاى طولانى و شوريده ، و بدين‌جهت از مكاشفات صوريّه و مثاليّه نيز برخوردار بود .\r\nشغلش در بغداد و منزلش در كاظمين عليهماالسّلام ، و خود نيز داراى ماشين سوارى بود ، و خودش راننده آن بود و شبهاى جمعه براى زيارت به كربلا مشرّف مىشد ، و غالباً براى صلهء أرحام و زيارت قبر مطهّر حضرت أميرالمؤمنين عليه‌السّلام به نجف‌اشرف مىآمد . -\r\n","page_name":" 277 ","page_number":277},
  {"content":"\r\n\r\n\r\n\r\n","description":"","footnote":"\r\n- سابقهء آشنايى و دوستى من با ايشان بيست‌وسه سال است ، و يك‌سال است كه به رحمت خداوند رفته است ، خدايش رحمت كند .\r\nدر أوائل آشنائى حقير با ايشان بود كه در أوائل تابستان بنده با تمام عيالات و دو فرزند عازم زيارت دوره شديم ، و چند روزه به سامرّاء مشرّف شده و سپس به كاظمين آمديم . در اين وقت آقاى حاج عبدالزّهراء با ماشين خود براى زيارت به نجف رفته بود و در كاظمين نبود .\r\nفرداى آن روز آفتاب طلوع كرده بود كه حسب‌العاده به حرم مطهّر كاظمين مشرّف شديم و در مراجعت از حرم ، طفل أكبر اينجانب كه در آن وقت چهارسال داشت ، چون چشمش در راه به خيار نوبر افتاد طلب كرد و گريه كرد ؛ و اتّفاقاً چون قدرى حالت اسهال و تردّد داشت و براى او خوب نبود ، ما از خريدن امتناع كرديم ، و او هم اصرار داشت تا بالأخره من اعتنايى به گريهء او ننمودم و روى دست او زدم و از مقابل خيارها گذشتيم .\r\nنزديك غروب آفتاب بود كه يكى از دوستان كربلائى ما به مسافرخانه آمد و گفت : حاج عبدالزّهراء امروز از زيارت نجف‌أشرف مراجعت كرده است ! مىآئى به ديدنش برويم و نماز را هم همانجا بخوانيم ؟\r\nمن گفتم : ضررى ندارد ! لذا با هم از مسافرخانه حركت كرديم و تا منزل او كه در آن وقت در خارج كاظمين و متّصل به آن و از نواحى جديدالإحداث است ، قدرى راه بود ، پياده روان شديم .\r\nدر راه من ديدم جماعتى گِرد آمده‌اند و مشغول تماشاى چيزى هستند . از همراهم پرسيدم : اين چيست كه تماشا مىكنند ؟ !\r\nگفت : تلويزيون است ، تازه در كاظمين آورده‌اند و مردم براى تماشا جمع شده‌اند . من از دور نگاه كردم ديدم عكس‌ها و صورت‌هاى متحرّكى بر روى صفحه مىگذرد . بسيار در شگفت آمدم كه خدايا صنعت بشر به كجا كشيده‌است كه صدا و سيماى افرادى را از راه دور مىآورد و در همان لحظه در مقابل ديدگان قرار مىدهد ، و اين حديث نفسى بود كه با خود كردم . -\r\n","page_name":" 278 ","page_number":278},
  {"content":"\r\n\r\nرفيق بر أساس آگاهى بيشتر در طىّ طريق أذكارى را به ديگرى سفارش نمايد .\r\n\r\n\r\n","description":"","footnote":"\r\n- بارى گذشتيم و به منزل او رسيديم . چون وارد شديم ، ديديم سجّادهء خود را پهلوى حديقه‌اش ( باغچه ) انداخته و مشغول نماز است و ما نيز نماز را خوانديم و پس از اتمام نماز و أحوالپرسى و تعارفات عادى گفت : حقّ با باطل مخلوط نمىشود و بالأخره حقّ به كنارى و باطل نيز به كنارى مىرود ! گفتم : صحيح است !\r\nگفت : حقّ و باطل ، مانند روغن و آب هستند ، اگر آنها را به روى هم بريزى و تكان هم بدهى ، باز روغن در رو و آب در زير مىايستند ! گفتم : همينطور است !\r\nگفت : سيّد محمّدحسين ! مىدانى كه انسان به تمام مقامات و مناصب با نقشه و تدبير و مكر ميتواند برسد ؛ تاجر شود ، مالدار شود ، عالم و مرجع شود ، سلطان و رئيس‌جمهور شود ، ولى راه خدا نقشه و حيله‌بردار نيست ! گفتم : آرى همينطور است !\r\nگفت : من امروز صبح از نجف خارج شدم و با سيّاره ( ماشين ) بسوى كاظمين مىآمدم . ناگاه ديدم كه ممكن است انسان در طبقهء دهم از يك عمارتى باشد و بواسطه مختصر غفلتى ، يك‌مرتبه به طبقهء پائين سقوط كند !\r\nمن فهميدم كه اين همه گفتارها و سؤالها و خطابها به جهت اينست كه به من بفهماند : زدن روى دست طفل كه خيار مىخواسته است صحيح نيست و طفل را بايد با صبر و تحمّل آرام كرد . و او در همان وقتى كه ما از نزد خيارفروش عبور مىكرديم ، در ماشين خود نشسته و در بيابان حلّه به‌سوى بغداد در حركت است ؛ از حال ما و كيفيّت درخواست بچّه و ضرب ما مطّلع بوده ، ولى نمىخواهد صريحاً بگويد كه تو چنين كرده‌اى ! در اين حال بدون اختيار در درون خود ، با او گفتم : وَاللهِ لَقِصَّتُكَ أعْجَبُ . سوگند به خدا كه داستان تو و ديدن تو در بيابان نجف ، كارى را كه من از فاصلهء قريب به يك‌صد كيلومتر از دور انجام داده‌ام ، از داستان تلويزيون كه براى من عجب‌آور بود ؛ شگفت انگيزتر است . »\r\nدر اينجا گرچه مرتبه و مقام علّامهء والد مسلّماً از مرحوم حاجّ عبدالزّهراء بالاتر بوده‌است ، ولى حاجّ عبدالزّهراء مطلبى را به علّامهء والد منتقل كرده‌اند و ايشان متذكّر مىشوند ؛ دقيقاً مانند دو رفيق كه يكى در صورت ديگرى نقصى را مشاهده مىكند كه او خود مطّلع نيست و به او تذكّر مىدهد و لزومى ندارد كسى كه تذكّر مىدهد ، برتر باشد .\r\n","page_name":" 279 ","page_number":279},
  {"content":"\r\n\r\nتفاضل بين دو رفيق كه در راه خدا ممدّ هم هستند ممكن است از جهات مختلفى باشد ؛ گاهى يكى از آن دو ، راه را زودتر آغاز كرده و مسير بيشترى طى نموده‌است و از اين جهت جلوتراست ، ولى رفيق ديگر بالقوّة و الاستعداد از او قوىتر است ؛ يعنى گر چه از جهت مقدار سير عقب‌تر است ولى به لحاظ استعداد و قابليّت برتراست .\r\nعلّامهء والد گاهى تشبيه مىفرمودند كه برخى از أولياى خدا مانند يك ماشين كوچكند و برخى مانند اتوبوس و برخى همچون يك قطار ؛ يعنى همانطور كه سرعت سيرها متفاوت‌است و نيز برخى زودتر از ديگران راه را آغاز مىنمايند ، سعه و ظرفيّتها نيز متفاوت‌است . حتّى برخى ممكن‌است به مقصد نيز برسند ولى ظرف وجودشان همان ماشين كوچكى باشد كه از آغاز بوده است و برخى ممكن‌است در ميان راه باشند ولى سعهء ايشان همچون اتوبوس يا قطار باشد كه بعد از كمال مىتوانند عدّه زيادى را در خود جاى داده و به سوى خداوند سوق دهند .\r\nدر كتاب شريف روح‌مجرّد مىفرمايند : « عرفاى عاليقدر كه به مقام فناءفىالله رسيده‌اند ، پس از اين مقام در مقام بقاءبالله ، تابع ظروف و أعيان ثابتهء خود مىباشند ، بعضى از آنها بسيار نورانى و وسيع‌اند و بعضى ديگر در مراحل و درجات مختلف . و بطور كلّى هر يك از آنها داراى نورى مخصوص به خود ، و إحاطه‌اى مختصّ به خويشتن مىباشند و بعضى از آنها نور و سعهء وجوديشان أندك است . » « 1 »\r\nعلىأىّحال رابطهء ظاهرى و واقعى علّامهء والد با مرحوم حدّاد رابطهء رفاقت بود ؛ يعنى با هم يكى بودند ، يك روح در دو بدن . همانطور كه\r\n\r\n\r\n","description":"","footnote":"\r\n( 1 ) . روح‌مجرّد ، ص 352 .\r\n","page_name":" 280 ","page_number":280},
  {"content":"\r\n\r\nحضرت آقا به مرحوم حدّاد عشق داشتند ، ايشان نيز به آقا عشق داشتند و صحبت و گفتگويشان و مجالس انسشان ، استاد و شاگردى نبود ، مجلس انس دو رفيق با يكديگر بود . و در عين اينكه تكريم و احترام بين اين دو بزرگوار برقرار بود ، ولى در كمال انس مانند دو برادر با هم مصاحبت داشته و هر دو از هم استفاده مىنمودند ؛ و بر اين حقيقت شواهد و قرائن ، بسياراست .\r\nحضرت علّامهء والد ، پيراهنى از مرحوم حدّاد داشتند كه آن را به عنوان تيمّن و تبرّك نگهدارى مىنمودند و نيز تكّه‌اى از عمامهء سبز ايشان داشتند كه برايشان بسيار محترم بود ، هنگاميكه حضرت آقا قسمتى از عمامهء ايشان را طلب مىكنند مرحوم حدّاد مىفرمايند : براى چه مىخواهيد ؟ حضرت علّامه در پاسخ مىگويند : « با هر تار آن مرده‌اى را زنده مىكنيم . » و واقعاً هم همينطور بود . « 1 »\r\nنظير همين برخورد را مرحوم حدّاد نيز با ايشان داشتند . يك بار حقير در بيرونى منزل آقاى حدّاد خدمت علّامهء والد بودم و آقاى حدّاد در منزل نبودند .\r\nايشان مشغول اصلاح مو و محاسن بودند و بنده كمك مىكردم . وقتى حضرت آقاى حدّاد تشريف آوردند ما هنوز مشغول بوديم ، بعد از اينكه كار تمام شد و قبل از اينكه موها جمع شود ، ناگهان آقاى حدّاد موها را مشت كرده و در كيسه‌اى گذاشتند و آن كسيه را درون گنجه‌شان مخفى كرده و در گنجه را نيز قفل نمودند .\r\n\r\n\r\n","description":"","footnote":"\r\n( 1 ) . عمامه و جامهء علّامهء والد نيز همينطور بود . خانم جابر ( أهل‌بيت مرحوم شهيد دكتر چمران ) أيّدها الله ، براى حقير نقل مىكردند كه : « مرحوم علّامه قسمتى از عمامهء خود را به بنده مرحمت نمودند ، و من مقدار كمى از مرحمتى حضرت آقا را به خانمى كه ساليان سال بچّه‌دار نمىشد و علاقهء شديد به فرزند داشت ، دادم ، به بركت آن تكّه از عمامه ، آن خانم خيلى زود صاحب فرزند شد . » و أمثال اين قضايا مكرّر اتفاق افتاده‌است .\r\n","page_name":" 281 ","page_number":281},
  {"content":"\r\n\r\nدر اين‌حال حضرت آقا رو كردند به بنده و فرمودند : ببين آقا چكار مىكنند ؟ مرادشان اين بود كه ما كسى نيستيم كه آقاى حدّاد با اين مقام ، به اين نحو رفتار مىكنند . « 1 »\r\nاين نوع رفتار نتيجهء رابطهء انس و رفاقت است و گرنه استاد موى سر شاگرد را به‌عنوان تبرّك و تيمّن جمع نمىكند .\r\nحضرت علّامهء والد يك بار به مناسبت مىفرمودند : من هر وقت خدمت آقاى حدّاد مىرسم ايشان مىفرمايند : شاگردان شما چطورند ؟ عرض مىكنم :\r\nآقا اين افراد شاگردان شما هستند .\r\nبيش از سىسال پيش حقير خدمت ايشان عرض كردم : آيا شما ، شاگرد آقاى حدّاد هستيد ؟ فرمودند : خير ، ما با ايشان رفاقت داريم و آقاى حدّاد مرا رفيق خودشان مىدانند .\r\n\r\n\r\n","description":"","footnote":"\r\n( 1 ) . علّامهء مجلسى ( ره ) در كتاب بحارالأنوار ، ج 17 ، باب 14 : ءَادابُ العِشرَةِ مَعَه صَلَّى اللَهُ عَلَيْهِ وَ آلِهِ وَ سَلَّمَ وَ تَفخيمه و تَوقيرِهِ فى حياتِه و بَعدَ وَفاتِهِ صَلَّى اللَهُ عَليهِ وَ ءَالِهِ وَ سَلَّمَ ، ص 32 ، ح 14 ميفرمايد : و قالَ القاضى فى الشّفآءِ فى ذِكرِ عادَةِ الصَّحابَةِ فى توقيرِه صلّىاللهُ عَلَيه‌ِوَءَالِه‌ِوسَلَّم قال : رَوَى اسامَةُ بنُ شريكٍ ، أتَيتُ النَّبىَّ صَلَّى اللَهُ عَلَيهِ وَ ءَالِهِ وَ سَلَّمَ وَ أصحابُهُ حَولَهُ كَأنَّما على رُؤوسِهِمُ الطَّيرُ .\r\nو قال عُروةُ بن مَسعودٍ حينَ وَجَّهَتهُ قُريشٌ عامَ القضيّةِ إلَى رَسولِ ال لَهِ صَلَّى اللهُ عَلَيهِ وَ ءَالِهِ وَ سَلَّمَ وَ رَأَى مِن تَعظيمِ أصحابِهِ لَهُ ، وَ أَنَّهُ لا يَتَوَضَّأُ إلّاابْتَدروا وَضَوءَهُ وَ كادوا يَقتُلونَ عَلَيهِ ، و لا يَبصُقُ بُصاقًا وَ لا نُخامَةً إلا تَلَقَّوها بأكُفِّيهِم فَدَلَكوا بِها وُجوهَهُم و أَجسادَهُم ، و لا تَسقُطُ مِنهُ شَعرَةٌ إلّاابتَدرَوها ، و إذا أمَرَهُم بِأمرٍ ابتَدَروا أمرَهُ ، وَ إذا تَكَلَّم خَفَضُوا أصواتَهُم عِندَهُ ، و ما يَحُدّونَ النَّظَرَ إلَيهِ تَعظيمًا لَهُ ، فَلَمّا رَجَعَ إلى قُرَيشٍ قالَ : يا مَعشَرَ قُرَيشٍ ! إنّى أتيتُ كَسرَى فى مُلكِهِ و قيصر فى مُلكِهِ والنَّجاشى فى مُلكِه ، وَ إنّى وَاللَهِ ما رَأَيتُ مَلِكًا فى قَومٍ قَطُّ مِثلَ مُحَمَّدٍ فى أصحابِهِ .\r\nو عَن أنَسٍ لَقَد رَأيتُ رَسولَ اللَهِ صَلَّى الله عَلَيهِ وَ ءَالِهِ وَ سَلَّمَ وَالحَلّاقُ يَحلِقُهُ وَ أطافَ بِهِ أصحابُهُ ، فَما يُريدونَ أَن يَقَعَ شَعرَه إلّافى يَدِ رَجُلٍ . - الحديث .\r\n","page_name":" 282 ","page_number":282},
  {"content":"\r\n\r\nدر اوّلين سفرى كه به كربلاى معلّى مشرّف شدم از خدمت حضرت آقاى حدّاد سؤالاتى مىنمودم و ايشان با تبسّم و مسرّت جواب مىفرمودند ، تا اينكه عرض كردم : آيا پدر ما به مقام فناء رسيده‌اند ؟ يكباره لحن ايشان تغيير كرد و با شدّت و حدّت در حالى كه دستشان را تكان مىدادند فرمودند : « از فانى هم بالاتراست ، از فانى هم بالاتراست ! أبرار خدمتش مىكنند . »\r\nمكرّراً حقير از عيال و فرزندان مرحوم حدّاد شنيدم كه وقتى پدر شما خداحافظى مىكنند و مىروند ، آقاى حدّاد مريض مىشوند و در را به روى خود بسته و كسى را به اطاق راه نمىدهند . چندين روز غذا نخورده و با كسى صحبت نمىكنند و به شدّت اشك مىريزند و چشم ايشان از فرط گريه سرخ مىشود كه علّامهء والد نيز شرحى از اين انقلاب أحوال ايشان را در روح‌مجرّد مرقوم فرموده‌اند . « 1 »\r\nنامه‌هاى حضرت آقاى حدّاد به علّامهء والد نيز نشانگر همين معنىاست .\r\nتعابيرى كه در آنها آمده خطاب استاد به شاگرد نيست . خطاب دو رفيق است ، در اوج حالات عرفانى و توحيدى :\r\nإلى جَنابِ سَيِّدى المُحتَرمِ السَّيِّدمُحَمَّدحُسَين العالِم الرَّبّانىّ . . .\r\n\r\n\r\n","description":"","footnote":"\r\n( 1 ) . روح‌مجرّد ، ص 605 ، 650 و 651 ؛ در ص 650 مىفرمايند : يهر وقت بنده از ايشان خداحافظى مىكردم و از كربلا به صوب كاظمين براى مراجعت به ايران مىآمدم ، مشاهده مىكردم كه سيمايشان بر افروخته مىشود و حالشان منقلب ميگردد .\r\nو رفقا مىگفتند : پس از رفتن تو ، ايشان تا يك هفته در فراش مىافتند و قدرت بر حركت ندارند . و كسى را نمىپذيرند و با احدى از رفقا گفتار ندارند ، و حتّى عائلهء شخصى ايشان هم مىدانند در آن حال ايشان خُلق و حال ندارند . فلهذا فقط در مواقع غذا شربت آبى و مايعى مىبردند . زيرا توان خوردن و جويدن نبود و خودشان هم در آن حال مىفرموده‌اند : كسى به سراغ من نيايد ! و مرا به همين حال واگذاريد ! »\r\n","page_name":" 283 ","page_number":283},
  {"content":"\r\n\r\nالسَّلامُ عَلَيْكَ يا سَيّدى و سَنَدى السيّدمحمّدحسين . . .\r\nالسَّلامُ على سيّدِنا و مولانا السَّيِّدمحمّدحسين . . .\r\nبسمه تعالى ، إلى جَنابِ أخى و روحى و مَولاىَ ، السّيِّدمحمّدحسين سلام‌ُالله‌علَيك !\r\n خيالك فى عَينى و اسمُكَ فى فَمى * و ذِكرُكَ فى قلبى فَأينَ تغيبُ \r\nنوشته بوديد كه : دستور . گفت : اى دستور ! دستور خواهى . اى قيامت ! تا قيامت راه چند ؟ ! . . .\r\nبسم الله الرّحمن الرّحيم ، إلى جَنابِ السَّيِّدالجليلِ حَبيبى و مكانِ الرّوح من جَسَدى ، السَّيِّدمحمّدحسين حفظه‌الله . . . چرا دلت از من گرفته ؟ ! وقتى دلت از من گرفته مىشود ، قبض بر بنده حاصل مىشود . . . « 1 »\r\nحالات اين دو بزرگوار نيز به طور موازى و هم‌زمان طلوع ميكرد ؛ در همان دوران كه حال فناء و انصراف از عالم طبع و كثرت بر مرحوم حدّاد غلبه نموده بود و آتش عشق و محبّت در ايشان ظهور و بروز داشت ، علّامهء والد نيز در طهران نظير همان حالات را داشتند « 2 » و زمانى كه مرحوم حدّاد به فعليّت تامّه رسيده و آن شور و عشق‌ها تبديل به آرامش و طمأنينه شد ، ايشان نيز به فعليّت تامّه رسيده و همان طمأنينه و سكون در وجودشان مشهود بود .\r\nعلّامهء والد چون به محضر حضرت آقاى حدّاد رسيدند ، با تمام وجود تحت تبعيّت ايشان در آمده و مطيع محض بودند و مرحوم حدّاد نيز هر چه از\r\n\r\n\r\n","description":"","footnote":"\r\n( 1 ) . روح مجرّد ، ص 471 ، 472 ، 473 ، 478 ، 537 .\r\n( 2 ) . شدّت حالات فناء و انصراف تام در مرحوم حضرت آقاى حدّاد - طبق نقل علّامهء والد در روح مجرّد در شرح سفر اوّل به عتبات - متعلّق به حدود سال 1381 هجرى قمرىاست كه مصادف است با حالات فنائى خود علّامه والد در طهران و دوران صباوت اين حقير كه شرحى اجمالى از آن گذشت .\r\n","page_name":" 284 ","page_number":284},
  {"content":"\r\n\r\nعلوم و معارف ربّانيّه داشتند و آنچه از سرچشمهء توحيد ذوق نموده بودند ، همه را در طبق إخلاص نهاده به ايشان عطا نمودند .\r\nدر سفر آخرى كه به محضرشان شرفياب شدم ، مىفرمودند : من هرچه داشتم به آقا سيّدمحمّدحسين دادم ! البتّه از جانب مقابل نيز همينطور بود ؛ مطالب و حقائق بسيارى بود كه مرحوم حدّاد از علّامهء والد گرفتند و ايشان نيز آنچه داشتند دريغ نمىكردند و آن عشق و محبّت و گريه‌هاى سوزان مرحوم حدّاد در فراق ايشان نتيجهء همين ارتباط بود ؛ خُذ فافهَم و اغتَنِم ، فإنّ هذا من أدقّ المَعانى . « 1 »\r\nدر اين مقام كه سخن با نام مبارك حضرت آقاى حاج سيّد هاشم موسوى حدّاد رضوان الله تعالى عليه ، معطّر به عطر توحيد و ولايت گشته و قلم به عشق\r\n\r\n\r\n","description":"","footnote":"\r\n( 1 ) . آنچه گذشت مربوط به ارتباط حضرت علّامهء والد با مرحوم حضرت آقاى حدّاد قدّس‌سرّهما از دوران شباب حقير تا پايان عمر شريفشان بود ، امّا اينكه از آغاز ارتباطشان چنين بوده يا اينكه در بدء امر رابطهء استاد و شاگردى بوده و سپس به اين نحو مبدّل گرديده ؟ هر دو محتمل است ؛ يعنى ممكن است در ابتداء واقعاً رابطهء شاگردى برقرار باشد ولى در طول سير ، شاگرد در مرحله‌اى خود را به استاد رسانده و از آن پس با هم سير نموده باشند و ممكن است از آغاز رابطهء رفاقت وجود داشته باشد .\r\nآنچه مسلّم‌است اينستكه حضرت والد زمانى كه خدمت آقاى حدّاد رسيده‌اند ، راه‌رفته و شوريده و دلسوخته بوده‌اند . گرچه روى صفا و تواضع در اوّلين ديدار خدمت مرحوم حدّاد عرض كرده‌اند : آمده‌ام تا نعلى به پاى من بكوبيد ! ( روح‌مجرّد ، ص 27 ) و تعابير متواضعانهء ديگرى نيز در كتاب روح مجرّد دربارهء مرحوم آقاى حدّاد به كار برده‌اند ؛ چنان كه گاهى تعابير بسيار متواضعانه‌اى نسبت به دوستان و رفقاى طريق خود داشتند و در راه خدا براى خود شأن و موجوديّتى قائل نبودند و بر همين اساس در نزد سائر أولياى إلهى نيز سِلْم محض بودند . نمونه‌هاى فراوانى از اين قبيل در بياناتشان در مهرتابان در حقّ مرحوم علّامه طباطبائى ديده مىشود ، با وجود اينكه به يقين علّامهء والد مدّتها پيش از مرحوم علّامه به فناء تامّ رسيده و در مقام بقاء متمكّن گرديده بودند .\r\n","page_name":" 285 ","page_number":285},
  {"content":"\r\n\r\nاين موحّد عظيم در وجد و حركت درآمده و اين كلمات بر صفحهء كاغذ منقّش شد ، مناسب‌است كه برخى از فرمايشات و حالات ايشان ، خصوصاً شمّه‌اى از خاطرات مربوط به آخرين تشرّف حقير به محضرشان در زينبيّه كه مشتمل بر دقائق و ظرائف سلوك راه خدا و راه‌گشاى سالكين‌الىالله است بيان شود .\r\nسفر سوريه\r\nدر آغاز محرّم الحرام سال 1400 هجرى قمرى بنا بر اين شد كه حقير به قصد زيارت عقيلهء بنىهاشم ، حضرت زينب كبرى سلام‌الله‌عليها و سپس ملاقات و ديدار با حضرت آقاى حدّاد كه ايشان نيز در ذىالحجّةالحرام 1399 همراه أهل‌بيت و يكى از فرزندانشان براى زيارت بىبى سلام‌الله‌عليها مشرّف شده بودند ، به صوب شام عازم شوم .\r\nتوضيح اينكه : چند سالى بود كه دولت عراق راه ورود زائرين ايرانى را بسته بود و حضرت آقاى حدّاد نيز نمىتوانستند به ايران بيايند و لذا در اين چند سال ملاقاتى بين حضرت علّامهء والد و حضرت آقاى حدّاد صورت نگرفته بود .\r\nدر ذىالحجّهء 1399 كه آقاى حدّاد به زينبيّه مشرّف مىشوند و بر جناب حاج‌أبوموسى وارد مىگردند ، به ايشان امر مىكنند كه علّامهء والد را از آمدنشان به سوريه مطّلع گردانند و حاج أبوموسى نامه‌اى به علّامهء والد ارسال نموده و تشرّف آقاى حدّاد را أطّلاع مىدهند و مىگويند خبر دهيد كه به سوريه مىآئيد يا نه ! و چون مدارك علّامهء والد براى سفر مهيّا نبود و خبردادن به وسيلهء پست نيز حدأقّل ده روز وقت استيعاب مىنمود ، به حقير امر نمودند تا عازم سوريه شوم تا علاوه بر زيارت حضرت زينب كبرى سلام‌الله‌عليها و سپس ديدار مرحوم حدّاد ، خبر آمدن علّامهء والد را نيز به ايشان برسانم و ايشان پس از چند روز به سوريه مشرّف شدند .\r\nهنگام عزيمت ، حضرت علّامهء والد فرمودند : در شام دائماً مصاحب و\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nهمراه حضرت آقاى حدّاد باشيد و أبداً از ايشان جدا نشده و در همان مكانى كه ايشان إقامت گزيده‌اند ، شما نيز اقامت كنيد .\r\nمحل اقامت ايشان در حجره‌اى داخل صحن شريف زينبيّه بود كه به مرحوم حاج أبوموسى محيى كه متصدّى أمر نذورات و تبرّعات حرم مطهّر بودند تعلّق داشت .\r\nحقير لدىالورود به حجرهء جناب حاج أبوموسى وارد شده و از ايشان سراغ آقاى حدّاد را گرفتم ، جناب حاج أبوموسى گفتند : حضرت آقاى حدّاد هر روز صبح به حرم مطهّر مشرّف شده و تا حدود أذان ظهر در آنجا مىمانند . بنده نيز به حرم مطهّر مشّرف شدم و به محض ورود به روضهء مقدّسه ديدگانم به آفتاب توحيد حضرت آقاى حدّاد كه در زاويه‌اى از حرم مطهّر نشسته بودند روشن شد . ولى طبق دستور علّامهء والد كه در اوقات تشرّف به مشاهد مكرّمه ابتدا بايد به زيارت آن مشهد مقدّس مبادرت نمود ، به زيارت بىبى شتافته و ضريح مقدّس را به بغل گرفته و خدمت حضرت زينب سلام‌الله‌عليها عرض ادب نمودم و بعد از انجام زيارت خدمت حضرت آقاى حدّاد رسيدم .\r\nايشان با كمال تواضع و ملاطفت و مهربانى كه شيوهء أخلاقى ايشان بود ، استقبال نموده و حقير را در آغوش مهر خود گرفتند . با يكديگر معانقه نموده و نشستيم .\r\nاز آنجا كه رژيم عراق راه تشرّف زائرين ايران به عتبات عاليات را بسته بود ، مدّت زيادى بود كه ايشان را زيارت نكرده و در آتش غم و هجران اين استاد عزيز و حميم مىسوختم . حال بنده در وقت ملاقات با ايشان بسيار منقلب و سيلاب اشك از ديدگان اين بنده جارى بود و گريه مرا امان نمىداد . و زبان حال حقير در آن وقت اين أبيات از لسان‌الغيب خواجهء شيراز رحمة الله عليه بود .\r\n هزار شكر كه ديدم به كام خويشت باز * ز روى صدق و صفا گشته با دلم دمساز \r\n\r\n","description":"","footnote":"","page_name":" 287 ","page_number":287},
  {"content":"\r\n\r\n اگر چه حسن تو از عشق غير ، مستغنى است * من آن نيم كه ازين عشقبازى آيم باز\r\nچه گويمت كه ز سوز درون چه مىبينم * ز اشك پرس حكايت كه من نِيَم غمّاز\r\nچه فتنه بود كه مشّاطهء قضا انگيخت * كه كرد نرگس مستش سيه به سرمهء ناز « 1 » \r\nحضرت آقاى حدّاد أحوالپرسى نموده و فرمودند : « آقا سيّدمحمّد صادق ! به چه مقاماتى رسيده‌ايد ؟ » عرض كردم : « آقا ! مَثَل حقير مَثَل ماشينى مىماند كه موتور آن خراب و چرخ‌هايش پنجر شده و ديگر قادر بر حركت نيست . فلذا در كنارى ساكن و بىحركت افتاده‌است . »\r\n ز بخت خفته ملولم بود كه بيدارى * بوقت فاتحهء صبح يك دعا بكند « 2 » \r\nايشان شروع كردند به خنديدن . البتّه بنده حقيقت را عرض كرده بودم .\r\nبعد فرمودند : إن‌شاءالله اين مدتى كه با ما هستيد حالتان بهتر خواهد شد .\r\nالحمد للّه ربّ العالمين همانطور كه فرموده بودند ، از مصاحبت و مجالست با آن روح مجرّد و نور مطلق مستفيض شدم و حالتى كه بود تغيير كرد .\r\nدر سفرهاى قبل كه خدمت آقاى حدّاد بوديم ، شراشر وجود ايشان آتش عشق و سوز محبّت به حضرت پروردگار بود . ولى در اين سفر ديگر آن سوز و شور و حرارت به برودت و سردى گراييده و مبدّل به طمأنينه و سكون و آرامش شده بود و حال ايشان نيز در حقير تأثير گذاشته و آن عشق و شورى كه داشتم همه در أثر مصاحبت و معيّت با ايشان آرام گرفت و تمام گشت .\r\n\r\n\r\n","description":"","footnote":"\r\n( 1 ) . ديوان‌حافظ ، ص 118 ، غزل 266 .\r\n( 2 ) . همان مصدر ، ص 58 ، غزل 127 .\r\n","page_name":" 288 ","page_number":288},
  {"content":"\r\n\r\nدر مراجعت از سفر شام وقتى خدمت علّامهء والد رسيدم ، اين واقعه و شرح حال آقاى حدّاد را براى ايشان عرض كردم . فرمودند : اين طمأنينه و سكون و آرامش كمال ايشان است . الآن ديگر از آن شرابهاى زنجبيل گذشته و از شراب كافورى نوش مىكنند كه مختصّ به أوليائى است كه به مقام عبوديّت محض رسيده‌اند ،  عَيْناً يَشْرَبُ بِها عِبادُ اللَّهِ يُفَجِّرُونَها تَفْجِيراً .  « 1 » و همين معنى براى شما خوب است . « 2 »\r\n\r\n\r\n","description":"","footnote":"\r\n( 1 ) . آيه 6 ، از سورهء 76 : الدّهر : « چشمهء كافور چشمه‌اىاست كه عبادالله از آن به طور خالص مىنوشند و آن چشمه را شكافته و آبش را ظاهر مىسازند . »\r\n( 2 ) . علّامهء والد قدّس الله نفسه ضمن شرح نهرهاى جارى در بهشت در كتاب شريف امام‌شناسى ، ج 1 ، ص 187 تا ص 189 مىفرمايند : يأفرادى از متوسّطين هستند كه در أثر تجلّيات صفات خدا و مشاهدهء أسماء محو جمال او مىگردند . براى آنكه طلب و عشق آنها هميشه زنده باشد و حرارت در آنها به اندازهء كافى موجود باشد ، در كاسه‌هاى شراب آنها قدرى از نهر زنجبيل كه مادّه گرم و با حرارتىاست مخلوط مىكنند ؛   وَ يُسْقَوْنَ فِيها كَأْساً كانَ مِزاجُها زَنْجَبِيلًا * عَيْناً فِيها تُسَمَّى سَلْسَبِيلًا   . زنجبيل نهرى است كه سلسبيل ناميده مىشود ، و از شدّت خوشگوارى و ذوق شاربين را در حرارت طلب مىآورد .\r\nالبتّه اين افراد چون اشتياق و عشق آنها به أعلى درجه نرسيده ، از زنجبيل خالص به آنها نمىآشامانند ، بلكه از نهر زنجبيل در كأس آنها ممزوج نموده و بدانها مىدهند . و چون هنوز اشتياق سير در صفات را دارند ، بنابراين محبّت آنها از لذّت حرارت طلب پاك نشده است ، و گاهى كه از واردات و تجلّيات جمال آرامش و سكونى پيدا مىكنند ، از چشمهء كافور در كأس آنها ريخته مىشود . كافور خنك و معطّر بوده ، و موجب آرامش و سكون او ميگردد ؛   إِنَّ الْأَبْرارَ يَشْرَبُونَ مِنْ كَأْسٍ كانَ مِزاجُها كافُوراً * عَيْناً يَشْرَبُ بِها عِبادُ اللَّهِ يُفَجِّرُونَها تَفْجِيراً .  \r\nچون هنوز به مقام جمع نرسيده و در عين جمع ذات مستغرق نگشته‌اند ، لذا آن آرامش مطلق و آن سكون من‌جميع‌الجهات براى آنان نيست . آن براى كسانى است كه به مرحلهء عبوديّت مطلقه آمده و از عبادالله شده باشند ؛ آنها از مقرّبين‌اند و از اصل چشمهء كافور مىآشامند ، و علاوه به قلب و دلِ هر كه استعداد داشته باشد ، از آن چشمه جارى مىكنند -\r\n","page_name":" 289 ","page_number":289},
  {"content":"\r\n\r\nرهنمودهائى از مرحوم حدّاد در سفر سوريه\r\nاز چند روز أوّل اين سفر كه دولت صحبت و ملازمت حضرت آقاى حدّاد نصيب و روزى بنده بود و هنوز علّامهء والد و ديگر رفقا مشرّف نشده بودند ، مطالبى به يادگار مانده ، از جمله سه مسألهء مهمّ كه إن‌شاءالله بيان آن مفيد خواهد بود ؛ و سزاوار است كه سالك راه خدا كه در سبيل يقين قدم مىزند آن را نصب‌العين خود ساخته و از نور آن بهره‌مند شود .\r\n\r\n\r\n","description":"","footnote":"\r\n- و در كأس هر كسى به اندازهء استعداد او مىريزند .\r\nبارى ، اين چشمهء كافور همان چشمهء تسنيم است كه آن نيز اختصاص به مقرّبين دارد ، و امّا در كأس ابرار مقدارى از آن ريخته مىشود :  إِنَّ الْأَبْرارَ لَفِي نَعِيمٍ  *  عَلَى الْأَرائِكِ يَنْظُرُونَ  *  تَعْرِفُ فِي وُجُوهِهِمْ نَضْرَةَ النَّعِيمِ  *  يُسْقَوْنَ مِنْ رَحِيقٍ مَخْتُومٍ  *  خِتامُهُ مِسْكٌ وَ فِي ذلِكَ فَلْيَتَنافَسِ الْمُتَنافِسُونَ  *  وَ مِزاجُهُ مِنْ تَسْنِيمٍ  *  عَيْناً يَشْرَبُ بِهَا الْمُقَرَّبُونَ . \r\nابرار از شراب مُهر كرده شده مىخورند ، مُهر آن طيّب و پاكيزه ، و همان قوانين شرع مقدّس است كه با آن ظرف شراب را پر كرده و از دستبرد شيطان مصون داشته‌اند ، قدرى از نهر تسنيم داخل آن شراب صافى نموده و به ابرار مىدهند ؛ و ليكن مقرّبين از خودِ چشمهء تسنيم كه از بالاترين نقطه از نقاط بهشت جارى است ، مىآشامند .\r\nو آنكه بر اعراف قرار دارد و تسنيم از زير پاى او جارىاست ، مقام ولايت كبراى حضرت مولىالموالى أميرالمؤمنين عليه‌السّلام است كه تمام مقرّبين از چشمهء جارى شده از زير پاى آن حضرت مىآشامند .\r\nنهر تسنيم از قلب آن حضرت سرچشمه مىگيرد و مقرّبين را سيراب مىكند و سپس به حوض كوثر وارد مىشود ، و از آنجا به قلوب و دلهاى شيعيان و مواليان هرجا و در هرمكان ، هر يك از انواع اين علومى كه ذكر شد ، چه تسنيم و كافور ، و چه زنجبيل ، و چه خمر صافى ، و چه نهر شير ، يا آب غير متعفّن ، يا نهر عسل ، همه از مقام ولايت كه علم مطلق است سرچشمه گرفته ، و افراد بنىآدم را هر يك به نوبهء خود به حسب ظروف و استعدادات سيراب مىكند . »\r\n","page_name":" 290 ","page_number":290},
  {"content":"\r\n\r\nمسألهء أوّل اينكه : در أوّلين سفر بنده براى حجّ بيت‌الله‌الحرام و زيارت مدينهء منوّره براى حقير مشكلى پيش آمد و سبب شد كه هيچ وقت متيقّن‌الطّهاره نبوده و دائماً استصحاب طهارت نموده و با آن طهارت استصحابى أعمال عبادى خود را بجاى مىآوردم . اين معنى كم‌كم باعث حالتى شبيه وسواس شد ، بگونه‌اى كه خوف داشتم مبادا نمازى كه خوانده و طوافى را كه بجا آورده‌ام فاقد شرط طهارت بوده و صحّت حجّ را دچار اشكال نمايد ؛ و از اين بابت سخت نگران بودم .\r\nاين بود تا اينكه پس از انجام مراسم توحيدى حجّ به كربلاى معلّى مشرّف شدم . حضرت آقاى حدّاد وقتى از اين نگرانى و دلهرهء حقير آگاه شدند فرمودند : « آقا سيّدمحمّد صادق ! أبداً هراسى نداشته باش ؛ اگر حجّ شما اشكالى داشت به گردن من ! » و با اين فرمايش ايشان نگرانى من بالكلّ مرتفع شد ، ولى آن حال شبيه به وسواس بطور كامل از بين نرفت و مدّتى استمرار داشت .\r\nخدمت حضرت آقاى حدّاد عرض كردم : بنده از أوّل اينطور نبودم ، اين مشكل كه پيش آمد مرا بدين جهت سوق داد . فرمودند : درست است ، درست است ؛ ولى شما أصلًا نبايد اعتناء كنيد ، همان طهارت استصحابى كافى است ، وظيفهء شما همين است و لازم نيست متيقّن‌الطّهاره باشيد .\r\nاين كلام حضرت آقاى حدّاد عين همان مطالبى بود كه حضرت علّامهء والد بر أساس أدلّه بيان مىفرمودند . ايشان نيز زحمت بسيارى كشيدند تا اين حال از وجود حقير ريشه كن شد . دائماً توصيه مىنمودند كه انسان نبايد در طهارت و نجاست متوقّف شود . إن‌شاءالله در فصول آتى قسمتى از فرمايشات ايشان در اين باره ذكر خواهد شد .\r\nمسألهء شكّ و وسواس از نظر مرحوم حدّاد بسيار مهمّ بود و آن را مُخلّ به سلوك و مانع از راه كمال و تعالى و لقاء حضرت حقّ مىدانستند و مىفرمودند :\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n« شيطان از هر راهى كه نقطهء ضعف انسان باشد از همان راه وارد شده و همين‌طور جلو مىآيد ، و انسان بايد راه را بر او ببندد و مانع از نفوذ آن شود .\r\nكسى كه در طريق سلوك است ، چه در أمر طهارت و نجاست و چه در سائر امور نبايد وسواس داشته باشد . »\r\nفلذا نسبت به رفع اين حال از حقير كمال عنايت و اهتمام را داشتند و در اين سفر كه خدمتشان رسيدم ، خود ايشان ابتداءً دربارهء از بين رفتن كامل آن حالت وسواس سؤال فرمودند .\r\nمسألهء دوّم دربارهء قيام ليل و بيدارى سحر و نيز بيدارى بين‌الطّلوعين و ضرورت آن بود .\r\nحضرت آقاى حدّاد رضوان الله عليه فرمودند : بيدارى بين‌الطّلوعين نور است و خود ، فيض على حده مىباشد ، « 1 » و اگر سالك قبل از أذان صبح بيدار باشد و نماز شب نيز بخواند نورٌ على نور است . و اگر به علّتى إقبال به صلاة ليل\r\n\r\n\r\n","description":"","footnote":"\r\n( 1 ) . در بحارالأنوار از عيّاشى از حسين‌بن‌مسلم از امام باقر عليه‌السّلام روايت مىكند كه :\r\nقُلتُ لَهُ : جُعِلتُ فِداكَ إنَّهُم يَقُولونَ إنَّ النَّومَ بَعدَ الفَجر مَكروهٌ لِأنَّ الأرزاقَ تُقسَمُ فى ذَلِكَ الوَقْتِ . فَقالَ : الأرزاقُ مَوظوفةٌ مَقسومَةٌ ، وَ لِلَّهِ فَضْلٌ يَقْسِمُهُ مِن طُلوعِ الفَجرِ إلَى طُلوعِ الشَّمْسِ ، وَ ذَلِكَ قَولُهُ : وَسْئَلُوا اللَهَ مِن فَضْلِهِ . ثُمَّ قَالَ : وَ ذِكرُ اللَهِ بَعدَ طُلوعِ الفَجْرِ أبلَغُ فى طَلَبِ الرِّزقِ مِنَ الضَّربِ فى الأرضِ .\r\n« خدمت امام باقر عليه‌السّلام عرض كردم : جانم فداى شما شود ، مىگويند خواب بعد از طلوع فجر مكروه است ، چون روزىهاى مردم در آن وقت تقسيم ميگردد . حضرت فرمودند : أرزاق و روزىها معيّن و قسمت شده‌است ، ولى رزقى افزون و بيشتر در نزد خداوند است كه آن را از طلوع فجر تا طلوع خورشيد تقسيم مىنمايد ، و آيه : وَسئَلوا اللهَ مِن فَضلِه « از خداوند از زيادتى و فضلش طلب نمائيد » اشاره به همين روزىهاست ، سپس فرمودند : و ذكر و ياد خداوند پس از طلوع فجر از كسب و تجارت ، مفيدتر است . » ( بحارالأنوار ، ج 82 ، ص 323 ، ح 11 )\r\n","page_name":" 292 ","page_number":292},
  {"content":"\r\n\r\nنداشت لاأقلّ سعى كند در سحر بيدار باشد ؛ چرا كه نفسِ بيدارى شب موجب تنوير قلب و دل سالك مىشود .\r\nمىفرمودند : بيدارى شب در وصول سالك به كعبهء مقصود و إزالهء حجاب پندار و اكتحال به نور بصيرت بسيار مهمّ است و بايد آن را به بيدارى بين الطّلوعين متّصل سازد . بايد شب را با نماز شب و ذكر و ياد خدا إحياء كند ، آن هم نماز شبى با توجّه تامّ و دلى آكنده از عشق و محبّت حضرت پروردگار ، بگونه‌اى كه لوح دل را از خواطر و نقش غير ، پاك و خالى سازد تا اينكه قابليّت إشراق أنوار فيض از جانب حضرت ربّ ودود را داشته باشد .\r\n خاطرت كى رقم فيض پذيرد هيهات * مگر از نقش پراكنده ورق ساده كنى « 1 » \r\nمسألهء سوّم : سؤالى بود كه در خاطر حقير نسبت به عشق و محبّت حضرت پروردگار بود . توضيح اينكه : اجمالًا براى بنده معلوم بود كه محبّت و عشق به خداوند علىّ أعلى أمرى است وراى هر مطلوب و مقصود كه برتر و أفضل از آن نه تنها چيزى نيست بلكه در تصوّر نيز نمىآيد . چرا كه اين دولت عشق به مقتضاى حديث قرب نوافل مقدّمهء فناء و لقاء حضرت حقّ بوده و همان قدر كه لقاء خدا شرافت دارد مقدّمه‌اش نيز شريف و عزيز است : « جانب عشق عزيز است فرو مگذارش » ، و نيز در آيات قرآن كريم و روايات و أدعيهء مأثوره از أهل‌بيت عليهم السّلام بر عشق و محبّت به حضرت پروردگار و تحصيل آن ترغيب و تأكيد بسيارى شده است . « 2 »\r\n\r\n\r\n","description":"","footnote":"\r\n( 1 ) . ديوان‌حافظ ، ص 218 ، غزل 476 .\r\n( 2 ) . در سورهء بقره آيه 165 در وصف مؤمنين ميفرمايد :  وَ الَّذِينَ آمَنُوا أَشَدُّ حُبًّا لِلَّهِ  . « كسانى كه ايمان آورده‌اند محبّتشان به خدا بيشتر است . » و در سورهء توبه آيه 24 ، كسانى كه محبّت غير خدا را بر محبّت خدا ترجيح مىدهند فاسق شمرده و ميفرمايد :  قُلْ إِنْ كانَ آباؤُكُمْ وَ أَبْناؤُكُمْ وَ إِخْوانُكُمْ وَ أَزْواجُكُمْ وَ عَشِيرَتُكُمْ وَ أَمْوالٌ اقْتَرَفْتُمُوها وَ تِجارَةٌ تَخْشَوْنَ  -\r\n","page_name":" 293 ","page_number":293},
  {"content":"\r\n\r\nحضرت امام زين‌العابدين و سيّدالسّاجدين عليه و على آبائه و أولاده الطّاهرين أفضل صلوات المصلّين در مناجات مريدين دست تضرّع و ابتهال به درگاه خداوند كريم بلند نموده و از آن معدن لطف و كرم و جود چنين\r\n\r\n\r\n","description":"","footnote":"\r\n-\r\nكَسَادَهَا وَ مَسكِنُ تَرْضَوْنَهَآ أَحَبَّ إِلَيْكُم مِنَ اللَهِ وَ رَسُولِهِ وَ جِهَادٍ فِى سَبِيلِهِ فَتَرَبَّصُوا حَتَّى يَأْتِىَ اللَهُ بِأَمْرِهِ وَ اللَهُ لَايَهْدِى الْقَوْمَ الْفسِقِينَ .\r\nو در مصباح‌الشّريعة ، باب 96 ميفرمايد :\r\nقَالَ الصّادِقُ عَلَيْه‌ِالسَّلامُ : حُبُّ اللَهِ إذا أضآءَ عَلى سِرِّ عَبدٍ أخلاه عَن كُلِّ شاغِلٍ وَ كُلِّ ذِكرٍ سِوَى اللَهِ . وَالمُحِبُّ أخلَصُ النّاسِ سِرًّا لِلّهِ وَ أصدَقُهُم قَوْلًا وَ أوفاهُم عَهدًا وَ أَزكاهُم عَمَلًا وَ أصفاهُم ذِكرًا وَ أعْبَدُهُم نَفْسًا -\r\nإلخ . ( مصباح‌الشّريعة ، ص 436 )\r\n« محبّت خدا چون بر باطن بنده‌اى نور افشاند ، او را از هر امرى كه به غير خدا مشغول كند و از هر ذكرى غير از ذكر خدا خالى مىكند . و شخص محبّ ، سرّ و باطنش براى خداوند از همهء مردم خالص‌تر است ، و راستگوترين ايشان و باوفاترين آنهاست به عهدهايش ، و پاكيزه‌ترين از حيث عمل و باصفاترين از جهت ذكر و توجّه ، و نفس او بيش از همه به عبوديّت متحقّق است . . . »\r\nو در باب 98 ميفرمايد :\r\nالمُشتاقُ لا يَشْتَهى طَعامًا وَ لا يَلتَذُّ شَرابًا وَ لا يَستَطيبُ رُقادًا وَ لا يَأْنَس حَميمًا وَ لا يَأْوى دارًا وَ لا يَسكُنُ عُمرانًا وَ لا يَلبَسُ لَيِّنًا وَ لا يَقِرُّ قَرارًا ، وَ يَعبُدُ اللهَ لَيلًا وَ نَهارًا راجيًا بأنْ يَصِلَ إلَى مَا يَشتاقُ إلَيهِ . . . فَإذا دَخَلْتَ مَيَدانَ الشَّوقِ فَكَبِّرْ عَلَى نَفْسِكَ وَ مُرادِكَ مِنَ الدُّنْيا وَ وَدِّع جَميعَ المَأْلوفاتِ وَاجْزِم عَن سِوى مَعشوقِكَ -\r\nالحديث . ( مصباح‌الشّريعة ، ص 445 )\r\n« كسى كه اشتياق به لقاى پروردگار دارد به هيچ طعامى ميل و اشتها نمىكند و هيچ نوشيدنى را گوارا و هيچ استراحتى را مطلوب نمىيابد ، و با هيچ همدمى مأنوس و دمخور نمىگردد ، و منزل و خانه‌اى براى خود اختيار ننموده و در ميان آبادى سكنى نخواهد گزيد ، لباس نرم و لطيف در بر نمىكند ، و آرام و قرارى ندارد ، و پيوسته روز و شب به عبادت خداوند مشغول است به اميد آنكه به محبوب و مطلوب خود و اصل گردد . . . پس آن هنگام كه در ميدان شوق وارد شدى ، بر نفس خويش و خواسته‌هاى دنيويت تكبير بزن و با آنچه تاكنون الفت و انس داشتى وداع كن و از غير معشوقت ببُر . . . »\r\n","page_name":" 294 ","page_number":294},
  {"content":"\r\n\r\nمىخواهد :\r\nوَ أَلْحِقْنَا بِعِبادِكَ الَّذينَ هُمْ بِالْبِدارِ إلَيْكَ يُسارِعونَ . . . . وَ مَلَأتَ لَهُمْ ضَمآئِرَهُمْ مِنْ حُبِّكَ وَ رَوَّيْتَهُمْ مِنْ صافى شِرْبِك . . . اسْأَلُكَ أَنْ تَجْعَلَنى مِنْ . . . أَجْزَلِهِمْ مِنْ وُدِّكَ قِسْمًا . « 1 »\r\nمحبّت و عشق خدا اكسيرى است كه وجود آدمى را از همهء بدىها و آلودگىها پاك كرده و محبّ را براى حضرت محبوب خالص مىكند .\r\nاين معانى تماماً روشن و واضح بود . أمّا بالأخره عشق و محبّت يك حالت ضيق و فشار شديد براى انسان آورده و دل از فراق و هجران پروردگار تنگ ميگردد ، و به طور كلّى اگر سلطان عشق طلوع كند آتش بر خرمن سالك زده و او را مىسوزاند ، و ابن‌فارض مصرى در أبياتى از قصيدهء لاميّهء خود بر اين معنى تصريح نموده و ميگويد :\r\n هُوَ الحُبُّ فَاسْلَمْ بِالحَشا ما الهَوَى سَهْلُ * فَما اخْتارَهُ مُضْنًى بِهِ وَ لَهُ عَقْلُ ( 1 )\r\nوَ عِش خاليًا فَالحُبُّ رَاحَتُهُ عَنًى * وَ أوَّلُهُ سُقْمٌ وَ ءَاخِرُهُ قَتْلُ ( 2 ) \r\n« 1 . وه ! محبّت چه عظيم است ، سراپردهء دل را از آتش سوزان آن در امان آر ؛ چرا كه عشق و مهرورزى سهل و آسان نيست و هيچ عاقلى كه به آن مبتلا شده و طعم ناگوارش را چشيده باشد ، آن را اختيار نمىنمايد .\r\n2 . بدون درد محبّت ، روزگار خود را سپرى ساز و زندگى كن ؛ زيرا محبّت ،\r\n\r\n\r\n","description":"","footnote":"\r\n( 1 ) . مفاتيح‌الجنان ، مناجات خمس‌عشره ، مناجاة المريدين ، ص 124 : « و ما را به بندگان خودت كه در حركت به سوى تو سرعت مىكنند ملحق نما . . . و باطن ايشان را از محبّت و عشق خود سرشار نمودى و ايشان را از نوشيدنى مصفّا و زلال خود سيراب كردى . . . ازتو مىخواهم كه مرا از آنانى قرار دهى كه از محبّت تو بيشترين سهم و بهره را دارند . »\r\n","page_name":" 295 ","page_number":295},
  {"content":"\r\n\r\nراحتى و آسايش آن رنج و محنت است ؛ با درد و بيمارى آغاز مىشود و با قتل و مردن در أثر مقاسات و تحمّل شدايد آن پايان مىپذيرد . »\r\nبارى ، از خدمت حضرت آقاى حدّاد سؤال كردم كه آيا شدّت محبّت به خدا موجب ابتلاء به بيمارى و ناراحتىهاى قلبى نمىشود ؟ و در صورت احتمال ابتلاء چه بايد كرد ؟ آيا نبايد براى حفظ سلامتى ، دست از محبّت خدا شست و طريق ديگرى را براى لقاء حضرت أحديّت اختيار نمود ؟ « 1 »\r\nفرمودند : « خير ، زيرا محبّت پروردگار محيى انسان است و جان را زنده مىكند . »\r\nتوضيح اين معنى اينكه : گرچه شايد بدن در أثر ابتلاء به هجران و فراق حضرت پروردگار نحيف و لاغر شده و يا قلب در أثر تحمّل تألّمات وارده از جانب عشق مبتلا شود و خلاصه آنچه ابن فارض فرموده همه اتّفاق بيفتد ، أمّا اين عشق و محبّت ، انسان را زنده مىكند و به او حيات خالده و طيّبه مىبخشد و حيات حقيقى و واقعى رهين عشق و محبّت و مهرورزى با حضرت پروردگار\r\n\r\n\r\n","description":"","footnote":"\r\n( 1 ) . علّامهء والد در شرح أحوال آية الحقّ و العرفان مرحوم آقاى أنصارى قدّس‌سرّه مىفرمايند : يايشان در أثر فشار و شدّت عشق و شوق وافر به لقاى حضرت حقّ متعال و سپس درخواست و طلب فناى در ذات أحديّت و نداشتن راهنما و استاد و رهبر ، چون به نظريّهء خود عمل مىكرده‌اند دچار كسالت قلب شدند ، و چون خودشان طبيب قديمى بودند پيوسته از گياهان و عقاقير مفيد و مروّح قلب استفاده مىنمودند .\r\nيكسال مانده به آخر عمر شريفشان براى مدّت يك‌ماه به طهران آمدند و به حقير فرمودند تا برايشان از دكتر اردشير نهاوندى كه متخصّص قلب بود وقت گرفتم . چون ايشان را تحت معاينهء دقيق خود قرار داد ، از جمله گفت : اين قلب بيست سال است كه در تحت فشار شديد عشق واقع است . آيا شما خاطرخواه بوده‌ايد ؟ ! فرمودند : بلى ! پس از آنكه بيرون آمديم به حقير فرمودند : عجب دكتر دقيق و بافهمى است ؛ او درست تشخيص داد ، اما فهم آنكه اين خاطرخواهى براى چه موردى بوده است ، در حيطهء علم او نيست . » ( روح‌مجرّد ، ص 53 )\r\n","page_name":" 296 ","page_number":296},
  {"content":"\r\n\r\nاست . و بالجمله تحمّل اين امور در جنب ثمرهء آن ، ناچيز به حساب مىآيد . و ابن فارض مصرى در ادامهء اين أبيات به اين حقيقت اشاره كرده و ميفرمايد :\r\n وَلَكِن لَدَىَّ المَوتُ فيهِ صَبابَةً * حَيَوةٌ لِمَن أهْوى عَلَىَّ بِها الفَضلُ ( 1 )\r\nنَصَحْتُكَ عِلمًا بِالهَوَى وَالَّذى أرَى * مُخالَفَتى فَاخْتَر لِنَفْسِكَ ما يَحْلو ( 2 )\r\nفَإنْ شِئْتَ أن تَحْيَى سَعيدًا فَمُت بِهِ * شَهِيدًا وَ إلّافَالغَرَامُ لَهُ أهْلُ ( 3 )\r\nفَمَن لَم يَمُتْ فى حُبِّهِ لَمْ يَعِشْ بِهِ * وَ دُونَ اجْتِنآءِ النَّحْلِ ما جَنَتِ النَّحْلُ ( 4 ) « 1 » \r\n1 . آنچه تا به حال از عشق گفتم رأى و نظر عامّهء مردم بود ، ولى نزد من ، مرگ در راه عشق حياتى است عظيم و جاودان كه محبوب من با آن بر من منّت نهاده و تفضّل نموده است .\r\n2 . چون سختى و محنت‌هاى راه عشق و محبّت را مىدانستم ابتدا تو را نصيحت كرده و از آن برحذر داشتم ، أمّا نظر من اين است كه با خيرخواهى من مخالفت نمايى و راه عشق را برگزينى ؛ پس اينك آنچه را كه مىپسندى و در كام تو شيرين است اختيار نما .\r\n3 . اگر مىخواهى به حيات سعيده برسى در راه عشق جان بده و شهيد شو و إلّاعشق را واگذار كه براى آن أهلى است .\r\n4 . كسى كه در راه محبّت او جان نباخته به حضرت محبوب ، زندگانى و حيات نيافته است ، و البتّه پيش از چشيدن و ذوق حلاوت عسل ، گريزى از\r\n\r\n\r\n","description":"","footnote":"\r\n( 1 ) . ديوان ابن الفارض ، ص 156 .\r\n","page_name":" 297 ","page_number":297},
  {"content":"\r\n\r\nتحمّل نيش و آزار زنبوران نيست !\r\nبارى ، در اين سفر هرگاه نامى از عشق و محبّت خداوند ، به ميان مىآمد حالت وجد و بهجت و سرورى به حضرت آقاى حدّاد دست مىداد كه لايوصَف بود ؛ و با اينكه در آن زمان و آن سنّ و سال بسيار افتاده شده بودند ، و از طرفى أسفار أربعهء ايشان تمام شده و آن حرارت سابق فرو نشسته بود ، ولى با نام عشق خدا نشاطى خاصّ پيدا مىكردند .\r\nمىفرمودند : خداوند يكپارچه نور است ، يكپارچه عشق است ، خدايى كه چنين است أصلًا عذاب از او متمشّى نمىشود ! اين عذاب به جهت بُعد و دورى ما از آن عالم نور و آن عالم عشق و محبّت است و إلّااز عالم نور عذاب نمىآيد .\r\nآقاى حدّاد رحمة الله عليه به تمام معنى ، مستغرق در عالم‌توحيد بوده و در عالم وحدت سير مىكردند ، و اگر چه با بدن خاكى خود با ما همنشين بودند ، أمّا جان ايشان در عالم إطلاق طيران داشت و از مائدهء علوم كلّيّهء إلهيّه بهره‌مند مىشد .\r\nفلذا در اين سفر وقتى از خدمت ايشان سؤالى مىپرسيديم بايد چندين بار تكرار مىكرديم تا به اين سو التفات كنند . مىفرمودند : وقتى با من صحبت مىكنند متوجّه نمىشوم ، بايد چند بار تكرار كنند تا خودم را جمع كرده و متوجّه شوم چه مىگويند .\r\nإحاطهء عجيب و شگفت‌آورى بر نفوس داشتند ، بگونه‌اى كه هر سؤالى مىكرديم فوراً جواب مىدادند . ولى در اين سفر برخى از سؤالها را كه مىپرسيدم ، مىفرمودند : « صبر كنيد پدرتان مشرّف شوند و ايشان جواب دهند .\r\nمن هرچه داشتم به ايشان دادم . » و شايد غرضشان اين بود كه ما را از آن پس به حضرت علّامهء والد سوق دهند .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nكراراً مىفرمودند : « غير از آقا سيّدمحمّدحسين كس ديگرى را نمىشناسم ! » و نيز مىفرمودند : « بعد از أهل‌بيت عليهم السّلام مثل مرحوم قاضى و بعد از آقاى قاضى ، همانند آقا سيّدمحمّدحسين نديدم . »\r\nالبتّه علّامهء والد قدّس‌سرّه به حقير مىفرمودند : تا من در قيد حياتم ، اين سخن حضرت آقاى حدّاد را براى كسى نقل ننمائيد .\r\nحضرت آقاى حدّاد نفسشان كيميا بود . هر چه إراده مىكردند ، به مجرّد إراده محقّق مىشد و گره‌هاى كور و مشكلات لاينحلّ چه در امور مادّى و چه در أمر سلوك و عقبات و كريوه‌هاى راه خدا به يك اشارهء ايشان حلّ مىشد . ما بارها اين أمر را تجربه نموده بوديم ، ولى با اين همه به مقتضاى مقام رضا و فناى إراده‌شان در ارادهء حضرت حقّ جل‌ّوعلا ، تسليم محض بودند و تا از عالم بالا أمر و اشاره‌اى نبود كارى نمىكردند ؛  بَلْ عِبادٌ مُكْرَمُونَ  *  لا يَسْبِقُونَهُ بِالْقَوْلِ وَ هُمْ بِأَمْرِهِ يَعْمَلُونَ .  « 1 » « بندگان بزرگوار و گرامى خداوند هستند كه در گفتار از خدا سبقت نمىگيرند و فقط به أمر خدا عمل مىكنند . »\r\nيك بار خدمتشان عرض كردم : فلان كس چنين مشكلى دارد ، دعا بفرمائيد . و مشكل او را توضيح دادم . فرمودند : اگر دعا كنم همين الآن حلّ مىشود ، ولى رضاى خداوند نيست ؛ رضاى خداوند اين است كه اين مشكل فعلًا باقى باشد و سير طبيعى خود را طىّ كند تا حلّ شود .\r\nدر مقابل مشكلات و ابتلاءات وارده بر خود ايشان نيز تسليم محض بودند و با وجود تمكّن از حلّ آن به يك اشاره ، صبر و تسليم را اختيار مىفرمودند .\r\nدر سفر به شام ، يك روز كه در محضر ايشان بوديم ، به يكى از تلامذهء خود رو نموده و فرمودند : ديگر شما بىنياز از استاد بوده و از جانب ما كار تمام است .\r\n\r\n\r\n","description":"","footnote":"\r\n( 1 ) . ذيل آيه 26 و آيه 27 ، از سورهء 21 : الأنبيآء .\r\n","page_name":" 299 ","page_number":299},
  {"content":"\r\n\r\nچراكه بذر ولايت را در قلب شما كاشتيم ! ديگر خود شما هستيد كه بايد عمل كرده و با سعى و مجاهدت آن را آبيارى نمائيد تا رشد و نموّ نمايد و به ثمر بنشيند . اين كلام حضرت آقاى حدّاد با توجّه به آنچه خوانده و شنيده بوديم كه سالك تا انتهاى سيرش به سوى خدا بىنياز از همراهى و دستگيرى استاد نمىباشد ، بسيار تازه و بديع مىنمود . فلذا حقير بعداً خدمت مرحوم علّامهء والد اين واقعه را عرض كرده و از ايشان پرسيدم : چگونه بود كه ايشان فرمودند :\r\nاز جانب ما كار تمام است ؟ پس ادامهء راه بدون همراهى استاد چگونه طىّ مىشود ؟\r\nفرمودند : استاد و مربّى نفوس در تربيت شاگردان به دو طريق عمل مىكند ، گاهى بذر هر سفر از أسفار أربعه را مرحله به مرحله در قلب شاگرد مىكارد ، و گاهى بذر أسفار أربعه را يك جا در زمين استعداد و نهاد تلميذ مىنهد تا با مراقبه و سعى و اجتهاد و رعايت آداب و شرايط سلوك إلى الله ، آن را تربيت نمايد تا شجرهء ولايت از كمون ذات او به فعليّت رسيده و برگ و بار دهد . و حضرت آقاى حدّاد در تربيت اين تلميذ ، طريق أخير را اختيار نموده‌اند .\r\nيكى از روزها كه خدمت آقاى حدّاد بوديم فرمودند : چون ما بر سر فينه « 1 » داريم بعضى از زائرين از ما دربارهء محلّ قبر دكتر شريعتى سؤال مىكنند و من هم نمىدانم ؛ يك دفعه با هم برويم من آنجا را ببينم .\r\nنزديك غروب آفتاب بود كه در معيّت ايشان به قبرستان شيعيان ، روبروى حرم مطهّر حضرت زينب سلام‌الله‌عليها رفته و از آنجا نشانى قبر دكتر شريعتى را\r\n\r\n\r\n","description":"","footnote":"\r\n( 1 ) . فينه ، نوعى كلاه كشيده و غالباً زرشكىرنگ است كه در ميان عربها افراد وجيه و محترم از آن استفاده مىكنند ، و سابقاً عدّه‌اى از خدّام حرمهاىمباركه نيز اين نوع كلاه را بر سر مىگذاشتند . مرحوم حدّاد نيز در بيرون از منزل از آن استفاده مىكردند ، ولى در منزل هميشه عمامه بر سر مىگذاشتند .\r\n","page_name":" 300 ","page_number":300},
  {"content":"\r\n\r\nگرفتيم . قبر وى در اطاقكى در زاويه‌اى از قبرستان قرار داشت كه عكس دكتر شريعتى نيز در آنجا نصب شده بود . همين كه در را باز كرديم ، ايشان سر خود را داخل اطاقك كرده و تنها يك نگاه نموده و بدون تأمّل و معطّلى فوراً در را بستند و فرمودند : عجيب ! و تعبيرى دربارهء او فرمودند كه حكايت از كدورت وى و دوريش از رحمت خداوند مىنمود .\r\nفرداى آن روز دوباره فرمودند : آقا سيّدمحمّد صادق ، يك بار ديگر برويم قبر دكتر شريعتى را ببينيم ! براى بار دوّم در معيّت ايشان به قبرستان شيعيان رفتيم . أمّا اين بار درِ آن اطاقك را كه باز كردند چند لحظه‌اى تأمّل و درنگ كرده و سپس سرشان را بيرون آورده و فرمودند :\r\n« اين استعمارگران انگليس خيلى ناجنسند ! انگليس تمام دنيا را بازى مىدهد ، حتّى روس‌ها را ، و چه بسا سران روس خودشان اين معنى را ندانند .\r\nاينها موجوداتى بسيار عجيب و خيلى خيلى خبيثند . اينها از سراسر دنيا افرادى مثل شريعتىها را كه نبوغ دارند به وسائطى كه چه بسا خودشان نيز متوجّه نشوند تربيت كرده و بعد هر كدام را به ممالك خودشان مىفرستند ؛ مثلًا شريعتى را به ايران فرستاده و طبق مقاصد شوم و نيّات پليد خود از آنان استفاده مىكنند ، و چه بسا خود شريعتى هم به اين معنى أبداً التفاتى نداشته باشد . »\r\nبارى ، حضرت آقاى حدّاد در مرتبهء دوّم كه بدانجا رفتيم در بارهء دكتر شريعتى اين كلام را فرمودند ؛ و شگفت اين بود كه اين مطالب را در حالى مىفرمودند كه أصلًا در اين عوالم نبودند . ايشان شخصى بودند محبّ و عاشق خداوند و محو در عالم نور ، به ظاهر نه از سواد و علوم رسميّه و ظاهريّه بهره‌اى داشتند و نه برخوردار از اطّلاعات سياسى بوده و نه دكتر شريعتى و كتابهايش را ديده بودند ؛ و فقط بر أساس آن هيمنه و سيطرهء ملكوتى كه بر نفوس داشتند اين كلمات از ايشان صادر شد .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nو حاصل كلام ايشان اين بود كه شريعتى با وجود نبوغ و هنر بيان مىتوانست آن را در اعتلاى كلمهء توحيد و عزّت إسلام و مسلمين به كار بندد و جان خود و ديگران را از نهج قويم و صراط مستقيم حيات بخشد ، أمّا افسوس كه اين استعداد إلهى را در استهزاء و سبك نمودن بزرگان إسلام و علماء أعلام و تضعيف أركان شريعت به كار بست و بدون شكّ عامل دست أجانب و انگليسىها بود ، اگر چه التفات نداشته ؛ تا اينكه به مقتضاى :  إِنَّ الَّذِينَ يُلْحِدُونَ فِي آياتِنا لا يَخْفَوْنَ عَلَيْنا  « 1 »\r\nتير غيب او را گرفت و تهىدست و بىبهره از محبّت پروردگار و علوم و معارف سبحانى از دنيا رفت ! « 2 »\r\n\r\n\r\n","description":"","footnote":"\r\n( 1 ) . صدر آيه 40 ، از سورهء 41 : فصّلت : « كسانى كه نسبت به آيات ما منحرف مىشوند و تسليم نمىگردند ، بر ما پنهان نيستند . »\r\n( 2 ) . علّامهء والد أفاض‌الله علينا من بركات علومه‌الشّريفه پس از مرگ ناگهانى دكتر شريعتى مىفرمودند : « شريعتى منكر غيب بود و به تير غيب گرفتار شد . »\r\nدر زمان جوانى ما كه دكتر شريعتى در حسينيّهء إرشاد سخنرانى ميكرد و كتاب هايى به نام وى به طبع مىرسيد ، دربارهء هويّت وى اختلافاتى وجود داشت . عدّه‌اى فى الجمله از وى دفاع نموده و با وى مرتبط بودند و زمينهء نشر آثار او را فراهم مىكردند ، و عدّه‌اى نيز با وى مخالف بوده و از ترويج أفكار و آثار او نهى مىكردند .\r\nمسأله آن قدر دقيق بود كه برخى از أفراد عالم و درس‌خوانده و أهل دقّت نيز همچون مرحوم آية الله مطهّرى به خطا رفته بودند و به‌نوعى از برگزارى سخنرانىهاى وى حمايت مىنمودند ، ولى علّامهء والد از همان آغاز بر اساس نور بصيرت و بينش الهى كه فرموده‌اند :\r\nاتَّقوا فِراسَةَ المُؤْمِنِ فَإنَّهُ يَنظُرُ بِنورِ اللَهِ\r\n( كافى ، ج 1 ، ص 218 ) وى را شخصى منحرف و ضالّ مىدانستند و علاوه بر اشتباهات جزئى كه در مسائل فرعى داشت ، در اصول اعتقادى نيز مطالب او را باطل و خطرناك مىشمردند و مىفرمودند : از مطالبى كه ميگويد فهميده مىشود كه أصلًا عالم غيب و ارتباط أنبياء با خداوند و أصالت و حقيقت دين را قبول ندارد ، گرچه اين مطالب را به صراحت بيان نمىكند . -\r\n","page_name":" 302 ","page_number":302},
  {"content":"\r\n\r\n\r\n\r\n","description":"","footnote":"\r\n- مرحوم مطهّرى نيز پس از مدّتى از سخنرانيهاى وى در طهران ، در أثر إرشادات علّامهء والد ، به اشتباهات أساسى وى پى بردند و از حسينيهء إرشاد فاصله گرفته و در محافل و مجالس مختلف موارد انحراف و كجى وى را بيان مىكردند كه شرح اين أمر موقعيّت و فرصت ديگرى را مىطلبد .\r\nعلّامهء والد در كتاب شريف نور ملكوت قرآن ، قسمتى از نامهء مرحوم آية الله مطهّرى به رهبر فقيد انقلاب مرحوم آية الله العظمىخمينى را دربارهء شريعتى آورده‌اند كه اشاره به بخشى از آن در اينجا خالى از فائده نيست . مرحوم مطهّرى در اين نامه دربارهء شريعتى و حاميان وى مىگويند :\r\n« عجبا ! مىخواهند با انديشه‌هائى كه چكيدهء أفكار ماسينيون مستشار وزارت مستعمرات فرانسه در شمال آفريقا و سرپرست مبلّغان مسيحى در مصر ، و أفكار گورويچ يهودى ماترياليست ، و انديشه‌هاى ژان پُل ساتر اگزيستانسيا ليست ضدّ خدا ، و عقائد دوركهايم جامعه‌شناس كه ضدّ مذهب است ، إسلام نوين بسازند ؛ پس وعلىالإسلام السّلام . به خدا قسم اگر روزى مصلحت اقتضا كند كه انديشه‌هاى اين شخص حلّاجى شود و ريشه‌هايش به دست آيد و با انديشه‌هاى أصيل اسلامى مقايسه شود ، صدها مطالب به دست مىآيد كه بر ضدّ اصول إسلام است ، و به‌علاوه بىپايگى آنها روشن مىشود . من هنوز نمىدانم فعلًا چنين وظيفه‌اى دارم يا ندارم ، ولى با اينكه مىبينم چنين بت‌سازى مىشود ، فكر مىكنم كه تعهّدى كه دربارهء اين شخص دارم ديگر ملغى است . درعين‌حال منتظر اجازه و دستور آن حضرت مىباشم .\r\nكوچكترين گناه اين مرد بدنام‌كردن روحانيّت است . او همكارى روحانيّت با دستگاه‌هاى ظلم و زور عليه تودهء مردم را به صورت يك أصل كلّى اجتماعى درآورد . مدّعى شد كه مَلِك و مالك و ملّا ، و به تعبير ديگر تيغ و طلا و تسبيح هميشه در كنار هم بوده و يك مقصد داشته‌اند . اين اصل معروف ماركس و به عبارت بهتر مثلث معروف ماركس را كه دين ودولت و سرمايه سه عامل همكار بر ضدّ خلقند و سه عامل از خود بيگانگى بشرند ، به صد زبان پياده كرد . منتهى به جاى دين ، روحانيّت را گذاشت . نتيجه‌اش اين شد كه جوان امروز -\r\n","page_name":" 303 ","page_number":303},
  {"content":"\r\n\r\n\r\n\r\n","description":"","footnote":"\r\n- به أهل علم به چشم بدترى از افسران امنيّتى نگاه مىكند . و خدا ميداند كه اگر خداوند از باب  وَ يَمْكُرُونَ وَ يَمْكُرُ اللَّهُ وَ اللَّهُ خَيْرُ الْماكِرِينَ  در كمين او نبود ، او در مأموريّت خارجش چه به سر روحانيّت و إسلام مىآورد .\r\nتبليغاتى در اروپا و آمريكا لَهِ او از زهد و ورع و پارسائى تا خدمت به خلق و فداكارى و جهاد در راه خدا و پاكباختگى در راه حقّ شده است . و بسيار روشن است كه دستهاى مرموزى در كار بود . و دوستان خوب شما در اروپا و آمريكا إغفال شده‌اند . . . » ( نورملكوت‌قرآن ، ج 4 ، ص 149 ، به نقل از سيرى در زندگانى استاد مطهّرى ، ص 80 تا ص 87 )\r\nنظر شريف علّامهء طباطبائى قدّس‌سرّه نيز از آغاز همين بود . ايشان در پاسخ نامه‌اى دربارهء وى فرموده‌اند :\r\n« اينجانب نوشته‌هاى دكتر شريعتى را هرگز تصديق نكرده و چنين سخنى به احدى نگفته‌ام ، و نوع مطالب ايشان اشتباه و طبق مدارك دينى اسلامى غيرقابل‌قبول مىباشد . »\r\nو همچنين در پاسخ نامهء ديگرى مرقوم فرموده‌اند : يما با دكتر شريعتى عداوت ذاتى نداريم ، مسأله اين است كه در لابه‌لاى تأليفاتشان مطالبى ديده مىشود كه با موازين إسلام قابل توجيه نيست . مانند اينكه ميگويد : انسان خويشاوند خداست ، در حالى كه قرآن كريم صريحاً ميفرمايد :  وَ خَرَقُوا لَهُ بَنِينَ وَ بَناتٍ بِغَيْرِ عِلْمٍ  . و ميفرمايد :  وَ جَعَلُوا بَيْنَهُ وَ بَيْنَ الْجِنَّةِ نَسَباً  عقيده‌اى است از عقايد بت‌پرستان . و ميگويد : خدا و طبيعت و انسان يك واحد حقيقى است كه رهسپار كمال است . و صريحاً در كتاب زادگاه من معاد را انكار مىكند . و در وصف معراج خود ميگويد : استادان مسيحى من مرا وارد بهشت كردند و در بهشت مىگشتم درحالىكه دستم در دست آنها بود ! در صورتى كه قرآن صريحاً مسيحى را كافر ميداند و ميفرمايد كافر داخل بهشت نمىشود ؛ و نظاير اين اشتباهات كه زياد هم هست . » ( گفتمان‌مصباح ، ص 223 )\r\nمرحوم علّامهء طباطبائى بر أساس بينش ملكوتيشان حتّى صدق نيّت و حقيقت‌جوئى وى را نيز قبول نداشتند . آية الله مصباح يزدى از مرحوم علّامهء طباطبائى نقل مىكنند كه -\r\n","page_name":" 304 ","page_number":304},
  {"content":"\r\n\r\n\r\n\r\n","description":"","footnote":"\r\n- در پاسخ اصرار ايشان مبنى بر ملاقات شريعتى با مرحوم علّامه و اصلاح اشتباهات وى توسّط حضرت ايشان ، فرموده‌اند : يبعضى از دوستان ايشان ، مىخواستند او را بياورند نزد من كه با هم صحبت كنيم و من ايشان را نصيحت كنم و تذكّراتى به او بدهم . من فكر كردم كه هيچ فائده‌اى ندارد . چون ايشان اگر بخواهد شريعتى باشد ، دست از أفكارش بر نمىدارد و اگر بخواهد دست از أفكارش بردارد ، ديگر شريعتى نيست . او آدمى نيست كه دست از أفكارش بردارد . من مطمئنّ هستم كه دست از أفكارش بر نمىدارد . و بنابراين ، از اين ملاقات سوء استفاده خواهد كرد . »\r\nآية الله مصباح مىفرمايند : « باز من اصرار كردم كه آقا احتمال نمىدهيد كه لاأقلّ اشتباهاتش كمتر شود و جلوى مفاسد بزرگ‌تر گرفته شود ؟ آنچه را كه گفته و روى آن پافشارى كرده ، گذشته ، به فرمايش شما بعيد است كه از حرفهاى گذشته‌اش دست بردارد ، أمّا آيا احتمال نمىدهيد كه بيايد نزد شما و كمتر در آينده إفساد كند ؟ باز ايشان تأمّلى كردند و گفتند : حتّى اين احتمال هم وجود ندارد . خيلى قاطع كه ملاقات با او فائده‌اى نخواهد داشت و احتمال ضرر هم دارد . » ( گفتمان‌مصباح ، ص 222 و 223 )\r\nهمچنين ايشان با يك واسطه از رهبر فقيد انقلاب مرحوم آية الله العظمى خمينى رحمة الله عليه نقل مىكنند كه در پاسخ به اينكه چرا در جواب نامه‌هاى تسليت رحلت شريعتى از تعبير « مرحوم » استفاده نكرده‌اند ، فرموده‌اند : « اگر او را مسلم مىدانستم ، مىنوشتم » . ( گفتمان‌مصباح ، ص 265 )\r\nبارى ، مرحوم حدّاد در زمانى از ارتباط شريعتى با استعمار و عامل دست أجانب بودن وى - گرچه خودش آگاه نباشد - خبر مىدادند كه هنوز أسناد ساواك منتشر نشده بود . پس از نشر أسناد ساواك معلوم شد كه شريعتى علاوه بر اينكه از آغاز تحت تربيت و تأثير فراماسونرى چون ميرزا أبوالحسن‌خان فروغى بوده و پس از آن نيز به شدّت تحت تأثير أفرادى مانند ماسينيون وگورويچ - كه در نامهء مرحوم مطهّرى اشاره‌اى به ايشان شده بود - قرار گرفته ، در بازگشت به ايران از فرانسه با يكى از عوامل سازمان سيا همراه بوده و پس از آن نيز تحت نظارت ساواك بوده و ساواك از كارهاى وى راضى و او را هم‌جهت و مؤيّد طرح‌هاى خود مىدانسته است كه گزارشى از اين أسناد در كتاب نهضت‌امام‌خمينى ( ج 3 ، ص 205 تا ص 300 ) آمده است . -\r\n","page_name":" 305 ","page_number":305},
  {"content":"\r\n\r\nحضرت آقاى حدّاد أساساً از انگليس بسيار بد مىگفتند ، مىفرمودند :\r\nتمام فتنه‌ها و شرورى كه بر بسيط زمين و اين كرهء خاكى اتّفاق مىافتد بخاطر دسيسه‌ها و شيطنت‌هاى پير استعمار انگليس است !\r\nآن زمان مثل الآن نبود . روسها قدرت زيادى داشته و يكى از دو أبرجنايتكار دنيا « 1 » و قطب مقابل آمريكا بودند ، و از انگليس نيز اسم و رسمى نبود و اينطور نبود كه شيطنت‌هاى انگليس علنى باشد و مثلًا لشكر به عراق بفرستد و ماهيّتش براى همه روشن شود ؛ ولى ايشان به وضوح و روشنى مىفرمودند : همهء فتنه‌ها - گرچه به ظاهر از ديگران باشد - زير سر انگليس است !\r\nاين سفر مقارن با پيروزى شكوهمند انقلاب اسلامى و به‌ثمرنشستن مجاهدتهاى علماء و فضلاء و جوانان غيور و متديّن اين مرز و بوم بود كه با شعار الله‌أكبر عليه حكومت ظالمانه و جائرانهء خاندان پهلوى قيام نموده و اينك پيروزى آن را جشن گرفته بودند و حقير نيز از تشكيل حكومت إسلام بسيار مسرور بودم .\r\nيك بار با سرور و شادمانى خدمت ايشان عرض كردم : حضرت آية الله خمينى به ايران تشريف آورده‌اند و إن‌شاءالله بحول و قوّهء إلهى ديگر مفاسد و مظاهر كفر و ظلم برچيده‌شده و أحكام نورانى شريعت عملى ميگردد ، از اين\r\n\r\n\r\n","description":"","footnote":"\r\n( 1 ) . گاه از اين دول بزرگ تعبير به « أبرقدرت » مىشود ؛ علّامهء والد مىفرمودند : « أبرقدرت خداوند است و قدرت خود را به هر كس بخواهد إعطاء ميفرمايد ، ومؤمنى كه توكّل بر پروردگار خود داشته باشد ، هيچگاه نبايد خود را در كنار كفّار عاجز و ضعيف و ايشان را قوىّ و قدرتمند بپندارد ، چه رسد به اينكه ايشان را أبرقدرت بنامد . انگليس و آمريكا و شوروى و ديگر دول كفر « أبرجنايتكار » هستند نه أبرقدرت . »\r\n","page_name":" 306 ","page_number":306},
  {"content":"\r\n\r\nپس ديگر حكومت إسلام است وپرچم توحيد بر فراز ميهنمان به اهتزاز درآمده ، و اين حكومت مقدّمهء طلوع آفتاب دولت نور و ظهور حضرت بقيّة الله الأعظم أرواحنا له الفداء خواهد بود .\r\nحضرت آقاى حدّاد فرمودند : « خير ! اين ، اسم إسلام است نه حقيقت اسلام ، و موفّق نخواهند شد حقيقت إسلام را عملى نمايند ؛ حقيقت إسلام تنها با ظهور و تحقّق دولت كريمهء امام زمان عليه‌السّلام اجراء شده و گسترش مىيابد ! و ليكن خداوند اسم إسلام را نيز دوست دارد و اين حكومت به همين مقدار نيز مطلوب و محترم است و بايد از آن دفاع كرد و آن را تقويت نمود . »\r\nبارى ، حضرت آقاى حدّاد اين أبيات از مثنوىمعنوى عارف رومى را در سفرهاى متعدّد برايمان قراءت مىنمودند ، كه در واقع تفسير آيه كريمهء :  وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ  « 1 » بوده و دلالت دارد بر اينكه شناخت و معرفت عامّهء مردم نسبت به حضرت پروردگار تقليدى و اجمالىاست و توحيد آنان از حدّ و مرز علمى و استدلالى تجاوز ننموده و به عيان و شهود نرسيده و با همان أوهام و خيالاتى كه از حضرت حقّ دارند ، عمر خود را سپرى مىكنند :\r\n روستائى گاو در آخور ببست * شير ، گاوش خورد و بر جايش نشست\r\nروستائى شد در آخور سوى گاو * گاو را مىجست شب آن كنجكاو \r\n دست مىماليد بر أعضاى شير * پشت و پهلو ، گاه بالا گاه زير\r\nگفت شير ار روشنى افزون بُدى * زهره‌اش بدريدى و دل‌خون شدى\r\nاين چنين گستاخ زآن مىخاردم * كو در اين شب گاو مىپنداردم\r\nحق همى گويد كه اىمغرور كور * نى ز نامم پاره پاره گشت طور ؟ \r\n\r\n\r\n","description":"","footnote":"\r\n( 1 ) . آيه 106 ، از سورهء 12 : يوسف : « و أكثر ايشان به خدا ايمان نمىآورند مگر درحاليكه از زمرهء مشركان هستند . »\r\n","page_name":" 307 ","page_number":307},
  {"content":"\r\n\r\n كه لَو أنزَلنا كِتابًا لِلجَبَل * لَانْصَدَع ثُمَّ انْقَطَع ثُمَّ ارْتَحَل\r\nاز من ار كوه احد واقف بُدى * پاره گشتىّ و دلش پر خون شدى\r\nاز پدر وز مادر اين بشنيده‌اى * لاجرم غافل در اين پيچيده‌اى\r\nگر تو بىتقليد زآن واقف شوى * بىنشان بىجاى چون هاتف شوى « 1 » \r\nاين أشعار بيان حقيقتى بود كه حضرت حدّاد آن را به خوبى لمس نموده و بالعيان مىديدند كه همهء مردم از آن غافلند .\r\nنور خداوند عزيز و قهّار ، جميع عوالم وجود را پر كرده و هيچ غيرى در قبال خود باقى نگذاشته است ؛ حتّى تمام هستى و شراشر وجود ما را نيز فراگرفته و جميع شؤون زندگى ما در يد قدرت و قبضهء تقليب خداوند مىباشد ، حتّى إرادهء ما تحت إراده و مشيّت اوست كه اگر او إراده نكند ما نيز نمىتوانيم إراده كنيم ؛  وَ ما تَشاؤُنَ إِلَّا أَنْ يَشاءَ اللَّهُ رَبُّ الْعالَمِينَ .  « 2 » و اگر حقيقت خداوند لحظه‌اى طلوع كرده و تجلّى نمايد همهء موجودات در برابر أنوار قاهرهء حضرت ذوالجلال و الإكرام تاب نياورده و مندكّ و مضمحلّ و نابود مىشوند .\r\nولى عامّهء مردم خداوند را در زاويه‌اى تاريك و پنهان از عالم منعزل كرده و آنچنان او را محدود نموده‌اند كه گويا هيچ تأثير و نقشى در عالم وجود ندارد ، و در عوض براى خود و سائر موجودات تصوّر استقلال و أنانيّت كرده و با پندار و توهّمى از خدا دلخوش‌اند . در خيال خود ، خدايى را ساخته و پرداخته و از آن خداى حقيقى غافل و در آتش بُعد و دورى از آن منبع نور و حيات و حقيقت مىسوزند و در أثر انس با عالم كثرت ، روح و جان آنان بىحس شده و إحساس درد و ألَم و سوزش نمىكنند .\r\n\r\n\r\n","description":"","footnote":"\r\n( 1 ) . مثنوىمعنوى ، دفتر دوّم ، ص 118 .\r\n( 2 ) . آيه 29 ، از سورهء 81 : التّكوير .\r\n","page_name":" 308 ","page_number":308},
  {"content":"\r\n\r\nعيناً مانند همين داستان روستايى كه شير در آخور را گاو پنداشته و با آن خوش است و به زير و بالايش دست مىمالد كه اگر از حقيقت آن با خبر شود از شدّت ترس ، زهره‌اش پاره شده و قالب تهى مىكند .\r\nحضرت آقاى حدّاد ، چون به لقاء خدا مشرّف شده و از عالم وهم و پندار بيرون آمده و خداى حقيقى و واقعى را مىپرستيدند و مىديدند كه مردم به دنبال خداى پندارى هستند اين أبيات را مكرّر مىخواندند و با خود زمزمه مىنمودند . « 1 »\r\nو نيز اين أبيات را از عارف دلسوختهء همدان باباطاهر كه در بيان لزوم سلوك منهج قويم توحيد و ورود به عالم ملكوت است ، زياد قراءت مىكردند :\r\n ته كه ناخوانده‌اى علم سماوات * ته كه نابرده‌اى ره در خرابات\r\nته كه سود و زيان خود ندانى * به ياران كى رسى هيهات هيهات « 2 » \r\nو همچنين اين أبيات توحيدى ايشان را كه در واقع ، حكايت از حال ايشان است كه حضرت پروردگار را در مرايا و مجالى آيات آفاقيّه رؤيت نموده و از لقاء حضرت أحديّت بواسطهء حجاب كثرت محجوب نبوده‌اند ، كراراً با خود زمزمه مىنمودند :\r\n به صحرا بنگرم ، صحرا ته وينم * به دريا بنگرم ، دريا ته وينم \r\n\r\n\r\n","description":"","footnote":"\r\n( 1 ) . در أوّلين ديدار با علّامهء والد كه در ايشان قابليّت و استعداد تامّ و عشق وافر به حضرت حقّ را مىبينند و اينكه در ميان ابناء دنيا كه همه سرگرم خداى خيالى و پندارى هستند ، گوهرى ناب يافت مىشود كه به جدّ طالب قرب و لقاى خداى واقعى است ، حال وجد و سرور خاصّى به حضرت آقاى حدّاد دست مىدهد و همين أشعار را - به تعبير علّامهء والد - با چه لحنى و چه صدائى و چه شورى و چه عشقى و چه جذّابيّت و روحانيّتى براى ايشان قراءت مىكنند . ( روح‌مجرّد ، ص 28 )\r\n( 2 ) . رباعيّات باباطاهر ، ص 3 .\r\n","page_name":" 309 ","page_number":309},
  {"content":"\r\n\r\n به هر جا بنگرم كوه و در و دشت * نشان از قامت رعنا ته وينم « 1 » \r\nو أيضاً اين بيت را بارها ترنّم مىنمودند :\r\n آنكه در خواب است او در خوابتر * هست بيداريش از خوابش بتر \r\nدر اين سفر أخير يك روز خدمت ايشان عرض كردم : اين عالم و موجودات به چه صورتى هستند ؟ فرمودند : خواب !\r\nو نيز از ارتباط اين عالم با عالم غيب سؤال كردم ، فرمودند : اين عالم نيستِ هست‌نماست ؛ و آن طرف هستِ نيست‌نماست !\r\nاين جمله را خدمت حضرت والد رضوان الله تعالى عليه عرض كردم ، فرمودند : اين جمله ، يك كتاب است ، اگر انسان بخواهد آن را شرح كند !\r\nبارى ، اين كلام حضرت آقاى حدّاد پرده از معانى راقى و بلندى برمىداشت كه ايشان بواسطهء آنكه گرد تعيّن را از دامن خود افشانده بودند ، بدان دست‌يافته و از فراز آن ذروهء أعلى اين كلمات از ايشان تراوش مىنمود . و چقدر تعابير حضرت آقاى حدّاد از اين حقيقت كه آن را لمس نموده بودند ، شبيه مضامين روايات أهل‌بيت عليهم السّلام است ، چنان كه از حضرت سيّدالشّهداء عليه‌السّلام روايت شده است كه در زمانى كه خواصّ أصحاب حضرت حاضر به تنها گذاشتن آن حضرت نگرديدند ، فرمودند :\r\nوَاعْلَمُوا أَنَّ الدُّنْيا حُلْوَها وَ مُرَّها حُلُمٌ وَ الِانْتِباهَ فى الأخِرَةِ ، وَالْفآئِزُ مَنْ فازَ فيها وَالشَّقىُّ مَن شَقِىَ فيها « 2 » .\r\n« بدانيد كه دنيا شيرينى و تلخىاش همگى خواب است و بيدارى در آخرت است ، و فوز و نجات براى كسىاست‌كه در آخرت به فوز برسد و شقى كسى است كه در آخرت به شقاوت مبتلا گردد . »\r\n\r\n\r\n","description":"","footnote":"\r\n( 1 ) . همان مصدر ، ص 1 .\r\n( 2 ) . بحارالأنوار ، ج 45 ، ص 91 ، باب 37 ، ح 29 .\r\n","page_name":" 310 ","page_number":310},
  {"content":"\r\n\r\nو مانند آنچه از حضرت رسول‌الله صلّى الله عليه و آله وسلّم و از حضرت أميرالمؤمنين عليه‌السّلام روايت شده‌است‌كه فرمودند :\r\nالنّاسُ نيامٌ فَإذا ماتوا انْتَبَهوا « 1 » .\r\n« مردم در خوابند ، هنگامى كه بميرند و از اين دار دنيا به آخرت رحلت نمايند ، بيدار مىگردند . »\r\nو مانند فرمايش حضرت امام‌باقر عليه‌السّلام به جابرجعفى :\r\nأَنْزِلْ نَفْسَكَ مِنَ الدُّنْيا كَمَثَلِ مَنْزِلٍ نَزَلْتَهُ ساعَةً ثُمَّ ارْتَحَلْتَ عَنْهُ ، أَوْ كَمَثَلِ مالٍ اسْتَفَدْتَهُ فى مَنَامِكَ فَفَرِحْتَ بِهِ وَ سُرِرْتَ ثُمَّ انْتَبَهْتَ مِنْ رَقْدَتِكَ وَ لَيْسَ فى يَدِكَ شَىْءٌ ؛ وَ إنّى إنّما ضَرَبْتُ لَكَ مَثَلًا لِتَعْقِلَ وَ تَعْمَلَ بِهِ . « 2 »\r\n« مثال دنيا را نسبت به خودت همچون منزلگاهى قرار بده كه براى مدّتى در آن نزول نمودى و سپس از آن كوچ كردى ، يا مانند مالى كه در خواب بدست آوردى و بدان خشنود و مسرور گشتى و چون از خواب برخاستى ديدى دستت تهى و خالى است ؛ و من براى تو مثالى زدم تا در آن تعقّل نموده و آن را دريابى و به آن عمل كنى . »\r\nو مانند آنچه در مواعظ حضرت موسىبن‌جعفر عليه‌السّلام به هشام آمده است كه فرمودند :\r\nقالَ علىُّبْن‌ُالحُسَيْنَ عَلَيْهِماالسَّلامُ : إنَّ جَميعَ ما طَلَعَتْ عَلَيْهِ الشَّمْسُ فى مَشارِقِ الْأَرْضِ وَ مَغارِبِها بَحْرِها وَ بَرِّها وَ سَهْلِها وَ جَبَلِها عِنْدَ وَلىٍّ مِنْ أَوْليآءِ اللَهِ وَ أَهْلِ الْمَعْرِفَةِ بِحَقِّ اللَهِ كَفَىْءِ الظِّلالِ . « 3 » و « 4 »\r\n\r\n\r\n","description":"","footnote":"\r\n( 1 ) . همان مصدر ، ج 4 ، ص 43 ؛ و ج 50 ، ص 134 .\r\n( 2 ) . همان مصدر ، ج 75 ، ص 166 ، باب 22 : وصايا الباقر عليه‌السّلام ، ح 2 ، از تحف‌العقول .\r\n( 3 ) . همان مصدر ، ص 306 ، باب 25 ، مواعظ موسىبن‌جعفر عليهماالسّلام و حِكَمه ، ح 1 . و همين مضمون در ج 70 ، باب 122 ، ص 36 ، ح 17 ، از امام‌باقر عليه‌السّلام نيز روايت شده است .\r\n( 4 ) . علّامهء مجلسى در بحار ، ج 70 ، ص 39 ، ميفرمايد : المرادُ هنا بالفىء إمّا -\r\n","page_name":" 311 ","page_number":311},
  {"content":"\r\n\r\n« حضرت علىّبن‌الحسين عليهماالسّلام فرمودند : همانا جميع آنچه خورشيد در مشارق و مغارب زمين و دريا و خشكى و كوه و دشت بر آن مىتابد ، در نزد يكى از أولياى خدا و كسانى كه أهل معرفت به حقّ خداوند متعال مىباشند ، مانند سايهء ابرها مىباشد ( كه پس از نور افشانى خورشيد مدّتى سايه مىافكنند و انسان آن سايه را حقيقتى مىپندارد و به آن دل مىبندد ولى بار ديگر خورشيد طلوع مىنمايد و از آن سايه أثرى باقى نمىماند ) . »\r\nبارى مناسب است در اينجا به جهت إيضاح گوشه‌اى از اين حقيقت عالى ، أبياتى از عارف بزرگ و گرانقدر شيخ محمود شبسترى أعلىالله‌درجته كه در تبيين همين معنى سروده است ، از شرح عالم و عارف عاليقدر شمس‌الدّين محمّد لاهيجى صاحب مفاتيح‌الإعجاز رحمة الله عليه براى طالبان علم و ايقان آورده شود :\r\nشارح گلشن‌راز ميفرمايد : « چون هستى عالم ، ظلّ وجود حقيقى است و توهّم غيريّت حقيقى وجود عالم ، خيال باطل است و هر كه پندار غيريّت دارد ، اسير خواب غفلت است ، فرمود كه :\r\n تو در خوابىّ و اين ديدن خيال است * هر آنچه ديده‌اى از وى مثال است \r\nيعنى : همچنانكه شخصى در خواب ، صورت چند بيند كه مطابق واقع نباشد و در خواب پندارد كه آنها متحقّق‌الوجودند و نداند كه آنها صور خياليّه‌اند كه در خارج وجود ندارند ، تو كه عالم را وجود حقيقى مىپندارى ، در خواب\r\n\r\n\r\n","description":"","footnote":"\r\n- المصدرُ أى كرجوع الظِّلال أى كما تظلّ فى ظلّ شجرة مثلًا فتنتفعُ به ساعةً فترجع عنك فتكون فى الشّمس ، أو المرادُ بالفىء الظّلّ و بالظّلال ما أظلّك من شجر و جدار و نحوهما ، أو المرادُ بالظّلال قطعاتُ السّحاب الّتى تُوارى الشّمسَ قليلًا ثمّ تذهب و هذا أنسب . قال فى القاموس : الظّل من كلّ شىءٍ شخصُه و من السّحاب ماوارى الشّمسَ منه و الظِّلالة بالكسر السّحابة تراها وحدَها وترى ظلّها على الأرض ، و كسَحابٍ ما أظلَّك . »\r\n","page_name":" 312 ","page_number":312},
  {"content":"\r\n\r\nغفلتى و نمىدانى كه وجود عالم را غير ديدن ، خيال باطل است و هر چه تو ديده‌اى به‌حقيقت عكس و مثال وجود حقّ است كه از آينهء أعيان ممكنه نموده شده است و غير حقّ را وجود نيست . شعر :\r\n اين نقشها كه هست سراسر نمايش است * اندر نظر چو صورت بسيار آمده\r\nعالم‌مثال ذات و ظلال صفات اوست * نقش دويى چو صورت پندار آمده \r\nچون در قيامت هر چه مخفى است ، به حكم  يَوْمَ تُبْلَى السَّرائِرُ  ظاهر خواهد شد ، فرمود كه :\r\n به صبح حشر چون گردى تو بيدار * بدانى كان همه وهم است و پندار \r\nچون به حكم\r\nالنّاسُ نيامٌ\r\nفرمود كه تو در خوابى . بيدارى از اين خواب غفلت ، به مرگ است كه\r\nفَإذا ماتوا انْتَبَهوا .\r\nو حشر ، به معنى جمع است ؛ حَشَرْتُهُم أى جَمَعْتُهُم . و مراد به اين حشر ، حشر موت ارادى است ، كه\r\nمَن ماتَ فَقَدْ قامَتْ قيامَتُهُ ؛\r\nيعنى به صبح حشر كه موت ارادى است ، چون از خواب غفلت بيدار گردى و تعيّنات و كثرات برخيزد و آنچه متفرّق مىنمود و موجب غفلت و تخيّلات فاسده مىگشت ، مجتمع گردد و توحيد ظاهر شود ، بدانى كه وجود واحد بوده كه به‌سبب كثرت مظاهر ، كثير مىنموده است و آنها كه تو تصوّر غيريّت كرده بودى و ايشان را حقيقتى پنداشتى ، همه وهم و پندار بوده و غير حقّ را وجودى نيست .\r\nچون تعيّنات و كثرات از جهت ظلمت عدميّت ، معبّر به شب است ، از موت كه فناى تعيّن است ، تعبير به صبح نمود ، زيرا كه برزخ است ميان شب كثرت و روز وحدت ، و در اصطلاحات صوفيّه بر انگيخته‌شدن به حيات طيّبهء قلبيّه بعد از موت ارادى ، مسمّى به قيامت وسطى است كه  أَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ  يَعنى مَيْتًا بِالجَهلِ فَأحْيَيناهُ بِالعِلمِ والمَعارِف .\r\nچون حشر عبارت از اجتماع متفرّقات است كه بعد از محو كثرات ظاهر\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nميگردد فرمود كه :\r\n چو برخيزد خيال چشم أحول * زمين و آسمان گردد مبدّل \r\nيعنى به صبح حشر كه عبارت از وصول سالك است به مقام توحيد كه كونين در نظر او به نور وحدانيّت محو و منطمس گردد ؛ و لا يَبقَى إلّا الحَىُّ القَيّومُ ، خيال چشم أحول كه وجود موجودات را غير وجود حقّ ديدن است ، مثل أحول كه يكى را دو مىبيند ، از پيش ديدهء او ، آن خيال غيريّت برخيزد و به يقين بداند كه همه وجود حقّ است و وجود موجودات كه به حقيقت نمود بى بود است ، خيال و وهم و پندار است و زمين و آسمان مبدّل گردد كه  يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ وَ بَرَزُوا لِلَّهِ الْواحِدِ الْقَهَّارِ  يعنى زمين و آسمان باشد ، فأمّا نه آن زمين و آسمان أوّل باشد ، زيرا كه آن خيال كه در شب عمر به خواب غفلت مىديد كه غير است ، به صبح حشر ، نمود كه همه عين بوده و غيريّت ، خيال چشم أحول است . شعر :\r\n بوديم يكى ، دو مىنموديم * نابود شد آن نمود در بود\r\nچون سايه به آفتاب پيوست * از ظلمت بود خود بر آسود\r\nچون سوخته شد تمام هيزم * پيدا نشود از آن سپس دود \r\nچون ظهور نور تجلّى وحدت ، موجب اختفاى ظلمت كثرت است ، فرمود كه :\r\n چو خورشيد عيان بنمايدت چهر * نماند نور ناهيد و مه و مهر \r\nيعنى : چون تجلّى ذات أحدى كه خورشيد عيان عبارت از اوست ، در آينهء قلب سليم سالك حق‌بين رخ بنمايد ، در تاب نور قاهر او ، نور زهره و ماه و آفتاب نماند و همه به ظلمت‌آباد عدم باز گردند كه   إِذَا الشَّمْسُ كُوِّرَتْ   *  وَ إِذَا النُّجُومُ انْكَدَرَتْ  ، و هيچكدام را نورى و وجودى نماند . و چون اين قيامت كه نسبت با سلّاك عارف واقع است ، جلوه‌گرى قيامت كبراست ، هر آينه علامات\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nآن در اينجا به‌تمام به ظهور پيوندد و أنوار وجود خيالى مجازى ممكنات كه مىنمود ، در تاب نور تجلّى ذاتى إلهى محو مطلق گردد و به ظهور حقّ به صفت اطلاقى قيامت قائم گردد و غير حقّ نماند و آنچه نسبت با ديگران نسيه است ، نسبت با وى نقد گردد . شعر :\r\n هر كه گويد كو قيامت اى صنم * خويشتن بنما قيامت نك منم\r\nاين قيامت زان قيامت كى كم‌است * آن قيامت زخم و اين چون مرهم‌است \r\nچون قيام قيامت كه مقتضاى اسم قهّار و معيد است ، ظهور نيستىاست در هستى كه  كُلُّ مَنْ عَلَيْها فانٍ  ، فرمود كه :\r\n فتد يك تاب از آن بر سنگ خاره * شود چون پشم رنگين پاره پاره \r\nيعنى : يك تاب از آن نور تجلّى ذات كه خورشيد عيان است ، بر سنگ خاره افتد ، يعنى سنگ سخت از سنگ‌هاى كوه آفاقى يا أنفسى ، بلكه هر دو ، از هيبت آن تاب تجلّى و غلبهء نور قاهر إلهى ، سنگ خاره همچو پشم رنگين پاره پاره شود و محو و متلاشى گردد كه  وَ تَكُونُ الْجِبالُ كَالْعِهْنِ الْمَنْفُوشِ  . شعر :\r\n صارَ دَكًّا مِنهُ وانشَقَّ الجَبَلْ * هَل رَأَيْتُمْ مِن جَبَل رَقصَ الجَمَلْ ؟ » « 1 » \r\nو نيز در شرح اين بيت از گلشن راز :\r\n وجود هر دو عالم چون خيال است * كه در وقت بقا عين زوال است \r\nميفرمايد : « چون هستى واجب است كه به صورت عالم متجلّى و ظاهر است و غيرحقّ دائماً عدم است ، پس هرآينه وجود عالم كه مىگويند ، نمود بىبود باشد ، مانند صور خيالى كه حقيقتى ندارد .\r\nشيخ محيىالدّين عربى ، قدّس‌سرّه در فصّ يوسف عليه‌السّلام ميفرمايد كه : وَ إذا كانَ الأمْرُ عَلَى ما قَرَّرْناهُ فَاعْلَم أنَّك خَيالٌ ، وَ كُلُّ مَا تُدرِكُهُ مِمّا تَقولُ فيهِ :\r\n\r\n\r\n","description":"","footnote":"\r\n( 1 ) . مفاتيح الإعجاز ، ص 119 تا ص 121 .\r\n","page_name":" 315 ","page_number":315},
  {"content":"\r\n\r\nلَيْسَ أنا - أىْ جَميعُ العالَمِ - خَيالٌ ؛ فَالمَوجودُ أىِ الوُجودُ الكَوْنىُّ كُلُّهُ خَيالٌ فى خَيالٍ وَ الوُجودُ الحَقُّ إنَّما اللهُ خاصَّةً . شعر :\r\n دو عالم يار و غير او خيال است * مشو جانا گرفتار خيالات \r\nكه در وقت بقا عين زوال است ؛ يعنى : عالم در وقت بقا چون به حقّ موجود و باقى است و وجود حقّ است كه به صورت عالم نموده است ، هر آينه به اعتبار انفراد از وجود واجبى ، وجود عالم دائماً زوال و عدم باشد و از تجلّى واجب به صورت ممكن ، نه در واجب تغيير حاصل مىشود و نه ممكن از امكانيّت عدمى خلاص مىيابد ؛ زيرا كه دائماً هست ، هست ؛ و نيست ، نيست و قلب حقايق نمىتواند بود . شعر :\r\n نيستى نيست‌است يا هست‌است * نيست‌است او اگرچه با هست است\r\nهو فى شأن هميشه حقّ را دان * خلق را كلّ من عليها فان « 1 » » \r\nبارى ، اين آخرين سفرى بود كه حقير به محضر حضرت آقاى حاج سيّدهاشم موسوى حدّاد رضوان الله تعالى عليه رسيده و مشافهةً از آن مشعل نور و هدايت كسب فيض نموده و ديدگان از رؤيت جمال آن آفتاب توحيد و آيت عشق و محبّت به حضرت پروردگار روشن مىگشت ، و پس از آن ديگر توفيق زيارت حاصل نشد تا زمانىكه خبر رحلت ايشان رسيد و دلهاى محبّين و عاشقان آن بزرگمرد إلهى را آتش زد و به هجران و فراق ايشان مبتلا و سرشك غم‌واندوه را بر گونه‌ها جارى ساخت ؛  وَ سَلامٌ عَلَيْهِ يَوْمَ وُلِدَ وَ يَوْمَ يَمُوتُ وَ يَوْمَ يُبْعَثُ حَيًّا . \r\nبا عروج اين طائر بلندپرواز عالم لاهوت به رياض قدس و وطن مألوف و خلع اين بدن عنصرى ، حضرت علّامهء والد رضوان الله تعالى عليه از فقدان آن\r\n\r\n\r\n","description":"","footnote":"\r\n( 1 ) . همان مصدر ، ص 329 و 330 .\r\n","page_name":" 316 ","page_number":316},
  {"content":"\r\n\r\nرفيق شفيق و صديق حميم بسيار متألّم شده و حزن و غم و اندوه ، يكپارچه وجود ايشان را فرا گرفت ، تا آنجا كه حال ايشان در اين واقعه از پاسخ نامه‌اى كه حقير در تسليت أيّام عزاى حضرت سيّدالشّهداء عليه‌السّلام و ارتحال جانسوز حضرت آقاى حدّاد خدمت ايشان ارسال كردم به خوبى پيداست .\r\nمتن نامهء تسليت حقير چنين است :\r\nبسم الله الرّحمن الرّحيم\r\nصلّى الله عليك يا أباالحسن يا علىّ بن موسى الرّضا .\r\nخدمت والد بزرگوار حضرت مستطاب آية الله العظمى آقاى حاج سيّد محمّدحسين طهرانى روحىفداه .\r\nالسّلام عليكم و رحمة الله و بركاته . أعظم الله اجورنا و اجوركم بمصابنا بالحسين عليه‌السّلام و بالسيّد الحدّاد روحىفداه . رحلت عارف كامل نفس قدسى حضرت آقاى حدّاد را به پيشگاه حضرت بقيّة الله الأعظم روحىفداه و محضرتان تسليت عرض مىنمايم .\r\nاين مصيبت عظمى سخت دل ما را به درد آورد . خداوند إن‌شاءالله وجود مباركتان را كه حقيقت و جان ايشانيد و بقيّه‌اى از ايشان و مرحوم آقاى أنصارى و مرحوم آقاى قاضى رضوان‌الله عليهم هستيد براى ما نگهدارد و به ما توفيق اطاعت و بهره‌گيرى از مقام شامخ شما را بدهد .\r\nخدمت آقايان كتابها را دادم . آقاى حسن‌زاده سلام مخصوص خدمتتان رساندند و آقاى جوادى و سبحانى سلام رساندند و آقاى سبحانى دو كتاب خدمتتان تقديم كردند كه عند انتهاز الفرصة به خدمتتان ارسال مىشود . و آقاى ستوده خدمتتان سلام رساندند و آقاى قمّى هم سلام رساندند و هم كتابهائى تقديم محضرتان كردند كه توسّط مسافر إن‌شاء الله تعالى ارسال ميگردد . و بعضى از آقايان در اين دهه در قم نبودند كه بعد از عاشورا اين كتاب خدمتشان تقديم\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nمىشود .\r\nزياده مصدّع اوقات شريف نگردم . خدمت خانم والدهء مكرّمه و آقاى سيّدعلى و زهراخانم و صدّيقه‌خانم و بتول‌خانم سلام مىرسانم . و السّلام عليكم و رحمة الله و بركاته .\r\nدست‌بوس و پابوس سيّدمحمّد صادق\r\nتحرير شد در روز چهارم محرّم‌الحرام 1405 هجريّهء قمريّه\r\nعلى هاجرها آلاف التحيّة و الثّناء\r\n. . .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n. . .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nپاسخ علّامهء والد به نامهء حقير :\r\nبسم الله الرّحمن الرّحيم\r\nقرّة العين مكرّم سيّد العلماء الأعلام و فخر العشيرة الفخام آقاى حاج سيّدمحمّد صادق طهرانى أدام الله معاليه\r\nتسيلت‌نامهء گرامى در مصابمان به سيّدالشّهداء عليه‌السّلام و به ارتحال استاذنا الأفخم الأوحد حضرت آقاى حاج سيّدهاشم حدّاد رفع‌َالله‌درجَته و متّعنا من تراب مرقده و ضريحه و سلكنا مسلكَه و منهاجَه ، و اصل شد .\r\n وجدتُ مصيباتِ الزمان جميعها * سوى فرقة الأحباب هيِّنة الخطب\r\nبر سر مژگان يار من مزن انگشت * كادم عاقل به نيشتر مزند مشت\r\nپيش غمت جان سپردم اين به كه گويم * بار فراق تو كوه را شكند پشت\r\nمؤمن و كافر گر ابروان تو ببينند * وان به كليسا و وين به كعبه كند پشت \r\nآرى سنّت سنيّهء حضرت سبحان است كه چنين گردد ، بما ابتدا نشده و ختم هم نمىشود . أميرالمؤمنين عليه‌السّلام به سوگ رسول‌الله نشست و در ماتم او گريست و روز رحلت رسول‌الله سخت‌ترين أيّام بر آن ولىّ والى عالم امكان بود ؛ وله الحمد فى كلّ حال نحمده على آلائه كما نحمده على بلائه .\r\nخداوند همهء ما را صبر و اجر دهد و در طىّ صراط آن نفس قدسى مستقيم بدارد . متعلّقان همگى سالم و سلام ميرسانند ، شما نيز إبلاغ سلام به اهل‌بيت گرامى و مُسَلِّمين از أحبّه و اعزّهء دوستان خواهيد نمود .\r\nدر حرم مطهّر دعاگو هستم و ملتمس دعا از شما . نورچشمان را تقبيل نموده و السّلام عليكم و رحمة الله و بركاته .\r\nسيّد محمّد حسين الحسينى الطهرانى\r\nمشهد مقدّس 12 محرّم / 1405\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n. . .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\n ياد باد آن كه نهانت نظرى با ما بود * رقم مهر تو بر چهرهء ما پيدا بود\r\nياد باد آن كه چو چشمت به عتابم مىكشت * معجز عيسويت در لب شكّر خا بود\r\nياد باد آن كه رخت شمع طرب مىافروخت * وين دل سوخته پروانهء ناپروا بود \r\n ياد باد آن كه چو ياقوت قدح خنده زدى * در ميان من و لعل تو حكايتها بود\r\nياد باد آن كه صبوحى زده در مجلس انس * جز من و دوست نبوديم و خدا با ما بود\r\nياد باد آن كه در آن بزمگه خُلق و أدب * آن كه او خندهء مستانه زدى صهبا بود\r\nياد باد آن كه نگارم چو كمر بر بستى * در ركابش مه نو ، پيك جهان پيما بود\r\nياد باد آن كه خرابات نشين بودم و مست * و آنچه در مسجدم امروز كمست آنجا بود\r\nياد باد آن كه به اصلاح شما مىشد راست * نظم هر گوهر ناسفته كه حافظ را بود « 1 » \r\n\r\n\r\n","description":"","footnote":"\r\n( 1 ) . ديوان حافظ ، ص 106 ، غزل 239 .\r\n","page_name":" 322 ","page_number":322},
  {"content":"\r\n\r\nعظمت مقام عرفانى مرحوم علّامه ( ره )\r\nعبوديّت و ذلّ بندگى در برابر خداوند واحد قهّار ، والاترين مقام و زيباترين حليه براى عارف بالله است ! اگرچه انسان كامل بنحو أتمّ و أكمل متحقّق به أسماء و صفات حسناى حضرت حقّ بوده و عالم هستى از فيضان و رشحات اقيانوس بىكران وجود و علم و حيات و قدرت او بهره مىبرد و به كمال مقدّر خود دست مىيابد ، أمّا او خود را همواره مقهور قدرت لايتناهاى حضرت پروردگار ميداند .\r\n وَ نَفْسى بِصَوْمى عَن سِواىَ تَفَرُّدًا * زَكَتْ وَ بِفَضْلِ الفَيضِ عَنّىَ زَكَّتِ ( 1 )\r\nوَ لَمْ ألهُ بِاللاهوتِ عَن حُكمِ مَظْهَرى * وَ لَم أنسَ بِالنّاسوتِ مَظهَرَ حِكمَتى ( 2 ) « 1 » \r\n1 . نفس من بواسطهء تجرّد ، بالكلّيّه از ماسوى پاك شد و به رشد و تعالى رسيد ، تا اينكه به مقام توحيد نائل آمده و تجلّيّات إلهيّه و فيوضات رحمانيّه براى آن حاصل شد . سپس نفوسى كه مستعدّ بودند ، از زكات آن مواهب رحمانى پاك شده و رشد نمودند .\r\n\r\n\r\n","description":"","footnote":"\r\n( 1 ) . ديوان ابن الفارض ، تائيّهء كبرى ، ص 103 و 104 .\r\n","page_name":" 323 ","page_number":323},
  {"content":"\r\n\r\n2 . و در حالى كه به مقام جمع و وحدت متّصف بودم ، هرگز از مقام فرق و كثرت و مقتضيات عبوديّت و اطاعت اوامر شرع همانند مجذوبين و متحيّرين جمال خدا محجوب نبوده و هيچگاه بواسطهء خلق از حقّ و بواسطهء كثرت از وحدت همانند دورافتادگان از بارگاه حضرت حقّ غافل نماندم .\r\nحكيم متألّه و عالم ربّانى حاج ملّاهادى سبزوارى رحمة الله عليه در شرح نفيس خود بر دعاى جوشن‌كبير در توضيح و تبيين اين فقره از دعا :\r\nيا قَوىُّ يا ولىُّ ،\r\nميفرمايد :\r\n« إنّ الكامِلينَ المُتَّصِفينَ بِالفَقرِ ، وَالعَبيدَ المُتَحَقِّقينَ بِالعُبوديَّةِ التّآمَّةِ ، لايَتَخَطَّونَ طَريقَ الطّآمّاتِ وَ لايُخَلّونَ سَبيلَ التَّأدُّبِ ، فَيوقِنونَ بِأنَّ الاتِّصافَ بِالأسْمآءِ الإلَهيَّةِ لَيْسَ مِن مُقْتَضَياتِ ذَواتِهِم ، بَل بِفَنآئهم فى ذاتِ الحَقِّ ، فَمُقْتَضى ذَواتِهِم لَيسَ إلّاالعُبودِيَّةَ ، كَما قيلَ : « لا تَدعُنِى إلّابِياعَبدَها فَإنَّهُ أشْرَفُ أسْمآئى » .\r\nوَ فى لَيْلَةِ المِعراجِ لَمّا قيلَ لَهُ صَلَّى اللَهُ عَلَيهِ وَ ءَالِهِ : سَلْ مَا تَبْتَغيهِ مِنَ السَّعادات ، قالَ صَلَّى اللَهُ عَلَيهِ وَ ءَالِهِ : أضِفْنى إلَيْكَ بِالْعُبوديَّةِ يا رَبِّ . فَنَزَل :   سُبْحانَ الَّذِي أَسْرى بِعَبْدِهِ   . وَ نِعْمَ ما قالَ الشَّيخُ عَبدُاللَهِ الأنصارىُّ : إلهى اگر يك بار گويى بندهء من ، از عرش گذرد خندهء من . » « 1 »\r\nض « همانا كاملين از أولياء خدا و آنان كه به فقر مطلق خود پىبرده و بندگانى كه به عبوديّت تامّه متحقّق شده‌اند ، در طريق طامّات و بيان سخنان و معارفى كه خلق از إدراك آن عاجز بوده و در حال وجد سر مىزند ، قدم نمىگذارند و از راه تأدّب تجاوز ننموده و أدب عبوديّت را رها نمىكنند . و به يقين مىدانند كه اتّصاف به أسماء إلهيّه از مقتضيات ذات آنان نبوده ، بلكه عارضى و به سبب فناى در ذات حضرت حقّ اين معانى براى آنان حاصل شده و ذات آنان ، تنها\r\n\r\n\r\n","description":"","footnote":"\r\n( 1 ) . شرح‌الأسماء ، ص 277 .\r\n","page_name":" 324 ","page_number":324},
  {"content":"\r\n\r\nاقتضاى عبوديّت و بندگى دارد و بس ! چنان كه گفته شده : مرا تنها به بندگى و عبوديّت او بخوانيد و صدا زنيد ، زيرا شريف‌ترين اسم من عنوان عبد است !\r\nو نيز در شب معراج ، زمانى كه به حضرت رسالت‌پناه صلّى الله عليه و آله گفته شد : از مقامات و سعادات دلخواه از درگاه حضرت حقّ طلب نما ، حضرت با كمال ادب عرض كردند : اى پروردگار من ! مرا به بندگى و عبوديّت خود منتسب كن . پس اين آيه نازل شد :   سُبْحانَ الَّذِي أَسْرى بِعَبْدِهِ   « 1 » و نشان عبوديّت تامّه و كامله را به آن حضرت إعطاء نمودند . و چقدر زيبا شيخ عبد الله أنصارى گفته است كه : إلهى اگر يك بار گوئى بندهء من ، از عرش گذرد خندهء من . »\r\nفلذا كمّلين از أولياءالله ، ظهور و إظهار خوارق عادات و كشف و إخبار از مغيّبات و تصرّف در كائنات را منازعه با حضرت حقّ در كبرياء او شمرده و به‌شدّت از آن احتراز دارند ، مگر در موارد خاصّ و به إذن حضرت حقّ به جهت هدايت و دستگيرى و إرشاد .\r\nبر اين اساس حضرت علّامهء والد رضوان الله عليه به جهت تمكّن در مقام عبوديّت و توحيد حضرت حقّ ، نه تنها در صدد إظهار حالات و مقامات معنوى و توحيدى خود نبودند ، بلكه به شدّت كتمان داشتند كه مبادا لمحه‌اى از مراتب باطنى ايشان بر ديگران آشكار گردد . حقير با وجود اينكه مدّتها در حضر و سفر در خدمت ايشان بودم ، هرگز كلمه يا كلامى كه بخواهد دلالت بر منزلت و إشراف باطنى علّامهء والد كند از ايشان نشنيدم مگر دو سه جمله كه آن هم براى إرشاد حقير بود .\r\nدر طريق معرفت نفس ، سالك در حجر تربيت استاد قرار گرفته و بر\r\n\r\n\r\n","description":"","footnote":"\r\n( 1 ) . صدر آيه 1 ، از سورهء 17 : الإسرآء : « پاك‌ومنزّه‌است خداوندى كه عبد خود را شبانه سير داد . »\r\n","page_name":" 325 ","page_number":325},
  {"content":"\r\n\r\nأساس دستورالعمل مربّى خود كه حكم نسخهء معالجهء او را دارد شروع به مجاهده نموده و با قدم صدق در اين راه ، رفته‌رفته حدود و قيود أنفسيّه و علايقى كه او را در عالم طبع و مثال ميخكوب نموده ، پاره مىكند ، تا بالأخره در اين سير أنفسى ، حقيقت نفس براى او طلوع كند و به دنبال آن به مقتضاى :\r\nمَنْ عَرَفَ نَفْسَهُ عَرَفَ رَبَّهُ « 1 »\r\nبه معرفت حضرت ربّ جل‌ّوعلا نائل گردد .\r\nدر اين طريق سالك راه خدا بايد بداند كه پرداختن به مشتهيات نفسانى و انجام امورى كه موافق طبع و هواى او بوده ، از بزرگترين موانع و مهلك‌ترين آفات‌است كه چه‌بسا سالك را عقيم نموده و براى هميشه از ادامهء راه باز دارد .\r\nحتّى گاهى دست‌زدن به بسيارى از أعمال عبادى از قبيل صوم ، تهجّد ، و زيارات بدون إذن و إشراف استاد و يا فقط با كسب اجازهء صورى ، بر أساس حظوظ نفس بوده و البتّه لايزيدُ السّالكَ مِنَ الله إلّابُعدًا . گرچه اين معنى حتّى بر بعضى از سالكين راه‌رفته نيز پوشيده مىماند .\r\nاشتغال سالك به حظوظ و ميول نفسانيّه باعث مىشود كه اين لذّات او را از كمالات روحيّه و قلبيّه و نيز إدراكات عقليّه محروم كند و براى هميشه از سعادت أبدى و تقرّب به حضرت ربوبى و مشاهدهء جمال إلهى باز ماند .\r\nعبد الرّحمن بن الحجّاج از امام صادق عليه‌السّلام روايت مىكند كه :\r\nكانَ أَبوعَبْدِاللهِ عَلَيْه‌ِالسَّلامُ يَقولُ : لا تَدَعِ النَّفْسَ وَ هَواها ، فَإنَّ هَواها رَداها ؛ و تَرْكُ النَّفْسِ وَ ما تَهْوَى أَذاها وَ كَفُّ النَّفْسِ عَمّا تَهْوَى دَواها . « 2 »\r\n« حضرت أبو عبد الله عليه‌السّلام همواره ميفرمود : نفس را با هوى و ميل آن رها مكنيد ، چرا كه ميل و گرايش او پستى و سقوط و هلاكت اوست .\r\n\r\n\r\n","description":"","footnote":"\r\n( 1 ) . غررالحكم ، ص 232 ، ح 4637 .\r\n( 2 ) . كافى ، ج 2 ، ص 336 ، ح 4 .\r\n","page_name":" 326 ","page_number":326},
  {"content":"\r\n\r\nواگذاشتن نفس با آنچه مطابق ميل و طبع اوست ، رنج و آزار نفس ، و بازداشتن نفس از هوى ، دارو و درمان آن‌است . »\r\nفلذا سالك و مريد صادق را هيچ گريزى از اين نيست كه راه تصرّف را براى استاد خود كه از مكايد نفس آگاه است ، باز نموده و ظاهراً و باطناً و سرّاً و علناً از او متابعت كند ؛ و إلّادر باتلاق نفس و هواهاى آن براى هميشه مدفون خواهد شد .\r\nبارى ، يكى از شاگردان حضرت علّامهء والد قدّس الله نفسه مكرّر به حجّ و زيارت خانهء خدا و مدينهء منوّره مشرّف مىشد . يك‌بار كه خود را براى سفرى جديد مهيّا مىساخت ، از حقير خواست تا از حضرت آقا استفسار كنم كه اين بار نيز به حجّ مشرّف شود يا خير ؟ ايشان پاسخ منفى دادند و فرمودند : اين نوع حجّ و زيارت‌ها روى هواى نفس بوده و تنها داعى نفسانى دارد ! « 1 »\r\n\r\n\r\n","description":"","footnote":"\r\n( 1 ) . و نيز دربارهء يكى ديگر از رفقاى ايشان كه مشابه اين مورد بود ، به حقير فرمودند : آن وجهى را كه مىخواهند براى حجّ صرف كنند ، براى دو نفر از طلّاب كه قصد ازدواج داشته و تمكّن مالى ندارند هزينه شود . ايشان نيز آن مبلغ را داد و بنده همان شب آن را به پدر آن دو طلبه دادم .\r\nدر فروع كافى ، كتاب الزّكوة ، باب فضل الصّدقة از امام باقر عليه‌السّلام روايت مىكند كه فرمودند :\r\nلَأَن أحُجَّ حَجَّةً أحَبُّ إلَىَّ مِن أن اعتِقَ رَقَبَةً و رَقَبَةً حَتَّى انتَهَى إلى عَشَرَةٍ و مِثلَها و مِثلَها حتَّى انتَهَى إلى سَبعينَ و لَأن أَعولَ أهْل‌َبَيتٍ مِنَ المُسلِمينَ اشبِعُ جَوعَتَهُم و أكْسُو عَورَتَهُم و أكُفُّ وُجوهَهُم عَنِ النّاسِ أَحَبُّ إلَىَّ مِن أن أحُجَّ حَجَّةً و حَجّةً و حَجَّةً حَتَّى انَتَهى إلى عَشرٍ و عَشرٍ و عَشرٍ و مِثلَها و مِثلَها حَتَّى انتَهَى إلى سَبعينَ .\r\n« اينكه يك‌بار حج بجا آورم در نزد من محبوب‌تر است از اينكه هفتاد بنده آزاد نمايم و اينكه يك خانواده از مسلمانان را نفقه دهم و ايشان را سير نموده و لباس و پوشاك به ايشان دهم و آبروى ايشان را در برابر مردم حفظ نمايم ، براى من محبوب‌تر است از اينكه هفتاد بار حجّ بجا آورم . » ( كافى ، ج 4 ، ص 2 ، ح 3 )\r\nشيخ فريدالدّين عطّار نيشابورى ( ره ) در ترجمه و ذكر أحوال بايزيد بسطامى -\r\n","page_name":" 327 ","page_number":327},
  {"content":"\r\n\r\nاين بود تا روزى كه در خدمت ايشان در مسيرى پياده مىرفتم و هيچ كس همراه ما نبود . حقير از ايشان پرسيدم : در برخى روايات ، أئمّه عليهم السّلام ، شيعيان خود را از تعويق و ممانعت برادران خود از حجّ خانهء خدا برحذرداشته و از اين عمل شديداً نهى نموده‌اند ؛ « 1 » چه جهت و مصلحتى مدّ نظر شما بود كه ايشان را از حجّ خانهء خدا منع نموديد ؟\r\nبلافاصله فرمودند : استيذان ايشان صرفاً صورى و از روى تأدّب بود يا واقعاً مىخواست مصلحت خود را بداند ؟ عرض كردم : مىخواست مصلحتش را بداند .\r\n\r\n\r\n","description":"","footnote":"\r\n- ميگويد : « نقل‌است كه يك‌بار عزم حجّ كرد . منزلى چند برفت و باز آمد . گفتند : تو هرگز عزم ، فسخ نكرده‌اى ؛ اين چون افتاد ؟ گفت : در راه زنگىاى را ديدم تيغى كشيده ، مرا گفت : اگر باز گردى ، نيك و اگر نه سرت از تن جدا كنم . پس مرا گفت : تَرَكتَ اللهَ بِبَسطامَ وَ قَصَدتَ البيتَ الحرامَ ! خداى را به بسطام گذاشتى و روى به كعبه آوردى ! » ( تذكرةالأوليآء ، ص 165 )\r\n( 1 ) . وسآئل‌الشّيعة ، كتاب الحجّ ، أبواب وجوبه و شرآئطه ، باب 47 و 48 و 49 ، ج 11 ، ص 136 تا ص 139 .\r\nدر باب 48 از امام صادق عليه‌السّلام نقل مىكند كه فرمودند :\r\nلِيَحذَر أحَدُكُم أن يُعَوِّقَ اخاهُ عَن الحَجِّ فَتُصيبَهُ فِتنَةٌ فى دُنياهُ مَعَ ما يُدَّخَرُ لَهُ فى الأَخِرَةِ .\r\n« هر يك از شما بر حذر باشد از اينكه برادر خود را از حجّ خانهء خدا منع كند . در غير اين صورت علاوه بر عذابى كه در آخرت براى او ذخيره مىشود در دنيا نيز فتنه و عذابى دردناك به او مىرسد ! »\r\nهمچنين از إسحق‌بن‌عمّارِ روايت‌كرده‌است كه خدمت امام صادق عليه‌السّلام عرض كردم :\r\nإنّ رَجُلًا اسْتشارَنى فى الحَجِّ وَ كانَ ضَعيفَ الحالِ ، فَأشرتُ عَليهِ أن لايَحُجَّ ، فقال عَليه‌ِالسّلامُ : ما أخلَقَكَ أن تَمرَضَ سَنَةً . قالَ : فَمَرِضتُ سَنَةً .\r\n« مردى فقير با من مشورت كرد كه حجّ خانهء خدا بگزارد يا نه ؟ براى او خير خواهى كرده و گفتم : نرو ! پس امام صادق عليه السّلام به من فرمود : چقدر سزاوارى به اينكه يكسال مريض باشى ! و من يك سال مريض شدم . »\r\n","page_name":" 328 ","page_number":328},
  {"content":"\r\n\r\nفرمودند : اگر اين سؤال را از أميرالمؤمنين عليه‌السّلام داشت و از آن حضرت كسب مصلحت ميكرد و حضرت مىفرمودند : نرو ، چه بايد ميكرد ؟\r\nعرض كردم : البتّه نبايد مىرفت .\r\nفرمودند : عقول مردم خيلى كوچك است - و با نزديك‌كردن سر انگشتان خود به هم كوچكى آن را نشان دادند - ولى عقل امام عليه‌السّلام بر همه تسلّط دارد ، و در هنگام گفتن اين جمله هر دو دست خود را بالا برده و به حالت سيطره و تسلّط آن اشاره كردند ؛ و سپس فرمودند : تسلّط من بر نفوس مثل تسلّط أميرالمؤمنين عليه‌السّلام است ، و از خير و شرّ نفوس مطّلع و آگاهم .\r\nبه همين منوال يك بار مىفرمودند : من مشابهت با أميرالمؤمنين عليه‌السّلام را در بعضى از صفات آن حضرت بگونه‌اى خفيف‌تر در خود مىبينم .\r\nبيان يك نكته و توجّه به آن در اينجا بسيار مهمّ است كه تصوّر نشود أولياى إلهى با ابراز اين نوع مطالب در مقام مقايسهء خود با أهل‌بيت عصمت و طهارت صلوات الله عليهم أجمعين برآمده و نسبت به مقامات اختصاصى آن ذوات مقدّسه ادّعاى مشاركت نموده‌اند .\r\nاگر معرفت صحيح به مقام أئمّه عليهم السّلام براى كسى حاصل شود ، خواهد دانست كه عظمت و علوّ درجهء أئمّهء طاهرين بسيار بيشتر و بالاتر از آن است كه أحدى بتواند در حريم كمالات اختصاصى ايشان وارد شود .\r\nعدّه‌اى از مخالفين راه عرفان و توحيد ، از آنجا كه مقام أئمّه عليهم السّلام را در كمالات خاصّى ، همچون تصرّف در عالم أجسام و نفوس و إخبارات غيبى و إحاطهء علمى به عوالم و أمثال اينها ، محدود نموده و به بيشتر از آن راه نبرده‌اند ، به محض اينكه آن امور به غير حضرات معصومين عليهم السّلام نسبت داده شود ، آشفته گشته و اعتراض مىكنند ، ولى حقّ اين است كه تمايز حقيقت رسول الله صلّى الله عليه و آله وسلّم و أهل‌بيت آن‌حضرت ، از شيعيان و مواليان\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nدر أمثال اين جهات نيست .\r\nتصرّف در امور كائنات و إخبار از مغيّبات مربوط به قدمهاى أوّل سلوك إلىالله است و از آن پس تا پايان سفر أوّل در بين همهء سالكين مشترك‌است ، و چنان كه گذشت در عالم ولايت و فناء نيز تمايز و تعدّدى وجود ندارد . و پس از عالم فناء گرچه همهء نفوس محيط به علم أوّل و آخر مىگردند ، « 1 » ولى سعه و نورانيّت و إطلاق ايشان مختلف‌است و در اين مرحله است كه همهء أولياء خدا در مقابل أنوار قاهرهء آن حضرات خاضع و خاشع هستند . سعهء نفسانى آنان در مقايسه با آن بزرگواران به مثابهء قطره‌اىاست در مقابل دريا .\r\nصدور اين گونه جملات از أولياى إلهى براى آنست كه به ديگران بفهمانند :\r\nانسان با اطاعت مطلقه از رسول خدا و أئمّهء طاهرين عليهم الصّلوة و السّلام و استضائه از أنوار مقدّسهء ايشان كه با دورى از هوى و سركوب‌نمودن نفس أمّاره و دل‌كندن از هرچه غير خداست ممكن مىشود ، ميتواند در سايهء ولايت ايشان مراحل قرب را طىّ كرده و حجب ظلمانى و نورانى را پشت‌سر نهاده و در حرم أمن إلهى وارد گردد و مصداق شيعه و پيرو حقيقى و واقعى أميرالمؤمنين عليه‌السّلام گردد . و اين درجات ، درجات اختصاصى حضرات معصومين نيست ؛ بلكه أوّلًا و بالذّات متعلّق به ايشان بوده و به بركت و وساطت ايشان ديگران نيز مىتوانند در مسير بندگى خدا حركت كرده و به آن مقامات عاليه نائل گردند .\r\nآيات و روايات وارده از أهل‌بيت عليهم السّلام به وضوح امكان لقاءالله و ورود به عالم قدس و توحيد را كه جز با كنار زدن حجاب كثرت و سرمست‌شدن\r\n\r\n\r\n","description":"","footnote":"\r\n( 1 ) . اين تعبير ، در روايات متعدّدى دربارهء حضرت سلمان رضوان الله عليه وارد شده‌است كه :\r\nأدرَكَ العِلمَ الأوَّلَ وَ الأَخِرَ ، يا عَلِمَ عِلمَ الأوَّلِ وَ الأَخِرِ .\r\n( بحارالأنوار ، ج 22 ، ص 318 ، 329 ، 350 ، 391 )\r\n","page_name":" 330 ","page_number":330},
  {"content":"\r\n\r\nاز بادهء وحدت ميسور نيست ، براى همه إثبات مىكند . و هدف دعوت أنبياء و أولياء نيز چيزى جز اين حقيقت عالى نبوده‌است كه مواليان خود را در أثر حسن پيروى و اطاعت ، بر بلنداى معرفت با خود برده و آنان را از عين حكمت حضرت حقّ كه همان علوم كلّيّه و معارف ربّانيّه است ، بهره‌مند سازند . و حقيقت  لِمَنِ الْمُلْكُ الْيَوْمَ لِلَّهِ الْواحِدِ الْقَهَّارِ  « 1 » در همين نشأهء دنيا براى آنان ظاهر و هويدا گردد .\r\nبر همين أساس علّامهء والد قدّس‌سرّه همواره مىفرمودند : أولياء خدا به هر مقامى كه برسند و هرچه در مراحل و مراتب قرب به حضرت حقّ بالا رفته و در عوالم ربوبى سير كنند ، همه به وساطت امام عليه‌السّلام بوده و در پايان نيز تحت نور و ولايت امام عليه‌السّلام مىباشند . مگر نه اينستكه در زيارت جامعه خطاب به آن ذوات مقدّسه عرض مىكنيم :\r\nبِأَبِى أَنْتُم وَ أُمّى وَ نَفْسِى وَ أَهْلِى وَ مالى ، مَنْ أَرادَ اللَهَ بَدَأَ بِكُمْ وَ مَنْ وَحَّدَهُ قَبِلَ عَنْكُمْ وَ مَنْ قَصَدَهُ تَوَجَّهَ بِكُمْ ، مَوالىَّ لا أُحْصِى ثَنَآءَكُمْ وَ لا أَبْلُغُ مِنَ الْمَدْحِ كُنْهَكُمْ وَ مِنَ الْوَصْفِ قَدْرَكُمْ ، وَ أَنْتُمْ نُورُ الْأَخْيَارِ وَ هُداةُ الْأَبْرَارِ . « 2 »\r\n\r\n\r\n","description":"","footnote":"\r\n( 1 ) . قسمتى از آيه 16 ، از سورهء 40 ، غافر .\r\n( 2 ) . من لا يحضره الفقيه ، ج 2 ، ص 615 ؛ مرحوم ملّا محمّدتقى مجلسى رحمة الله عليه در شرح اين فقره از زيارت مىفرمايند :\r\n« پدر و مادر و جان و أهل و مالم فداى شما باد اى أئمّهء معصومان ، هر كه إرادهء معرفت و عبادت و محبّت إلهى دارد ابتدا به شما مىكند و بعد از معرفت شما ، از شما خداوند خود را شناسد و بندگى او را از شما أخذ مىكند و به سبب محبّت شما به محبّت إلهى فائز مىشود . و كسىكه خواهد كه خداوند خود را به يگانگى بشناسد و به نهايت مراتب قرب توحيد برسد ، از راه متابعت شما عارف و و اصل مىشود . و كسى كه إرادهء قرب إلهى داشته باشد ، به توجّه شما به آن رتبه فائز ميگردد و از إرشاد شما به نهايت مراتب قرب مىرسد . -\r\n","page_name":" 331 ","page_number":331},
  {"content":"\r\n\r\nو لذا ايشان در أثر اين معرفت نورانيّه به مقام ولايت أهل‌بيت عليهم السّلام و كمالات آن نفوس طاهره ، نسبت به حضرت رسالت‌پناه صلّىالله عليه‌وآله‌وسلّم و أهل‌بيت و نيز أولاد و ذرّيّهء آن حضرت محبّت و ارادتى تامّ داشته و بنحو خاصّى غيرت ورزيده و أبداً مقايسهء أحدى از أولياء إلهى را با أهل‌بيت و يا يكى از فرزندان آنان روا نمىدانستند .\r\nدر سفر أخير حقير به سوريه ، يك روز به مناسبت از ايشان پرسيدم : درجه و مقام قرب جناب محيىالدّين عربى كه او را شيخ‌العرفاء مىدانند و أعاظم از أهل عرفان به علوّ قدر و عظمت مقام او اعتراف دارند ، بالاتر است يا بانو حضرت رقيّه سلام‌الله‌عليها ؟\r\nناگهان ايشان متغيّر و برافروخته شده و فرمودند : « آقا ! اينها أصلًا قابل‌مقايسه با يكديگر نبوده و دو مقولهء جدا از هم هستند . حضرت رقيّه سلام‌الله‌عليها از أولاد حضرت سيّدالشّهداء عليه‌السّلام بوده و نفس پاك و طاهر او حكايت از نفس نفيس حضرت أبى عبد الله الحسين عليه‌السّلام دارد ، و داخل در بيت آن حضرت مىباشد ، ولى اينها ( محيىالدّين و ديگر عرفاء ) خارج از آن بيت بوده و خود را با عمل و مجاهده بدان بيت رسانده‌اند ؛ و هرگز نمىشود آنان را با هم مقايسه كرد ، چون از يك سنخ نمىباشند . »\r\n\r\n\r\n","description":"","footnote":"\r\n- اى مواليان من كه حقّ سبحانه و تعالى شما را مولاى ما گردانيده است در آيات و أحاديث ، و به‌بركت شما از آتش جهنّم آزاد شده‌ايم و مىشويم : من نمىتوانم شمردن ثنا و ستايش شما را ، و به آنچه به حسب واقع به آن كمالات موصوفيد ، من إحصاء آن نمىتوانم كرد بلكه نمىتوانم فهميدن ، و أوصاف كمال شما را كه درخور قرب و منزلت شماست وصف نمىتوانم كردن ، و چون توانم كرد و حال آنكه شما نور خوبانيد و هر كمالى كه أنبياء و أوصياء و أصفياء يافته‌اند به‌بركت شما يافته‌اند و شما هدايت كنندگان نيكوكارانيد . » ( لوامع صاحبقرانى ، ج 8 ، ص 736 و 737 )\r\n","page_name":" 332 ","page_number":332},
  {"content":"\r\n\r\nوجود مقدّس حضرت رقيّه سلام‌الله‌عليها و خاندان رسول‌خدا صلّى الله عليه و آله وسلّم همچون طلاست و وجود ديگر اوليا همچون مسى است كه در آتش مجاهدات نفسانيّه گداخته شده و با كيمياى محبّت أهل‌بيت عليهم السّلام و توسّل به ايشان طلا گرديده است و به همين علّت است كه كاملين از خاندان و ذريّهء رسول‌خدا در سعه و نورانيّت نسبت به ديگران مانند دريا نسبت به قطره مىباشند وهزار محيىالدّين عربى بايد درب خانهء حضرت رقيّه سلام‌الله‌عليها به گدائى بنشينند .\r\nمجاهدتها و ابتلاءات ديگران براى تبديل‌شدن مس به طلاست و مجاهدات اهل‌بيت عليهم السّلام و خاندان ايشان براى به‌فعليّت‌رساندن همان نفسى است كه از آغاز جوهرهء آن طلا بوده است و روى همين جهت علّامهء والد فرمودند كه اين مقايسه أصلًا صحيح نيست و اينها دو مقولهء جدا از يكديگر مىباشند .\r\nحضرت رقيّه سلام‌الله‌عليها در اثر مصائب و مشكلاتى كه در وقائع عاشورا برآن حضرت وارد شده و عاقبت تاب و توان حضرت را ربود ، در همان مدّت منازل قرب و ترّقى رابه سرعت طى نمودند و اگر از فعليّت تامّه مرتبه‌اى نيز باقى مانده بود ، در عوالم پس از شهادت آن را واجد شده و به مقام ولايت رسيده‌اند ، گرچه اگر همچون حضرت صدّيقهء طاهره فاطمه زهراء يا زينب كبرى سلام الله عليهما در اين عالم به سير طبيعى ، اين عوالم را طى مىكردند ، بازهم سعه و نورانيّت آن حضرت بيشتر و بيشتر مىگشت « 1 » .\r\n\r\n\r\n","description":"","footnote":"\r\n( 1 ) . به طور كلّى جريان عاشورا و أولاد و أصحاب حضرت سيّدالشّهداء عليه‌السّلام جريانى عجيب است و نفس مقدّس حضرت سيّدالشّهداء در اين جريان آنچنان تجلّى نموده و با جذبه نفوس را به سوى عالم قدس سير دادند كه وهم را به إدراك آن راهى نيست .\r\nعلّامهء والد قدّس‌سرّه مىفرمودند : « همهء أصحاب سيّدالشّهداء عليه‌السّلام در روز -\r\n","page_name":" 333 ","page_number":333},
  {"content":"\r\n\r\nعلّامه والد با اينكه در أواخر عمر شريف خود مكرّر مىفرمودند : كار من در اين عالم ديگر تمام‌است ، و براى رفتن كاملًا آماده‌ام و هيچ حال انتظارى ندارم ! - كه اين كلمات به وضوح حكايت از آن داشت كه ايشان به فعليّت تامّه رسيده و نور توحيد حضرت حقّ تمام زواياى وجوديشان را در بر گرفته و أثرى از تعيّن و غبار وجود مجازى بجاى نمانده و به معناى واقعى كلمه ، مظهر اسم جامع الله شده‌اند - با اين‌حال اجازه نمىدادند براى ايشان در مقابل أهل‌بيت عليهم السّلام جلال و شوكتى درست شود ؛ بلكه كمال أدب را رعايت نموده و خود را عبد و به‌مثابهء غلام أئمّهء هدى عليهم السّلام مىدانستند .\r\nدر اين باب حكايات فراوانى هست كه حال ايشان را به خوبى ترسيم مىكند ؛ از جمله اينكه : روزى در منزل ايشان در خدمتشان بوديم كه درِ خانه به صدا در آمد . حقير پشت در رفته و ديدم آقائى آمده و ميگويد : خدمت حضرت\r\n\r\n\r\n","description":"","footnote":"\r\n- عاشورا به مقام فنا رسيدند و سپس شهيد شدند . » و اين امر جز با تصرّف ولائى حضرت و جذبهء نفس مقدّسشان امكان‌پذير نيست و بازماندگان از حادثهء عاشورا نيز از اين جذبات بىبهره نبودند .\r\nعلّامهء والد رضوان الله عليه نسبت به حضرت علىّأصغر عليه‌السّلام نيز معتقد بودند كه آن حضرت با إراده و اختيار خود شهادت را برگزيده و نداى پدر را لبيّك گفته و خود را فدا نمود . ( و در جلد پانزدهم امام‌شناسى ، صفحه 318 و در روح‌مجرّد ، صفحهء 98 به اين امر اشاره فرموده‌اند . )\r\nبنابراين حضرت علىأصغر نيز در مدّت كوتاه عمر خود با قدم ايثار و اختيار به سوى خداوند حركت نموده و خود را فداى سيّدالشّهداء عليه‌السّلام نمود و اگر از سير آن حضرت مرتبه‌اى باقى مانده بود ، در عوالم بعدى طىّ گرديد كه شايد نداى منادى در تسليت حضرت أبا عبد الله الحسين در شهادت علىأصغر كه گفت : دَعهُ يا حُسينُ فإنَّ لَه مُرضِعًا فى الجَنَّةِ اشاره به همين سير استكمالى در عالم آخرت باشد كه موجب دفع حزن و اندوه آن حضرت از شهادت علىأصغر قبل از به فعليّت رسيدن نفس طاهرش مىباشد .\r\n","page_name":" 334 ","page_number":334},
  {"content":"\r\n\r\nآقا عرض كنيد : به اين نشانى كه ديروز يك حبّه قند مرحمت فرموديد و به بركت آن بيمار ما كه مدّتها از ابتلا به مرض سرطان رنج مىبرد شفا پيدا كرد ، لطف كنيد و جهت استشفاى بيمار ديگرى كه به همين درد مبتلاست حبّهء قند ديگرى عنايت كنيد !\r\nبرگشتم و موضوع را خدمت ايشان عرض كردم . ايشان با عصبانيّت فرمودند : بروند خدمت امام رضا عليه‌السّلام . مگر در مقابل آن حضرت دكّان باز كرده‌ايم ! ؟ بنده كه شفا نمىدهم ؛ بروند خدمت امام رضا عليه‌السّلام و از ايشان طلب شفا كنند .\r\nبارى ، سخن در اين بود كه ايشان به مقتضاى كمالشان ، در غير از ضرورت ، از خود كرامتى بروز نمىدادند و از اين امور برحذر بودند . يكى از شاگردان و ارادتمندان ايشان ميگويد : در يكى از سفرهاى حضرت علّامه رضوان الله تعالى عليه توفيق مصاحبت و همراهى ايشان را با ماشين شخصى خودم داشتم . در بين راه خواب بر بنده غالب شد و بىاختيار چشم‌هايم به روى هم آمد و ماشين به شانهء خاكى سمت راست جادّه منحرف شد . همين كه به خود آمدم سريعاً ترمز گرفتم و ماشين ما چپ كرد . در همين حال حضرت آقا فرمودند : نگران نباشيد هيچ طورى نمىشود ! و ماشين بعد از چند بار معلّق‌زدن بدون اينكه اتّفاقى افتاده باشد به حالت عادى برگشت . در اينحال ايشان فرمودند : تا من زنده‌ام مجاز نيستيد كه اين قضيّه را براى أحدى نقل كنيد !\r\nدر تربيت شاگردان نيز وقتى مىديدند سالكى از طريق صواب منحرف شده و نزديك‌است خود را در ورطهء هلاكت گرفتار سازد ، از خلوت و غيب او خبر داده و خطر راه و عواقب أعمالى را كه در پيش گرفته گوشزد مىنمودند . أمّا از آنجا كه أولياء إلهى متخلّق به أخلاق إلهى هستند ، به حكم رفق و ستّاريّت حضرت پروردگار ، اين تذكّر و دستگيرى از سالك خاطى غالباً بالصّراحه و در\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nمواجههء با خود او نبود ، بلكه در جلساتى كه با سالكين إلىالله در ذكر و ياد حضرت حقّ داشتند در لابلاى مواعظ خود گريز زده و به نحو عموم تعريض مىزدند ؛ مثلًا اگر سالكى در تكريم والدين خود كوتاهى نموده و از او خطايى سر زده بود ، ضرورت تعظيم پدر و مادر و اينكه رضايت آنان از فرزند سبب توفيق و جلب عنايات ربّانيّه در سير و سلوك مىشود را گوشزد مىنمودند ، يا حكايتى را در اين مقوله بيان مىكردند . و اگر در خانه با عيال و زوجهء خود بداخلاقى داشت ، ضرر سوء خُلق و اينكه اين صفتِ مذموم ، راه خدا را بر سالك مىبندد متذكّر مىشدند ؛ و أمثال اينها .\r\nاين تذكّرات و گوشزدها در عين آنكه كنائى بود ، آن‌قدر شفّاف و روشن بود كه ما مىدانستيم خواطر و أفعالمان همانند آينه در مقابل ايشان مىباشد و همهء اينها از آن إشراف تامّ باطنى ايشان حكايت داشت ، و اينكه آن آيت نور چگونه از سالكين و مريدان حضرت حقّ همچون مادرى كه طفل خود را در آغوش تربيت مىگيرد مراقبت نموده و يك لحظه از آنان غفلت نمىكند كه مبادا اسير نفس شده و يا در دام شياطين راه گرفتار شوند . گاهى مطالبى كه به حقير مىفرمودند آنچنان عيان و روشن بود كه أهل‌بيت حقير بهت‌زده شده و مىگفتند : گويا ايشان داخل منزل ما را آشكارا مىبينند و مراقب ما هستند !\r\nمىگويند سيرهء تربيتى آية الحق‌ّوالعرفان حضرت آية الله أنصارى رحمة الله عليه نيز اين گونه بوده‌است ؛ يعنى علاوه بر اينكه نواقص و كاستىهاى تلامذهء سلوكى خود را جبران و ترميم مىنمودند ، در عين‌حال عزّت و آبروى آنان را نيز حفظ مىكردند كه مبادا پردهء حشمت و حيايى كه ميان استاد و شاگرد بوده و مايهء تأثيرگذارى مربّى روحانى بر سالك است ، از بين برود .\r\nاينجاست كه آدمى از اين رحمت واسعهء حضرت پروردگار و علماء ربّانى كه تجلّيگاه مهر و عطوفت حضرت حقّ هستند به حيرت درآمده و از خود\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nبىخود مىشود و به نشانهء شكر و سپاس ، سر بر خاك گذاشته و عرضه مىدارد :\r\n لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ .  « 1 »\r\nحقير مدّتها بود كه با يك مشكل نفسانى درگير بودم كه حلّ نشده و باقىمانده بود . يك‌بار حضرت علّامهء والد رحمة الله عليه ابتداءً دربارهء آن از حقير سؤال فرموده و بنده مشكل را عرض كردم . فرمودند : چرا تا به حال نگفتى آقا ؟ اينكه چيزى نيست ! چرا تا به حال نگفتى ! به مجرّد اينكه اين كلمات از دهان نورانى ايشان خارج شد مشكل حقير بالمرّه بر طرف شد .\r\nنظير اين مسأله براى حقير در خدمت حضرت آقاى حاج سيّد هاشم موسوى حدّاد اتّفاق افتاد . چند سال متمادى بود كه از مشكلى رنج مىبردم و بالكلّ خواب و خور و آسايش را از ما سلب كرده بود . علّامهء والد براى حقير از خدمت مرحوم حدّاد وقت گرفته و بيان كرده بودند كه بنده‌زاده مسائلى دارد و مىخواهد جواب آنها را از شما بگيرد .\r\nاين حقير با پرسش‌هاى خود كه حدود هفده يا هجده مورد بود و آنها را در دفترچه‌اى كه به همراه داشتم مكتوب كرده بودم - و هنوز آن دفتر نزد حقير موجود است - به حضور ايشان مشرّف شدم . در آن مجلس از جمله عرض كردم : آقا ! ساليانىاست كه با مشكلى روبه‌رو بوده و به‌هيچ‌وجه حلّ نمىشود ! فرمودند : خب آن مشكل چيست ؟ حقير كه از ابراز آن حيا داشتم ، سكوت اختيار كردم . دوباره فرمودند : مشكل چيست ؟ بگو آقاجان ! اين بار نيز خاموش بوده و نتوانستم كلمه‌اى بر زبان آورم . شايد براى بار سوّم نيز پرسيدند ، أمّا بعد از سكوت حقير از يك‌طرف و آثار شرم و حيا كه در چهره‌ام هويدا بود فرمودند :\r\nاگر بيان و اظهار آن براى شما سخت است ، مسأله‌اى نيست ! چيزى نيست !\r\n\r\n\r\n","description":"","footnote":"\r\n( 1 ) . قسمتى از آيه 87 ، از سورهء 21 : الأنبيآء .\r\n","page_name":" 337 ","page_number":337},
  {"content":"\r\n\r\nعجيب بود ! همين كه اين كلمات را فرمودند ، آن مشكل كه ساليانى ملال خاطر شده بود ، براى هميشه رخت بر بست و از آن رنج و گرفتارى رها شدم . للّه الحمد و له الشّكر .\r\n بار غمى كه خاطر ما خسته كرده بود * عيسى دمى خدا بفرستاد و برگرفت « 1 » \r\nدر اين مقام نكته‌اى است كه به جهت تنوير أذهان سالكان و مريدان قرب حضرت حقّ ، سزاوار تذكّر است و آن اينكه : أولياء خدا بواسطهء سعهء نفس قدسيّهء خود از همه چيز آگاهند ولى تا توجّه و التفات نكنند ، اطّلاع و علم تفصيلى به جزئيّات براى آنان حاصل نمىشود . أولياء إلهى در عالم وحدت سير مىكنند و از موائد علوم كلّيّهء آن بهره‌مند مىباشند ؛ چنان كه حضرت زين‌العابدين عليه‌السّلام در وصف آنان ميفرمايد :\r\nفَهُمْ إلَى أوْكارِ الأفْكارِ يَأْوُونَ وَ فى رياضِ القُرْبِ وَالمُكاشَفَةِ يَرْتَعونَ وَ مِن حياضِ المَحَبَّةِ بِكَأسِ المُلاطَفَةِ يَكْرَعونَ وَ شَرايِعَ المُصافاتِ يَرِدونَ . « 2 »\r\n« عارفانِ به‌مقام حضرت ربوبيّت ، در آشيانهء تفكّرِ در رموز عالم توحيد مأوى گرفته‌اند و در بوستانهاى قرب و جوار حضرت پروردگار ، در حالىكه حضرت محبوب از چهرهء دلرباى خود نقاب برگرفته ، به تفرّج مىپردازند و با جامهاى ملاطفت و رأفت از دست حضرت دوست و از حوض‌هاى آكنده از شراب محبّت سيراب شده و در شريعه‌ها و آبشخوارهاى عالم وحدت كه از كدورات عالم كثرت و هر قيدى بركناراست ، قدم نهاده و جان خود را از زلال توحيد آن سرمست مىسازند . »\r\n\r\n\r\n","description":"","footnote":"\r\n( 1 ) . ديوان‌حافظ ، ص 36 ، از غزل 74 .\r\n( 2 ) . مفاتيح‌الجنان ، مناجات خمس عشرة ، مناجات العارفين ، ص 127 .\r\n","page_name":" 338 ","page_number":338},
  {"content":"\r\n\r\nايشان اگر از آن عالم تنزّل كرده و به موضوعى توجّه كنند ، به محض إراده و توجّه ، حقيقت آن را شفّاف و بدون خفا خواهند يافت . « 1 »\r\n\r\n\r\n","description":"","footnote":"\r\n( 1 ) . ملّامحمّدصالح مازندرانى رحمة الله عليه در شرح روايت أبوالرّبيع شامى از حضرت امام صادق عليه‌السّلام كه حضرت مىفرمايند :\r\nإنَّ الإمامَ عَلَيه‌ِالسَّلامُ إذا شآءَ أنْ يَعْلَمَ عَلِمَ .\r\n« امام عليه‌السّلام هنگامىكه بخواهد بداند ، ميداند . » چنين ميفرمايد :\r\n« فيهِ دلالةٌ عَلى أنّ جَهلَهُم بِالشَّىء عبارةٌ عن عدم حصوله بالفعل ؛ و يَكفى فى حصولِه مجردُّ توجّهِ النّفسِ . و السّببُ فى ذلك هو أنّ النّفسَ النّاطقةَ إذا قَويتْ حتّى صارت نورًا إلهيًّا لم يَكن اشتغالُها بتدبيرِ البدنِ عآئقًا لها عن الاتّصال بالحضرة الإلَهيّة ، فهى و الحالةُ هذه إذا توجَّهتْ إلى الجنابِ القُدس لِاستعلامِ ما كانَ و ما سيكونُ و ما هو كآئن ، افيضت عليها الصّورُ الكلّيّةُ وَ الجزئيّةُ بمجرّدِ التوجّهِ من غير تجشُّم كسبٍ و تمهيدِ مُقدّماتٍ . » ( شرح‌الكافى ، ج 6 ، باب : أنّ الأئمّة إذا شآؤوا أن يعلموا علموا ، ص 33 ، ح 1 )\r\n« اين روايت دلالت مىنمايد بر اينكه جهل أئمّه عليهم السّلام به چيزى عبارت‌است از حاصل‌نبودن بالفعل علم به آن چيز ؛ و در حاصل‌شدن آن ، صرف توجّه نفس كافى است . و سبب آن ، اينستكه چون نفس ناطقه به حدّى قوّت يابد كه نور إلهى گردد ، اشتغال به تدبير بدن مانع از اتّصال او به حضرت إلهى نخواهد بود . دراين‌حال ، هر گاه نفس به جناب قدس توجّه كند تا علم به حقائق گذشته و آينده و حال پيدانمايد ، به مجرّد توجّه‌نمودن بدون تلاشى براى تحصيل آن و منظّم نمودن مقدّماتش ، صور كلّيّه و جزئيّه بر او إفاضه گرديده و بدان عالم مىشود . »\r\nأقول : اين فرمايش ايشان كه فرموده : إذا تَوجَّهتْ إلى الجنابِ القُدسِ . « هر گاه به جناب قدس توجّه كند » محلّ تأمّل است ؛ زيرا توجّه أولياء كامل إلهى به حضرت إلهى و جناب قدس هميشگى است و نحوهء آن متغيّر است ، گاهى مستغرق در توجّه به عالم توحيد و جناب قدس مىباشند ، و به واسطهء همين استغراق و اتّصال ، به كثرت نظر نمىنمايند ؛ و التفات و توجّه به كثرات و حصول علم فعلى نسبت به آن ، محتاج نزول از جناب قدس و عالم كلّيّت به جزئيّت و كثرت است ، نه توجّه از كثرات به جناب قدس و عالم كلّيّت ، و دربارهء ايشان بايد گفت : إذا توجّهتْ إلى عالمِ الكثرهِ . . . افيضتْ عليها الصّورُ الكلّيّةُ و الجزئيّةُ -\r\n","page_name":" 339 ","page_number":339},
  {"content":"\r\n\r\nأمّا از آنجا كه مستغرق در عالم توحيد و شهود أنوار جمال و جلال حضرت حقّ هستند ، غالباً نزول نكرده و به عالم كثرت توجّه نمىنمايند . و لذا صحيح نيست كه سالك بگويد : ولىّخدا بر من إشراف تامّ دارد و ديگر نيازى به إظهار و إبراز امور خود نمىبينم ، بلكه بايد سؤال يا مشكلى را كه با آن مواجه‌است خدمت استاد خود بيان نمايد ، و با كتمان آن جان خود را از ألطاف أنفاس قدسيّهء ايشان محروم ننمايد .\r\nآرى ، تربيت شاگرد مستلزم اشراف استاد بر اوست و ولىّخدا بر شاگرد خود إشراف داشته و از دور ناظر أحوال وى است و او را از خطرات عظيمهء نفسيّه و لغزشهايى كه موجب خروج از طريق ميگردد ، محفوظ مىدارد و براى كسر أنانيّت وى و حفظ او در طريق مىكوشد ، ولى لازم نيست به مشكلات\r\n\r\n\r\n","description":"","footnote":"\r\n- لإتّصالِه بالحضرةِ الإلهيّةِ و الجنابِ القُدسِ . و گاهى التفاتشان به عالم قدس إجمالى بوده و بيشتر به كثرت متوجّهند و در اين حال براى حصول علم فعلى محتاج توجّه تفصيلى به عالم قدس مىباشند .\r\nو گويا نظر ايشان به برخى از غير كاملين بوده كه اتّصال و توجّه ايشان به عالم بالا به صورت حال - و نه مقام - بوده و هنگامىكه چنين حالتى به ايشان دست مىدهد ، حقائقى از عالم كثرات بر ايشان منكشف ميگردد ، ولى اين سخن در شأن أئمّهء معصومين سلام‌الله عليهم و كاملين از شيعيان ايشان تمام نيست .\r\nبارى ، اولياء كامل به جهت وصول به مقام ولايت ، به ما كان و ما يكون و ما هو كائن به حسب مقام باطن احاطه و علم حضورى دارند ، ولى ظهور آن در مرتبهء عالم طبع و حسّ متوقّف بر اراده و توجّه ايشان مىباشد ، و رواياتى كه علم امام عليه‌السّلام را متوقّف بر إراده دانسته يا از ازدياد علم ايشان در اوقات خاص چون شب جمعه سخن گفته است ، ناظر به تنزّل اين علم از مراتب عاليهء نفس امام عليه‌السّلام به عالم ظاهر و فعلىشدن آن در اين عالم مىباشد نه اصل تحقّق و ثبوت آن ، و لذا بين روايات مختلفى كه در باب علم امام وارد شده تعارضى وجود ندارد .\r\n","page_name":" 340 ","page_number":340},
  {"content":"\r\n\r\nسلوكى جزئى و امور غيرخطير و يا مسائل معيشتى شاگرد التفات تفصيلى داشته باشد ، مگر اينكه ارادهء او تعلّق بگيرد . و روش تربيتى اساتيد در اين امور گاهى تفاوتهايى دارد .\r\nالحقّ چه موهبت عظيمى است وجود أولياء إلهى و عالمان ربّانى در اين عالم ناسوت ! آنان آيه و مرآت رحمت و لطف و رأفت حضرت حقّ هستند كه در تاريكى و تلاطم أمواج بلا و گرداب مخوف اين عالم ، محبوسان در عالم حسّ و مثال را به سفينهء نجات سوار كرده و تا كرانهء عالم لاهوت همراهى مىكنند . و ستاره‌هاى اميدى هستند كه نويد فلاح و رستگارى و لقاء را به سالكين دلخسته و مجروح از فراق خدا مژده مىدهند . طالبان قرب را در مهد تربيت خود گرفته و با شراب محبّت و عشق و توحيد حضرت پروردگار ، بنيان نفوس را تغيير داده و كاستىهاى آن را جبران مىنمايند و براى تابش أنوار علم و معرفت حضرت پروردگار قابليّت مىبخشند . چه نعمتى از اين والاتر ؟ و چه كرامتى از اين دلنشين‌تر ؟ و چه لطفى از اين برتر ؟  فَبِأَيِّ آلاءِ رَبِّكُما تُكَذِّبانِ ؟  « 1 »\r\nروزى رسول‌خدا صلّى الله عليه و آله در ميان جمعى از صحابهء خود كه صفحات تاريخ از ايثار و فداكارى و صبر و مجاهدات فىالله و فىسبيل‌الله برخى از آنان روشن‌است فرمودند :\r\nأَتَدْرونَ ما غَمّى وَ فى أىِّ شَىْءٍ تَفَكُّرى وَ إلى أىِّ شَىْءٍ أَشْتاقُ ؟ قالَ أصْحابُهُ : لا ، يا رَسول‌َاللهِ ! ما عَلِمْنا بِهَذهِ مِنْ شَىْءٍ ؛ أَخْبِرْنا بِغَمِّكَ وَ تَفَكُّرِكَ وَ تَشَوُّقِكَ . قال النَّبىُّ صَلَّى اللَهُ عَلَيْهِ وَ ءَالِهِ وَ سَلَّمَ : أُخْبِرُكُمْ إنْ شآءَ اللَهُ . ثُمَّ تَنَفَّسَ وَ قَالَ : هاه ، شَوْقًا إلَى إخْوانى مِنْ بَعْدى ! فَقالَ أَبوذَرٍّ : يا رَسولَ اللَهِ أَلَسْنا إخْوانَكَ ؟\r\nقالَ : لا ، أَنْتُمْ أَصْحابى ؛ وَ إخْوانى يَجيئونَ مِنْ بَعْدى شَأْنُهُمْ شَأْنُ الْأنْبيآءِ\r\n- الخبر .\r\n\r\n\r\n","description":"","footnote":"\r\n( 1 ) . آيه 3 ، از سورهء 55 : الرّحمن .\r\n","page_name":" 341 ","page_number":341},
  {"content":"\r\n\r\n« آيا مىدانيد غم و اندوه من چيست ؟ و طائر انديشهء من كجاست ؟ و دل و جان من بسوى چه كسانى مشتاق است ؟ أصحاب گفتند : خير ، اى رسول خدا ! به هيچيك از اينها آگاه و دانا نيستيم ؛ ما را از غم و اندوه و فكر و اشتياقى كه تو را به خود مشغول ساخته خبر ده .\r\nحضرت رسول‌الله صلّى الله عليه و آله وسلّم فرمودند : اگر خدا بخواهد شما را آگاه مىسازم . سپس آهى سوزناك از سويداى دل و از سر تحسّر و اندوه كشيدند و فرمودند : چقدر مشتاق ديدار برادرانم هستم كه بعد از من مىآيند .\r\nأبوذرّ غفارى كه در ميان جمع حاضر بود عرض كرد : اى رسول خدا ! مگر ما برادران شما نيستيم ؟ حضرت فرمود : نه ، شما أصحاب و ياران من هستيد .\r\nبرادران من بعد از من بر اين عالم خاكى پا مىگذارند . حال و خُلق آنان همان حال و طبع و خُلق أنبياء است . »\r\nسپس شروع كردند در بيان أحوال و أوصاف إخوان خود تا اينكه بدينجا رسيدند :\r\nوَ إنْ شِئْتَ حَتَّى أَزيدَكَ يا أَباذَرٍّ . قُلتُ : نَعَم يا رَسولَ اللَهِ .\r\n« اى أباذرّ اگر بخواهى باز در أوصاف آنان براى تو مىگويم . گفتم : بله اى رسول‌خدا ! »\r\nحضرت فرمودند :\r\nيَجْلِسُ إلَيْهِمْ قَوْمٌ مُقَصِّرونَ مُثَقَّلونَ مِنَ الذُّنوبِ ، فَلا يَقومونَ مِنْ عِنْدِهِمْ حَتَّى يَنْظُرُ اللَهُ إلَيْهِمْ فَيَرْحَمُهُمْ وَ يَغْفِرُ لَهُمْ ذُنوبَهُمْ ، لِكَرامَتِهِمْ عَلَى اللَهِ .\r\n« مردمانى كه در طريق عبوديّت و بندگى كوتاهى كرده و پشت آنان از بار گناهان سنگين شده ، با آنان مجالست و همنشينى مىكنند و از نزد آنان بر نمىخيزند مگر اينكه خداوند از سر رأفت و مهربانى به آنان نظرانداخته و باران رحمت خود را بر اين قوم گناهكار باريده و آنان را از رَين و كدورات معاصى پاك نموده و مورد آمرزش قرار مىدهد ؛ و همهء اينها بخاطر كرامت و علوّ شأنى است كه برادران من در پيشگاه خداوند دارند ! »\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nتا اينكه حضرت در فصل أخير از روايت ميفرمايد :\r\nيَا أَباذَرٍّ ! إنّى إلَيْهِمْ لَمُشْتاقٌ ! ثُمَّ غَمَّضَ عَيْنَيْهِ وَ بَكَى شَوْقًا . ثُمَّ قالَ : اللَهُمَّ احْفَظْهُمْ وَانْصُرْهُمْ عَلَى مَن خَالَفَ عَلَيْهِمْ وَ لا تَخْذُلْهُمْ وَأَقِرَّ عَيْنى بِهِمْ يَوْمَ الْقِيَمَةِ . ألَا إنَّ أَوْلِيَآءَ اللَهِ لَا خَوْفٌ عَلَيْهِمْ وَ لَاهُمْ يَحْزَنُونَ . « 1 » .\r\n« اى أباذرّ ! حقّاً به اين برادران مشتاقم و شوق ديدار آنان را دارم ! سپس حضرت چشمان مباركشان را فرو بستند و قطرات اشك كه حكايت از شوق سرشار آن حضرت داشت بر چهرهء مبارك رسول خدا جارى شد . و حضرت در حقّ آنان دعا فرمودند : بار خدايا برادرانم را از گزند حوادث مصون و محفوظ بدار ، و آنان را بر مخالفين و دشمنانشان نصرت ده ، و آنان را بىيار و ياور مگذار ، و در روز قيامت چشم مرا به زيارت آنان روشن ساز ، حقّاً كه أولياء خدا هيچگاه گردوغبار خوف و هراس و غم‌واندوه بر آينهء دلشان نمىنشيند . »\r\nدر اين روايت نغز و راقى كه در بيان أوصاف أولياء حضرت حقّ و كاملان از امّت و شريعت حضرت محمّدى بوده و آن را عالم بزرگوار شيعى ، ابن‌فهد حلّى رحمة الله عليه در كتاب التّحصين و صفات العارفين مرفوعاً از پيامبرأكرم صلّى الله عليه و آله وسلّم آورده‌است مىبينيم كه چگونه رسول عظيم‌الشّأن إسلام با شور و هيجانى خاصّ ، صفات و أحوال عارفان بالله تبارك‌وتعالى از متابعين شريعت خود را شرح داده و بيان مىكند . و با آنكه خود بر أريكهء توحيد و تجلّيات ذاتيّه تكيه زده است ، گريهء شوق سر داده و آرزوى ديدار آنان را دارد كه بعد از او مىآيند و قدم در طريق سلوك و معرفت نفس گذاشته و با تمسّك به ثقلين و با امداد از عالم غيب و عنايات ربّانيّه ، كريوه‌هاى سخت و صعب‌العبور عالم نفس را پشت‌سرگذاشته و در حريم أمن إلهى وارد مىشوند و توحيد\r\n\r\n\r\n","description":"","footnote":"\r\n( 1 ) . التّحصين و صفات العارفين ، ص 23 .\r\n","page_name":" 343 ","page_number":343},
  {"content":"\r\n\r\nحضرت حقّ ، كما هو حقُّه ، در صقع نفوس آنان متمكّن شده و سكّان‌دار كشتى توحيد و مرزبان و پاسدار شريعت و طريقت او مىشوند .\r\nآرى فضائل أولياء خدا آنچنان كه بايد و شايد ، قابل بيان نيست ، چرا كه كمالات ايشان از سنخ اين عالم نبوده و با ألفاظ موضوعهء ، براى عالم محسوسات نمىتوان ايشان را وصف نمود . و آنچه از ايشان در عالم طبع ظهور پيدا مىكند ، ذرّه‌اى از آن معانى و حقائق‌است كه در عوالم علوى در ايشان متحقّق شده‌است .\r\n ألا إنّ ثَوْبًا خيطَ مِن نَسْجِ تِسْعَةٍ * وَ عِشْرينَ حَرفًا عَن مَعاليهِ قاصِرُ \r\n« آگاه باشيد ! حقّاً پيراهنى كه تاروپود آن بيست‌ونه حرف الفباء بوده و از كنارهم‌نهادن آنها دوخته شده ، از بيان خُلق نيكو و قامت بلند محاسن محبوب من كوتاه است ! »\r\nحضرت علّامهء والد قدّس الله نفسه الزّكيه در مكتب توحيدى أهل‌بيت عليهم السّلام تربيت و پرورش يافته و از مناهل و سرچشمهء علوم صادقَين عليهماالسّلام بهره برده و از مشرب تحقيق و أنيق عرفانى ايشان إشراب شدند ، و بالأخره راحلهء علم و معرفت خود را بر آستانهء قرآن مجيد و علوم أهل‌بيت عليهم السّلام فرود آورده و با تفسير أنفسى و آفاقى آيات قرآن كريم و با استخراج دُرر توحيد و معارف حقّه از روايات أئمّه عليهم السّلام ، در « دورهء علوم و معارف إسلام » منهجى قويم و سهل و بر كنار از هر گونه إفراط و تفريط را براى وصول و ورود به عالم قدس بنا نهادند .\r\nوقتى حضرت آقاى حاج سيّدهاشم موسوى حدّاد رضوان الله عليه كه خود در عالىترين نقطه از عالم نور و فسحت قرار دارد با آن حال ابتهاج و شگفتى در وصف ايشان مىفرمايند : « آقا سيّدمحمّدحسين ، سيّدالطّائفتين است . » يعنى آقا و سرور طائفهء أولياء و عرفاء و طائفهء علماء كه خود حكايت از\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nمقام منيع و بلند ايشان دارد ، ديگر ما چه بگوئيم !\r\n تَعالَيتَ عَن مَدحٍ فَأبلَغُ خاطِبٍ * بِمَدحِكَ بَينَ النّاسِ أقصرُ قاصِرِ ( 1 )\r\nإذا طافَ قَومٌ فى المَشاعِر والصَّفا * فقَبرُكَ رُكنى طآئفًا وَ مَشاعِرى ( 2 )\r\nوَ إن ذخَر الأقوامُ نُسكَ عِبادَةٍ * فَحُبُّكَ أوْفَى عُدَّتى و ذَخآئِرى ( 3 ) \r\n1 . از هر مدح و ثنائى بالاتر هستى ، اگر فصيح‌ترين و بليغ‌ترين مدّاحان در مقام ستايش تو برآيد ، ناتوان‌ترين آنها خواهد بود .\r\n2 . در آن هنگام كه مردم در مشعر و صفا به طواف و سعى مىپردازند ، من مزار تو را مطاف و مشعر خود ساخته و پروانه‌وار به گرد آن مىچرخم .\r\n3 . اگر مردم عباداتى همانند نماز و روزه را براى قيامت خود ذخيره مىكنند ، همانا محبّت و عشق تو ، تمام‌ترين نيرو و ذخيرهء من خواهد بود .\r\nدر بيان مقام و عظمت شأن علّامهء والد ، گاهى بنده اينطور تعبير كرده‌ام :\r\nآن آيت عظماى إلهى و آن آفتاب عالمتاب توحيد ، براى امام زمان سلام‌الله عليه ، به منزلهء مالك‌أشتر براى أميرالمؤمنين علىّبن‌أبىطالب عليه‌السّلام بودند .\r\nبعد با خود مىگويم : مالك أشتر رضوان الله تعالى عليه داراى مقامى بس عظيم بود آنچنانكه حضرت در شهادت او گريستند و فرمودند :\r\nمالِكٌ ! وَ ما مالِكٌ ؟ ! وَاللَهِ لَوْ كانَ جَبَلًا لَكانَ فِنْدًا وَ لَوْ كَانَ حَجَرًا لَكانَ صَلْدًا ، لا يَرْتَقيهِ الْحافِرُ وَ لا يُوفى عَلَيْهِ الطَّآئِرُ . « 1 »\r\n« مالك ! و چيست مالك ؟ ! به خدا سوگند اگر كوه بود آنچنان كوه عظيمى بود كه در استوارى و سرافرازى يگانه بود ، و اگر سنگ بود آنچنان سنگ سخت و صاف و بلندى بود كه هيچ رونده‌اى از آن بالا نمىرود و هيچ طائر بلندپروازى در اوج آن به پرواز در نمىآيد . »\r\n\r\n\r\n","description":"","footnote":"\r\n( 1 ) . نهج‌البلاغة ، كلمات قصار ، ص 554 .\r\n","page_name":" 345 ","page_number":345},
  {"content":"\r\n\r\nولى باز با خود مىگويم : اين تعبير نيز براى والد بزرگوار كم است ! ايشان نه تنها مالك أشتر بودند بلكه ميثم تمّار نيز بودند . حجربن‌عدىّ أميرالمؤمنين عليه‌السّلام ، و جابربن‌يزيد جعفى امام باقر عليه‌السّلام ، و أبان‌بن‌تغلب امام صادق عليه‌السّلام نيز بودند كه حضرت به‌وجود ايشان افتخار كرده و در خطاب به أبان ميفرمايد :\r\nجَالِسْ أَهْلَ الْمَدِينَةِ ، فَإنّى أُحِبُّ أَنْ يَرَوْا فى شيعَتِنا مِثْلَكَ . « 1 »\r\n« اى أبان ! با أهل مدينه مجالست كن ( و علوم ما أهل‌بيت را براى آنان باز گو ) زيرا كه من حقّاً دوست دارم همانند تو را در ميان شيعيان ما ببينند . »\r\nو زمانىكه پس از رحلتش در نزد حضرت از او ياد مىشود ، حضرت مىفرمايند :\r\nرَحِمَهُ اللَهُ ! أما وَاللَهِ لَقَدْ أَوْجَعَ قَلْبى مَوْتُ أَبانٍ ! « 2 »\r\n« خدا او را رحمت كند ! هان به خدا سوگند كه مرگ أبان دل مرا به درد آورد و خاطر مرا مجروح ساخت ! »\r\nحضرت علّامه آية الله والد معظّم أفاض‌الله علينا من بركات تربته در قرون معاصر ، مدافعى كم‌نظير در دفاع و پاسدارى از حريم توحيد و ولايت و مكتب تشيّع بودند و از عمر و جان عزيز خويش براى روشن نگه‌داشتن چراغ عشق و محبّت به حضرت پروردگار و إرادت و دوستى با صاحبان ولايت كلّيّهء إلهيّه دريغ ننمودند .\r\nبه يقين و قطع ، ارتحال آن آيت نور و طائر عالم قدس از اين عالم مجاز و خلع بدن مادّى و بازگشت به وطن مألوف و جنّة الذّات ، قلب مبارك حضرت حجّة بن الحسن العسكرىّ أرواحنا له الفداء را به درد آورد و حال حضرت ، همان حال غم و حزن و اندوهى بود كه در مصيبت و عزاى شيخ مفيد رحمة الله عليه\r\n\r\n\r\n","description":"","footnote":"\r\n( 1 ) . اختيار معرفة الرّجال ، ص 330 و 331 .\r\n( 2 ) . اختيار معرفة الرّجال ، ص 330 و 331 .\r\n","page_name":" 346 ","page_number":346},
  {"content":"\r\n\r\nداشتند آنچنان كه مروىّ است كه به خطّ شريف خود بر مزار شيخ مرقوم فرمودند :\r\n لا صَوَّتَ النّاعى بِفَقْدِكَ إنَّهُ * يَوْمٌ عَلَى ءَالِ الرَّسولِ عَظيمُ ( 1 )\r\nإنْ كُنْتَ قَدْ غُيِّبْتَ فى جَدَثِ الثَّرَى * فَالْعَدْلُ وَ التَّوْحيدُ فيكَ مُقيمُ ( 2 )\r\nوَالْقآئِمُ الْمَهْدىُّ يَفْرَحُ كُلَّما * تُليَتْ عَليكَ مِنَ الدُّروسِ عُلومُ ( 3 ) « 1 » \r\n1 . هيچگاه قاصد ، خبر مرگ تو را نياورد ، چرا كه آن روز بر آل‌رسول ، روزى بس سخت و بزرگ خواهد بود .\r\n2 . در اين قبر خاكى از برابر ديدگان ، پنهان شدى أمّا عدل و توحيد در جان و حقيقت تو جا گرفته و رسوخ نموده‌است .\r\n3 . هر زمان كه در مجلس درس ، علوم أهل‌بيت نزد تو خوانده مىشد ، حضرت قائم امام مهدى عليه‌السّلام مسرور و شادمان مىگشت !\r\nو بالجملة كانَ - واللهِ - العلّامةُ الوالِدُ رضوانُ اللهِ تَعالى عَلَيهِ مِنَ الحُلَمآءِ وَ العُلَمآءِ باللَهِ وَ دينِهِ وَ العامِلينَ بِطاعَتِهِ وَ أمرِهِ وَالمُهتَدينَ بِحُبِّهِ ، تُعرَفُ الرَّبّانيّةُ فى وَجهِهِ وَ الرَّهبانيّةُ فى سَمتِهِ ، مِصباحُ كُلِّ ظُلْمَةٍ وَ رَيحانُ كُلِّ قبيلٍ ، فَهُوَ الكَيّسُ اللَبيبُ وَالخالِصُ النَّجيبُ . « 2 » رَحمَةُ اللَهِ عَلَيهِ رَحمَةً وَاسِعَةً .\r\nاكنون پس از سال‌ها ، جز حسرت و اندوه و اشك غم ، در فقدان آن عارف ربّانى و فقيه أهل‌بيت عليهم السّلام و حضور بر مزار شريف ايشان كه جان از شميم دل‌انگيز تربت آن به وجد آمده و اندكى تسلّى مىگيرد ، و استمداد و طلب همّت از نفس قدسيّهء آن هُماى عالم نور ، در سلوك طريق حقّ و عبوديّت و\r\n\r\n\r\n","description":"","footnote":"\r\n( 1 ) . مجالس‌المؤمنين ، ج 1 ، ص 477 ؛ و جنّةالمأوى ، در ضمن جلد 53 ؛ بحارالأنوار ، ص 255 .\r\n( 2 ) . اقتباس از روايتى از حضرت أميرالمؤمنين عليه‌السّلام در وصف شيعيان آن حضرت . ( بحارالأنوار ، ج 65 ، ص 177 ، باب 19 : صفات الشّيعة و أصنافهم ، ح 34 . )\r\n","page_name":" 347 ","page_number":347},
  {"content":"\r\n\r\nعشق به حضرت پروردگار ؛ چيزى برايمان نمانده است .\r\n فَالوَجدُ باقٍ وَ الوِصالُ مُماطِلى * وَ الصَّبرُ فانٍ وَاللِقآءُ مُسوِّفى ( 1 )\r\nلَم أخْلُ مِن حَسَدٍ عَلَيكَ فَلا تُضِع * سَهَرى بِتَشْنيعِ الخَيالِ المُرجِفِ ( 2 )\r\nوَاسألْ نُجومَ اللَيلِ هَل زارَ الكَرَى * جَفْنى و كَيفَ يَزورُ مَن لَم يَعْرِفِ ( 3 )\r\nلا غَروَ إن شَحَّت بِغُمضِ جُفونِها * عَيْنى وَ سَحَّت بِالدُّموعِ الذُرَّفِ ( 4 ) \r\n وَ بِما جَرَى فى مَوْقِفِ التَّوْديعِ مِنْ * ألَمِ النَّوَى شاهَدتُ هَوْلَ المَوْقِفِ ( 5 )\r\nإن لَم يَكُن وَصلٌ لَدَيكَ فَعِد بِهِ * أمَلى وَ ماطِلْ إن وَعَدْتَ وَ لا تَفى ( 6 )\r\nفَالمَطلُ مِنكَ لَدَىَّ إن عَزَّ الوَفا * يَحلو كَوَصلٍ مِن حَبيبٍ مُسعِفِ ( 7 )\r\nأهْفو لِأنفاسِ النَّسيمِ تَعِلَّةً * وَ لِوَجهِ مَن نَقَلَتْ شَذاهُ تَشَوُّفى ( 8 )\r\nفَلَعَلَّ نارَ جَوانِحى بِهُبوبِها * أن تَنطَفى وَ أوَدُّ أن لا تَنْطَفى ( 9 )\r\nيا أهلَ وُدّى أنتُمُ أمَلى وَ مَن * ناداكُمُ يا أهلَ وُدّى قَد كُفى ( 10 )\r\nعودوا لِما كُنتُم عَلَيهِ مِنَ الوَفا * كَرَمًا فَإنّى ذَلِكَ الخِلُّ الوَفى ( 11 ) « 1 » \r\n1 . شور و اشتياقم به تو همچنان باقى است و وصال پيوسته به تأخير مىافتد ، صبر و شكيبائىام تمام شده و ديدار طلعت تو ، امروزوفردا مىكند .\r\n2 . در طريق مهرورزى و عشق تو هيچگاه از حسادت رقيبان در امان نبوده‌ام . پس اگر به حكم طبيعت در شبى از تحمّل سختى بار محنت تو عاجز شده و خواب مرا ربود ، با سرزنش من در عالم رؤيا ، بيدارى شب‌هاى مرا تباه مساز !\r\n3 . از ستارگان شب بپرس ! آيا زمانى ، خواب بر پلك‌هاى من ميهمان شده ؟ و چگونه خواب ، كسى را كه نمىشناسد و درد عشق و هجران ، آرامش او را سلب كرده ، زيارت كند ؟\r\n\r\n\r\n","description":"","footnote":"\r\n( 1 ) . ديوان ابن الفارض ، ص 180 و 181 .\r\n","page_name":" 348 ","page_number":348},
  {"content":"\r\n\r\n4 . با اين عشق آتشين ، جاى شگفتى نيست اگر چشمهايم از خوابيدن بخل بورزند ولى اشك ريزان خود را از روى كرامت در پاى محبّت تو نثار كنند .\r\n5 . قسم به آن درد هجران كه در هنگام وداع با تو حسّ نمودم ، من در فراق تو هراس و بيم روز قيامت را مشاهده كردم .\r\n6 . اگر برايم در نزد تو هيچ و صلى مقدّر نشده ، پس به اميد و آرزوى آن مرا وعده بده ! و چنانچه وعده دادى و قصد وفا به پيمان عشق را ندارى ، امروز و فردا كن كه به آن نيز دلخوش و راضيم .\r\n7 . اگر وفاى به عهد در ميان نيست ، همان وعده‌هاى غير واقعى تو نيز براى من شيرين و گوارا است ، همانند شيرينى وصال محبوبى كه حاجت حبيب خود را برآورده مىسازد .\r\n8 . ميل و اشتياق من به نسيم‌هاى دل‌انگيز صبا حقيقى نيست ، بلكه شوق و نشاط من به روى حضرت دوست است كه نسيم صبا ، رائحهء خوش آن را به همراه مىآورد .\r\n9 . شايد از وزيدن آن نسيم ، آتش عشقى كه در دلم زبانه مىكشد خاموش شود ؛ و البتّه دوست دارم آن آتش هيچگاه فروكش نكند !\r\n10 . اى محبوبانم ! شما آرزوى من هستيد و كسى كه شما را از روى عشق و محبّت بخواند ، همين مقدار او را بس‌است .\r\n11 . اى كاش كرم نموده و به وفادارى پيشين خود باز مىگشتيد ، زيرا من همان دوست صادق و يكدل و با وفاى شما هستم .\r\n\r\n","description":"","footnote":"","page_name":" 349 ","page_number":349},
  {"content":"\r\n . \r\n","description":"","footnote":"","page_name":" 350 ","page_number":350},
  {"content":"\r\n\r\nفصل دوّم : طريقهء سلوكى و عرفانى\r\n\r\n","description":"","footnote":"","page_name":" 351 ","page_number":351},
  {"content":"\r\n . \r\n","description":"","footnote":"","page_name":" 352 ","page_number":352},
  {"content":"\r\n\r\nأعوذُ بِاللَهِ مِنَ الشَّيْطانِ الرَّجيم\r\nبِسْمِ اللَهِ الرَّحْمَنِ الرَّحيم الْحَمْدُ لِلَّهِ رَبِّ الْعالَمينَ وَ صَلَّى اللَهُ عَلَى سَيِّدِنا مُحَمَّدٍ وَ ءَالِهِ الطَّيِّبينَ الطّاهِرينَ وَ لَعْنَةُ اللَهِ عَلَى أعْدآئِهِمْ أجْمَعينَ مِنَ الأَنَ إلَى قِيامِ يَوْمِ الدّينِ\r\nوَ لا حَوْلَ وَ لا قُوَّةَ إلّابِاللَهِ الْعَلىِّ الْعَظيم\r\nقالَ اللهُ الحَكيم فى كتابِه الكَريم :\r\n قُلْ إِنَّما أَنَا بَشَرٌ مِثْلُكُمْ يُوحى إِلَيَّ أَنَّما إِلهُكُمْ إِلهٌ واحِدٌ فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً .  « 1 »\r\n« بگو اى پيامبر اينست و جز اين نيست كه من بشرى همانند شما مىباشم كه به من وحى مىشود كه فقط معبود شما ، معبود واحد است . پس هركس كه به لقاى پروردگارش اميدوار مىباشد بايد عمل صالح بجا آورده و در عبادت پروردگارش احدى را با او - چه در فعل و صفت و اسم و چه در ذات - شريك قرار ندهد . »\r\nاين آيه شريفه از جمله آياتى است كه به سالكان راه خدا بشارت امكان لقاء حضرت پروردگار جلّ و عزّ را داده و راه و طريق آن را نيز بديشان مىآموزد و از غرر آيات كريمهء قرآن است .\r\nدر الدّرالمنثور از رسول خدا صلّى الله عليه و آله وسلّم روايت مىكند :\r\nلَو\r\n\r\n\r\n","description":"","footnote":"\r\n( 1 ) . آيه 110 از سورهء 18 : الكهف .\r\n","page_name":" 353 ","page_number":353},
  {"content":"\r\n\r\nلَم يَنزِلْ عَلَى أُمَّتى إلَّاخاتِمَةُ سورَةِ الكَهفِ لَكَفَتهُمْ . « 1 »\r\n« اگر بر امّت من جز آيه آخر سورهء كهف نازل نشده بود ، برايشان كافى بود . »\r\nخلاصه و عصارهء همهء دستورات شرع و اصول سير و سلوك إلى الله همين دو دستورى است كه در اين آيه شريفه بيان شده كه عبارت‌است‌از عمل صالح و نيّت خالص كه نردبان ترقّى به سوى خداوند و وصال و لقاء اوست .\r\nامّا تفصيل اين إجمال مشتمل بر ظرائف و دقائقى است كه سالك بايد با تدبّر در قرآن كريم و مأثورات از اهل‌بيت عليهم السّلام و مراجعه به اولياى كامل و باريافتگان حرم امن إلهى بدان برسد و برخى از دقائق آن نيز از نطاق بيان خارج بوده و فهم آن متوقّف بر عنايات ربّانيّه است .\r\nعلّامه والد أفاض الله علينا من علومه المنيفة كه خود تمثّل عينى توحيد و سلوك بودند ، با فرمايشات ارزشمند خود در مجالس و محافل و با سيرهء عملى خود همواره دقائق آداب عبوديّت و سير إلى الله را به طالبين و مشتاقان مىآموختند و ميراث عظيم و گرانبهائى از اين لطائف و ظرائف از خود برجاى گذاشتند .\r\nدر اين فصل در حدّ وسع و مجال ابتدا به شرح برخى از امّهات و اصول كلّى طريق سلوكى و عرفانى ايشان و سپس به برخى از دستورالعمل‌ها و ارشاداتشان همراه با توضيحاتى مىپردازيم ، بحول الله و قوّته .\r\n\r\n\r\n","description":"","footnote":"\r\n( 1 ) . الميزان ، ج 13 ، ص 407 .\r\n","page_name":" 354 ","page_number":354},
  {"content":"\r\n\r\nضرورت سلوك و طلب فناء و لقاء\r\nدر فصل سيرهء علم حضرت علّامهء والد رضوان الله تعالى عليه در ضرورت سلوك راه خدا و توأمان بودن علم و عمل مطالبى بيان شد . و نيز اينكه دل جز با إشراب از مناهل عرفان و ينابيع حكمت و علوم كلّيّهء إلهيّه آرام و قرار نمىگيرد ، و اين نيز موقوف است بر مجاهدهء فىالله و فىسبيل‌الله ، تا أنوار عالم غيب بر انسان منكشف شده و خود بالعيان ، آيات و براهين حضرت پروردگار را شهود كند و جرعه‌هاى علم و يقين و ايمان را بنوشد و به مقام اطمينان دست پيدا كند .\r\nمرحوم قاضىسعيد قمّى ملقّب به « حكيم كوچك » كه خود از أعيان حكماء و مفاخر أرباب حديث و فارسان ميدان ادب بوده و از أفاضل تلامذهء عالم عامل و مجاهد فىالله ملّامحسن فيض كاشانى رحمة الله عليه و ملّا رجبعلى تبريزى رحمة الله عليه و نيز به نقلى از شاگردان ملّاعبدالرّزّاق فيّاض لاهيجى رحمة الله عليه است و در مكتب برهان و استدلال در مقابل اين بزرگان زانوى ادب و تتلمذ زده ، بالأخره در مىيابد كه اين علوم به تنهائى او را از اضطراب و بىقرارى نفس نمىرهاند ؛ و در ضمن مكتوبى به مرحوم ملّامحسن فيض كاشانى رضوان الله عليه از گرفتارى در وادى حيرت و پريشانى أحوال ، شكوه كرده و از محضر فيض ، طلب درمان و علاج خود\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nمىكند . « 1 »\r\nو عالم ربّانى و عارف صمدانى ملّامحسن فيض كاشانى در جواب اين رساله ، مكتوبى به مرحوم قاضىسعيد قمّى دارد و در آن از تيقّظ و بيدارى تلميذ خود براى سلوك صراط مستقيم ، خرسند شده و او را تحسين و ترغيب به ورود در اين وادى مىكند .\r\n\r\n\r\n","description":"","footnote":"\r\n( 1 ) . قاضىسعيد رحمة الله عليه ميگويد :\r\n« اين رقيمات پريشان و كلمات شكايت‌بنيان ، نه از مقولهء نامه‌پردازى اديبان است ، بلكه در حقيقت بر سياق عريضه‌اى است كه بيماران به اميد استعلاج ، به مسيحادمان مىنويسند و چارهء امراض خود طلبند . . .\r\nبخاطر مىرسد كه قطع نظر از طريقهء نظر بايد كرد ، و از صناعت ميزان كه معيار حقّ و باطل است ، چشم پوشيد و مسلك برهان را تنها راه يقين ندانست ؛ بلكه در اكثر مواقع از مكاشفه و وجدان استعانت بايد طلبيد . و چون در اين طريقه نيز مكاشفات متعارضه مىباشد و امرى كه مميّز حقّ از باطل باشد - چنانچه منطق در علم نظر اين كار مىكند - نيست ، باز به خاطر مىرسد كه اين مسلك نيز اعتماد را شايان نباشد .\r\nبناءً على هذا ، روزبه‌روز حيرت بر حيرت كه معظم امراض نفس نظرى است ، مىافزايد و به مقتضاى : الغريق يتشبّث بالحشيش گاهى دست به حبل‌المتين برهان مىزند و گاهى در وادى عيان مىپويد ، و در هر دو حال ، تسكين در اضطراب و تشفّى در التهاب نمىيابد بلكه آناً فآناً اضطراب بر التهاب و التهاب بر اضطراب مىافزايد و نمىداند كه در اين ميانه به كدام طرف مايل شود . فتاده‌ام به ميان دو دلبر و خجلم .\r\nمأمول آنكه به مقتضاى إشفاقى كه آن مخدوم را به خادم و كامل را به ناقص مىباشد ، بالطبع طريقهء ارشاد را مسلوك داشته ، رهنماى گمراهان شوند و در اين باب اشاره‌اى چند از صواب به جواب بپردازند كه شايد به اين وسيله ، توفيق سعادت أبدى يافته ، از ظلمتكدهء جهل خلاص شده ، سالك مسالك حقّ گردد . ايشان را نيز به إزاى اين كرامت حظّى از ثواب خواهد بود . چون ارشاد ، واجب است ؛ احتياج به مبالغه در كلام نيست . و السّلام على من اتّبع الهدى . » ( شرح‌الأربعين ، ص 20 و 21 )\r\n","page_name":" 356 ","page_number":356},
  {"content":"\r\n\r\nاز آنجا كه مخاطب اين مكتوب ، خود اهل علم و حكمت بوده و با اسلوب علمى نوشته شده و مشحون از استدلال به آيات قرآنيّه و روايات أهل‌بيت عليهم السّلام و نيز كلمات و اشعار بزرگان از اهل عرفان است ، و با بيان گرم و دلنشين ، انگيزهء حركت به عوالم علوى را در دل انسان پديد مىآورد ، به جرأت مىتوان آن را از نفيس‌ترين آثار بر جاى مانده از مكتب توحيدى و عرفانى اهل‌بيت عليهم السّلام به حساب آورد . و لذا عين اين رساله را براى مطالعهء أرباب سلوك و استفادهء فضلاء گرامى در اينجا مىآوريم .\r\n« نامهء شريف قرّةالعين الحبيب فىالله ميرزا محمّدسعيد - فتح الله عين قلبه بنور البصيرة - رسيد . و بعد از اطّلاع بر مضمون آن مسرّتى دست داد و مساءتى روى نمود . امّا سبب مسرّت ، اشتمال آن بر تيقّظ و آگاهى آن برادر روحانى و تأسّف ايشان بر فوت وقت و ضياع سرمايه كه به صرافت آن افتاده‌اند ، و داعيهء وصول به كمال كه در ايشان پديد آمده ، و درد طلب و شوقى كه روى نموده ، زاده الله شوقاً و تعطّشاً إليه ؛ چه اين دردىاست كه سرمايهء همهء درمانهاست ، و قفلىاست كه مفتاح كنوز سعادت دلها و روانهاست . غمىاست كه به دعا بايد خواست ، و دردى است كه به دوا بايد تحصيل نمود .\r\n كفر ، كافر را و دين ، دين‌دار را * ذرّه‌اى دردت دل عطّار را \r\nدر أزمنهء سابق أصحاب اين درد بسيار بوده‌اند و طبيب آن كمياب ، و درين أعصار صاحب آن كمياب‌است و طبيب آن مفقود .\r\n دواى درد عاشق را مگر يابم نشان از كس * در اين بازار در دكّان هر عطّار مىگردم\r\nنيامد بر منش رحمى ، طبيب عشق را هر چند * در اين بازار عطّاران من بيمار مىگردم \r\nو أمّا سبب مساءت ، وقوع ايشان در بيدارى حيرت نظّار ، كه به سبب\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nتصادم شكوك و تعارض ادلّه مىباشد ؛ چه اين حيرتىاست مذموم و خُلقى است نامحمود ، و إليه أشار الحلّاج بقوله :\r\n مَن رامَه بِالعَقلِ مُستَرشِدًا * أسرَحَه فى حَيرَةٍ يَلهو\r\nوَ شابَ بِالتَّلبيس أسرارَه * يَقولُ فى حَيرَتِه : هَل هو « 1 » \r\nو حيرت محمود ، حيرت اولوا الأبصار است كه از توالى تجلّيات و تتالى بارقات در مشاهدهء كبرياء و عجائب ربوبيّت حاصل مىشود . و إليه أشار من قال :\r\nربّ زِدْنى تَحيُّرًا فيك ، و من قال :\r\n قد تَحيّرتُ فيك خُذ بِيدى * يا دليلًا لِمن تَحَيَّر فيكا « 2 »\r\nدر تو حيرانم و اوصاف و معانى كه تو راست * واندر آن كس كه تو را بيند و حيران تو نيست \r\nچنان كه آدمى را دو چشم ظاهر است كه به آن عالم شهادت را مىبيند ، در باطن نيز دو چشم است كه به آن عالم غيب را تواند ديد ، اگر گشوده باشد ؛ ليكن اكثر مردمان را آن دو چشم باطن بسته‌است ؛  لَهُمْ أَعْيُنٌ لا يُبْصِرُونَ بِها .  « 3 » و\r\n\r\n\r\n","description":"","footnote":"\r\n( 1 ) . « كسى كه آهنگ زيارت خدا كند و از عقل خود ارشاد بخواهد ، عقلْ او را در وادى حيرت به بازى و غفلت از مقصود سرگرم و رها مىكند . و اسرار و معارفى را كه از عالم غيب بر دل او مىتابد ، با نيرنگ خود ، كدر و آميخته مىكند ؛ و در نتيجه آن سالك كه در دام حيرت گرفتار آمده ، با هر چه رو به رو مىشود ميگويد : آيا اين همان مقصود و محبوب من است ؟ و در اثر حجاب حيرت ، از شناخت محبوب حقيقى باز مىماند . »\r\n( 2 ) . « در تو حيران و مبهوت شده‌ام . از من دستگيرى كن اى راهنماى كسانى كه در تو متحيّر گشته‌اند ! »\r\n( 3 ) . قسمتى از آيه 179 ، از سورهء 7 : الأعراف .\r\n","page_name":" 358 ","page_number":358},
  {"content":"\r\n\r\nفى الحديث :\r\nما مِن عَبْدٍ إلّاوَ لِقَلْبِهِ عَيْنانِ ، وَ هُما غَيْبٌ يُدْرَكُ بِهِما الْغَيْبُ ؛ فَإذا أَرادَ اللَهُ بِعَبْدٍ خَيْرًا فَتَحَ عَيْنَىْ قَلْبِهِ ، فَيَرى ما هُوَ غآئِبٌ عَنْ بَصَرِهِ . « 1 »\r\nو تا آن چشم باطن گشوده نشود ، علم به هيچ‌چيز او را حاصل نمىتواند شد مگر به تقليد . و اگر تقليد را كماهوحقّه كند بمُحوضةٍ من غَيرِ تصرُّفٍ فيه بعَقلِهِ النّاقصِ ، كان من المُفلِحين . « 2 »\r\nسعى بايد نمود كه آن چشم باطن گشوده شود ، كار همين‌است و دواى همهء دردها اين . و چون اين كار بحصول پيوست ، نه استعانت به برهان در كار است و نه رجوع به ميزان ، نه تدافع براهين مىماند و نه تعارض مكاشفات روى مىدهد . بلكه همه عيان در عيانست و اطمينان در اطمينان و تعاضد شواهد و ت صادق بيّنات .\r\nو تحصيل اين بصيرت ، به فكر و نظر و ممارست بر براهين عقليّه نمىشود ، بلكه هرچند خوض در آن بيشتر كنند ، ظلمت و حجاب بيشتر مىشود و شكوك و شبهات افزون‌تر ميگردد و از مقصد دور تر مىافتد .\r\n فلسفى خود را ز انديشه بكشت * گو به دو كو را سوى گنجست پشت \r\nو إنّما يَحصُلُ بِفَراغِ القَلبِ و صَفآءِ الباطِنِ والتّجافى عَن دارِ الغُرورِ و الإنابَةِ إلى دارِ الخُلودِ و التَّأَهُّبِ لِلمَوتِ قَبلَ نُزولِ المَوتِ ، و تَخليةِ النَّفسِ عن الرّذآئِلِ و تَحليَتِها بِالفَضآئِل ، و مُتابعةِ الشَّرعِ و التَأَدُّبِ بَادابِهِ و مُلازمةِ التَّقوى ، و تَحَمُّلِ\r\n\r\n\r\n","description":"","footnote":"\r\n( 1 ) . « هيچ بنده‌اى نيست مگر اينكه قلب او دو چشم دارد كه آن دو پنهان مىباشند و با آنها غيب و پنهان را إدراك مىكند ؛ پس چون خداوند به بنده‌اش إرادهء خيرى داشته باشد آن دو چشم قلبش را مىگشايد و او آنچه را از ديدهء سر پنهان است ، مىبيند . »\r\n( 2 ) . « و اگر چنان كه شايسته است تقليد نمايد ، يعنى به هر آنچه به او رسيده به طور كامل عمل نمايد و با عقل ناقص خود آن را تغيير نداده و با چيزى مخلوط ننمايد ، از رستگاران خواهد بود . »\r\n","page_name":" 359 ","page_number":359},
  {"content":"\r\n\r\nالأَثقالِ فى طريقِ الوِصالِ ، و مُلازمةِ الذِّكرِ فى الخَلوَةِ ؛ حتّى يُنَوَّرَ القَلبُ و يَنجَلىَ مِن صَدَإِ الشَّهواتِ النَّفسانيّةِ و الخَواطِرِ الشَّيطانيَّةِ و طَلَبِ الحُظُوظِ الدّنيَويَّة ، و تَحَصَّلَ لَه الجَمعيَّةُ ، فَتكونَ الهُمومُ هَمًّا واحدًا .\r\nفحينَئِذٍ يَصيرُ القَلبُ صافيًا مُستَعدًّا قابِلًا لأصنافِ العُلومِ الكُلّيّةِ الحَقيقيَّةِ ، فتَنطَبِعُ العُلومُ النَظَريَّةُ بِحقآئقهِا فى مِرءَاةِ سِرِّه بأدنَى فِكرَةٍ ، فَلايَنظُرُ إلَى شَىءٍ إلّا ظَهَرَت له حَقيقَتُه ظهورًا يَجرى مِنه مَجرَى العَيانِ ، فَلَو كُشِفَ الغِطآءُ ما ازدادَ يقينًا .\r\nو هذا مِن بابِ الهِدايَةِ الّتى تَمُدُّها الإنابَةُ ، كما قالَ اللهُ تعالى :  اللَّهُ يَجْتَبِي إِلَيْهِ مَنْ يَشاءُ وَ يَهْدِي إِلَيْهِ مَنْ يُنِيبُ ؛  و الاجتِبآءُ لِلأنبيآءِ و الأوليآءِ ، و الهدايَةُ لِلعلمآء و الحُكَماءِ .\r\nو ما لَم يَبلُغِ النَّفسُ هذه المَرتَبةَ لا تكونُ حَكيمًا ، لأنّ الحِكمةَ من مواهِبِ اللهِ تَعالى ؛  يُؤْتِي الْحِكْمَةَ مَنْ يَشاءُ وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً . \r\nوالدَّليلُ على ذَلِك كُلّه مِنَ الكِتابِ وَالسُّنّةِ كَثيرٌ ؛ قالَ اللهُ سُبحانَهُ :  وَ اتَّقُوا اللَّهَ وَ يُعَلِّمُكُمُ اللَّهُ ،   إِنْ تَتَّقُوا اللَّهَ يَجْعَلْ لَكُمْ فُرْقاناً ،  أى بينَ الحَقِّ و الباطِل ، وَ  مَنْ يَتَّقِ اللَّهَ يَجْعَلْ لَهُ مَخْرَجاً ،   وَ مَنْ يُؤْمِنْ بِاللَّهِ يَهْدِ قَلْبَهُ ،   وَ الَّذِينَ جاهَدُوا فِينا لَنَهْدِيَنَّهُمْ سُبُلَنا . \r\nو فى الحَديثِ :\r\nلَيْسَ الْعِلْمُ بِكَثْرَةِ التَّعَلُّمِ ، إنَّما هُوَ نورٌ يَقْذِفُهُ اللَهُ فى قَلْبِ مَنْ يُريدُ أَن يَهْدِيَهُ . الْعِلْمُ نُورٌ وَ ضيآءٌ يَقْذِفُهُ اللَهُ فى قُلوبِ أوْلِيآئِهِ وَ نَطَقَ بِهِ عَلَى لِسانِهِمْ . الجُوعُ سَحابُ الْحِكْمَةِ ، فَإذا جاعَ الْعَبْدُ يَنْظُرُ بِالْحِكْمَةِ . مَن أخْلَصَ لِلَّهِ أَرْبَعينَ صَباحًا ظَهَرَتْ يَنابيعُ الْحِكْمَةِ مِن قَلْبِهِ عَلَى لِسانِهِ . مَن عَلِمَ وَ عَمِلَ بِما عَلِمَ وَرَّثَهُ اللَهُ عِلْمَ ما لَمْ يَعْلَمْ .\r\nو فى كَلامِ أميرِالمُؤمِنينَ عَلَيه‌ِالسَّلامُ :\r\nإنَّ مِنْ أَحَبِّ عِبادِاللَهِ إلَيْهِ عَبْدًا ، أعانَهُ اللهُ عَلى نَفْسِهِ فَاستَشْعَرَ الحُزْنَ وَ تَجَلْبَبَ الْخَوْفَ ، فَزَهَرَ مِصْباحُ الْهُدَى فى قَلْبِهِ -\r\nإلى أَنْ قالَ :\r\nقَدْ خَلَعَ سَرابيلَ الشَّهَواتِ ، وَ تَخَلَّى مِنَ الهُمومِ إلّاهَمًّا واحِدًا انْفَرَدَ\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nبِهِ ، فَخَرَجَ مِن صِفَةِ الْعَمَى وَ مُشارَكَةِ أهْلِ الْهَوَى ، و صارَ مِنْ مَفاتيحِ أَبوابِ الْهُدى وَ مَغاليقِ أَبوابِ الرَّدَى . قَدْ أَبْصَرَ طَريقَهُ وَ سَلَكَ سَبيلَهُ ، وَ عَرَفَ مَنارَهُ وَ قَطَعَ غِمارَهُ ، وَاسْتَمْسَكَ مِنَ الْعُرَى بِأَوْثَقِها وَ مِنَ الْحِبالِ بِأَمْتَنِها ، فَهُوَ مِنَ الْيَقِينِ عَلى مِثْلِ ضَوْءِ الشَّمْسِ .\r\nو فى كَلامٍ ءَاخَرٍ لَه عَليه‌ِالسَّلامُ :\r\nقَد أَحْيى قَلْبَهُ وَ أَماتَ نَفسَهُ ، حَتّى دَقَّ جَليلُهُ وَ لَطُفَ غَليظُهُ ، وَ بَرَقَ لَه لامِعٌ كثيرُ الْبَرْقِ ، فَأَبانَ لَهُ الطَّريقَ وَ سَلَكَ بِهِ السَّبِيلَ ، وَ تَدافَعَتْهُ الأَبْوابُ إلى بابِ السَّلامَةِ وَ دارِ الإقامَةِ ، وَ ثَبَتَتْ رِجْلاهُ بِطُمَأْنينَةِ بَدَنِهِ فى قَرارِ الْأَمْنِ وَ الرَّاحَةِ ، « 1 » بِما اسْتَعْمَلَ قَلْبَهُ و أرْضَى رَبَّهُ .\r\n- إلى غَيرِ ذَلِكَ مِمّا لَيسَ هُنا مَحلُّ ذِكرِهِ .\r\nوَاعلَم أنّ مَن أرادَ اللَهُ بِه خَيْرًا مِن الطّالِبينَ ، يَسَّرَ اللهُ لَه شَيخًا مِن أهلِ هذا الطَّريقِ يَتَولَّى تَربيَتَهُ فى طريقِ الحَقِّ ، وَ إلّاطالَت عَليهِ الطَّريقُ و حَصَلَ على التَّعْويقِ و تَزَلزَلَ قَدَمُهُ فى طَريقِ الإرادَةِ . فَلَو أجهَدَ نَفسَهُ ، ما خَرَجَ من مُتَواطى العادَةِ ، اللهُمَّ إلّاأن يَستَعمِلَ ما قَرَّروهُ و يُلزِمَ نَفسَهُ ما أسَّسوهُ ؛ فَبِتَصحيحِ البداياتِ تُنالُ الغاياتُ وَ بِتَأسيسِ القَواعِدِ تَعلو السَّريَّاتُ .\r\n أَ فَمَنْ أَسَّسَ بُنْيانَهُ عَلى تَقْوى مِنَ اللَّهِ وَ رِضْوانٍ خَيْرٌ أَمْ مَنْ أَسَّسَ بُنْيانَهُ عَلى شَفا جُرُفٍ هارٍ . \r\n\r\n\r\n","description":"","footnote":"\r\n( 1 ) . قال كمال‌الدّين ميثم بن علىّ بن ميثم البحرانىّ فى شرح هذا الكلام :\r\nو هو إشارةٌ إلى الطّور الثّانى للسّالك بعدَ طور الوقت و يُسمَّى طمأنينةً ؛ و ذلك أنّ السّالكَ مادام فى مرتبة الوقت فإنّه يَعرض لبدنه عند لمعان تلك البروقِ فى سرّه ، اضطرابٌ و قلقٌ يحسّ بها خلسةً ، لأنّ النّفس إذا فاجأها أمرٌ عظيمٌ اضطربت و تقلقلت ، فإذا كثُرت تلك الغواشى ألفتْها بحيث لا تنزعج عنها و لاتضطرب لورودها عليها بل تسكن و تطمئنّ ، لثبوت قدم عقله فى درجة أعلى من درجات الجنّة الّتى هى قرار الأمن و الرّاحة من عذاب الله . ( شرح‌نهج‌البلاغة ، ج 4 ، ص 54 )\r\n","page_name":" 361 ","page_number":361},
  {"content":"\r\n\r\nفعَنِ اللهِ فَاعقَلْ و عَن رَسول‌ِاللهِ صَلَّى اللَهُ عَلَيهِ وَ ءَالِهِ وَ سَلَّم فَاسمَعْ ؛  وَ مَنْ يُشاقِقِ الرَّسُولَ مِنْ بَعْدِ ما تَبَيَّنَ لَهُ الْهُدى وَ يَتَّبِعْ غَيْرَ سَبِيلِ الْمُؤْمِنِينَ نُوَلِّهِ ما تَوَلَّى .   وَ أَنَّ هذا صِراطِي مُسْتَقِيماً فَاتَّبِعُوهُ وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ ذلِكُمْ وَصَّاكُمْ بِهِ .   قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ . \r\nوَ مَن عَرَفَ ما يَطلُبُ هانَ عَلَيهِ ما يَبذُلُ ، وَ مَن طَلَبَ نَفيسًا خاطَرَ بِالنَّفسِ ، وَ مَن طَلَبَ الحَسنآءَ لَم يُغلِها المَهرآءَ .\r\n إذا شامَ الفَتَى بَرقَ المَعالى * فَأهْوَنُ فآئِتٍ طيبُ الرُّقادِ \r\nو من كان لله ، كان الله له . هذِهِ الجآدّةُ فأينَ السّالِكُ ؟ هَذِهِ الرَّغآئِبُ فَأينَ الطّالِبُ ؟ هذا قَمِيصُ يُوسُفَ فَأينَ يَعقوبُ ؟ هذا طورُ سَينآءَ فأينَ موسَى ؟ هذا ذوالفَقارِ فَأينَ أبوالحَسَنِ عَلىٌّ الكَرّارُ ؟ هذهِ الإشاراتُ فَأينَ الجُنَيدُ وَ الشِّبلى ؟ هذِهِ مَراتِعُ الزُّهدِ فَأينَ ابنُ أدهَمَ ؟ أينَ القَومُ يا قَومُ ؟ ما لِى أرَى الدّيارَ و ما بِهِما مِنَ القومِ دَيّارٌ ؟\r\n قِف بِالدّيارِ ، فَهذِهِ ءاثارُهُم * تَبكى الأحِبَّةَ حَسرَةً وَ تَشَوُّقَا \r\nوَ هَذا - يا أخى - شَىءٌ لا يُنالُ إلّابِفَضلِ اللهِ و رَحمَتِهِ ،  وَ اللَّهُ يَخْتَصُّ بِرَحْمَتِهِ مَنْ يَشاءُ  لَيسَ كُلُّ مَن هَمَّ سَلَكَ ، و لا كُلُّ مَن سَلَكَ وَصَلَ ، و لا كُلُّ مَن وَصَلَ سَكَنَ .\r\n وَ لا كُلُّ غادٍ نَحوَ قَصدٍ يَنالُهُ * و لا كُلُّ مَن زارَ الحِمَى سَمِعَ النِّدا \r\nو إنَّما هىَ عِناياتٌ أزَلِيَّةٌ و مَواهِبُ رَبّانيَّةٌ ، جَرَت فى الأبَدِ ما جَرَى فى الأزَلِ ، و مَن سُلِبَ خَلعَةَ القَبولِ أزَلًا لَم يَكُن لَها لابِسًا أبَدًا ، و مَن لَبِسَها أزَلًا لَم‌يُسْلَبها أبَدًا .\r\n عَلَى مِثلِ لَيلَى يَقتُلُ المَرءُ نَفسَهُ * وَ إن باتَ مِن لَيلى عَلى اليَأسِ طاوِيًا\r\nدر غرور اين هوس گر جان دهم * به كه دل در خانهء دكّان نهم \r\nولْيَكُنْ فَهمُك مِنَ اللَهِ و أخذُكَ عَنِ اللَهِ وَ سَعْيُكَ لِلَّهِ ، و لا تَقِفْ عَلَى الصُّوَرِ\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nدونَ المَعانى ، و معَ البِنيَةِ دونَ البانى ، و لا تَشتَغِل عَنِ الواحِدِ بِالمَثالِثِ و المَثانِى .\r\nوالسَّلامُ عَلى مَنِ اتَّبَعَ الْهُدَى . » « 1 »\r\nترجمه : « و اين بصيرت فقط و فقط چنين حاصل مىشود كه طالب اين حقيقت قلب خود را فارغ ساخته و باطنش را از افكار و كدورات عالم طبع مصفّا نموده ، و از عالم غرور پهلو تهى كرده و با شراشر وجود به عالم نور و خلود روى آورده ، و قبل از آنكه مرگ بر آستانهء او فرود آيد خود را براى مرگ آماده سازد .\r\nنفس خود را از صفات زشت و آنچه مايهء پستىاست ، پاك كند و آن را به حليهء صفات نيكو و مكارم اخلاق مزيّن سازد ، و از شرع متابعت كامل نموده و خود را به آداب آن مؤدّب كند . و همواره ملازم تقوا بوده و در مسير وصال ، سختيها و مشقّات را تحمّل نمايد . و در خلوت خويش همواره به ياد خدا باشد تا قلب او نورانى شده و از زنگار و رين شهوات و خواطر شيطانى و طلب حظوظ دنيايى جلا يابد و جمعيّت خاطر براى او حاصل گردد .\r\nدر اين حال تمام فكر و ذكر او فكر واحد شده و تنها خواهان محبوب ازلى و ابدى است .\r\nپس در اين هنگام ، آينهء دل ، به تمام مراتب صفا يافته و براى انواع علوم كليّهء حقيقيّه مهيّا و قابل مىشود ، و آن علوم نظرى با حقيقت خود با كمترين فكر و تأمّل در آينهء سرّ و باطن سالك تجلّى نموده ، به هرچه نظر مىكند حقيقت آن ، آنچنان كه گويا آن را به عيان مىبيند ، برايش ظاهر و آشكار ميگردد . و اگر پرده\r\n\r\n\r\n","description":"","footnote":"\r\n( 1 ) . اين مكتوب قاضىسعيد قمّى و ملّامحسن فيض كاشانى رحمة الله عليهما را جناب آقاى حبيبى ، محقّق و مصحّح شرح‌الأربعين قاضىسعيد در مقدّمهء تصحيح خود از ص 20 تا ص 26 آورده‌اند . و نيز مدير محترم انتشارات بيدار ، مكتوب فيض كاشانى را همراه با رسالهء زادالسّالك در قطع جيبى ، طبع و به صورت رايگان در اختيار دوستداران عرفان و سلوك قرار داده‌اند . جزاهما الله عن أهل الإسلام و العرفان خيرالجزآء .\r\n","page_name":" 363 ","page_number":363},
  {"content":"\r\n\r\nكنار زده شود ، ذرّه‌اى بر يقين او افزوده نمىشود .\r\nو اين امر از باب هدايت الهى است كه از آثار إنابه و بازگشت بسوى خداونداست . خداوند تبارك و تعالى ميفرمايد : « خداوند به سوى خود بر مىگزيند هر كس را كه بخواهد و به جانب خويش هدايت مىنمايد هركس را كه به سوى او انابه و بازگشت نمايد . » در سنّت خدا ، اجتباء و برگزيدن مختصّ أنبياء و أولياء بوده و هدايت به عوالم قرب و انس ، مختصّ به علماء و حكماء .\r\nو تا نفس انسان به اين مرتبه از هدايت و بصيرت نرسد حكيم نخواهد بود ، زيرا حكمت أمرى موهبتى است نه اكتسابى ؛ « خداوند حكمت را به هر كس كه بخواهد مىدهد ، و هر كس به او حكمت داده شود ، خيرى كثير به او عطا شده‌است . »\r\nو دليل بر گفتار ما از كتاب و سنّت ، بسياراست . خداوند متعال فرموده‌است : « خود را در دژ محكم تقوى و وقايت از خداوند در آوريد ، و خداوند علم و حكمت به شما مىآموزد . » « اگر تقوا پيشه كنيد ، خداوند نورى در دل شما قرار مىدهد كه با آن حقّ را از باطل مىشناسيد . » « هر كس ، تقواى الهى داشته باشد ، خداوند راه خروجى از گرفتگى و تنگىها براى او قرار مىدهد . » « و هر كس به خدا ايمان آورد خداوند قلب او را هدايت مىكند . » « و كسانى كه در ما مجاهده نمايند ، هر آينه ايشان را در راه‌هاى خود راهبرى مىنمائيم . »\r\nو در حديث آمده است : « علم به كثرت تعلّم نيست ، بلكه نورىاست كه خداوند در قلب آن كس كه مىخواهد او را هدايت نمايد مىافكند . » « علم روشنى و نورىاست كه خداوند در قلوب اوليائش مىافكند و با آن بر زبان ايشان سخن ميگويد . » « جوع و گرسنگى ابر حكمت است ، پس هنگامى كه بنده گرسنه گردد ، نگاه او حكيمانه شده و بر اساس حكمت در امور مىنگرد . » « هر كس خود را براى خداوند چهل روز خالص گرداند ، چشمه‌هاى حكمت از\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nقلبش بر زبانش جارى ميگردد . » « هر كس بداند و به آنچه دانست عمل نمايد ، خداوند علم آنچه نمىداند را به او عطا خواهد نمود . »\r\nو در فرمايشات أميرالمؤمنين عليه‌السّلام آمده‌است : « از محبوب‌ترين بندگان‌خدا نزدخدا ، بنده‌اىاست كه خداوند متعال او را در مسير بندگى و عبوديتش يارى فرموده ، پس او حزن و اندوه را شعار و لباس زيرين ، و خوف از خداوند را لباس روى خود قرار داده ، پس چراغ هدايت در قلبش روشن شده‌است . . . جامه‌هاى شهوات را از تن برون نموده و از همهء همّ و غم‌ها خود را فارغ ساخته ، مگر همّى واحد كه همّ آخرت و لقاء خداوند باشد . پس از كورى و بىبصيرتى خارج گرديده و از مشاركت با أهل هوى و دنيا بيرون شده و از كسانى شده كه درهاى هدايت به واسطهء ايشان گشوده مىشود و باب‌هاى انحراف و هلاكت به سبب ايشان بسته ميگردد . راه پيش روى خود را با نور باطنش مشاهده نموده و مسير خود را پيموده‌است ، و نشانه‌ها و علامات هدايت را در آن راه شناخته و به تاريكىها و گردابهاى انحراف و خطا دچار نگرديده‌است ، و به استوارترين دستاويزها و محكم‌ترين ريسمان‌ها چنگ‌زده‌است ، و آنچنان به يقين رسيده و حقائق بر او آشكار گرديده كه گويا نور خورشيد بر او تابيده‌است . »\r\nو در سخن ديگرى از آن‌حضرت عليه‌السّلام آمده‌است : « قلب خود را با ذكر و محبّت خدا حيات بخشيد ، و نفس را با رياضت و قطع طمع از غير خدا ميراند ، تا آنجا كه نفس و أنانيّت كه بين او و خدا حاجب بود ، نازك و لطيف شد و از أفق عوالم غيب ، نورهاى بسيار روشن برايش درخشيد و راه را آشكار ساخته و او را در مسير قرب به خدا حركت داد . مقامات و منازل عرفان را به تدريج و يكى پس از ديگرى طى كرد تا اينكه در مقرّ أمن و سلامت و خانهء اقامت و جاودانگى مأوى گرفت . و از آنجا كه قلب و ضمير خود را به خدا مشغول ساخت و پروردگارش را راضى نمود ، قدم‌هاى او همراه با طمأنينه و\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nسكون بدن در جايگاه آسايش و ايمن از هر آفتى استوار شد . » و احاديث ديگرى غير از آنچه بيان شد كه اين مكتوب ، مقام بيان آنها نيست .\r\nو بدانكه : هرگاه خداوند براى يكى از طالبين اين راه خيرى بخواهد ، راه وصول به يكى از مشايخ اين طريق را برايش هموار مىكند ، تا آن طبيب روحانى ، او را در حجر تربيت گرفته و در طريق حقّ وى را پرورش دهد ؛ و گرنه راه به‌مراتب طولانى گرديده و مطلوب او دير حاصل مىشود و قدم او در طريق وصال متزلزل ميگردد ، و اگر خود را به رنج و مشقّت نيز اندازد از ميزان عادى و طبيعى سير تجاوز نمىكند ، مگر آنكه خود را ملزم به اصول و قواعدى كه علماء سلوك آن را پايه‌ريزى نموده‌اند بنمايد و آنها را به كار گيرد ؛ زيرا آغازِ صحيح است كه فرجام نيك دارد ، و بر پايه‌هاى محكم و استوار است كه بناهاى مشيّد برافراشته ميگردد ؛ « آيا آن كسىكه بنيان خود را بر اصل تقوى و خشنودى خدا نهاده است بهتر است ، يا آن كس كه بنيان خود را بر لب پرتگاهى قرار داده كه در شرف انهدام و خرابى مىباشد ! »\r\nپس علم و بصيرت را تنها از خدا أخذ كن و آداب سلوك و ذلّ بندگى را تنها از رسول خدا صلّى الله عليه و آله بياموز ؛ « و كسى كه با رسول خدا از در لجاجت و سرسختى برآيد پس از آنكه هدايت براى وى مبيّن و آشكار شده است و از غير راه مؤمنين پيروى نمايد ، ما او را بر مىگردانيم به آنچه به سوى آن بازگشت نموده است . » « و اين‌است صراط و راه من كه مستقيم است ، پس از آن تبعيّت كنيد و از راههاى ديگر پيروى ننمائيد كه اين راهها شما را از راه او جدا سازند . » « اى پيامبر ! بگو اگر خدا را دوست داريد از من تبعيّت كنيد تا خداوند شما را دوست داشته باشد . »\r\nسالكى كه قدر و قيمت مطلوب خود را بداند ثمنى را كه براى آن بذل مىكند بر او آسان و هموار مىآيد ، و كسى كه طالب امر گرانبها و ناياب باشد\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nخود را در راه وصول به آن به خطر مىاندازد ، و آنكه از شاهدى كه در زيبايى بىنظيراست خواستگارى مىكند و او را طلب مىنمايد ، مَهر او هر چه باشد نبايد در نظر او جلوه كند و سنگين بيايد !\r\nجوان‌مرد ، آن‌گاه كه به نور پايه‌هاى رفعت و شرف خيره مىشود ، كمترين و آسان‌ترين چيزى كه از او فوت مىشود خواب خوش است !\r\n« و كسى كه با تمام مراتب وجود براى خدا باشد ، خدا نيز براى اوست . » اين راه ؛ روندهء آن كجاست ؟ اين جايزه‌هاى نفيس ربّانى ؛ طالب آن كجاست ؟ اين پيراهن يوسف ؛ كجاست يعقوب تا اين كحل را به چشم زند و بينا گردد ؟ اين طور سيناء ؛ موسى كجاست تا تجلّى حضرت حقّ را مشاهده كند و نداى  إِنِّي أَنَا اللَّهُ  و  لا إِلهَ إِلَّا أَنَا  بنيان أنانيّتش را در هم شكند ؟ اين ذوالفقار ؛ أبوالحسن علىّ كرّار كجاست تا آرام و قرار از مشركين ببرد و راه توحيد را بگشايد ؟ اين اشارات و دقائق علوم ربّانى ؛ امّا جنيد و شبلى كجايند تا اين ظرائف علم إلهى در آئينهء دل آنها بتابد و از خواطر آنها بگذرد ؟ اين تفرّجگاه زهد و دل‌كندن از غير خدا ؛ امّا ابن ادهم كو تا در آن به انس با حضرت حقّ مشغول شود ؟\r\nاى مردم ! آن دوستان خدا و مردمان نيك‌سرشت كه نور توحيد و معرفت در سيماى آنها ظاهر بود كجايند ؟ چگونه‌است خانه‌هاى آنها را مىبينم اما از ساكنان آن خبرى نيست ؟ آنان را چه شده‌است ؟ اين آثار برجاىمانده از منازل محبوبان منست ؛ پس اى مصاحب و يار شفيق من ! اندكى درنگ كن و از درد هجران و شوق ديدارشان اشك بريز !\r\nاى برادر من ! وصول به اين مرتبهء عالى ، امرىاست كه تنها اگر فضل خداوند و رحمت بىكرانش ، دامنگير انسان شود ، ميسور ميگردد ! « وخداوند هركس را كه بخواهد به رحمتش اختصاص مىدهد . »\r\nاين گونه نيست كه هر كس آهنگ راه خدا كرد ، سلوك نمود ؛ و نه هر كس\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nقدم در راه سلوك گذاشت ، شاهد وصل را در آغوش گرفت ؛ و نه هر كس وصل او را إدراك نمود ، در آن مقام متمكّن شد و قرار گرفت !\r\nچنين نيست كه هر كس به سوى مطلوبى حركت كند ، به مقصود خود نائل شود ؛ و اين گونه نيست كه هر كس به اطراف و قرقگاه سرزمين محبوب ، راه يافته و به گردش پرداخت ، نداى حضرت پروردگار را بشنود !\r\nعرفان به حضرت ربّ تبارك‌وتعالى و آثار آن ، عناياتى أزلى و عطايايىاست كه از عوالم ربوبى سرچشمه مىگيرد . در أبد و گذر زمان ، آنچه قلم تقدير در أزل نگاشته جارى مىشود . و از هر كس در أزل خلعت قبول را گرفتند ، در أبد هيچگاه آن را نخواهد پوشيد . و آنكه در أزل آن لباس معرفت را به تن كرد ، در أبد هيچگاه از او گرفته نخواهد شد .\r\nبر همانند اين ليلاى توحيد ، سزاوار است مرد خود را بكشد ! اگرچه شب را با كتمان يأس و نااميدى از وصل محبوب در ضمير خود ، صبح كند و از اين درد بر خود بتابد .\r\n در غرور اين هوس گر جان دهم * به كه دل در خانهء دكّان نهم \r\nسرچشمهء زايندهء علوم و انديشهء تو بايد حضرت حقّ باشد و بايد از او معارف خود را أخذ كنى و براى او تلاش نمائى . و با پرداختن به اين صورتهاى زيبا كه زائيدهء قلم صنع پروردگاراست از معانى آن كه در پس آنها نهان است غافل مشو ! و اين كاخ زيبا و دلفريب هستى و آيات آفاقى ، تو را از خالق و آفريدگار آنها باز ندارد . و هيچگاه از مقام توحيد تنزّل ننموده و خود را به غير او مشغول مساز .\r\nو السّلام على من اتّبع الهدى . »\r\nبارى ، در جواب مرحوم ملّامحسن فيض كاشانى به قاضىسعيد قمّى مىبينيم كه ايشان تنها راه رسيدن به اطمينان و قرار دل را كنارزدن حجاب\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nأنانيّت و رفض ماسوىالله دانسته و با جملهء : و لا تَشتَغِل عَنِ الواحِد بِالمَثالِثِ و المَثانى ، به عنوان فذلكهء كلام خود ، شاهراه حقيقت را عدم تنزّل از توحيد حضرت پروردگار تعريف مىكند .\r\nحضرت علّامه آية الله والد معظّم رضوان الله تعالى عليه پيمودن راه خدا و سير و سلوك إلىالله را ضرورى دانسته و هيچ مفرّى از إظهار فنا و إقرار و اعتراف به فقر حقيقى و نيستى نمىديدند .\r\nمعتقد بودند : انسان در هر راهى غير از سبيل فنا و اندكاك و عبوديّت مطلقهء حضرت حقّ تبارك‌وتعالى قدم بگذارد ، سرمايهء وجودى خود را تباه ساخته و خسران‌زده و تهىدست و با كوهى از حسرت از دنيا خواهد رفت .\r\nمگر نه اينست كه خداوند علىّ أعلى در مصحف كريم ميفرمايد :  قُلِ اللَّهَ أَعْبُدُ مُخْلِصاً لَهُ دِينِي  *  فَاعْبُدُوا ما شِئْتُمْ مِنْ دُونِهِ قُلْ إِنَّ الْخاسِرِينَ الَّذِينَ خَسِرُوا أَنْفُسَهُمْ وَ أَهْلِيهِمْ يَوْمَ الْقِيامَةِ أَلا ذلِكَ هُوَ الْخُسْرانُ الْمُبِينُ .  « 1 » و خسران نفس را مترتّب بر عبادت ماسوىالله نموده‌است . و أميرالمؤمنين عليه‌السّلام مىفرمايند :\r\nضَاعَ مَن كانَ لَهُ مَقصَدٌ غَيرُ اللَهِ . « 2 »\r\n« هركس هدف و مقصدى غير از خود خداوند داشته باشد راه را گم نموده و نابود شده است . »\r\nبه‌همين‌جهت ، اكتفانمودن به ماسوىالله را هر چند امرى نورانى باشد ، زيان سنگين و غيرقابل‌جبران دانسته ، و همگان را به ذات خداوند تبارك و تعالى سوق داده و آن را از همه چيز بهتر و برتر مىشمردند .\r\n\r\n\r\n","description":"","footnote":"\r\n( 1 ) . آيه 14 و 15 ، از سورهء 39 : الزّمر : « اى پيامبر ! بگو : من فقط خدا را مىپرستم ، پس شما هر كس را كه خواستيد پرستش كنيد ! بگو : همانا زيانكاران واقعىكسانى هستند كه خودشان و أهلشان را روز قيامت خسران زده نمايند . آگاه باش اين‌است همان خسران و زيان آشكار و مبين . »\r\n( 2 ) . غررالحكم ، ص 95 ، ح 1681 .\r\n","page_name":" 369 ","page_number":369},
  {"content":"\r\n\r\n در مقامى كه به ياد لب او مىنوشند * سفله آن مست كه باشد خبر از خويشتنش « 1 » \r\nو لذا مىفرمودند : تا وقت هست بايد در راه سير و سلوك قدم گذاشت ، و اين مسير را طوعاً و از روى اختيار طىّ نمود . و نيز حضرت آقاى حدّاد رضوان الله تعالى عليه مىفرمودند : بالأخره اين راه را بايد طىّ كرد و بدون ترديد از انسان اعتراف به نيستى و عجز خواهند گرفت ؛ اگر با اختيار خود اين راه را برود كه رفته است و گرنه با زور و اجبار او را خواهند برد ، پس چه بهتر كه انسان با اراده و اختيار خود برود . به قول حافظ عليه الرّحمة و الرّضوان :\r\n به‌صوت بلبل و قُمرى اگر ننوشى مى * علاج كى كنمت ، آخرالدواء الكى « 2 » \r\nانسان در أثر ضعف إدراك ، و از سوى ديگر غرور و هوس و تكبّر ، تنها همين ظاهر حيات دنيا را مىبيند و در أثر پرداختن به مظاهر و اشتغال به كثرات اين عالم ، از عالم ملكوت و آنچه براى او در آن عوالم مهيّا شده غافل مانده و آن قابليّت‌ها و استعدادهاى خداوندى را براى هميشه با خود دفن خواهد كرد . و لذا ايشان مىفرمودند : « نوع أفراد بنىآدم ، كال و نارس از دنيا مىروند . ميوهء كال غير قابل استفاده است ؛ نه طعم و مزه‌اى دارد و نه خاصيّتى ، و قابل‌خوردن نيست . » يعنى انسانى كه قابليّت دارد مظهر أسماء و صفات حسناى حضرت پروردگار شود و بر مسند خلافت إلهى تكيه زند ، با لذّت‌هاى حسّى خود را از إدراكات عقليّه محروم و در ويرانه‌هاى اين عالم حبس مىكند .\r\nمىفرمودند : انسان بايد اين راه را در همين نشأهء دنيا طىّ كند و همين جا\r\n\r\n\r\n","description":"","footnote":"\r\n( 1 ) . ديوان‌حافظ ، ص 132 ، غزل 297 .\r\n( 2 ) . همان مصدر ، ص 223 ، غزل 486 .\r\n","page_name":" 370 ","page_number":370},
  {"content":"\r\n\r\nبه لقاء و زيارت خدا مشرّف شود .\r\nيك‌بار در أواخر عمر شريفشان مىفرمودند : آيا آيه كريمهء :  وَ مَنْ يَخْرُجْ مِنْ بَيْتِهِ مُهاجِراً إِلَى اللَّهِ وَ رَسُولِهِ ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ .  « 1 » « هر كس از مقرّ و مأواى خود خارج شده و به سوى خدا و رسول او هجرت كند و در ميان راه ، مرگ او را فرا گيرد ، أجر و پاداشش برخداست . » دلالت دارد بر اينكه سالكى كه در راه خدا آمده و هجرت إلىالله‌ورسوله نموده و قبل از حصول كمال از دنيا رفته است ، در عالم برزخ مراحل سير نفسانى بسوى پروردگار را حتماً طىّ نموده و به فناء ذاتى مىرسد ؟\r\nخير ! چنين دلالتى ندارد ! جملهء :  فَقَدْ وَقَعَ أَجْرُهُ عَلَى اللَّهِ  كه جزاء شرط واقع شده تنها دلالت بر اين معنى دارد كه خداوند مزد و پاداش او را مىدهد و بيش از اين دلالتى ندارد . وقتى أجل انسان رسيد ، نامهء عملش بسته مىشود و هرچه بوده و هرچه كرده ، تا همان زمانىاست كه از دنيا مىرود ؛ و بيش از آن به فضل إلهى وابسته‌است و ضمانت و وعدهء قطعى ندارد . و لذا انسان بايد تلاش كند تا در همين نشأه به لقاء إلهى برسد . « 2 »\r\n\r\n\r\n","description":"","footnote":"\r\n( 1 ) . قسمتى از آيه 100 ، از سورهء 4 : النّسآء .\r\n( 2 ) . در كتاب شريف معادشناسى در ذيل اين آيه شريفه ابتداء همان نظر أوّل را از برخى نقل كرده و مىفرمايند : « مىگويند : چون عالم برزخ از تتمّهء دنيا محسوب ميگردد و لذا از صورت و كمّ و كيف برخورداراست ، مؤمنينى كه از خانهء نفس خود بيرون آمده و خروج از بيت را تحصيل كرده‌اند و به هجرت پاى نهاده ، ولى هنوز به مقام كمال خود كه وصول به حقيقت ولايت و اندكاك در أسماء و صفات إلهيّه و بالأخره عالم فناى مطلق در ذات مقدّس اوست نرسيده‌اند ، در عالم برزخ كامل مىشوند و در هنگام قيامت با كمال واقعى خود محشور مىگردند . »\r\nو سپس در توضيح آن مىفرمايند : « و اين معنى طبق كلّيّات وارده از حكمت إلهيّهء -\r\n","page_name":" 371 ","page_number":371},
  {"content":"\r\n\r\n\r\n\r\n","description":"","footnote":"\r\n- قرآنيّه و سنّت نبويّه قابل قبول است . چون كسى كه عازم بر هجرت باشد ، بر أساس اين نيّت كه رسول‌الله فرمود :\r\nمَن كانَت هِجرَتُهُ إلى اللَهِ و رسولِهِ فَهِجرتُه إلى اللهِ و رسولهِ ،\r\nبا رسول خدا معيّت پيدا نموده و در حظيرهء قدس إلهى به تماشاى جمال حضرت أزلى و أبدى و سرمدى مشغول و از مقام ولايت مطلقه و عبوديّت صرفه بهرهء كافى خواهد يافت . بر اين أساس أفرادى كه نفوس آنها به مقام فعليّت خود نرسيده و ناقص از دنيا رفته‌اند ، بايد در برزخ تكميل و پس از آن به قيامت أنفسيّه حضور يابند . » ( معادشناسى ، ج 3 ، ص 106 تا ص 108 )\r\nبارى آيه شريفه گرچه ناظر به هجرت ظاهرى و مكانى است ، ولى به وحدت مناط هجرت نفسى را نيز ميتواند در برگيرد و چون در مقام امتنان وارد شده است ، ظهور در اين دارد كه خداوند أجر مهاجر إلى الله را توفيه نموده و جزاء مقصد را به وى عطا مىكند . ولى اين مطلب در فرمايشى كه علّامهء والد در أواخر داشتند ، مرضىّ نظر شريفشان نبود و مىفرمودند : « در اين آيه خداوند به كسى وعدهء رساندن به مقصد را در عالم عقبى نداده است » چنان كه از شيخ صدرالدّين قونوى منقول است كه : « من المتّفق شرعًا و عقلًا و كشفًا أنّ كلَّ كمالٍ لم‌يحصُل للإنسان فى هذه النّشأةِ و هذه الدّارِ فإنّه لايحصُلُ له بعدَ الموت فى الدّار الأَخرةِ . » ( روح‌البيان ، ج 2 ، ص 271 و 272 ) و گويا اين مطلب به نوعى تكميل و تدقيق در فرمايش معادشناسى باشد .\r\nقشيرى در لطآئف‌الإشارات ، ج 1 ، ص 357 ميگويد : « مَن هَاجَرَ فى الله عَمّا سِوىالله و صحَّح قصدَه إلى اللهِ ، وَجَد فُسحةً فى عَفوَةِ الكَرم و مقيلًا فى ذُرى القَبول و حيوةً واسِعَةً فى كَنَف القُربِ . والمُهاجرُ - فى الحقيقةِ - مَن هجر نفسَه و هواهُ ؛ و لا يصِحُّ ذلك إلّابانسلاخِه عَن جميع مُراداتِه . و مَن قَصدَه ثُمَّ أدركهُ الأجلُ قبلَ وصولِه ، فلا ينزِلُ إلّابساحات وصلِه و لا يكونُ محطّ روحِه إلّا أوطانَ قُربِه . »\r\nو كمال الدّين عبدالرّزّاق لاهيجى در ذيل آيه شريفه ميفرمايد : « وَ مَن يَخرُج مِنَ المَقام الَّذى هو فيه ، سوآءٌ كانَ مقرَّ استِعدادِه الّذى جُبلَ عليه أو منزلًا مِن منازلِ النّفس أو مَقامًا من مقاماتِ القلبِ ، مُهاجرًا إلى الله بالتّوجّهِ إلى تَوحيدِ الذّاتِ و رسولِهِ بالتّوجهِ إلى طلبِ لاستقامةِ فى توحيد الصِّفاتِ ؛ ثُمَّ يدركُه الانقطاعُ قبلَ الوصولِ فقد وَقع أجره على الله -\r\n","page_name":" 372 ","page_number":372},
  {"content":"\r\n\r\nكسى كه جمال أحديّت را در اين دنيا زيارت نكرده معلوم نيست بتواند در سراى ديگر زيارت كند . زيرا نشأهء دنيا ، مقام كسب معرفت بوده و استعداد و لوازم هدايت و اهتداء در آن فراهم‌است ، و دار عقبى دار جزاءاست .\r\nمىفرمودند : بعضى مىپندارند كه دنيا نقد و آخرت نسيه بوده و هيچ عاقلى اين دنياى نقد همراه با لذائذ و عيش گوارايش را با آخرت معاوضه نمىكند .\r\nمىفرمودند : « نخير ! عالم عقبى نقد است ؛ و دنيا نه نقد است و نه نسيه . » يعنى اين دنيا با تمام مظاهرش جز سراب و وهم چيزى بيش نيست ؛  ما عِنْدَكُمْ يَنْفَدُ وَ ما عِنْدَ اللَّهِ باقٍ .  « 1 » « آنچه نزد شماست ، همه محكوم به فناء و نيستى بوده و تمام مىشود ؛ و آنچه نزد خداست ، باقيست و حقيقت دارد . »\r\nيك‌شب درحالىكه شام خود را كه مقدارى نان و پنير بود صرف مىكردند ، رو به حقير كرده و فرمودند : « آقا سيّدمحمّد صادق ! كسى كه خدا را دارد ، تمام عيش و خوشى عالم را دارد ولو اينكه غذاى او مقدارى نان و پنير باشد و يا با نان خشكى سدّ جوع كند ، اينها مهمّ نيست ؛ و كسى كه خدا را ندارد هيچ ندارد . »\r\nما ذا وَجَدَ مَن فَقَدَكَ ؟ وَ ما الَّذى فَقَدَ مَنْ وَجَدَكَ ؟ « 2 »\r\n« خدايا ! كسى كه تو را\r\n\r\n\r\n","description":"","footnote":"\r\n- بِحسبِ ما توجَّهَ إلَيه ، فإنّ المتوجّهَ إلى السّلوك ، لَهُ أجرُ المنزلِ الّذى وصَل إليه ، أى المرتبةِ مِنَ الكمالِ الّذى حصَل له إن كان ، و أجرُ المقام الّذى وقع نظره عليه و قصده ، فإنّ ذلك الكمالَ و إن لم يحصُل لهُ بحسَبِ المِلكِ وَالقِدَم لكنّه اشتاقَ إليه بحَسبِ القصد و النّظَرِ ، فعسى أن يؤيّده التوفيقُ بعد ارْتفاعِ الحُجُبِ بالوصول إليه ، و كانَ اللهُ غفورًا يغفرُ له ما يمنَعه عن قصدِه مِنَ الموانع ، رحيمًا يرحَمُه بأن يهَبَ له الكمالَ الّذى توجّه إليه و وقَع نظرُه عليه . » ( تفسير القرءان الكريم ، منسوب به محيىالدّين ابن‌عربى ، ج 1 ، ص 280 )\r\n( 1 ) . قسمتى از آيه 96 ، از سورهء 16 : النّحل .\r\n( 2 ) . مفاتيح‌الجنان ، ذيل دعاى عرفه ، ص 273 .\r\n","page_name":" 373 ","page_number":373},
  {"content":"\r\n\r\nاز دست داد چه چيز را يافت ؟ و كسى كه تو را يافت چه چيزى را از دست داد ؟ »\r\n فَلَا عَيشَ فى الدُّنيا لِمَن عاشَ صاحيًا * وَ مَن لَم يَمُت سُكرًا بِها فاتَهُ الحَزمُ ( 1 )\r\nعَلَى نَفسهِ فَلْيَبكِ مَن ضاعَ عُمرُهُ * وَ لَيسَ لَهُ فيها نَصيبٌ وَ لَاسَهمُ ( 2 ) « 1 » \r\n1 . آنكه از بادهء محبّت پروردگار سرمست نشده و در هوشيارى بسرمىبرد ، هيچ خوشى و عيشى در اين دنيا ندارد . و آنكه از شراب عشق ننوشيده و در سنگينى مستى ، حجاب أنانيّت را كنار نزده و جان نباخته‌است ، رأى صواب و دورانديشى را ازدست داده‌است .\r\n2 . كسى كه عمر او تباه شد و از حضرت محبوب هيچ نصيب و بهره‌اى ندارد ، بايد بر حال زار خود سخت بگريد !\r\nو لذا در مورد كسى كه عشق و محبّت حضرت حقّ در دل او موج مىزند و آن عشق و شور او را به سوى خدايش هدايت مىكند ، مىفرمودند : زندگى هيچكس به شيرينى زندگى عاشق و محبّ خدا نيست . اگر انسان لباس و مسكن و خوراك نداشته باشد ، و بالجمله بر كنار از زخارف دنيا باشد ، ولى دل او از عشق و محبّت پروردگار گرم و روشن باشد ، أحدى در عالم ، در خوشى و سرور و شادمانى به پاى او نمىرسد .\r\nروزى در خدمتشان به زيارت أهل قبور رفته بوديم ، فرمودند : « روى بعضى از قبرها نوشته‌اند : « جوان ناكام » ! كسى كه ازدواج نكرده از دنيا برود ناكام نيست ، ناكام آن كسىاست كه به وصال حضرت أحديّت نرسيده و شراب وصل او را ذوق نكرده‌است . »\r\n\r\n\r\n","description":"","footnote":"\r\n( 1 ) . ديوان ابن الفارض ، ص 169 .\r\n","page_name":" 374 ","page_number":374},
  {"content":"\r\n\r\n يَعْلَمُونَ ظاهِراً مِنَ الْحَياةِ الدُّنْيا وَ هُمْ عَنِ الْآخِرَةِ هُمْ غافِلُونَ .  « 1 » « از حيات دنيا تنها ظاهرى را ديده و مىدانند ، أمّا از آخرت كه حقيقت و ملكوت آن‌است حقّاً غافل و بىخبرند . »\r\nبايد دانست : أفرادى از بشر كه مشمول فيض حضرت حقّ گشته و پا به عرصهء عالم گذاشته‌اند ، به سه طائفه تقسيم مىشوند :\r\nطائفهء أوّل ، كسانى هستند كه تنها دنيا را با مظاهر فريبندهء آن ديده و در أثر ضعف إدراك و عدم بصيرت ، از مرز و حدود مشتهيات نفسانيّه و لذائذ خسيسهء دنيّه فراتر نرفته و در لجن‌زار عفن و متعفّن عشقبازى با مادّيّات منغمر شده و انسانيّت خود را فراموش نموده و بىخبر از عالم نور و ملكوت و مواهب رحمانيّهء أولياء ، در ظلمت جهل و غفلت دوران عمر را سپرى مىكنند تا أجل آنان برسد و يكسره در دوزخى كه خود ، آتش آن را افروخته‌اند سرازير شوند .\r\nطائفهء دوّم ، كسانى هستند كه نسبةً از بينش و إدراك قوىّ بهره‌مند بوده ، طريق طاعت و عبادت را اختيار كرده و دل را از أنوار جمال و جلال حضرت رحمن كه در عوالم وجود جارى و سارى است تعطيل ننموده‌اند ، ولى يكسره خود را به خدا نداده و دل را از غير او و شائبه‌هاى نفس پاك ننموده و در برابر أنوار قاهرهء ذات حضرت أحديّت ، وجود مجازى و موهوم خود را نباخته‌اند و به ماسوىالله نيز تعلّق دارند .\r\nأمّا طائفهء سوّم كه نگين درخشان عالم خلقت بوده و مراتب هستى طفيل وجود آنان‌است ، أوليائى هستند كه از ابتداء داغ عشق و محبّت حضرت پروردگار را بر دل داشته‌اند ، و اين شعلهء محبّت رفته‌رفته مجامع و زواياى وجود آنان را فرا گرفته و هستى محبّ را ذوب و او را در ذات محبوب فانى\r\n\r\n\r\n","description":"","footnote":"\r\n( 1 ) . آيه 27 ، از سورهء 30 : الرّوم .\r\n","page_name":" 375 ","page_number":375},
  {"content":"\r\n\r\nنموده‌است . اين أولياء إلهى از ابتدا دانستند كه دلى كه در آن غير خدا باشد از درجهء اعتبار ساقطاست ، زيرا غير خدا فانىاست ؛ و لذا بر معدوم‌بودن غير خدا تأكيد نموده‌اند تا اينكه اين معنى در آنها ملكه شده و آنان را به فناء در ذات حضرت أحديّت سوق داده‌است ؛ فهَنيئًا لأرْبابِ النَّعيمِ نَعيمُهُم .\r\nدر عظمت مرتبهء اين أولياء إلهى و پايهء بصيرت و فهم عميق آنان ، روايتى است از امام محمّدباقر عليه‌السّلام كه حقّاً تأمّل در آن ، باب توحيد و معارف إلهيّه را براى سالك مؤمن مىگشايد .\r\nاين روايت را مرحوم كلينى در كافى ، اينچنين آورده‌است :\r\nعَن جابِرٍ قالَ : دَخَلْتُ عَلَى أَبىجَعْفَرٍ عَلَيْه‌ِالسَّلامُ ، فَقالَ : يا جابِرُ : وَاللَهِ إنّى لَمَحْزونٌ ، و إنّى لَمَشْغولُ الْقَلْبِ ! قُلْتُ : جُعِلْتُ فِداكَ ، وَ ما شُغْلُكَ ؟ و ما حُزْنُ قَلْبِكَ ؟\r\nفَقَالَ : يَا جَابرُ ! إنّهُ مَن دَخَلَ قَلْبَهُ صافى خالِص دِينِ اللهِ ، شَغَلَ قَلْبَهُ عَمّا سِواهُ . يا جابِرُ ! ما الدُّنْيا ؟ وَ ما عَسَى أَن تَكُونَ الدُّنْيا ؟ هَلْ هِىَ إلّاطَعامٌ أَكَلْتَهُ أَوْ ثَوْبٌ لَبِسْتَهُ أَوِ امْرَأَةٌ أَصَبْتَها ؟\r\nيا جابرُ ! إنَّ الْمُؤْمِنينَ لَمْ يَطْمَئِنُّوا إلى الدُّنْيا بِبَقآئِهمْ فيها ، وَ لَمْ يَأْمَنوا قُدومَهُمُ الأَخِرَةَ . يا جابِرُ ! الأَخِرَةُ دارُ قَرارٍ وَالدُّنْيا دارُ فَنآءٍ وَ زَوالٍ ، وَلَكِنْ أَهْلُ الدُّنْيا أَهْلُ غَفْلَةٍ . وَ كَأَنَّ الْمُؤْمِنينَ هُمُ الْفُقَهآءُ أَهْلُ فِكْرَةٍ وَ عِبْرَةٍ ، لَمْ يُصِمَّهُمْ عَنْ ذِكْرِ اللَهِ جَل‌َّاسْمُهُ ما سَمِعوا بَاذانِهِمْ ، وَ لَمْ يُعْمِهِمْ عَنْ ذِكْرِ اللَهِ مَا رَأَوْا مِنَ الزّينَةِ بِأَعْيُنِهِمْ ؛ فَفازوا بِثوابِ الأَخِرَةِ كَما فازوا بِذَلِكَ الْعِلْمِ .\r\n« جابر ميگويد : بر حضرت أبوجعفر امام محمّدباقر عليه‌السّلام وارد شدم ، حضرت فرمود : اى جابر ! به خدا سوگند ، حقّاً من اندوهگين هستم و دلم مشغول است !\r\nعرض كردم : فدايت شوم ! چه چيز شما را به خود مشغول‌ساخته و مايهء\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nحزن و اندوه قلب شما شده‌است ؟\r\nحضرت فرمود : اى جابر ! حقّاً كسى كه دين خدا ، خالص و صافى بدون ذرّه‌اى شائبه و كدورت در قلب او وارد شود ، دل او از ماسواىحقّ ، منصرف و به خود مشغول ميگردد .\r\nاى جابر ! دنيا چيست ؟ و چه ميتواند باشد ؟ آيا اين دنيا غير از طعامىاست كه آن را تناول كرده‌اى يا لباسى كه آن را بر تن نموده‌اى و يا زنى كه آن را به نكاح خود درآورده و از آن تمتّع مىجويى ( و همهء اينها لذائذى حقير و زائل‌شدنى است ) ؟\r\nاى جابر ! همانا كاملين در ايمان ، در اثر طول بقاء در اين عالم ، دلشان به دنيا و حيات در آن آرام و قرار نگرفت ، و هيچگاه خود را از ورود به آخرت ايمن ندانسته ، و همواره مراقب و منتظر آن بوده و خود را براى آن مهيّا مىساختند .\r\nاى جابر ! آخرت ، سراى خالد ، و دنيا سراى نيستى و زوال‌است أمّا أهل دنيا أهل غفلت و بىخبرى هستند . و گويا آنان كه در ايمان به كمال رسيدند همان كسانى هستند كه در فهم عميق و بصيرت به درجهء علياى از آن دست‌يافته و اهل فكر و عبرت بوده‌اند . هياهوى دنيا و أهل آن ، گوش دل آنان را از سروش و ذكر حقّ ناشنوا نساخته ، و زينت و زخارف عالم غرور بر بصيرت آنان پرده نينداخته و آنان را كور ننموده‌است ؛ پس به ثواب آخرت دست يافتند همچنانكه به اين پايهء از علم نائل آمدند . »\r\nوَ اعْلَمْ يا جابِرُ ! أَنَّ أَهْلَ التَّقْوَى أَيْسَرُ أَهْلِ الدُّنْيا مَؤونَةً وَ أَكْثَرُهمْ لَكَ مَعونَةً ، تَذْكُرُ فَيُعينونَكَ وَ إنْ نَسيتَ ذَكَّروكَ ، قَوّالونَ بِأَمْرِ اللَهِ قَوّامُونَ عَلَى أَمرِ اللَهِ ، قَطَعوا مَحَبَّتَهُمْ بِمَحَبّةِ رَبِّهِمْ وَ وَحَشوا الدُّنْيا لِطاعَةِ مَليكِهِمْ ، وَ نَظَروا إلَى اللَهِ عَزَّوَجَلَّ وَ إلَى مَحَبَّتِهِ بِقُلوبِهِمْ وَ عَلِموا أَنَّ ذَلِكَ هُوَ الْمَنْظورُ إلَيْهِ لِعَظِيمِ شَأْنِهِ .\r\nفَأَنزِلِ الدُّنْيا كَمَنْزِلٍ نَزَلْتَهُ ثُمَّ ارْتَحَلْتَ عَنْهُ ، أَوْ كَمالٍ وَجَدْتَهُ فى مَنامِكَ\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nفَاسْتَيْقَظْتَ وَ لَيْسَ مَعَكَ مِنْهُ شَىْءٌ . إنّى إنَّما ضَرَبْتُ لَكَ هَذا مَثَلًا لِأَنَّها عِنْدَ أَهْلِ اللُبِّ وَالْعِلْمِ بِاللَهِ كَفَىْءِ الظِّلالِ .\r\n« اى جابر ! بدان كه همانا أهل تقوى كم‌هزينه‌ترين أهل دنيا مىباشند ، و يارى و معاونت آنان براى تو از همه بيشتر است . هنگام ذكر و ياد خدا تو را مدد مىكنند ، و آن زمان كه به نسيان مبتلا شوى تو را آگاه مىسازند . به فرمان خدا و حقّ زبان مىگشايند ، و بر أمر خدا قيام مىكنند .\r\nبا محبّت حضرت پروردگار ، رشتهء هر محبّت و تعلّق ديگرى را بريدند ، و براى طاعت مالك و صاحب‌اختيار خود ، با دنيا انس نگرفته و از آن خلوت گزيدند . با چشم دل به خدا و محبّت او نگريستند و به يقين دانستند كه حقّاً تنها حضرت حقّ با آن جلالت شأن سزاواراست كه منظور و مطلوب انسان باشد .\r\nپس اى جابر ! دنيا را منزلى قرار ده كه در مسير سفر براى مدّت كوتاهى در آن اقامت نموده و زود از آن كوچ كردى ، يا همانند مالى كه آن را در خواب يافتى و چون بيدار شدى چيزى از آن مال با تو نبوده و أثرى از آن نيافتى !\r\nمن اينها را براى تقريب معنى برايت مثال زدم ، زيرا دنيا نزد أهل خرد و علم بالله مانند سايهء أبرها مىباشد . »\r\nيا جابِرُ ! فَاحْفَظْ ما اسْتَرْعاكَ جَل‌َّوَعَزَّ مِن دِينِهِ وَ حِكْمَتِهِ ، وَ لا تَسْأَلَنَّ عَمّا لَكَ عِنْدَهُ إلّاما لَهُ عِندَ نَفْسِكَ . فَإنْ تَكُنِ الدُّنْيا عَلَى غَيْرِ ما وَصَفْتُ لَكَ فَتَحَوَّلْ إلى دارِ المُسْتَعْتَبِ . فَلَعَمْرِى لَرُبَّ حَريصٍ عَلَى أمْرٍ قَدْ شَقَى بِهِ حينَ أتاهُ ، وَ لَرُبَّ كارِهٍ لِأَمْرٍ قَدْ سَعِدَ بِهِ حينَ أَتاهُ ، وَ ذَلِكَ قَوْلُ اللَهِ عَزَّوَجَلَّ :  وَ لِيُمَحِّصَ اللَّهُ الَّذِينَ آمَنُوا وَ يَمْحَقَ الْكافِرِينَ .  « 1 »\r\n« اى جابر ! اينك در حفظ دين و حكمت خدا كه رعايت آن را از تو\r\n\r\n\r\n","description":"","footnote":"\r\n( 1 ) . كافى ، ج 2 ، كتاب الإيمان‌والكفر ، باب ذم‌ّالدّنيا و الزّهد فيها ، ص 132 تا ص 134 .\r\n","page_name":" 378 ","page_number":378},
  {"content":"\r\n\r\nخواسته بكوش ! و دربارهء آنچه براى تو در نزد خداوند از نعم اخروى هست سؤال مكن ، كه آنچه تو در نزد خداوند دارى به همان ميزان‌است كه خداوند در نزد تو جايگاه و منزلت دارد ، و به هر مقدار كه در مسير طاعت و بندگى او بكوشى به همان مقدار ثواب اخروى خواهى داشت . و اگر دنيا در نزد تو به گونهء ديگرى جز آنچه براى تو وصف نمودم مىباشد ، از اين حال خارج شو و سعى كن كه رضاى إلهى را به‌دست‌آورى .\r\nبه جانم سوگند ، چه‌بسا انسانى كه بر متاعى از عالم غرور حرص مىورزد ، و زمانى كه به او داده مىشود شقاوتمند مىشود ؛ و چه‌بسا انسانى كه از أمرى ناخشنود بوده أمّا در آن زمان كه بر او وارد شود سعادتمند شده و به نيكبختى مىرسد ؛ و آن همان قول خداوند عزّوجل‌ّاست كه ميفرمايد :\r\nوَ لِيُمَحِّصَ اللَهُ الَّذِينَ ءَامَنُوا وَ يَمْحَقَ الْكفِرِينَ . « 1 »\r\n( و براى اينكه خداوند مؤمنين را پاك گرداند و كافرين را نابود گرداند . ) » « 2 »\r\nحضرت علّامه والد معظّم قدّس الله نفسه الزّكيّه در وصف اين طائفه ميفرمايد : « مقرّبين و مخلَصينى كه غرق درياى أنوار ذات أحديّت هستند و سراپا مدهوش و مست تجلّيات ذاتى مىباشند ، كجا مىتوانند سرگرم آثار و تجلّيات صفاتيّه گردند و به غير ذات ، خود را مشغول كنند ؟ بعد از بقاء بالله اشتغال با اينها عين اشتغال با ذات است ؛ ولى قبل از بقاء موجب محجوبيّت از\r\n\r\n\r\n","description":"","footnote":"\r\n( 1 ) . آيه 141 ، از سورهء 3 : ءال‌عمران .\r\n( 2 ) . علّامهء مجلسى رضوان الله عليه در توضيح استشهاد به اين آيه ميفرمايد :\r\n« كافرين در جنگ حريص بر اين بودند كه بر مؤمنين غلبه‌نمايند و نهايةً غلبه‌نمودند ، ولى اين پيروزى سبب شقاوتشان شد و عذابشان بيشتر گشت ؛ و مؤمنين دوست نداشتند كه مغلوب‌شوند و مغلوب‌شدند و سبب سعادت بيشتر و پاك‌شدن گناهانشان شد . » ( مرءاةالعقول ، ج 8 ، ص 298 ) .\r\n","page_name":" 379 ","page_number":379},
  {"content":"\r\n\r\nذات . و براى سالكى كه عشق حضرتش در سراسر وجود او زبانه مىكشد و چون شمع او را گداخته مىنمايد و فرياد\r\nوَاجْعَلْ قَلْبِى بِحُبِّكَ مُتَيَّماى\r\nاو بلند است ، جز سدّ راه وصول چيز ديگرى نيست ! عاشق راه خدا حوريّه چه مىفهمد ؟\r\n جَنَّاتٍ تَجْرِي مِنْ تَحْتِهَا الْأَنْهارُ  چه ميداند ! او با نداى إلهى\r\nما عَبَدْتُكَ خَوْفًا مِنْ نارِكَ وَ لا طَمَعًا فى جَنَّتِكَ ، بَلْ وَجَدْتُكَ أَهْلًا لِلْعِبادَةِ فَعَبَدْتُكَ\r\nپشت پا بر هر نيّت و منظورى جز لقاى ذات خدا مىزند ، و يگانه جهت عمل و اطاعت و عبادت را فقط واجديّت ذات حقّ مىفهمد ، و در مضمار اين ميدان گوى سبقت از عالميان مىربايد . كسى كه ديگر دورهء تحصيل خود را كامل كرده ، حال بيايد در صفّ أوّلين أطفال دبستانى ابجد بخواند چه معنا دارد ؟\r\nعبادت و اطاعت از حقّ بر أساس ترس از دوزخ و يا طمع در بهشت ، عبادت حقّ نيست ، عبادت نفس و قواى نفسانيّه است . » « 1 »\r\nايشان كه به حقّ ، نقطهءعطفى در تعميم دايرهء سير و سلوك و تربيت أفراد مستعدّ بودند و علوم و معارف ربّانى را از محافل خصوصى ، به متن جامعهء مسلمين آورده و همگان را از اين مشرب گوارا بهره‌مند ساخته و بسوى توحيد و محبّت حضرت حقّ رهنمون شدند ، مىفرمودند : « دنيا و آخرت را به أهلش واگذار كرديم ! » أمّا دنيا را به أبناء آن سپردند ، يعنى به دنيا آمدند ولى منظورشان فقط خدا بود و نگاهشان به دنيا همچون منزلگاهى براى عبور يا خوابى كوتاه يا سايه‌اى گذرا بود . و أمّا آخرت را به أهلش واگذار كردند ، يعنى غايت عبادات و نيّتشان خوف نار و طمع جنّت نبود ، بلكه فقط خدا و محبّت به او بود و بس . نه اينكه عبادت و اطاعت خدا را رها كرده باشند ؛ خير ! نسبت بين زاهد و عابد با عارف ، نسبت عموم و خصوص مطلق است ؛ يعنى هر عارفى ، لامحاله عابد و\r\n\r\n\r\n","description":"","footnote":"\r\n( 1 ) . معادشناسى ، ج 7 ، ص 63 و 64 .\r\n","page_name":" 380 ","page_number":380},
  {"content":"\r\n\r\nزاهد هست ، أمّا هر عابد يا زاهدى عارف نيست . بلكه زهد عارف از زهد زاهد أتمّ ، و عبادتش از عبادت عابد به مراتب أكثر و أكمل مىباشد ؛ أمّا مطمح نظر او فقط و فقط خداوند است و بس . چنان كه خواجهء شيراز در أوصاف عرفاى إلهى اينچنين مىسرايد :\r\n غلام همّت آنم كه زير چرخ كبود * ز هرچه رنگ تعلّق پذيرد آزادست « 1 » \r\nدر اين بيت ، عارف بلندمرتبهء شيراز خود را غلام و بندهء آن عارفى ميداند كه تنها سر بر آستان عبوديّت حضرت حقّ مىسايد و از إسارت غير ، رهايى يافته و به اقيانوس بىكران توحيد و وحدت پيوسته است .\r\n الهى زاهد از تو حور مىخواهد قصورش بين * به جنّت مىگريزد از درت يا رب شعورش بين \r\nيك بار خدمت ايشان عرض كردم : حافظ عليه الرّحمة و الرّضوان كه در اين بيت ميفرمايد :\r\n بيا اى شيخ و از خمخانهء ما * شرابى خور كه در كوثر نباشد « 2 » \r\nاين چه شرابىاست كه در كوثر نيست ؟ شراب كوثرى كه هيچ شرابى بهتر و گواراتر از آن نيست !\r\nفرمودند : شراب كوثر ، قيد « كوثر » را پيدا كرده ، و آن شرابى كه حافظ ميگويد بالاتر از آن بوده و عارى از هر قيد و حدّ و تعيّنى است .\r\nبارى ، تنها راه وصول به معرفت و ذوق شهد شيرين لقاء حضرت پروردگار ، همان فناء و اندكاك جبل أنانيّت ، و طنين‌اندازشدن سروش توحيدى  إِنِّي أَنَا اللَّهُ رَبُّ الْعالَمِينَ  « 3 » در طور قلب سالك‌است ، و تا آن زمان كه ذرّه‌اى از\r\n\r\n\r\n","description":"","footnote":"\r\n( 1 ) . همان مصدر ، ص 105 ، غزل 235 .\r\n( 2 ) . ديوان‌حافظ ، ص 10 ، غزل 16 .\r\n( 3 ) . ذيل آيه 30 ، از سورهء 28 : القصص .\r\n","page_name":" 381 ","page_number":381},
  {"content":"\r\n\r\nبقاياى وجود و أنانيّت باشد همواره سالك از قرب و نزديكى به سرادق حضرت أحديّت رانده مىشود .\r\nو لذا حضرت علّامه رضوان الله عليه همانند حضرت حاج سيّد هاشم موسوى حدّاد أفاض‌الله علينا من بركات تربته هيچ چاره و گريزى را بالاتر از فناء نمىديدند « 1 » و مىفرمودند : آدم مىخواهد خدا را پيدا كند ، در اين اطاق ميگردد نمىيابد ، در اطاق ديگرى او را مىجويد آنجا هم نيست ، در صحرا ، در باغ ، در برّ و بحر ، پيدا نمىشود ؛ با آنكه همه‌جا هست « 2 » چون مطلق است ، بىحدّ است ؛ بله ! يك‌جا مىتوان خدا را پيدا كرد : آنجا كه ديگر « خود » انسان نيست و وجودى ندارد .\r\nبه قول خواجه‌حافظ عليه‌الرّحمه :\r\n ميان عاشق و معشوق هيچ حائل نيست * تو خود حجاب خودى حافظ از ميان برخيز \r\nو به تعبير وحدت كرمانشاهى رضوان الله عليه :\r\n هرگز نبرى راه به سر منزل إلّا * تا باديه‌پيما نشوى وادى لا را « 3 » \r\nمىفرمودند : شما هر چيزى را در كوره‌اى كه پنج هزار درجه حرارت دارد\r\n\r\n\r\n","description":"","footnote":"\r\n( 1 ) . در روح‌مجرّد ، ص 87 مىفرمايند : « لفظ فناء ، بيشترين لفظى بود كه بر زبان حدّاد عبور ميكرد ، و هيچ چاره و گريزى را بالاتر از فناء نمىديد ، ورفقاى خود را بدان دعوت مىنمود . »\r\n( 2 ) . در مسجد قائم مىفرمودند : تقصيرى از ناحيهء پروردگار نيست ؛ خداوند بر همهء موجودات احاطهء نوريّه و علميّه و وجوديّه دارد ، منتهى چشمان ما ضعيف‌است كه‌نمىتوانيم خورشيد را ببينيم ؛ بايد چشمها را تقويت كرد تا ضعفش از بين رفته و قدرت پيدا كند و گرنه وجود پروردگار همه‌جا هست و هميشه در حال افاضه‌است .\r\n يار بىپرده از در و ديوار * در تجلّىاست يا أولىالأبصار \r\n( 3 ) . گنجينةالأسرار و غزليّات وحدت‌كرمانشاهى ، ص 219 .\r\n","page_name":" 382 ","page_number":382},
  {"content":"\r\n\r\nقرار دهيد ذوب مىشود . هر فلزى بالأخره هرقدر هم محكم باشد ، در اين درجه از حرارت آب مىشود . سالك هم وقتى به مقام فناءفىالله برسد هستىاش ذوب ميگردد و تعيّنش را از دست مىدهد .\r\nبارى ، تا اينجا خوب دانسته شد كه غايت فعليّت و كمال انسان ، إدراك توحيد و وحدت بالصّرافهء حضرت حق‌ّاست و اين مقام ، مقامى بس عظيم و مرتبتى بس رفيع‌است كه اگر اين مرتبه از إدراك و علم از انسان فوت شود ، كال و ناقص از دنيا رفته و اين استعداد و موهبت إلهى را براى باريافتن به عالم قدس و نزاهت ، براى هميشه با خود مدفون مىكند . و چه خسرانى از اين بالاتر ! بنابراين ، به مقتضاى كلام سيّد العارفين حضرت أميرالمؤمنين علىّ بن أبىطالب عليه‌الصّلوة و السّلام كه ميفرمايد :\r\nالفُرْصَةُ تَمَرُّ مَرَّ السَّحابِ ، فَانْتَهِزوا فُرَصَ الْخَيرِ « 1 »\r\nبايد ساعات عمر و دقائق آن را صرف توحيد و مسائل آن و تحقّق به اين مقام منيع نمود ؛ و چه بسيار از علماء و محقّقانى كه در اين جهت كوتاهى نموده و با اينكه عمر خود را در مكتبه‌ها و سير در كتابها و تحقيق و تأليف گذراندند ، نهايت با چشم اشكبار و با إقرار به تهىدست‌بودن ، از اين دار فانى بار سفر بستند .\r\nروزى در مجلس سؤال و جواب ، خدمت مرحوم علّامهء طباطبائى رضوان الله تعالى عليه بوديم و عدّهء معدودى از فضلاء نيز حضور داشتند . يكى از آقايان سؤال كرد : آيا مسألهء توحيد اين ارزش را دارد كه انسان عمر خود را براى آن صرف كند و در ارتباط با مسائل آن به تحقيق بپردازد ؟\r\nحضرت علّامه رحمة الله عليه فرمودند : آيا از توحيد مسأله‌اى عالىتر و راقىتر وجود دارد ؟ ! اگر توحيد ، أعلى و أرقى از همهء مسائل‌است ، پس مىارزد\r\n\r\n\r\n","description":"","footnote":"\r\n( 1 ) . نهج‌البلاغة ، ص 471 ، كلمات قصار ، شمارهء 21 : « فرصت مانند ابر مىگذرد ، پس فرصت‌هاى عمل خير و نيكو را غنيمت‌بشماريد . »\r\n","page_name":" 383 ","page_number":383},
  {"content":"\r\n\r\nكه انسان همهء عمر را در اين راه بگذارد .\r\nو مع‌الأسف ديده مىشود كه منطق و فضاى حاكم بر فضلاى ما چنين‌است كه به توحيد و مسائل آن به ديدى سطحى مىنگرند ، و براى تعليم و تعلّم آن و هزينه‌كردن عمر در راه آن ، مبتلاى به ترديد بوده و گويا آن را إضاعهء وقت مىدانند ؛ غافل از آنكه حيات و طراوت و شادابى حوزه‌هاى علميّه و جامعهء علمى مكتب أهل‌بيت عليهم السّلام ، به دائربودن حلقه‌هاى درس عرفان و حكمت‌است ، كه بذر محبّت و لقاء حضرت پروردگار را در دل افشانده و جان را إحياء نموده ، و از سردى و برودت بيرون مىآورد . و چه زيبا حضرت آقاى حدّاد در نامه‌اى كه به حضرت علّامهء والد مرقوم فرموده‌اند ، مىفرمايند :\r\n« بِسمِ اللَهِ الرَّحمنِ الرَّحيمِ\r\nالتَّوحيدُ هُوَ الأصلُ وَ إلَيهِ الطَّريقُ ، وَ هُوَ القُطبُ وَ عَليهِ التَّحليقُ ، وَ هُوَ تاجُ العارِفينَ وَ بِهِ سادوا ، و بِأخلاقِهِ تَخَلَّقوا وَ لَهُ انْقادوا ، هُوَ بِهِم بَرٌّ وَصولٌ ، مِنهُ البِدايَةُ وَ إليهِ الوُصولُ .\r\nنَوَّرَ قُلوبَهُم بِالحِكمَةِ وَ الإيمانِ ، وَ شَرَحَ صُدورَهُم فَتَخَلَّقوا بِالقُرءَانِ ، فَفَهِموا مَعانيَهُ وَ بانَ لَهُمُ المُرادُ ؛ فَدامَت فِكرَتُهُم فِيهِ ، فَمَنَحَهُمُ السُّهادَ وَ ما عرَّجوا عَلَى أَهلٍ وَ لا أولادٍ ، وَ لَم‌يُشرِكوا بِعبادَةِ رَبِّهِم أحَدًا .\r\nهُوَ الضّيآءُ بِمِشكوةِ قَلبِ العارفِ ، عَنهُ يَنطِقُ وَ بِهِ يُكاشِفُ ، وَ لَم يَلتَفِت إلَى ما هُوَ سِواهُ ، وَ لَم‌يَدَّخِر سِوَى مَولاهُ . وَ هُوَ حَياتُهُ وَ نُشورُهُ ، وَ بِهِ أشرَقَتْ شَمسُهُ وَ نُورُهُ ، يَمُدُّهُ بِدَقآئِقِ المَعانى ، فَيُمَيِّزُ بَينَ الباقى مِنهُ وَ الفانى .\r\n« توحيد است كه أصل است و بس و به‌سوى اوست راه ، و اوست قطب و كانون و گرداگرد اوست مدار و گردش و گرديدن و به چرخش در آمدن . اوست تاج بر تارك عارفان و بواسطهء اوست كه سيادت پيدانمودند و سرور و سالار شدند . و به أخلاق اوست كه متخلّق گشتند و براى اوست كه منقاد و مطيع\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nآمدند . و او راجع به ايشان بسيار مهربان و خوشرفتار و بسيار پيوندزننده و وصل‌كننده است . از اوست ابتدا و به‌سوى اوست وصول .\r\nتوحيد ، دلهايشان را به نور حكمت و ايمان منوّر گردانيد ، و سينه‌هايشان را گسترده و منشرح نمود ؛ پس به أخلاق قرآن متخلّق گشتند و معانى آن را فهم‌كردند ، و مراد و معنى آن براى آنها واضح شد ؛ پس فكر ايشان در قرآن به‌طول‌انجاميد تا خواب خوشگوار را از چشمانشان برگرفت و ديگر نتوانستند بر روى أهل و أولادشان درنگ نمايند و با پرستش پروردگارشان أحدى را شريك گردانند .\r\nتوحيد ، روشنىبخش در مشكوة قلوب عارفان است . از او سخن مىگويند و از جمال و جلال او پرده بر مىدارند و إظهار مىكنند . و أبداً التفاتى به ماسواى او ندارند و غير از مولا و آقايشان در صندوقچه و خزانهء دل ، كسى را ذخيره نمىنمايند ؛ چرا كه اوست حيات و زندگى نوين آنها و بواسطهء توحيداست كه خورشيدشان مىدرخشد و نورافشانى مىنمايد . توحيد ، ايشان را به فهميدن و إدراك معانى دقيقه و رموز مخفيّه كمك مىكند و امداد مىنمايد ، تا بدين‌وسيله در ميان موجودِ باقى و موجود فانى فرق مىگذارند و تميز مىدهند . » « 1 »\r\nتحقيقى دربارهء حقيقت فناء ذاتى و عدم بقاء تعيّن\r\nاصطلاح فناء در موارد مختلفى در لسان أهل عرفان استعمال شده است و داراى مراتب و مراحلى است كه مرحلهء نهائى آن فناء تامّ ذاتى است . در معناى فناء تامّ ذاتى و حقيقت آن بحثها و مناقشاتى صورت گرفته و نظرات مختلفى ارائه شده است كه برخى از آنها خالى از اشكال نيست .\r\n\r\n\r\n","description":"","footnote":"\r\n( 1 ) . روح‌مجرّد ، ص 477 تا ص 479 .\r\n","page_name":" 385 ","page_number":385},
  {"content":"\r\n\r\nتوضيح اينكه : فناء ذاتى عبارت از اين معنى نيست كه سالك در مراتب قرب به حضرت حقّ به‌حدّى برسد كه در اثر طلوع نور ذات مقدّس وجود ، خود را فراموش نموده و از شدّت عظمت آن نور از خود و جميع ماسوىالله غافل گردد ؛ زيرا كه اين حالت درحقيقت نسيان و فراموشى بوده و إطلاق فناء بر آن مسامحه مىباشد و مفاد آيات و روايات و مقتضاى كشف كاملين از أولياى إلهى نيز آن را تأييد نمىكند .\r\nو همچنين فناء ذاتى عبارت از اين نيست كه صفات سالك در اثر قرب به حضرت حقّ جل‌ّوعلا فانى و مبدَّل گرديده و اوصاف إمكانى جاى خود را به اوصاف وجوبى داده و رنگ خدايى بگيرد ؛ زيرا كه اين حالت نيز نهايةً فناء اوصاف است نه فناء ذات .\r\nو همچنين عبارت از اين نيست كه سالك در اثر خرق حجب و رسيدن به مقام لقاء الله وجود استقلالى خود را از دست داده و معدوم صرف گردد ؛ زيرا اين امر متوقّف بر آن است كه سالك از آغاز ، وجودى حقيقى و استقلالى داشته باشد تا در مرحلهء فناء از بين برود ، در حالى كه بنا بر مشرب تحقيق در عالم هستى براى غير حضرت پروردگار وجودى نيست تا در مرحلهء فناء زائل گردد و فناء بدين معنى تحقّق يابد .\r\nبلكه فناء بدين معناست كه سالك در اثر سير در مراتب كمال به آخرين درجه از سير رسيده و قوس صعود را تكميل كرده و وجود مجازى و تعيّن خود را از دست داده و مصداق عدم به تمام أنحاء آن گرديده و غير از خداوند در آنجا باقى نماند . و اثر آن آنست كه پس از تعيّن‌يافتنِ دوباره و قدم‌نهادن در مقام بقاء به حقيقت مىفهمد كه وجود وى و ديگر أشياء از آغاز مجازى و اعتبارى بوده و هستى مستقلّ و حقيقى جز توهّم و پندارى نبوده است و با تمام مراتب اذعان مىكند :\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n كه جز او نيست در سراى وجود * به حقيقت كسى دگر موجود « 1 » \r\nحقيقت فناء امرى پيچيده و ذوأبعاد است كه در اينجا در حدّ وسع در ضمن بيان چند مقدّمه و سپس توضيحاتى دربارهء بحثهاى علّامهء والد و علّامهء طباطبائى ، به شرح إجمالى جنبه‌هائى از آن مىپردازيم :\r\nمقدّمهء اوّل : از مسلّمات أدلّهء نقليّه و براهين متقنهء عقليّه و شهود و كشف عرفاى ذوى العزّة و الاحترام ، اين است كه حقيقت وجود منحصر در حضرت حقّ جل‌ّوعلا بوده و او به همهء اشياء إحاطهء وجوديّه داشته و لَم‌يَلِد مىباشد كه غيرى بيرون از خود و جدا و ممتاز ايجاد ننموده است و همهء مخلوقات صرفاً آيه و كلمه و نشانهء جمال و جلال وى بوده و فاقد هر گونه استقلال و خودنمائى مىباشند . و البتّه اين امر بدين معنا نيست كه ماسوىالله هيچ و پوچ بوده و إرسال رسل و إنزال كتب و شرائع الهيّه و علوم و فنون و روابط اجتماعى همگى لغو و بىاساس است ، بلكه بدين معناست كه وجود و تحقّق براى اين كثرات فاقد هر گونه استقلال بوده و كثرت و تعدّد حقيقى كه موجب عزلت گردد باطل است .\r\nكثرت همهء اين امور ، اعتبارىاست و نمىتواند در مقابل آن وحدت حقّه قد عَلَم نموده و براى خود مغايرت و عزلتى ادّعا نمايد و حقيقت هستى كه همان وجود حضرت حقّ باشد ، همهء اشياء را پر نموده و جايى براى غير باقى نگذاشته است .\r\n غيرتش غير در جهان نگذاشت * لا جرم عين جمله أشيا شد « 2 » \r\n\r\n\r\n","description":"","footnote":"\r\n( 1 ) . بيت مكرّر ترجيع‌بند اوّل شمس مغربى ، ديوان‌شمس‌مغربى ، ص 410 تا ص 446 .\r\n( 2 ) . مجموعه آثار فخر الدّين عراقى ، ترجيع‌بند ، ص 226 .\r\n","page_name":" 387 ","page_number":387},
  {"content":"\r\n\r\nفَسُبحانَكَ مَلَأْتَ كُلَّ شَىءٍ و بايَنْتَ كُلَّ شَىءٍ ، فأنتَ لا يَفْقِدُكَ شىءٌ و أنتَ الفَعّالُ لِما تشآءُ ، تَبَارَكْتَ يا مَن كُلُّ مُدرَكٍ من خَلقِهِ و كُلُّ محدودٍ من صُنْعِهِ . « 1 »\r\n« پاك و منزّهى تو اى پروردگار از هر نقصى و حدّى ، همهء أشياء را پر نمودى و در عين حال با همهء أشياء مباين مىباشى ؛ پس هيچ‌چيز خالى از تو و فاقد تو نمىباشد و همگى تو را واجدند و هر آنچه را اراده فرمائى انجام مىدهى . بلند و مقدّسى اى كسى كه هر آنچه به إدراك درآيد از مخلوقات توست و هر چيز محدودى از صُنع تو مىباشد . »\r\nبا توجّه به اين اصل ، نه سالك إلى الله و نه هيچ موجود ديگرى داراى وجود حقيقى استقلالى نبوده و نيست تا در هنگام فناء اين وجود ، معدوم گردد يا اينكه باقى مانده و صرفاً اوصاف آن به اوصاف وجوبى تبديل شود .\r\nو بر اين أساس مىتوان گفت سالك از آغاز فانى و معدوم بوده است و هيچ عينى از أعيان خارجيّه وجودى حقيقى نداشته مگر در ظرف توهّم و خيال . و گاه از اين حقيقت به فناء تكوينى همه موجودات در حضرت حق تعبير مىشود كه اختصاصى به انسان ندارد .\r\nمقدّمهء دوّم : هر تعيّن و ظهورى از ظهورات حضرت حقّ همانطور كه از ناحيهء ربوبى صادر و نازل شده ، بار ديگر در سير صعودى خود به سوى خداوند متعال بازگشته و به أمد و نهايت خود رسيده و پايان مىپذيرد و كثرت دوباره در وحدت مضمحلّ و نابود مىشود .\r\n\r\n\r\n","description":"","footnote":"\r\n( 1 ) . قسمتى از خطبهء مفصّل حضرت أميرالمؤمنين عليه‌السّلام در بيان خلقت نور مقدّس حضرت رسول‌الله صلّى الله عليه و آله وسلّم و انتقال آن در اصلاب آباء گرام آن حضرت كه علّامهء مجلسى اصل اين خطبه را به تفصيل در جلد 25 بحارالأنوار از ص 25 تا ص 33 از إثبات‌الوصيّه نقل نموده و علّامهء طباطبائى قدّس‌سرّه اين فقره از خطبه را در عداد ادلّهء نقلى بر وحدت شخصيّه وجود در رسائل‌توحيديّه ص 15 و 16 آورده‌اند .\r\n","page_name":" 388 ","page_number":388},
  {"content":"\r\n\r\nاين سير به مقتضاى :  إِلَيْهِ يُرْجَعُ الْأَمْرُ كُلُّهُ  « 1 » در همهء موجودات عِلوى و سِفلى تحقّق دارد و نفس انسان را نيز در بر مىگيرد ، با اين تفاوت كه انسان ميتواند اين مسير را با قدم اختيار طى كند و با مجاهده در همين نشأه به لقاء إلهى مشرّف گردد و ميتواند در اثر تكاهل و تقصير از اين سير باز ماند تا در نشئهء آخرت او را به اضطرار و جبر برده و در سايهء نفخ فَزَع و صَعق به اين درجهء نهايى و اصل گردد .\r\nسالكى كه قدم در مسير عبوديّت مىگذارد درصورتىكه ارادهء إلهى به رساندن او به كمال تعلّق گرفته باشد ، در هر مرحله‌اى از مراحل سير از ضيق به إطلاق مىرسد و رفته‌رفته سعه مىيابد تا جائى كه در نهايت با تجلّى ذاتى خداوند عزّوجل راهى ديار فناء و نيستى ميگردد و ظهور و تعيّنى كه بود منعدم شده و ديگر از او هيچ اسم و رسمى باقى نمىماند . در مرحلهء فناء ، ديگر كسى نيست كه داراى وصف و اسمى باشد و تعيّنى باقى نمىماند تا إدراك و علم و معرفتى داشته باشد ، آنكه بود بساط خود را از دار تعيّن خارج كرد و به أمد و غايت خود رسيد و فقط خداوند باقىماند و بس كه او نيز از آغاز بود و هست و خواهد بود ؛ كانَ اللَهُ وَ لَم يَكُن مَعَهُ شَىءٌ وَ الأَنَ كَما كانَ . « 2 »\r\n\r\n\r\n","description":"","footnote":"\r\n( 1 ) . آيه 123 ، از سورهء 11 : هود .\r\n( 2 ) . دربارهء سند اين حديث علّامهء والد رضوان الله عليه در روح‌مجرّد ص 192 و 193 بحث فرموده‌اند .\r\nو نيز نظير اين روايت را در توحيد صدوق ، ص 140 و 141 از حضرت أبىجعفر امام باقر عليه‌السّلام روايت مىكند كه فرمودند : إنّ اللَه تَباركَ و تعالَى كانَ و لا شىءَ غيرُه ، نورًا لاظَلامَ فيه و صادقًا لا كِذبَ فيه و عالمًا لا جهلَ فيه و حيًّا لا موتَ فيه ، و كذلك هو اليومَ ، و كذلك لا يَزالُ أبدًا .\r\nهمچنين حضرت امام رضا عليه‌السّلام در مناظرهء با عمران صابى در جواب سؤال -\r\n","page_name":" 389 ","page_number":389},
  {"content":"\r\n\r\n دائماً او پادشاه مطلق است * در كمال عزّ خود مستغرق است\r\nاو به سر نايد ز خود آنجا كه اوست * كى رسد عقل وجود آنجا كه اوست « 1 » \r\nمقدّمهء سوّم : پس از اينكه سالك به فناء رسيد هنگامى كه ارادهء الهى تعلّق گيرد كه وى را به بقاء برساند ، بار ديگر خداوند ظهور نموده و بر او مُهر تعيّن زده و او را پس از نيستى و عدم ، موجود و محقّق ميفرمايد ، با اين تفاوت كه اين بار نفس سالك از حيث اتّصالش به عالم ربوبى ، نفسىاست در نهايت سعه و نورانيّت و طهارت و خالى از هر شائبهء كدورت و آلودگى ، نفسىاست كه براى خود در هيچ مرحله‌اى از مراحل استقلال و أنانيّت و هستى نمىيابد و با تمام مراتب به عجز و فقر در درگاه خداوند اعتراف دارد ، نفسىاست كه ارادهء او فانى در ارادهء حضرت حقّ است ، ارادهء او ارادهء خداوند و فعل او فعل خداوند است و در تمام عالم جز او نمىشناسد و نمىيابد و نه تنها به تعبير روايات شريفه خداوند سمع و بصر و لسان و يد اوست ، بلكه او نيز عين‌الله و لسان‌الله و اذن‌الله و يدالله گرديده‌است . « 2 »\r\n\r\n\r\n","description":"","footnote":"\r\n- عمران كه پرسيد : أخبِرنى عن الكآئن الأوّل و عمّا خَلَق ، فرمودند :\r\nسألتَ فأفهمْ ، أمّا الواحدُ فلم يَزَلْ واحدًا كآئنًا لا شىءَ معه بلا حدودٍ و لا أعراضٍ و لا يَزالُ كذلك ثمّ خَلَقَ خَلْقًا مُبتدِعًا . . .\r\nو نيز هنگامى كه پرسيد : ألا تُخبرنى عنِ الخالق إذا كان واحدًا لا شىءَ غيرُه و لا شىءَ معه أليس قد تَغَيّرَ بِخَلْقه الخَلْقَ ؟ فرمودند :\r\nلمْ يَتَغَيَّرْ عزّوجلّ بخلْقِ الخَلْقِ ولكنَّ الخلقَ يتغيّرُ بتغييرِه .\r\n( توحيدصدوق ، ص 430 و 433 ) .\r\n( 1 ) . منطق‌الطّير ، ص 48 .\r\n( 2 ) . شيخ صدوق در توحيد از پدرش از سعد بن عبد الله از أحمد بن محمّد بن عيسى از حسين بن سعيد از فضالة بن أيّوب از أبان بن عثمان از محمّد بن مسلم روايت مىكند كه : سمعتُ أبا عبد الله عليه‌السّلام يقول :\r\nإنّ لِلّه عزّوجلّ خلقًا مِن رحمتِهِ خَلَقَهُم مِن نورِهِ و رحمته من رحمته لرحمته ، فَهُم عينُ الله النّاظرةُ و اذُنُه السَّامعةُ و لِسانُهُ النَّاطقُ فى خَلقِهِ بإذنه و امنآؤُه على ما أنزلَ مِن عُذرٍ أو نُذرٍ أو حُجَّةٍ ، فَبِهم يَمحو السَّيِّئاتِ و بهم يَدفَعُ الضَّيمَ و بهم يُحيى مَيِّتًا وَ بهم\r\n-\r\n","page_name":" 390 ","page_number":390},
  {"content":"\r\n\r\nهمهء آنچه در مقام انسان كامل گفته مىشود ، و همهء إخبارات و بيانات أولياى إلهى مربوط به مقام بقاء است كه اين تعيّن جديد پس از فانىشدن از خود ، بار ديگر قدم در عرصهء تحقّق گذاشته و در اين مقام حائز صفات كماليّه و مرآت تامّهء جمال و جلال حضرت حق است .\r\nدر مقام فناء نه كمالى براى سالك هست و نه إدراك و معرفتى ، آنجا جز حضرت حقّ چيزى نيست و اگر معرفت و إدراكى هست و اگر لذّت و سرورى هست ، همه مربوط به پس از مقام فنا و هنگام به هوش‌آمدن است .\r\n جرعه‌اى در كشيدم و گشتم * فارغ از رنج عقل و زحمت هوش\r\nچون به هوش آمدم يكى ديدم * مابقى را همه خطوط و نقوش\r\nناگهان از صوامع ملكوت * اين حديثم سروش گفت به گوش\r\nكه يكى هست و هيچ نيست جز او * وحده لا إله إلّاهو « 1 » \r\nوقتى سالك از محو و فناء خارج شده و به هوش مىآيد ، آنجاست كه نگاه او به عالم نگاه توحيدى مىشود و نه فقط فعل و اسم و صفت را منحصر در حضرت حقّ مىبيند ، بلكه اعتراف به وحدت قهّاريّهء خداوند نموده و همهء ذوات را در مقابل ذات حضرت پروردگار معدوم مىشمارد .\r\nعلّامهء والد أفاض‌الله علينا من بركات علومه‌المنيفة مكرّر مىفرمودند :\r\n« درويشى تصحيح خيال است . » و اين جمله اشاره به همين مقام است و تا سالك از درجهء فناء ذاتى عبور ننمايد اين تصحيح خيال به شكل كامل\r\n\r\n\r\n","description":"","footnote":"\r\n-\r\nيُميتُ حَيًّا و بهم يَبتَلى خَلقُهُ وَ بهم يَقضى فى خلقه قَضيَّتَه . قلتُ : جُعلتُ فِداك مَن هؤلآء ؟ قال : الأوصيآءُ .\r\n( توحيد ، ص 167 )\r\nو مرحوم مجلسى در بحارالأنوار ج 26 باب 5 : جوامع مناقبهم و فضآئلهم عليهم السّلام ، ص 240 تا ص 267 احاديث متعدّدى را بدين مضمون آورده‌است .\r\n( 1 ) . ديوان هاتف اصفهانى ، ترجيع بند ، ص 30 .\r\n","page_name":" 391 ","page_number":391},
  {"content":"\r\n\r\nصورت نمىگيرد .\r\nبنابراين قبل از وصول سالك به درجهء فناء ذاتى ، وى داراى تعيّن بوده و ظهورى از ظهورات حقّ متعال است كه مبتلا به توهّم و پندار وجود حقيقى مىباشد . در مقام فناء هيچ تعيّنى براى سالك باقى نمىماند و مُدرِكى نيست تا توهّم استقلال و أنانيّت داشته باشد . و پس از مقام فناء دوباره تعيّن پديد آمده و سالك رجوع مىكند ولى ديگر از پندار وجود استقلالى خالى شده و ديدهء حق‌بين يافته است . پس با فناء هم توهّم استقلال پايان مىپذيرد و هم تعيّن سالك مندكّ و مضحملّ مىشود و در بقاء تعيّن باز ميگردد ، ولى اين بار حضرت پروردگار ظهورى مىنمايد كه در او هيچ شائبهء استقلال نيست و توهّم غيريّت و دوئيّت نداشته و فناء تكوينى خود و همهء موجودات را إدراك مىكند .\r\nبا توجّه به آنچه گذشت ، روشن مىشود كه معرفت تامّ ممكن نسبت به واجب تعالى محال است و امكان ندارد كه سالكى به مقام معرفت إحاطى و شناخت حقيقى حضرت حقّ مشرّف شود . سالك فقط ميتواند در درگاه خداوند اعتراف به عجز و نيستى كند و به جذبهء إلهيّه در مقام فناء وارد شده و نيست گردد و چون دوباره به بقاء رسيد به قدر ظرف خود كه آينهء تمام‌نماى پروردگار است به معرفت إلهى نائل شود ، نه اينكه بتواند محيط بر حضرت حق گردد ؛ لِأنَّ إحاطَةَ المُحاطِ بِالمُحيطِ مُحالٌ .\r\nآرى ، در مقام بقاء چون عارف بالله از براى خود أنانيّت و استقلالى ندارد و لسان‌الله و اذُن‌الله و يدالله است ، مىتوان صفات الهى را با لحاظ مرآتيّت و نه به نحو استقلال ، به او نسبت داد . در آنجا چون نفس عارف مظهر حق است ، و از خود جز فقر و عجز هيچ ندارد مىتوان گفت او به مقام معرفت و مقام وصف خداوند و مقام شكر و مقام لا اسمَ له و لا رسمَ له رسيده است و به اين اعتبار\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nاست كه ميتواند بگويد :\r\nأَنَا الحقُّ . « 1 »\r\nو\r\nأَنَا الأَوَّلُ وَ الأَخِرُ وَ الظّاهِرُ وَ البَاطِنُ . و أَنَا\r\n\r\n\r\n","description":"","footnote":"\r\n( 1 ) . صدور اين نوع جملات در مراحل و حالات مختلفى ممكن است صورت بگيرد ؛ گاهى سالك در برخى از عوالم ممكن است به توهّم حلول يا اتّحاد دچار شده و ازاو چنين كلماتى صادر شود . در اين حال مرجع ضمير أنا تعيّن موهومى اين شخص است و مفاد اين جمله بىشكّ باطل مىباشد . از فوائد مهمّ استاد اينستكه سالك را از اين منزل عبور داده و مانع تثبيت اين حال در وى ميگردد و از صدور اين نوع مطالب از وى جلوگيرى مىنمايد .\r\nو گاهى ممكن است در حال فناء و محو و بىخودى اين نوع جملات گفته شود كه در حقيقت اثرى از عبد در ميان نبوده و خودِ خداوند است كه بر زبان وى سخن ميگويد و در اين حال مراد از أنا ذات حضرت حقّ است و سالك در حدوث اين حال معذور مىباشد ، زيرا كه عنان قدرت و اختيار از كف او خارج شده‌است .\r\nو گاهى ممكن است كه در ميان حال فناء و بقاء و محو و صحو چنين كلماتى صادر شود ؛ مانند كسى كه تازه از خوابى سنگين برخاسته و در ميان حال خواب و بيدارى است و هنوز بين خصوصيّات اين دو موطن نمىتواند تمييز دهد . شايد جملاتى همچون : ليس فى جُبّتى إلّاالله ، كه در آن هم اثبات جبّة و هم اثبات ضمير متكلّم شده و نوعى ادراك كثرت در آن وجود دارد ، و هم حصر در اسم جلاله صورت گرفته مربوط به اين حال باشد و شايد مربوط به شهود نور حق در همهء اعيان ممكنات باشد كه بدان اعتبار مىتوان گفت كه در هيچ موجودى جز خداوند چيزى نيست .\r\nو گاهى ممكن است اين گونه تعابير در حال بقاء و با علم و اختيار و توجّه از ولىّ كاملى سر زند كه بر اساس مصالح و حكمى همچون اشاره به مقام انسان كامل چنين جملاتى را بيان كند كه در اينجا ولىّ كامل با ضمير أنا به خداوند متعال اشاره مىنمايد نه به تعيّن خود و اين سخن عين حق مىباشد .\r\nالبتّه همانطور كه علّامهء والد مىفرمودند از كاملين از اولياى خدا شنيده نشده كه چنين تعابيرى در ملأ عام به كار برده و مطلبى را كه عامّه طاقت آن را ندارند بر ايشان تحميل كنند و اگر چنين كلماتى از أولياى كامل بخواهد صادر شود مربوط به محافل خصوصى و مجالسى است كه مخاطبين آن قابليّت فهم مراد حقيقى آن را داشته باشند و برخى كلمات منقول از ل أئمّه عليهم السّلام همچون خطبهء بَيان و تُتُنْجيّه بر فرض صحّت نقل از اين قسم مىباشد ؛ چنان كه در روح‌مجرّد ص 461 و 462 نيز به اين امر اشاره فرموده‌اند .\r\n","page_name":" 393 ","page_number":393},
  {"content":"\r\n\r\nبكُلِّ شَىءٍ عَليمٌ . « 1 »\r\nچون به اين اعتبار مرجع ضمير أنا خود حضرت حقّ است نه\r\n\r\n\r\n","description":"","footnote":"\r\n( 1 ) . اين مضمون در چند روايت از حضرت أميرالمؤمنين عليه‌السّلام نقل شده و در مواردى كه مستمعين تاب شنيدن آن را نداشته‌اند ، حضرت آن را بر خلاف ظاهر تفسيرنموده‌اند .\r\nمجلسى در بحار ، جلد 39 ، ص 348 از مناقب از كتاب أبىبكر شيرازى روايت مىكند كه :\r\nإنّ أميرَالمؤمنينَ عليه‌السّلامُ خَطَب فى جامعِ البصرةِ فقالَ فيها : معاشرَ المُؤمنينَ و المُسلمينَ إنّ اللهَ عزَّوجلّ أثْنَى على نفسِه فقال : « هُوَ الْأَوَّلُ » يعنى قبلَ كلِّ شىءٍ « و الأَخِرُ » يعنى بعدَ كلِّ شىءٍ « والظّاهِرُ » عَلَى كلِّ شىءٍ « والباطنُ » لكلِّ شىءٍ سَوآءٌ عِلمُه عَلَيهِ ، سَلونِى قبلَ أن تَفقِدونى ، فأنا الأوّلُ و أنا الأَخِرُ . - إلى ءَاخر كلامه . فبكَى أهلُ البصرةِ كلُّهُم و صَلُّوا عليه .\r\nو قالَ عليه‌السّلامُ : أنا دَحَوتُ أرضَها ، أنشأتُ جِبالَها ، و فجّرتُ عُيونَها ، و شقَقتُ أنْهارَها ، و غَرَستُ أشجارَها ، و أطعَمتُ ثِمارَها ، و أنشأتُ سَحابَها ، و أسمَعتُ رَعدَها ، و نَوَّرتُ بَرقَها ، و أضحَيتُ شمسَها ، و أطلَعتُ قمرَها ، و أنزلتُ قَطرَها ، و نَصَبتُ نجومَها ، و أنا البحرُ القَمقامُ الزَّاخِر ، و سَكَّنتُ أطوادَها ، و أنشأتُ جَوارِىَ الفلكِ فيها ، و أشرقتُ شمسَها ، و أنا جنبُ اللهِ و كَلِمتُه ، و قلبُ اللهِ و بابُه الذى يُؤْتَى مِنْهُ . ادْخلوا البابَ سُجَّدًا أغفِرْ لَكُمْ خَطاياكُم و أزيدُ المحسنينَ و بى و على يَدِى تقومُ السّاعةُ و فىَّ يَرتابُ المُبطلونَ ، و أنا الأوّلُ و الأَخِرُ و الظّاهرُ و الباطنُ و بكلِّ شىءٍ عليمٌ .\r\nو از كشّى از طاهربن‌عيسى روايت مىكند كه :\r\nوجدتُ فى بعض الكتبِ عن إسمعيلَ بن قتيبةَ عن أبىالعلآء الخفّافِ عن أبىجعفرٍ عليه‌السَّلام قال : قال أميرالمؤمنينَ عليه‌السَّلام : أنا وجهُ اللهِ و أنا جَنبُ الله و أنا الأوّلُ و أنا الأَخِرُ و أنا الظّاهِرُ و أنا الباطِنُ و أنا وارثُ الأرضِ و أنا سبيلُ اللهِ و به عزمتُ عليه . فقال معروفُ بن خرّبوذ : و لها تفسيرٌ غيرُ ما يذهب فيها أهلُ الغلوّ .\r\nو در جلد 42 ، ص 189 از اختصاص روايت مىكند كه :\r\nرُوِىَ أنّ أميرَالمؤمنينَ عليه‌السَّلام كان قاعِدًا فى المسجدِ و عنده جماعةٌ من أصحابه ، فقالوا له : حَدِّثْنا يا أميرَالمؤمنين ! فقال لهم : وَيْحَكُم إنّ كلامى صَعْبٌ مُسْتَصْعَبٌ لايعقِله إلّاالعالِمون . قالوا : لابُدّ من أن تُحدِّثَنا .\r\n-\r\n","page_name":" 394 ","page_number":394},
  {"content":"\r\n\r\nتعيّن عارف . و خداوند خودش ، خودش را مىشناسد و ميتواند خود را وصف نمايد و شكر خود را به جا آورد .\r\nولى اگر در همين مقام نظر به تعيّن عارف شود ، جز عجز و فقر و نياز از او چيزى نخواهد بود . اگر مىبينيم در برخى روايات سخن از إمكان معرفة الله حقَّ مَعرفتِهِ به ميان آمده است ؛ چنان كه حضرت فرمودند :\r\nيا علىُّ ما عَرَفَ اللَهَ حَقَّ مَعرِفَتِهِ غَيرى وَ غَيرُكَ . « 1 »\r\n« خداوند را به حقّ معرفت و شناخت ، جز من و تو كسى نشناخت . » اين تعابير يا به حسب مقام فناء و نبود أنانيّت است كه در حقيقت خداوند خود را حقّ معرفته مىشناسد و به اين اعتبار به عبد منسوب ميگردد و يا مراد غايت معرفت ممكن براى مخلوق است .\r\nو اگر در برخى روايات نهايت معرفت خداوند را عجز از معرفت شمرده‌اند ؛ چنان كه فرموده‌اند :\r\nوَ لَم تَجعَلْ لِلخَلْقِ طَريقًا إلَى مَعْرِفَتِك إلّا بِالعَجْزِ عَن مَعْرِفَتِكَ . « 2 »\r\n« براى مخلوقات راهى به معرفت خود قرار ندادى مگر به عجز و ناتوانى از معرفتت . » و فرموده‌اند :\r\nمَا عَبَدْناكَ حَقَّ عِبادَتِكَ وَ مَا عَرَفْنَاكَ حَقَّ\r\n\r\n\r\n","description":"","footnote":"\r\n-\r\nقال : قوموا بِنا ، فدَخل الدّارَ فقال : أنا الّذى عَلَوتُ فقَهرتُ ، أنا الّذى احيى و اميتُ ، أنا الأوّلُ و الأَخرُ و الظّاهرُ و الباطنُ . فغَضِبوا و قالوا : كَفَرَ ! و قاموا . فقال علىُّ عليه‌السَّلام للبابِ : يا بابُ استَمسِكْ عليهم ! فاسْتمسَكَ عليهم البابُ فقال : ألَمْ أقُل لكم : إنّ كلامى صعبٌ مُستصعبٌ لا يعقِلهُ إلّاالعالِمونَ ؟ تعالَوْا افَسِّرْ لكم ، أمّا قَولِى : أنا الّذى عَلَوتُ فقهرتُ فأنا الّذى علوتُكم بهذا السَّيفِ فقهرتُكم حتّى ءَامَنْتم بِاللهِ و رَسولِه ، و أمّا قَولى : أنا احيى و اميت فأنا احيى السُّنّةَ و اميتُ البِدعةَ ، و أمّا قَولى : أنا الأوّلُ فأنا أوّلُ مَن ءَامَنَ بِاللهِ و أسلَم و أمّا قولى : أنا الأَخِرُ فأنا ءَاخِرُ مَن سَجَّى على النَّبىِّ صلَّى الله عليه وءاله‌وسلّم ثوبَه و دَفَنَه ، و أمّا قَولى : أنا الظّاهرُ و الباطنُ فأنا عندى عِلمُ الظّاهرِ و الباطن . قالوا : فرَّجتَ عنّا فرَّجَ اللهُ عنك .\r\n( 1 ) . بحارالانوار ، ج 39 ، ص 84 ؛ و مناقب ابن شهرآشوب ، ج 3 ، ص 267 .\r\n( 2 ) . بحارالأنوار ، ج 91 ، مناجاة العارفين ، ص 150 .\r\n","page_name":" 395 ","page_number":395},
  {"content":"\r\n\r\nمَعرِفَتِكَ . « 1 »\r\n« تو را آنچنان كه شايستهء عبادتى عبادت ننموديم و به حقّ شناخت و معرفت ، تو را نشناختيم . » اين روايات ناظر به تعيّن مخلوق و مقام امكانى وى است كه هرگز نمىتواند به معرفت خالق نامتناهى و واجب برسد .\r\nبه همين منوال اگر در روايات سخن از استحالهء وصف خداوند آمده است ، مراد استحالهء وصف حضرت حقّ متعال از عبد بما هو عبد است كه مستلزم محدوديّت و نقص است . « 2 » و اگر در آيه شريفهء :  سُبْحانَ اللَّهِ عَمَّا يَصِفُونَ  *  إِلَّا عِبادَ اللَّهِ الْمُخْلَصِينَ  « 3 » وصف خداوند توسّط مخلَصين ، حقّ شمرده شده است ، به اين اعتبار است كه مخلَصين از خود سخن نمىگويند ، بلكه چون لسان‌الله گرديده‌اند ، خداوند خود اوصاف خود را از زبان ايشان بيان ميفرمايد و در حقيقت او خودش خود را وصف ميفرمايد ، سبحانه و تعالى .\r\nآرى ، رسيدن مخلوق به معرفت تامّ حضرت حق محال است و عبد فقط ميتواند در درگاه الهى سر ذلّت و خاكسارى بر زمين بمالد و اعتراف به عجز نمايد تا حضرت حق اگر اراده فرمود وى را سير داده و به نهايت مراتب قرب و\r\n\r\n\r\n","description":"","footnote":"\r\n( 1 ) . همان مصدر ، ج 68 ، ص 23 .\r\n( 2 ) . در كافى در كتاب التّوحيد ، باب النّهىِ عنِ الصِّفةِ بغيرِ ما وَصَفَ به نفسَهُ تعالى ، به سند خود از حضرت علىّبن‌الحسين عليهماالسّلام روايت مىكند كه :\r\nلَوِاجْتَمَعَ أهلُ السَّمآءِ وَ الأرْضِ أن يَصِفُوا اللَهَ بِعَظَمتِهِ لَم يَقدِرُوا .\r\n( كافى ، ج 1 ، ص 102 ، ح 4 )\r\nو از سهل بن زياد از محمّد بن علىّ قاسانى از امام عليه‌السّلام روايت مىكند كه :\r\nسُبحانَ مَن لا يُحَدُّ وَ لا يُوصَفُ ، لَيسَ كَمِثلِهِ شَىءٌ وَ هُوَ السَّميعُ الْبَصيرُ .\r\n( همان مصدر ، ح 8 )\r\nو در باب جوامع التّوحيد ، از فتح جرجانى از حضرت أباالحسن عليه‌السّلام آورده است كه :\r\nإنّ الخالقَ لا يُوصَف إلّابما وَصَف بِه نفسَه و أنَّى يُوصَف الّذى تَعجِزُ الحوآسُّ أن تُدرِكَه و الأوهامُ أن تَنالَهُ و الخَطَراتُ أن تَحُدَّه و الأبصارُ عن الإحاطةِ به ، جَلَّ عمّا وَصَفه الواصفونَ و تعالَى عمّا يَنعَتُه النَّاعِتون .\r\n( كافى ، ج 1 ، ص 137 و 138 ، ح 2 )\r\n( 3 ) . آيه 159 و 160 ، از سورهء 37 ، الصّآفّات .\r\n","page_name":" 396 ","page_number":396},
  {"content":"\r\n\r\nنهايةً فناى تامّ برساند . و چه زيبا و شيوا و عالى و راقى حضرت آقاى حدّاد قدّس‌سرّه در بياناتى كه علّامهء والد از ايشان نقل نموده‌اند ، اين حقيقت را بيان مىفرمايند :\r\n« اگر جبرئيل فى المثل نزد تو آيد و بگويد : هر چه مىخواهى بخواه ! از درجات و مقامات و سيطرهء بر جنّت و جحيم و خُلَّت حضرت ابراهيم و مقام شفاعت كبراى محمّد صلّى الله عليه و آله وسلّم و محبّت آن پيامبر عظيم را ، تو بگو : من بنده‌ام ، بنده خواست ندارد . خداى من براى من هر چه بخواهد آن مطلوب است . من اگر بخواهم به همين مقدار خواست كه مال من است و متعلّق به من است از ساحت عبوديّت خود قدم بيرون نهاده‌ام ، و گام در ساحت عِزّ ربوبى نهاده‌ام ؛ چرا كه خواست و اختيار اختصاص به او دارد .\r\n وَ رَبُّكَ يَخْلُقُ ما يَشاءُ وَ يَخْتارُ ما كانَ لَهُمُ الْخِيَرَةُ سُبْحانَ اللَّهِ وَ تَعالى عَمَّا يُشْرِكُونَ .  « 1 »\r\n« و پروردگار تو آنچه را كه بخواهد مىآفريند و اختيار مىكند . براى اين مردم ممكن‌الوجود اختيار و انتخابى نيست . منزّه و عالى مرتبه است خداوند از شركى كه به او مىآورند . »\r\nحتّى نگو : من خدا را مىخواهم ! تو چه كسى هستى كه خدا را بخواهى ؟ ! تو نتوانسته‌اى و نخواهى توانست او را بخواهى و طلب كنى ! او لامحدود و تو محدودى ! و طلب تو كه با نفس تو و ناشى از نفس توست محدود است ، و هرگز با آن ، خداوند را كه لايتناهى است نمىتوانى بخواهى و طلب كنى ! چرا كه آن خداى مطلوب تو در چارچوب طلب توست ، و محدود و مقيّد به خواست توست ، و وارد در ظرف نفس توست به علّت طلب تو . بنابراين آن خدا ، خدا\r\n\r\n\r\n","description":"","footnote":"\r\n( 1 ) . آيه 68 ، از سورهء 28 : القصص .\r\n","page_name":" 397 ","page_number":397},
  {"content":"\r\n\r\nنيست . آن ، خداى متصوَّر و متخيَّل و متوهَّمِ به صورت و وَهم و خيال توست . و در حقيقت ، نفس توست كه آن را خداى پنداشته‌اى !\r\nبناءً عليهذا دست از طلب خود بردار ! و با خود اين آرزو را به گور ببر كه بتوانى خداوند را ببينى و يا به لقاى او برسى و يا او را طلب كنى ! تو خودت را از طلب بيرون بياور و از خواست و طلبت كه تا به حال داشته‌اى صرف نظر كن و خودت را به خدا بسپار ؛ بگذار او براى تو بخواهد و او براى تو طلب كند !\r\nدر اين صورت ديگر تو به خدا نرسيده‌اى همانطور كه نرسيده بودى و نخواهى رسيد . اما چون از طلب و خواست بيرون شدى و زمامت را به دست او سپردى ، و او ترا در معارج و مدارج كمال كه حقيقتش سير إلى الله با فناى مراحل و منازل و آثار نفس و بالأخره اندكاك و فناى تمام هستى و وجودت در هستى و وجود ذات اقدس وى مىباشد سير داد ؛ خدا خدا را شناخته است ، نه تو خدا را !\r\nوصولِ ممكن به واجب محال است . در آنجا دو چيز بودن محال است .\r\nممكن و واجب و وصول همهء اينها ضمّ و ضميمه است كه مستلزم تركيب ذات اقدسش بوده و بالأخره سر از حدوث وى در مىآورد و اين منافات با قِدَم او دارد .\r\nاما فناى مطلق و اندكاك عبد در ذات او ، و ازبين‌رفتن و نيست‌شدن او در جلال و جمال او ، اين چه اشكالى دارد ؟ ! ولى بايد دانست كه : در آن ذات بَحت و صِرف و غيرمتناهى ، بنده‌اى نمىتواند برود گرچه فانى شود ؛ چرا كه عنوان بنده و عنوان فناى بنده را هم ذات وى نمىپذيرد . در آنجا غير ذات چيزى نيست ، نه بنده است و نه فناى او . آنجا ذات است ، و ذات ، ذات است . آنجا خداست ، و خدا خداست .\r\nكانَ اللهُ وَ لَم يَكُن مَعَهُ شىءٌ وَ الأَن كَمَا كَانَ .\r\n« خداوند بود و با او چيزى نبود ، و اينك هم خداوند به همانطور كه بوده\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nاست مىباشد . »\r\nهمه بايد بدانند كه مراد از لفظ وصول و لقاء و عرفان ذات أحدى ، يك نحو معانىاى نيست كه مستلزم دوئيّت و بينونت باشد . مراد از معرفت و مشاهده و لقاء و أمثالها ، همگى اندكاك و مقام فناى مطلق است ؛ به سبب آنكه خداست فقط كه به خود معرفت دارد و معرفت غير او به او مستحيل است .\r\nافرادى كه به فناى مطلق نرسيده‌اند او را نشناخته‌اند ؛ چرا كه محدود ، غير محدود را نمىشناسد . و افرادى كه به فناى مطلق رسيده‌اند ، وجودى ندارند تا او را بشناسند ، وجود ، يك وجود بيش نيست و آن وجود حقّ است جَلّ و عَلا . اوست كه خودش را مىشناسد .\r\nاو اولًا خود را شناخته بود و اينك هم خود را مىشناسد ؛ و الأن كما كان .\r\nنهايت سير هر موجودى ، فناى در موجود برتر و بالاتر از خود است ؛ يعنى فناى هر ظهورى در مُظهِر خود و هر معلولى در علّت خود . و نهايت سير انسان كامل كه همهء قوا و استعدادهاى خود را به فعليّت رسانيده است ، فناى در ذات أحديّت است و فناى در ذات الله است و فناى در هُوَ است ، و فناى در ما لا اسْمَ لَهُ و لا رَسْمَ لَهُ مىباشد .\r\nاينست غايت سير هر موجودى و غايت سير متصوَّر در انسان كامل و غايت سير أنبياء و مرسلين و أئمّهء طيّبين صلوات الله و سلامه عليهم أجمعين ، و منظور و مراد صحيح از معرفت و نتيجهء سلوك و سير به سوى مقام مقدّس او جل‌ّشأنه ، و سير عملى عرفانى ، و بحثهاى علمى عرفاءِ بالله عَلَتْ أسمآؤُهُم ؛ نه چيز ديگر . فَتأمَّل يا أخى فى هذا المقامِ ، فإنّه من مَزآلِّ الأقدامِ ، وهَبَك اللهُ هذا بمحمَّدٍ و ءالهِ أجمعين . » « 1 »\r\n\r\n\r\n","description":"","footnote":"\r\n( 1 ) . روح‌مجرّد ، ص 190 تا ص 194 .\r\n","page_name":" 399 ","page_number":399},
  {"content":"\r\n\r\nآرى ، رسيدن ممكن به مقام معرفت ذات محال است و در آنجا براى ممكن جز نيستى و عدم چيز ديگرى نيست . ولى اين نيستى و عدم ، عدمى است كه هزار هستى را بايد فداى آن نمود . فنائى است كه چون سالك در آن قدم مىگذارد و سپس به بقاء مىرسد آنچنان نور و سعه و سبكى و اطلاق و سرورى مىيابد كه بى اختيار زمزمه مىكند :\r\n به بوى زلف تو گر جان به باد رفت چه شد * هزار جان گرامى فداى جانانه « 1 » \r\nاز اين روست كه مرحوم آية الحقّ و العرفان ، آقا سيّداحمد موسوى كربلائى پس از توضيح عدم إمكان وصول به كُنه ذات أقدس و فناى همه كثرات پيش از وصول به آن مقام منيع در پايان مكتوب اول خود در شرح بيت عطّار مىفرمايند :\r\n« فلا يُدرِكُه و لا يَراهُ إلّاهُوَ و لا يَعلَمُ ما هُوَ إلّاهُوَ . لطيفهء مطلب چنان است كه معروض شد ولى بار خدايا لَبَّيْك و سَعْدَيْك . اگر جان گيرنده تو باشى ، آن كس كه جان ندهد كيست ؟ ما هم با تو مىخواهيم ترا بشناسيم و با تو مىخواهيم ترا ببينيم . پس بينندهء تو غير تو نخواهد بود و شناسنده تو غير تو نخواهد بود ؛\r\nبِكَ عَرَفتُكَ وَ أَنتَ دَلَلتَنى عَلَيكَ وَ دَعَوتَنى إلَيكَ وَ لَولا أَنتَ لَم أَدْرِ ما أَنتَ .\r\n» « 2 »\r\nو در پايان مكتوب دوّم مىفرمايند : « بلكه ملازمهء بين مقام عزّ و فناى أشياء است كه جگر سالكين را كباب و قطع طمع ايشان از مكاشفه و شهود آن مقام منيع مىنمايد كه عبارت اخراى لَن تَرانى است ، ولى در قعر اين عبارت ، شمسى است مضيئه و بشارتى است كه هزار جان فداى آن كردن كم است . و آن بشارت به إمكان فناء حقيقى است كه به هيچ وجه اسمى و رسمى از براى سالك در هيچ عالمى از عوالم نبوده باشد ، فيكون الحقّ هو الرّآئى و هو المَرئىّ .\r\n\r\n\r\n","description":"","footnote":"\r\n( 1 ) . ديوان‌حافظ ، غزل 425 ، ص 194 .\r\n( 2 ) . توحيد علمى و عينى ، ص 55 .\r\n","page_name":" 400 ","page_number":400},
  {"content":"\r\n\r\nخود ساقى و خود پياله و خود خمر و خود هم بنوشد ؛ هنيئاً له ، رزقنا الله ذلك بمحمّدٍ و ءاله الطّاهرين . » « 1 »\r\nاشكالات علّامهء طباطبائى ( ره ) به عدم بقاء عين ثابت و پاسخ از آنها\r\nدر مجموعه مباحثاتى كه ميان مرحوم علّامهء والد و علّامهء طباطبائى قدّس‌سرّهما پيرامون بقاء عين ثابت در حال فناء واقع شده و علّامهء والد آن را به تفصيل در كتاب شريف مهرتابان نقل فرموده‌اند ، مرحوم علّامهء طباطبائى إصرار بر بقاء عين ثابت در حال فناء دارند « 2 » و در اين زمينه بيانات مفصّلى داشته و نكاتى را متذكّر مىگردند كه امّهات آن اين سه اشكال مىباشد :\r\nاشكال أوّل : وقتى مىگوئيم زيد فانى شد ، در كلمهء « شد » ضميرى وجود دارد كه به زيد بر ميگردد و اين ضمير نشانهء بقاء عين ثابت است و گرنه ربط محمول در اين جمله با موضوع قطع ميگردد و جمله معناى محصّلى نخواهد داشت .\r\nاشكال دوّم : اگر بگوئيم فناء عبارت‌است‌از زوال تعيّن عبد و نيستى مطلق ، آنگاه در حال بقاء و رجوع چگونه نزول نموده و با چه چيزى ارتباط بر قرار مىكند ؟ در اين صورت بقاء ، خلقت جديد و حدوث موجودى جديد است نه مقام و مرتبه‌اى براى همان موجود سابق و به عبارت ديگر عينيّت لاحق و سابق از بين مىرود .\r\nاشكال سوّم : انسان فطرةً كمال طلب است و بىشك انبياء و أولياء نيز انسان را به كمال دعوت مىكنند . اگر فناء نيستى و زوال باشد لازم مىآيد كه\r\n\r\n\r\n","description":"","footnote":"\r\n( 1 ) . همان مصدر ، ص 62 .\r\n( 2 ) . تأمّل در عبارات علّامهء والد در اين فصل از كتاب شريف مهرتابان نشان مىدهد كه لفظ عين ثابت در قسمتهائى از كلام ايشان به معناى مطلق تعيّن وانّيّت مىباشد و مركز نزاع در اين است كه آيا فناء ذاتى مستلزم رفع حقيقى تعيّن است و سالك بايد طالب نيستى و فناء حقيقى باشد يا با حفظ تعيّن نيز مىتوان مسألهء فناء ذاتى را تفسير نمود ؟\r\n","page_name":" 401 ","page_number":401},
  {"content":"\r\n\r\nأولياء انسان را به نيستى دعوت كنند كه اين غيرقابل‌قبول است و هيچ كس نيز اين دعوت را نخواهد پذيرفت و غريزهء انسان اجازه نمىدهد كه انسان خود را نيست نمايد .\r\nدر اين مقام مناسب است اشاره‌اى به پاسخ اين سه اشكال گردد .\r\nامّا اشكال أوّل ، مبناى اين اشكال آنست كه گويا مرحوم علّامهء طباطبائى قدّس‌سرّه به صورت ارتكازى فناء را مقامى و كمالى براى سالك فرض فرموده‌اند كه بين او و اين درجه و مقام نسبت و ربطى برقرار است و چون هر كمال نسبى ، محتاج طرف نسبت است پس بايد چنان كه در لفظ ضميرى وجود دارد ، در خارج نيز عين ثابتى باشد تا مقام فناء براى او ثابت گردد و اين درجه به او منتسب گردد و گرنه ثبوت اين درجه براى سالك مفروض دون غيره ترجّح بلا مرجّح است .\r\nلبّ جواب از اين اشكال آنست كه فناء - همانطور كه علّامهء والد نيز در كتاب شريف امام‌شناسى مرقوم فرموده‌اند - « 1 » مقامى از مقامات سالك نيست ،\r\n\r\n\r\n","description":"","footnote":"\r\n( 1 ) . در جلد پنجم از امام‌شناسى ، ص 64 مىفرمايند : « پس از فناء در اوصاف ، مرحلهء سوّم از فناء پيش مىآيد و آن فناء در ذات است ؛ يعنى ذات ولىّ خدا در ذات‌خداوند مندكّ و فانى مىشود و وجودش مضمحلّ ميگردد ، و از او اثرى نمىماند .\r\nدر اينجا هر اسم و رسمى محو و نابود مىشود و حضرت حقّ قائم مقام او ميگردد . اين مقام ، مقامى است بزرگتر و برتر از آنكه لفظى بتواند آن را حكايت كند و يا اشاره‌اى بدان راه يابد . و أصولًا اطلاق مقام بر آن مجاز است و اين از مواهب حضرت سبحان است به رسول أكرمش : محمّد بن عبد الله صلّى الله عليه و آله وسلّم و پس از آن حضرت براى اولاد طاهرين آن حضرت نيز مفتوح گرديده است و نيز براى أولياى خدا از امّت آن حضرت مفتوح است ، به مقتضى و مدلول روايات بسيارى كه دلالت دارند بر آنكه خداوند سبحانه و تعالى شيعيان آنها را در درجات اخروى به آن سروران ملحق مىنمايد . »\r\n","page_name":" 402 ","page_number":402},
  {"content":"\r\n\r\nبلكه انعدام و زوال اوست و تعبير به مقام فناء عبد از باب مسامحه و مجاز است و بديهى است كه در انعدام و زوال احتياجى به ما بازاء براى ضمير در عالم خارج نخواهيم داشت . چنان كه در جملهء « زيد معدوم شد » مرجع ضمير در خارج تحقّقى ندارد ؛ چون عدم چيزى نيست كه بخواهد به عين ثابتى منسوب گردد و انتساب اين درجه به سالك مفروض از باب ضيق تعبير و مجاز است .\r\nاما مصحّح اين مجاز كه سبب مىشود بگوئيم زيد به فناء ذاتى رسيد و نمىتوانيم اين نسبت را به عمرو بدهيم ، آن است كه زيد در قوس صعود مراحل كمال را طى كرده و قوس صعود را به پايان رسانده و به سوى حضرت حقّ بازگشته است و اگرچه نسبت حضرت حقّ با تمام تعيّنات مساوى است و در عالم فناء هيچ تعيّنى نيست ، ليكن چون اكنون اين تعيّن خاصّ به ذات بازگشته و تعيّن او از دست رفته است ، مىگوئيم زيد فانى شد . و در حقيقت صيرورتى صورت نگرفته ، بلكه كون تامّ زيد با عدم جاى خود را عوض نموده است . يعنى حضرت أحديّت كه همواره در مقام ذات ناظر خود است تا زمانى كه زيد بود خود را در مرتبهء تعيّن نيز تماشا مىنمود و در اثر سير زيد مرائى و مجالى گوناگون براى ذات محقّق مىشد ، ولى اكنون ، آن آينه شكست و آن مجلى فانى شد و حقّ خود را فقط در خود تماشا مىكند .\r\nو اطلاق مقام بر اين حالت از اين باب است كه اين حالت بين تعيّن قبلى زيد و تعيّن بعدى او در عالم بقاء متوسّط است و تعيّن بقائى بدون عبور از اين درجه حاصل نمىگردد ، و گرنه در مقام ذات حضرت حقّ هيچ اسمى و صفتى راه ندارد تا مقام و موطن قيام سالك محسوب شود ، مگر اينكه به لحاظ علم جمعى حضرت پروردگار كه سبب انتشاء كثرت مىباشد ، چنين اطلاقى گردد .\r\nبنابراين چنان كه در آغاز ، كثرت از ذات نشأت گرفته و پس از عدم محض لباس تحقّق پوشيده بود ، در مرتبهء فناء بار ديگر كثرت به ذات برگشته و گويا خداوند\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nكثرت را درون خود مىكشد و غير از ذات كسى و چيزى باقى نمىماند .\r\n آن بت عيّارِ ما بى ما و من * عشق بازد دائماً با خويشتن \r\n خودپرستى پيشه دارد روز و شب * هست خود را گه صنم گاهى شَمَن\r\nجملگىّ ذاتِ او باشد زبان * چون به وصفِ خود درآيد در سخن\r\nيوسف حسنش چو آيد در لباس * گردد او را هر دو عالَم پيرهن\r\nسر ز جَيب هر دو عالم بر زند * در خود آرايد لباس جان و تن\r\nچون لباس جان و تن در خود كشد * پُر ز خود بيند هزاران انجمن\r\nلشكر خود را چو بر صحرا كشد * پُر شود عالم ز آشوب و فتن\r\nشور و غوغائى بر آيد از جهان * چون سپاه حسنش آرد تاختن\r\nدر شب تيره برآرد آفتاب * روى او از زير زلفِ پُر شكن\r\nزلف و رويش شور و آشوب افكَنَد * در خُطا و چين و بُلغار و خُتَن\r\nمظهرِ خورشيدِ حسنِ او شود * كودك و پير و جوان و مرد و زن\r\nتا به هر گوشى حديث خويش را * بشنود ، گويا شود در هر دهن\r\nتا كند بر خود تجلّى هم ز خود * موسى خود بود و طور خويشتن\r\nعشق چون بيند جمال خويش را * در لباس و در نقاب ما و من\r\nغيرت آرد ، حسن را گويد ز خود * جامهء اغيار بَر كَن از بدن\r\nحسن خود را از لباس آرد برون * باز در ذات خودش سازد وطن\r\nكثرت كونين را در خود كشد * بحرِ وحدت چونك گردد موج زن\r\nكس نماند غيرِ ذات مغربى * نى زمين ماند در آن دم نى زَمَن « 1 » \r\nأمّا اشكال دوّم كه از بين رفتن ربط حالت بقاء و فناء بود ، قبل از ورود به اصل جواب بيان مقدمّه‌اى خالى از فائده نيست و آن اينكه : بر خلاف آنچه در\r\n\r\n\r\n","description":"","footnote":"\r\n( 1 ) . ديوان‌شمس‌مغربى ، ص 308 و 309 .\r\n","page_name":" 404 ","page_number":404},
  {"content":"\r\n\r\nنزد حكما مشهور است كه تشخّص و هويّت أشياء را به وجود آنها مىدانند ، در مسلك أهل عرفان و وحدت شخصى وجود ، ماسوىالله وجودى ندارند كه ملاك تشخّص باشد و از براى اشياء جز ماهيّتى و تعيّنى اعتبارى باقى نمىماند .\r\nو تعيّن مزبور در هر آن در حال تبدّل و تغيير و بلكه به تعبير دقيق انعدام و حصول تعيّنى جديد است و حضرت سبحان هر آنى تعيّن سابق را سلب نموده و تعيّنى جديد متناسب با آن افاضه ميفرمايد كه از ديد ما در عالم كثرت چنين توهّم مىشود كه تعيّن سابق باقى بوده و زوالى صورت نگرفته است . زيد مفروض از روز آغاز حركت در قوس صعود تا رسيدن به عالم فناء هر آن در حال انعدام و تحقّق است و ما غافل از اين امر وى را امرى ثابت و پايدار مىشماريم .\r\nو در حقيقت وى از نقطهء آغاز تا مقصد نزولًا و صعوداً فناءات نامتناهيه و بقاءات نامتناهيه داشته است . منتهى تا قبل از وصول به ذات واجب جل‌ّوعزّ در قوس صعود فانى در متعيّنى مىشد و باقى به وى مىگشت و در لقاء ذات أقدس فانى در مطلق شده و بساط تعيّن برچيده مىشود و در بقاء تعيّنى نو حاصل ميگردد .\r\n پس ترا هر لحظه مرگ و رجعتى است * مصطفى فرمود دنيا ساعتى است\r\nفكر ما تيريست از هو در هوا * در هوا كى پايدار آيد ندا\r\nهر نفس نو مىشود دنيا و ما * بىخبر از نوشدن اندر بقا \r\n عمر همچون جوى نو نو مىرسد * مستمرّى مىنمايد در جسد « 1 » \r\nبنابراين ملاك هوهويّت در حمل‌ها نه بقاء وجود سابق بحدّه ميتواند باشد و نه وحدت اتّصالى فيما بين وجود اوّل و دوّم و به تعبيرى امتداد وجودى متحرّك ؛ زيرا گذشت كه وجودى غير از خداوند متعال نيست ؛ بلكه ملاك\r\n\r\n\r\n","description":"","footnote":"\r\n( 1 ) . مثنوىمعنوى ، ص 31 .\r\n","page_name":" 405 ","page_number":405},
  {"content":"\r\n\r\nهوهويّت در ديد عامّه ، تناسب و تشابه تعيّنات و از ديد أهل الله وحدت عين ثابت در علم حضرت حق و ظهور و بطون أسماء إلهى است كه سبب مىشود ظهور جديد با ظهور سابق متّحد محسوب گردد و ملاك اتّحاد زيد در عالم بقاء با زيد سابق نيز همين است . « 1 » و لذا حالات أولياء در بقاء تابع حالات سابق بر فناء ايشان و به مقتضاى عين ثابتشان است ؛ چنان كه در روح‌مجرّد اشاره فرموده‌اند . « 2 »\r\nبنابراين اگر موجودى در قوس صعود بالا رفت تا جائى كه وجود عينى خود را از دست داد ، به واسطهء بقاء عين ثابتش ميتواند بار ديگر از نو موجود شود و هوهويّت اين تعيّن و مخلوق جديد با آن تعيّن سابق از بين نمىرود .\r\nو اين امر اختصاصى به فناء اختيارى عبد در مقام كمال ندارد ، بلكه در\r\n\r\n\r\n","description":"","footnote":"\r\n( 1 ) . محيى الدّين در فتوحات ، ج 2 ، ص 471 ميگويد :\r\n« الفصل الثّالث و الأربعون : فى الإعادة\r\nالإعادة تكرارُ الأمثالِ أو العينِ فى الوجود و ذلك جآئزٌ و ليس بواقعٍ أعنى تكرارَ العين للاتّساع الإلهىِّ و لكنّ الإنسانَ فى لَبسٍ من خَلقٍ جديدٍ ، فهى أمثالٌ يعسرُ الفصلُ فيها لقوّةِ الشّبهِ . فالإعادةُ إنّما هى فى الحكمِ مثلُ السّلطانِ يولّى واليًا ثمّ يعزله ثمّ يولّيه بعدَ عزله ، فالإعادةُ فى الولايةِ و الولايةُ نسبةٌ لا عينٌ وجودىُّ . ألا ترى الإعادةَ يومَ القيمةِ إنّما هى فى التّدبيرِ فإنَّ النّبىَّ صلّى الله عليه [ وءَاله 
  ] وسلّم قد ميّز بين نشأةِ الدُّنيا و نشأةِ الأَخرةِ و الرّوحِ المدبّر لنشأة الدّنيا عادَ إلى تدبيرِ النّشأةِ الأَخرةِ فهى إعادةُ حكمٍ و نسبةٍ لا إعادةُ عينٍ فُقدت ثمّ وُجدت . »\r\nو در ص 677 آورده است :\r\n« و لا يبقى صورةٌ أبدًا زمانَين فالخلقُ لا يزالُ و الأعيانُ قابلةٌ للخلعِ عنها و عليها . فالعالَمُ فى كلِّ نفسٍ مِن حيث الصّورة فى خلقٍ جديد لا تكرارَ فيه ، فلوشاهدتَهُ لرأيتَ أمرًا عظيمًا يهولُك منظرُه و يورثُك خوفًا على جوهرِ ذاتك و لولا ما يؤيِّدُ اللهُ أهلَ الكشفِ بالعلمِ لَتاهوا خوفًا . »\r\n( 2 ) . روح‌مجرّد ، ص 352 .\r\n","page_name":" 406 ","page_number":406},
  {"content":"\r\n\r\nمقام فناء اضطرارى همهء اشياء نيز جارى است كه پس از انعدام همهء موجودات ، خداوند چنان كه پيش از خلقت\r\nوَحدَهُ لا شَىءَ مَعَه\r\nبود ، دوباره واحد و تنها ميگردد و سپس بار ديگر خداوند متعال همه را إنشاء نموده و إعاده ميفرمايد و معلوم است كه پيش از خلقت تعيّنى نبوده ،\r\nفَكذلك بَعدَ فَنآءِ الأشْيآءِ .\r\nحضرت أميرالمؤمنين عليه السلام مىفرمايند :\r\nخَضَعَتِ الأشْيآءُ لَهُ وَ ذَلَّتْ مُسْتَكِينَةً لِعَظَمَتِهِ ، لَاتَستَطِيعُ الهَرَبَ مِن سُلطانِهِ إلَى غَيرِهِ فَتَمتَنِعَ مِن نَفعِهِ وَ ضَرِّهِ ، وَ لَاكُفوَ لَهُ فَيُكافِئَهُ ، وَ لَانَظيرَ لَهُ فَيُساوِيَهُ .\r\nهُوَ المُفنِى لَهَا بَعدَ وُجُودِهَا حَتَّى يَصيِرَ مَوجُودُهَا كَمَفقُودِهَا . وَ لَيسَ فَنآءُ الدُّنيا بَعْدَ ابْتِدَاعِهَا بِأَعْجَبَ مِن إنشآئِهَا وَاخْتِراعِهَا ، وَ كَيفَ لَوِاجْتَمَعَ جَمِيعُ حَيَوانِهَا مِن طَيْرِهَا وَ بَهَآئِمِهَا ، وَ مَا كَانَ مِن مُراحِهَا وَ سآئِمِهَا ، وَ أصْنافِ أَسناخِهَا وَ أَجناسِهَا ، وَ مُتَبَلِّدَةِ أُمَمِهَا وَ أَكياسِهَا ، عَلَى إحدَاثِ بَعُوضَةٍ مَا قَدَرَتْ عَلَى إحدَاثِهَا ، وَ لا عَرَفَتْ كَيفَ السَّبِيلُ إلَى إيجَادِهَا ، وَلَتَحَيَّرَتْ عُقُولُهَا فِى عِلْمِ ذَلِكَ وَ تَاهَتْ ، وَ عَجَزَتْ قُوَاهَا وَ تَنَاهَتْ ، وَ رَجَعَتْ خَاسِئَةً حَسِيرَةً عَارِفَةً بِأنَّهَا مَقْهُورَةٌ ، مُقِرَّةً بِالعَجْزِ عَن إنشَآئِهَا ، مُذْعِنَةً بِالضَّعْفِ عَن إفنَآئِهَا .\r\nوَ إنَّ اللَهَ سُبحَانَهُ يَعُودُ بَعْدَ فَنَآء الدُّنيَا وَحْدَهُ لَاشَىْءَ مَعَهُ ، كَما كانَ قَبلَ ابتِدَآئِهَا كَذَلِكَ يكونُ بَعدَ فَنآئِهَا ، بِلا وَقتٍ وَ لا مَكانٍ وَ لا حِينٍ وَ لا زَمانٍ . عُدِمَتْ عِندَ ذَلِكَ الأَجالُ وَالأَوقَاتُ ، وَ زَالَتِ السِّنُونَ وَالسَّاعاتُ ؛ فَلا شَىءَ إلّااللَهُ الوَاحِدُ القَهَّارُ الَّذى إليهِ مَصيرُ جَميعِ الأُمورِ ، بِلا قُدرَةٍ مِنها كانَ ابتِدَآءُ خَلقِهَا ، وَ بِغَيرِ امتِنَاعٍ مِنهَا كانَ فَنآؤُها ، وَ لَوْ قَدَرَتْ عَلَى الامْتِناعِ دامَ بَقآؤُهَا .\r\nلَم يَتَكآءَدْهُ صُنعُ شَىءٍ مِنها إذْ صَنَعَهُ ، وَ لَم يَؤُدْهُ مِنها خَلقُ مَا خَلَقَهُ وَ بَرَأَهُ .\r\nوَ لَم يُكَوِّنْها لِتَشدِيدِ سُلطَانٍ ، وَ لا خَوفٍ مِن زَوالٍ وَ نُقْصانٍ ، وَ لا لِلِاستِعانَةِ بِهَا عَلَى نِدٍّ مُكاثِرٍ ، وَ لا لِلِاحْتِرازِ بِها مِن ضِدٍّ مُثاوِرٍ ، وَ لا لِلِازدِيادِ بِها فى مُلكِه ، وَ لا\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nلِمُكاثَرَةِ شَريكٍ فى شِركِهِ ، وَ لا لِوَحشَةٍ كانَتْ مِنْهُ فَأَرادَ أن يَسْتَأْنِسَ إلَيها .\r\nثُمَّ هُوَ يُفنِيها بَعدَ تَكوينِها ، لا لِسَأَمٍ دَخَلَ عَليهِ فِى تَصريفِها وَ تَدبِيرِهَا ، وَ لا لِراحَةٍ واصِلَةٍ إلَيهِ ، وَ لا لِثِقَلِ شَىءٍ مِنهَا عَلَيهِ ، لَم يُمِلَّهُ طُولُ بَقَآئِها فَيَدعُوَهُ إلَى سُرعَةِ إفنَآئِها ؛ لَكِنَّهُ سُبْحَانَهُ دَبَّرَها بِلُطفِهِ ، وَأَمسَكَها بِأَمرِهِ ، وَأَتقَنَها بِقُدرَتِهِ ، ثُمَّ يُعيدُهَا بَعدَ الْفَنآءِ مِن غَيرِ حَاجَةٍ مِنهُ إلَيهَا ، وَ لا اسْتِعانَةٍ بِشَىءٍ مِنهَا عَلَيها ، وَ لا لِانْصِرافٍ مِن حالِ وَحشَةٍ إلَى حالِ اسْتِئْناسٍ ، وَ لا مِن حالِ جَهْلٍ وَ عَمًى إلى حالِ عِلْمٍ وَالتِماسٍ ، وَ لا مِن فَقرٍ وَ حاجَةٍ الَى غِنًى وَ كَثرَةٍ ، وَ لا مِن ذُلٍّ وَ ضَعَةٍ إلَى عِزٍّ وَ قُدرَةٍ .\r\n« تمام أشياء در برابر او خاضعند و از مسكنت و فروتنى ، سر ذلّت در پيش افكنده و در مقابل عظمت او خوار و بىمقدارند و قدرت و توان فرار از او به سوى غير او ندارند تا از نفع و ضرر عائدهء از او جلوگيرى به عمل آرند . و براى او همتائى نيست تا در قدرت و منزلت مانند و همتاى او باشد ، و نظيرى در ذات و صفات او نيست تا مساوى او باشد .\r\nاوست فانىكنندهء أشياء و موجودات پس از هستى آنها به‌طورىكه أشياء موجوده همانند أشياء معدومه گردند ( و صفحهء عالم هستى از مظاهر و ظواهر به عالم نيستى مبدّل شود ) و فانىشدن دنيا پس از آفرينش آن ، شگفت انگيزتر از انشاء آن و پديدآوردن نخستين آن نيست .\r\nو هر آينه جميع حيوانات دنيا از مرغان آن و چهار پايان آن ، چه آن چهارپايانى كه شبانگاه به طويله و بستنگاه خود آورده شده مىآرمند و چه آنها كه رها كرده شده در مراتع مىچرند ، و از أصناف اصول حيوان و از اجناس و انواع آنها ، و از آن گروه از حيواناتى كه بدون‌فهم و كم‌إدراكند و چه از آنها كه فهيم و صاحب درايتند ، چنانچه به دور هم گرد آيند و مجتمع گردند براى ايجادكردن و پديدآوردن يك پشه توانائى ندارند و نمىدانند راه ايجاد آن كدام است ؟ !\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nعقولشان يكسره به حيرت اندر افتد و در دانستن طريق آن متحيّر و سرگردان بمانند و عاجز گردند و در آن صحراى عظيم انديشه ، ادراكاتشان گم شود و تباه گردد وافكارشان باز ايستد و برگردد با حال خوارى و ذلّت و شرمندگى ، حسرت زده و بار سنگين ملال و فرسودگى را بر دوش خود حمل نموده ، در حالى كه همه فهميده‌اند كه مقهور قدرت قاهره و مغلوب قوّت و سيطرهء سلطان حضرت اويند . همگى به عجز و ناتوانى خود اقرار كرده‌اند كه از انشاء و پديد آوردن آن پشه عاجز و بر فانىكردن و ازبين‌بردن آن نيز ضعيف و ناتوانند ( زيرا فانىكردن آن نيز با اسبابى است كه به دست خداوند است و تا او اراده نكند نمىتوانند آن اسباب را تهيّه كنند ، و ممكن است خداوند به آن پشه چنان قدرتى بخشد كه با تمام اهل عالم برابرى كند و بر آنها غالب آيد ) .\r\nو خداوند سبحانه بعد از فناء و نيستى دنيا دو مرتبه به حال وحدتى كه با او مخلوقى نيست بر ميگردد . و همانطور كه پيش از پيدايش دنيا به چنين حال وحدتى بوده است همين طور پس از فناء دنيا بازگشت خواهد نمود ، در حالى كه آنجا ديگر وقتى نيست و مكانى نيست و زمانى نيست . در آن حال مدّتها و زمانها و اوقات معدوم است و سالها و ساعتها زوال پذيرفته است و چيزى نيست مگر خداوند واحد قهّار كه بازگشت همهء امور به سوى اوست .\r\nآغاز و پيدايش أشياء بدون إعمال قدرتى از آنها بود و زوال و نيستى آنها هم در آخر كار بدون إعمال توانايى از سرباز زدن و امتناع آنهاست . و اگر آنها قدرت بر امتناع از فناء و نيستى خود داشتند هر آينه بقاى خود را در دنيا پيوسته و دائم مىداشتند .\r\nخداوند در وقتى كه موجودات را آفريد ، آفرينش آنها بر او دشوار نيامد ، و خلقت آنچه خلق فرمود او را خسته و گران ننمود . موجودات را آفريد و ليكن اين آفرينش براى استحكام و تشديد عظمت و قدرت و سلطنتش نبود ، و نه از\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nبيم و ترس زوال و نقصان ، و نه براى استعانت و يارىجستن از آنها بر دفع همتاى زورمند منازع و پيروز در منازعهء با خود ، و نه براى احترازنمودن و دورىكردن از ضدّى كه برجهد و خصومت و عناد سر دهد ، و نه براى زيادى ملك و پهناورى حيطهء فرمانروائى و حكمرانى خود ، و نه براى غلبه‌پيداكردن بر همكار و انباز و شريك خود ، و نه براى دفع و رفع وحشت و اضطرابى كه در او موجود بوده و بواسطهء خلقت اين موجودات مىخواسته است با آنها انس گيرد و با استيناس با آنها رفع دهشت از خود بنمايد .\r\nسپس خداوند تمام موجودات را پس از تكوين و آفريدن آنها فانى مىكند و نيست مىگرداند ، نه به جهت ملالتى كه از آنها بر او داخل شده باشد در كيفيّت اداره و تحويل و گردش آنها و تدبير امور آنها ، و نه بواسطهء راحتى كه از فنائشان نصيبش گردد ، و نه بواسطه ثقل و سنگينىاى كه آنها بر او داشته‌اند ، و نه بواسطهء درازاى مدّت بقاء و طول حيات و موجوديّتشان كه وى را ملول و خسته كرده باشد تا آنكه اين جهات داعى شده باشد تا وى در نيست‌كردن و نابودنمودن آنها سرعت كند .\r\nو ليكن خداوند سبحانه آنها را با لطف خود تدبير فرمود و با فرمان خود نگاهداشت و با قدرت خود مضبوط و محكم و متقن ساخت ، تا بعد از نوشيدن شربت مرگ ، آنها را به خلعت حيات جاودانى مخلّع گرداند و به هستى بازگرداند و حيات نوين بخشد ، بدون آنكه نيازى بدانها داشته باشد و بدون آنكه براى إعادهء آنها از بعضى از آنها و يا چيزى از آنها يارى بجويد ، و بدون آنكه بواسطهء وحشتى كه از تنهائى به او رسيده باشد ، خواسته باشد با استيناس با آنها خود را منصرف گرداند ، و بدون آنكه بواسطهء جهل و كورىاى كه داشته باشد بخواهد به علم و درخواست دست يابد ، و بدون آنكه فقر و نيازمندى او را درگرفته و با إعادهء آنها بخواهد از حاجت به سوى غنى و كثرت بگرايد ، و بدون\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nآنكه از حال ذلّت و پستى كه بواسطهء وحدت و تنهائى نصيبش شده است بخواهد با آنها به سوى عزّت و قدرت روى آورد . « 1 » »\r\nپس از بيان اين مقدّمه عرض مىشود كه معناى زوال تعيّن در حال فناء اين نيست كه عين ثابت شخص در موطن خود منعدم شود ، بلكه غرض اين است كه نفس در اثر صعود از عالم اعيان ثابته و اسماء و صفات ترقّى نموده و قدم به عالمى مىنهد كه در آنجا نه از عين ثابت و نه از هر نوع تعيّن ديگرى اثرى نيست و آنجا مقام اطلاق محض است كه لا اسم له و لا رسم .\r\nحتّى نسبت به فناء انسان كامل در حال حيات چنين نيست كه بدن و مراتب سابق نفس مضمحلّ و نابود شود و از آنها اثرى باقى نماند ، بلكه تمام مراتب مادون در جاى خود محفوظ بوده و حتّى ممكن است به صورت كاملًا عادى به أفعال خود مشغول باشند . آنچه مهمّ است اينستكه سالك از اين مراتب خارج شده و آنها را رها مىنمايد .\r\nحقيقت نفس سالك كه از آن به « من » و « أنا » تعبير مىشود ، حقيقتىاست كه همهء عوالم را بالقوّه در درون خود جاى داده و در اثر سير و حركت در جوهر خود اين قوّه كم كم به فعليّت مىرسد . نطفهء انسان دقيقاً مانند دانهء گياه است و هر دو همهء مراتب بعدى را بالقوّه در خود جاى داده‌اند . منتهى نهايت سير دانه درخت است و از وجودى نباتى فراتر قدم نمىگذارد ، ولى نهايت سير نطفه عالم تجرّد و سپس فناست ؛ چون نطفه مبدأ نفس انسانى است كه از روح خدا بوده و من‌الله و إلىالله مىباشد .\r\nنطفه حركت مىكند و به درجهء عالم مثال صعود مىنمايد و نفس انسانى\r\n\r\n\r\n","description":"","footnote":"\r\n( 1 ) . امام‌شناسى ، ج 12 ، ص 358 و 359 ؛ و ص 365 تا 367 ، به نقل از نهج‌البلاغة طبع مصر با تعليقهء عبده ، ج 1 ، ص 354 .\r\n","page_name":" 411 ","page_number":411},
  {"content":"\r\n\r\nمتحقّق به عالم مثال مىشود ، به گونه‌اى كه در همه حال در خواب و بيدارى در عالم مثال متّصل يا منفصل سير مىكند و بيشتر أفراد انسان كه كال از دنيا مىروند در همين درجه متوقّف مىگردند و به مرتبهء عقلانيّت وارد نمىشوند ، ولى عدّه‌اى در اثر حسن مجاهده از اين منزل عبور مىكنند و قدم در عالم عقل مىنهند و نفس ايشان به عالم عقل متحقّق مىشود . تا ديروز كه مىگفت « من » اشاره به نفسى ميكرد كه متحقّق به مثال بود و امروز كه ميگويد « من » سخن از نفسى ميگويد كه در موطن عالم عقل وارد شده و تمكّن پيدا كرده و به تعبيرى از عالم مثال مرده و در عالم عقل حيات يافته است .\r\nوقتى نفس سالك به عالم عقل وارد مىشود مرتبهء طبع و مثال وى از بين نمىرود بلكه هر يك در ظرف خود باقى است و به كار خود مشغول مىباشد و عبور سالك از آن عوالم خللى در امور آنها ايجاد نمىكند ، فقط سالك مىبيند كه از اين دو عالم بيرون آمده و هر كدام را در جاى خود رها كرده و خودش به عالم بالاترى وارد شده است .\r\nسالك إلى الله پس از اين منزل نيز سير خود را ادامه مىدهد و در هر قدم از مرتبه و درجه‌اى خارج شده و با مرگِ از آن درجه به درجه‌اى بالاتر داخل ميگردد تا جائى كه براى فناء ذاتى قابليّت بيابد . در اينجا در اثر شدّت آتش عشق و جذبات إلهى براى آخرين بار به موت دچار مىشود و از اين منزل نيز با اين موت خارج ميگردد ، ولى اين بار چنين نيست كه در اثر موتِ از اين درجه به درجهء ديگرى محقّق شود ، بلكه ذات سالك منعدم شده و در آتش عشق سوخته و محترق ميگردد ؛ زيرا ما فوق اين درجه براى ممكن‌الوجود مرتبه‌اى نيست .\r\nهنگامى كه سالك گرد امكان را از نفس خويش برفشاند ، چيزى جز حضرت حقّ باقى نمىماند و موت از اين مرحله مساوى است با زوال هر تعيّن و تقيّدى .\r\nدر اين مرحله نيز پس از فناء تامِّ سالك ، مراتب مثال و عقل هر يك در\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nجاى خود باقى مىمانند و سالك از درون اين عوالم خارج ميگردد و آنان را مانند پوسته‌اى كه عارضى بوده رها مىكند و به سوى لبّ و مغز حركت مىنمايد و به تعبيرى وى از خود خارج ميگردد و چون در بقاء بار ديگر باز گردد مىبيند عجبا همهء مراحل در جاى خود باقى بوده ولى او در ميان نبوده است و مدّتى گذشته كه او او نبوده است .\r\nوقتى گفته مىشود كه در مقام فناء ذاتى هر گونه تعيّنى زائل ميگردد ، مراد اين نيست كه مراحل مادون همه از بين مىرود ، بلكه غرض اينستكه سالك اين مراحل را كه پوستهء وجود وى بوده رها مىكند و از آن بيرون مىآيد و خود با اين خروج فانى و معدوم مىشود . غرض اينستكه فناء باقىماندن در همان تعيّن سابق با تبدّل اوصاف نيست ، فناء باقىماندن در تعيّن با زوال هوش و إدراك و غلبهء سكر و مستى نيست ، بلكه فناء تحوّل و حركتى جديد و مرگى تازه است كه اين مرگ منجرّ به خروج از تعيّن است و تا اين مرگ تحقّق نيابد سير سالك كامل نمىگردد .\r\nهمهء مراتب تعيّنات پوسته‌هاى عارضى آن حقيقت نفس است كه تا سالك در قيد اين تعيّنات است ، او اوست و اسم و رسمى دارد و هنگامى كه در تحت تجلّيات ذاتيّه و آتش عشق و جذبه « 1 » آن حقيقت مطلقه طلوع مىكند ديگر\r\n\r\n\r\n","description":"","footnote":"\r\n( 1 ) . مراد از تجلّى ذاتى اين نيست كه حقيقةً كنه ذات حضرت حق جل‌ّوعلا بر سالك تجلّى مىنمايد و سالك موفّق به شهود ذات گرديده و سپس در اثر فشار وسنگينى اين شهود مىسوزد ، اين سخن كاملًا باطل است ؛ زيرا ممكن‌الوجود هيچگاه موفّق به شهود ذات نخواهد شد و تجلّى همواره به قدر ظرف متجلّىله مىباشد ، و ظرف محدود و متعيّن ممكن نمىتواند محلّ تجلّى ذات قرار گيرد . بلكه مراد تجلّيات و جذبات و واردات سنگينى است كه منجرّ به فناء ذات سالك ميگردد و نهايةً سالك را در كورهء عشق و جلوات جلاليّهء حضرت حقّ مىسوزاند . -\r\n","page_name":" 413 ","page_number":413},
  {"content":"\r\n\r\nاثرى از وى باقى نخواهد بود .\r\n از جمادى مردم و نامى شدم * و زنما مردم به حيوان سرزدم\r\nمردم از حيوانى و آدم شدم * پس چه ترسم كه ز مردن كم شدم\r\nحملهء ديگر بميرم از بشر * تا برآرم از ملائك بال و پر\r\nوز ملك هم بايدم جستن زجو * كلُّ شىءٍ هالك إلّاوجهَهُ\r\nبار ديگر از ملك قربان شوم * آنچه اندر وهم نايد آن شوم\r\nپس عدم گردم عدم چون ارغنون * گويدم كانّا إليه راجعون « 1 » \r\nو به‌عبارت‌ديگر حقيقت سالك و بلكه هر موجودى همان وجود مطلق و بىتعيّن است كه انسان در اثر غفلت و اشتغال به عالم كثرت از آن بىخبر و غافل ميگردد ، « 2 » و نفس سالك عبارت‌است‌از آنچه با من به آن اشاره مىكند و مبدأ\r\n\r\n\r\n","description":"","footnote":"\r\n- تنها عامل سوختن سالك عشق است و بس كه حقّاً سوزاننده و فانىكننده است . حضرت آقاى حدّاد به يكى از رفقا ميفرمود : « فلانى من كوه آتشم . به من نزديك مشو ، مىسوزى . »\r\nو واقعاً چنين بوده و حتّى آثار اين امر در بدن ايشان نيز منعكس مىشد . حقير خدمتشان عرض كردم كه مىگويند : باباطاهر همدانى از شدّت عشق پروردگار آن قدر بدنش حرارت گرفته و داغ مىشده كه وقتى در برف مىنشسته ، برفهاى اطراف وى آب مىشده‌است . فرمودند : « من به اين نحو نبودم ، ولى زمانى آن‌قدر حرارت داشتم كه در زمستان در شدّت سرما پيتى را آب كرده و در آن يخ مىانداختم و پاهايم را در آن مىگذاشتم تا حرارت بدنم را كم كرده و آرام گردم . » رزقنا الله ذلك بمحمّدٍ و آله الطّاهرين .\r\n( 1 ) . مثنوىمعنوى ، ص 300 .\r\n( 2 ) . از اين روست كه مرحوم آية الحقّ و العرفان آقاسيّدأحمد كربلائى در آغاز يكى از نامه‌هاى خود پس از أشعارى ميفرمايد : « فداى حقيقتت شوم كه از او خبرندارى . دستورالعمل آنست كه از خود و خودرأيى دست بردارى . جان من به لب آمد از گفتن اينكه راه نجات و خلاص در استغراق ذكر إلهى و تفكّر در معرفت نفس و خودشناسى است . ذكر و ل فكر ، خود رهنماى تو خواهد شد .\r\nيا مَنِ اسمُهُ دوآءٌ وَ ذِكرُهُ شِفآءٌ .\r\n دَوآؤُك فيكَ وَ لا تَبصُرُ * و دآؤُك مِنكَ وَ لا تَشعُرُ \r\nتو خود حجاب خودى حافظ از ميان برخيز . »\r\n( تذكرةالمتّقين ، ص 198 و 199 )\r\n","page_name":" 414 ","page_number":414},
  {"content":"\r\n\r\nظهور و بروز آثار گوناگون وى مىباشد .\r\nدر آغاز كار آثارى كه از وى تراوش مىكند از مبدأ عالم مثال است و لذا مىگوئيم نفس وى متحقّق به عالم مثال مىباشد و مىگوئيم اين شخص مظهرى از مظاهر حضرت حق است كه به قدر ظرف خود ( عالم مثال ) حضرت حق را نشان مىدهد . در اثر مجاهده و سير ، نفس ترقّى مىكند و آنچه در وجود وى حكمفرما ميگردد وجود عقلى مىشود و آن ظهور مثالى مظهريّت خود را از دست داده و فانى مىشود .\r\nصعود مرتبهء مثال و فناء آن در مرتبهء عقل به زوال مرتبهء مثال در موطن خود نيست . بلكه آن حقيقت برتر و عالىتر كه در پس عالم مثال است طلوع مىنمايد و آنچه از اين سالك از اين پس بروز مىيابد از آن افق و آن مرتبهء عالىتر تراوش مىكند و عالم مثال همچون پوسته‌اى در جاى خود مىماند .\r\nپس از آن سالك بار ديگر صعود نموده و مظهر اسماء و صفات كلّى حضرت حق شده و به فناء در اسماء و صفات نائل ميگردد و بار ديگر فانى شده و ديگر اثر از مخلوق و مظهر باقى نمىماند ، بلكه مُظهِر كه خودِ حضرت حق است ، در او حاكم ميگردد و نداى :\r\nكُنتُ سَمعَهُ الَّذى يَسمَعُ بِهِ وَ بَصَرَهُ الَّذى يَبصُرُ بِهِ وَ يَدَهُ الَّتى يَبْطِشُ بِها\r\nاز حضرت حقّ به گوش مىرسد . در اينجاست كه مىتوان گفت آن ظهور و مَظهر منعدم شد و فقط مُظهر حقيقى باقى ماند ، و مىتوان گفت آن ظهور از تعيّن خارج شد و هستى مطلق باقى ماند . سپس در عالم بقاء خداوند دوباره آن تعيّن را مظهر خود قرار مىدهد و آن مخلوق به\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nعرصهء تحقّق باز ميگردد .\r\nپس فناء ظاهر در مُظهِر خود ، به ورود آن ظاهر در عرصه مُظهر و زوال آن ظاهر در موطن خود نيست ، چرا كه هيچ ظاهرى به مقام مُظهر خود و هيچ معلولى به علّت خود راه ندارد . ظاهر و معلول ، مشوب به نقصان و فقدان مىباشند و عرصهء مُظهر و علّت ، عرصهء كمال و وجدان است . فناء معلول در علّت ازدست‌دادن تعيّن و مبدئيّت اثر و حاكم‌شدن علّت و منشأآثارشدن آن مىباشد .\r\nنه فناء سالك در ذات حضرت حق و نه حتّى فناء در اسماء و صفات وى به معناى ورود وى به آن حريم با حفظ تعيّن قبلى نمىباشد ، چرا كه در آن مواطن كثرت راه ندارد ؛ بلكه همانطور كه گذشت به معناى اينستكه سالك اثر خود را از دست مىدهد و اسماء و صفات و سپس ذات حق تعالى در وى حاكم مىشود . و در فناء در اسماء و صفات آنكه سخن از « من » و « أنا » ميگويد ، اسماء و صفات حضرت پروردگار است و به اعتبار اين فناست كه انسان كامل ميتواند بگويد : نَحنُ الْأَسْمآءُ الْحُسْنَى . و در فناء در ذات نيز خود حضرت حقّ سخن ميگويد .\r\nدر عالم فناء كثرتى و تعدّدى نيست و همهء واصلين به اين مقام در آنجا - از حيث آن عالم و نه از حيث تعيّنات خود در مراتب مادون - يكى مىباشند . و با توجّه به اين حقيقت روشن مىشود آنچه برخى گفته‌اند كه فناء در اسماء و صفات فضلًا از فناء در ذات محال است و آن عالم به سبب شدّت وجود و غلبهء وحدت ، ورود كسى را نمىپذيرد ، ناشى از توجّه‌ننمودن به معناى حقيقى فناء است كه تصوّر شده است سالك مىخواهد با تعيّن خاص خود وارد در عوالم بالا شود وسپس نفوذ در ذات نمايد . سبحانه‌وتعالى .\r\nبنابراين اگر از جانب وحدت نظر كنيم بايد بگوئيم : فناء عبارت‌است‌از\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nظهور حقيقت مطلقه و ازكارافتادن و ابطال مظاهر متعيّنه . و اگر از جانب كثرت و سير مخلوق به سوى خالق متعال نظر كنيم بايد بگوئيم : فناء يعنى انعدام عبد و زوال اين مظهر و خروج از تعيّن و بقاء خداوند متعال و جانشين‌شدن وى به جاى عبد . پس فناء از حيثى دعوت به نيستى است و از حيثى دعوت به هستى مطلق ، ولى آنچه در اين ميان حظّ سالك است همان نيستى و انعدام است و هستى مطلق از آن خداوند متعال است .\r\nو چون علّامهء والد أفاض‌اللهُ علينا من بركات عُلومه در اين مباحثات در مقام دعوت مرحوم حضرت علّامهء طباطبائى به ورود به فناء تام بوده‌اند ، اصرار بر عدم بقاء تعيّن مىنمايند ، يعنى در مقام شرح اين حقيقتند كه سالك بايد آتش به خرمن هستى خود زده و خود را بسوزاند تا به آن مقام نائل آيد . و با اين بيانات تلاش مىكنند عشق به ورود در تحت تجلّيات ذاتيّهء حضرت حق را در قلب مرحوم علّامهء طباطبائى ايجاد كنند و نهايةً به مقصود خود رسيده و مرحوم علّامه فرمايش ايشان را تصديق نمودند و همانطور كه علّامهء والد مىفرمودند در اواخر عمر به فناى ذاتى نائل آمدند .\r\nعلّامهء طباطبائى قدّس الله نفسه الزّكيّة مسألهء وحدت شخصى وجود و فناء تكوينى موجودات را كاملًا اذعان داشتند و در آثار قيّم خود مانند رسائل‌توحيديّه بر آن استدلال فرموده‌اند و به مقام فناء ذاتى نيز معترف بودند و از خلال مباحثاتشان كاملًا پيداست كه غايت سير انسان را وصول به اين درجه مىدانند ، ولى به تعبير خودشان لِمّ قضيه برايشان روشن نبوده « 1 » و لذا در مسير\r\n\r\n\r\n","description":"","footnote":"\r\n( 1 ) . مرحوم علّامهء طباطبائى در خلال مباحثات مىفرمايند : « كلام ، كلام صحيحى است ولى بايد لِمّش را بدست آورد كه چه بايد گفت ؟ فناء در ذات صحيح است‌ولى بايد راهش را جست ؛ و بايد اثبات نمود . -\r\n","page_name":" 417 ","page_number":417},
  {"content":"\r\n\r\nطلب فناء و اندكاك ، طريق وصول به آن را نمىدانستند . رحمة الله و رضوانه عليهم أجمعين .\r\nعلّامهء والد قدّس الله نفسه الزّكيّة در آخرين قسمت از مباحثات خود با علّامهء طباطبائى رحمة الله عليه مىفرمايند : « وقتى ما صحبت از وجود مطلق مىكنيم و نظرى به تعيّن نداريم ، ديگر ضمير براى چه مىخواهيم ؟ اين ضمير وقتى در عالم ذات راه ندارد و از لوازم اسمآء و صفات است ، پس بجاى خودش هست ، زيد به جاى خودش هست . معنى فنا ، نگرش ذات پروردگار است ذات مقدّس خود را ، بگذاريد اين ضمير و آن زيد بجاى خودشان مقهور و منكوب بوده باشند ، و هزار سال افتاده باشند !\r\nما با زيد چه كار داريم ، تا با ضميرش داشته باشيم ؟\r\nاين اصرارى كه حضرتعالى براى حفظ عين ثابت زيد و ضمير داريد ، بر اساس أصالةُ الماهيَّة خوب است ؛ بر اصل أصالةُ الوُجود چيزى نيست جز حقّ تبارك و تعالى ، و غير از حقّ نمىتواند حقّ را إدراك كند . . .\r\nاين زيد كه دارد حركت مىكند زيديّت زيد نيست ، وجود زيد است كه\r\n\r\n\r\n","description":"","footnote":"\r\n- اينكه مىگوئيد : در عالم وحدت قيد داخل نمىشود ، عالم نداريم وحدت نداريم هرچه بگوئيد نداريم ؛ چون هرچه فرض بشود ، إدراك ما نسبت به آن نمىرسد ، چون فناست و هوّيتى نيست ؛ ديگر از چه سخن گوئيم ؟\r\nداستان پروانه و سوختن و فداشدن و نورشدن ، و داستان در ميان آتش رفتن مادر به جهت حفظ طفل ، و داستان عشق عشّاق تا مرحلهء فناء و فدا ، همه درست است ؛ ولى بايد راهش را بيابيم و لمّش را بفهميم و گرنه گير مىكنيم .\r\nتمام اين بيانات حقّ است ، ولى ما از اين بيانات خبرى نداريم ؛ نه از ظاهرش و نه از خصوصيّاتش . ولى اصل حرف ، حرف حقّ است . ولى راه اثباتش اين نيست ؛ از اين مسأله نمىتوان گذشت ، و ما مدّعى غلطبودن آن نيستيم . » ( مهرتابان ، ص 257 و 258 )\r\n","page_name":" 418 ","page_number":418},
  {"content":"\r\n\r\nمتحرّك است .\r\nمىرود مىرود تا مىرسد به وجود مطلق ؛ يعنى چه ؟ يعنى اين احرازش را از دست مىدهد احراز عالىترى به خود مىگيرد ، و آن احراز را نيز از دست مىدهد و احراز عالىتر از آن پيدا مىكند .\r\nتا اينكه آنجا حقّ خود را احراز مىكند . تعيّن‌ها هر كدام بجاى خودشان محفوظ ، و موطن هر كدام در محلّ اسماء و صفات ، و مدارج و معارج كمال زيد ثابت ، و از دستبرد نيستى مصون هستند .\r\nدر آنوقت اگر از او بپرسند : تو كيستى و از كجا آمده‌اى ؟ در پاسخ ميگويد : من چيزى نيستم ، من زيد نيستم . « از كجا آمده‌اى ؟ » مال عالم كثرت بود ؛ اينجا عالم توحيد است ، در اينجا زمان و مكان نيست ، اينجا زيد و عمرو نيست .\r\nبايزيد ميگويد : « من سى سال است با غير از حقّ تكلّم نكردم ؛ هر كس از من سؤال ميكرد حقّ بود و هر كس جوابش را مىداد حقّ بود . » يعنى چه ؟ يعنى سىسال است در عالم فنا هستم ، يعنى « من » نيستم ؛ مَن در عالم كثرات است ، در اينجا مَن ، حقّ است تبارك و تعالى . » « 1 »\r\nو در كتاب شريف روح‌مجرّد در شرح حالات فنائى حضرت آقاى حدّاد روحى له الفداء آورده‌اند :\r\n« ميفرمود : من همچون پر كاهى هستم كه در فضاى لا يتناهى بدون اراده و اختيار مىچرخد . و بعضى اوقات از خودم بيرون مىآيم ، همچون مارى كه پوست مىاندازد ؛ چيزى از من غير از پوست نيست .\r\nمىدانيد با اين جملهء كوتاه چه مىخواهد بگويد ؟ ! مارها معمولًا در هر\r\n\r\n\r\n","description":"","footnote":"\r\n( 1 ) . مهرتابان ، ص 293 تا ص 295 .\r\n","page_name":" 419 ","page_number":419},
  {"content":"\r\n\r\nسال پوست عوض مىكنند ، يعنى از پوست سابق خود بيرون مىآيند . در اين‌صورت اگر شما بدان پوست نظر نمائيد مىبينيد كاملًا يك مار است ، سر دارد ، بدن دارد ، دم دارد ، رنگ و نقش و راههاى گوناگون جسم او به همانگونه است ، و شايد در بَدوِ امر انسان گمان نكند كه اين پوسته است و آن را مار حقيقى تصوّر كند . چون جلو برود و بر آن دست گذارد ، معلوم مىشود كه اين فقط پوسته است و مار از آن بيرون رفته است .\r\nحضرت آقاى حدّاد ميفرمايد : مَثَل من اينطور است . من از خودم بيرون مىآيم و جاى ديگر مىروم . خودم كه از آن بيرون آمده‌ام عبارت است از حدّاد با تمام شؤون خود ، از بدن و افعال و أعمال و ذهن و عقل و تمام آثار و لوازم آن ، با آنكه تمام اينها بجاى خود هستند و به كارهاى خود از كارهاى طبيعى همچون عبادات و معاملات و برخوردها و خواب و خوراك و علوم ذهنيّهء تفكيريّه و علوم عقليّهء كلّيّه و علوم قلبيّهء مشاهديّه مشغولند ؛ اينها بدون آنكه ذرّه‌اى تغيير كنند بجاى خود هستند ، ولى من ديگر آنها نيستم ، من بيرون آمده‌ام .\r\nيعنى تمام اين بدن و آثارش ، و تمام علوم ذهنى و عقلى و قلبى و آثارشان ، و تمام قدرت‌هاى آنها ، و جميع انحاء حياتشان ، همچون پوست مار مىشود كه تمام اينها در برابر حقيقت من جز پوسته‌اى چيزى نيست و حقيقت من كه به آن من گفته مىشود جاى دگر است .\r\nآنجا كجاست ؟ ! مسلّماً بايد جائى باشد كه از جزئيّت و كلّيّت كه موطن بدن و مثال و عقل است ، برتر و عالىتر و راقىتر باشد . آنجا كلّيّتى است ما فوق همهء كلّيّت‌ها ، و تجرّدى است بالاى تجرّدها ، و بساطتى است برتر از بساطت‌ها ، و جائى است لايتناهى مُدَّةً و شِدَّةً و عِدَّةً بما لا يتناهى . آنجا عالم فناى مطلق و اندكاك در ذات حقّ متعال جلّتْ عظمتُه مىباشد .\r\nآنجا مقام عبوديّت مطلقه است كه در تشهّد بر رسالت مقدّم داشته شده ،\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nوَ أَشْهَدُ أَنَّ مُحَمَّدًا عَبْدُهُ وَ رَسُولُهُ وارد شده است . آنجا محيط بر جميع نشآت و عوالم ملك و ملكوت است . نه آنكه بنده در آنجا مثل خدا مىشود ؛ اين تعبير غلط است . با وجود ذات قهّار حضرت أحد در آنجا مِثل و شِبه و نظير معنى ندارد ؛ در آنجا غير از خدا چيزى نيست ؛ اين تعبير صحيح است . در آنجا خدا « هست » و بس ، و بنده « نيست » است و بس . آنجا ظهور و مظهر لا هُوَ إلّاهُو است . » « 1 »\r\nبنا بر آنچه گذشت روشن مىشود كه رجوع سالك پس از فناء تام در بقاء بعدالفناء مستلزم محذورى نيست ، زيرا مراتب عارضى و پوسته‌هاى نفس وى هر كدام در موطن خود باقى بوده و حاوى همان خصوصيّات و علوم سابق مىباشد كه سالك با آن همراه بوده است . و چون خداوند بار ديگر بر سالك مُهر تعيّن بزند مىتوان گفت به همان مراتب سابق عود مىنمايد و اگرچه اين بار نفس سالك محيط به همهء عوالم بوده و طهارت و نور محض مىباشد ، ولى چنان كه گذشت خصوصيّات وى كه تابع عين ثابت و شاكله‌اش مىباشد باقى بوده و به همين جهت حالات أولياء در بقاء پس از فناء نيز متفاوت است .\r\nبارى ، از آنچه گذشت پاسخ اشكال مزبور به وضوح روشن ميگردد ؛ ليكن علّامهء والد در خلال مباحثات خود با علّامهء طباطبائى در پاسخ اين اشكال در موضعى مىفرمايند : « و امّا در مورد بقاء ملتزم مىشويم كه جميع موجودات فانيه در فنا مىمانند و بعد از فنا بقائى ندارند . و به واسطهء رجوع به خدا قوس صعود پايان مىپذيرد و دائره كامل ميگردد ؛ مِنَ اللهِ و إلَى اللَهِ . و امّا خصوص افرادى از انسان كه حقيقةً بقاء دارند ، براى آنها فناء به تمام معنى الكلمه حاصل نشده است ، و در صورت حصول فناى كامل ، ديگر از آنها عين و اثرى بجاى\r\n\r\n\r\n","description":"","footnote":"\r\n( 1 ) . روح‌مجرّد ، ص 136 تا ص 138 .\r\n","page_name":" 421 ","page_number":421},
  {"content":"\r\n\r\nنخواهد ماند . و شواهد بر اين مطلب بسيار است . » « 1 »\r\nآنچه به خاطر حقير مىرسد اين است كه اين فرمايش ايشان يا على سبيل المباحثه بوده و رأى نهايى ايشان نيست و يا ناظر به فناى تامّ ذاتى پس از مرگ مىباشد كه در تعليقهء مهرتابان بيان فرموده‌اند و توضيح آن پس از اين خواهد آمد ؛ زيرا همانطور كه از سائر فرمايشات ايشان در الله‌شناسى و امام‌شناسى و روح‌مجرّد و در همين كتاب مهرتابان « 2 » به دست مىآيد ، معتقدند رسول گرامى اسلام صلّى الله عليه و آله وسلّم و أئمّه عليهم السّلام و شيعيان خاصّ ايشان به مقام فناء تامّ ذاتى رسيده و از هر اسم و رسم و تعيّنى خارج شده و سپس به مقام بقاء متحقّق گرديده‌اند و همين مطلب را با بيانات مختلف در كتاب شريف روح‌مجرّد در وصف حضرت آقاى حدّاد فرموده‌اند . و به حسب مجموع عباراتشان ، جايى براى تأمّل در إمكان فناء ذاتى سالك و سپس وصول به عالم بقاء وجود ندارد كه حقّ مطلب نيز همين مىباشد .\r\nاما جواب از اشكال سوّم اينست كه :\r\nاگر گفته شود كه چون نيستى كمال نيست پس حكمت إلهى به آن تعلّق نمىگيرد و نمىتوان گفت كه غايت سير انسان فناء است ، گوئيم اين سخن صحيح نيست ؛ زيرا چنان كه گذشت غايت سير هر موجود فناى در موجود برتر است و تمام موجودات ، آن به آن در حال فناء مىباشند .\r\nو اگر گفته شود كه نيستى نمىتواند غايت فعل إرادى حكيمانهء انسان باشد ، چون انسان ذاتاً طالب كمال خود مىباشد و نمىتوان كسى را دعوت به نيستى نمود ، عرض مىشود :\r\n\r\n\r\n","description":"","footnote":"\r\n( 1 ) . مهرتابان ، ص 265 و 266 .\r\n( 2 ) . همان مصدر ، ص 261 و 262 .\r\n","page_name":" 422 ","page_number":422},
  {"content":"\r\n\r\nأوّلًا : اگر بقاء تعيّن اين معنى را حل مىكند ، پس حدوث آن در حال بقاء نيز بايد كافى باشد و ضرورتى ندارد تا ملتزم به بقاء آن حتّى در حال فناء تام باشيم ؛ زيرا همين كه سالك اميدوار باشد كه پس از فناء دوباره به بقاء رسيده و حياتى جاودانه با نور و سعه‌اى بيشتر و لذّتى غيرقابل‌وصف يابد ، سبب مىشود كه به سوى فناء و نيستى موقّت حركت نموده و خود را فدا كند .\r\nو ثانياً : حقّ اين است كه بقاء تعيّن در فناء يا حدوث آن در بقاء دردى دوا نمىكند ؛ چون آنچه غريزه انسان مىطلبد وجدان كمال استقلالى منسوب به خود است و ما چه تعيّن را باقى بدانيم و چه فانى ، علىأىّحالٍ مسلّماً وجود موهومى و پندارى فانى شده و سالك پس از فناء مىفهمد كه از اوّل ، او نبوده كه به سير مشغول گرديده ، بلكه همه حق بوده است و بس . و هيچ استقلالى و هيچ كمالى در هيچ موطنى نداشته و نخواهد داشت و هر كمالى مختصّ ذات أقدس أحديّت است .\r\n از وى همه مستى و غرور است و تكبّر * وز ما همه بيچارگى و عجز و نياز است « 1 » \r\nبنابراين آنچه را او با غريزه طلب مىكند ، بايد بداند كه هرگز به او نخواهد رسيد و آنچه به او عطا مىكنند هرگز نمىتوانسته طلب نمايد و انسان هيچ گاه نمىتواند با دست خود وجود موهومى خود را رها نمايد .\r\nآرى ، سالك چون إجمالًا ميداند كه وصول به فناء و بقاء كمال است ، لساناً آن را از حضرت حقّ طلب مىنمايد و به تحصيل مقدّمات آن از عبادات و طاعات مىپردازد ، ولى با همين طلب لسانى عملًا بر خلاف مسير فناء و نيستى قدم برداشته و سعى در تقويت وجود موهومى مىنمايد ، كَما أشَرنا إلَيه آنِفًا .\r\n\r\n\r\n","description":"","footnote":"\r\n( 1 ) . ديوان‌حافظ ، غزل 91 ، ص 43 .\r\n","page_name":" 423 ","page_number":423},
  {"content":"\r\n\r\nثالثاً : حلّ مسأله آن است كه اينطور نيست كه حركت انسان به سوى مقاصد خود همواره بر أساس كمال‌طلبى باشد ، بلكه همانطور كه علّامهء والد نيز توضيح فرموده‌اند « ما در خودمان بالجبلّة والغريزه مىيابيم كه خود را فانى مىكنيم و در بسيارى از امور حاضر به فنا هستيم . ما وقتى خود را در آتش مىافكنيم يا در دريا غرق مىكنيم فقط براى نجات بچّهء خودمان ، براى عزيز خودمان ، آيا براى اثبات خودمان اين كار را مىكنيم يا براى نيستى خودمان ؟ » « 1 »\r\n« مادرى كه خود را فداى بچّه‌اش مىكند ، آيا در آن وقت شعور و عقل دارد ؟ و خود را در لجّه‌هاى انبوه آتش مىافكند كه تعيّن خود را حفظ كند ؟ عين ثابت خود را نگهدارد ؟\r\nيا در آن هنگام اگر ما ذهنش را بخوانيم ، جز نيستى ، جز نيستى محض هيچ نمىبينيم ؟ ميگويد : مرا بسوزانيد ! محترق كنيد ! بندبندهاى مرا متلاشى سازيد ! مرا در چاه بيندازيد و يك سنگ آسيا بر روى من بياندازيد كه استخوانهايم ريزه‌ريزه شود ، كوه أبوقُبَيس را بر سر من فرود آريد ! ولى بچهء من زنده بماند . اين نيستى و فنائى كه الآن در اين مادر مشاهده مىشود ، همين معنى براى سالك است در عالم فنا . » « 2 »\r\nدر مواردى كه سلطان عشق بر قلب انسان طلوع مىكند ، انسان ديگر طالب كمال نيست ، بلكه ناخواسته به سوى معشوق و فناى در وى پر مىكشد . و لذا هنگامى كه إرادهء إلهى بر اساس هدايت تكوينى وى به فناء سالكى تعلّق بگيرد ، آتشى از مهر و عشق خود بر قلب وى مىافكند كه او را كه تا به حال طالب هستى بود ، به سوى نيستى و فناء سوق دهد . و اين عشق سبب مىشود\r\n\r\n\r\n","description":"","footnote":"\r\n( 1 ) . مهرتابان ، ص 259 .\r\n( 2 ) . همان مصدر ، ص 260 و 261 .\r\n","page_name":" 424 ","page_number":424},
  {"content":"\r\n\r\nكه سالك در تب‌وتاب فراق بسوزد و از درگاه حضرت أحديّت فناء و نيستى و جان‌سپردن و فداشدن را تمنّا كند و چون خداوند إراده و تقاضاى صادق وى را ببيند خود او را إفناء كرده و به ديار نيستى فرستاده و به وصال خود مىرساند .\r\nپس از نظر تحقّق طلب و شوق و فعل اختيارى ، مىگوئيم اين امور متوقّف بر تصديق به اينكه عمل كمال نفس است نمىباشد و با تجلّى عشق بدون تصديق به اين معنى ، طلب و اراده در نفس منقدح مىشود .\r\nو از نظر تحقّق فناء در خارج ، مىگوئيم فناء محتاج مُفنى است و معقول نيست كسى خودش را معدوم سازد و اين امر به دست خود خداوند مباشرةً يا با واسطهء يكى از اولياى خدا صورت مىگيرد و يكى از فوائد مهمّ استاد سهولت وصول به اين مرحله به واسطهء تصرّف استاد و إفناء وى مىباشد كه در روح‌مجرّد بدان اشاره فرموده‌اند . « 1 »\r\nپس تمام دستورات شرايع إلهى و دعوتهاى انبياء و اولياء براى حصول قابليّت إفناء است كه چون إرادهء إلهى به رسيدن سالكى به اين سعادت عظمى تعلّق بگيرد ، آن سالك به وسيلهء عمل به دستورات شرع ، عوالم قبلى را پشت سر گذاشته و اين قابليّت را تحصيل مىنمايد .\r\nبارى ، از آنچه عرض شد ، روشن مىشود كه در عدم بقاء تعيّن در حال فناء تامّ ذاتى تأمّلى نبايد نمود و سالك بايد طالب نيستى و عدم و رهاكردن إنيّت و خوديّت خود باشد و كلمات و أشعار كاملين از اهل عرفان بر اين أمر دلالت داشته و علّامهء والد نيز در آثار مختلف خود به اين معنا اشاره فرموده‌اند .\r\nبا اين وجود ايشان در پايان بحثهاى خود با علّامهء طباطبائى قدّس‌سرّه در كتاب مهرتابان تعليقه‌اى مرقوم فرموده‌اند كه از آن توهّم مىشود از اين مبناى رصين و\r\n\r\n\r\n","description":"","footnote":"\r\n( 1 ) . روح‌مجرّد ، ص 631 .\r\n","page_name":" 425 ","page_number":425},
  {"content":"\r\n\r\nمحكم تنزّل فرموده‌اند ؛ در حالى كه چنين نيست .\r\nخلاصهء فرمايش ايشان در آن تعليقه چنين است :\r\n« آنچه به نظر اين ناچيز در هنگام تحرير اين مصاحبات رسيد اينست كه بگوئيم : فناى افراد انسان در ذات أقدس حضرت حقّ به دو گونه صورت مىگيرد :\r\nاوّل آنكه : زندگانى طبيعى و حيات مادّى آنها باقى بوده و در اين حال موفّق به مقام فنا مىشوند ، و اين فنا قبل از موت پيدا مىشود . و در اين صورت افراد مؤمن و مخلِص كه راهى را بسوى خدا پيموده‌اند با وجود حيات دنيوى فانى مىشوند و بنابراين مقام فنا براى آنان مانند حالات مختلفى است كه پيدا مىشود .\r\nمىتوانيم بگوئيم كه : زيد در حال فناست ؛ همينطور كه مىگوئيم : زيد در حال فنا نيست . و در اين صورت حال فنا و عدم فنا دو حال مختلفى است كه براى زيد پيدا مىشود . و البتّه چون مىگوئيم : براى زيد پيدا مىشود معلوم است كه براى زيد و تعيّن او ، يعنى زيد متعيّن و موجود پيدا مىشود ؛ و البتّه در اين صورت عين ثابت باقى است . و اين حال فنا همانست كه در روايت قرب فرائض و نوافل به آن اشاره شده است و در آن‌صورت حقّ با چشم مؤمن مىبيند و با گوش او مىشنود و با زبان او به سخن در مىآيد و با دست او أخذ مىكند .\r\nو در اين قسم از فنا مسلّماً تعيّن زيد از نقطهء نظر اصل خلقت باقيست ، زيرا حقّ از چشم همين زيد مىبيند و از گوش همين مىشنود . پس فنا حالتى است براى او ، و معلوم است كه صاحب اين حال زيد است كه در حال فنا وجود خود را رها كرده است ولى اصل زيديّت او بجاى خود باقى است .\r\nو ظاهراً راجع به همين فنا باشد آنچه را كه محيىالدّين دربارهء اشخاص فانى ، قائل به بقاء عين ثابت شده است .\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nو فناى جميع موجودات از جمادات و نباتات چون درخت‌ها و كوهها و آسمانها و زمين و ستارگان در ذات حق تعالى از همين قبيل است ، زيرا با بقاء اعيان ثابته و هويّات خود فنا دارند ؛ و همه در مقام تذلّل و خشوع‌اند .\r\nو آيه شريفهء :  إِنْ كُلُّ مَنْ فِي السَّماواتِ وَ الْأَرْضِ إِلَّا آتِي الرَّحْمنِ عَبْداً  *  لَقَدْ أَحْصاهُمْ وَ عَدَّهُمْ عَدًّا  ، نيز راجع به همين قسم از فناست ، زيرا اين درجه از عبوديّت كه فناى تكوينى است با تحقّق انّيّات و تعيّنات صورت مىگيرد و لذا ميفرمايد : همه بسوى خداى رحمن رونده هستند ، و خدا آنها را احصاء مىكند و مىشمرد ؛ و معلوم است كه آمدن و احصاءكردن و شمردن نسبت به موجودات متعيّنه صورت مىگيرد .\r\nدوّم : فنا براى كسانى كه زندگى طبيعى و حيات مادّى و دنيوى خود را از دست داده‌اند ، و عقبات برزخ و قيامت را بعد از اين دنيا طىّ كرده و از مقرّبين و مخلَصين بوده ، و در ذات حقّ به مقام فنا باقى مانده‌اند . اينان كه بدن خود را رها كرده و جسمى ندارند ، و برزخ و قيامت را نيز رها كرده ، صورت و نفسى ندارند و در حرم حقّ وارد شده و از همهء تعيّنات گذشته‌اند ، ديگر براى آنها عين ثابتى نيست ؛ انّيّت و تعيّن و اسم و رسمى نيست . و شايد اشاره به اين فنا باشد آنچه را كه شيخ ولىالله دهلوى در كتاب هَمَعات ميگويد كه : حصول فنا پس از پانصد سال از مردن براى انسان حاصل مىشود .\r\nو در اين صورت از فنا ، ديگر عين ثابتى نيست . و تبديل و تبدلّ زيد به مقام فنا ، مثل تبديل و تبدّل پروانه به آتش است و مثل تبديل حبّهء قند به آب و قطره به دريا و كرم آب به پرنده ، و أمثال ذلك كه تبدّل ماهوى و وجودى شده است . پس در اين قسم تبدّل حال به حال با بقاى عين ثابت و انّيّت نيست مانند قسم اوّل كه چنين بود .\r\nدر اين قسم تبديل و تبدّل ذاتى صورت مىگيرد ، و چون سگى كه در\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nنمك‌زار نمك گردد و اصلًا عين و اثرى از او باقى نباشد ، عين و اثرى از سالك راه خدا بعد از موت نخواهد بود .\r\n هَنيًا لأربابِ النَّعيمِ نَعيمُهُم * و لِلعاشِقِ المِسكينِ ما يَتَجرَّعُ » \r\nو ظاهراً آنچه استاد ما آية الله و سَنَد الحقّ و العرفان مرحوم علّامهء طباطبائى رضوانُ الله عليه در اين مصاحبات با اين ناچيز كه خوشه‌چين درياى بيكران علوم ايشان بوده‌ام ، بر آن اصرار دارند و به هيچ وجه من الوجوه ، همانطور كه ملاحظه مىشود ، از آن تنازل نمىكنند ؛ و بعنوان عين ثابت و بقاء مرجع ضمير در هر حال ( براى بقاء نسبت ) بدان ملزم هستند ، همان فناى از قسم اوّل است كه با وجود حيات سالك در دنيا براى او پيدا مىشود ، كه بعنوان حالات يا ملكات براى او محسوب ميگردد . جَزاه اللهُ عَن العلمِ أفضلَ جزآءِ المُعلّمينَ و رحمةُ اللهِ عَليْهِ رَحمةً واسعةً ؛ گر چه از بعضى از عباراتشان استفادهء توسعه نسبت به دو قسم از فنا مىتوان نمود . « 1 »\r\nآنچه به نظر اين حقير مىرسد ، اينستكه : اين عبارات و اين تفصيل ناظر به همان مطالبى است كه پيش از اين عرض شد و منافاتى با اصل مدّعاى ايشان كه وصول سالك به إطلاق محض و خروج از هر تعيّنى است ، ندارد ؛ گرچه از باب تأدّب بشكلى بيان شده است كه گويا از مطلب سابق تنزّل فرموده‌اند .\r\nتوضيح اينكه : ادراك مقام فناء و بقاء در زمان حيات جسمانى با إدراك آن پس از موت و طىّ عالم برزخ و قيامت از دو جهت متفاوت است :\r\nتفاوت أوّل اينكه : همانطور كه گذشت كسى كه در قيد حيات مادّى بوده و هنوز به تدبير بدن مادّى مشغول است ، چون به درجهء فناء برسد مراتب سابق او منعدم نمىگردد ، بلكه مسلّماً بدن او كه به اعتبارى از مراتب او محسوب\r\n\r\n\r\n","description":"","footnote":"\r\n( 1 ) . مهرتابان ، ص 297 تا ص 300 ، با مختصرى تلخيص .\r\n","page_name":" 428 ","page_number":428},
  {"content":"\r\n\r\nمىشود و مراتب مثال و عقل هر يك در جاى خود باقى است و آنچه فانى مىشود نفس اوست كه از تعيّنات يكى پس از ديگرى خارج شده و به مطلق متّصل ميگردد و خود را فدا مىنمايد . بنابراين با وجود انعدام حقيقت سالك در آن حال ، به اعتبار بقاء برخى مراتب مادون ، مسامحةً مىتوان گفت كه تعيّن باقى است و اگر زيد را بر آن بدن يا مراتب باقى ماندهء نفس إطلاق كنيم ، مىشود گفت : زيد الآن در حال فناء است و سپس از حال فناء خارج مىشود .\r\nاما دربارهء كسى كه بدن را رها كرده و برزخ و قيامت را نيز طى نموده است ، ممكن است گفته شود در هنگام فناء هيچ اثرى در هيچ عالمى از او باقى نخواهد ماند و لو بالمسامحة .\r\nتفاوت دوّم اينستكه : پس از رجوع از فناء و حصول بقاء كه مقام تجرّد تامّ و فقدان هر تقيّد و تعيّنى است ، بايد نسبت نفس عارف بالله با همهء كائنات مساوى بوده و چيزى اختصاص زائدى به نفس عارف نداشته باشد . ولى مادامى كه عارف در قيد حيات است روح او به بدنش علقه‌اى دارد كه به سائر موجودات ندارد و لذا تجرّد تام من‌جميع‌الجهات حاصل نمىشود و به واسطهء تدبير بدن ، به نوعى تعيّن مبتلاست كه به واسطهء موت از اين تقيّد رها ميگردد . « 1 »\r\nبا توجّه به اين توضيح روشن مىشود كه بقاء تعيّن ، در فناء سالك در حال حيات ، به معنائى غير از آنچه كه سابقاً گفته شده مىباشد و اين سخن به معناى عدول علّامهء والد از آنچه در مباحثات خود با علّامهء طباطبائى رضوان الله عليهما مىفرموده‌اند نمىباشد .\r\nبنا بر مجموع مطالب سابقه مىتوان گفت :\r\n\r\n\r\n","description":"","footnote":"\r\n( 1 ) . علّامهء والد قدّس‌سرّه در شرح رسالهء سير و سلوك منسوب به بحر العلوم ، در ص 45 و 46 ، اشاره‌اى به اين مطلب فرموده‌اند .\r\n","page_name":" 429 ","page_number":429},
  {"content":"\r\n\r\nاوّلًا : ماهيّات إمكانيّه و تعيّنات و ظهورات هيچ‌وقت متّصف به وجود حقيقى نبوده‌اند و نخواهند بود ، چه قبل از فناء و چه در حال فناء و چه پس از فناء .\r\nثانياً : آن ماهيّات و تعيّنات پيش از فناء و پس از آن در حال بقاء ، متّصف به وجود اعتبارى مىباشند و در حال فناء حتّى به وجود اعتبارى نيز تحقّق ندارند و در آنجا جز خداوند چيزى نيست .\r\nثالثاً : دربارهء كسى كه در حال حيات مادّى به درجه فناء رسيده است ، به اعتبار بقاء بدن و برخى مراتب سابقه ، با مسامحه مىتوان گفت : تعيّن وى هنوز باقى است .\r\nرابعاً : تا قبل از حصول فناء ، سالك گرفتار پندار وجود استقلالى بوده ولى پس از فناء ديگر از پندار وجود استقلالى خبرى نيست و سالك در عالم بقاء ، فناء تكوينىِ خود و همهء موجودات را در تمام مراتب شهود مىنمايد .\r\nچند نكته :\r\nدر پايان اين بحث اشاره به چند نكته براى تكميل مطالب خالى از فائده نيست :\r\nاوّل آنكه : همانطور كه غايت سير انسان ورود به عالم فناء است ، آغاز حيات انسان نيز با فناء است . علّامهء والد قدّس‌سرّه از مرحوم قاضى رضوان الله عليه نقل مىفرمودند كه : كودك در چهار ماه أوّل زندگى در عالم فناء است و آنچه از او ديده مىشود همه‌اش از خداوند است و از خود هيچ أنانيّتى ندارد . و مىفرمودند : كودك آرام‌آرام تنزّل مىكند تا خودى پيدا مىكند و معناى « من » را مىفهمد و از آن عالم خارج مىشود . پس از آن هر روز نسبتهاى جديدى إدراك مىكند و پدر و مادر و ملكيّت و . . . را مىفهمد تا جائىكه به نهايت كثرت مىرسد . آنگاه به او مىگويند : اين كثرت را رها كن و دوباره رو به عالم وحدت\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nبياور و آن قدر سير كن تا دوباره به عالم فناء برسى . منتها فناء اول عن جهلٍ و بالقوّه بود و فناء دوّم عن علمٍ مىباشد . و پس از آن سالك به مقام فعليّت محضه و اصل ميگردد و تمام مجاهدتها براى رسيدن به آن علم و فعليّت است .\r\nدوّم : به مقتضاى كريمهء شريفهء :  يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ  « 1 »\r\n« اى انسان ، تو با سختى به سوى پروردگارت در حركت هستى و به لقاء او خواهى رسيد . » همهء انسانها - برّ و فاجر - به درجهء لقاءالله و فنا خواهند رسيد ؛ أعمّ از اينكه اين مسير را با اختيار طى كنند يا اينكه با سكرات مرگ و واردات برزخ و نفخ صور به اضطرار ايشان را ببرند ، و أعمّ از اينكه به فناء ذاتى نائل شوند يا اينكه سير ايشان با فناء در اسماء و صفات پايان پذيرد . اقتضاى فطرت نيز همين است كه همه به لقاءالله برسند زيرا فطرت همه بر اساس توحيد است و طالب رسيدن به توحيد مىباشد . حال اگر كسى در حال حيات اين مسير را طى نمايد فطوبى له ، و گرنه پس از مرگ او را خواهند برد و حركت جوهرى انسان در عالم بعدى در اين سير طولى إدامه خواهد يافت تا بدين مقصد برسد .\r\nو آنچه گفته مىشود كه در عالم برزخ حركت و تكامل نيست و عمل انسان منقطع ميگردد ، راجع به اين سير طولى نيست ، بلكه ناظر به بهرهء انسان از أسماء جماليّه حضرت حقّ و نور و سعه‌يافتن نفس وى است كه كيفيّت لقاء حضرت پروردگار در قيامت تابع آن مىباشد . كسانى كه در دنيا اين مسير را طى مىكنند با لطف و جمال إلهى مواجه مىگردند و ديگران به مقدارى كه تقصير داشته‌اند در تحت اسماء جلاليّه قرار مىگيرند و در طى اين مسير به عقوبات و مشاكل دچار مىشوند .\r\nمؤمنين در طول سير خود هم از أسماء جلاليّهء پروردگار بهره دارند و هم\r\n\r\n\r\n","description":"","footnote":"\r\n( 1 ) . آيه 6 از سورهء 84 : الانشقاق .\r\n","page_name":" 431 ","page_number":431},
  {"content":"\r\n\r\nاز أسماء جماليّه و بر هر دو اشراف خواهند داشت . در زمان حيات دنيا در تحت أسماء جلاليّهء خداوند قرار مىگيرند و با تحمّل سختىها و مشقّت‌ها و مجاهدهء با نفس رشتهء تعلّق به دنيا را مىبُرند ؛ زيرا قطع تعلّق از دنيا و سير إلى الله با جمال تنها ممكن نيست و حتّى مجذوب سالك كه مجاهده در او أقلّ بوده و با جمال پيش مىرود ، بازهم پر جلال او را مىگيرد و وى مشمول سختيها و مشقّات عالم كثرت مىشود . و لذا فرموده‌اند :\r\nحُفَّتِ الجَنّةُ بِالمَكارِهِ .\r\nولى در عوض در آخرت پس از عبور از جهنّم ، كه براى همه به انحاء مختلف صورت مىپذيرد ، تحت أسماء جماليّهء حضرت حقّ قرار مىگيرند و از انس با خداوند و رحمت و رأفت وى بهره‌مند مىشوند .\r\nدر مقابل ، كفّار در عالم آخرت گرچه حقيقت توحيد برايشان منكشف مىشود ؛  يَعْلَمُونَ أَنَّ اللَّهَ هُوَ الْحَقُّ الْمُبِينُ  « 1 » و ديدهء ملكوتى ايشان در آن عالم تيز و بينا مىشود ؛  فَبَصَرُكَ الْيَوْمَ حَدِيدٌ  « 2 » ،\r\nبا اين حال از تماشاى طلعت و جمال و لطف خداوند محروم مىباشند ؛  إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ  « 3 » و چشم ايشان از نظر بر پروردگار أعمى و كور است ؛  وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا .  « 4 » پس به اعتبارى همه در نهايت سير خود به مقام\r\n\r\n\r\n","description":"","footnote":"\r\n( 1 ) . آيه 25 ، از سورهء 24 : النّور : « مىدانند كه فقط الله تبارك و تعالى حقّ آشكار است . »\r\n( 2 ) . آيه 22 ، از سورهء 50 : ق : « چشم تو در امروز تيزبين است . »\r\n( 3 ) . آيه 15 ، از سورهء 83 : المطفّفين : « ايشان در آن روز از پروردگار خود محجوب بوده ، نمىتوانند به او نظر نمايند . »\r\n( 4 ) . آيه 72 از سورهء 17 : الإسرآء : « و هر كس در دنيا كور است ، در آخرت نيز كور و أعمى است و از مسير هدايت و خير دور تر و گمراه‌تر خواهد بود . »\r\nو سرّ اينكه فرموده است : أَضَلّ سَبِيلًا اينستكه عالم آخرت عالم ظهور ملكات مختفيه است و كافر در دنيا بسيارى از ملكات سيّئه‌اش ظهور پيدا نمىكند ، زيرا چه‌بسا -\r\n","page_name":" 432 ","page_number":432},
  {"content":"\r\n\r\nلقاء و قرب خواهند رسيد ولى از جهت تمتّع از أسماء جماليّه فقط مؤمن است كه به مقام قرب نائل شده و كافر به قهر و طرد و دورباش الهى مبتلاست و هرگز به جوار رحمت حضرت حقّ نخواهد رسيد ؛  أُولئِكَ يُنادَوْنَ مِنْ مَكانٍ بَعِيدٍ .  « 1 »\r\nپس تمام تلاش سالك براى رسيدن به اين مقام قرب و توفيق نظر به جمال إلهى است .\r\nسوّم : رسيدن به مقام فناء تامّ ذاتى پس از عبور از فناء در أفعال و صفات و أسماء و سپس فناءات موقّته در ذات ممكن خواهد شد .\r\nعالم فناء ذاتى همچون دريايى است كه ساحل آن عالم أسماء و صفات است و پس از عبور از آن ساحل ، سالك توفيق ورود به اين دريا را مىيابد ، ولى در مراحل اوّليه فقط قدم در آب لب ساحل مىگذارد و از غرق‌شدن در اين بحر نصيبى ندارد .\r\nدر مراحل اوّليّهء فناء ذاتى گرچه سالك در تحت تجليّات ذاتيّه نيست شده و از بين مىرود ، ولى پس از برگشت و رجوع ، به طهارت مطلقه و خلوص\r\n\r\n\r\n","description":"","footnote":"\r\n- لايه‌اى از طينت علّيّين روى نفس وى را گرفته و حسن ظاهرى يافته باشد ، ولى وقتى به سوى آخرت رهسپار مىشود در هر مرحله خالص‌تر و خالص‌تر ميگردد و آنچه در صقع نفس است ظهور و بروز پيدا مىكند و در نهايت فقط طينت سجّين به صورت خالص باقى مىماند .\r\nاز اين روى ملّاى رومى فرموده :\r\n هر كه بيدار است او در خواب‌تر * هست بيداريش از خوابش بتر \r\nزيرا عالم يقظه و بيدارى عالم ظهور و بروز است كه آنچه در مكمن نفس است آشكار مىشود ، ولى در هنگام خواب نفس آرام مىگيرد و ظهورات آن كمتر شده و ضررش تقليل مىيابد . عالم آخرت نيز از اين جهت نسبت به دنيا همچون بيدارى است نسبت به خواب .\r\n( 1 ) . آيه 44 ، از سورهء 41 : فصّلت : « به ايشان از مسيرى دور نداء داده شده و با ايشان گفتگو مىشود . »\r\n","page_name":" 433 ","page_number":433},
  {"content":"\r\n\r\nاز همهء شوائب شرك دست نيافته است تا اينكه رفته‌رفته حال فنائى او قوىتر ميگردد و به شرف فناء تامّ مشرف شده و در أعماق بحر توحيد وارد گشته و دعاى :\r\nرَبِّ أَدخِلنى فى لُجَّةِ بَحرِ أَحَدِيَّتِكَ وَ طَمطَامِ يَمِّ وَحدانِيَّتِكَ « 1 »\r\nدر حقّ او مستجاب مىشود كه پس از رجوع از اين حال به خلوص محض دست يافته و از مُخلَصين ميگردد .\r\nبايد توجّه نمود كه فناء ذاتى كه فناء ذات سالك است ، از حيثى همواره تامّ مىباشد ؛ چون ذات أمرى بسيط است كه قابل تبعّض نمىباشد و غالباً اين حال با بقاء پايان مىپذيرد و موقّت و محدود خواهد بود ، ولى به اعتبار اثرى كه از آن باقى مىماند به فناء ذاتى تامّ و ناقص و موقّت و ثابت قابل تقسيم خواهد بود .\r\nحقيقت فنا در كتاب و سنّت\r\nبارى ، حقيقت عالى فناء از غرر معارف كتاب و سنّت است كه با بيانات مختلف انسان را به سوى آن دعوت مىنمايند تا انسان مسيرى را كه به اضطرار بناست در عالم قيامت طى نمايد با اختيار در همين نشأه طى كند و به مقام لقاءالله و نيستى محض برسد و سپس با إحياء إلهى حياتش حيات طيّبهء باقيه گردد .\r\nدر برخى روايات مروى در معراج حضرت نبىّاكرم صلوات الله عليه و آله همين حالت چنين وصف گرديده‌است :\r\nوَقَفَ بِى جَبرَئيلُ عليه‌السّلام عِندَ شَجَرَةٍ عَظيمَةٍ لَمْ أَرَ مِثلَهَا ، عَلَى كُلِّ غُصنٍ مِنها وَ عَلَى كُلِّ وَرَقَةٍ مِنها مَلَكٌ وَ عَلَى كُلِّ ثَمَرَةٍ مِنها مَلَكٌ وَ قَدْ كَلَّلَها نورٌ مِن نورِ اللَهِ جَل‌َّوَعَزَّ . فَقالَ جَبرَئيلُ : هَذِهِ سِدرَةُ المُنتَهَى كانَ يَنتَهى الأَنبيآءُ مِن قَبلِكَ إلَيها ، ثُمّ لا يُجاوِزُونَها وَ أَنتَ تَجُوزُها إن شآءَ اللَهُ لِيُريَكَ مِن ءَاياتِهِ\r\n\r\n\r\n","description":"","footnote":"\r\n( 1 ) . مفاتيح‌الجنان ، ص 107 ( به نقل از صحيفهء ثانيه علويّه ) : « پروردگارا ! مرا در ميان امواج متلاطم و خروشان بحر أحديّت خود و در وسطدرياى وحدانيّتت فرو بر . »\r\n","page_name":" 434 ","page_number":434},
  {"content":"\r\n\r\nالكُبرَى ؛ فَاطْمَئِنَّ أَيَّدَكَ اللَهُ بالثَّباتِ حَتَّى تَستَكمِلَ كَراماتِ اللَهِ وَ تصيرَ إلَى جِوارِهِ .\r\nثُمَّ صَعِدَ بى حَتَّى صِرتُ تَحْتَ العَرشِ فَدُلّىَ لى رَفرَفٌ أَخضَرُ ما أُحسِنُ أَصِفُهُ ، فَرَفَعَنى الرَّفرَفُ بإذنِ اللهِ إلَى رَبّى فَصِرْتُ عِندَهُ وَانقَطَعَ عَنّى أَصْواتُ المَلَئِكَةِ وَ دَويُّهُم وَ ذَهَبَتْ عَنِّى المَخاوِفُ وَالرَّوعاتُ وَ هَدَأَتْ نَفسِى وَاسْتَبشَرتُ وَ ظَنَنتُ أَنَّ جَميعَ الخَلآئِقِ قَدْ مَاتُوا أَجْمَعِينَ وَ لَم‌أَرَ عِندى أَحَدًا مِن خَلقِهِ فَتَرَكَنى ما شآء اللَهُ ثُمَّ رَدَّ عَلَىَّ رُوحِى فَأَفَقْتُ .\r\nفَكانَ تَوْفِيقًا مِن رَبّى عَزَّوَجَلَّ أَن غَمَضَتْ عَينى وَ كَلَّ بَصَرى وَ غَشِىَ عَنِّى النَّظَرُ فَجَعَلتُ أُبصِرُ بِقَلبى كَما أُبصِرُ بِعَيْنى بَل أَبعَدُ وَ أَبْلَغُ ؛ فَذَلِكَ قَولُهُ جَل‌َّوَعَزَّ : مَا زَاغَ الْبَصَرُ وَ مَا طَغَى لَقَدْ رَأَى مِنْ ءَايَاتِ رَبّهِ الْكُبْرَى .\r\nوَ إنَّما كُنتُ أَرَى فِى مِثلِ مَخيطِ الْإبرَةِ وَ نُورٍ بَينَ يَدَىْ رَبّى لاتُطيقُهُ الأَبْصارُ ، فَنادانِى رَبّى جَلَّ وَ عَزّ . - إلخ . « 1 »\r\n« جبرئيل مرا در نزد درختى با عظمت متوقّف نمود كه مانند آن را نديده بودم . بر هر شاخه‌اى از آن و بر هر برگى و بر هر ميوه‌اى از آن ملكى بود و بالاى آن درخت را نورى از نور خداوند جل‌ّوعزّ فراگرفته بود .\r\nجبرئيل گفت : اين درخت سدرة المنتهى است كه نهايت سير انبياى پيش از تو تا اين درخت بوده و از آن عبور نمىنمودند و تو إن‌شاءالله از آن عبور مىكنى تا خداوند از بزرگترين آيات خود به تو نشان دهد . پس تو - كه خداوند تأييدت كند - آرامش و طمأنينهء خود را با ثبات قدم حفظ كن تا كرامات خداوند را به طور كامل دريافت نموده و به جوار او روانه گردى .\r\nسپس مرا بالا برد تا اينكه در زير عرش قرار گرفتم و فرشى زيبا و سبز رنگ\r\n\r\n\r\n","description":"","footnote":"\r\n( 1 ) . بحارالأنوار ، ج 18 ، باب إثبات المعراج و معناه و كيفيّته ، ج 100 ، ص 395 .\r\n","page_name":" 435 ","page_number":435},
  {"content":"\r\n\r\nكه توان ندارم آن را به خوبى وصف كنم براى من پائين آمد و آن فرش مرا بإذن‌الله به سوى پروردگارم بالا برد و به نزد او رسيدم و صداها و آوازهاى ملائكه منقطع شده و ديگر به گوش من نرسيد و همهء ترسها و وحشتها از من بر طرف گرديد و نفس من آرام گرفت و شادمان و مسرور گشتم و چنين احساس كردم كه همهء مخلوقات إلهى مرده‌اند و هيچ كس را از مخلوقات در نزد خود نيافتم و خداوند مرا آن قدر كه مىخواست در آن حال رها فرمود و سپس روح مرا به من بازگرداند و إفاقه حاصل نمودم .\r\nپس اين امر توفيقى از جانب پروردگارم عزّوجلّ براى من بود كه چشمم بسته شد و به خواب فرو رفت و ديده‌ام ناتوان گرديد و نگاهم تاريك و پوشيده گشت و در آن هنگام به نگاه‌كردن با قلبم آغاز نمودم چنان كه با چشمم مىبينم بلكه بسيار بهتر و رساتر .\r\nو اين است كلام خداوند عزّوجلّ :   ما زاغَ الْبَصَرُ وَ ما طَغى * لَقَدْ رَأى مِنْ آياتِ رَبِّهِ الْكُبْرى   « چشم پيامبر نه به انحراف و كج‌بينى دچار شد تا چيزى را به شكل غير واقعى ببيند و نه به طغيان و تعدّى مبتلا گشت تا چيزى را كه نبوده موجود بپندارد و به تحقيق در آن هنگام برخى از بزرگترين آيات پروردگارش را رؤيت نمود . »\r\nو من آنچه را ديدم در روزنى مانند سوراخ سوزن و در ميان نورى در پيشگاه پروردگارم مىديدم ، نورى كه چشمها طاقت آن را ندارد . پس پروردگارم عزّوجلّ مرا ندا داد و با من سخن گفت . - تا آخر حديث . »\r\nدر اين روايت شريفه مىبينيم كه آن حضرت از حال خود در هنگام لقاء حضرت حق به موت جميع خلائق و نزع روح خود تعبير فرموده‌اند . موت عبارت است از فقدان آثار حيات كه در عوالم مادون ، موت در هر مرتبه‌اى ملازم با انتقال به عالمى برتر و واجدشدن آثار حيات در آن عالم مىباشد ، ولى موت\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nدر مرحلهء لقاء ذات نمىتواند به معناى انتقال باشد و لذا بر چيزى جز انعدام و زوال تعيّن نفس منطبق نمىگردد . علاوه بر اينكه اگر مرتبه‌اى از وجود آن حضرت يا ديگر خلائق باقى مانده باشد ، أن جميع الخلائق ماتوا أجمعين صدق نخواهد كرد .\r\nبنابراين ردّ روح بر آن حضرت همان ايجاد تعيّن جديد در عالم بقاء و ارجاع و تعلّق‌دادن نفس به همان مراتب باقى مانده است و لذا از آن به رد على روحى تعبير شده است .\r\nو نفس پس از ورود در بقاء مىيابد كه به واسطهء فناء از تمام رنجها و سختيهايى كه از تعيّن و محدوديّت نشأت مىگرفت خلاصى يافته است . و رسيدن به اين درجه از خواصّ امّت رسول‌خدا صلّى الله عليه و آله وسلّم است كه به بركت آن حضرت راه برايشان گشوده گشته و أنبياء سابقين از وصول به اين مقام عالى محروم بوده‌اند .\r\nو از جمله أدلّه‌اى كه بر زوال تعيّن و فناى همه أشياء قبل از مقام ذات دلالت دارد ، آيات و رواياتى است كه دلالت بر رجوع انسانها و همهء موجودات به خداوند مىنمايد و چون رجوع ، الوصول إلى ما منه البدأ است و مسلّماً در آغاز خلقت همهء أشياء در قوس نزول مسبوق به عدم حقيقى خود بوده و فانى محض بوده‌اند ، پس بايد در قوس صعود نيز با رجوع إلى الله دوباره به فناء محض برسند و گرنه رجوع إلى الله صادق نخواهد بود .\r\nبر همين اساس است آنچه كه در نهج‌البلاغه از حضرت أميرالمؤمنين عليه‌الصّلوة و السّلام در تفسير  إِنَّا إِلَيْهِ راجِعُونَ  آمده است كه : . . . و قَولَنا وَ  إِنَّا إِلَيْهِ راجِعُونَ  إقرارٌ عَلَى أنفُسِنا بِالهُلكِ « 1 » . « اين كلام اقرارى از ماست به هلاك و انعدام\r\n\r\n\r\n","description":"","footnote":"\r\n( 1 ) . نهج‌البلاغة ، ص 485 ، قصار الحكم ، كلمهء 99 .\r\n","page_name":" 437 ","page_number":437},
  {"content":"\r\n\r\nبه واسطهء رجوع إلى الله . »\r\nو از جمله أدلّه‌اى كه بر اين معنى دلالت دارد ، أدعيه و رواياتى است كه از وصال خداوند متعال و تجلّى حضرت حق بر بندگان و رفع حجب بين عبد و ربّ سخن ميگويد ، زيرا بالاترين درجهء ممكن از وصال فقط با فناى تام محقّق مىشود و مادامى كه ممكن با زوال تعيّن به واجب بر نگردد ، وصال حاصل نخواهد شد .\r\nو همچنين رفع كامل حجب فقط با فناء ممكن است ، چون حقيقت حجاب چيزى جز تعيّن عبد نيست و مخلوقيّت عين محجوبيّت مىباشد . و اين امر از غرر معارف أئمّه عليهم السلام است كه فرموده‌اند :\r\nلَيسَ بَينَهُ و بَينَ خَلقِهِ حِجابٌ غيرُ خَلقِهِ ، احتَجَبَ بغَيرِ حِجابٍ مَحجوبٍ . « 1 »\r\n« بين خداوند و مخلوقاتش هيچ حجابى نيست مگر خلقش . خداوند از مخلوقاتش بدون حجابى پنهان‌كننده ، پنهان گشت . »\r\nخَلقُهُ تعالَى الخَلقَ حِجابٌ بَينَهُ و بَينَهُم . « 2 »\r\n« خلق‌نمودن خداوند مخلوقات را حجابى بين او و ايشان مىباشد . »\r\nاز ضميمه‌نمودن اين روايات به رواياتى كه از وصال يا رفع حجب سخن\r\n\r\n\r\n","description":"","footnote":"\r\n( 1 ) . بحارالأنوار ، ج 3 ، ص 327 به نقل از توحيد صدوق ؛ و ج 4 ، ص 305 .\r\n( 2 ) . أمالى مفيد ، ص 254 ؛ و بحارالأنوار ، ج 4 ، ص 228 .\r\nدر برخى روايات مباركه حجاب بين عبد و ربّ « خَلق » ناميده شده است كه ممكن است به معناى مخلوق باشد ، يعنى هنگامى مىتوان گفت بين خداوند با بنده‌اى حجاب وجود ندارد كه بين آن بنده و خداوند مخلوقى ديگر واسطه نباشد ، همانطور كه در وصف امام عليه‌السّلام آمده است : لايَستُرُهُ مِن اللَهِ سِترٌ ولايَحجُبُهُ منَ اللَهِ حجابٌ وَ هُوَ الحجابُ و السِّترُ . ( بحارالأنوار ، ج 40 ، ص 55 ) و اين معنى مربوط به عالم بقاء است .\r\nولى در برخى روايات حجاب را\r\nخَلقُهُ الخَلقَ\r\nبه معناى مصدرى قرار داده است كه اين معنا دقيق‌تر بوده و مىتواند رافع اجمال دستهء اوّل از روايات نيز باشد .\r\n","page_name":" 438 ","page_number":438},
  {"content":"\r\n\r\nمىگويند ، بدست مىآيد كه رفع حجاب به رفع مخلوقيّت و تعيّن است و تا تعيّن باقى است حجاب‌ها بر طرف نگشته است و با زوال تعيّن و مخلوقيّت است كه وصال ممكن با واجب حاصل مىشود . و البتّه اين بدان معنا نيست كه ممكن واجب شود يا در حريم واجب قدم بنهد ، بلكه به معناى زوال ممكن و بقاء واجب است سبحانه و تعالى كه عرفاء بالله عَلَت‌أسماؤُهم به بهترين وجه اين حقيقت را شرح نموده‌اند .\r\nدر پايان اين بحث مناسب است برخى از ابيات عالى مرحوم شيخ محمود شبسترى را با شرح عارف بزرگ شمس‌الدّين محمّد لاهيجى در اين باب نقل كنيم :\r\n« اين سؤال در تحقيق آن است كه در ميان ارباب طريقت متعارف است كه كسى بطريق سلوك ، قطع منازل و مراحل نموده ، به منزل توحيد وصول مىيابد ، مىگويند كه و اصل حقّ شد ؛ فلهذا فرمود كه :\r\n چرا مخلوق را گويند و اصل ؟ * سلوك و سير او چون گشت حاصل ؟ \r\nيعنى آن سالك را كه مخلوق است ، چرا و اصل مىگويند ؟ و سلوك و سير آن سالك به چه نوع و چگونه حاصل شد كه مخلوق را وصال خالق ميسّر گشت ؟\r\nچون حقيقت سؤال معلوم شد ، فرمود كه :\r\nاين جوابى است كه در بيان آنكه وصال عبارت از چيست و كيفيّت وصول چون است ، فلهذا فرمود كه :\r\n وصال حقّ ز خلقيّت جدايى است * ز خود بيگانه‌گشتن آشنايى است \r\nيعنى وصال به حقيقت ، عبارت از آنست كه سالك را از تعيّن و هستى مجازى و پندار دويى كه موسوم به خلق و خلقيّت است ، جدايى حاصل شود و تعيّن وهمى سالك كه سبب امتياز خلق از حقّ مىشد ، مرتفع گردد و نيست\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nشود ؛ فلهذا فرمود كه : « ز خود بيگانه گشتن آشنايى است » يعنى وصال و آشنايى حقّ آنست كه از خودى خود بالكلّ بيگانه شوند و هستى و تعيّن سالك در تجلّى احدى محو و فانى گردد .\r\nشعر :\r\n يار ما با ماست از ما كى جداست * مايى ما پردهء ادبار ماست\r\nهر كه از ما و منى بيگانه شد * بى حجاب جان به جانان آشناست \r\nمىبايد به تحقيق و يقين دانستن كه آنچه شيخ در اين أبيات و أبيات گذشته و آينده ميفرمايد كه از خود بيگانه مىبايد شد و از خلقيّت جدا مىبايد گشت و نمود وهمى دور مىبايد كرد ، آن مىخواهد كه به طريق سلوك و روش ارباب طريقت ، به ارشاد كامل مشغول مىبايد شد تا به مرتبهء فناء فى الله و بقاءالله رسى و وصال حقيقى ميسّر گردد ؛ نه آنكه شخصى خيال بندد كه من نيستم و مايى و هستى من كجاست ؟ كه اين معنى ، مزلّهء اقدام و مُضلّهء افهام است و تا زمانى كه عسل نمىچشند ، لذّت عسل در نمىيابند و به گفتن عسل دهن شيرين نمىشود و اگر غير از اين بودى ، رياضات و مجاهدات و مخالفت هوا و نفس كه أنبياء و اولياء نموده‌اند ، همه ضايع و بى فايده بودى .\r\nشعر :\r\n فانى شو اگر بقات بايد * بگذر ز خود ار خدات بايد\r\nمردان كه ره خدا سپردند * در عالم زندگى بمردند \r\n گر مردن تو ز خود تمام است * حشر تو هم اندرين مقام است\r\nحقّا كه به هر دو كون اميرى * گر پيشتر از اجل بميرى\r\nفانى شو ازين خودى به مردى * تا زندهء لايموت گردى\r\nگر مرد رهى محال بگذار * تحقيق طلب خيال بگذار \r\nچون وصول حقيقى عبارت از رفع تعيّن امكانى است ، فرمود كه :\r\n\r\n","description":"","footnote":"","page_name":" 440 ","page_number":440},
  {"content":"\r\n\r\n چو ممكن گرد امكان برفشاند * بجز واجب دگر چيزى نماند \r\nيعنى ممكن در وقت هستى واجب‌الوجود است با قيد تعيّن عدمى كه مانند گرد و غبار امكان است كه بر صفحهء وجود مطلق نشسته است . هرگاه كه ممكن تعيّن خود را كه گرد امكان است ، برفشاند و محو سازد ، هر آينه غير از واجب هيچ نماند ، چه امكان ، همين نمود بى بود بود ؛ چون نمود وهمى رفت ، بود آن چنان كه بود نمود .\r\nشعر :\r\n قصّهء ما و من مگو با او * يا تو باشى درين ميان يا او\r\nرهنماى من و تو از قرآن * از قل الله ثمّ ذرهم خوان » « 1 » \r\nتا اينكه ميفرمايد :\r\n « نه مخلوق است آنكو گشت و اصل * نگويد اين سخن را مرد كامل \r\nيعنى چون مخلوق و خلق عبارت از تعيّن و تشخّص است ، و الّا وجود در هر مرتبه كه هست ، واجب است . و مادام كه تعيّن شخصى مرتفع نمىگردد ، وصول حاصل نمىگردد ، چه وصال چنانچه فرمود ، عبارت از رفع تعيّن است ؛ پس هرآينه و اصل نه مخلوق باشد و تا اثرى از مخلوقيّت مانده است و اصل نخواهد بود . و اين سخن را كه مخلوق و اصل است ، مرد داناى كامل هرگز نگويد ، چه و اصل حقّ ، بحقيقت غير حقّ نيست .\r\nشعر :\r\n به وصل او كجا ره مىتوان برد * به ما تا ذرّه‌اى مايى ما هست \r\nو هر گاه كه مايى ما نماند ، خود و اصل خود است .\r\nچون غير حقّ به حقيقت عدم است ، فرمود كه :\r\n\r\n\r\n","description":"","footnote":"\r\n( 1 ) . مفاتيح‌الإعجاز ، ص 328 و 329 .\r\n","page_name":" 441 ","page_number":441},
  {"content":"\r\n\r\n عدم كى راه يابد اندرين باب ؟ * چه نسبت خاك را با ربّ ارباب ؟ \r\nچون ممكنات قطع نظر از تجلّى واجبى كه به صورت ايشان نموده است ، عدمند ، و سلوك و وصول و وجدان از لوازم وجود است ، از اين جهت ميفرمايد كه : مخلوق و ممكن كه نظر با ذات خود عدم است ، در اين باب وصول و سلوك كى راه مىيابد و چگونه عدم ، متّحد با وجود گردد ؟ و تا مناسبت ميان مدرِك و مدرَك نباشد ، ادراك ميسّر نمىگردد . و خاك را با وجود كثافت و ظلمت ، با ربّ ارباب كه لطيف و نور مطلق است ، چه نسبت است تا عارف و و اصل وى گردد ؟ تشبيه عدم با خاك از جهت ظلمت كرده است ، نه آنكه خاك معدوم است . و اين مثلى است كه ميان دو شىء كه به‌هيچ‌وجه مناسبت نمىيابند ، اين مثل مىگويند .\r\nچون خاك را با ربّ الارباب مناسبتى نيست ، عدم را بطريق أولى كه نباشد ، فلهذا فرمود كه :\r\n عدم چه بود كه با حقّ و اصل آيد * وزو سير و سلوكى حاصل آيد \r\nيعنى عدم كه نيستى محض است ، با حق چون و اصل شود ؟ و از عدم ، سير و سلوك كه تابع وجود و حيات و علم است ، چگونه حاصل آيد ؟ و چگونه كسى را در اين معنى شبهه و تردّدى باشد كه محتاج سؤال شود ، مگر كه از حقيقت حال آگاه نباشد ، چنانچه فرمود كه :\r\n اگر جانت شود زين معنى آگاه * بگويى در زمان استغفرالله \r\nيعنى اگر جان تو از اين معنى كه غير حقّ عدم است و نمود بى بود است و وصول و سير و سلوك تابع وجود و حيات و علم و مناسبت است ، آگاه شود و بداند ، از اين اعتقاد كه مخلوق و اصل مىشود ، در ساعت و زمان ، بى تردّد و تعلّل ، أستغفرالله بگوئى و طلب مغفرت جويى ؛ چه اين معنى سوءالظنّ بالله است .\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nچون حركت تابع وجود است ، فرمود كه :\r\n تو معدوم و عدم پيوسته ساكن * به واجب كى رسد معدوم ممكن \r\nيعنى تو كه ممكنى ، نظر با ذات خود كرده ، معدومى و عدم پيوسته ساكن است ، زيرا كه حركت به هر نوع كه واقع باشد ، تابع وجود است و « سير و سلوك » كه رفتن معنوى است بجانب حقّ مطلق ، و رسيدن به واجب كه « وصول » است ، كى از معدوم ممكن حاصل مىشود كه حركت منافى ذات اوست . قطع نظر از تجلّى وجود واجبى به صورت وى نموده و وجود ما و تو و جميع ممكنات در وقتى كه هست ، نيست ؛ چه واجب ، ممكن و ممكن ، واجب نمىشود . » « 1 »\r\nو در موضع ديگرى ميفرمايد :\r\n « تعيّن بود كز هستى جدا شد * نه حقّ شد بنده نه بنده خدا شد \r\nيعنى آنچه گفته شد و مىشود كه خود را از خود خالى كن و از خود بگذر و فانى و محو و نيست شو و هستى خود را برانداز ، همه فرع آن است كه اين كس را هستى بوده باشد . نه به اين معنى است كه متبادر فهم است كه تو را وجود بود ، سعى نما كه آن عدم گردد ، بلكه مراد آن است كه ظهور حقّ در صورت كثرات و تعيّنات ، مانند حباب و امواج است كه بر روى دريا پيدا مىشود و بحر به نقش آن حباب و امواج مخفى مىنمايد و امواج و حبابات غير بحر مىنمايند و فىالحقيقة ، غير دريا آنجا هيچ نيست ، فامّا وهم مىنمايد كه هست و تا زمانى كه امواج و حباب از روى بحر مرتفع نمىشوند ، بحر بر صرافت وحدت ظهور نمىيابد و معلوم نمىگردد كه اين نقوش امواج ، همه امور اعتبارى بوده‌اند و حقيقتى نداشته‌اند .\r\nشعر :\r\n\r\n\r\n","description":"","footnote":"\r\n( 1 ) . مفاتيح‌الإعجاز ، ص 330 و 331 .\r\n","page_name":" 443 ","page_number":443},
  {"content":"\r\n\r\n جمله عالم نقش اين درياست و بس * هر چه گويم غير از اين سوداست و بس\r\nبحر كلّى چون به جنبش كرد راى * نقشها بر بحر كى ماند به جاى \r\nفلهذا فرمود كه : « تعيّن بود كز هستى جدا شد » يعنى نيستى از خود و هالك‌شدن غير و خالىشدن از خود ، همه عبارت از برخاستن تعيّنات است از وجود مطلق كه حقّ است ، زيرا كه ظهور وحدت حقيقى موقوف آن است .\r\nشعر :\r\n تا تو پيدايى خدا باشد نهان * تو نهان شو تا كه حقّ گردد عيان\r\nچون برافتد از جمال او نقاب * از پسِ هر ذرّه تابد آفتاب \r\nو چون تعيّن كه موهم غيريّت مىشد ، مرتفع گشت ، پيدا آمد كه غير از حقّ هيچ موجود نبوده است ، نه آنكه حق بنده شد و نه آنكه بنده خدا شد كه حلول و اتّحاد بازديد گردد ، تعالى عن ذلك .\r\nشعر :\r\n مَتَى حِلْتُ عَن قَولى أنا هىَ أو أقُل * و حاشا لِمِثْلى إنَّها فىَّ حُلَّتِ\r\nمَنَحتُك عِلمًا إن تُرِد كَشفَهُ فَرِدْ * سَبيلىَ وَ اشْرَعْ فى اتِّباعِ شَريعَتى \r\n فمنبعُ صَدَّا عَن شَرابٍ بَقيعُه * لَدَىَّ فَدَعْنى من سَرابٍ بِقيعَةِ » « 1 » \r\n\r\n\r\n","description":"","footnote":"\r\n( 1 ) . مفاتيح‌الإعجاز ، ص 320 و 321 .\r\n","page_name":" 444 ","page_number":444},
  {"content":"\r\n\r\nعشق و محبّت\r\nاز امام صادق عليه‌السّلام روايت‌شده‌است كه فرمودند :\r\nنَجْوَى الْعارِفينَ تَدورُ عَلى ثَلاثَةِ أُصولٍ : الْخَوْفِ وَ الرَّجآءِ وَ الحُبِّ .\r\nفَالْخَوْفُ فَرْعُ الْعِلْمِ ، وَ الرَّجآءُ فَرْعُ الْيَقِينِ ، وَالْحُبُّ فَرْعُ الْمَعرِفَةِ . . .\r\nوَ إذا تَجَلَّى ضيآءُ الْمَعْرِفَةِ فى الْفُؤادِ ، هاجَ ريحُ الْمَحَبَّةِ ، وَ إذا هاجَ ريحُ الْمَحَبَّةِ و اسْتَأْنَسَ فى ظِلالِ الْمَحْبوبِ ءَاثَرَ الْمَحْبوبَ عَلَى ما سِواهُ وَ باشَرَ أوامِرَهُ وَاجْتَنَبَ نَواهيَهُ . وَ إذا اسْتَقامَ عَلَى بِساطِ الأُنْسِ بِالْمَحْبوبِ مَعَ أَدَآءِ أَوامِرِهِ وَاجْتِنابِ نَواهيهِ ، وَصَلَ إلَى روحِ الْمُناجاةِ وَالْقُرْبِ .\r\nوَ مِثالُ هَذِهِ الأُصولِ الثَّلاثَةِ كَالْحَرَمِ وَالْمَسْجِدِ وَالْكَعْبَةِ ؛ فَمَن دَخَلَ الْحَرَمَ أَمِنَ مِنَ الْخَلْقِ ، وَ مَنْ دَخَلَ الْمَسْجِدَ أَمِنَتْ جَوارِحُهُ أَن يَسْتَعْمِلَها فى الْمَعْصِيَةِ ، وَ مَن دَخَلَ الْكَعْبَةَ أَمِنَ قَلْبُهُ مِنْ أَنْ يَشْغَلَهُ بِغَيرِ ذِكْرِ اللَهِ تَعالَى . « 1 »\r\n« سرّ و باطن أهل عرفان بر سه أصل و پايه استواراست : خوف و رجآء و محبّت .\r\nخوف ، فرع علم به جلالت و عظمت حضرت پروردگاراست ، و رجاء و اميد فرع يقين به اينكه مصدر همهء امور اوست ، و محبّت شاخهء معرفت و\r\n\r\n\r\n","description":"","footnote":"\r\n( 1 ) . مصباح‌الشّريعة ، باب أوّل ، ص 4 و 7 .\r\n","page_name":" 445 ","page_number":445},
  {"content":"\r\n\r\nشناخت حضرت حقّ است . . .\r\nآن زمان كه خورشيد معرفت در دل سالك تجلّى كرده و پرتو افكند ، نسيم محبّت از گلزار آشنايى شروع به وزيدن مىكند . و آن زمان كه نسيم دل‌انگير محبّت وزيد و محبّ در سايهء عنايت محبوب ، با او أنس مىگيرد ، او را بر ماسوا اختيار كرده و در مقام اطاعت أوامر و اجتناب از نواهى او بر مىآيد ، و چون بر بساط انس با حضرت محبوب همراه با أداء أوامر و اجتناب نواهى استقامت ورزيد ، به روح و سرّ مناجات و قرب جوار حضرت پروردگار مىرسد .\r\nو مثال اين سه أصل ، مثال حرم و مسجد و كعبه است ؛ هركس داخل حرم شود از آزار خلق در امان خواهد بود ، و هركس داخل مسجد گردد أعضاء و جوارحش از اينكه او آنها را در معصيت پروردگار به كار برد ايمن خواهند بود ، و هركس در كعبه داخل شود قلبش از اينكه به غير ذكر خدا مشغول شود در امان خواهد بود . »\r\n بنال بلبل ، اگر با منت سر ياريست * كه ما دو عاشق زاريم و كار ما زاريست\r\nدر آن زمين كه نسيمى وزد ز طرّهء دوست * چه جاى دم زدنِ نافه‌هاى تاتاريست \r\n بيار باده كه رنگين كنيم جامهء زرق * كه مست جام غروريم و نام هشياريست\r\nخيال زلف تو پختن نه كار خامانست * كه زير سلسله رفتن طريق عيّاريست\r\nلطيفه‌ايست نهانى كه عشق از او خيزد * كه نام آن نه لب لعل و خطّ زنگاريست\r\nجمال شخص نه چشمست و زلف و عارض و خال * هزار نكته درين كار و بار دلداريست \r\n\r\n","description":"","footnote":"","page_name":" 446 ","page_number":446},
  {"content":"\r\n\r\n قلندران حقيقت به نيم جو نخرند * قباى اطلس آن كس كه از هنر عاريست\r\nبر آستان تو مشكل توان رسيد آرى * عروج بر فلك سرورى به دشواريست\r\nسحر كرشمهء وصلت به خواب مىديدم * زهى مراتب خوابى كه به ز بيداريست\r\nدلش به ناله ميازار و ختم كن حافظ * كه رستگارى جاويد در كم آزاريست « 1 » \r\nاز حضيض عالم ناسوت تا اوج قلّهء عالم لاهوت ، راهيست بس طولانى با كريوه‌هاى صعب و پرخطر و عبور از حجاب نفس و أنانيّت كه هيچ حجابى در راه سالك سخت‌تر و غليظتر از آن نيست ، و براى جلوس بر بساط قرب و انس با پروردگار گريزى از هجرت از نفس و أغراض آن و رفع أنانيّت نمىباشد .\r\nعلّامهء مجلسى رحمة الله عليه از عوالىاللئالى روايت مىكند كه در بعضى أخبار آمده‌است كه : مردى به‌نام مجاشع بر رسول‌خدا صلّى الله عليه و آله وارد شد ،\r\nفقالَ : يا رَسولَ اللَهِ ! كَيْفَ الطَّريقُ إلَى مَعْرِفَةِ الْحَقِّ ؟ فَقالَ صَلَّى اللهُ عَلَيْهِ وَ ءالِهِ وَ سَلَّمَ : مَعْرِفَةُ النَّفسِ .\r\nفَقالَ : يا رَسول‌َاللَهِ ! فَكَيْفَ الطَّريقُ إلَى مُوافَقَةِ الْحَقِّ ؟ قالَ : مُخالَفَةُ النَّفْسِ .\r\nفَقالَ : يا رَسول‌َاللَهِ ! فَكَيْفَ الطَّريقُ إلى رِضا الْحَقِّ ؟ قالَ : سَخَطُ النَّفْسِ .\r\nفَقالَ : يا رَسول‌َاللَهِ ! فَكَيْفَ الطَّريقُ إلى وَصْلِ الْحَقِّ ؟ قالَ : هَجْرُ النَّفْسِ .\r\nفَقالَ : يا رَسول‌َاللَهِ ! فَكَيْفَ الطَّريقُ إلى طاعَةِ الْحَقِّ ؟ قالَ : عِصْيانُ النَّفْسِ .\r\nفَقالَ : يا رَسول‌َاللَهِ ! فَكَيْفَ الطَّريقُ إلى ذِكْرِ الْحَقِّ ؟ قالَ : نِسْيانُ النَّفْسِ .\r\n\r\n\r\n","description":"","footnote":"\r\n( 1 ) . ديوان‌حافظ ، ص 23 ، غزل 46 .\r\n","page_name":" 447 ","page_number":447},
  {"content":"\r\n\r\nفَقالَ : يا رَسول‌َاللَهِ ! فَكَيْفَ الطَّريقُ إلى قُرْبِ الْحَقِّ ؟ قالَ : التَّباعُدُ مِنَ النَّفْسِ .\r\nفَقالَ : يا رَسول‌َاللَهِ ! فَكَيْفَ الطَّريقُ إلى أُنْسِ الْحَقِّ ؟ قالَ : الْوَحْشَةُ مِن‌َالنَّفْسِ .\r\nفَقالَ : يا رَسول‌َاللَهِ ! فَكَيْفَ الطَّريقُ إلى ذَلِكَ ؟ قالَ : الِاسْتِعانَةُ بِالْحَقِّ عَلَى النَّفْسِ . « 1 »\r\n« عرض كرد : اى رسول‌خدا ! راه معرفت و شناخت حقّ چگونه‌است ؟\r\nحضرت فرمودند : معرفت نفس .\r\nعرض كرد : اى رسول‌خدا ! راه موافقت با حقّ چگونه‌است ؟\r\nحضرت فرمودند : مخالفت نفس .\r\nعرض كرد : اى رسول‌خدا ! راه رضايت و خشنودى حقّ چگونه‌است ؟\r\nحضرت فرمودند : خشم و نارضايتى نفس .\r\nعرض كرد : اى رسول‌خدا ! راه اتّصال به حقّ چگونه‌است ؟\r\nحضرت فرمودند : جدا شدن از نفس .\r\nعرض كرد : اى رسول‌خدا ! راه اطاعت حقّ چگونه‌است ؟\r\nحضرت فرمودند : عصيان نفس .\r\nعرض كرد : اى رسول‌خدا ! راه يادكردن حقّ چگونه‌است ؟\r\nحضرت فرمودند : فراموشى نفس .\r\nعرض كرد : اى رسول‌خدا ! راه نزديكى به حقّ چگونه‌است ؟\r\nحضرت فرمودند : دورى از نفس .\r\nعرض كرد : اى رسول‌خدا ! راه انس و دوستى با حقّ چگونه‌است ؟\r\nحضرت فرمودند : بيگانگى با نفس .\r\nعرض كرد : اى رسول‌خدا ! راه رسيدن به اين امور چگونه‌است ؟\r\nحضرت فرمودند : يارى جستن از حقّ براى غلبهء بر نفس . »\r\n\r\n\r\n","description":"","footnote":"\r\n( 1 ) . المحجةالبيضآء ، ج 8 ، ص 7 : « محبّت خداوند آتشىاست كه بر چيزى عبور نمىكند مگر آنكه آن را مىسوزاند و از بين مىبرد . »\r\n","page_name":" 448 ","page_number":448},
  {"content":"\r\n\r\nبارى ، طىّ اين راه پر فراز و نشيب و هائل كه در هر زاويه‌اى از آن ، شياطين و قطّاع الطّريق ، براى به دام‌انداختن سالك و منع او از ادامهء راه ، كمين‌زده‌اند ، جز با هَيمان و عشق به حضرت پروردگار ميسور نيست .\r\nحضرت علّامهء والد رحمة الله عليه مىفرمودند : لقاء خدا فقط با طلوع نور عشق خدا ممكن‌است . همهء دستورات شرع مقدّس مقدّمهء ظهور اين كيمياى تكامل است .\r\nمكرّر مىفرمودند : علماى علم أخلاق رضوان‌الله عليهم ، همچون مرحوم فيض در المحجّةالبيضاء و مرحوم نراقى در جامع‌السّعادات ، به تفصيل صفات مذمومه و رذائل اخلاقى را تعريف و تبيين كرده و دربارهء علائم آنها و راه علاج هر يك مانند عجب ، حسد و كذب ، بحث كرده و سخن گفته‌اند .\r\nاين طريق ، پسنديده و مقبول است ولى كافى نيست و رسيدن سالك به سرمنزل مقصود را ضمانت نمىكند . اگر كسى بخواهد معصيت نكرده و ريشهء صفات ذميمه را در خود خشك كند و به حقيقت عبوديّت و بندگى و لقاء خدا مشرّف شود ، تنها راه آن عشق و شوق به خداونداست . چون با اين روشى كه علماى أخلاق در كتب خود فرموده‌اند ، سير سالك بسيار طولانى شده و يك عمر براى او كافى نيست بلكه عمر نوح مىطلبد ؛ چرا كه براى رفع و دفع هر يك از خصلت‌هاى قبيح عمرى لازم است ، و آخرالأمر معلوم نيست آيا ريشه و بنياد آن رذيله خشك و نابوده شده است يا نه ، بلكه بقاياى آن هنوز در زواياى نفس پنهان بوده و مترصّد فرصتى است تا در بزنگاه دوباره طلوع كرده و سالك را به زمين زند . زيرا طبيعت نفس اينطوراست كه اگر از يك‌طرف آن را سركوب كنى ، از سوى ديگر سر در مىآورد . اگر عشق خدا طلوع نكند ، سالك به مقصد نمىرسد و بايد زحمتى بسيار متحمّل شود تا معاصى و أوصاف مذمومه را از خود دور كند .\r\nراه صحيح ، راه ميانبر است . بايد طريقى را انتخاب كرد كه با عمر ما\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nتناسب داشته باشد ، و آن همان طريق عشق و محبّت به خداونداست .\r\nاينجاست كه شراره‌ها و آتش حبّ به خدا در دل سالك افتاده و به مقتضاى كلام أميرالمؤمنين عليه‌السّلام كه ميفرمايد :\r\nحُبُّ اللَهِ نارٌ لايَمُرُّ عَلَى شَىْءٍ إلّا احْتَرَقَ ، « 1 »\r\nريشهء أنانيّت و هستى موهوم او را بالمرّه مىسوزاند ؛ و چون بنيان مجازى او را درهم‌ريخت ، صفات نيز كه مترتّب بر ذات است لامحاله از بين مىرود ، زيرا صفات همگى طفيلى و تابع ذات‌اند .\r\nگاهى نيز مىفرمودند : انسان گاهى در خانه‌اى مىرود كه در آن سوراخهايى وجود دارد كه لانهء مار و عقرب است و از آن ، مار و عقرب بيرون مىآيند . سوراخها را پر مىكند و راه رفت‌وآمد حيوانات موذى را مسدود مىكند ، مدّتى بعد مىبيند از طرف ديگرى راهى باز نموده‌اند و بيرون آمده‌اند ، و به همين منوال هر چه تلاش مىكند نمىتواند آنها را دفع كند . راهش اينستكه آن خانه را از اصل خراب كند و زير خانه را كه لانهء آن حيوانات است پاكسازى نمايد و سپس خانه‌اى نو بسازد . تا وقتى نفس انسان باقىاست ، ريشهء صفات رذيله باقىاست و هر روز ممكن‌است از راهى سر برآورد ؛ بايد اين ريشه را سوزاند و سوزاندن آن نيز جز با طلوع عشق و محبّت پروردگار ممكن نيست . « 2 »\r\n\r\n\r\n","description":"","footnote":"\r\n( 1 ) . بحارالأنوار ، ج 67 ، باب 45 : مراتب النّفس ، ص 72 ، ح 23 .\r\n( 2 ) . در بحارالأنوار از داود رقّى از يونس‌بن‌ظبيان و همچنين از شعيب عقرقوفى از امام صادق عليه‌السّلام روايت مىكند كه حضرت فرمودند :\r\nإنَّ اولى الألبابِ ، الَّذينَ عَمِلوا بِالفِكرةِ حتَّى وَرِثوا مِنهُ حُبَّ اللَهِ ، فَإنّ حُبَّ اللَهِ إذا وَرِثَهُ القَلبُ وَاسْتَضآءَ بِهِ أسرَعَ إلَيهِ اللُطفُ ، فَإذا نَزَلَ اللُطفُ ، صارَ مِن أهلِ الفَوآئِدِ ، فَإذا صارَ مِن أهلِ الفَوآئِدِ تَكَلَّمَ بِالحِكْمَةِ ، وَ إذا تَكَلَّمَ بِالحِكْمَةِ صارَ صاحِبَ فِطنَةٍ ، فإذا نَزَلَ مَنزِلَةَ الفِطنَةِ عَمِلَ فى القُدرَةِ ، فإذا عَمِلَ فى القُدرَةِ عَرَفَ الأطباقَ السَّبعَةَ ، فإذا بَلَغَ هَذِه المَنزِلَةَ صارَ يَتَقَلَّبُ فى فِكرٍ\r\n-\r\n","page_name":" 450 ","page_number":450},
  {"content":"\r\n\r\nاواخر عمر شريفشان به حقير مىفرمودند : اين دعا را در قنوت نمازها بخوانيد و به أولاد خود نيز سفارش كنيد تا آن را بخوانند و بدان مواظبت نمايند :\r\nاللَّهُمَّ ارْزُقنى حُبَّكَ ، وَ حُبَّ مَن يُحِبُّكَ ، وَ حُبَّ كُلِّ عَمَلٍ يوصِلُنى إلى قُربِكَ ، وَ أَن تَجْعَلَكَ أَحَبَّ إلَىَّ مِمَّا سِواكَ ، وَ أَن تَجعَلَ حُبّى إيّاكَ قآئِدًا إلى رِضوانِكَ ، وَ شَوقى إلَيكَ ذآئِدًا عَن عِصْيانِكَ . « 1 »\r\n« پروردگارا ! محبّت خود را روزيم گردان و محبّت كسى را كه تو را دوست دارد و محبّت هر عملى را كه مرا به جوار قرب تو مىرساند . و خود را نزد من\r\n\r\n\r\n","description":"","footnote":"\r\n-\r\nبِلُطفٍ وَ حِكمَةٍ و بَيانٍ ، فإذا بَلَغَ هَذهِ المَنزِلَةَ جَعَلَ شَهوَتَهُ وَ مَحَبَّتَهُ فى خالِقِهِ ، فإذا فَعَلَ ذَلِكَ نَزَلَ المَنزِلَةَ الكُبرَى فَعايَنَ رَبَّهُ فى قَلبِهِ و وَرِثَ الحِكمَةَ بِغَيرِ ما وَرِثَهُ الحُكَمآءُ و وَرِثَ العِلمَ بِغَيرِ ما وَرِثَهُ العُلَمآءُ و وَرِثَ الصِّدقَ بِغَيرِ ما وَرِثَهُ الصِّدّيقونَ ؛ إنّ الحُكَمآءَ وَرِثُوا الحِكمَةَ بِالصَّمتِ وَ إنّ العُلَمَآءَ وَرِثوا العِلمَ بِالطَّلَبِ وَ إنّ الصّدّيقينَ وَرِثوا الصِّدقَ بِالخُشوعِ وَ طولِ العِبادَةِ .\r\nفَمَن أخَذَ بِهَذِهِ المَسيرةِ إمّا أن يَسفُلَ و امّا أن يُرفَعَ ، وَ أكثُرُهُم الَّذى يَسفُلُ و لا يُرفَعُ إذا لَم يَرعَ حقَّ اللَهِ و لَم يَعمَل بِما أمَرَ بِهِ . فهذهِ صفةُ مَن لَم يَعرِفِ اللَهَ حَقَّ مَعرِفَتِه و لَم يُحِبَّه حَقَّ مَحَبَّتِه فلا يَغُرَّنَّكَ صَلوتُهُم و صيامُهُم و رِواياتُهم و علومُهُم ، فإنّهُم حُمُرٌ مُستَنفِرَةٌ .\r\n( بحارالأنوار ، ج 36 ، ص 40 ؛ و ج 67 ، ص 25 )\r\nاز اين روايت شريفه نكات ارزشمندى به دست مىآيد ، از جمله اينكه :\r\n1 . آغاز سلوك با تفكّر و سپس تحصيل محبّت خداوند متعال است ، و پايان سلوك با منحصركردن همهء محبّتها در خداوند :\r\nجَعَل شَهْوَتَهُ وَ مَحَبَّتَهُ فى خالِقِه ؛\r\nكه محصول آن لقاء إلهى و ديدار خداوند با دل است :\r\nفَعايَنَ رَبَّهُ فى قَلبِهِ .\r\n2 . كسىكه آتش عشق خداوند در دلش افتاد و به لقاء إلهى مشرّف گرديد ، كمالات ديگر را نيز بدست مىآورد و حكمت و علم و صدق را بدون زحمت تحصيل مىكند .\r\n3 . خشوع و طول عبادت ، بدون تحصيل محبّت و معرفت ثمره‌اى ندارد و گاه موجب سقوط و دورشدن از خداوند است .\r\n( 1 ) . اين جمله اقتباسى است از فقره‌اى از مناجات المحبّين ، مفاتيح‌الجنان ، ص 125 .\r\n","page_name":" 451 ","page_number":451},
  {"content":"\r\n\r\nمحبوب‌تر از غير خودت قرار ده ! محبّت و مهر مرا به خود ، راهبر به روضهء رضوانت ، و شوق و وجد مرا به خود ، مانع از سرپيچى و عصيانت قرار ده ! »\r\nأمّا راه تحصيل اين عشق و محبّت ، همان التزام تامّ به دستورات شريعت همراه با إخلاص و توجّه ، و به تعبيرى همان « مراقبه » است . « 1 »\r\nدر رسالهء لب‌ّاللباب مىفرمايند :\r\n« در أثر مراقبهء شديد و اهتمام به آن ، آثار حبّ و عشق در ضمير سالك هويدا مىشود . زيرا عشق به جمال و كمال علىالإطلاق فطرى بشر بوده و با نهاد او خمير شده و در ذات او به‌وديعت گذارده‌شده‌است ، ليكن علاقهء به كثرات و حبّ به مادّيّات حجابهاى عشق فطرى مىگردند و نمىگذارند كه اين پرتو أزلى ظاهر گردد . بواسطهء مراقبه ، كم‌كم حجابها ضعيف شده تا بالأخره از ميان مىرود ، و آن عشق و حبّ فطرى ظهور نموده و ضمير انسان را به آن مبدأ جمال و كمال رهبرى مىكند . » « 2 »\r\nمىفرمودند : « براى زيادشدن عشق سالك ، خواندن شرح حال كسانى كه آتش عشق و محبّت به خداوند در وجودشان شعله‌ور شده و در فراق پروردگار سوخته‌اند ، و مطالعهء حالات و مجاهدات ايشان مفيداست .\r\nو همچنين خواندن اشعار آتشين عرفانى همچون أشعار مرحوم خواجه حافظ و اشعار ابن‌فارض بسيار تأثير دارد . و مرحوم قاضى قدّس‌سره مىفرموده‌اند : هر كس تائيّهء ابن فارض را حفظ كند عشق خداوند در دل او طلوع\r\n\r\n\r\n","description":"","footnote":"\r\n( 1 ) . در رسالهء لب‌ّاللباب ص 113 مىفرمايند :\r\n« مراقبه ؛ و آن عبارت‌است از آنكه سالك در جميع أحوال ، مراقب و مواظب باشد تا از آنچه وظيفهء اوست تخطّى ننمايد و از آنچه بر آن عازم شده تخلّف نكند . »\r\n( 2 ) . لب‌ّاللباب ، ص 31 .\r\n","page_name":" 452 ","page_number":452},
  {"content":"\r\n\r\nمىنمايد . » « 1 » « 2 »\r\n\r\n\r\n","description":"","footnote":"\r\n( 1 ) . مرحوم حضرت آقاى حدّاد ، به أشعار شمس‌مغربى نيز عنايت زيادى داشتند و برخى از أشعار آن را بسيار مىخواندند . ولى از مرحوم آية الله انصارى رضوان الله عليه منقول‌است كه مىفرموده‌اند : من أشعار مغربى را به سالك مبتدى توصيه نمىكنم چون اشعارش مربوط به پس از فناء است .\r\n( 2 ) . علاوه بر اين امور ، به ياد آوردن نعمتهاى إلهى و رحمت خداوند به بندگان نيز موجب تحصيل شوق و محبّت است كه در برخى روايات به آن اشاره شده‌است ، ولى اين‌امر موجب تحصيل محبّت اوّليّه است و براى تحصيل عشقى كه سالك در مسير خود به سوى خداوند بدان محتاج‌است كافى نيست ، و با صرف توجّه به نعمتهاى إلهى حالت عشق و هيمان و ولَه بر نفس سالك مستولى نمىشود تا هستى وى را سوزانده و او را به سرمنزل مقصود برساند . سياق اين گونه روايات نيز شاهد بر همين معناست ، زيرا مساق آنها دربارهء أفرادىاست كه فاقد محبّت بوده و مىخواهند تحصيل محبّت نمايند .\r\nدر بحارالأنوار در باب حُبّ الله تعالى ، حديث هفتم از امام باقر عليه‌السّلام روايت مىكند :\r\nقال رَسولُ اللَهِ صَلَّىالله‌عَلَيهِ وَ ءالِهِ وَ سَلَّمَ لِلنّاسِ وَ هُم مُجتَمِعُونَ عِندَهُ : أحِبُّوا اللَهَ لِما يَغذوكُم بِهِ مِن نِعَمِهِ ، وَ أحِبُّونى لِلَّهِ عَزَّ وَ جَلَّ وَ أحِبّوا قَرابَتى لى .\r\n« رسول خدا صلّى الله عليه و آله وسلّم به مردم كه نزد آن حضرت جمع‌شده بودند فرمود : خداوند را به خاطر روزيهايى كه به شما عطا مىنمايد دوست داشته باشيد ، و مرا به خاطر خداوند عزّوجلّ ، و اهل‌بيت و خويشان مرا به خاطر من . »\r\nو در حديث دوازدهم همين باب از حضرت امام‌رضا عليه‌السّلام از آباء گرامش از رسول خدا صلّى الله عليه و آله وسلّم آورده است :\r\nأوحَى اللَهُ عَزَّ وَ جَلَّ إلى نَجِيِّهِ موسى : أحبِبْنى وَ حَبِّبنى إلى خَلقى . قالَ : ربِّ هذا أُحِبُّكَ فَكيفَ أُحَبِّبُكَ إلى خَلقِكَ ؟ قالَ : اذكُر لَهُم نَعماى عَلَيهِم وَ بَلآئى ( ءَالآئى - ظ ) عِندَهُم ؛ فَإنَّهُم لايذكُرونَ أو لايَعرِفونَ مِنّى إلّاكُلَّ الخَيرِ .\r\n« خداوند به حضرت‌موسى كليم‌الله وحى فرستاد كه : مرا دوست بدار و در نزد بندگانم نيز مرا محبوب نما . موسى على نبيّنا و آله وعليه السّلام -\r\n","page_name":" 453 ","page_number":453},
  {"content":"\r\n\r\nمرحوم آقاى انصارى رحمه‌الله مىفرمودند : براى تحصيل عشق و محبّت پروردگار مداومت بر نوافل أعمّ از ليليّه و نهاريّه و غيرها بسيار مؤثّر است .\r\nعلاوه بر اين امور ، مىفرمودند : مرور دادن محبّت خدا در دل موجب ازدياد و شدّت محبّت شده و شعله‌هاى آن را گرم و فروزان مىكند .\r\nمىفرمودند : شب هنگام خواب ، پس از وضوء و قراءت أذكار وارده ، ذكر شريف لا إله الّا الله را آنقدر تكرار كنيد تا درحالىكه زبان شما مترنّم به اين كلمهء طيّبه است و با دلى مملوّ از ياد و عشق و محبّت خدا خوابتان ببرد . و اينچنين خوابى براى سالك ، عبادت محسوب مىشود .\r\n چو شو گيرم خيالش را در آغوش * سحر از بسترم بوى گل آيو « 1 » \r\nو چون بيدار مىشويد نيز با عشق به خدا سر از بالش برداريد . يعنى محبّت و عشقى كه بالإجمال در درون است را به دل خطور دهيد تا مهر خدا در نفس مرتكز و مستقرّ شده و رو به ازدياد گذاشته و قوىّ گردد .\r\nمىفرمودند : « انسان نبايد عشق غير خدا را در دل راه دهد ، ولى اين عشق‌هاى مجازى كه دامن برخى را مىگيرد اگر قنطره و پلى بسوى حقيقت شود و عاشق را در آتش محبّت خدا بيندازد و سر از عشق خدا درآورد ، كيمياى سعادت نصيبش شده و خيلى ارزش دارد . » « 2 »\r\n\r\n\r\n","description":"","footnote":"\r\n- عرض كرد : خداوندا من تو را دوست دارم و معناى دوست‌داشتن تو را مىفهمم ، ولى چگونه تو را نزد بندگانت محبوب گردانم ؟ خداوند فرمود : نعمتهاى مرا برايشان بيان كن و به يادشان آور ؛ چرا كه بندگانم از من جز خوبى و نيكويى به‌ياد نمىآورند . » ( بحارالأنوار ، ج 67 ، ص 16 و 18 و 22 )\r\n( 1 ) . رباعيّات بابا طاهر ، ص 11 .\r\n( 2 ) . مرحوم صدرالمتألّهين رضوان الله عليه در جلد هفتم أسفار بحث مفصّلى پيرامون -\r\n","page_name":" 454 ","page_number":454},
  {"content":"\r\n\r\n\r\n\r\n","description":"","footnote":"\r\n- حقيقت عشق و انواع آن دارد ، كه در فصل 19 از اين قسمت به بررسى عشق ظرفاء و فتيان نسبت به افراد زيباروى مىپردازد و ميفرمايد :\r\n« عشق انسانى به دو قسم منقسم مىشود ، عشق حقيقى و عشق مجازى . عشق حقيقى همان محبّت خدا و صفات و أفعال او از آن جهت كه صفات و أفعال اوست مىباشد ، و عشق مجازى به دو قسم نفسانى و حيوانى تقسيم مىشود . عشق نفسانى عشقىاست كه مبدأ آن مشاكلت و مسانخت نفس عاشق با معشوق در جوهرش باشد و إعجاب و خشنودى عاشق بيشتر به اخلاق معشوق است ، چون آن اخلاق آثار صادر از نفس معشوق است . و عشق حيوانى عشقىاست كه مبدأ آن شهوت بدنى و طلب لذّت بهيمى است و إعجاب عاشق بيشتر به ظاهر معشوق و رنگ و شكل و اعضاى اوست كه از امور بدنى مىباشند .\r\nسبب عشق نفسانى ، لطافت نفس و صفات نفس بوده و سبب عشق حيوانى نفس أمّاره است و غالباً مقارن فجور است . و در اين عشق قوّهء حيوانى ، قوّهء ناطقه را تحت استخدام خود قرار مىدهد ؛ به خلاف نوع اوّل كه نفس را نرم و داراى شوق و وجد و اندوه و گريه و رقّت قلب و فكر مىگرداند گويا كه نفس انسان به دنبال أمرى باطنى و مخفى از حوّاس ميگردد ، و بدين جهت از شواغل دنيوى جدا شده و از غير معشوق إعراض مىكند و همهء غصّه‌ها و همومش غصّه و همّى واحد ميگردد . و به همين جهت رو كردن به معشوق حقيقى كه خداوند باشد براى چنين عاشقى از ديگران آسان‌تر است ، چون محتاج به رو گرداندن از چيزهاى فراوان و كثرات نيست و به چيز ديگرى دلبستگى ندارد ؛ كافىاست از يك معشوق مجازى به سوى معشوق حقيقى رو گرداند . » ( الحكمة المتعالية ، ج 7 ، ص 174 و 175 )\r\nمراد از عشق مجازى در فرمايش مرحوم علّامهء والد رضوان الله تعالى عليه همين عشق مجازى نفسانى است نه عشق مجازى حيوانى كه مذموم‌است . و البتّه همين عشق نفسانى نيز براى افراد عادى در شريعت مقدّسه مورد سفارش و ترغيب نيست ولى اگر براى كسى حاصل شد زمينهء بسيار مساعدى براى تحصيل عشق به معشوق حقيقى مىباشد .\r\nحقير يك بار از خدمت مرحوم حضرت آقاى حدّاد پرسيدم : مؤمنى نسبت به ديگرى عشق پيدا كرده‌است ، چه حكمى دارد ؟ -\r\n","page_name":" 455 ","page_number":455},
  {"content":"\r\n\r\nدر سفر سوريه كه در محضر حضرت آقاى حدّاد قدّس سرّه بوديم ، روزى ميزبان ما مرحوم حاج أبوموسى خدمت ايشان عرض كردند : خانم دكترى هست كه به شوهرش علاقه‌مند بوده و او عيال ديگرى اختيار كرده و شش‌ماه است كه از اين خانم جدا شده است و اين خانم در عشق همسرش مىسوزد و روز و شب ندارد .\r\nآقاى حدّاد فرمودند : يك وقتى تعيين شود كه به ملاقات اين مخدّره برويم كه اگر خدا بخواهد اين عشق به عشق خدا تبديل شود . و البتّه حقير در خدمتشان نبودم و متوجّه نشدم كه امر آن مخدّره به كجا منجرّ شد .\r\n\r\n\r\n","description":"","footnote":"\r\n- فرمودند : محبّت بر دو قسم است : إلهى و نفسانى ؛ اگر إلهى باشد ممدوح است ، و اگر نفسانى باشد ممدوح نيست .\r\nالبتّه إلهى و نفسانى در فرمايش ايشان اصطلاحى غير از اصطلاح مرحوم صدرالمتألّهين رحمة الله عليه مىباشد . عشق إلهى ، عشقى است كه موجب نورانيّت است و عشق نفسانى در نفس بوده و موجب نور نيست و خودش مراتب و أقسامى دارد ، كه برخى مراتب آن همراه با شهوت جسمانى و منطبق بر عشق مجازى حيوانى ميگردد .\r\n","page_name":" 456 ","page_number":456},
  {"content":"\r\n\r\nذكر و ورد\r\nبارى ، محبّت اكسيرى است كه مس وجود آدمى را زر مىنمايد و جان انسان در آتش آن از غير خدا ، خالص و طاهر مىشود و أعمال و منشآت نفس نيز به تبع آن ، خالص از هر عيب و نقصى مىشود ؛ چرا كه الإناءُ يَتَرشّحُ بِما فيه .\r\nأمّا حضرت علّامهء والد همچون مرحوم حدّاد رضوان الله تعالى عليهما ، عشق و جذبه را به تنهايى براى طىّ طريق كمال كافى ندانسته ، بر لزوم و ضرورت ذكر و توجّه قلبى و لسانى به أسماء و صفات حضرت حقّ تأكيدى تامّ داشتند ؛ زيرا كه ذكراست كه عشق را به نهايت مىرساند .\r\nناگفته نماند كه جايى براى ترديد و تأمّل در مشروع‌بودن أذكار و أوراد ، و تأثير آنها در فعليّت انسان و رسيدن به كمال نيست . و أهل‌بيت عليهم السّلام خود نيز بر آن مواظبت داشته و در تربيت أولاد و أصحاب خود آن را ملحوظ نموده و بدان سفارش مىفرمودند . و بدون شكّ ، نوع ذكر و تعداد آن آثار خاصّى دارد و لذا در شريعت نيز در موارد مختلف هر ذكرى با عددى خاصّ وارد شده‌است .\r\nابن‌القَدّاح از امام صادق عليه‌السّلام روايت مىكند كه حضرت فرمود :\r\nكانَ أبى كَثيرَ الذِّكْرِ ، لَقَدْ كُنْتُ أَمْشى مَعَهُ وَ إنَّهُ لَيَذْكُرُ اللَهَ ، وَ ءَاكُلُ مَعَهُ الطَّعامَ وَ إنَّهُ لَيَذْكُرُ اللَهَ . وَ لَوْ كَانَ يُحَدِّثُ الْقَوْمَ ما يَشْغَلُهُ ذَلِكَ عَن ذِكْرِ اللَهِ ، وَ كُنتُ أَرَى لِسانَهُ\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nلاصِقًا بِحَنَكِهِ يَقولُ : لا إلَهَ إلّااللَهُ .\r\nوَ كَانَ يَجْمَعُنا فَيَأْمُرُنا بِالذِّكْرِ حَتَّى تَطْلُعَ الشَّمْسُ ، وَ كانَ يَأْمُرُ بِالْقِرآءَةِ مَن كانَ يَقْرَأُ مِنّا ، وَ مَنْ كانَ لا يَقْرَأُ مِنّا بِالذِّكْرِ .\r\nوَالْبَيْتُ الَّذى يُقْرَأُ فيهِ القُرْءَانُ وَ يُذْكَرُ اللَهُ فيهِ تَكْثُرُ بَرَكَتُهُ ، وَ تَحْضُرُهُ الْمَلَئِكَةُ ، وَ تَهْجُرُهُ الشَّياطينُ ، وَ يُضىءُ لِأهْلِ السَّمآءِ كَما تُضىءُ الْكَواكِبُ لِأَهْلِ الْأَرْضِ ؛ وَالْبَيْتُ الَّذى لَايُقْرَأُ فيهِ الْقُرْءَانُ وَ لا يُذكَرُ اللَهُ فيهِ ، تَقِلُّ بَرَكَتُهُ ، وَ تَهْجُرُهُ الْمَلئِكَةُ ، وَ تَحْضُرُهُ الشَّياطينُ . « 1 »\r\n« پدرم بسيار ذكر مىگفت ؛ من همراه او راه مىرفتم و او ذكر مىگفت و با او غذا مىخوردم و او ذكر مىگفت . و اگر با ديگران سخن مىگفت و حديثى برايشان بيان مىنمود ، اين أمر او را از ذكر خدا باز نمىداشت ، و او را مىديدم كه زبانش به سقف دهانش چسبيده و لا إله الّا الله ميگويد .\r\nآن‌حضرت ما را جمع‌مىنمود و أمر ميكرد كه همگى تا هنگام طلوع آفتاب مشغول ذكر شويم ، و هر كدام از ما كه مىتوانست قرآن قراءت كند او را به قراءت قرآن أمر ميفرمود و هر كس كه نمىتوانست او را به ذكرگفتن أمر مىنمود .\r\nو خانه‌اى كه در آن قرآن خوانده شود و ذكر خداوند گفته شود ، بركتش فراوان ميگردد و ملائكه در آن حاضر شده و شياطين آن خانه را ترك مىنمايند ، و آن خانه براى أهل آسمان نورافشانى مىنمايد و مىدرخشد چنان كه ستارگان براى أهل زمين مىدرخشند . و خانه‌اى كه در آن قرآن خوانده نشود و ذكر خدا بجاى آورده نگردد ، بركتش كم شده و ملائكه آن را ترك نموده و شياطين در آن حاضر مىگردند . »\r\n\r\n\r\n","description":"","footnote":"\r\n( 1 ) . بحارالأنوار ، ج 90 ، باب 1 : باب ذكر الله تعالى ، ص 161 ، ح 42 .\r\n","page_name":" 458 ","page_number":458},
  {"content":"\r\n\r\nالبتّه مخفى نماند كه حقيقت ذكر همان توجّه قلبى به حضرت معبود است ، و أذكار و أورادى كه در قرآن و سنّت آمده و دلالت بر توحيد و مراتب متفاوت از آن دارند ، بر دو قسم است :\r\nقسم أوّل : أذكارى كه در آنها إذن عامّ وارد شده و به عنوان دستورالعمل كلّى براى همه بيان گشته و براى عموم در همهء درجات و أحوال با رعايت رفق و مدارا و همراه با شوق و رغبت تأثير مثبت دارد ، مانند ذكر تهليل يا استغفار يا صلوات .\r\nو قسم دوّم : أذكارى است كه پرداختن و مواظبت بر آن ، خصوصاً با عدد خاصّ و همراه أربعين ، متوقّف بر إذن خاصّ است .\r\nچرا كه ذكر با عدد و أربعين داراى آثار و خواصّىاست كه چه‌بسا براى شخص مضرّ باشد و او را از ادامهء راه و سير باز دارد ، خصوصاً كه مراعات رفق و مدارا در اين امور ضرورى بوده و تشخيص آن گاهى بسيار مشكل‌است ؛ لذا در اين نوع از اذكار ، تعيين ذكر و عدد آن ، به دست استاد خبير و آگاه و مطّلع بر نفوس و أذكار و خواصّ آن است .\r\nدر توحيد صدوق از امام صادق عليه‌السّلام از آبائشان از أميرالمؤمنين عليه‌السّلام روايت مىكند :\r\nرَأَيْتُ الخِضْرَ عَلَيه‌ِالسَّلامُ فى الْمَنامِ قَبْلَ بَدْرٍ بِلَيْلَةٍ ، فَقُلْتُ لَهُ : عَلِّمْنى شَيْئًا أُنْصَرُ بِهِ عَلَى الْأَعْدآءِ . فقالَ : قُلْ : يا هُوَ ، يا مَنْ لا هُوَ إلّاهُوَ . فَلَمّا أَصْبَحتُ قَصَصْتُها عَلى رَسول‌ِاللَهِ صَلَّى اللهُ عَلَيْه وَ ءَالِهِ وَ سَلَّمَ فقالَ لى : يا عَلىُّ عُلِّمْتَ الِاسْمَ الْأَعْظَمَ . فَكانَ عَلَى لِسانى يَوْمَ بَدرٍ .\r\nوَ أَنَّ أَميرَالْمُؤْمِنينَ عَلَيْه‌ِالسَّلامُ قَرَأَ قُلْ هُوَ اللَهُ أَحَدٌ ، فَلَمّا فَرَغَ قالَ : يَا هُوَ ، يا مَنْ لا هُوَ إلّاهُوَ ، اغْفِرْلى وَانْصُرْنى عَلَى الْقَوْمِ الْكافِرينَ . وَ كانَ عَلىٌّ عَليه‌ِالسَّلامُ يَقولُ ذَلِكَ يَوْمَ صِفّينَ وَ هُوَ يُطارِدُ ، فقالَ لَهُ عَمّارُبْن‌ُياسِرٍ : يا\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nأَميرَالْمُؤْمِنينَ ، ما هَذِهِ الْكِناياتُ ؟ قالَ : اسْمُ اللَهِ الأَعْظَمُ وَ عِمادُ التَّوْحيدِ لِلَّهِ ؛ لا إلَهَ إلّاهُوَ . ثُمَّ قَرَأَ : شَهِدَ اللَهُ أَنَّه‌ُو لَاإِلهَ إلّاهُوَ « 1 » وَ ءَاخِرَ الْحَشْرِ ، ثُمَّ نَزَلَ فَصَلَّى أَرْبَعَ رَكَعاتٍ قَبْلَ الزَّوالِ . « 2 »\r\n« يك شب قبل از جنگ بدر حضرت خضر عليه‌السّلام را در خواب ديدم و به او گفتم : به من چيزى بياموز كه به‌واسطهء آن در جنگ با دشمنان يارى گردم .\r\nگفت : بگو :\r\nيا هُوَ ، يا مَن لا هُوَ إلّاهُوَ\r\n( اى هويّت مطلقه ، اى كسى كه هيچ هويّتى در عالم نيست مگر هويّت او . ) چون صبح نمودم ، آن رؤيا را براى رسول خدا صلّى الله عليه و آله وسلّم حكايت كردم ، حضرت به من فرمودند : اى على ، اسم أعظم به تو تعليم داده شده‌است . و آن ذكر در روز غزوهء بدر دائماً بر زبان من بود .\r\nو أميرالمؤمنين عليه‌السّلام سورهء   قُلْ هُوَ اللَّهُ أَحَدٌ   را قراءت فرمود و چون فارغ شد گفت :\r\nيا هُوَ ، يا مَن لا هُوَ إلّاهُوَ ؛\r\nمرا مورد مغفرت خود قرار بده و بر گروه كافرين پيروز نما . و أميرالمؤمنين عليه‌السّلام در روز جنگ صفّين نيز در حال جنگ و نبرد همين كلمات را ميفرمود . عمّار بن ياسر به حضرت عرض كرد : يا أميرالمؤمنين ، اين كنايات و ألفاظ مبهم چيست ؟ حضرت فرمود : اين ألفاظ ، اسم أعظم خداوند است و ستون توحيدِ خداوند است ، هيچ معبودى جز او نيست . سپس آن حضرت آيه شريفهء  شَهِدَ اللَّهُ أَنَّهُ لا إِلهَ إِلَّا هُوَ  و آيات آخر سورهء حشر را قراءت فرمود ، و از مركب فرود آمد و چهار ركعت نماز پيش از زوال بجاىآورد . »\r\nاز اين روايت شريف استفاده مىشود كه ذكر مبارك يا هو و ذكر يا مَن لا هو إلّاهو آثار خاصّ به خود را دارد و كسى كه به حقيقت آن متحقّق شود ، به\r\n\r\n\r\n","description":"","footnote":"\r\n( 1 ) . صدر آيه 18 ، از سورهء 3 ، ءَال عمران .\r\n( 2 ) . توحيد صدوق ، ص 89 .\r\n","page_name":" 460 ","page_number":460},
  {"content":"\r\n\r\nمقام و درجهء اسم أعظم نائل گرديده است ؛ ولى آيا هر كسى ميتواند به اين أذكار بپردازد ؟ و آيا به صرف گفتن اين ذكر شريف ، شخص واجد آثار آن مىشود ؟\r\nعلّامهء والد قدّس الله نفسه در يكى از جُنگهاى خطّى خود از علّامهء طباطبائى قدّس‌سرّه نقل مىكنند : « ذكر يا هو خيلى ذكر حادّى است ، و لذا مشايخ و أساتيد أخلاق اين ذكر را بسيار با احتياط و در موارد بسيار نادرى مىدهند و با تعداد كم ؛ مثلًا ذكر جلاله يا توحيد يا لا هو إلّاهو را سه هزار مرتبه يا پنج هزار مرتبه مىدهند ولى ذكر يا هو را پانصد مرتبه يا هفتصد مرتبه مىدهند . »\r\nبنابراين به مجرّد ترغيب و تحريصى كه در شرع و كلمات أولياى إلهى در پرداختن به ذكر آمده ، سالك نمىتواند سر خود ، دست به ذكر زند ؛ چه‌بسا برخى از أذكار با حال او متناسب نبوده و برايش مضرّ باشد ، و چه‌بسا در بعضى از أحوال و منازل سلوك ، صمت و سكوت أولى و أفضل از ذكر لسانى باشد .\r\nعلّامهءوالد رضوان الله تعالى عليه به يكى از شاگردان خود دستور صمت داده بودند . آن تلميذ خدمت ايشان عرض كرد : من چه ذكرى بگويم ؟ فرمودند : ذكر شما اين است‌كه سكوت كرده و حرف نزنيد .\r\nنظر شريفشان بر اين بود كه خواندن ادعيه وارده كم و بيش بلامانع است ، ولى مداومت بر برخى از ادعيه را محتاج إذن مىدانستند ، و انجام برخى از صلوات مستحبّه و أعمال أيّام را نيز خصوصاً اگر با مداومت بوده و يا عمل سنگينى باشد ، به نحو عموم ترخيص نمىنمودند .\r\nأمّا اگر سالكى را تعليم ذكر مىنمودند ، بر استمرار و مداومت آن اصرار داشته و ترك آن را در هيچ‌حالى جايز و روا نمىدانستند ؛ و اشتغال به مشاغل و شواغل علمى و اجتماعى و غيرهما را مصحّح براى ترك ذكر نمىديدند .\r\nيكى از شاگردان ايشان طبيب جرّاح بود و در زمان جنگ تحميلى در مرز\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nكشور خدمت ميكرد . آن طبيب مىگفت : تعداد مجروحين گاه آنقدر زياد است كه تا نيمه‌هاى شب در اطاق عمل ، پىدرپى مشغول درمان و معالجه بوده و در آن زمان نه خواب و خوراك مىفهمم ، نه نماز و ذكر . به بنده گفت : شما خدمت حضرت علّامه عرض كنيد اگر اجازه مىدهند مدّتى ذكر را ترك كرده و يا كمتر بگويم . علّامهء والد فرمودند : به ايشان بگوئيد : هر چقدر كاسه بياورى همان‌قدر آش مىبرى ! بنده پيغام را رساندم و ايشان نيز غرض آقا را متوجّه شد و فوراً گفت : چشم ، چشم !\r\nسيرهء تربيتى حضرت آقاى حدّاد نيز بر همين منوال بود . در سفر آخرى كه خدمت ايشان مشرّف شدم عرض كردم : حال بنده طورى است كه قادر بر ذكر لفظى نيستم . فرمودند : نمىشود ! به هر حال ، ذكر بايد گفته شود ؛ ذكر غذاى نفس است .\r\nأمّا أذكارى كه حضرت علّامهء والد به سالكانى كه در حجر تربيت ايشان قرار گرفته و در حوزهء عرفانى ايشان مدارج كمال را طىّ مىنمودند ، تعليم مىدادند ، همان أذكار و أوراد وارده در قرآن‌كريم و روايات أهل‌بيت عليهم السّلام بود . و عموماً بعد از دستور توبه « 1 » ، سفارش به ذكر تهليل : لا إلَهَ إلّااللَه\r\n\r\n\r\n","description":"","footnote":"\r\n( 1 ) . مراد از دستور توبه ، دستورىاست كه مرحوم سيّد در إقبال و محدّث قمّى در مفاتيح‌الجنان در أعمال يك‌شنبهء أوّل ماه ذىالقعده از رسول خداصلّى الله عليه و آله وسلّم روايت نموده‌اند و طبق نقل مرحوم سيّد اين دستور اختصاص به ماه ذىالقعده ندارد .\r\nمحدّث قمّى در بيان كيفيّت آن ميگويد : « غسل كند و وضو بگيرد و چهار ركعت نماز گزارد و در هر ركعت حمد يك‌مرتبه و قُلْ هُوَ اللَهُ أَحَدٌ سه‌مرتبه و معوَّذتَين يك‌مرتبه ، پس استغفار كند هفتادمرتبه ، و ختم كند استغفار را به لا حَولَ وَ لا قُوَّةَ إلّاباللَهِ العلىِّ العَظيم . پس بگويد : يا عزيزُ يا غفّارُ اغفِرلى ذُنوبى و ذُنوبَ جَميعِ المؤمنين و المؤمناتِ فإنّه لا يَغفِرُ الذُّنوبَ إلّاأنْتَ . » ( الإقبال ، ج 2 ، ص 20 ؛ و مفاتيح‌الجنان ، ص 247 )\r\n","page_name":" 462 ","page_number":462},
  {"content":"\r\n\r\nو ذكر يونسيّه :  لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ  « 1 » مىكردند و وقت مطلق اذكار را بين‌الطّلوعين تعيين مىفرمودند ، مگر تهليل در ماه رجب كه دستور مىفرمودند در شب به‌جا آورده شود . و مىفرمودند اگر بين‌الطّلوعين به ذكر موفّق نشديد الأقرب فالأقرب ذكر را بجا آوريد و سعى كنيد به شب نيافتد .\r\nنسبت به ذكر يونسيّه عنايت خاصّى داشتند و آن را در حال سجده مطلوب مىدانستند . « 2 »\r\n\r\n\r\n","description":"","footnote":"\r\n( 1 ) . قسمتى از آيه 87 ، از سورهء 21 : الأنبيآء .\r\n( 2 ) . مرحوم آية الله حاج ميرزا جواد آقا ملكى تبريزى قدّس سرّه العزيز دربارهء اين ذكر شريف در كتاب أسرارالصّلوة مطلب ارزشمندى را از استاد خود عارف بىبديل مرحوم حاج‌ملّا حسينقلىهمدانى قدّس الله نفسه نقل‌مىفرمايند :\r\n« ثُمَّ إنّى سألتُ بعضَ مَشايخى الأجلَّةِ الّذى لَم أرَ مثلَهُ حكيمًا عارفًا و مُعلّمًا للخير حاذقًا و طبيبًا كاملًا : أىُّ عملٍ مِن أعمال الجوارح جَرَّبتُم أثرَه فى تأثُّرِ القلبِ ؟ قالَ : سجدةٌ طويلةٌ فى كلِّ يومٍ يُديمُها و يُطيلُها جِدًّا ساعةً أو ثلاثَةَ أرباعِها يقولُ فيها :  لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ ،  شاهدًا نفسَه مسجونًا فى سِجنِ الطّبيعةِ و مُقيَّدةً بقُيودِ الأخلاقِ الرَّذيلةِ و مُنزِّهًا لِلّه تعالى بأنّكَ لَم تَفعَلْه بى ظُلمًا و أنا ظَلمتُ نَفسى و أوقَعتُها فى هذه المَهلكةِ العظيمةِ . وَ قِرآءَةُ القدرِ فى ليالى الجُمَعِ و عَصرِها مائَةَ مرَّةٍ .\r\nقال قُدِّس‌سِرُّه : ما وجدتُ شيئًا مِنَ الأعمالِ المستحبَّةِ يُؤَثِّر تأثيرَ هذهِ الثَّلاثة » . ( أسرارالصّلوة ، ص 109 و 110 )\r\nو در موضع ديگرى از همين كتاب ميفرمايد : « و كانَ أصحابهُ عاملينَ بِذلكَ ، كُلٌّ منهُم على حَسبِ مُجاهَدَتِه و سُمِعَ عَن بعضِهِم أنّه كانَ يقولُه ثلاثةَ ءالافِ مرَّةٍ . وَ بِالجُملةَ ، هذِه السَّجدةُ و بركاتُها معروفةٌ عِندَ العاملينَ بِها وَلكِن بِشرطِ المُداوَمَة . » ( أسرارالصلوة ، ص 270 )\r\n« من از برخى از مشايخ بزرگوارم كه حكيمى عارف و معلّمى حاذق و طبيبى كامل مانند او نديده‌ام ، پرسيدم : كداميك از أعمال جوارحى را تجربه‌نموده‌ايد كه در قلب انسان تأثير بگذارد ؟ فرمود : سجده‌اى طولانى در هر روز كه آن را يك ساعت يا سه‌ربع‌ساعت ادامه‌دهد و در آن اين ذكر را بگويد :  لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ  ، درحاليكه -\r\n","page_name":" 463 ","page_number":463},
  {"content":"\r\n\r\nمىفرمودند : « سالك بايد در قسمت أوّل ذكر يونسيّه :  لا إِلهَ إِلَّا أَنْتَ سُبْحانَكَ ،  حضرت پروردگار را در اوج عزّت و قدرت و رفعت لحاظ كرده و نظر به جلال و كبرياى او و تنزّهش از هر عيب و نقصى داشته باشد ، و در قسمت دوّم :  إِنِّي كُنْتُ مِنَ الظَّالِمِينَ  خود را در حضيض ذلّت و فقر و مسكنت ببيند ؛ پس سالك در ذكر يونسيّه يك قوس صعود و يك قوس نزول دارد . »\r\nأمّا در قوس صعود ، به نحو خطاب و حضور ، الوهيّت را منحصر در حضرت حقّ كرده و پشت‌پا بر بساط عالم اعتبار زده و براى هيچ‌چيز جز خدا أصالت قائل نشده ، و او را تسبيح گفته و برفراز قلّهء توحيد مىايستد .\r\n\r\n\r\n","description":"","footnote":"\r\n- نفس خود را در زندان طبيعت گرفتار و به قيود و زنجيرهاى أخلاق رذيله بسته ببيند ، و خداوند متعال را تنزيه‌نموده و عرض‌كند كه اين بديها و نواقص را تو بر من واردنساختى و به من ظلمى ننمودى بلكه من بر خودم ظلم كردم و نفسم را در اين مهلكهء عظيم افكندم . و ديگر صدمرتبه خواندن سورهء قدر در شب جمعه ، و ديگر صدمرتبه خواندن اين سورهء مباركه در عصر روز جمعه . شيخ ما قدّس‌سرّه فرمود : هيچ عملى از أعمال مستحبّه را نيافتم كه به ميزان اين سه عمل تأثير داشته باشد . »\r\n« و أصحاب شيخ ما به اين سجده عمل مىكردند و هر كدام به ميزان مجاهده و كوشش خود اين ذكر را در سجده مىگفتند ، و از برخى از ايشان شنيده شده كه اين ذكر را در سجده سه هزار مرتبه تكرار مىنموده‌اند . و بالجمله اين سجده و بركات آن در نزد كسانىكه به آن عمل مىنمايند معروف و شناخته‌شده‌است ، ولى به شرط مداومت و استمرار بر آن . »\r\nشيخ صدوق در من لا يحضره الفقيه از أبان بن عثمان و هشام بن سالم و محمّد بن حُمران از حضرت صادق عليه‌السّلام در ضمن حديثى روايت مىكند :\r\nعَجِبتُ لِمَن اغْتَمَّ كَيفَ لا يَفزَعُ إلى قَولِهِ : لآإِلَهَ إلَّاأَنتَ سُبْحنَكَ إِنِّى كُنتُ مِنَ الظلِمِينَ ! فَإنّى سَمِعتُ اللَهَ عَزَّوَجَلَّ يَقولُ بِعَقِبِها : فَاسْتَجَبْنَا لَه‌ُو وَ نَجَّيْنهُ مِنَ الْغَمِّ وَ كَذَ لِكَ نُجِى الْمُؤْمِنِينَ .\r\n( من لا يحضره الفقيه ، ج 4 ، ص 393 ، ح 5835 )\r\n","page_name":" 464 ","page_number":464},
  {"content":"\r\n\r\nو أمّا در قوس نزول ، از آنجا كه هنوز در قيد و اسارت تعيّن خويش بوده و توحيد او خالص نشده ، پس از تسبيح خدا نزول كرده و در مقام عبوديّت قرارگرفته و هر آنچه از كرامات و قرب حضرت دوست از او فوت شده است را ناشى از ظلم و تقصير خود ميداند كه به سوء اختيار ، خود را در سجن عالم طبيعت محبوس كرده است . « 1 »\r\nاز زمانى كه سالك در ميدان رياضت و سلوك قرار مىگيرد ، بنيان نفس رفته‌رفته تغيير كرده و درهم ريخته ، و به دست استاد در قالب تازه‌اى ريخته مىشود ؛ حال اگر استاد طريق از مهارت و تبحّر لازم و كافى در سلوك و تربيت برخوردار باشد طبعاً بناى جديد نفس شاگرد خود را بر أساسى مستحكم و استوار و مستقيم برپا مىكند ، و درصورتىكه به دقائق و زواياى تربيت آگاه نباشد ، از طرفى نفس از حال أوّل خود خارج شده و از طرف ديگر در مرتبهء دوّم بر بنيانى ضعيف و چه‌بسا معوجّ رشد كرده و بىثمر خواهد شد ، بطوريكه آن شاگرد در سلوك راه خدا عقيم شده و ديگر قابل علاج و درمان نيست .\r\nمهم اين نيست كه سالك ، در سلوك خود سريعاً به مرتبهء مكاشفات صوريّه و مثاليّه برسد و يا كارهاى خارق‌العاده انجام دهد و در موادّ كائنات تصرّف كند ؛ در هيچيك از كلمات أعيان از علماء ربّانى و عرفاء حقّ ، اين امور به عنوان ثمرات سلوك معرّفى نشده‌اند ، بلكه تنها تقوى و طهارت ملاك ترقّى و تكامل سالك و قرب به حضرت حقّ است .\r\n\r\n\r\n","description":"","footnote":"\r\n( 1 ) . كلمهء شريفهء : سُبْحنَكَ در اين ذكر شريف ، گرچه مقدّمهء اعتراف به اينستكه هر نقص و ظلمى به بنده منسوب است و خداوند از هر جهت منزّه است ، ولى شخص ذاكر در هنگام ذكر و تلفّظ به اين كلمهء شريفه بايد توجّه به خداوند داشته باشد و جمع بين توحيد و تنزيه كند ؛ و لذا در حقيقت تتمّهء : لَآإلهَ إلَّآأَنتَ محسوب‌ميگردد ، و لذا در برخى از أدعيهء شريفه مثل دعاى جوشن كبير ، تسبيح قبل از تهليل واردشده‌است .\r\n","page_name":" 465 ","page_number":465},
  {"content":"\r\n\r\nمهم اينستكه سالك به مرتبهء طهارت از تمام مراتب شرك و خودپرستى و خودبينى برسد ، و ملكهء تقوى را تحصيل كند ، و در عالم ملكوت ريشه دواند .\r\nو لذا اينكه در سيرهء تربيتى بعضى ديده مىشود كه شاگردان خود را براى تحصيل امور جزئيّه و يا سير سريع وادار به رياضت‌هاى شاقّ و تحمّل عبادتهاى سنگين مىكنند ، خود كاشف از نقص استاد و غفلت از اين معنىاست كه سنّت خداوند در اين عالم براى حصول كمال ، تدريجىاست نه دفعى .\r\nو از طرفى ، هر قدر سعهء ولايت استاد بيشتر باشد ، سير سالكين بسيار آرام‌تر و لطيف‌تر بوده و براى عبور از بعضى مراحل و منازل سلوك ، مجبور به تحمّل عبادتها و مجاهدتهاى سنگين نيستند . و اين معنى در سيرهء تربيتى حضرت علّامهء والد رضوان الله تعالى عليه به خوبى محسوس و مشاهد بود ؛ همانند كشتى عظيمى كه با سرعت ، أمواج متلاطم و خروشان اقيانوس را مىشكافد أمّا با كمال طمأنينه و آرامش ، به گونه‌اى كه ساكنان كشتى سير سريع آن و ضربه‌هاى سنگين و سهمگين را كه أمواج بر پيكر كشتى مىزنند احساس نمىكنند و أصلًا متوجّه نمىگردند كه كشتى در حال حركت است و منزل به منزل پيش مىرود .\r\nو از طرف ديگر اين نوع سيردادن ، خود مانع از بروز آفات سلوك مىشود ؛ چه‌بسا سالكى در أثر اطّلاع بر مقامى كه در آن‌است و مشاهدهء آثار آن مبتلا به أنانيّت و عجب و خودبينى شده ، يا زيبايى و بهجت منازل سلوك او را به خود مشغول كرده و سبب تعلّق خاطر بدانها شود و براى هميشه در آنجا محبوس گشته و از ادامهء سير باز ماند .\r\nروى اين جهات ، تعيين نوع ذكرى كه سالك بدان اشتغال پيدا كند و با آن زنگار دل را صيقل زند و نيز عدد آن ، از امّهات سلوك به شمار رفته و متوقّف بر إشراف و اطّلاع و إحاطهء تامّ بر قابليّت و استعداد و مقدار تحمّل شاگرد است .\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nبوده‌اند كسانىكه در أثر عدم‌اطّلاع و خبره‌نبودن در طريق ، بيش از ظرفيّت سالك ، ذكرى را بر او تحميل كرده و سالك را در اوان سلوكش مثلًا به گفتن هزارمرتبه ذكر لا إله إلّااللَه توصيه كرده‌اند و آن سالك بيچاره يا تحمّل نكرده و نفس او عقب زده و شوق و اشتياق به حركت را از دست داده و يا سر از جنون درآورده است .\r\nحضرت علّامهء والد قدّس‌سرّه مىفرمودند : مرحوم آية الله آقاسيّد جمال‌الدّين گلپايگانى ذكر يونسيّه را روزى تا سه هزار مرتبه مىگفتند ، و در هر شبانه روز حدّأقلّ چهارصد تا هزار مرتبه را ضرورى مىدانستند . و البتّه اين براى آن دسته از سالكينى بود كه دچار ملال و خستگى نشده و أذكار را با شوق و رغبت گفته و ظرفيّت و قابليّت آن را داشته‌اند . چون عبادت در حال خستگى چه‌بسا مضرّ بوده و در أثر خستگى و ملالتى كه به وجود مىآيد ، نفس عقب زده و اشتياق انسان به عبادت و سائر تكاليف كم ميگردد .\r\nخود ايشان نيز براى شاگردانشان تمام اين جهات را رعايت مىنمودند ، به‌طورىكه گاهى به بعضى از شاگردان از مخدّرات ، در عين اينكه سنّ آنها نيز كم نبود ، ذكر تهليل را پنجاه مرتبه دستور مىدادند .\r\nأذكارى را كه دستور مىدادند ، گاه به صورت أربعين و گاه به صورت مطلق بود و نسبت به اتّصال أربعينات مُصرّ بودند .\r\nيكى از تلامذهء سلوكى خدمت ايشان رسيد و عرض كرد : دو يا سه‌ماه است كه أربعينم تمام شده و چون به شما دسترسى نداشته‌ام ذكر نگفته‌ام .\r\nايشان فرمودند : نهايت فاصله بين أربعين تا أربعين ديگر ، يك روز است و نبايد بيشتر از اين فاصله بيفتد ؛ و اگر دسترسى نداشتيد ، علىالدّوام ، لا إلَه إلّااللَه بگوئيد .\r\nو نيز در دستورات عمومى به ذكر خواب نيز عنايت زيادى داشتند و\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nكيفيّت آن را غالباً به اين طريق بيان مىفرمودند : « سالك با طهارت و رو به قبله خوابيده ، سورهء توحيد را سه مرتبه و هر يك از آيةالكرسى ، صلوات و تسبيحات أربعه ( سُبحَانَ اللَهِ وَالحَمدُ لِلّهِ وَ لا إلهَ إلّااللهُ وَاللهُ أكبَر ) را يك بار بخواند .\r\nبعد از آن ذكر :\r\nيَفْعَلُ اللَهُ مَا يَشآءُ بِقُدْرَتِهِ ، وَ يَحْكُمُ ما يُريدُ بِعِزَّتِه\r\nرا سه مرتبه خوانده و نيز آيه آخر سورهء كهف ، آيات أخيره از سورهء حشر - از  لَوْ أَنْزَلْنا هذَا الْقُرْآنَ عَلى جَبَلٍ  « 1 » تا آخر سوره - و آيه 18 و 19 از سورهء ءال‌عمران را قراءت كرده و تسبيحات حضرت زهرا سلام‌الله‌عليها را بگويد ، و بعد از إتمام اين أذكار ، ذكر توحيد و كلمهء طيّبهء لا إلَهَ إلّااللَه را بگويد تا در حال ذكر به خواب رود . »\r\nالبتّه اگر كسى نمىتواند أذكار را در رختخواب بگويد و ممكن‌است خوابش ببرد ، ميتواند از هنگام مهيّاشدن براى خواب و وضو گرفتن ، قراءت أذكار را شروع كند .\r\nعلاوه بر اين أذكار كه سالك بايد آنها را در اوقات مخصوص و با رعايت شرايط و آداب آن بجا بياورد ، مىفرمودند : سالك بايد علىالدّوام و در تمام اوقات ، توجّه به خداوند داشته باشد و لحظه‌اى از مراقبت حضرت پروردگار غفلت نكند .\r\nدر أيّامى كه به مبحث استصحاب از رسائل شيخ‌أعظم رحمة الله عليه كه مشتمل بر مباحث دقيق و مشكلى است اشتغال‌داشتيم ، از خدمت ايشان سؤال كردم : چه كنيم ! اگر بخواهيم به تمام معنى الكلمه توجّه به خدا داشته‌باشيم ، از فهم‌درس و دقائق و ظرائف آن بازمىمانيم ، و اگر بخواهيم حقّ درس را به جا آورده و متن و زواياى آن را تحقيق كنيم ، از ذكر و ياد خدا بازمىمانيم !\r\n\r\n\r\n","description":"","footnote":"\r\n( 1 ) . صدر آيه 21 ، از سورهء 59 : الحشر .\r\n","page_name":" 468 ","page_number":468},
  {"content":"\r\n\r\nحاصل پاسخ ايشان اين بود كه : ذكر و توجّه به حضرت معبود بر دو قسم است : يكى ذكر و توجّه إجمالى و ديگرى ذكر و توجّه تفصيلى . و آنچه براى سالك هنگام انجام و پرداختن امور روزمرّه از تعليم و تعلّم ، كسب و تجارت ، و صنعت و طبابت ضرورىاست ذكر و ياد إجمالى است ؛ در عين اينكه درس مىخواند و يا تدريس‌ميكند و مباحثه و مطالعه دارد ، دل نيز از ياد خدا روشن بوده ، و بالمرّه از ياد او غافل نباشد .\r\nسپس براى تقريب اين معنا فرمودند : فرض‌كنيد امروز ظهر مهمان عزيزى بر شما وارد مىشود ، رفيقى صميمى كه دوران رفاقت طولانى با او داشته و به يكديگر مهر و محبّت بسيار داريد ؛ چگونه وقتى به درس رفته و يا در كوچه و خيابان هستيد به ياد او مىباشيد كه امروز ظهر مىآيد با اينكه كارهاى روزانه را نيز انجام مىدهيد ، در اينجا نيز بايد چنين باشد .\r\nأمّا ذكر و ياد تفصيلى ، در أوقات انجام أذكار و أوراد مقرّر مىباشد و وظيفهء سالك است كه در آن هنگام سرّ و ضمير را از غير خالى كرده و خلوت دل را براى مجالست با حضرت دوست مهيّا كند .\r\nو حاصل اينكه در هيچ‌حالى دل از محبّت و ياد خدا فارغ نباشد و در أثر اشتغال به كثرات ، خداى ناكرده مبتلا به نسيان نشود ؛ كه سرمايهء كار و سلوك مؤمن و وسيلهء نجات از شيطان ، ذكر است .\r\nحضرت أميرالمؤمنين عليه‌السّلام مىفرمايند :\r\nذِكرُ اللَهِ رَأْسُ مالِ كُلِّ مُؤمنٍ و رِبْحُهُ السَّلامَةُ مِنَ الشَّيْطانِ « 1 »\r\n« سرمايهء هر مؤمنى در طريق رشد و تحصيل كمال ، ذكر خداوند است . و سود حاصل از اين تجارت ، سلامت و رهائى از شيطان است . »\r\n\r\n\r\n","description":"","footnote":"\r\n( 1 ) . غررالحكم ، ص 188 ، ح 3621 .\r\n","page_name":" 469 ","page_number":469},
  {"content":"\r\n\r\n هم گلستان خيالم ز تو پر نقش و نگار * هم مشام دلم از زلف سمن‌ساى تو خوش « 1 » \r\nرابطهء ذكر با نفى خواطر و فكر\r\nاز أهمّ امورى كه تجلّى سلطان معرفت براى سالك إلىالله برآن متوقّف است يكى نفى خواطر و تحصيل آرامش و ديگرى فكر مىباشد . و اين دو امر با ذكر رابطه‌اى متقابل دارند ، يعنى از سوئى ذكر موجب نفى خواطر و تحصيل آرامش است و همچنين موجب شعله‌ورشدن و نورانيّت فكر مىباشد ، و از سوى ديگر حقيقت ذكر متوقّف بر نفى خواطر و آرامش است و نفى خواطر متوقّف بر فكر و توجّه به نفس مىباشد . بر همين أساس ، ذكر از امورى است كه از آغاز سلوك لازم بوده و تا پايان نيز سالك از آن مستغنى نخواهد شد ، البتّه كيفيّت آن در هر مرتبه متفاوت خواهد بود .\r\nآيات قرآن كريم و روايات مباركات و كلمات اعلام و بزرگان اهل‌عرفان در بيان كيفيّت رابطهء ذكر با نفى خواطر و فكر با هم تطابق دارد .\r\nأمّا در بيان تأثير ذكر در نفى خواطر و فكر ، در سورهء مباركهء أعراف ميفرمايد :\r\n إِنَّ الَّذِينَ اتَّقَوْا إِذا مَسَّهُمْ طائِفٌ مِنَ الشَّيْطانِ تَذَكَّرُوا فَإِذا هُمْ مُبْصِرُونَ .  « 2 » « كسانىكه تقوا پيشه نموده‌اند ، هنگامى كه شيطان پيرامون قلب و دل آنان به گردش درآيد و خاطره‌اى در دل ايشان بيفكند ، ذكر و ياد خد را به خاطر آورده و با آن ، شيطان را دفع مىكنند ؛ و در اين حال ، ايشان بينا و صاحب بصيرت مىگردند و حجاب غفلت از ديدگانشان برداشته مىشود . »\r\n\r\n\r\n","description":"","footnote":"\r\n( 1 ) . ديوان‌حافظ ، ص 132 ، غزل 299 .\r\n( 2 ) . آيه 201 ، از سورهء 7 : الأعراف .\r\n","page_name":" 470 ","page_number":470},
  {"content":"\r\n\r\nو ميفرمايد :  أَلا بِذِكْرِ اللَّهِ تَطْمَئِنُّ الْقُلُوبُ .  « 1 » « آگاه‌باشيد كه فقط با ذكر خداوند دلها آرام شده و از تلاطم و اضطراب خارج ميگردد . »\r\nو عبدالواحد آمدى در كتاب غررالحكم و دررالكلم از أميرالمؤمنين عليه‌السّلام روايت مىكند :\r\nمَن ذَكَرَ اللَهَ سُبحانَهُ أحيَى اللَهُ قَلبَهُ و نَوَّرَ عَقلَهُ و لُبَّهُ . « 2 »\r\n« هر كس خداوند سبحانه را ياد كند ، خداوند نيز دل او را به حيات معنوى زنده نموده و عقل و خرد او را روشن و نورانى مىكند . »\r\nو در موضع ديگرى از آن‌حضرت روايت مىكند :\r\nالذِّكرُ نورُ العُقولِ و حَيوةُ النُّفوسِ وجَلآءُ الصُّدُورِ . « 3 »\r\n« ذكر خدا ، نور عقل‌ها ، و حيات جانها بوده و سينه‌ها را از زنگار غفلت و رين معاصى جلا مىدهد . »\r\nو ملّا جلال‌الدّين‌محمّد رومى در مثنوىمعنوى به همين حقيقت اشاره‌كرده و ميفرمايد :\r\n اين قدر گفتيم باقى فكر كن * فكر اگر جامد بود رو ذكر كن\r\nذكر آرد فكر را در اهتزاز * ذكر را خورشيد اين افسرده ساز « 4 » \r\n از درون خويش اين آوازها * منع كن تا كشف گردد رازها\r\nذكر حقّ كن پاك غولان را بسوز * چشم نرگس را از اين كركس بدوز\r\nصبح صادق را ز كاذب واشناس * رنگ مى را بازدان از رنگ كاس « 5 » \r\n ذكر حقّ پاك است چون پاكى رسيد * رخت بر بندد برون آيد پليد\r\nچون بر آمد نام پاك اندر دهان * نه پليدى ماند و نى اندُهان « 6 » \r\nبر اساس همين تأثير ذكر در نفى خواطر و فكر ، نظر شريف مرحوم علّامهء\r\n\r\n\r\n","description":"","footnote":"\r\n( 1 ) . آيه 28 ، از سورهء 13 : الرّعد .\r\n( 2 ) . غررالحكم ، ص 189 ، ح 3645 و ح 3634 .\r\n( 3 ) . غررالحكم ، ص 189 ، ح 3645 و ح 3634 .\r\n( 4 ) . مثنوىمعنوى ، ص 567 و ص 124 .\r\n( 5 ) . مثنوىمعنوى ، ص 567 و ص 124 .\r\n( 6 ) . همان مصدر ، ص 206 ؛ اندُهان ، جمع اندُه مخفّف اندوه است .\r\n","page_name":" 471 ","page_number":471},
  {"content":"\r\n\r\nوالد و اساتيدشان بر اين بوده‌است كه جايگاه ذكر پس از نفى خواطر نيست ، بلكه ذكر مراتبى دارد و برخى از مراتب آن مقدّم بر نفى خواطر و وسيلهء تحصيل آن مىباشد ، گرچه حقيقت آن پس از نفى خواطر محقّق گردد . و طريقهء منسوب به مرحوم سيّدبحرالعلوم را در نفى خواطر مردود مىشمردند چنانچه علّامهء والد به تفصيل در شرح رسالهء سير و سلوك منسوب به بحر العلوم و در رسالهء لب‌ّاللباب به اين امر پرداخته‌اند . « 1 »\r\nأمّا توقّف حقيقت ذكر بر نفى خواطر أمرىاست روشن و آشكار كه مستغنى از شرح و توضيح است . أميرالمؤمنين عليه‌السّلام مىفرمايند :\r\nلا تَذْكُرِ اللَهَ سُبْحَانَهُ ساهيًا ، و لا تَنْسَهُ لاهيًا و اذْكُرْهُ ذِكرًا كامِلًا يُوافِقُ فيهِ قَلْبُكَ لِسانَكَ ، وَ يُطابِقُ إضْمارُكَ إعْلانَكَ . وَ لَن‌ْتَذْكُرَهُ حَقيقَةَ الذِّكْرِ حَتَّى تَنْسَى نَفْسَكَ فى ذِكْرِكَ وَ تَفْقِدَها فى أَمْرِكَ . « 2 »\r\n« خداوند سبحان را از روى غفلت ياد مكن ، و با إعراض از حضرت پروردگار او را فراموش مكن ، بلكه خدا را با ذكر كامل ياد نما آنگونه كه در ذكر ، قلب تو با زبانت موافق و همراه ، و باطن تو با ظاهرت مطابق و هماهنگ باشد . و البتّه خدا را به حقيقت ذكر ، ياد نخواهى كرد تا آنكه خود را هنگام ذكر فراموش‌نموده و گم‌كنى ! »\r\nبا توجّه به اين دسته از أخبار روشن مىشود كه : آن ذكرى قلب و دل را به مرتبهء حيات طيّبه و معنوى رسانده و پردهء أوهام و شكوك كه مانع از إدراك حقائق است را كنار مىزند و عقل و طائر فكر را به پرواز در عالم قدس در\r\n\r\n\r\n","description":"","footnote":"\r\n( 1 ) . رسالهء سير و سلوك منسوب به بحر العلوم ، ص 173 ، تعليقهء شمارهء 141 ؛ و رسالهء لب‌ّاللباب ، ص 141 .\r\n( 2 ) . غررالحكم ، ص 188 ، ح 3628 .\r\n","page_name":" 472 ","page_number":472},
  {"content":"\r\n\r\nمىآورد كه دل نيز با زبان همراه و موافق باشد ، نه اينكه زبان به ذكر خدا مشغول أمّا قلب و ذهن سالك مستغرق در كثرات و أفكار و أوهام باطل باشد .\r\nو بايد دانست كه حظّ و بهرهء سالك از ذكر ، به مقدار حضور قلب اوست و بس . و از آنجا كه نفس و شيطان بيمناك از افروخته‌شدن چراغ شهود و معرفت در دل سالكند ، سعى دارند تا با إلقاء خواطر پريشان‌كننده و خيالات باطله ، بارقه‌هاى ذكر را خاموش‌كرده و دل را در سردى و ظلمت ، براى هميشه ، مأمن و مأواى خود قراردهند .\r\nبنابراين سالك با عنايات ربّانيّه ، هنگام ذكر بايد هر مهرى به جز مهر خدا را از دل ، و هر سودايى جز سوداى او را از سر بيرون‌كند تا ذكر او به ثمر نشسته و طلعت « مذكور » در آئينهء جان هويدا شود .\r\nمثنوىمعنوى در تمثيلى ، از نفس و مكرها و وسوسه‌هاى آن تعبير به « موش » و از أذكار و عبادتها و مجاهدتهاى سالك در راه وصول به مقصود و حقيقت تعبير به « گندم » كرده‌است ؛ كه اين موش نفس دائماً به انبار دست‌رنج او دستبرد زده و سرمايهء او را به يغما مىبرد ، و لذا چنين سالكى پس از ساليان دراز از سلوك خود هيچ طرفى نبسته و قدمى برنداشته‌است . و علاج آن را در دفع و هلاك اين سارق ميداند . و بايستى دائماً در سعى و تلاش باشد تا با استعانت از پروردگار و تضرّع به درگاه او ، لطف إلهى شامل او شده بر آن فائق آيد .\r\n ما در اين انبار گندم مىكنيم * گندمِ جمع آمده گم مىكنيم\r\nمىنينديشيم آخر ما به هوش * كاين خلل در گندم‌است از مكر موش\r\nموش تا انبار ما حفره زده‌است * وز فنش انبار ما ويران شدست\r\nأوّل اى جان ! دفع شرّ موش كن * وآنگه اندر جمع گندم جوش كن\r\nبشنو از أخبارِ آن صدر صدور * لا صلوة تمّ إلّابالحضور\r\nگر نه موشى دزد در انبار ماست * گندم أعمال چل ساله كجاست ؟ \r\n\r\n","description":"","footnote":"","page_name":" 473 ","page_number":473},
  {"content":"\r\n\r\n ريزه‌ريزه ، صدق هر روزه چرا * جمع مىنايد در اين انبار ما ؟\r\nبس ستاره آتش از آهن جهيد * وين دل سوزيده پذرفت و كشيد\r\nليك در ظلمت يكى دزد نهان * مىنهد انگشت بر استارگان\r\nمىكُشد استارگان را يك به يك * تا كه نفروزد چراغى بر فلك\r\nچون عناياتت شود با ما مقيم * كى بود بيمى از آن دزد لئيم ؟\r\nگر هزاران دام باشد هر قدم * چون تو با مايى نباشد هيچ غم « 1 » \r\n\r\n\r\n","description":"","footnote":"\r\n( 1 ) . مثنوىمعنوى ، ص 11 .\r\n","page_name":" 474 ","page_number":474},
  {"content":"\r\n\r\nنفى خواطر و فكر و توجّه به نفس\r\nبر همين أساس است كه أولياى إلهى بر نفى خواطر تأكيد بسيار زيادى دارند و بدون آن عمل را ناقص و فاقد أثر مطلوب مىدانند .\r\nدر طريقهء علّامهء والد كه همان طريقهء مرحوم آيةالحق حاج‌ملّاحسينقلى همدانى و متّخذ از آيات و روايات مىباشد ، سه وسيلهء أصلى نفى خواطر ، أوّل مراقبه و مجاهده و دوّم توجّه به نفس و سوّم ذكر بود كه اگر سالك مراقبه‌اش تامّ باشد و در مقابل نفس و هواى آن مجاهده نمايد ، آرام‌آرام نفى خواطر حاصل‌ميگردد ، و اگر گاهى خاطره‌اى نيز هجوم آورد با حربهء ذكر آن را دفع مىنمايد .\r\nتصرّف نفس استاد نيز در نفى خواطر و حفظ قلب سالك از توارد أفكار و توجّه به غير خداوند متعال تأثير فراوانى دارد ، گرچه اين امر در همهء حالات مُمدّ سالك نيست و به شرائطى خاص محدود است ؛ چنان كه در روح‌مجرّد در شرح كيفيّت إقامهء صلوات در محضر مرحوم حدّاد مىفرمايند :\r\n« نمازهاى صبح و ظهر و عصر را بنده به ايشان اقتدا مىكردم ، چون كسى در منزل نبود جز يك نفر از رفقاى صميمى ؛ أمّا نماز مغرب و عشاء را ايشان به حقير إقتداء مىنمودند و غالباً هم در روى بام انجام‌مىگرفت . و دستور داده بودند كه حقير در نمازها سوره‌هاى بلند را بخوانم ، مانند يس و واقعه و\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nمسبّحات و تبارك و منافقين و هل‌أتى و ماأشبَهها ؛ براى آنكه ايشان چون اقتدا مىكنند حقير را در قراءت و نفى خواطر تثبيت نمايند ، و مىفرمودند : اينطور بهتر است تا آنكه شما به من اقتدا كنى . » « 1 »\r\nعلاوه بر اين امور مىفرمودند : سالك بايد از هر امرى كه موجب تشويش بال و تفرّق خاطر است ، زائد بر قدر ضرورت ، اجتناب نمايد و در مواقع نماز و ذكر چند دقيقه قبل از شروع به عبادت دست از امور روزمره كشيده و قلب خود را از خواطر تفريغ‌نمايد و سپس در توجّه به پروردگار متمركز گشته و بعد از آن توجّهش را به پروردگار تثبيت‌نموده و آنگاه وارد نماز يا ذكر گردد .\r\nبايد براى عبادت خود مكانى مناسب و آرام و خالى از امورى كه نفس را به خود مشغول‌مىنمايد فراهم كند ، و ساعت خاصّى را براى عبادت و فكر خود معيّن كند ، بلكه بهترين ساعات خود را براى ارتباط و انس با حضرت‌حقّ قراردهد ؛ چنان كه أميرالمؤمنين عليه‌السّلام در نامهء خود به مالك أشتر امر فرمودند :\r\nوَاجْعَلْ لِنَفْسِكَ فيمَا بَيْنَكَ وَ بَينَ اللَهِ أَفضَلَ تِلكَ المَوَاقيتِ وَ أَجزَلَ تِلكَ الأَقْسامِ ؛ وَ إنْ كانَتْ كُلُّهَا لِلَّهِ إذا صَلَحَتْ فيهَا النِّيَّةُ وَ سَلِمَتْ مِنْها الرَّعِيَّةُ . « 2 »\r\n« بهترين اوقات و پر بهره‌ترين قسمتهاى عمر خود را براى خودت و ارتباط بين خود و خداوند قرار بده ؛ گرچه اگر نيّت تو پاك و صحيح بوده و رعيّت و مردم از تو در سلم و آرامش به‌سربرند ، همهء اوقاتت براى خداوند خواهد بود . »\r\nعلاوه بر اين ، استفاده از سجّادهء ساده و سفيد و رعايت مستحبّات نماز كه در كتب فقهى وارد شده است تأثيرات مثبتى در تحصيل آرامش و نفى خواطر در\r\n\r\n\r\n","description":"","footnote":"\r\n( 1 ) . روح‌مجرّد ، ص 75 .\r\n( 2 ) . نهج‌البلاغة ، ص 440 ، نامهء 53 .\r\n","page_name":" 476 ","page_number":476},
  {"content":"\r\n\r\nنماز دارد .\r\nأمّا فكرى كه در روايات بر آن ترغيب أكيد شده و در مسير سلوك بدان سفارش مىشود ، اصل آن عبارت است از « توجّه و حركت‌دادن قلب به آيات آفاقيّه و أنفسيّه و تأمّل و مداقّه در صنع و سير آنها » « 1 »\r\nو رابطهء متقابلى با نفى خواطر دارد و هر كدام ممدّ ديگرى است .\r\nو داراى أقسام مختلفى مىباشد : گاه تفكّر در آيات آفاقيّه و تأمّل در ربط موجودات با خداوندمتعال و سريان علم و قدرت حضرت حقّ در آنهاست ، و گاه تأمّل و تفكّر در نفس خود انسان است منحصراً ، و گاه تفكّر در عدم است ، و گاه تفكّر در سريان توحيد در عالم و فقر محض‌بودن نفس و ارتباط آن با خالق ، و گاهى تفكّر در إحاطهء حقيقت ولايت بر همهء موجودات و اتّصال موجودات با خداوند متعال از آن طريق ، و گاه تفكّر در مرگ و انتقال نفس به نشئهء آخرت ، و غير ذلك كه هر كدام از آنها مربوط به مرحله‌اى است و به حسب درجات سالك و گاه به حسب شرائط ، وى را به آن ملتفت مىنمودند .\r\nتفكّر در مرگ بيشتر براى مبتديان است ، و تفكّر در نفس و توجّه به نفس را به سالكان راه‌رفته كه از قدمهاى ابتدائى گذشته و محبّت خداوند در دلشان تا حدودى راسخ‌شده و زمينه براى توجّه به نفس و جمع‌كردن خود در ايشان فراهم شده بود دستورمىدادند ، و تفكّر در عدم را به اوحدىّ از افراد مىفرمودند . « 2 »\r\n\r\n\r\n","description":"","footnote":"\r\n( 1 ) . لب‌ّاللباب ، ص 95 .\r\n( 2 ) . در نامهء مرحوم آية الحقّ و العرفان حاج ميرزا جواد آقا ملكىتبريزى به مرحوم آية الله حاج شيخ محمّد حسين اصفهانى در شرح طريقهء مرحوم آيةالحقّ حاجّ ملّا حسينقلى همدانى رضوان‌الله عليهم آمده است :\r\n« و أمّا فكر ، براى مبتدى مىفرمودند : در مرگ فكر بكن تا آن‌وقتى كه از حالش -\r\n","page_name":" 477 ","page_number":477},
  {"content":"\r\n\r\nبه شاگردانى كه به مكّهءمكرّمه و مدينهءمنوّره مشرّف‌مىشدند مىفرمودند :\r\nدر مكّه تمام توجّهتان به عظمت توحيد باشد ، به خانهء خدا نيز كه نظر مىكنيد توجّه به عظمت توحيد داشته باشيد ؛ و در مدينه توجّهتان به ولايت حضرت رسول الله صلّى الله عليه و آله وسلّم و نفس نفيس آن‌حضرت كه تمام عالم وجود را گرفته است باشد .\r\nمعرفت نفس\r\nبارى ، در بين اين امور مسألهء توجّه به نفس و تفكّر در آن در طريقهء مرحوم حاج‌ملّا حسينقلى همدانى و شاگردان بزرگوار ايشان أهمّيّت خاصّى داشته است ، به طوريكه شاهراه رسيدن به معرفت ربّ را معرفت نفس مىدانسته‌اند . و اين ملازمه يا اتّحاد بين معرفت ربّ و معرفت نفس از معارف بسيار عالى مكتب أهل بيت عليهم السّلام است .\r\nروايات متعدّدى در فضيلت و شرافت « 1 » معرفت نفس وارد شده كه\r\n\r\n\r\n","description":"","footnote":"\r\n- مىفهميدند كه از مداومت اين مراتب گيج شده ، فى الجمله استعدادى پيدا كرده ، آنوقت به عالم خيالش ملتفت مىكردند يا آنكه خود ملتفت مىشد . چند روزى همه روز و شب فكر در اين مىكند كه بفهمد هرچه خيال مىكند و مىبيند خودش است و از خودش خارج نيست . اگر اين را ملكه ميكرد خودش را در عالم مثال مىديد يعنى حقيقت عالم مثالش را مىفهميد و اين معنى را ملكه ميكرد . آنوقت مىفرمودند بايد فكر را تغيير داد و همهء صورت‌ها و موهومات را محو كرد و فكر در عدم كرد ، و اگر انسان اين را ملكه نمايد لابد تجلّى سلطان معرفت خواهد شد ، يعنى تجلّى حقيقت خود را به نورانيّت و بىصورت و حدّ و كمال بهاء فائز آيد ، و اگر در حال جذبه ببيند بهتر است . » ( توحيد علمى و عينى ، ص 33 و 34 )\r\n( 1 ) . در روايت نفيسى كه پيش از اين نيز گذشت آمده‌است كه از خدمت رسول‌خدا صلّى الله عليه و آله وسلّم سؤال شد : كَيفَ الطّريقُ إلى مَعرفةِالحقِّ ؟ پاسخ فرمودند :\r\nمَعرفةُ النَّفسِ .\r\n( بحارالأنوار ، ج 67 ، ص 72 ) و در روايات متعدّدى كه از حضرت مولى الموالى أميرالمؤمنين عليه السّلام روايت شده است ، نهايت معرفت انسان را معرفت‌نفس بيان -\r\n","page_name":" 478 ","page_number":478},
  {"content":"\r\n\r\nسرآمد آنها در شهرت و استشهاد ، خبرى است كه آمدى در غُررودُرر از حضرت أميرالمؤمنين عليه أفضل صلوات المصلّين روايت‌كرده ، و البتّه اين حديث را عامّه و خاصّه از پيامبر أعظم صلّى الله عليه و آله وسلّم نيز ذكر كرده‌اند .\r\nمتن حديث اين‌است :\r\nمَنْ عَرَفَ نَفْسَهُ ، عَرَفَ رَبَّهُ . « 1 »\r\n« هر كس خود را بشناسد ، به مقام عرفان و معرفت به حضرت پروردگار نائل ميگردد . »\r\nبايد ديد مفاد اين حديث نفيس كه در اسلوب قضيّهءشرطيّه است ، چيست ؟ مراد از معرفت نفس كدام است ؟ و ملازمهء بين معرفت نفس و معرفت ربّ چگونه است ؟\r\n\r\n\r\n","description":"","footnote":"\r\n- فرموده‌اند ؛ مانند :\r\nأفضَلُ المَعرفةِ مَعرفةُ الإنسانِ نَفْسَه\r\n( غررالحكم ، ص 232 ، ح 4631 ) ،\r\nغايَةُ المَعرفةِ أن يَعرِفَ المَرءُ نَفْسَه\r\n( همان‌مصدر ، ح 4633 ) ،\r\nمَن عَرَفَ نَفْسَه فَقَدِ انْتَهى إلى غايةِ كُلِّ مَعرفةٍ وَ عِلمٍ\r\n( همان‌مصدر ، ح 4638 ) ،\r\nالمَعرفةُ بِالنَّفْسِ أنفَعُ المَعرفَتَينِ\r\n( همان‌مصدر ، ح 4630 ) ،\r\nمَعرفةُ النَّفْسِ أنفَعُ المعارِفِ\r\n( همان‌مصدر ، ح 4640 ) ،\r\nنالَ الفَوزَ الأكبَرَ من ظَفِرَ بِمَعرفةِ النَّفسِ\r\n( همان‌مصدر ، ح 4641 ) .\r\nو از طرفى در روايات فراوان ، معرفةالله به عنوان نهايت كمال و معرفت شمرده‌شده و فوز أكبر محسوب گرديده است ؛ چنان كه در فرمايشات حضرت أميرالمؤمنين عليه‌السّلام نيز آمده است : العِلمُ بِاللهِ أفضَلُ العِلمَينِ ( غررالحكم ، ص 81 ، ح 1268 ) ، مَعرفةُ اللَهِ سُبحانَهُ أعلَى المَعارِفِ ( همان‌مصدر ، ح 1270 ) .\r\nهمچنين در برخى روايات آثارى بر معرفةالله مترتّب شده است كه همان آثار مترتّب بر معرفت‌نفس مىباشد كه حاكى از ملازمهء اين دو أمر است ؛ مانند دو روايت شريفهء :\r\nأعلَمُ النّاسِ بِالله أكثَرُهُم خَشْيَةً لَهُ\r\n( غررالحكم ، ص 63 ، ح 786 ) ،\r\nأكثَرُ النّاسِ مَعرِفةً لِنَفْسِهِ أخوَفُهُم لِرَبِّهِ\r\n( همان‌مصدر ، ص 232 ، ح 4644 ) .\r\n( 1 ) . غررالحكم ، ص 232 ، ح 4637 ؛ اين حديث شريف گاه به‌صورت مَن عَرَفَ نَفْسَه عَرَفَ ربَّه و گاه به صورت مَن عَرَفَ نَفْسَه‌فَقَد عَرَفَ رَبَّه روايت شده است ، چنانچه در مصباح‌الشّريعة ، باب 62 در علم ، ص 257 آمده است .\r\n","page_name":" 479 ","page_number":479},
  {"content":"\r\n\r\nشمس الدّين محمّد لاهيجى دربارهء حقيقت انسان و اينكه منتخب عالم بوده و مظهر تامّ و تمام اسم « الله » است ميگويد :\r\n« چون انسان مظهر اسم « الله » است و چنانچه الله من‌حيث‌الجامعيّه مشتمل بر جميع أسماست و در تمامت اين أسماء بحقيقت اوست كه ظاهراست ، حقيقت انسان كه مظهر اين اسم است البتّه بايد كه شامل جميع مراتب عالم باشد و تمامت حقائق عالم مظهر حقيقت انسان باشند ، چه هر مرتبه‌اى و هر تعيّنى مظهر يكى از أسماى إلهيّه است و جميع أسما در تحت اسم الله كه جامع جميع أسماء و صفات است مندرجند .\r\nپس حقائق تمامت مراتب و تعيّنات در تحت حقيقت انسانى كه مظهر آن اسم جامع است مندرج خواهد بود ، و از اين جهت مجموع عالم مفصّل مسمّى به « انسان كبير » است ، زيرا كه حقيقت انسان است كه به صورت همهء عالم ظاهر شده و به سبب اين جامعيّت مستحقّ خلافت گشته است ، زيرا كه خليفه بايد كه به صورت مستخلف باشد . و اين‌است معنى\r\nخَلَقَ اللَهُ تَعالَى ءادَمَ عَلَى صورَتِهِ « 1 »\r\nو\r\n\r\n\r\n","description":"","footnote":"\r\n( 1 ) . برخى از مشبّهه ، از اين حديث شريف سوءاستفاده نموده و معتقدشده‌اند كه خداوند جسمى شبيه انسان است ، در حالى كه معناى صحيح اين حديث به مراتب عالىتر وراقىتر از آن است ، چنان كه مرحوم‌لاهيجى در اينجا آورده‌اند .\r\nدر كافى به سندصحيح از محمّدبن‌مسلم نقل‌ميكند كه از حضرت امام‌باقر عليه‌السّلام دربارهء معناى روايتى كه نقل‌ميكند :\r\nإنّ اللَهَ خَلَقَ ءَادَمَ عَلى صورَتِهِ\r\nپرسيدم ، حضرت فرمود :\r\nهىَ صورَةٌ مُحدَثَةٌ مخلوقَةٌ ، واصطَفاها اللهُ وَاختارَها عَلَى سآئرِ الصُّوَرِ المُختَلِفَةِ ، فَأضافَها إلَى نَفْسِهِ كَما أضافَ الكعبَةَ إلى نَفْسِهِ وَالرّوحَ إلى نَفْسِهِ فَقالَ : « بَيتِى » وَ  « نَفَخْتُ فِيهِ مِنْ رُوحِي » . \r\n( كافى ، ج 1 ، ص 134 ) « صورت آدم صورتى است مُحدَث و مخلوق كه خداوند او را برگزيد و بر ديگر صورتها اختيار نمود ، پس آن را به خود نسبت داد چنان كه كعبه را به خود نسبت داد و فرمود : خانهء من ، و روح را به خود نسبت داد و فرمود : در آدم از روح خودم دميدم . » -\r\n","page_name":" 480 ","page_number":480},
  {"content":"\r\n\r\nبه حقيقت ، آينه و مجلاى حقّ ، حقيقت انسانى است كه جامع جميع مراتب جسمانى و روحانى است ، و عالم بأسرها مرآت حقيقت انسان كامل است كه تفصيل آن اجمال است . » « 1 »\r\nو در موضع ديگرى ، در بيان « سيمرغ » و « كوه‌قاف » و توضيح اين بيت از گلشن راز :\r\n بگو سيمرغ و كوه قاف چه بود ؟ * بهشت و دوزخ و أعراف چه بود ؟ \r\n\r\n\r\n","description":"","footnote":"\r\n- ولى در برخى روايات اينطور آمده كه ضمير « صورَتِهِ » به « اللَه » بر نمىگردد ، بلكه به شخصى بر ميگردد كه ذكر او در أوّل حديث آمده بوده و برخى روات آن را حذف كرده‌اند . چنان كه در بحار از توحيدصدوق از حسين‌بن‌خالد روايت‌ميكند كه از حضرت امام رضا عليه‌السّلام از معناى اين حديث پرسيدم ، حضرت فرمودند :\r\nقاتَلَهُمُ اللَهُ لَقَد حَذَفوا أوَّلَ الحديثِ . إنَّ رسولَ اللهِ صَلَّى اللهُ عَلَيهِ وَ ءالِهِ و سَلَّمَ مَرَّ بِرَجُلَينِ يَتَسآبّانِ ، فَسَمِعَ أحَدَهُما يَقولُ لِصاحِبِه : قَبَّحَ اللهُ وَجهَكَ وَ وَجهَ مَن يُشبِهُكَ ! فَقالَ عَلَيه‌وَءَالِهِ الصَّلوةُوَالسَّلامُ : يا عَبدَاللَهِ ! لا تَقُل هَذا لِأخيكَ ، فَإنَّ اللهَ عَزَّوَجَلَّ خَلَقَ ءَادَمَ عَلى صورَتِهِ .\r\n( بحارالأنوار ، ج 4 ، ص 11 ، ح 1 از باب 2 ) « خداوند مشبّهه را بكشد ، همانا آغاز حديث را حذف نموده‌اند . رسول‌خدا صلّى الله عليه و آله وسلّم روزى بر دو نفر مرور فرمودند كه به يكديگر ناسزا مىگفتند ، و شنيدند كه يكى به ديگرى ميگويد : خداوند روى تو را و روى هركس را كه شبيه تو است قبيح گرداند ! رسول‌خدا صلّى الله عليه و آله وسلّم فرمودند : اى بندهء خدا ! با برادرت چنين سخن مگو ، زيرا خداوند پيامبرش آدم را نيز بر صورت و سيماى اين مرد خلق فرموده‌است . »\r\nو از برخى از روايات چنين به‌دست‌مىآيد كه ضمير « صورَتِه » به خود « آدم » بازميگردد و أصل حديث اينطور بوده است :\r\nخَلَقَ اللَهُ ءَادَمَ عَلَى صورَتِهِ الّتى صَوَّرَها فى اللَوْحِ المَحْفوظِ .\r\nو سپس برخى ذيل حديث را حذف نموده‌اند و معتقد به تجسيم شده‌اند . ( بحارالأنوار ، ج 54 ، ص 103 )\r\n( 1 ) . مفاتيح‌الإعجاز ، ص 97 .\r\n","page_name":" 481 ","page_number":481},
  {"content":"\r\n\r\nميگويد :\r\n« بدان كه در « سيمرغ » حكايات بسيار به حسب تأويل گفته‌اند ، فأمّا آنچه به خاطر فقير مىآيد آنست كه « سيمرغ » عبارت از ذات واحد مطلق است و « قاف » كه مقرّ اوست ، عبارت از حقيقت انسانى است كه مظهر تمام آن حقيقت است و حق بتمامت أسماء و صفات به او متجلّى و ظاهر است .\r\nو آنچه گفته‌اند كه كوه‌قاف از غايت بزرگى گِرد عالم بر آمده و محيط عالم است ، در حقيقتِ انسانى آن معنى ظاهر است ؛ چه حقيقت او چنانچه بيانش گذشت ، مشتمل بر تمامت حقائق عالم است و أحديّةالجمع ظاهر و باطن واقع‌شده و منتخب و خلاصهء همهء عالم اوست . و هر كه به معرفت حقيقت انسانى رسيد ، به موجب\r\nمَنْ عَرَفَ نَفْسَهُ فَقَدْ عَرَفَ رَبَّهُ\r\nرؤيت و شناخت حقّ ، آن كس را ميسّر است ؛ كه\r\nمَن رءَانى فَقَد رَأَى الحَقَّ\r\n، چنانچه هر كه به كوه‌قاف رسيد به سيمرغ مىرسد . شعر :\r\n گر نه اين حُسن در تجلّى بود * آن أنا الحقّ كه گفت و سبحانى ؟\r\nكه تواند به غير او گفتن * ليس فى جبّتى كه مىخوانى ؟\r\nهرچه هستىاست در تو موجوداست * خويشتن را مگر نمىدانى ؟ » « 1 » \r\nاز اين بيان شارح متضلّع و محقّق گلشن‌راز ، مفاد حديث و ملازمهء بين دو معرفت روشن شده و نيز أهمّيّت معرفت نفس و پرداختن بدان معلوم گشت . و ازاين‌رو در برخى روايات از آن با عبارات عالى و بلندى تعبير شده است ؛\r\n\r\n\r\n","description":"","footnote":"\r\n( 1 ) . همان مصدر ، ص 112 و 113 .\r\n","page_name":" 482 ","page_number":482},
  {"content":"\r\n\r\nصاحب غررالحكم و دررالكلم ، از أميرالمؤمنين عليه أفضل صلوات المصلّين روايت مىكند :\r\n« نالَ الفَوْزَ الأكْبَرَ مَنْ ظَفِرَ بِمَعْرِفَةِ النَّفْسِ . « 1 »\r\n« به نجات و رستگارى بزرگ‌تر رسيد هركس به معرفت نفس دست‌يافت . » و نيز :\r\nغايَةُ الْمَعْرِفَةِ أنْ يَعْرِفَ الْمَرْءُ نَفْسَهُ . « 2 »\r\n« نهايت معرفت آن است كه مرد ، خود را بشناسد . »\r\nبر همين اساس است كه باب اصلى بنيان مرصوص توحيد و معرفتِ حضرت ربّ تبارك‌وتعالى ، فكر و توجّه به نفس است .\r\nفكر ، همان حركت و سير باطنى براى تحصيل مقصود است ؛ و مقصود سالك در سير إلى الله معرفت حضرت پروردگار مىباشد . مبدأ و نقطهء آغاز اين حركت چنان كه گذشت ، يا آيات آفاقيّه است يا آيات أنفسيّه ، و به مقتضاى آيه كريمهء :  سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ  « 3 » حركت و سير از هر يك از آفاق و أنفس موصل به معرفت است ؛ امّا سير آفاقى بسيار طولانى بوده و عمر نوح مىخواهد ، ولى سير أنفسى كوتاه و سريع است ، و علاوه بر آن حاصل سير أنفسى به مراتب از سير آفاقى عالىتر و راقىتر است .\r\nو لذا در غررالحكم از حضرت أميرالمؤمنين عليه‌السّلام روايت كرده است كه :\r\nالْمَعْرِفَةُ بِالنَّفْسِ أَنْفَعُ الْمَعْرِفَتَيْنِ « 4 » ،\r\nيعنى معرفت حاصل از سير أنفسى با معرفت حاصل از سير آفاقى ، در نفع اشتراك دارد ولى نفع معرفت نفس بيشتر است .\r\nو لذا أولياء إلهى نظر به آفاق نيز دارند امّا آن را مقدّمهء سير در نفس قرارداده ، و غالباً در افق نفس خود حركت و سير دارند .\r\n\r\n\r\n","description":"","footnote":"\r\n( 1 ) . غررالحكم ، ص 232 ، ح 4641 .\r\n( 2 ) . همان مصدر ، ح 4633 .\r\n( 3 ) . قسمتى از آيه 53 ، از سورهء 41 ، فصّلت : « ما به زودى آيات خود را هم در آفاق و هم در نفس‌هاى آنان به ايشان نشان مىدهيم تا برايشان روشن گردد كه اوست‌حقّ . »\r\n( 4 ) . غررالحكم ، ص 232 ، ح 4630 .\r\n","page_name":" 483 ","page_number":483},
  {"content":"\r\n\r\nدر آغاز تحصيل علوم حوزوى ، عصرها در حياط منزل از خدمت مرحوم علّامهء والد درس مىگرفتم . يك روز فرمودند : علم ، قدرت و حيات پروردگار در تمام موجودات عالم سارى و جارى است ! نگاه كنيد اين درخت مو ، ساقه‌اش را مىكشاند به جائى كه بتواند تكيه كند ، اين درخت پيچ آنقدر ميگردد تا جايى را پيدا كرده و خود را نگهدارد . علم پروردگار در همين نبات كوچك نيز جارى است .\r\nبارى ، نفس انسان به تمام معنى به خداوند متّصل است و بين نفس و ربّ حجابى نيست . و لذا سير أنفسى از آفاقى سريع‌تر و عالىتر است ، و معرفت نفس و شناخت آن بكمالها و تمامها مساوى با رفع حجاب است كه همان سفر از ضيق به اطلاق ، و اتّساع‌يافتن نفس است . نفس هرقدر ظرفش وسيع‌تر شود خدا را به همان مقدار بيشتر مىشناسد . على الدّوام صعود مىكند تا نور اسفهبدى تجلّى كند و ببيند كه حقيقت نفس وى شرق و غرب عالم را فراگرفته‌است و سپس بالاتر مىرود تا به فناء ذاتى برسد و معرفت نفس بتمامها براى او حاصل گردد و نفس او آينهء تمام نماى حضرت احديّت گردد كه نهايت درجهء ممكن از معرفت خداوند سبحانه‌وتعالى براى عبد است .\r\n دَوآؤُكَ فيكَ وَ ما تَشعُرُ * وَ دآؤُكَ مِنك وَ ما تَنظُرُ\r\nأَتَزْعَمُ أَنَّكَ جِرْمٌ صَغيرٌ * وَفيكَ انْطَوى الْعالَمُ الْأَكْبَرُ\r\nوَ أَنْتَ الْكِتابُ الْمُبينُ الَّذى * بِأَحْرُفِهِ يَظْهَرُ الْمُضْمَرُ « 1 » \r\n« دواى تو در توست و تو ادراك نمىكنى ، و درد و رنج تو از خود توست و تو نمىبينى .\r\nآيا مىپندارى كه تو جرمى صغير مىباشى ، در حالى كه بزرگترين عالَم در درون تو منطوى است .\r\n\r\n\r\n","description":"","footnote":"\r\n( 1 ) . ديوان الإمام علىّ عليه‌السّلام ، ص 178 .\r\n","page_name":" 484 ","page_number":484},
  {"content":"\r\n\r\nو تويى كتاب مُبينى كه به واسطهء حروف آن ، حقيقت مُضمر و پنهان آشكار و ظاهر ميگردد . »\r\nاگر انسان به خود مشغول شده و در خود فرو رود ، نفس خويش را دريايى عجيب و بىكران و مملوّ از درّ و مرجان و أسرار إلهى مىبيند ؛ و با وجود اين سرمايه‌ها محال‌است كه از خود بيرون بيايد و به غير بپردازد . امّا أفسوس كه دستخوش غفلت و هوى و هوس است و هر روز به اين‌طرف و آن‌طرف مىزند تا شايد بهره‌اى برده و سودى حاصل نمايد ؛ و نمىداند كه بايد نقبى به اين درياى نامتناهى زده و به اين آب زلال و گوارا رسيده و از آن سيراب شود و از احتياج و تكدّى از غير بىنياز گردد . و اين همان غنا و ثروتى است كه در أدعيهء أئمّهء أهل‌بيت عليهم السّلام آمده است :\r\nاللَهُمَّ اجْعَلْ غِناىَ فى نَفْسى . « 1 »\r\n« خدايا ! بىنيازيم را در خودم قرار بده . »\r\n سالها دل طلب جام جم از ما ميكرد * و آنچه خود داشت ز بيگانه تمنّا ميكرد\r\nگوهرى را كه به‌بر داشت صدف در همه عمر * طلب از گمشدگان ره دريا ميكرد\r\nمشكل خويش برِ پير مغان بردم دوش * كو به تأييد نظر حلّ معمّا ميكرد\r\nديدمش خرّم و خندان قدح باده به دست * واندر آن آينه صدگونه تماشا ميكرد\r\nگفتم اين جام جهان‌بين به تو كى داد حكيم * گفت آن روز كه اين گنبد مينا ميكرد \r\n\r\n\r\n","description":"","footnote":"\r\n( 1 ) . مفاتيح‌الجنان ، دعاى امام‌حسين عليه‌السّلام در روز عرفه ، ص 263 .\r\n","page_name":" 485 ","page_number":485},
  {"content":"\r\n\r\n بيدلى در همه احوال خدا با او بود * او نمىديدش و از درد خدايا ميكرد « 1 » \r\nبدون توجّه به نفس ، دوام توجّه به ربّ به‌تمام معنىالكلمه حاصل نخواهد شد ، زيرا مقتضاى توجّه كامل به حضرت پروردگار نفى خواطر بوده و اين نفى خواطر از توجّه به نفس كه لازمهء جمعيّت است حاصل ميگردد .\r\n خلوت دل نيست جاى صحبت أغيار * ديو چو بيرون رود فرشته درآيد « 2 »\r\nزفكر تفرقه باز آى تا شوى مجموع * به حكم آنكه چو شد اهرمن سروش آمد « 3 » \r\nمَثل سالكى كه مىخواهد به آسمان توحيد پرواز كند ، مَثل مرغى است كه بايد ابتدا خواطر را از خود دور كرده و خود را جمع كند تا بتواند پرواز كند و بالا رود ؛ و تا توجّه به نفس حاصل نشود استعداد صعود به دست نمىآيد . و لذا ظفريافتن به علم توحيد و نزول نور ولايت در قلب سالك ، متوقّف بر توجّه و سير در نفس مىباشد ، ولى اين توجّه خود نيز متوقّف بر طىّ مقدّمات و منازلى است كه سالك بايد از آنها عبور كرده و استعداد و قابليّت لازم را براى تفكّر در نفس خود تحصيل كند .\r\nو لذا مرحوم علّامهء والد قدّس الله نفسه زمانى كه اين استعداد را در تلامذهء سلوكى خود مىديدند ، آنان را به توجّه به نفس دستور مىدادند و مىفرمودند :\r\nبه خودت چنان نظر كن كه كأنّه خداوند جز تو هيچ موجودى را در عالم وجود\r\n\r\n\r\n","description":"","footnote":"\r\n( 1 ) . ديوان‌حافظ ، ص 51 و 52 ، غزل 111 .\r\n( 2 ) . همان مصدر ، ص 84 ، غزل 187 .\r\n( 3 ) . همان مصدر .\r\n","page_name":" 486 ","page_number":486},
  {"content":"\r\n\r\nخلق نفرموده است ، و آن‌وقت به حقيقت نفس خود التفات نما .\r\nبه يكى از شاگردان خود كه تحت تربيت ايشان مدارج كمال را مىگذراند ، دستور توجّه به نفس دادند . پس از گذشت يك ماه خدمت حضرت علّامه آمد و عرض كرد : نمىتوانم ! چگونه و به چه چيزى بايد توجّه كنم ؟ ايشان دستوراتى دادند ، بعد از دو يا سه ماه ، هنوز مىگفت سخت است ، أمّا بالأخره توجّه به نفس براى ايشان حاصل شد و مىگفت : در خيابان ، كوچه ، بيرون ، در حال قيام و قعود ، و در همهء أحوال ، توجّه به نفس هست و هميشه در خودم هستم و از خود خارج نمىشوم . وه ! چه سعادتى و چه نعمتى .\r\n\r\n","description":"","footnote":"","page_name":" 487 ","page_number":487},
  {"content":"\r\n . \r\n","description":"","footnote":"","page_name":" 488 ","page_number":488},
  {"content":"\r\n\r\nولايت معصومين صلوات الله عليهم أجمعين\r\nطىّ مسير كمال و حصول فناء فىالله و رفع حجاب ، بدون تمسّك به ولايت أهل‌بيت عليهم السّلام و قدم‌نهادن در منهاج قويم آنان امكان‌پذير نمىباشد ؛ چرا كه حقيقت توحيد از ولايت به‌هيچ‌وجه قابل انفكاك نيست ، بلكه ولايت روح و جان توحيد است و محال‌است كسى اين مسير را بپيمايد و ولايت أئمّه عليهم السّلام در عالم معنى براى او منكشف نشود ، يا پس از انكشاف در مقابل آن تسليم نشده و بدان معترف نگردد .\r\nحضرت علّامهء والد قدّس الله سرّه الشّريف بر اين معنى اصرار داشته و ورود به حصن حصين توحيد و لا إله إلّاالله را مشروط به ولايت أئمّهءهدى عليهم السّلام مىدانستند .\r\nدر قرب‌الإسناد از أحمد بن محمّد بن عيسى از بزنطى از حضرت علىّبن موسىالرّضا عليه‌السّلام از حضرت أبوجعفر امام محمّدباقر عليه‌السّلام روايت مىكند :\r\nمَنْ سَرَّهُ أَنْ لَايَكونَ بَيْنَهُ وَ بَيْنَ اللَهِ حِجابٌ حَتَّى يَنْظُرَ إلَى اللَهِ وَ يَنْظُرَ اللَهُ إلَيْهِ ، فَلْيَتَوَلَّ ءَالَ مُحَمَّدٍ وَ يَبْرَأْ مِنْ عَدُوِّهِمْ وَ يَأْتَمَّ بِالْإمامِ مِنْهُمْ ؛ فَإنَّهُ إذا كانَ كَذَلِكَ نَظَرَ اللَهُ إلَيْهِ وَ نَظَرَ إلَى اللَهِ . « 1 »\r\n\r\n\r\n","description":"","footnote":"\r\n( 1 ) . قرب‌الإسناد ، ص 351 .\r\n","page_name":" 489 ","page_number":489},
  {"content":"\r\n\r\n« هر كس مسرور و شادمان مىسازد او را كه بين او و بين خدا هيچ حجابى نباشد ، آنگونه كه او به خدا نظر كند و خدا به او ، بايد ولايت آل محمّد ( صلّىالله عليه‌وآله‌وسلّم ) را پذيرفته و از دشمنان آنان برائت بجويد ، و به امام از آنان اقتدا نمايد . در اين‌صورت حجاب‌ها از ديدگان بصيرت و قلب او برداشته شده ، خدا به او نظر مىكند و او به خدا نظر انداخته و به لقاء جمال حضرت حقّ متنعّم ميگردد . »\r\nبر همين أساس ، ايشان نسبت به محبّت أهل‌بيت عليهم السّلام و توجّه به أنوار مقدّسهء آنان خصوصاً حضرت صاحب‌الأمر عجّل الله تعالى فرجه الشّريف و نيز إقامهء مجالس ذكر و بيان مناقب آنان و مثالب دشمنان ايشان و عزادارى و بكاء در مصائب آن بزرگواران ، تأكيد أكيد و اهتمام فراوان داشتند ، و سالك را در هيچ مرحله‌اى ، از توسّل و استمداد از آن ذوات مقدّسه بىنياز نمىديدند .\r\nاوج محبّت و ارادت و خضوع و خشوع در برابر أهل‌بيت عليهم السّلام و خاندان رسالت‌پناه ، كاملًا در سيماى حضرت علّامهء والد رضوان الله عليه و سيرهء رفتارى ايشان مشهود بود ، و در أدبيات كلامى و قلم ايشان در « دورهء علوم و معارف إسلام » هويدا و آشكار است .\r\nبارها مىفرمودند : مقام أهل‌بيت عليهم السّلام آنچنان‌كه خود نيز فرموده‌اند :\r\nلا يُقاسُ بِنا أَحَدٌ ،\r\nمقامى بس ارجمند و عالى است كه هيچ كس به آن راه ندارد و هرگز نمىتوان كسى را با آنان مقايسه نمود .\r\nعلماء و مواليان و أولياء إلهى كه به عالم توحيد و ولايت راه يافته‌اند - كه در آنجا تعدّد و دوئيّت ، متصوّر نيست - باز همه در زير چتر و هيمنهء ولايت أئمّه عليهم السّلام بوده و در عالم كثرت همه تحت‌الشّعاع آن أنوار طاهرهء مباركه هستند و از موائد كرم و إحسان آنان بهره مىبرند .\r\nبراى تذكّر به مقام أهل‌بيت عليهم السّلام ، بارها داستان شخصى را\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nبيان‌مىكردند كه براى بهره‌ورى از فيض عارف كبير و عالم ربّانى حضرت آقاى حاج ميرزا على قاضى رضوان الله عليه به نجف أشرف سفر كرده بود ، و پيش از تشرّف به بارگاه ملكوتى شاه ولايت و عرضهء خود بر أميرالمؤمنين عليه‌السّلام ، خدمت مرحوم‌قاضى رسيده بود ؛ و حضرت آقاى قاضى چون متوجّه اين أمر شده بودند به خاطر اين ترك أدب ، او را براى هميشه از خود طرد كرده و به او فرموده بودند : ديگر از ما بهره‌اى ندارى ! و هرچه آن شخص اصرار ورزيده بود ، وى را قبول نفرموده‌بودند .\r\nو نيز مىفرمودند : در يك دههء محرّم در بيرونى منزل مرحوم آية الله بروجردى رحمة الله عليه رحمةًواسعةً ، دسته‌هاى سينه‌زنى آمده بودند و ايشان وسط حياط ، كنار حوض مشغول وضوگرفتن بودند در همين حال يك نفر با صداى بلند ميگويد : براى سلامتى امام‌زمان عليه‌السّلام و سلامتى حضرت آية الله بروجردى صلوات ! و جمعيّت حاضر در منزل ، بلند صلوات مىفرستند .\r\nمرحوم آية الله بروجردى وضوى خود را نيمه‌كاره رها كرده و با صورت برافروخته از خشم و عصبانيّت جلو مىآيند و مىگويند : چه كسى نام مرا با نام مولاى من امام‌زمان عليه‌السّلام قرين كرد ؟ برود بيرون ! ديگر اينجا نيايد ! تا أبد به خانهء من نيايد ! چرا اسم مرا كنار اسم ولىّ و صاحب من قرار داد ؟ از اينجا برود بيرون و ديگر نيايد !\r\nو از اين دو حكايت ، به خوبى أدب و تواضع علماء ربّانى و مراجع عظام شيعه كه در قرون متمادى پاسدار و مرزبان شريعت بوده‌اند ، نسبت به صاحبان امر و ولايت ، ديده مىشود و مشخّص ميگردد كه چگونه در برابر آنان خاكسارى نموده و خود را عبد و غلام حلقه به گوش آنان مىدانند و هيچگونه ترك أدبى را در حقّ مولاى خود روا ندانسته و آن را ذنب لا يُغفَر مىبينند .\r\nحضرت علّامهء والد قدّس‌سرّه مىفرمودند : مسأله از اين قرار است ؛ نبايد\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nكسى را در كنار معصومين قرار داد ، گرچه جناب سلمان باشد . و بر اين أساس مىفرمودند : ألفاظى كه در عرف ، اختصاص به حضرات معصومين دارد ، اطلاق و استعمال آنها براى غير آنان به‌هيچ‌وجه جائز نيست .\r\nمثلًا اطلاق لفظ « امام » را كه در عرف شيعه مختصّ به أهل‌بيت عليهم السّلام بوده و از آن ، أئمّهء هدى به ذهن تبادر مىكند ، بر غير ايشان جائز نمىدانستند . « 1 »\r\nحتى نامگذارى أولاد و فرزندان را به نام‌هايى چون « فاطمة الزّهراء » كه در عرف ما انصراف به حضرت صدّيقهء كبرى سلام‌الله‌عليها دارد ، يا به نامها و أسماء إلهى جائز ندانسته و اگر نام يكى از شاگردان ايشان نامى چون « مجيد » ، « كريم » ، « رحيم » يا « عظيم » بود ، مىفرمودند به أوّل آنها لفظ « عبد » را اضافه كرده و نام خود را به « عبدالمجيد » ، « عبدالكريم » ، « عبدالرّحيم » و « عبدالعظيم » تغيير دهند .\r\nبعضى از ارادتمندان خدمت ايشان رسيده و عرض مىكردند : غرض ما از سفر به مشهد مقدّس ، هم زيارت حضرت علىّ بن موسى الرّضا عليه‌السّلام و هم\r\n\r\n\r\n","description":"","footnote":"\r\n( 1 ) . يك بار در محضر ايشان سخن از تعبير نمودن از بنيانگذار و رهبر فقيد انقلاب ، مرحوم حضرت آية الله خمينى أعلىالله‌مقامه با لفظ « امام » پيش آمد ، ايشان فرمودند : اين تعبير صحيح نيست . يكى از حضّار عرض كرد : اين تعبير ، براى تجليل از مقام و زحمات جانكاهى است كه ايشان در به ثمر نشاندن انقلاب اسلامى متحمّل شده‌اند . ايشان فرمودند : آية الله خمينى آنقدر فضائل دارند كه اگر تا قيامت بشمارند و تجليل كنند تمام نمىشود ؛ ولى اينها دليل نمىشود كه لفظ مختصّ به أئمّه عليهم السّلام را براى ايشان به كار برند .\r\nاستاد بزرگوار ما حضرت آية الله حاج شيخ مرتضى حائرى رحمة الله عليه نيز اطلاق لفظ امام را مختصّ امام‌معصوم دانسته و بكاربردن آن را براى غير از امام معصوم جائز نمىدانستند .\r\n","page_name":" 492 ","page_number":492},
  {"content":"\r\n\r\nزيارت و ديدار شما بوده ، يا مىگفتند براى شفا گرفتن از شما آمده‌ايم ؛ ايشان به شدّت متغيّر و ناراحت شده و مىفرمودند : تفوّه به اين كلمات أبداً جائز نيست .\r\nمىفرمودند شاگردانشان كه به مشهد مقدّس رضوى مشرّف مىشوند ، لدىالورود غسل زيارت كرده و به حرم حضرت ثامن‌الحجج عليه آلاف التّحيّة والثّناء ، و زيارت آن امام همام مشرّف شوند و پس از آن ، چنانچه مايلند به منزل ايشان بيايند منعى نيست .\r\nأواخر عمر شريفشان كه در مجلسى جهت شام دعوت بوديم ، پس از صرف غذا يكى از آقايان حاضر ، در دعاى آخر سفره گفت : خدايا ! ما را در منهج حضرت علّامه قرار بده ! ايشان فوراً فرمودند : نه آقا ! منهج ، منهج أميرالمؤمنين عليه‌السّلام است . ما همه خطاكاريم ! منهجى كه خطا در آن راه ندارد ، و منهجى كه قويم است ، همان منهج أميرالمؤمنين عليه‌السّلام است ؛ ما در دعاى خود مىگوئيم : خدايا ما را در منهج آن حضرت ثابت‌قدم بدار .\r\nبارى اين كلمات ، أثر طهارت و تراوش باطن ايشان بود كه از نفس گذشته و به كلّيّت پيوسته و براى خود هيچ أنانيّتى نمىديدند ، و گرنه چه‌بسا أفرادى كه در عالم نفس محبوس بوده و در قيد اسارت جزئيّت هستند ، از اين گونه تعامل‌ها و ألقاب و دعاها لذّت برده و در درون خود مسرور گشته و لبخند شادمانى بزنند .\r\nو بالجمله ايشان هرگونه نگاه و توجّه به مادون معصومين عليهم السّلام را به عنوان محوريّت و أصالت ممنوع مىشمردند . چنان كه در شرح اين بيت از ميميّهء ابن‌فارض :\r\n عَلَيكَ بِها صِرفًا وَإن شِئتَ مَزجَها * فَعَدْلُكَ عَن ظَلْمِ الحَبيبِ هُوَ الظُّلمُ \r\nمىفرمايند :\r\n« ظَلمْ با فتحهء ظاء به معنى آب دهان است ، و معنى اين بيت اينطور مىشود : بر تو باد به ذات و نفس محبوبه ( و عدم تجاوز و تنازل از آن به چيز\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nديگرى ) ، و اگر أحياناً خواستى از ذات و نفس او تنازل‌نمائى و آن ذات صرف و نفس مجرّد و نور را به چيز دگرى مخلوط و ممزوج كنى متوجّه‌باش كه : در اين صورت فقط به آب دهان او تجاوز كن و آن را با ذات محبوبه در هم بياميز ، و مبادا غير از آب دهان وى به چيزى غير آن توجّه‌نمائى كه اين ستمى است بزرگ بلكه يگانه ظلم و ستم است .\r\nمرحوم‌قاضى مىفرموده‌است : مراد از ظَلمُ الحبيب ، آل‌محمّد عليهم السّلام مىباشند ؛ زيرا كه در اين بيت دعوت به توحيد محض است و استغراق در ذات أحديّت و عدم تنازل از آن به هر چيز دگرى كه فرض شود و تصوّر گردد . امّا آل‌محمّد عليهم السّلام در اين تعبير راقى عرفانى و كنايهء بديعهء سلوكى ، به منزلهء ظَلمُ الحَبيب يعنى آب‌دهان محبوبه است كه شيرين‌ترين و آرام بخش‌ترين و خوشگوارترين چيز از هر چيزى است ، و از ذات محبوبه گذشته هيچ چيز به حلاوت آن نيست . در اين صورت ، در مقام كثرت و تنازل از آن وحدت حقيقيّه فقط به آل‌محمّد عليهم السّلام تمسّك جو و با آنان بياميز كه در هيچيك از نشئآت عالم وجود از مُلك و ملكوت به مثابهء آنان موجودى آرام‌بخش‌تر و به مانند ايشان از جهت سعهء ولايت و گسترش آيتيّت و أقربيّت به ذات أحديّت چيزى نيست .\r\nمكيدن لبان و نوشيدن آب دهان محبوبه از لحاظ قرب و فناء و اندكاك در هستى ذات و نفس محبوبه ، بزرگترين و قوىترين چيزى است كه اتّحاد با خود محبوبه را مىرساند و در صورت مَزج و خَلط وى با چيز ديگر ، از خود محبوبه حكايت مىكند . و در اين تشبيه و استعارهء بديعهء عرفانيّه ، آل‌محمّد عليهم السّلام را با حضرت ذات أحديّت و فناء و اندكاك در آن ذات ما لا اسمَ لَهُ و لا رَسمَ لَه چنان متّحد و واحد قرار داده است كه أقرب از آن متصوّر نيست . بنابراين ظَلم الحبيب كه در مقام بقاءِ بعد از فناء ، لازم و براى سالك ضرورىاست غير از\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nعترت حضرت ختمى مرتبت و آل محمّد نخواهد بود . » « 1 »\r\nمىفرمودند : انسان در مقابل أهل‌بيت عليهم السّلام بايد عبد محض و تسليم صرف باشد و إرادهء خود را در إرادهء آنان فانى نمايد . نبايد از خود نظرى بدهد ، يا براى خود حقّى قائل باشد و توقّع و انتظارى از امام عليه‌السّلام داشته باشد . خلاف أدب است كه انسان به محضر امام عرض كند : من براى شما چنين كردم ، چنان كردم ، شما نيز در عوض براى من چنين و چنان كنيد ؛ انسان هرچه دارد و هرچه كرده از لطف و عنايت امام بوده و در مقابل ايشان چيزى ندارد .\r\nروزى در محضر أنور ايشان ، شخصى كه مدّتها دست به گريبان مشكلى بود و از نور ثامن الحجج حضرت علىّ بن موسى الرّضا عليه آلاف التّحيّةوالثّناء استمداد نموده ولى گره از كار او گشوده نشده بود ، عرض كرد : بعد از بارها تشرّف به حرم حضرت رضا عليه‌السّلام و التجاء و عرض حاجت ، چون آن حضرت پاسخ ما را ندادند ، از ايشان قهر كرده و مدّت يكسال است كه به حرم مشرّف نشده‌ام !\r\nفرمودند : اشتباه بزرگى مرتكب‌شده‌اى ! انسان كه با امام خود قهر نمىكند ! فعل امام عليه‌السّلام بر أساس حكمت و مصلحت انسان است نه مطابق با هواى نفس آدمى ، گرچه به ظاهر بر ضرر او باشد .\r\nحضرت آقاى حدّاد قدّس‌سرّه مىفرمودند : حواريّون و أصحاب سرّ و خواصّ أميرالمؤمنين عليه‌السّلام با آن‌حضرت در عوالم وجود معيّت پيدا كرده و يكى بودند . و با خضوع و خشوع و إلقاء أنانيّت و تسليم محض در برابر ولايت كلّيّهء إلهيّه آنچنان در روح امام فانى گشته‌بودند كه حجاب كثرت از ميان آنها\r\n\r\n\r\n","description":"","footnote":"\r\n( 1 ) . روح‌مجرّد ، ص 344 تا ص 346 .\r\n","page_name":" 495 ","page_number":495},
  {"content":"\r\n\r\nبرداشته شده بود ، و روى همين جهت حضرت براى آنان پرده از أسرار عالم توحيد برمىداشتند و علوم و معارف ربّانى را در خلوت خود براى آنان بازگو مىكردند . و انسان در ارتباط و اتّصال باطنى خود با امام عليه‌السّلام بايد مانند أصحاب خاصّ آن حضرت بوده و در برابر ولايت و ملكوت آن حضرت زانو زده و إراده و اختيار و حكم امام را جانشين إراده و اختيار و حكم خود كند تا بتواند از مائدهء ولايت متمتّع و بهره‌مند شود .\r\nبارى ، عشق و محبّت گاهى آنچنان در قلب عاشق و محبّ رشد كرده و ريشه مىدواند كه هر آنچه متعلّق به محبوب بوده و بدان انتساب دارد ، براى محبّ ، عزيز و محبوب مىشود و به ديدهء احترام بدان مىنگرد . آنچنان‌كه در أحوال مجنون آورده‌اند كه بر خانه‌هاى قبيلهء ليلى مىگذشت و بر در و ديوار آنها بوسه مىزد و مىگفت : اين محبّت خانه‌ها نيست كه به سراپردهء دل من رسيده و قلب مرا مجروح ساخته ، بلكه محبّت ليلاى من است كه در اين خانه‌ها سكونت دارد و شعاع محبّت او همه جا را گرفته است .\r\nلذا روزى در مراجعت از جلسه‌اى ، كه در معيّت حضرت علّامهء والد بوديم ، همين كه به فلكهء آب كه مقابل حرم مطهّر حضرت علىّ بن موسى الرّضا عليه‌السّلام است رسيديم ، رو كردند به بنده و فرمودند : آقا ! اين زمين و خاك مشهد ، جاىجايش بوسيدن دارد ؛ چرا كه امام‌رضا عليه‌السّلام در اين خاك مدفونند !\r\n أَمُرُّ عَلَى الدّيارِ ديارِ لَيلَى * أُقَبِّلُ ذا الجِدارَ وَ ذا الجِدارا\r\nوَ ما حُبُّ الدّيارِ شَغَفْنَ قَلْبى * وَلَكِن حُبُّ مَن سَكَنَ الدّيارا « 1 » \r\n\r\n\r\n","description":"","footnote":"\r\n( 1 ) . در خزانةالأدب گويد : اين بيت از مجنون بنىعامر است . و نيز ميگويد : وهما بَيتانِ لا ثالثَ لَهُما . رُوىَ أنّه كان اذا اشْتَدَّ شَوقُه إلى ليلى يَمُرُّ على ءاثارِ المنازلِ الّتى كانَت تَسكُنها ، فتارةً يُقَبِّلها و تارةً يلصِق بطنَه بِكُثبانِ الرَّملِ و يتقلّبُ فى حافاتها ، و تارةً يَبكى و يُنشد هذينِ البيتينِ . ( خزانةالأدب ، ج 4 ، ص 227 و 228 )\r\n","page_name":" 496 ","page_number":496},
  {"content":"\r\n\r\nو به جهت همين عشقى كه به صاحبان مقام ولايت كلّيّهء إلهيّه داشتند ، در راه ايشان از هيچ چيز فرو گذار نمىفرمودند . در زمان تأليف دورهء امام‌شناسى كه الحقّ در تبيين و تحليل مقام امام عليه‌السّلام و تشريح كيفيّت إحاطهء ولايت بر عوالم وجود و حالات معصوم در نوع خود بى نظير است ، يك بار به حقير مىفرمودند : آقا سيّد محمّد صادق ، آن قدر در فضائل جدّت نوشته‌ام كه شبها از درد نوك انگشتان خوابم نمىبرد . رحمةُ الله عليه رحمةً واسعةً و جَعَلَه فى أعلى علّيّين مع محمّدٍ و آله الطّاهرين .\r\nيك بار حقير در أوان جوانى خدمت ايشان عرض‌كردم : هر وقت مدينهء منورّه براى زيارت حضرت رسول‌أكرم صلّى الله عليه و آله وسلّم به حرم مطهّر مشرّف مىشوم ، موقع تشرّف همين كه به خاطر مىآورم كه غاصبان خلافت نيز در آن مكان و مجاور پيغمبر أكرم صلّى الله عليه و آله وسلّم دفن شده‌اند ، آن جمعيّت خاطر و حضور قلبى را كه در زيارت لازم است ، از دست داده و طواف قبر مطهّر و مضجع شريف آن حضرت برايم سخت و مشكل مىشود . « 1 » چون در يك قسمت از مطاف ، حضرت مدفونند و در قسمت ديگر آن ابتدا أبوبكر و بعد عمربن‌خطّاب دفن شده‌اند .\r\nحضرت علّامهء والد فرمودند : شما هنگام ورود به مسجدالنّبى و در مواقع تشرّف و زيارت آن‌حضرت ، أصلًا نبايد غير رسول خدا را ببينيد ! چون آن دو نفر نيستند ، آنها ظلمت محض‌اند و آنجا كه نورى مثل نور رسول‌خدا صلّى الله عليه وآله‌وسلّم وجود دارد أثرى از آنها باقى نمىماند . نور رسول‌خدا همه‌جا را گرفته ،\r\n\r\n\r\n","description":"","footnote":"\r\n( 1 ) . سابقاً طواف مرقد مطهّر ممكن بود و اين موانع فعلى وجود نداشت ، و در سفر أوّلى كه خدمت علّامهءوالد به مدينهءمنوّره مشرّف‌شديم ، دور مرقد مطهّر طواف‌كامل مىكرديم ، ولى در سفرهاى بعدى به علّت موانعى كه قرار داده بودند موفّق به طواف كامل نمىشديم و به مقدار ممكن اكتفاء مىنموديم .\r\n","page_name":" 497 ","page_number":497},
  {"content":"\r\n\r\nمسجدالنّبى ، مدينهء منوّره ، بلكه همهء عالم وجود از نور آن‌حضرت روشن و منوّر است و با آن نور عظيم و خيره‌كننده ديگر جايى براى ظلمت باقىنمىماند .\r\nاين داستان را كراراً نقل مىفرمودند كه : مرحوم آية الله معظّم حاج‌ميرزا حبيب‌الله خراسانى به زيارت مرقد مطهّر حضرت علىّ بن موسى الرّضا عليه‌السّلام وارد شدند ، و روبروى حضرت ايستادند . بعد از عرض سلام و زيارت و دعا ، تكبير گفته و رو به حضرت مشغول نماز شدند . خدّام جلو آمده و به ايشان عرض كردند : آقا قبله از اين‌طرف است و شما روبروى حضرت هستيد و بايد به آن طرف برگرديد . اين عالم بزرگوار فىالبداهه اين شعر را خواندند :\r\n شد مشتبه ز كعبه به ميخانه راه ما * اى خوشتر از هزار يقين اشتباه ما \r\nيعنى : گرچه در ظاهر مأمور به سجده به سوى كعبه هستيم ولى چون كعبهء حقيقى امام عليه‌السّلام است كه شراب گواراى وصل و توحيد را به انسان مىنوشاند ، اين اشتباه و رو كردن از كعبه به ميخانه از هزار يقين برتر است .\r\nمسلّماً نماز خواندن عمداً به سوى غير قبله صحيح نيست ، أمّا اينكه مرحوم آية الله خراسانى چنين كردند چه‌بسا به جهت شدّت توجّه به پروردگار و استغراق در عالم باطن ، از ظاهر غافل‌شده و تصوّر كرده‌اند كه واقعاً رو به قبله مىباشند و لذا شروع به نماز نموده‌اند . و شايد نور قاهرهء حضرت كه همهء عالم را فرا گرفته ، در آن حال بر ايشان تجلّى كرده و ايشان را إحاطه نموده و سبب شده كه ايشان آن جهت را قبله بدانند و به سوى آن نماز بگزارند .\r\nبارى ، علّامهءوالد رضوان الله تعالى عليه در كنار تأكيد و ترغيب به محبّت و ولاى أهل‌بيت عليهم السّلام نكتهء بسيار مهمّى را يادآور مىشدند كه معمولًا مورد غفلت بسيارى از مواليان أهل‌بيت عليهم السّلام بوده و هست ؛ و آن اينكه :\r\nنهال محبّت و ولايت معصومين عليهم السّلام وقتى به ثمر نشسته و ميوهء شيرين و گواراى آن به كام انسان حلاوت مىبخشد كه در طول محبّت خداوند و\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nتوجّه به توحيد باشد . و لذا از نظر استقلالى داشتن به آن ذوات مقدّسه ، و غايت كمال و معرفت انسان را معرفت و عرفان به آن‌حضرات قراردادن ، سخت برحذرداشته و نهى مىنمودند و مىفرمودند : نظر به آنان بايد نظر « مرآتى » بوده و جمال تابناك حضرت حقّ را در آئينهء ولايت آنان نظاره‌گر بود .\r\nمگر نه اينست‌كه أئمّه عليهم السّلام را در زيارت جامعه اين گونه مورد خطاب قرار مىدهيم :\r\nالدُّعاةِ إلَى اللَهِ وَ الْأدِلّآءِ عَلَى مرضاتِ اللَهِ ، « 1 »\r\nيعنى أئمّه عليهم السّلام داعى و دعوت‌كننده بسوى الله هستند ، حقائق نوريّهء ايشان داعى ، و ذات حضرت حىّ قيوم مدعوٌّ إليه است و حقيقت ايشان ، خدانماست نه خود نما ! يعنى آنان آمده‌اند تا شيعيان خود را بسوى خداوند حركت دهند و آنچنان‌كه خود حائز مرتبهء تمام و كمال از محبّت حضرت ربّ تبارك‌وتعالى بوده و\r\nالتّآمّينَ فى مَحَبَّةِ اللَه « 2 »\r\nهستند ، قلوب مواليان خود را نيز از شراب محبّت خدا مملوّ سازند تا آنان با مستى و سكر حاصل از آن شراب ، از رجس شرك و خودپرستى و غفلت طاهر شوند .\r\nكسى كه به حسب ظاهر إظهار محبّت أهل‌بيت عليهم السّلام مىكند أمّا از فروغ عشق و محبّت به خدا تهىاست ، إنّاً كشف‌مىشود كه محبّت أهل‌بيت أثر واقعى خود را در نهاد او نگذاشته و در حركت و سير او خللى هست .\r\nنوعاً أفراد مردم كه طالب لقاء خداوند نيستند ، به همين محبّت ظاهرى أئمّه عليهم السّلام و مجرّد اسم آن اكتفاء نموده و در همين مرحله متوقّف مىگردند ، و از هدف أصلى خلقت و إرسال رسل و إنزال كتب آسمانى كه همان معرفت و عرفان به حضرت پروردگار باشد محروم مىمانند . و لذا در بين اين افراد قراءت زيارت‌نامه‌ها و برگزارى مجالس عزاى اهل‌بيت عليهم السّلام و بكاء\r\n\r\n\r\n","description":"","footnote":"\r\n( 1 ) . من لا يحضره الفقيه ، ج 2 ، ص 609 ، زيارت جامعهء كبيره .\r\n( 2 ) . من لا يحضره الفقيه ، ج 2 ، ص 609 ، زيارت جامعهء كبيره .\r\n","page_name":" 499 ","page_number":499},
  {"content":"\r\n\r\nبر آنان بسياراست ، كه اين امور نيز مطلوب و مستحسن‌است ؛ ولى قراءت ادعيه و أذكار توحيدى و گريه و اشك از عشق و فراق حضرت حقّ به‌ندرت ديده مىشود .\r\nأمّا أهل توحيد ، هم نور توحيد را با خود دارند و هم نور ولايت را ، هم از مائده و آثار توحيد بهره‌مىبرند و هم از مائده و آثار ولايت . چون توحيد از ولايت جدا نيست . آن كس كه شعله‌هاى محبّت خدا در وجودش زبانه مىكشد محبّت أئمّهء طاهرين صلوات الله عليهم أجمعين را نيز بنحو أكمل و أتمّ داراست ؛ چون كه صد آمد نود هم پيش ماست .\r\nاز آنجا كه أهل‌بيت عليهم السّلام مظاهر فيض حضرت پروردگار بوده و أوّلين حدّ و تجلّى ذات مقدّس حضرت حقّ تبارك‌وتعالى هستند و مقام آنان بس عظيم و ارجمنداست ، توجّه به آن ذوات مقدّسه سراسر نور بوده و مطلوب‌است ؛ ولى توجّه به توحيد و عدم‌تنزّل از حضرت حقّ به مراتب بالاتراست .\r\nحضرت علّامهء والد قدّس‌سرّه‌الشّريف مىفرمودند : تمام توجّه و خاطر سالك در مقام عمل بايد منعطف به پروردگار باشد ؛ حتّى در مشاهد مشرّفه و أماكن متبرّكه نبايد از نظر و توجّه به پروردگار عدول و نزول كرد . اگر در مقام سؤال و عرض حاجت ، از رسول‌خدا صلّى الله عليه و آله وسلّم و يا أميرالمؤمنين عليه‌السّلام و يا أئمّه عليهم السّلام چيزى طلب‌ميكند نبايد به نظر استقلالى به آنان نگاه كند ، بلكه بايد آنان را بدين‌جهت‌كه نزد پروردگار وجيه مىباشند بين خود و خداى خود واسطه و شفيع قرار دهد .\r\nاين نگاه توحيدى در جاىجاى زيارات وارده از أهل‌بيت عصمت و طهارت كه كلاس درسى براى شيعيان و مواليان ايشان است ، خود را نشان مىدهد . در زيارات وارده ، از آغاز تا انجام زيارت بارها نام خداوندمتعال تكرار\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nمىشود ، و بدين‌وسيله توجّه زائر به خداوند محفوظ مىماند و عرض مىكند كه هدف از زيارت تقرّب به خداوند است : أَتَيتُكَ مُتَقَرِّبًا إلَى اللهِ ، و اينكه شأن أهل‌بيت عليهم السّلام دلالت و هدايت به‌سوى خداست ، و ايشان بندگان مطيع و فرمانبردار او مىباشند و به أمر او عمل مىكنند ، و عمر خود را در مقام مجاهده و إظهار عبوديّت در محضر خداوند طىّ نموده‌اند .\r\nدر بسيارى از زيارت‌نامه‌ها ، قبل از زيارت دستور به تكرارنمودن أذكار توحيدى چون تهليل و تكبير و تسبيح واردشده‌است تا توجّه أصلى زائر به خداوند حفظ شود ؛ و از طرف ديگر معمولًا شخص زائر در هنگام تقاضاى حاجت يا مستقيماً خداوند متعال را مخاطب قرار مىدهد و حاجت خود را طلب مىنمايد و يا اگر از امام معصوم عليه‌السّلام درخواستى مىكند با ألفاظى همچون « شفاعت » و « توسّل » كه بيانگر وساطت در محضر خداوندمتعال است حاجت خود را عرض‌ميكند .\r\nعلّامهءوالد مىفرمودند : تقاضاى حاجت به‌طور مستقيم از خود معصومين نيز صحيح‌است و در برخى از زيارات و أدعيه نيز واردشده‌است ؛ مانند ذيل دعاى فرج :\r\nيا مُحَمَّدُ يا عَلىُّ يا عَلىُّ يا مُحَمَّدُ ، اكْفيانى فإنَّكُما كافياىَ وَانْصُرانى فَإنَّكُما ناصِراىَ ، يا مَوْلانا يا صاحِبَ الزَّمانِ ، الْأَمانَ الْأَمانَ الْأَمانَ ، الْغَوْثَ الْغَوْثَ الْغَوْثَ ، أَدْرِكْنى أَدْرِكْنى أَدْرِكْنى ، السّاعَةَ السّاعَةَ السّاعَةَ ، الْعَجَلَ الْعَجَلَ الْعَجَلَ ؛ يا أَرْحَمَ الرّاحِمينَ ، بِمُحَمَّدٍ وَ ءَالِهِ الطّاهِرينَ . « 1 »\r\nولى در اين موارد نيز بايد أنوار طاهرهء معصومين را فانى در خداوند لحاظ نموده و مرآت و مجلاى حقّ ببيند ، نه اينكه ايشان را مستقلّاً منشأ أثر تلقّى كند .\r\nكراراً مىفرمودند : أفرادى كه طالب غير پروردگار و غير توحيد هستند\r\n\r\n\r\n","description":"","footnote":"\r\n( 1 ) . مصباح‌كفعمى ، ص 176 .\r\n","page_name":" 501 ","page_number":501},
  {"content":"\r\n\r\nنوعاً لسانشان به توحيد باز نمىشود و در گفتار آنان نه در ابتداء و نه در انتهاء سخنى از توحيد به ميان نمىآيد .\r\nغير توحيد ، هر چه مىخواهد باشد ، با توحيد قابل معاوضه نبوده و نبايد در آن توقّف نمود ؛ و لو اينكه ملأ أعلى و أنوار مقدّس أهل‌بيت عليهم السّلام يا ملائكه باشد .\r\nروزى در خدمت حضرت علّامهءوالد رضوان الله تعالى عليه به ديدار يكى از بزرگان و مشاهير علماء رفتيم . در طول يك‌ساعت و اندى كه در مجلس ايشان بوديم ، آن عالمِ ميزبان فقط راجع به حضرت بقيّة الله الأعظم أرواحنا له الفداء و علائم و زمان ظهور و أفرادى كه در محضر و ركاب آن‌حضرت خواهند بود صحبت نمودند . ناگفته نماند كه حقير بارها در مجلس ايشان شركت كرده و هميشه مجلسشان به همين منوال بود . پايان آن مجلس وقتى حضرت علّامهءوالد بيرون آمدند ، رو كردند به بنده و فرمودند : ببينيد ! اين آقا به عالم توحيد راه پيدا نكرده‌اند ! اگر به آن عالم راه يافته بودند ، در تمام اين مجلس لاأقلّ كلامى از توحيد حضرت حقّ نيز بر زبان مىآوردند .\r\nأولياء كامل إلهى كه روح و حقيقت توحيد حضرت پروردگار بر جان آنان نشسته است ، گفتار و كردار و تمام حركات و سكنات آنان حكايت از توحيد دارد . با آنكه ليلًا و نهاراً به ياد قطب عالم امكان حضرت بقيّة الله الأعظم أرواحنا له الفداء بوده و از حقيقت و ولايت آن‌حضرت كسب نور مىكنند ، أمّا وجود آن‌حضرت را أبداً جدا و منحاز از خداى متعال نديده و همواره به جنبهء ربط او به حضرت پروردگار نظر دارند . و اگر نام مبارك خليفةالله و صاحب ولايت كبرى امام‌عصر عليه‌السّلام بر زبانشان جارى مىشود ، همراه با ياد خدااست نه جدا و مستقلّ از خدا .\r\nاين نگاه توحيدى به عالم هستى و أصالت‌قائل‌نشدن براى أسماء كلّيّهء\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nإلهيّه - تا چه رسد به أسماء جزئيّه - در آثار أعيان علماء ربّانى چون مرحوم آية الله آقا سيّد أحمد كربلايى و آية الله ميرزاجوادآقا ملكىتبريزى و حضرت علّامهء والد رحمهم‌الله ، مشهود است . چنان نور توحيدْ آنان را إحاطه‌كرده و در خود فروبرده كه غير از توحيد حضرت‌حقّ و آثار جمال و جلال او نديده ، و يكى مىبينند و يكى مىدانند و يكى مىگويند ! رَحمةُ اللهِ عَلَيهِم رَحمةً واسعةً و ألحَقَنا بِهِم بِمُحَمَّدٍ وَ آلِهِ الطّاهرِين .\r\nولايت امام زمان و انتظار فرج\r\nدر باب أدب ولايت ، نسبت به توجّه به ساحت و وجود مقدّس حضرت بقيّة الله الأعظم عجّل الله تعالى فرجه الشّريف اهتمام و تأكيد بسيار داشته و هميشه ترغيب به انتظار فرج آن‌حضرت كرده ، مىفرمودند : انتظار انسان ، بايد آنقدر شديد باشد كه صبح‌هنگام ، انتظار ظهور حضرت را در شب داشته باشد ، و شب كه مىخوابد انتظار ظهور و طلوع آفتاب ولايت را در صبح داشته‌باشد .\r\nو البتّه انتظارى را مفيد و مُنتج مىدانستند كه سازنده باشد ، يعنى انتظار توأم با عمل و تهذيب و تطهير باطن كه موجب تقرّب به حقيقت ولايت آن‌حضرت و انكشاف آن مىشود . مىفرمودند : عمدهء در انتظار ، انتظار با عمل است ؛ يعنى منتظر حقيقىكسىاست كه أعمال و رفتارش به‌نحوى باشد كه خود را براى ظهور آن‌حضرت مصفّا و مهيّا نموده و تهذيب نفس كند ؛ و گرنه انتظار بىعمل ، انتظار واقعى نيست بلكه صورت و توهّمى از انتظار است .\r\nايشان خود نيز عاشق و شيفتهء آن‌حضرت بودند ، و بىشكّ از ره‌يافتگان به محضر أنور حضرت ولىّعصر عجّل الله تعالى فرجه الشّريف بوده و تشرّف خارجى حقيقى داشتند ، و عطر و گرمى كوى مِهر ولايت را با عمق جان لمس‌نموده‌بودند ؛ ولى مىفرمودند : تشرّف به محضر حضرت گرچه ذىقيمت و بسيار باارزش است ولى اين تشرّف خارجى هدف نيست ، مهمّ رضايت\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nآن‌حضرت از انسان است ؛ و اين معنى حاصل نمىگردد مگر به اطاعت و تسليم و عبوديّت محضه نسبت به ساحت قدس ربوبى .\r\nحقير روزى از خدمت حضرت آقاى حدّاد رضوان الله تعالى عليه پرسيدم : راه توفيق تشرّف به محضر امام زمان عليه‌السّلام چيست ؟ ايشان ضمن بيان مطالبى فرمودند :\r\n« ما رعيّت هستيم و آن‌حضرت سلطان است . سلطان بايد إذن دهد و رعيّت را به‌حضور خود بخواند ، و هر زمان مصلحت و حكمت اقتضاء كرد لقاء و ديدار با سلطان ميسور مىشود ، نه اينكه رعيّت هر وقت إراده كرد بتواند سلطان را إحضار كرده و با او ملاقات نمايد .\r\nانسان بايد تسليم بوده و وظائف بندگىاش را كامل انجام دهد ؛ اگر صلاح باشد از سر لطف و عنايت ، لقاء و ديدار آن‌حضرت نيز روزى او مىشود . »\r\nالبتّه باب تشرّف و حضور براى أولياى خدا و خواصّ هميشه مفتوح است و براى آنها غيبت و حضور تفاوتى ندارد ؛ دائماً در حال حضورند و جان را از أنوار تابناك ولايت روشن و گرم نگه‌مىدارند ، و اگر إرادهء تشرّف جسمانى هم نمايند آن نيز حاصل ميگردد ، ولى چون تسليم محض بوده و إرادهء آن حضرت را جايگزين إرادهء خود نموده‌اند ، هر وقت كه آن‌حضرت إراده بفرمايند ملاقات محقّق‌مىشود .\r\nعلّامهء والد قدّس‌سرّه مىفرمودند : عمده ، تشرّف حقيقى است ، و غالب تشرّفاتى كه ادّعا مىشود ، تشرّف حقيقى نيست بلكه مشاهده در عالم مثال است ، كه آن نيز خود بر دو قسم است : گاه انسان حقيقةً وجود مثالى حضرت را مشاهده مىكند ، و گاه نفس انسان است كه صورتى را إنشاء كرده و چنين وانمود مىكند كه آن صورت حضرت است و يا شيطان از طريق نفس انسان به شكل آن حضرت تمثّل و تجلّى مىكند . و تشخيص كشف حقيقى از كشف باطل براى\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nانسان عادى ممكن نيست و تمييز آن محتاج استاد خبير و بصير است ، گرچه آن كشف محفوف به قرائن و نشانه‌هايى باشد .\r\nيكى از رفقاى سابق و مرتبط با مرحوم آية الله أنصارىهمدانى رحمة الله عليه بنام آقا سيّدجلال كه با جناب محترم حاج آقا إسمعيل مهدوىنيا نيز رفاقتى بسيار صميمى داشته و در صداقت و يكدلى همانند يك روح در دو بدن بودند ، سيّدى بود بسيار خوب و أهل صدق و صفا ، ولى مع‌الأسف در دام و شبكهء أفرادى كه در راه حقّ نبودند گرفتار شد و با إلقاءات شيطانى آنها از صراط حقّ عدول كرده و منحرف شد و به ارتباط با جنّيان مبتلا گشت . و به قول علّامهء والد : « شياطين انسى او را با وسوسه‌هاى خود ربودند ؛ و اگر شيطنت آنان نبود ، آقا سيّدجلال به مقامات عالى مىرسيد ! » و همين انحراف ايشان سبب شد كه از جناب حاج آقا إسمعيل مهدوىنيا نيز جدا شد ، و ايشان هر چه تلاش نمودند وى را نجات دهند موفّق نشدند .\r\nحيف ! ايشان پس از خروج از راه صحيح و مستقيم ، به زعم و پندار باطل خود ، دائماً خود را در محضر امام زمان عليه‌السّلام مىديد و چنين ادّعا ميكرد كه أفعال و كردار من همه به دستور حضرت است ! عاقبت كار اين سيّد - كه خدا رحمتش كند - به جائى رسيد كه در أواخر عمر ، نماز يوميّه‌اش ترك مىشد !\r\nبارى ، كسى كه حقيقةً ، به محضر امام‌زمان عليه‌السّلام مشرّف‌مىشود ، محبّت و رضاى آن‌حضرت مانع از ترك أولى مىشود تا چه رسد به اينكه واجبى از او ترك گردد و يا حرامى از او سر زند . و اين عاقبتِ آقا سيّدجلال ، چنان كه علّامهء والد فرمودند ، شاهد و دليل بر آنست كه آن امام زمان ، امام زمان حقيقى نبوده و كشف او كشف باطل و شيطانى بوده‌است ؛ زيرا ممكن نيست كسى واقعاً امام‌زمان عليه‌السّلام را دائم ببيند و بر اساس دستور آن حضرت عمل نمايد و نماز كه ركن و عمود خيمهء دين است از او ترك شود .\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nبرادر مكرّم ، جناب حاج‌آقاى مهدوىنيا مىگفتند : برخى از رفقاى\r\nمرحوم آقاى انصارى قدّس‌سرّه پس از وفات آقا سيّدجلال او را در عالم خواب ديده بودند و گفته بود : « در اينجا به من دو درجه دادند : يك درجه به خاطر سيادت ، و يك درجه به خاطر صدقى كه داشتم ؛ و حقّ با آقااسمعيل مهدوىنيا بود و من در دنيا متوجّه نشدم . » يعنى نهايةً مورد غفران و رحمت إلهى واقع شده بود . « 1 »\r\n\r\n\r\n","description":"","footnote":"\r\n( 1 ) . بدون شكّ انتساب و اتّصال ظاهرى به رسول‌خدا صلّى الله عليه و آله وسلّم ، موجب بهره‌مندشدن از أنوار وجود مقدّس آن‌حضرت است ؛ و اينكه برخى گمان مىكنند سيادت و انتساب به آن‌حضرت أمرى ظاهرى و اعتبارى است ، خطائى بسيار بزرگ مىباشد .\r\nعلّامهء والد قدّس الله نفسه در أثر معرفتى كه به مقام حضرت رسالت‌پناه و أهل‌بيت آن‌حضرت صلوات‌الله عليهم داشتند و عظمت نور آن‌حضرت را كه در ذرّيّهء ايشان متجلّىاست مشاهده مىنمودند ، به نعمت سيادت و انتساب به آن‌حضرت مسرور بوده و مىفرمودند : اگر تمام دنيا و مافيها را در كفّه‌اى از ميزان قرار داده و سيادت و انتساب به رسول‌خدا صلّى الله عليه و آله وسلّم را در كفّه‌اى ديگر ، هرگز حاضر به معاوضه نخواهم بود .\r\nنور انتساب به وجود مبارك رسول‌خدا و أهل‌بيت آن‌حضرت صلّى الله عليه و آله وسلّم ، آثار و بركات خاصّى را در ذرّيهء آن‌حضرت به وديعت گذاشته است ، كه مادامى كه در أثر برخى از معاصى اين نور را از بين نبرده باشند ، آن آثار باقى خواهد بود .\r\nدر بحار در باب مدح الذرّية الطيّبة از معانىالأخبار از حضرت ثامن‌الحجج عليهم السّلام از حضرت زين‌العابدين عليه‌السّلام روايت ميفرمايد :\r\nلِمُحسِنِنا كِفلانِ مِن الأجرِ ، و لِمُسيِئنا ضِعفانِ من العذابِ .\r\n( بحار ، ج 93 ، ص 222 ) « نيكوكاران ما اجرشان دو برابر است ( يعنى در سلوك و طريق لقاء إلهى با سرعتى دو برابر حركت مىكنند ) و گناهكاران ما عذابشان دو چندان مىباشد . »\r\nو نيز از حضرت ثامن‌الحجج عليهم السّلام روايت مىكند :\r\nالنّظرُ إلى جَميعِ ذُرّيّةِ النَّبىّ صلّى الله عليه و آله وسلّم عبادةٌ ، ما لَم‌يُفارِقوا مِنهاجَه و لم يَتَلوّثوا بالمعاصى .\r\n( بحار ، ج 93 ، -\r\n","page_name":" 506 ","page_number":506},
  {"content":"\r\n\r\nشخص ديگرى نيز كه در محضر علّامهء والد قدم در سير و سلوك گذاشته ولى پس از مدّتى از طريق حقّ لغزيد و به جهت استقلال و عدم اطاعت از دستور ايشان در مسير خلاف واقع شد ، آن فرد نيز دائم المكاشفه بود و مىگفت : من از امام‌زمان عليه‌السّلام دستور مىگيرم !\r\nعلّامهء والد مىفرمودند : اين امام‌زمان نيست ، اين نفس تواست كه به تو دستور مىدهد نه امام زمان ، اينها همه باطل‌است ! كسى كه حقيقةً آن‌حضرت را\r\n\r\n\r\n","description":"","footnote":"\r\n- ص 218 ، ح 3 ) « نظر به هر يك از ذرّيّهء رسول‌خدا صلّى الله عليه و آله وسلّم عبادت است ، ما دامى كه منهاج و طريقهء آن‌حضرت را رها ننموده و خود را به معاصى آلوده نكرده باشند . »\r\nو نيز از آن‌حضرت در خطاب به برادرشان زيدالنّار روايت مىكند :\r\nيا زيدُ ! اتَّقِ اللهَ ، فَإنّا بَلَغنا ما بَلَغنا بالتَّقوى ، فمَن لَم‌يَتَّقِ اللَهَ وَ لَم‌يُراقِبْهُ فَلَيس مِنّا و لَسنا مِنه . يا زيدُ ! إيّاكَ أن تُهينَ مَن بِه تَصولُ مِن شيعَتنا فَيذهَبَ نورُكَ . يا زيدُ ! إنّ شيعتَنَا إنّما أبغَضَهمُ النّاسُ و عادوهُم و اسْتَحَلّوا دِمآءَهُم وَ أموالَهُم لِمَحبَّتِهِم لَنا واعتِقادِهِم لِوَلايَتِنا ، فَإن أنتَ أسَأْتَ إلَيهم ظَلَمتَ نَفسَكَ وَأبْطَلت\r\nحَقَّكَ . ( بحار ، ج 93 ، ص 224 ، ح 19 )\r\n« اى زيد ! تقواى خدا را پيشه كن ؛ زيرا ما به اين مقام و درجه كه رسيده‌ايم ، به واسطهء تقوا و اطاعت أوامر إلهى رسيده‌ايم . پس هركس كه تقواى إلهى را پيشه ننمايد و خداوند را در نظر نگيرد ، از ما نيست و ما نيز از او نيستيم . اى زيد ! بر حذر باش از اينكه به شيعيان ما كه به واسطهء ايشان قوّت و قدرت‌يافته‌اى اهانت‌نموده و ايشان را خوار نمائى ؛ كه اگر چنين كنى نور تو از بين خواهد رفت . اى زيد ! مردم ، به خاطر محبّت شيعيان به ما و اعتقادشان به ولايت ما ، نسبت به ايشان بغض و عداوت داشته و جان و مال ايشان را مباح مىشمارند ؛ پس اگر تو به ايشان بدىنمائى بر نفس خود ظلم نموده و حقّى را كه داشته‌اى از بين برده‌اى . »\r\nدر اين روايت ، حضرت امام‌رضا عليه‌السّلام ظلم در حقّ شيعيان را موجب از بين‌رفتن نور برادر خود شمرده‌اند ؛ و ظلم و حق‌ّالنّاس أثر بسيار شديدى در زوال اين نور دارد . ولى مرحوم آقا سيّدجلال أهل ظلم نبوده و بسيار با صفا و با صداقت بود ، لذا أثر نور سيادت در نفسش باقىمانده و موجب تقرّبش در عالم آخرت گرديده بود . رحمة الله و رضوانه عليه .\r\n","page_name":" 507 ","page_number":507},
  {"content":"\r\n\r\nمشاهده‌كند ، در حيطهء نور و در جادّهء مستقيم مىبيند نه در ظلمات نفسانى . زيرا نفس مادامى كه به نورانيّت متحقّق نشده و قدسى نگرديده سراسر ظلمت است ؛ و امام زمانى كه ساخته و پرداختهء نفس باشد ، امام زمان نيست و ارزش ندارد .\r\nظهور و علائم آن\r\nيكى ديگر از نكاتى كه از فرمايشات حضرت علّامهء والد قدّس‌سرّه و برخى اساتيدشان به دست مىآيد اينستكه ظهور موفور السّرور حضرت بقيّة الله الأعظم أرواحنا لتراب مقدمه الفداء قريب‌الوقوع است و منظور از اين قرب ، قرب حقيقى است ؛ يعنى در فجر صادق صبح ظهور به‌سرمىبريم و بايد سالكين إلىالله خود را براى اين امر بيش از پيش آماده نمايند .\r\nدر رسالهءنكاحيّه مرقوم فرموده‌اند : « أمّا آنچه در اخبار و روايات داريم :\r\nقيام و اقدام يهوديان ، چون مخالف حقّ و مخالف عدالت هستند و به علّت آنكه مردمى ستمگر و تجاوزپيشه مىباشند ، پانخواهدگرفت و خيال اسرائيل صغير و سپس اسرائيل كبير را با خود ، با شمشير امام ما : امام‌زمان عجّل الله تعالى فرجه الشّريف به گور خواهند برد ، و اگر نوبت حيات به ما برسد در ركاب آن‌حضرت ، و گرنه به طور مسلّم فرزندان و ذرارى ما با آن حضرت پس از سرنگونى اين مردم متجاوز و متعدّى و حرف حقّ نشنو ، به‌طرف انگلستان سالخورده و پيرِ دير استعمار و شيطنت حركت مىكنند و مالتوس‌گرايان متجاوز به حقّ و حقوق أوّليّهء بشريّت را به خاك هلاك در مىافكنند و عالم را به نور عدالت و سخاوت و كرامت و تجرّد و نور و سُرور و حُبور و فراخى و گشايش و معرفت و توحيد مبدّل مىسازند . » « 1 »\r\n\r\n\r\n","description":"","footnote":"\r\n( 1 ) . رسالهءنكاحيّه ، ص 334 .\r\n","page_name":" 508 ","page_number":508},
  {"content":"\r\n\r\nو همچنين حقير از مرحوم جدّ مادريمان حاج آقا معين شيرازى تغمّده‌الله برحمته و مرحوم آقاى بيات رحمه‌الله و نيز كسانى ديگر كه از محضر پر فيض مرحوم آية الله حاج شيخ محمّدجواد أنصارى همدانى قدّس الله نفسه الزّكيّه بهره‌مند شده‌اند ، بدون واسطه شنيده‌ام كه روزى در محضر ايشان از ظهور امام زمان عليه‌السّلام پرسيدند ، حضرت آقاى أنصارى اشاره كردند به فرزند مكرّمشان جناب حسن آقاى أنصارى أطال‌َالله‌ُبقاءَه و فرمودند :\r\n« اين حسن آقاى ما خدا به او عمر مىدهد و زمان ظهور امام عليه‌السّلام را إدراك مىكند ! » و جناب ايشان الآن بيش از شصت سال عمر دارند .\r\nو نيز دربارهء عثمان بن عنبسه يعنى همان سفيانى سؤال مىكنند و ايشان مىفرمايند : « سفيانى الآن هفده سال دارد ! » بنابراين اگر صدور اين كلام از حضرت آقاى أنصارى در سال آخر عمر ايشان يعنى سنهء 1379 هجرى قمرى باشد ، تا اين زمان حدود پنجاه سال مىگذرد ؛ يعنى سنّ سفيانى الآن ، حدود هفتاد سال است و اين أمر بدين معناست كه در آستانهء ظهور هستيم . « 1 »\r\n\r\n\r\n","description":"","footnote":"\r\n( 1 ) . اگر گفته شود : در روايات آمده است : فإنّه إلَى اللَهِ و كَذَبَ الوَقَّاتونَ ، و لذا معيّن‌بودن و تعيين‌نمودن وقت ظهور باطل مىباشد ؛ بنابراين آيا نويدى كه مرحوم أنصارى به فرزندشان داده‌اند ، با لحاظ متوسّط عمر انسان ، نوعى توقيت و تعيين زمان براى ظهور حضرت بقيّة الله الأعظم عجّل الله تعالى فرجه الشّريف به شمار نمىآيد ؟\r\nدر جواب مىگوئيم : مسلّماً هر واقعه‌اى ، از جمله ظهور حضرت بقيّة الله در لوح محفوظ داراى أمد معيّنى است و أوليائى كه به لوح محفوظ متّصلند و به كمال رسيده‌اند همچون مرحوم أنصارى قدّس‌سرّه ، اگر اراده كنند از آن اطّلاع مىيابند . ولى أفرادى كه بلوغ علمى ايشان لوح محو و إثبات است ، بدان راه ندارند . و چون مسألهء ظهور حضرت جزء امور پيچيده بوده و عوامل زيادى در آن تأثيرگذار است ، در بسيارى از مكاشفات و مشاهداتِ أهل معنى در اين باب حقّ مطلب منكشف نمىشود و به تعبيرى در آن بداء راه دارد . -\r\n","page_name":" 509 ","page_number":509},
  {"content":"\r\n\r\nدر أيّامى كه در بلدهء طيّبهء قم اقامت داشته ، به دروس طلبگى مشغول بوديم در يكى از أوقاتى كه حضرت علّامهء والد براى زيارت كريمهء أهل‌بيت حضرت معصومه سلام‌الله‌عليها و نيز تفقّد از أحوال ما مشرّف شده بودند ، روزى در راه با مرحوم آقاى رازى صاحب كتاب گنجينهء دانشمندان برخورد كرديم . ايشان براى سلام و أحوال‌پرسى جلو آمدند و در ادامهء راه با ما همراه شدند . بنده به احترام ايشان - با اينكه حضرت علّامه مىفرمودند هميشه همراه و در كنار ايشان حركت كنيم - از پشت سر ايشان و آقاى رازى راه افتادم .\r\nايشان در بين راه براى علّامهء والد نقل كردند كه : قبل از اينكه حاكم جبّار و سفّاك ليبى معمّر قذّافى ، آقا سيّد موسى صدر را بربايد ، روزى با ايشان يك‌ساعت‌ونيم ملاقات داشتم و در صحبت‌هايى كه با هم داشتيم گفتند : شنيدم\r\n\r\n\r\n","description":"","footnote":"\r\n- أمّا نسبت به آنچه در نهى از توقيت وارد شده است ، بايد دانست أوّلًا : توقيت به حسب لغت به اين معناست كه براى أمرى ، وقت محدود و أجل مضروب و معيّنى را قرار دهيم و اين با تعيين وقت خاصّ و جزئى لباس تحقّق بر تن مىكند ؛ مثل اينكه بگوئيم : امام عليه‌السّلام ، دو سال ديگر ظهور مىكنند ، يا فلان روز از فلان سال پردهء غيبت كنار مىرود و البتّه روشن است كه كلام حضرت آقاى أنصارى رحمة الله عليه نسبت به زمان ظهور ابهام داشته و خالى از تعيين وقت است .\r\nثانياً : كَذَبَ الوَقّاتونَ ناظر به كسانى است كه مىخواهند از روى حدس و تخمين يا حساب ابجد و جمل اخبار بدهند . أمّا كسى كه بر اساس علم به تحقّق علائم قطعى مقارن ظهور كه خود أئمّه عليهم السّلام بيان فرموده‌اند ، مثل وجود سفيانى ، از قرب ظهور خبر مىدهد ، داخل در اين روايات نيست و يكى از حكمت‌هاى إخبار أئمّه عليهم السّلام از اين علامات نيز آگاهى شيعه از قرب ظهور و آماده‌شدن ايشان در آن دوران مىباشد .\r\nاز برخى روايات به دست مىآيد كه حكمت ابهام وقت ظهور ، تحصيل مصالح و حِكَم غيبت مانند تربيت شيعه و اميدوارى ايشان و استعداديافتن و سير در مراتب قرب و ممانعت از تفويت اين امور است .\r\n","page_name":" 510 ","page_number":510},
  {"content":"\r\n\r\nدر ارتش سوريه ، سرگردى به اسم عثمان بن عنبسه وجود دارد . در اثر ارتباطى كه داشتيم - چون ايشان رئيس مجلس أعلاى شيعيان لبنان بوده و نفوذ داشتند - تلفن او را پيدا كرده و با اين‌كه با هر كسى ملاقات نمىكند و اصولًا دسترسى به وى سخت و مشكل است در تماسى تلفنى با او قرار ملاقات گذاشتم . وقتى به ملاقاتش رفتم او را همانطور كه در روايات توصيف كرده‌اند ، خيلى زشت و آبله‌رو يافتم ، بطوريكه انسان نمىتوانست به او نظر كند . از أصل و نسبش سؤال كردم . گفت : « اسم من عثمان فرزند عنبسه و از نسل أبوسفيان مىباشم و من همان سفيانى هستم ! »\r\nو نيز در همان أيّامى كه در شهر مقدّس قم اشتغال به تحصيل داشته ، مكاسب شيخ أنصارى را درس مىگرفتيم ، هم‌مباحثهء ما در درس مكاسب ، از فضلاى عرب‌زبان بود . يك روز كه براى مباحثه آمد ، گفت : من و بعضى از دوستان به قصد زيارت حضرت زينب كبرى سلام‌الله‌عليها عازم سوريه هستيم و قصد داريم در آنجا به ديدن سفيانى نيز برويم ! از او پرسيدم : سفيانى الآن كجاست و چه كاره است ؟ گفت : الآن در رتبهء سرهنگى و از فرماندهان ارشد ارتش سوريه و معاون مصطفى طلّاس وزير جنگ سوريه است . گفت : اگر مايليد شما هم بياييد برويم . گفتم : الآن مشغول درس هستيم . إن‌شاءالله خداوند توفيق بدهد ، زمان ظهور حضرت حجّة بن الحسن العسكرى أرواحنا لتراب مقدمه الفداء را إدراك كنيم كه به بركت ظهور و قيام آن حضرت اين خبيث دستگير و كشته شده و به درك و اصل مىشود .\r\nو نيز زمانى كه حقير براى زيارت حضرت زينب سلام‌الله‌عليها و ملاقات حضرت آقاى حاج سيّد هاشم موسوى حدّاد عازم سوريه شده ، بر جناب آقاى حاج أبوموسى محيى كه توليت قسمتى را در زينبيّه بر عهده داشتند ، وارد شدم ، روزى ايشان گفتند : سفيانى همين‌جا در سوريه است . البتّه ديدن آن براى هر\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nكسى و به راحتى ميسور نيست ، امّا بعضى مىآيند و به ديدنش مىروند .\r\nبارى ، سفيانى و خروج آن از علائم حتمى ظهور و فرج حضرت بقيّة الله الأعظم عجّل الله تعالى فرجه الشّريف مىباشد و غرض ما از نقل اين قضاياى متعدّد ، بيان نزديكى زمان ظهور حضرت است ، إن‌شاء الله تعالى . « 1 »\r\nعلائم ظهور ، آن چنان كه از لسان روايات استفاده مىشود ، به دو دسته تقسيم مىشوند : علائم محتومه و علائم موقوفه ؛ علائم محتومه ، نشانه‌هايى هستند كه تحقّق و تلازم آنها با ظهور امام عليه‌السّلام حتمى و از قضاى مبرم إلهى است و به تعبيرى نسبت اين امور با ظهور مانند قضيهء شرطيّهء لزوميّه است و در اين تلازم ، تخلّف راه ندارد . امّا علائم موقوفه ، به نشانه‌هايى اطلاق مىشود كه تحقّق و تلازم آنها با كنار رفتن پردهء غيبت از آفتاب ولايت ، موقوف به مشيّت و إرادهء إلهى است و بداء و تغيير قضاى إلهى در آنها راه دارد .\r\n\r\n\r\n","description":"","footnote":"\r\n( 1 ) . ممكن است سؤال شود : « عثمان بن عنبسه » مشترك لفظى است و لفظ مشترك براى خروج از محاق اجمال و اشتراك محتاج به قرينهء معيّنه است . با تكيه بر كدام قرينه عثمان بن عنبسه را بر شخص مذكور در ارتش سوريه تطبيق مىكنيد ؟\r\nدر جواب اين پرسش بايد گفت : أوّلًا : شخص مزبور محفوف به قرائنى است كه اگر احتمال اشتراك را از او بالمرّة دفع نكند لا أقلّ تضعيف مىكند ؛ شاهد بر اين معنا ، كلام جناب آية الله سيّد موسى صدر است كه فرمودند : وقتى با سفيانى روبه‌رو شدم ، او را به همان أوصافى يافتم كه در روايات آمده است .\r\nو ثانياً : مدّعاى ما ، وجود سفيانى و قرب ظهور امام زمان عليه‌السّلام است ؛ حال اين شخص باشد يا شخص ديگرى . و مستند ما فرمايش مرحوم أنصارى است و بقيّهء امور را از باب تأييد نقل نموديم و اين فرمايش مرحوم أنصارى إخبارى قطعىاست كه ناشى از أحاطهء علمى و هيمنهء وجودى ايشان بر عوالم مىباشد كه از لوازم كمال و ولايت است ! و از آنجا كه سفيانى و خروج آن ، از علائم محتوم ظهور امام زمان عليه‌السّلام است بالملازمة قرب ظهور حضرت نيز دانسته مىشود ، چنان كه مرحوم آقاى أنصارى نيز فرموده بودند .\r\n","page_name":" 512 ","page_number":512},
  {"content":"\r\n\r\nاز علائمى كه در أخبار آمده و تعداد آن بسيار است ، فقط پنج علامت از علامات محتومه است .\r\nعمر بن حنظلة روايت مىكند :\r\nسَمِعتُ أباعَبداللَهِ عَلَيه‌ِالسَّلامُ يَقولُ : قَبلَ قيامِ القآئمِ خَمسُ عَلاماتٍ مَحتوماتٍ : اليَمانِىُّ وَالسُّفيانِىُّ وَالصَّيحَةُ وَ قَتلُ النَّفسِ الزَّكِيَّةِ وَالخَسْفُ بِالبَيْدآءِ . « 1 »\r\n« از حضرت إمام صادق عليه‌السّلام شنيدم كه ميفرمود : قبل از قيام قائم ( عليه‌السّلام ) وقوع پنج علامت ، حتمى است : خروج يمانى ، خروج سفيانى ، صيحهء آسمانى ، كشته‌شدن صاحب نفسى طيّب و پاك ( از أولاد رسول خدا صلّى الله عليه و آله وسلّم بين ركن و مقام ) و فرو رفتن لشكر سفيانى در بيداء ( زمينى ما بين مكّه و مدينه ) . »\r\nتوضيح و تفصيل بعضى از اين علائم در أخبار معصومين عليهم السّلام آمده و مفاد بعضى از آنها چنين است : در ليلهء جمعه بيست‌وسوّم ماه رمضان ، ناگهان فرياد جبرئيل عليه‌السّلام در آسمان و زمين طنين مىاندازد و حضرت قائم عليه‌السّلام را به نام مبارك او و پدر بزرگوارش مىخواند ! اهل مشرق و مغرب از مهابت و شكوه اين صيحهء آسمانى ، هراسان مىشوند و رعب و ترس بر قلب‌ها حاكم ميگردد و دختران جوان در سرا پرده‌هايشان از ترس ، جزع و فزع مىكنند . از پى اين فرياد ، در پايان روز ، صداى شوم إبليس ، در زمين مىپيچد و با شعار : إنَّ فُلانًا قُتِلَ مَظْلومًا شكّ و ترديد را در دل‌هاى مريض و نااستوار مىاندازد ؛ لِيَميزَ الخَبيثَ مِنَ الطَّيِّب . « 2 »\r\nامام صادق عليه‌السّلام مىفرمايند : صداى أوّل ، فرياد جبرئيل\r\n\r\n\r\n","description":"","footnote":"\r\n( 1 ) . بحارالأنوار ، ج 52 ، باب علامات ظهوره صلوات الله عليه ، ص 204 ، ح 34 .\r\n( 2 ) . الغيبة للنّعمانىّ ، ص 254 .\r\n","page_name":" 513 ","page_number":513},
  {"content":"\r\n\r\nعليه‌السّلام است كه بشارت ظهور و فرج را مىدهد و از پى آن برويد و مبادا در حلقهء فتنهء فرياد دوّم گرفتار شويد . « 1 »\r\nأمّا سفيانى را كه از عناصر تعيين كنندهء ظهور امام زمان عليه‌السّلام است ، اين گونه ترسيم كرده‌اند : نام او « عثمان بن عنبسه » از شجرهء خبيث و ملعون أبىسفيان و آكلةالأكباد است . با هيكلى درشت و چهارشانه ، و زشت‌روى ، به‌طورىكه انسان از ديدن آن ، وحشت مىكند . سرى بزرگ دارد و آبله‌رو است و در نظر أوّل ، او را اعور و لوچ مىيابى . « 2 »\r\nمحدّث خبير مرحوم حاج شيخ عبّاس قمّى رضوان الله عليه در منتهىالآمال ، كيفيّت خروج وى را چنين بيان ميفرمايد : « سيّم از علائم ظهور ، خروج سفيانى از وادى يابس ، يعنى بيابان بىآب‌وعلف كه در ما بين مكّه و شام است و آن مردى است بدصورت و آبله‌رو و چهارشانه و أزرق‌چشم و اسم او عثمان بن عنبسه است و از أولاد يزيدبن‌معاوية است . و آن ملعون پنج شهر بزرگ را متصرّف مىشود كه دمشق و حمص و فلسطين و اردن و قِنّسرين است .\r\nپس از آن ، لشكر بسيار به أطراف مىفرستد و بسيارى از لشكر او به سمت بغداد و كوفه خواهند آمد و قتل و غارت و بىحيائى بسيار در آن صفحات مىنمايند و در كوفه و نجف أشرف قتل مردان بسيار واقع شود و بعد از آن يك حصّه از لشكر خود را به جانب شام روانه نمايد و يك قسمت از آن را به‌جانب مدينهءمطهّره . و چون به مدينه رسند ، سه‌روز قتل عامّ نمايند و خرابى بسيار وارد\r\n\r\n\r\n","description":"","footnote":"\r\n( 1 ) . بحارالأنوار ، ج 52 ، ص 206 ، ح 39 .\r\n( 2 ) . همان مصدر ، ص 205 ، ح 36 : قالَ أبوعَبدِاللَهِ عَلَيه‌السَّلامُ :\r\nقالَ أبى عَلَيه‌ِالسَّلامُ : قالَ أميرُالمؤمِنينَ صَلوات‌ُاللَه‌ِعَلَيه : يَخرُجُ ابنُ ءَاكِلَةِ الأكبادِ مِنَ الوادِى اليابِسِ و هُوَ رَجُلٌ رَبْعَةٌ ، وَحْشُ الوَجهِ ، ضَخمُ الهامَةِ ، بِوَجهِهِ أثَرُ الجُدْرىِّ ، إذا رَأَيتَهُ حَسِبتَهُ أعوَرَ ، اسمُهُ عُثمانُ وَ أبوهُ عَنبَسَةُ وَ هُوَ مِن وُلدِ أَبىسُفيانَ حَتَّى يَأْتىَ أرضَ « قَرارٍ وَ مَعينٍ » فَيَستَوىَ على مِنبَرِهَا .\r\n","page_name":" 514 ","page_number":514},
  {"content":"\r\n\r\nآورند و بعد از آن به سمت مكّه روانه شوند و لكن به مكّه نرسند . و أمّا آن حصّه كه به جانب شام روند ، در بين راه لشكر حضرت حجّةالله بر آنها ظفر يابند و تمام آنها را هلاك نمايند و غنائم آنها را بالكليّة متصرّف شوند و فتنهء آن ملعون در اطراف بلاد بسيار عظيم شود ، خصوصاً بالنّسبة به دوستان و شيعيان علىّبن‌أبىطالب عليه‌السّلام ، حتّى آنكه منادى او ندا كند كه هر كس سر يك نفر از دوستان علىّبن‌أبىطالب عليه‌السّلام را بياورد هزار درهم بگيرد ، پس مردم به جهت مال دنيا از حال يكديگر خبر دهند و همسايه از همسايه خبر دهد كه او از دوستان علىّبن‌أبىطالب است .\r\nبالجمله ، آن قسمت از لشكر كه به جانب مكّه روند چون به زمين بيداء « 1 » رسند كه ما بين مكّه و مدينه است ، حقّ تعالى ملكى را مىفرستد در آن زمين و فرياد مىكند : اى زمين ! اين ملاعينان را به خود فرو بر ، پس جميع آن لشكر كه به سيصد هزار مىرسند با اسبان و اسلحه به زمين فرو روند مگر دو نفر كه با همديگر برادرند از طائفهء جهنيّه كه ملائكه صورت‌هاى ايشان را بر مىگردانند و به يكى مىگويند ( كه بشير است ) : برو به مكّه و بشارت ده حضرت صاحب‌الأمر عليه‌السّلام را به هلاكت لشكر سفيانى . و ديگرى را ( كه نذير است ) مىگويند :\r\nبرو به شام و به سفيانى خبر ده و بترسان او را .\r\nپس آن دو نفر ، به‌جانب مكّه و شام روانه گردند . چون سفيانى اين خبر را بشنود از شام به جانب كوفه حركت كند و در آنجا خرابى بسيار وارد آورد و چون حضرت قائم عليه‌السّلام به كوفه رسد آن ملعون فرار كند و به شام برگردد . پس\r\n\r\n\r\n","description":"","footnote":"\r\n( 1 ) . ابن‌منظور در لسان‌العرب مىگويد : « بَيدآء : مَوضعٌ بينَ مكّةَ و المدينةِ . قال الأزهرىُّ : و بينَ المَسجدَين أرضٌ ملسآءُ اسمُها البيدآءُ . و فى الحديث :\r\nإنَّ قومًا يغزونَ البيتَ فإذا نَزَلوا البيدآءَ بَعَثَ اللهُ عليهم جَبرئيلُ عليه‌السّلامُ فيقولُ : يا بيدآءُ ! بِيدى بهم .\r\nو فى روايةٍ :\r\nأبِيديهِم ، فَتَخسفُ بهم . »\r\n","page_name":" 515 ","page_number":515},
  {"content":"\r\n\r\nحضرت ، لشكر از عقب او فرستد و او را در صخرهء بيت‌المقدس به قتل آورند و سر نحس او را بريده و روح پليدش را وارد جهنّم گردانند . » « 1 »\r\nاينها علائم محتومهء فرج هستند كه لا يَختَلِفُ وَ لا يَتَخَلَّفُ عَنها الظّهور .\r\nأمّا علائم موقوفه ، نوعاً محقّق شده است ، مگر برخى ؛ همچون موت عبد الله ؛ امام صادق عليه‌السّلام مىفرمايند : « اگر كسى ، مرگ عبد الله را براى من ضمانت كند ، من نيز ظهور قائم را براى او ضمانت مىكنم . » « 2 »\r\nالبتّه اينكه مقصود از اين عبد الله كيست ، عبد الله اردنى پادشاه اردن ، يا عبد الله بن‌عبدالعزيز پادشاه سعودى كه هر دو نيز مزدور و دست نشانده كفّار مىباشند ، هر دو محتمل است .\r\nبارى ، « ظهور » و « فرج » از حقيقت واحدى ، حكايت دارند كه تنها تفاوت اين دو ، در حيثيّت و جهت اطلاق است .\r\nظهور مىگوئيم ، چون كه خورشيد ولايت از پس ابر غيبت آشكار مىشود . زيرا ظَهَرَ يعنى تَبَيَّنَ و بَرَزَ بعدَ الخَفآء . و فرج مىگوئيم ، چون كه با طلوع ولايت ، غم و اندوهى كه بر آئينهء دل آن حضرت و دلهاى شيعيان و مواليان آن حضرت سايه انداخته كنار مىرود و دل‌هاى مؤمنِ به آن‌حضرت از او مهر و گرمى مىگيرند ؛ زيرا فرج به معناى « انكشاف كرب و ذهاب غم » « 3 » است ،\r\n\r\n\r\n","description":"","footnote":"\r\n( 1 ) . منتهىالآمال ، ج 2 ، ص 875 و 876 .\r\n( 2 ) . بحارالأنوار ، ج 52 ، ص 210 ، ح 54 .\r\n( 3 ) . بايد دانست كه مصيبت‌ها و اندوه‌هاى حضرت امام زمان عجّل الله فرجَه الشريف بسيار است و در ازاى رفع هر غصّه‌اى از آن‌حضرت و قضاى هر حاجتى از حاجاتشان ، فرج و گشايشى براى آن حضرت هست ، ولى فرج و گشايش كلّى همان ظهور مىباشد .\r\nمرحوم سيّدابن‌طاووس در فتح‌الأبواب در شرح برخى از ادعيهء استخاره كه در آن آمده است :\r\nاللَهمَّ إن كانَ فى قَضآئكَ و قَدَرِكَ أن تُفَرِّجَ عَن وَليِّكَ و حُجَّتِكَ فى خَلقِكَ فى عامِنا هَذا\r\n-\r\n","page_name":" 516 ","page_number":516},
  {"content":"\r\n\r\nهمانطور كه امام صادق عليه‌السّلام به ابراهيم كرخى فرمودند :\r\nهُوَ المُفَرِّجُ لِلكَرْبِ عَن شيعَتِهِ بَعدَ ضَنْكٍ شَديدٍ وَ بَلآءٍ طَويلٍ . « 1 »\r\n« اوست كه غم و اندوه شيعيانش را پس از فشار شديد و بلائى بلندمدّت بر طرف مىسازد . »\r\nبارى ، عصر غيبت دوران حرمان شيعه از وجود مبارك امام زمان عجّل الله تعالى فرجه الشّريف است . در اين عصر شيعه هم از هدايت‌ها و ارشادات امام معصوم محروم است ؛ چرا كه :\r\nلا يَكونُ فيها إمامُ هُدًى و لا عَلَمٌ يُرَى . « 2 »\r\n« در آن زمان نه امام هدايتى وجود دارد و نه نشانه و راهنمائى كه ديده شود . » و هم از فيوضات باطنى نفس مقدّس آن حضرت كم‌بهره مىگردند و بهرهء آنها از آفتاب وجود حضرت مانند كسى است كه از پشت ابر از نور و گرماى خورشيد بهره مىبرد ؛ چنان كه از رسول خدا صلّى الله عليه و آله وسلّم دربارهء كيفيّت انتفاع شيعيان از وجود آن حضرت در عصر غيبت روايت شده است :\r\nوالَّذى بَعَثَنى بالنُّبُوَّةِ إنَّهُم لَيَنتَفِعونَ بِهِ وَ يَسْتَضيئُونَ بِنورِ وَلايَتِهِ فى غَيبَتِهِ كانتِفاعِ النّاسِ بِالشَّمْسِ و إن جَلَّلَها السَّحابُ . « 3 »\r\n« قسم به آن كس كه مرا به نبوّت\r\n\r\n\r\n","description":"","footnote":"\r\n-\r\nو فى شَهرِنا هَذا ، فَأخْرِجْ لَنا رَأسَ أَيَةٍ مِن كِتابِكَ نَستَدِلُّ بِها على ذَلِكَ\r\nميفرمايد : « مَعنى قَولِهِ فى كلِّ ما قال « فى عامِنا هذا » أن يكونَ العلمُ بالفرج عن وليِّهِ و حجّتهِ فى خلقِهِ يتوقَّفُ على معرفةِ امورٍ كثيرةٍ ، فيكونُ كلُّ وقتٍ يُدعَى له بِذلكِ فى عامى هذا و فى شَهرى هذا يفرِّجُ اللهُ جل‌َّجلالُه أمرًا مِن تِلكَ الامورِ الكثيرةِ فَيُسمَّى ذلكَ فَرجًا . » فتح‌الأبواب ، ص 277 و 278 ) « معناى اينكه ميگويد : اگر در قضاى إلهى است كه امسال فرج حضرت محقّق شود مرا آگاه نما ، اينستكه علم به تحقّق فرج كلّى آن حضرت متوقّف بر علم به امور بسيارى است و هرگاه براى آن حضرت به اين كيفيّت دعا مىشود ، خداوند در يكى از آن امور كثيره گشايشى قرار مىدهد و آن گشايش فرج ناميده مىشود . »\r\n( 1 ) . بحارالأنوار ، ج 51 ، ص 144 .\r\n( 2 ) . همان مصدر ، ج 52 ، ص 133 و ص 149 و ص 112 .\r\n( 3 ) . همان مصدر ، ص 93 ، ح 8 ؛ و ص 92 ، ح 6 و 7 .\r\n","page_name":" 517 ","page_number":517},
  {"content":"\r\n\r\nبرانگيخت ، شيعيان در عصر غيبت از آن حضرت بهره برده و از نور ولايت آن حضرت پرتو مىگيرند ، چنان كه مردم از خورشيد استفاده مىكنند گرچه در پس پردهء ابر باشد . »\r\nعلاوه بر اين تا قبل از استقرار حكومت حقّهء آن حضرت همهء مردم از بركات ظاهرى حكومت آن حضرت نيز محروم مىباشند و عدالت و آرامش و اجراى حدود الهى و اتّحاد و يكرنگى در جامعه تحقّق نخواهد يافت . « 1 »\r\n\r\n\r\n","description":"","footnote":"\r\n( 1 ) . روايات مستفيضى از أئمّه عليهم السّلام وارد شده است كه خطاب به أصحابى كه شرف إدراك محضر أئمّه عليهم السّلام را يافته بودند و در عين‌حال انتظار استقرار حكومت حقّهء أئمّه را داشته‌اند ، فرموده‌اند : اعْرِفْ إمامَكَ فَإنَّكَ إذا عَرَفتَهُ لَم يَضُرَّكَ تَقَدَّمَ هَذا الأَمرُ أو تَأَخَّرَ . « امام خود را بشناس ، كه اگر او را شناختى جلو يا عقب افتادن قيام ما ضررى به تو نمىرساند . » و فرموده‌اند : مَن ماتَ مِنكُم عَلى هَذَا الأمرِ مُنْتَظِرًا لَهُ كان كَمَن كانَ فى فُسطاطِ القآئِمِ . « هر كس ولايت ما را پذيرفته باشد و حقيقةً منتظر امر فرج بوده و بر اين اساس رفتار نمايد و اجل او فرا رسد ، مانند كسىاست‌كه در خيمهء حضرت قائم صلوات الله و سلامه عليه باشد . » ( بحارالأنوار ، باب فضل انتظار الفرج ، ص 122 تا ص 150 ، ح 14 تا 18 ، و ح 30 و 31 ، و ح 52 تا 57 )\r\nاين دسته روايات را يا بايد مختصّ به اصحاب و معاصرين ائمّه عليهم السّلام دانست كه محضر امام عليه‌السّلام را إدراك نموده بودند و مشتاق تشكيل حكومت توسّط أئمّه و قيام ايشان بودند و يا بايد حمل بر نوعى مجاز گردد ، چون به قرينهء روايات ديگر ، همچون رواياتى كه در متن به آن اشاره شد ، شيعيان در عصر غيبت از جهات مختلفى محروم مىباشند و آن طور نيست كه صرف معرفت أمر ولايت و اتّصال قلبى به امام عليه‌السّلام سبب شود كه حال ظهور و غيبت كاملًا مساوى بوده و هيچ ضررى از غيبت آن حضرت متوجّه ايشان نگردد . و در حقيقت اين روايات بشارتى است نسبت به شيعيانى كه در مقام عمل و اطاعت برآمده و از منتظرين حقيقى گرديده و باطن خود را به باطن امام عليه‌السّلام متّصل نموده‌اند كه خداوند اجر و پاداش ايشان را توفيه خواهد نمود و در آخرت به امام خود ملحق شده و با ايشان محشور مىشوند ، كه در برخى روايات به اين امر اشاره شده ل است .\r\nكلينى با سند متّصل از عمروبن‌أبان روايت مىكند :\r\nسَمعتُ أبا عبد الله عليه‌السّلامُ يقول : اعرفِ العَلامةَ فإذا عَرفتَ لم يَضُرَّك تَقدَّمَ هذاالأمرُ أم تأَخَّرَ ؛ إنَّ اللَه تعالى يَقول : يَوْمَ نَدْعُوا كُلَّ أُنَاسٍ بِإممِهِمْ فَمَن عرفَ إمامَهُ كان كمَن كان فى فُسطاطِ المنتظِر .\r\n( بحارالأنوار ، ج 52 ، ص 142 )\r\n","page_name":" 518 ","page_number":518},
  {"content":"\r\n\r\nبا اين وجود بهرهء نفوس از ولايت إلهى آن حضرت كه همان صراط مستقيم و صورت فعلى مقام انسانيّت است متفاوت مىباشد و مردم در برابر آن به چهار دسته منقسم مىشوند .\r\nدستهء أوّل : كسانى هستند كه با استكبار و إعراض از صراط نور ، قدم در سلوك صراطهاى ديگر مىگذارند كه لاجرم نفس ايشان به فعليّتى مىرسد كه أبداً لائق مقام انسان نيست و چه‌بسا صورت فعليّت آن أخسّ از بهائم باشد .\r\nدستهء دوّم : كسانى هستند كه به صراط مستقيم إقبال دارند و در مقام إطاعت و عبادت مىكوشند ، أمّا فقط به معرفت مقام بشريّت صاحبان ولايت اكتفا كرده‌اند و در راه تحصيل معرفت مقام روحانيّت و نورانيّت آنان ، أبداً رنجى را بر خود هموار نكرده و طالب لقاء خداوند نيستند . اين گروه ، سالك إلى الطّريق إلى الله مىباشند و چون هنوز بر « الطّريق إلى الله » گام ننهاده و حركت به‌سوى خداوند را آغاز ننموده‌اند ، بهرهء چندانى از مقام ولايت ندارند و در عصر غيبت ، هم از آثار و بركات ظاهرى حضور امام عليه‌السّلام كاملًا محرومند و هم از فيوضات باطنى آن حضرت كماهوحقّه استفاضه نمىكنند .\r\nدستهء سوّم : كسانى هستند كه طالب لقاء خدا بوده و كاملًا بر منهاج أئمّه عليهم السّلام مشى نموده و از منتظرين حقيقى حضرت صاحب‌الأمر عجّل الله تعالى فرجه الشّريف و سالك إلى الله و طالب لقاء حضرت أحديّت مىباشند و به معرفت مقام بشرى امام عليه‌السّلام اكتفا ننموده و خود را به ولايت و\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nنورانيّت آن حضرت متّصل نموده‌اند ، ولى در عصر غيبت آن حضرت دستشان به هيچ‌يك از أولياء كامل نرسيده و نتوانسته‌اند از پرتو وجود ايشان فيض بگيرند .\r\nاين گروه از فيوضات نفس مقدّس آن حضرت بهره‌مند بوده و از حقيقت ولايت استمداد جسته و به سوى خداوند متعال در حركتند ، گرچه در عصر غيبت بهرهء ايشان از نور ولايت حضرت در پيمودن راه خدا مانند كسى است كه از پشت ابر از نور و گرما بهره مىبرد . و لذا پيمودن راه خدا براى اين سلّاك بسيار مشكل و رسيدن به مقصد بسيار بعيد بوده و در عقبات و كريوه‌هاى راه به مشكلات زيادى برخورد مىكنند و غالباً به جهت صعوبت طريق در برخى منازل متوقّف مىگردند .\r\nبا اين وجود در روايات متعدّدى به اين دسته از سالكين وعده داده شده كه خداوند ايشان را در سايهء اخلاص و صدق و استقامت و ايمان به غيب به درجات بلندى مىرساند و بهره‌هاى معنوى شايانى نصيب ايشان خواهد شد . « 1 »\r\nظهور امام عصر عجّل الله فرجه الشّريف براى اين دسته از سلّاك ، هم بركات ظاهرى و هم بركات باطنى بسيارى دارد . چون با ظهور آن حضرت و اتّصالشان به آن وجود مقدّس استفاضهء باطنى نيز كامل شده و بهره‌هاى معنوى ايشان تامّ و تمام ميگردد .\r\nدستهء چهارم : سالكينى مىباشند كه توفيق تشرّف به محضر يكى از أولياء كامل را يافته‌اند و با نائبان آن حضرت كه به عالم ولايت و توحيد راه يافته و صاحب مرتبهء ارشاد و دستگيرى مىباشند بيعت نموده‌اند . و از آنجا كه حقيقت\r\n\r\n\r\n","description":"","footnote":"\r\n( 1 ) . بحارالأنوار ، ج 52 ، ص 123 ، ح 6 ؛ و ص 143 تا ص 145 ، ح 61 و 66 ؛ و ص 149 و 150 ، ح 76 .\r\n","page_name":" 520 ","page_number":520},
  {"content":"\r\n\r\nولايت تعدّدبردار نيست و نفس همهء أولياء خدا كه به مرتبهء فعليّت تامّه رسيده‌اند ، همان صراط مستقيم است ، اتّصال به ايشان عين اتّصال به امام عليه‌السّلام است و اين سالكين در واقع جان خود را به كانون حيات امام عليه‌السّلام پيوند زده‌اند و در مقام روحانيّت متّصل به آن حضرت بوده و در مقام معيّت با ايشان مىباشند و راه خدا برايشان گشوده شده و در صورت إطاعت و تسليم در عقبات و كريوه‌ها متوقّف نمىشوند .\r\nسالكى كه به يكى از أولياء خدا دست يافته باشد ، براى او از حيث فيوضات باطنيه و باز شدن راه غيبت معنى ندارد ؛ يعنى هميشه در حال حضور و ظهور است . حال اين سلّاك حال سلّاكى است كه در عصر حضور أئمّه عليهم السّلام بوده‌اند ولى چون حكومت ظاهريّهء حضرت ولىّعصر أرواحنا له الفداء بر پا نبوده ، از آثار ظاهريّهء حكومت حقّهء آن حضرت بهره نداشته‌اند ، أمّا از جهت إمكان سير به‌سوى خداوند متعال و طىنمودن مدارج كمال و قرب به حضرت حقّ با سالكين عصر ظهور امام عصر عجّل الله تعالى فرجه‌الشّريف تفاوتى نداشته‌اند ؛ و لذا انتظار و شوق اين دسته از سلّاك نسبت به ظهور آن حضرت عمدةً از جهات ظاهريّه بوده و به تعبير برخى از روايات از اين جهت است كه در عصر ظهور آن حضرت « خداوند حقّ و عدل را در همه جا آشكار كرده و حال عامّهء مردم نيكو گرديده و تفرقه و اختلاف رخت بربسته و دلها متّحد و يكسو مىشود و معصيت خدا بر زمين بجا آورده نمىشود و حدود إلهى إجرا گرديده و حقّ به أهلش كه أئمّه عليهم السّلام باشند بازگشته و ايشان بدون ترس از كسى حقّ را بيان مىنمايند . » « 1 »\r\nالبتّه اين امور با واسطه موجب سرعت سير سالكين و دفع آفات و\r\n\r\n\r\n","description":"","footnote":"\r\n( 1 ) . همان‌مصدر ، ص 128 ، ح 20 .\r\n","page_name":" 521 ","page_number":521},
  {"content":"\r\n\r\nخطرات از سير ايشان نيز ميگردد ، ولى با اين وجود چون در مقصود اصلى سالك كه لقاء خداوند متعال باشد تأثير مستقيم ندارد در برخى از روايات از آن تعبير به دنيا شده است .\r\nأبوبصير ميگويد : خدمت امام صادق عليه السّلام عرض كردم :\r\nجُعِلتُ فِداكَ مَتَى الفَرَجُ ؟\r\n« فرج و گشايش چه زمانى مىرسد ؟ » حضرت فرمودند :\r\nيا أبابَصيرٍ أنتَ مِمَّن يُريدُ الدُّنيا ؟ مَن عَرَفَ هَذَا الأمرَ فَقَد فُرِّجَ عَنهُ بِانتظارِه . « 1 »\r\n« اى أبابصير ، آيا تو از كسانى هستى كه طالب دنيايند ؟ هر كس اين امر ولايت را بشناسد ، به واسطهء انتظار ظهور دولت حقّ ، فرج و گشايش در حقّ او محقّق گرديده است . »\r\nحال كسانى كه كاملين از أولياء إلهى را إدراك نموده‌اند ، نيز همينطور است ؛ زيرا همهء اوليا در عالم ولايت متّحدند و هر كدام بابى به‌سوى خداوندند كه با اتّصال به آن ، راه بر سالك إلى الله گشوده شده و ميتواند از آن باب به عالم توحيد وارد شده و به لقاء إلهى برسد . مگر حضرت أميرالمؤمنين عليه‌السّلام دربارهء جناب سلمان نفرمودند :\r\nإنَّ سَلْمانَ بابُ اللهِ فى الأَرضِ ، مَن عَرَفَهُ كانَ مُؤْمِنًا و مَن أَنكَرَهُ كانَ كافِرًا و إنَّ سَلْمانَ مِنَّا أَهلَ البَيتِ . « 2 »\r\n« سلمان باب خداوند در زمين است ، هر كس او را بشناسد مؤمن و هر كس او را انكار نمايد كافر مىباشد و حقّاً سلمان از ما أهل بيت است . » و در زيارت وداع آن جناب عرض مىكنيم :\r\nالسَّلامُ عَلَيكَ يا أباعَبدِاللَهِ أنتَ بابُ اللَهِ المُؤْتَى [ المَأْتىُّ - ظ 
  ] مِنهُ وَالمَأخُوذُ عَنهُ . « 3 »\r\n« سلام بر تو اى أبا عبد الله ( اى سلمان ) تو باب خداوند\r\n\r\n\r\n","description":"","footnote":"\r\n( 1 ) . همان‌مصدر ، باب فضل انتظار الفرج ، ص 142 ، ح 54 .\r\n( 2 ) . همان مصدر ، ج 22 ، باب كيفيّة اسلام سلمان رضىالله‌عنه و مكارم أخلاقه ص 274 ، ح 12 .\r\n( 3 ) . همان مصدر ، ج 99 ، باب زيارة سلمان و سفراء القائم عليه‌السّلام ، ص 291 .\r\n","page_name":" 522 ","page_number":522},
  {"content":"\r\n\r\nمىباشى كه از آن وارد مىگردند و از وى معارف و حقائق أخذ مىشود . »\r\nدر اينجا مىبينيم همانطور كه بر رسول خدا و بر أميرالمؤمنين و بر هر يك از أئمّه و خواصّ ذرّيهء ايشان همچون حضرت أبا الفضل العبّاس و حضرت علىّاكبر عليهم الصّلوة و السّلام إطلاق « باب الله » مىشود ، بر حضرت سلمان نيز اطلاق شده است ؛ اگرچه سعه و ظرفيّت اين أبواب مختلف است ولى در اصل اين معنى كه همگى انسان را به خدواند متّصل نموده و به عالم توحيد وارد مىنمايند تفاوتى ندارند و لازمهء آن اين است كه اگر كسى توفيق تشرّف به محضر أميرالمؤمنين عليه‌السّلام را نيافت ولى به محضر سلمان رسيد ، ميتواند از دريچهء نفس سلمان به عالم توحيد وارد شده و در حقيقت ، أميرالمؤمنين عليه‌السّلام را نيز إدراك كرده است .\r\nو اين امر ، به جهت اتّحاد و يگانگى حاصل بين سلمان با أئمّه عليهم السّلام در سايهء اطاعت و تبعيّت است كه سبب مىشود قلب و جان وى با امام يكى شود و هميشه در محضر امام عليه‌السّلام باشد . كلام حضرت آقاى حاج سيّد هاشم موسوى حدّاد قدّس الله نفسه نيز نظر به همين مرتبه از معرفت و اتّحاد با امام عليه‌السّلام دارد ، آنجا كه مىفرمايند : « كور است هر چشمى كه صبح از خواب بيدار شود و در أوّلين نظر نگاهش به امام زمان نيفتد . » « 1 »\r\nاز اين رو حضرت علّامهء والد مىفرمودند : عمدهء فائدهء ظهور براى مؤمنان غير سالك و سالكينى است كه به محضر انسان كامل نرسيده‌اند ، أمّا مؤمن سالك كه روح او با روح أولياء إلهى همانند آقاى حدّاد متّصل است و از آنان پيروى مىكند ، مانند كسى است كه گويا در روزهاى ابرى از ابرها فراتر رفته و به خورشيد دست يافته است . حال آيا صحيح است كه بگوئيم : خورشيد براى اين\r\n\r\n\r\n","description":"","footnote":"\r\n( 1 ) . روح‌مجرّد ، ص 513 .\r\n","page_name":" 523 ","page_number":523},
  {"content":"\r\n\r\nشخص نيز در پشت ابرها ، پنهان است ؟\r\nولايت آقاى قاضى و آقاى حدّاد رضوان الله تعالى عليهما كلّاً ، ولايت كاملين از أولياء إلهى با ولايت امام زمان عليه‌السّلام فرقى ندارد ، چون تعدّد در عالم ولايت راه ندارد ؛ لذا مَنِ اتّصَلَ بأحَدِهِم فَقَدِ اتَّصَلَ بِالإمامِ عَلَيه‌ِالسَّلامُ وَ مَن دَخَلَ فى وَلايَةِ أحَدِهِم فَقَد دَخَلَ فى وَلايَةِ الإمامِ عَلَيه‌السَّلامُ !\r\nروزى خدمت حضرت علّامهء والد عرض كردم ، خداوند توفيق زيارت حضرت آقاى أنصارى را روزى حقير فرمود و از لطف حضرت پروردگار ، محضر حضرت آقاى حدّاد را نيز مكرّراً إدراك نمودم ، با اين حال دوست داشتم كه مرحوم قاضى و مرحوم آخوند حاج ملّا حسينقلى همدانى قدّس‌سرّهما را نيز زيارت مىكردم .\r\nايشان فرمودند : « فرقى نمىكند ، يكى از أولياء خدا را كه زيارت كنيد ، همهء آنها را زيارت كرده‌ايد . » و حقّاً اين كلام ايشان از حقائق بلند عرفانى بوده و بشارتىاست به سالكان راه خدا تا بدانند خداوند مهربان ، با اعطاى نعمت ولايت أولياء خود ، ايشان را از سفرهء فضل و احسانش به طور كامل بهره‌مند نموده است .\r\nبارى ، معرفت به مقام روحانيّت امام عليه‌السّلام ، معرفتى است كه انسان براى تحصيل آن ، بايد از نان شب خود بزند و از سختىهاى راه ، ملول نشود . و الّا بسيارى از مجاهدات از قبيل بيتوته در مسجد سهله ، مسجد جمكران و ديگر عبادات براى معرفت مقام بشرى امام عليه‌السّلام و رؤيت آن حضرت ، نه تنها مقصود اصلى و نهائى نيست ، بلكه انجام اين كارها از سرخود ، نوعى حظوظ نفس و چه‌بسا خارج از ادب عبوديّت در برابر صاحب ولايت كليّه الهيّه است !\r\nمنتظر و مشتاق حقيقى كسىاست‌كه با تبعيّت از آثار حجج إلهى در مقام تهذيب نفس مىكوشد و هر روز رنگ توحيد را در صفحهء دل تقويت و با اطاعت\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nو ورع و تقوى ، امام عليه‌السّلام را در إعمال ولايت و تكميل نفس خود ، يارى مىكند و در مقام تسليم ، به استقبال از قضا و تقدير إلهى مىرود و در هر حال تسليم است و شاكر . خواه زيارت ظاهرى آن بزرگواران روزى او بشود يا نه ! رَزَقَنا اللهُ ذلكَ بِمُحمّدٍ و آلِهِ الطّاهرين .\r\n\r\n","description":"","footnote":"","page_name":" 525 ","page_number":525},
  {"content":"\r\n . \r\n","description":"","footnote":"","page_name":" 526 ","page_number":526},
  {"content":"\r\n\r\nتعبّد به شريعت\r\nقال عزّ من قآئلٍ :\r\nوَ مَآ ءاتَيكُمُ الرَّسُولُ فَخُذُوهُ وَ مَا نَهَيكُمْ عَنْهُ فَانتَهُوا . « 1 »\r\nرسيدن به كمال و انكشاف أنوار جمال و جلال حضرت پروردگار ، جز از شاهراه عبوديّت و گردن‌نهادن در برابر أحكام شريعت غرّاى محمّدىّ ، ممكن نيست . و اين معنى به‌وضوح از حديث « قرب نوافل » و « قرب فرائض » دانسته‌مىشود . در طريق كمال و عبوديّت ، « شريعت » تنها راه و گذرگاه أمن براى وصول به « حقيقت » بوده و حقيقت مطلوب جز از طريق شريعت حاصل نمىشود . و سالك راه حقّ ، تمام أفعال و أحوال و آنچه از خواطر بر قلب او وارد مىشود را بايد با ميزان كتاب و سنّت محك زده و حقّ را از باطل جدا كند . و به تعبير حضرت آقاىحدّاد رضوان الله تعالى عليه : الشَّريعَةُ مِن غَيرِ حَقِيقَةٍ فغيرُ مَقبولٍ ؛ و الحَقيقَةُ مِن غَيرِ شَريعَةٍ فغَيرُ مَحصولٍ . « 2 » مَن لَم‌يَزِنْ أفعالَهُ و أحْوالَهُ فى\r\n\r\n\r\n","description":"","footnote":"\r\n( 1 ) . قسمتى از آيه 7 ، از سورهء 59 ، الحشر : « آنچه را كه پيغمبر به شما مىدهد بگيريد ، و از آنچه نهى مىكند اجتناب ورزيد . »\r\n( 2 ) . روح‌مجرّد ، ص 474 : « شريعت بدون حقيقت مقبول نيست و حقيقت بدون شريعت حاصل نمىگردد . هر كس افعال و احوال خويش را در هر زمان با كتاب وسنّت نسنجد و در صدق و صحّت خواطر خود ترديد ننموده و به آن بدگمان نباشد ، او را از مردان خدا مشمار . »\r\n","page_name":" 527 ","page_number":527},
  {"content":"\r\n\r\nكُلِّ وَقتٍ بِالكِتابِ وَ السُّنَّةِ وَ لَم‌يَتَّهِمْ خَواطِرَهُ ، فَلا تَعُدَّهُ فى ديوانِ الرِّجال . « 1 »\r\nلذا حضرت علّامه قدّس الله نفسه الزّكيّة بر تعبّد كامل در برابر شريعت و أحكام آن اهتمام داشته و آن را ضرورى مىدانستند و هر راهى غير از راه شرع را باطل و مردود مىشمردند . مىفرمودند : هريك از دستورات شريعت از واجب گرفته تا مستحبّ ، همه بر أساس مصالح و حِكَمى است كه در تكامل نفس انسان و سوق‌دادن او به علّت غائى از خلقت مؤثّر و مفيد مىباشد ، و چه‌بسا اگر كمال حاصل از حكمى فوت شود ، با حكم ديگر تدارك آن ممكن نباشد .\r\nاز جمله دربارهء سنّت نكاح و ازدواج كه در دين نسبت بدان ترغيب و تحريص بسيارى شده ، و بعضى به داعيه و بهانهء سيروسلوك إلىالله آن را ترك نموده و نوعى از رهبانيّت را براى خود اختيار مىكنند ، مىفرمودند : ازدواج از مراحلىاست كه سالك و طالب كمال حتماً بايد از آن عبور كند ، و در صورت ترك ، اگرچه معذور باشد ، كمالى از او فوت مىشود كه قابل جبران نبوده و از دست‌يابى به كمال تامّ و مطلق محروم مىشود ؛ هر چند آن سالك در سلوك خود صاحب مقام منيع و بلندى باشد ، همچون مرحوم حكيم‌هيدجى و يا آقا شيخ مرتضى طالقانى يا جهانگيرخان رضوان‌الله عليهم كه أهل سلوك و جليل‌القدر بوده‌اند ولى به عللى تا آخر حيات خود مجرّد زندگى كرده و تشكيل خانواده نداده و صاحب أولاد نشدند .\r\nروى همين اصل ، مقيّد بودند كه به تمام ظرائف آداب و سنن شرعى عمل‌نمايند و هيچ دقيقه‌اى از دقائق شرع أطهر را فرو گذار ننمايند .\r\nاگر در موردى ، از ادّلهء شرعى استفاده مىشد كه از باب تزاحم ، مثلًا ترك نمودن أمر مستحبّى رجحان دارد ، ايشان نيز به همان دستور مىفرمودند ؛ ولى\r\n\r\n\r\n","description":"","footnote":"\r\n( 1 ) . همان مصدر ، ص 538 .\r\n","page_name":" 528 ","page_number":528},
  {"content":"\r\n\r\nاظهار نظرهاى شخصى و كاستن و افزودن احكام الهى را به بهانه‌هاى مختلف ردّ مىفرمودند و با طريقهء برخى از اهل تصوّف باطل كه به بهانهء دفع عجب و شهرت ، مداومت بر ترك بسيارى از سنن شرعى دارند ، به‌شدّت مخالف بوده و اين روش را براى دفع عجب صحيح نمىدانستند .\r\nتفاوت عمدهء حضرت علّامهء والد با ديگران اين بود كه ايشان نفس و آثار و لوازم آن را از مشتهيات و امور نفسانى ، در زير سنگ رياضت و تعبّد محض در برابر شريعت ، آسياب و له نموده بودند و نفسشان به تمام مراتب فانى در پروردگار بود ، و لذا در عمل به دستورات شريعت به مصلحت انديشىهاى موهوم و پندارى رضايت نداده و بر عمل به آنچه در متن شريعت آمده اصرار داشتند و أبداً از آن تنزّل نمىكردند .\r\nمثلًا در روايت وارد از حضرت أميرالمؤمنين عليه‌السّلام آمده است :\r\nسَمِعْتُ النَّبىَّ صَلَّى اللَهُ عَلَيْهِ وَ ءَالِهِ [ وَ سَلَّمَ 
  ] يَقولُ : اتبَعوا الْجِنازَةَ وَ لا تَتْبَعْكُمْ ؛ خالِفوا أَهْلَ الْكِتابِ . « 1 »\r\n« از پيامبر صلّى الله عليه و آله وسلّم شنيدم كه ميفرمود : در تشييع ميّت ، به‌دنبال و از عقب جنازه حركت كنيد ، و نبايد جنازه از عقب شما بيايد ؛ با أهل كتاب كه پيشاپيش مردگان خود مىروند مخالفت كنيد . »\r\nحضرت علّامهء والد با ديدن أمثال اين روايت كه دلالت بر استحباب مشى در عقب ميّت و نهى از حركت در جلو آن دارد ، اگر عالَم نيز كُن فَيكون و زير و رو مىشد ، محال بود از آن تخطّى كرده و به مفاد اين روايات عمل نكنند .\r\nدر تشييع جنازه‌هايى كه در معيّت ايشان شركت مىكرديم ، مكرّر اتّفاق مىافتاد كه بعضى از علماء و أكابر را به جهت تكريم و تبجيل و يا جهات ديگر پيش روى ميّت حركت مىدادند ؛ و وقتى مىآمدند كه ايشان را نيز به جلو ببرند\r\n\r\n\r\n","description":"","footnote":"\r\n( 1 ) . بحارالأنوار ، ج 78 ، ص 284 .\r\n","page_name":" 529 ","page_number":529},
  {"content":"\r\n\r\nمىفرمودند : اين عمل بدعت است ، و مُشيّع بايد عقب جنازه حركت كند .\r\nسيرهء عملى آن بزرگوار در برابر تمام أحكام و روايات وارده از أهل‌بيت عليهم السّلام اين گونه بود و مىفرمودند : « اگر حكمى از أحكام يا مفاد روايتى ، خوشايند نفس نبود و يا با عقول ناقصهء ما مطابقت نداشت ، نفس را بايد در برابر آن به زمين زد و له كرد ، نه آنكه از عمل به آنچه در متن دين آمده عدول نمود . » و براى اين امر شواهد و نمونه‌هاى بسيارى هست كه إن شاءالله در بخش سيرهء عملى ايشان ، بدان اشاره خواهد شد .\r\nمىفرمودند : « برخى گمان مىكنند كه سير و سلوك إلى الله ، صرف شركت در مجالس ذكر و مداومت بر أذكار و أورادى است كه از استاد و مربّى خود تلقّى كرده‌اند ؛ و با وجود اينكه سالهاست كه در مضمار و ميدان مجاهدهء با نفس قدم گذاشته‌اند ، هنوز حركتى نكرده و در همان عالم طبع محبوس مانده‌اند . غافل از اينكه سيروسلوك ، رعايت و مواظبت بر دقائق و ظرائف أدب عبوديّت و تعامل با موجودات عالم هستى است . سيروسلوك إلىالله انطباق متن زندگى با شريعت محمّديّه صلوات الله عليه و آله است يعنى جميع أحوال و أطوار زندگى ، از فردى تا اجتماعى ، از ارتباط با عيال و فرزند و تدبير امور منزل تا ديگر امور را بر أساس دين تنظيم كرده و حقوق هر يك را به نحو أتمّ و أكمل أدا كند . و لذا به بهانهء سير و سلوك نمىتوان از حقوق ديگران چيزى را فرو گذار كرد . »\r\nدر روايت‌است‌كه : روزى سلمان محمّدى رضوان الله تعالى عليه براى ديدار أبىالدّرداء به منزل او آمد ، در برخورد با امّ أبىالدّرداء كه ژوليده و پريشان بود علّت را جويا شد ، امّ أبىالدّرداء در پاسخ گفت : برادرت أبوالدّرداء ، اعتنائى به دنيا و امور آن ندارد ! وقتى أبوالدّرداء به منزل آمد ، به سلمان خوش‌آمد گفت و طعامى را نزد او گذاشت . سلمان گفت : خود نيز بخور ! وى از خوردن امتناع كرد و گفت : من روزه هستم . سلمان او را سوگند داد و گفت : تا از اين طعام تناول\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nنكنى من نيز از آن نخواهم خورد . شب فرا رسيد و سلمان در نزد ميزبان خود بيتوته كرد . سياهى شب كه بر همه‌جا پرده انداخت ، أبوالدّرداء خواست تا شب را به قيام و عبادت إحياء كند ، سلمان او را منع كرد و گفت :\r\nيا أباالدّردآء ! إنّ لِرَبِّكَ عَلَيكَ حَقًّا ، وَ إنّ لِجَسَدِكَ عَلَيكَ حَقًّا ، وَ لأهلِكَ عَلَيكَ حَقًّا ، فَصُم وَ أفطِر ، وَ صَلِّ وَ نَمْ ؛ وَأعْطِ كُلَّ ذى حَقٍّ حَقَّه ! « اى أباالدّرداء ! حقّاً براى پروردگارت بر تو حقّىاست ، و حقّاً اين جسم و بدن تو نيز بر تو حقّى دارد ، و براى أهل تو نيز بر تو حقّى است ؛ پس روزه بدار و نيز إفطار كن ؛ پاسى از شب را عبادت كن و نماز بخوان و پاسى از آن را بخواب ؛ و حقّ هر ذىحقّى را بطور شايسته إعطاء كن ! » « 1 »\r\nأبوالدّرداء نزد پيامبر آمد و از آنچه بين او و سلمان گذشته بود خبر داد ، و پيامبر صلّى الله عليه و آله وسلّم همان گفتار سلمان را براى او بيان فرمودند .\r\nلذا علّامهء والد طريقهء كسانى كه زندگى را در حاشيه قرار داده و از عيال و أولاد خود عُزلت گرفته و آنان را به أمان خدا سپرده‌اند و حقوق طبيعى آنان را ضايع و تباه مىسازند ، باطل شمرده و آن راه را موصل به مطلوب نمىدانستند .\r\nو در پرتو فروغ نور توحيد ، دستوراتى به مريدين سلوك مىدادند كه جوانب حيات مادّى و معنوى آنان را در بر مىگرفت ؛ آنگونه كه حسن معاشرت و رعايت حقوق عيال و فرزندان ، تحصيل علم و حتّى كسب و تجارت در آن لحاظ مىشد ؛ تا سالك در كمال آسايش خاطر و فراغ بال و بدون هيچ تزاحمى بسوى مبدأ أعلى حركت كند .\r\nدامنهء رعايت اين دقائق در تربيت توحيدى ايشان تا آنجا گسترده بود كه حتّى نسبت به ما كه فرزندان ايشان بوده و براى خدمت به ايشان در رتق و فتق\r\n\r\n\r\n","description":"","footnote":"\r\n( 1 ) . مجموعة ورّام ، ج 1 ، ص 2 .\r\n","page_name":" 531 ","page_number":531},
  {"content":"\r\n\r\nامور و يا تفحّص از مآخذ و مصادر بعضى از روايات منقول در « دورهء علوم و معارف إسلام » به محضرشان شرفياب مىشديم ، مىفرمودند : اگر از شما كارى را خواستم و شما به كسى قول داده و يا خود ، كار ديگرى داريد حتماً بگوئيد ؛ مبادا حقّ كسى ضايع شود .\r\nإخلاص « 1 »\r\nقالَ اللَهُ تَباركَ و تَعالَى :  وَ ما أُمِرُوا إِلَّا لِيَعْبُدُوا اللَّهَ مُخْلِصِينَ لَهُ الدِّينَ حُنَفاءَ .  « 2 »\r\nوصول به توحيد حضرت پروردگار ، بر دو پايهء عمل صالح و إخلاص\r\n\r\n\r\n","description":"","footnote":"\r\n( 1 ) . خواجه نصير الدّين طوسى ( ره ) در أوصاف الأشراف ميگويد :\r\n« پارسىِ إخلاص ، ويژه‌كردن باشد ، يعنى پاك‌كردن چيزى از هر چيزى كه غير او باشد و با او در آميخته باشد . و اينجا به إخلاص آن مىخواهند كه : هرچه‌گويد و كند ، قربت به خداى تعالى بود ، و خاصّ خالص بسوى او كند كه هيچ غرضى ديگر از دنيوى و اخروى با آن نياميزد ؛ أَلَا لِلَّهِ الدِّينُ الْخَالِصُ .\r\nو مقابل إخلاص آن بود كه غرض ديگر با آن در آميزد ، مانند حبّ جاه و مال يا طلب نيكنامى يا طمع ثواب آخرت يا از جهت نجات و رستگارى از عذاب دوزخ ، و اين همه از باب شرك باشد ؛ و شرك دو نوع بود جلىّ و خفىّ ، أمّا شرك جلىّ آن بت پرستى بود و باقى همه شرك خفىّ باشد . قال صلّى الله عليه و آله : نيّةُ الشِّركِ فى أُمّتى أخفَى مِن دَبيبِ النَّملةِ السَودآءِ على الصَّخرةِ الصَّمّآءِ فى اللَيلَةِ الظَّلمآءِ . و طالب كمال را شرك ، تباه‌ترين مانعى باشد در سلوك ؛ فَمَن كَانَ يَرْجُوا لِقَآءَ رَبِّهِ فَلْيَعْمَلْ عَمَلًا صلِحًا وَ لَايُشْرِكْ بِعِبَادَةِ رَبِّهِ أَحَدًا . و چون مانع شرك خفىّ بر طرف شود سلوك و وصول به آسانى دست دهد ؛ مَن أخلَصَ لِلّهِ أَربَعينَ صَباحًا ظَهَرَتْ يَنابيعُ الحِكمَةِ مِن قَلبِهِ عَلى لِسانِهِ . و باللهِ العِصمة . » ( أوصاف‌الأشراف ، فصل ششم ، ص 21 و 22 )\r\n( 2 ) . قسمتى از آيه 5 ، از سورهء 98 : البيّنة : « و امر نشده‌اند جز به اينكه خدا را عبادت‌كنند درحالىكه دين خود را براى او خالص گردانيده و از مسير اعتدال خارج نشوند . »\r\n","page_name":" 532 ","page_number":532},
  {"content":"\r\n\r\nاستواراست ؛ و إخلاص ضدّ إشراك است . يعنى سالك بايد عمل و قلب خود را از شوائبى چون حبّ جاه و مال ، حظوظ نفسانى و انگيزه‌هاى ديگر كه عمل را لوث و قلب را در بند حجاب كثرت ، حبس مىكند و مانع از دستيابى به حقيقت مىشود ، پاك گرداند . و تا اين مهمّ به انجام نرسد ، قلب سالك استعداد و قابليّت تابش و انعكاس أنوار جمال و جلال إلهى را نخواهد داشت ؛ و هرگاه طمع در لقاء حضرت أحديّت كند ، دست ردّ بر سينهء او زنند .\r\n قلب اندودهء حافظ برِ او خرج نشد * كاين مُعامل به همه عيب نهان بينا بود « 1 » \r\nو لذا امام صادق عليه‌السّلام در شأن گوهر إخلاص ميفرمايد :\r\nإذا أَدْرَكَ ذَلِكَ فَقَدْ أَدْرَكَ الْكُلَّ ، وَ إذا فاتَهُ ذَلِكَ فاتَهُ الْكُلُّ . « 2 »\r\n« هر كس به مرتبهء إخلاص برسد ، به همهء خوبىها رسيده است ؛ و هر كس كه اين توفيق از او فوت‌شد ، همهء خيرات را ازدست‌داده‌است . »\r\nو در جاى ديگرى ميفرمايد :\r\nما أَنْعَمَ اللَهُ عَلَى عَبْدٍ أَجَلَّ مِنْ أَنْ لايَكونَ فى قَلْبِهِ مَعَ اللَهِ عَزَّوَجَلَّ غَيرُهُ . « 3 »\r\n« خداوند بر هيچ بنده‌اى نعمتى بزرگ‌تر از اين عطا ننموده است كه در قلب او با خداوند غير او وجود نداشته باشد . »\r\nبنابراين در سلوك إلى الله ، عبادت خالص مطلوب بوده و آنست كه سالك را در مسير فناء و اندكاك نفس حركت‌مىدهد ، نه عبادات و أعمالى كه با انگيزه‌هاى نفسانى بوده و صرفاً مايهء تورّم و غلظت حجاب نفس مىشود .\r\nبارى ، حضرت علّامهء والد قدّس‌سرّه إخلاص را معيار ارزش عمل دانسته\r\n\r\n\r\n","description":"","footnote":"\r\n( 1 ) . ديوان‌حافظ ، ص 107 ، غزل 242 .\r\n( 2 ) . مصباح‌الشريعة ، ص 335 .\r\n( 3 ) . مجموعة ورّام ، ج 2 ، ص 108 .\r\n","page_name":" 533 ","page_number":533},
  {"content":"\r\n\r\nو آنچنان جذّاب و دلنشين لزوم اخلاص و پرهيز از دواعى نفسانيّه را در عبادات و مجاهدات ، بيان مىفرمودند كه از طرفى بالعيان خود را تهيدست ديده و فاتحهء عبادتهايمان را مىخوانديم ؛ و از طرفى مطالب ايشان شوق و رغبت در تحصيل خلوص و إخلاص و تصحيح عبادات و معاملات با حضرت حقّ را در دل‌ها بر مىانگيخت .\r\nگاه مىشد كه به كسى مىفرمودند : بايد به مستحبّات كاملًا عمل كنى ، و به شخص ديگرى مىفرمودند : مستحبّات مطلقاً براى شما ضرر دارد و حتّى نوافل را نبايد بخوانى . نوعاً به افراد دستور مىدادند كه در ماه سه‌روز روزه بگيرند ؛ گاهى برخى اصرار مىنمودند كه اجازه‌بفرمائيد تمام ماه را روزه بگيريم ولى ايشان اجازه نمىفرمودند .\r\nمىفرمودند : نوع أفرادى كه عبادت مىكنند ، نماز مىخوانند ، روزه مىگيرند ، حجّ و عمره بجاى مىآورند ، در واقع دنبال نفس و أميال و حظوظ آن مىباشند . نفس‌است كه ميل و علاقهء به نماز دارد و از آن لذّت مىبرد ، أمّا وقتى اين نماز را در بوتهء نقد مىگذارى و تحليل مىكنى در مىيابى كه لِلّه نبوده و صبغهء خدايى ندارد بلكه خود را عبادت‌كرده‌است . دور خانهء خدا طواف مىكند أمّا فىالواقع نفس خود را مطاف قرار داده و به دور آن ميگردد و لذا در كمال او تأثيرى ندارد .\r\nاز سالكانى كه عبادات و معاملات آنان فاقد روح و إخلاص بوده تمثيل به « حمار آسياب » مىنمودند . « 1 » مىفرمودند : حال اينان حال آن چهارپاست كه او را به سنگ‌آسيا بسته و چشمانش را پوشانده‌اند و از صبح تا به شب ، پيوسته دور\r\n\r\n\r\n","description":"","footnote":"\r\n( 1 ) . اين تمثيل را ايشان از كلام أميرالمؤمنين عليه‌السّلام :\r\nالمُتَعبِّدُ عَلَى غَيرِ فِقهٍ كَحِمارِ الطّاحونَةِ يَدور و لا يَبرَحُ\r\nأخذ نموده‌اند . ( بحارالأنوار ، ج 1 ، ص 208 ، ح 10 )\r\n","page_name":" 534 ","page_number":534},
  {"content":"\r\n\r\nآسيا ميگردد و به خيال خود فرسنگ‌ها راه‌رفته‌است ، ولى شب كه چشمانش را بازمىكنند ، مىبيند دريغا ! در همان نقطهء آغاز است . اين نوع أعمال نيز اگرچه به ظاهر سنگين باشد ، عامل آن طىّ طريق نكرده و به قرب حضرت حقّ نائل نمىشود و تنها درجامىزند .\r\nمىفرمودند : ايمان بعضى ، بت و صنم آنان مىشود ! چه خطرى از اين بالاتر ! ايمان بايد بت‌شكن باشد و موانع و أوهامى را كه مانع از وصول حقيقت بوده كنار زند ، نه اينكه خود نيز بتى شود .\r\nاينچنين ايمانى كه انسان را از التفات به مقام عبوديّت و توحيد حضرت پروردگار باز مىدارد ، از اين جهت كه به هر حال راه سالك را سدّ نموده و اجازهء حركت و عبور از عالم نفس را به او نمىدهد ، همانند كفر است ؛ و لذا اهل‌عرفان از آن به « بت » تعبير مىنمايند .\r\n خدا زان خرقه بيزارست صدبار * كه باشد صد بتش در آستينى « 1 » \r\nدر كتاب شريف روح‌مجرّد مىفرمايند :\r\n« رموز و لطائف و اشارات و دلالات حاج سيّد هاشم حدّاد را كسى نفهميد ، و يا فهميد و به روى خود نياورد . زيرا آن كس دوست داشت از عادت صِرف و أعمال مكرّره و روزمرّهء خويش دست برندارد ؛ و به صورتى بدون معنى و به ظاهرى بدون باطن و به مجازى بدون حقيقت و به پندارى بدون عقل و به سرگرمىاى بدون شهود و به كارهاى سهل بدون عمقِ مجاهدات و چشش تلخ تحمّل و صبر و شكيبائى در مجاهدهء با نفس أمّاره دل ببندد و خود را از زير بار سنگين ولايت به در برد .\r\nحاج‌سيّدهاشم ميفرمود : روزى براى ديدن فلان ، در كاظمين كه بودم به\r\n\r\n\r\n","description":"","footnote":"\r\n( 1 ) . ديوان‌حافظ ، ص 207 ، غزل 454 .\r\n","page_name":" 535 ","page_number":535},
  {"content":"\r\n\r\nمسافرخانه‌اش رفتم ، ديدم خود با زوجه‌اش ايستاده‌اند و چمدانها و أسباب را بسته و عازم مسافرت به حجّ هستند ، پس از كرّات و مرّاتى كه حجّ رفته بود و شايد تعدادش را غير از خدا كسى نداند . به وى نهيب زدم : تو كه هرروز كربلا مىروى ، مشهد مىروى ، مكّه مىروى ؛ پس كى به‌سوى خدا مىروى ؟\r\nوى حقّ سخن مرا خوب فهميد و إدراك كرد امّا به روى انديشهء خود نياورد و خود را به نادانى و غفلت زد و خنده‌اى به من نمود و خداحافظى كرد و گفت : دعاى سفر براى من بخوانيد ، و چمدانها را دست گرفته بيرون مىبرد تا به حركت درآيد . » « 1 »\r\nروزى ، حقير از اين آقا پرسيدم : تا به الآن چند سفر به حجّ مشرّف شده‌ايد ؟ ايشان گفتند : سفر حجّ واجب و مستحبّ بيش از پنجاه مرتبه ! و ظاهراً گفت : اگر با عمره حساب شود حدود هفتاد و پنج بار مىشود ! اين خصوص سفر مكّهء ايشان بود . أمّا سفر به عتبات‌عاليات إلىماشاءالله ، و اقامت‌هاى چهار تا شش ماه در آنجا خود حديث ديگرىاست .\r\nحضرت علّامهء والد قدّس‌سرّه پس از نقل اين ماجرا به حقير فرمودند : آقا ! اين كلام آقاى حدّاد گُتره نيست . وقتى آقاى حدّاد مطلبى مىفرمايند ، عين حقّ و عين واقع است !\r\nو نيز مىفرمايند :\r\n« او ( حاج سيّد هاشم حدّاد ) به أفراد غيرلائق و غيرمستعدّ چيزى نمىگفت ؛ ولى دوست داشت أفراد ، لائق گردند و استعداد يابند و يا أفراد مستعدّ و لائقى پيدا شوند و آن معانى راقيه و مُدرَكات عاليهء خويشتن را كه از ملكوت أعلى سرچشمه مىگيرد به آنها إلقاء نمايد .\r\n\r\n\r\n","description":"","footnote":"\r\n( 1 ) . روح‌مجرّد ، ص 671 و 672 .\r\n","page_name":" 536 ","page_number":536},
  {"content":"\r\n\r\nأمّا أفسوس و صدأفسوس كه او گفت و دنبال كرد و پيگيرى نمود و دعوت كرد و در مسافرخانه به ديدار و ملاقاتشان رفت ، و آنها نپذيرفتند تا دامن از اين سراى خالى تهىكنند و نزد ارباب حقيقى دست‌خالى بازگشت ننمايند .\r\nاو كه نمىگفت : حجّ نرو ! مكّه و مدينه نرو ! كربلا و نجف نرو ! حقيقت حجّ و روح ولايت را او چشيده بود و مزهء واقعى آن را او دريافت نموده بود . او مىگفت : لحظه‌اى به دنبال معرفت ذاتت و نفست بگرد ، دقيقه‌اى در حال خود تفكّر كن تا خودت را بيابى كه خداى را خواهى يافت ، و در اين صورت تمام مسافرت‌هايت صبغهء إلهيّه به خود مىگيرد و با خدا و از خدا و به‌سوى خدا خواهى رفت . در آنحال چنانچه تمام جهان بلكه تمام عوالم را سير كنى براى تو ضررى ندارد ، زيرا با خدا و عرفان ذات أقدسش سفر نموده‌اى ! » « 1 »\r\nو نيز مىفرمايند :\r\n« حضرت حاج‌سيّدهاشم ميفرمود : ديده‌شده‌است بعضى از مردم حتّى أفراد مسمّى به سالك و مدّعى راه و سبيل إلى الله مقصود واقعىشان از اين مسافرتها خدا نيست ؛ براى انس ذهنى با مُدرَكات پيشين خود و سرگرمى با گمان و خيال و پندار است ، و بعضاً هم براى بدست‌آوردن مدّتى مكان خلوت با همراه و يا دوستان ديرين در آن أماكن مقدّسه مىباشد .\r\nو چون دنبال خدا نرفته‌اند و نمىروند و نمىخواهند بروند و اگر خدا را دو دستى بگيرى - والعياذبالله - مثل آفتاب نشان‌دهى باز هم قبول‌نمىكنند و نمىپذيرند ؛ ايشان أبداً به كمال نخواهند رسيد . فلهذا در تمام اين أسفار از آن مشرب توحيد چيزى ننوشيده و از ماء عذب ولايت جرعه‌اى بر كامشان ريخته نشده ، تشنه و تشنه‌كام باز مىگردند ، و به همان قصص و حكايات و بيان أحوال\r\n\r\n\r\n","description":"","footnote":"\r\n( 1 ) . همان مصدر ، ص 673 .\r\n","page_name":" 537 ","page_number":537},
  {"content":"\r\n\r\nأولياء و سرگرم‌شدن با أشعار عرفانى و يا أدعيه و مناجاتهاى صورى بدون حتوا عمر خودشان را به پايان مىرسانند ! » « 1 »\r\nايرادى كه علّامهء والد به برخى از شاگردان مرحوم حضرت آية الله أنصارى رضوان الله عليه داشتند همين بود . جلساتى داشتند و شب تا به صبح دور هم جمع شده ، حافظ مىخواندند و سرگذشت و أحوال أولياء خدا را بيان مىكردند ، ولى نماز شب‌شان فوت مىشد و از تهجّد باز مىماندند ! و مىفرمودند : به اين نحو ، اگر ده‌سال و بيست‌سال بگذرد ، انسان تكان نمىخورد .\r\nو اينها همه حظوظ نفس است ؛ و راه خدا راه مجاهدت و رياضت است .\r\nبارى ، ايشان ارزش عمل و ملاك ردّ و قبول آن را إخلاص و توحيد مىدانستند . در مسجد قائم مىفرمودند : شخصى براى عمارت مسجد ، يك ريال أمّا قربةًإلىالله مىپردازد و در مقابل ، شخصى ميليونها خرج مىكند و مسجد بنا مىكند تا اينكه بگويند : فلانى مسجد ساخته‌است . عمل شخص أوّل چون براى خدا بوده ، و هرچه براى خداست ارزش و بهاء دارد ، ارزشمند بوده و متاعىاست كه در بازار قيامت طالب و راغب دارد ، به خلاف عمل شخص دوّم كه چون ملاك توحيد و خدا در آن نيست ، مورد قبول واقع نمىشود و فاقد ارزش است .\r\nدربارهء وجوهات و صدقاتى كه برخى از أهل مساجد جمع‌آورى مىكردند ، مىفرمودند : انسانى كه اگر تنها باشد فقط صد تومان كمك مىكند ، اگر در برابر رفقاى خود كه به دست او نگاه كرده و خيره شده‌اند ، از روى حيا مثلًا سىهزارتومان كمك كند ، چون غيرخدا را در اين إعانت خود دخالت داده ، ارزشى ندارد . و لذا جمع‌آورى پول در ملأ عام و در مقابل ديدگان افراد را كار\r\n\r\n\r\n","description":"","footnote":"\r\n( 1 ) . همان مصدر ، ص 672 .\r\n","page_name":" 538 ","page_number":538},
  {"content":"\r\n\r\nصحيحى نمىدانستند .\r\nالبتّه مىفرمودند : إخلاص أمرى قلبىاست و قابل تشخيص نبوده و تنها خداست كه از نيّات و ضمائر بندگان خود آگاه‌است .\r\nلذا روزى در محضر ايشان گفته شد : فلانى ، إخلاص بيشترى در عمل از فلان كس دارد ! ايشان فرمودند : از كجا مىگوئيد ؟ درجهء إخلاص را خدا ميداند .\r\nاگر بگوئيم ظاهر فلانى از ديگرى أصلح است ، مثلًا محاسنش را نمىزند ، نماز را در أوّل وقت بجا مىآورد ، قابل قبول است ، چون أمرىاست ظاهرى ؛ به خلاف إخلاص كه با اين ظواهر معلوم نمىشود .\r\nو مىفرمودند : نبايد پيكرهء عمل را ملاك قرار داد و عمل شخصى را به خاطر ظاهر كوچك آن ، حقير و ناچيز شمرد . چه‌بسا اين عمل كوچك با إخلاص و نيّت خالص ، همراه بوده است . و روى اين جهت دربارهء بعضى از أفراد كه پاتوق‌دار مسجد قائم بوده و تحت أوامر ايشان نبودند و سرِخود عمل كرده و مايهء ناراحتى و نارضايتى ايشان مىشدند ، با وجود اين رفتارها به بنده مىفرمودند : اينها اگرچه در صراط مستقيم نيستند ولى همين نمازى كه مىخوانند ، نزد خدا مأجورند . يك « لا إله الّا الله » كه بر زبان مىآورند ، در پيشگاه خدا مأجورند و عمل آنان تباه نمىشود ، و نمىتوان به ديدهء حقارت بدانها نگريست .\r\n\r\n","description":"","footnote":"","page_name":" 539 ","page_number":539},
  {"content":"\r\n . \r\n","description":"","footnote":"","page_name":" 540 ","page_number":540},
  {"content":"\r\n\r\nاستاد\r\n من به سر منزل عنقا نه به خود بردم راه * قطع اين مرحله با مرغ سليمان كردم « 1 » \r\nاز أركان مهمّ در سلوك و عرفان عملى ، استاد و شيخ آگاه است و حضرت علّامهء والد رحمة الله عليه لزوم استاد را از مسلّمات عقل و كتاب و سنّت دانسته و در مواضع متعدّدى از « دورهء علوم و معارف إسلام » آن را برهانى نموده‌اند .\r\nپيمودن راه خدا و طىّ مسير عبوديّت و درمان أمراض قلبى ، مشروط به مراعات ظرائف و دقائقى است كه جز استاد خبير مهيمن بر نفوس كسى نمىتواند از آن آگاه گردد ، و سالكى كه بر أساس ظنّ و گمان خود قدم در اين راه بگذارد ، در هيچ منزلى ، از آفات و تبعات آن در أمان نيست .\r\nدر رسالهء سير و سلوك منسوب به بحر العلوم ميفرمايد :\r\n« راه هر كس متفاوت ، و مرض هر شخص مختلف ، و معرفت قدر مرض غيرمقدور ، و مقدار دواء غيرمضبوط ، و شناختن مرض هر شخصى مشكل ، و ترتيب علاج صعب و عقبات راه بى حدّ ، و كَريوهء راه بىنهايت ، و دزدان پنهانى بىغايت ، و شناختن ايشان مستصعب . » « 2 »\r\n\r\n\r\n","description":"","footnote":"\r\n( 1 ) . ديوان‌حافظ ، ص 165 ، غزل 368 .\r\n( 2 ) . رسالهء سير و سلوك منسوب به بحر العلوم ، ص 127 و 128 .\r\n","page_name":" 541 ","page_number":541},
  {"content":"\r\n\r\nدارويى را كه طبيب إلهى و استاد خبير براى هر كس تعيين مىنمايد ، به تناسب حال وى مىباشد . و لذا عدد أذكار و أوراد و برنامه‌ها و دستوراتى كه علّامهء والد به تلامذهء خود مىدادند متفاوت بود ، و حتّى مجالست‌ها و مصاحبت‌هاى رفقاى سلوكى با يكديگر منوط به نظر ايشان بود .\r\nگذشته از اين مسأله ، سالك از ابتدا كه قدم در راه تهذيب‌نفس و تطهير آن مىگذارد تا آن زمان كه مستعدّ و قابلِ « رقم فيض » حضرت پروردگار شود ، همواره با آفات و موانعى روبه‌رو مىشود كه گاه او را تا مرتبهء سقوط و محروميّت أبدى از لقاء حضرت پروردگار مىكشاند . گاهى مبتلا به وساوس شيطان مىشود و گاه در چنگال تسويلات نفس أمّاره گرفتاراست و گاه مغرور و فريفته به ظهورات نفس خود ميگردد . در اين حال تنها استاد خبير كه محيط بر طريق و أحوال سالك‌است و بر دقائق مكر و خدعهء نفس اطّلاع دارد ميتواند او را از ورطهء هلاكت نجات دهد . نوع بدعت‌هاى پديد آمده و ادّعاهاى بابيّت و مهدويّت ، نتيجهء سلوك و رياضت و ذكرهاى بدون شيخ و استاد بوده‌است كه شخص بر أساس ميل و شهوت نفس بدانها پرداخته است . « 1 »\r\n\r\n\r\n","description":"","footnote":"\r\n( 1 ) . شيخ سعيد الدّين فرغانى در شرح تائيّهء كبرى ميفرمايد :\r\n« والّذى نُشاهِدُهُ مِن بَعضِ مَن ظُنَّ أنّه مِنَ السّالكينَ العارِفينَ ، مُعجِبًا بِنَفسهِ مُدَّعيًا بِوَهمِه أنّهُ ذاقَ و شَرِبَ شَرابًا مِنَ الشُّهودِ وَ لَم‌يشُمَّ رآئحةً و لا ذاقَ قطرةً مِنهُ ، و مُظهِرًا عِرفانًا كسبيًّا ظَنَّه كشفيًّا شُهوديًّا ، و مُوَحِّدًا ناقِصًا يَخالُ الإباحة توحيدًا و الزَّندَقةَ مَعرِفَةً حَقيقيّةً حتّى ظَنَّ بَعضُهُم و ادَّعَى أنّهُ مَهدىٌّ [ عَلَيه السَّلام 
  ] أو عيسى [ على نَبِيِّنا و ءَالِهِ وَ عَليهِمُ الصَّلاةُ والسَّلامُ 
  ] أو قُطْبٌ أو بَدَلٌ أو نَحوُ ذلك . و جميعُ ذلكَ مِن نتآئِجِ السُّلوكِ بِنَفسهِ مِن غيرِ شَيخٍ مُرشِدٍ ، و الظَنِّ بِأنَّ الخلقَ و الرّياضَةَ والاشتِغالَ بالذِّكرِ بِشَهوةِ النَّفسِ وإرادتِها و اختيارِها نافِعٌ أو موصِلٌ إلى حَضرَةٍ مِن حَضَراتِ الحَقِّ تَعالى .\r\nو جَلَّ جَنابُ الحقَّ عَن أن يَكونَ مَوردًا لِكُلِّ واردٍ ، أو يَطَّلِعَ عَليهِ إلّاواحِدٌ بَعدَ واحِدٍ ؛ ل يَعنى واحدًا فى نَفسِه بفَنآءِ أوصافِهِ عَنهُ ، « بَعدَ واحدٍ » يعنى على مُتابَعةِ واحدٍ لايقعُ قَدَمًا فى سَيرِهِ إلّابَعدَهُ و بِمُتابَعةِ قَدَمِه . فَكان دآءُ السّالِكِ بِنفسِه من حَيثُ دَوآئِهِ ، و حَتفُهُ فى عَينِ عِلاجِه ؛ أعاذَنا اللَهُ و سآئرَ الصّادِقينَ مِن شُرورِ أنفُسِنا و ظُنونِها المُردِئَةِ و أوهامِها المُطغيةِ ، ءامينَ رَبَّ العالَمينَ . » ( منتهىالمدارك ، ج 1 ، ص 186 )\r\n","page_name":" 542 ","page_number":542},
  {"content":"\r\n\r\nمضافاً بر آنچه گذشت ، استاد ، سير سالك را سريع كرده و او را از وقوف در منازل و اشتغال به عجائب و شگفتىهاى آن باز مىدارد ، و از برخى كريوه‌هاى صعب‌العبور كه به تنهائى توان عبور از آن را ندارد عبور مىدهد .\r\nو از آنجا كه سينهء أولياى إلهى ، منزل و مهبط علوم و أسرار إلهى است ، نفس مصاحبت و مجالست با آنان انسان را در إدراك اين نوع از رحمت رحيميّهء خداوند سهيم مىنمايد ، و او بر ظرائفى از علم توحيد اطّلاع مىيابد كه به تنهايى هرگز بدانها دست نخواهد يافت .\r\nنفس عارف ، چون درياى عظيمىاست كه سالك را از تمام كدورات و آلودگىها پاك مىكند ، و از اينجاست كه بعد از همنشينى با آنان ، انسان در وجود خود ، علم و طهارت و انبساط روحانى خاصّى را در مىيابد ؛ و لَنِعمَ ما قالَ الحافظُ عليهِ الرّحمةُ و الرّضوان :\r\nسمن‌بويان غبار غم چو بنشينند ، بنشانند . « 1 »\r\nچنان كه گذشت پيامبر أكرم صلّى الله عليه و آله وسلّم در بيان أوصاف و خصائص أولياءحقّ به أبىذرّ غِفارى ميفرمايد :\r\nيَجْلِسُ إلَيْهِمْ قَوْمٌ مُقَصِّرونَ مُثَقَّلونَ مِنَ الذُّنوبِ ، فَلا يَقومونَ مِن عِنْدِهِمْ حَتَّى يَنْظُرُ اللَهُ إلَيْهِمْ فَيَرْحَمُهُمْ وَ يَغْفِرُ لَهُمْ ذُنوبَهُمْ ؛ لِكَرامَتِهِمْ عَلَى اللَهِ . « 2 »\r\n« مردمانى كه در طريق عبوديّت و بندگى كوتاهى كرده و پشت آنان از بار\r\n\r\n\r\n","description":"","footnote":"\r\n( 1 ) . ديوان‌حافظ ، ص 64 ، غزل 140 .\r\n( 2 ) . التّحصين و صفات العارفين ، ص 25 .\r\n","page_name":" 543 ","page_number":543},
  {"content":"\r\n\r\nگناهان سنگين شده ، با آنان مجالست و همنشينى مىكنند ، و از نزد آنان بر نمىخيزند مگر اينكه خداوند از سر رأفت و مهربانى به آنان نظر انداخته و باران رحمت خود را بر اين قوم گناهكار مىبارد ، و آنان را از رين و كدورات معاصى پاك نموده و مورد آمرزش قرار مىدهد ؛ و همهء اينها به خاطر كرامت و علوّ شأنى است كه اين أولياء در پيشگاه خداوند دارند . »\r\nبارى !\r\n مدد از خاطر رندان طلب اى دل ور نه * كار صعب‌است مبادا كه خطائى بكنيم « 1 » \r\nكسانى كه از نعمت وجود استاد محروم هستند ، گاهى از شدّت سختى واردات قالب تهى كرده و يا به أمراض صعب جسمانى مبتلا مىشوند . مرحوم آية الحقّ و العرفان حاج شيخ محمّد جواد أنصارى همدانى رحمة الله عليه در إتيان مستحبّات و ترك مكروهات اهتمام تامّ داشتند و حتّى ترك أولى نيز از ايشان سر نمىزد ! و كسانى كه با ايشان مراودت داشتند همگى بر اين معنى متّفق‌اند .\r\nجدّ مادرى ما ، مرحوم حاج آقا معين شيرازى رحمة الله عليه براى حقير تعريف مىكردند : گاهى مرحوم آقاى انصارى در نماز ، تنها به مقدار ذكر واجب از ركوع و سجود اكتفاءمىكردند و با اينكه ذكر صلوات عقيب ذكر ركوع و سجده مستحب‌ّاست ، صلوات نمىفرستادند ! روزى خدمت ايشان عرض كردم : آقا ! مگر ذكر صلوات در ركوع و سجدهء نماز مستحبّ نيست ؟ فرمودند : مستحبّ است ! عرض كردم : پس شما چرا نمىگوئيد ؟ فرمودند : نمىتوانم ! گاهى حالم چنان مىشود كه اگر نماز را ذرّه‌اى بيشتر ادامه دهم ، قبض روح مىشوم !\r\nگرچه اين واقعه از طرفى دلالت بر توجّه شديد و شور و عشق وافر ايشان\r\n\r\n\r\n","description":"","footnote":"\r\n( 1 ) . ديوان‌حافظ ، ص 151 ، غزل 336 .\r\n","page_name":" 544 ","page_number":544},
  {"content":"\r\n\r\nبه حضرت پروردگار دارد ، ولى بروز اين حالات و عدم تحمّل آن ، به خاطر اينستكه مرحوم أنصارى استاد نداشتند . اگر در طريق به استادى همانند مرحوم آية الله حاج ميرزا على آقاى قاضى مىرسيدند ، در نماز چنين حالاتى براى ايشان اتّفاق نمىافتاد . و لذا يكى از آثار مصاحبت با استاد ، شرح صدر سالك است .\r\nزيرا استاد علاوه بر اينكه راه سالك را در رسيدن به مقصود هموار مىكند ، ظرف وجودى او را نيز وسعت مىدهد ، و از نزول أحوالى كه سالك طاقت ندارد و در برابر آنها تاب نمىآورد ممانعت مىكند .\r\nحضرت علّامهء والد قدّس‌سرّه با اينكه مرحوم آقاى أنصارى را كامل مىدانستند ، هميشه مىفرمودند : اين ضربات پىدرپى كه بر قلب مرحوم آقاى أنصارى وارد شد و ايشان را از پا انداخت ، همه بواسطهء نداشتن استاد بود و سبب شد از جهت روحى ، فشار بيش از حدّ برايشان وارد شود .\r\nجناب مرحوم حاج‌محمّدحسن بياتى رحمة الله عليه كه از تلامذهء قوىّ مرحوم آقاىأنصارى بودند و بعد از فوت ايشان در سلك شاگردان علّامهء والد درآمدند ، مىفرمودند : يك‌روز در خدمت آقاىأنصارى براى جلسه به طرف منزل مرحوم آقاى حاج غلامحسين سبزوارى مىرفتيم . حضرت آقاىأنصارى در راه اين شعر را با خود زمزمه و ترنّم مىنمودند :\r\n شراب تلخ مىخواهم كه مردافكن بود زورش * كه تا يكدم بياسايم ز دنيا و شر و شورش « 1 » \r\nنزديكىهاى منزل آقاىسبزوارى بود كه ناگهان حالى سنگين به آقاى أنصارى دست داد و ايشان روى زمين افتادند .\r\nاين شراب تلخ ، همان جذبات إلهى و ظهور أنوار قاهرهء ذات حضرت\r\n\r\n\r\n","description":"","footnote":"\r\n( 1 ) . همان مصدر ، ص 125 ، غزل 280 .\r\n","page_name":" 545 ","page_number":545},
  {"content":"\r\n\r\nپروردگار است كه هستى سالك را مندكّ مىكند ، و اگر عنايت حضرت حقّ و سايهء لطيف استاد نباشد چه بسا سالك بالمرّه بسوزد .\r\nبارى ، سالك اگرچه قابليّت محضه باشد أمّا انكشاف عوالم توحيدى و عبور از عالم نفس و دل‌كندن از عجائب و زيبائىهاى آن ، تنها به مدد و يارى استاد است . حضرت علّامهء والد قدّس‌سرّه‌الشّريف دربارهء مرحوم آية الله حاج شيخ حسنعلى نخودكى رحمة الله عليه مىفرمودند : ايشان در راه خدا بسيار مجاهدت نموده و رياضت‌هاى شرعى كشيده بودند . گاهى يك‌شب را با ركوع صبح نموده و گاهى يك‌شب را با سجده سرمىكردند . البتّه ايشان به‌همان مقدار كه زحمت كشيده‌اند ، حظّ و بهرهء خود را برده‌اند ؛ ولى اگر استاد كاملى چون مرحوم قاضى و يا مرحوم حدّاد مىيافتند مسلّماً به عالم توحيد راه يافته و وارد حرم أمن إلهى مىشدند ! مرحوم نخودكى در أواخر عمر خود به اين معنى تفوّه كرده بودند كه بعد از مرحوم استادشان حاج محمّد صادق تخته‌فولادى ، دنبال كسى هستند كه از ايشان دستگيرى كند !\r\n اندرين ره گر ندارى پيشوا * كى ز وصل دوست گردى با نوا\r\nدر طريقت گر ندارى راهبر * كى خبريابى ز حقّ اى بىخبر « 1 » \r\nبنابراين ، مريد آخرت و طالب لقاء را چاره‌اى از پىجويى انسان كامل براى دستگيرى از او نيست ؛ چرا كه اين كيمياى استاد است كه مس وجود را زر كرده و گوهر نفس را آنچنان كه لايق دست سلطان است ، تراش مىدهد .\r\nحضرت علّامهء والد كراراً از مرحوم قاضى نقل مىفرمودند : « اگر انسان ثلث آخر عمر را هم به استاد برسد ، به مقصودش رسيده است ! » و نيز در شرح رسالهءسيروسلوك از ايشان نقل فرموده‌اند : « كسى كه به استاد رسيد ، نصف راه را\r\n\r\n\r\n","description":"","footnote":"\r\n( 1 ) . مثنوى أسرارالشّهود ، ص 106 .\r\n","page_name":" 546 ","page_number":546},
  {"content":"\r\n\r\nطىّ كرده است . » « 1 » و نيز مرقوم فرموده‌اند : « مرحوم قاضى مىفرموده‌است :\r\nچنانچه كسى كه طالب راه و سلوك طريق خدا باشد ، براى پيدا كردن استاد اين راه ، نصف عمر خود را در جستجو و تفحّص بگذراند تا پيدا نمايد ، ارزش دارد . » « 2 »\r\nالبتّه وصول و دستيابى به انسان كامل و بهره‌گيرى از چشمهء فيض او بر اين أساس‌است كه مصالح و حِكَم إلهى چه اقتضاء نمايد و خداوند آن درّ ثمين را روزى انسان بكند يا نه ؟ علّامهء والد از قول مرحوم حدّاد مىفرمودند : بسيارند افرادى كه شبها را با قيام و تهجّد و روزها را با صيام و روزه به سر برده و عمرشان را در عبادت و مجاهدت مىگذرانند و دربه‌در به دنبال استاد مىگردند تا به لقاء خدا برسند ، ولى بر أساس حكمت بالغهء حضرت پروردگار ، رسيدن به استاد براى آنان ميسور نمىشود و لذا از وصول به مقصود محروم مىمانند .\r\nمىفرمودند : شما كه به اين آسانى و بدون مشقّت ، خداوند اين نعمت عظيم استاد را روزيتان كرده و از محضر حضرت آقاى حدّاد كسب نور مىكنيد ، قدر دانسته و شاكر آن باشيد .\r\nيكى از رفقاى طريق بعد از اينكه خدمت حضرت علّامهء والد رسيد ، سه يا چهار ماهى نگذشت كه وفات نموده و از دنيا رفت ؛ و ايشان بارها فرمودند :\r\nآقا ! ايشان گرفت و برد .\r\nمحبّت و ارادت به استاد\r\nعامل حركت سالك بعد از رسيدن به استاد خبير ، همان محبّت خالص و ارادت تامّ او به استاد بوده و از لوازم اين محبّت ، تبعيّت محضه و بدون چون\r\n\r\n\r\n","description":"","footnote":"\r\n( 1 ) . رسالهء سير و سلوك منسوب به بحر العلوم ، ص 186 .\r\n( 2 ) . همان مصدر .\r\n","page_name":" 547 ","page_number":547},
  {"content":"\r\n\r\nچراست . سالك در برابر استاد بايد اراده و اختيار را از خود سلب كند و عبد محض باشد ؛ چه اين محبّت و تسليم سالك در برابر استاد است كه راه تصرّف در نفس و اصلاح آن را براى مربّى باز مىكند .\r\nو اين سالك‌است كه بايد بذر ولايت را كه استاد در زمين نفس و استعداد او كاشته ، با آب محبّت و مهرورزى خالصانه آبيارى كرده و پرورش دهد تا شجرهء طيّبهء ولايت به ثمر بنشيند .\r\n طفيل هستى عشقند آدمىّ و پرى * ارادتى بنما تا سعادتى ببرى « 1 » \r\nحضرت علّامهء والد أفاض‌الله علينا من بركات نفسه‌الشّريفه همواره مىفرمودند : « سالك بايد طوق عبوديّت را به گردن انداخته و خود را نبيند .\r\nبدون طوق عبوديّت در مقابل خدا و برابر حقّ ، طىّ طريق ممكن نيست . اگر خود را ديد محال‌است به هدايت حقيقى و لقاء حضرت حقّ فائز شود و حاصلى جز بدبختى و بيچارگى و هلاكت نصيب او نخواهد شد . »\r\nسالك بدون مركب محبّت و ارادت كارى از پيش نمىبرد . و لذا مريد صادق بايد محبّت و ارادت خود به استاد را اثبات كند و در مواضع امتحان ، سربلند گردد ، تا نظر قبول و عنايت أولياى حضرت پروردگار شامل او شود ، و تنها در اين‌صورت است كه ميتواند از مناهل عرفان ، ذوق كرده و رفته‌رفته به كمال برسد .\r\nيكى از رفقاى سابق حضرت آقاى حدّاد مكرّر از حقير درخواست ميكرد تا واسطه شوم و حضرت علّامهء والد ايشان را در زمرهء شاگردان سلوكى خود درآورند . بنده درخواست ايشان را به والد معظّم منتقل نمودم ، ايشان فرمودند :\r\nيكىدوماه صبر كنند .\r\n\r\n\r\n","description":"","footnote":"\r\n( 1 ) . ديوان‌حافظ ، ص 217 ، غزل 475 .\r\n","page_name":" 548 ","page_number":548},
  {"content":"\r\n\r\nپس از گذشت دو ماه ، اين آقا خواست خود را دوباره مطرح نمود .\r\nحضرت علّامه ، با اينكه ايشان طلبه نبود فرمودند : به ايشان بگوئيد : كت بلندى كه تا پائين زانوى ايشان را بگيرد پوشيده و شب‌كلاه نيز بر سر بگذارد . حقير كه پيام علّامهء والد را به ايشان رساندم گفت : چشم ! به خيّاطى سفارش مىدهم تا بدوزند .\r\nحضرت آقا فرمودند : اگر ايشان را با شب كلاه و كت بلندى كه يك وجب از زانو پائين‌تر است ، ديديد به من بگوئيد ! بعد از گذشت سه‌ماه آن آقا را در حرم‌مطهّر با شب‌كلاه و كت بلند ديدم ، البتّه كتى كه تا پائين زانوى ايشان نبود ؛ لذا از بيم اينكه مبادا حضرت علّامهء والد ايشان را با حدّت و تندى از خود طرد كنند ، وقتى از بنده پرسيدند خدمت ايشان إجمالًا عرض كردم : آقاجان ، ايشان كت بلند پوشيده‌اند ! والد معظّم تأمّلى كرده و فرمودند : باز هم صبر و تأمّل كنيد ! دوماه ديگر گذشت و ايشان را دوباره ديدم و درخواست خود را دوباره تكرار كردند و گفتند : كت بلند پوشيدم و شب‌كلاه نيز بر سر گذاشتم ! پس از مدّتى علّامهء والد فرمودند : به ايشان بگوئيد : در سيروسلوك ، ارادت شرط است ؛ شرط تأثير ذكر إرادت است ، و شما به حقير إرادت نداريد . و بنده عين اين پيغام را به ايشان رساندم .\r\nحضرت علّامهء والد قدّس الله نفسه الزّكيّه حركت سالك از عالم طبع به قصد عالم توحيد را تشبيه به حركت كوهنوردى مىكردند كه قصد صعود از كوه و فتح قلّهء آن را دارد . آن كوهنورد ، تنها أسباب و لوازم ضرورى را با خود همراه مىكند ، و زاد و توشهء خود را كم‌حجم أمّا پر قوّت مانند خرما و قند انتخاب مىكند تا بار او سبك بوده و مانع از سير سريع و صعود او نشود . همينطور سالكى كه مىخواهد بر فراز عالم نور ، لِواى توحيد و « لا إله إلّاالله » را به اهتزاز در آورد نيز بايد سبكبار باشد . بايد علائق نفسانى و بارهاى سنگين را كه جان را\r\n\r\n","description":"","footnote":"","page_name":" 549 ","page_number":549},
  {"content":"\r\n\r\nخسته و فرسوده ساخته و ميل و اشتياق انس با عوالم تجرّد را از انسان گرفته و او را در همين عالم زنجير مىكند رها كرده ، از اين وجود موهوم و مجازى و نيز از إضافاتى كه در خود مىبيند مجرّد شود ، و در برابر أوامر و نواهى حضرت پروردگار و كلمات پيامبرأكرم و أئمّه عليهم الصّلوة و السّلام زانو زده و خود را عبد محض ببيند .\r\nمىفرموند : ميزان ، اطاعت و تسليم است ، و خدا با كسى قوم و خويشى ندارد ! كريمهء :  تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقِينَ ،  « 1 » ريشهء تمام أوهام و تخيّلات باطل را سوزانده و تمام مراتب از عاقبت و حُسن مآب را براى پرهيزگاران إثبات مىكند . با أنانيّت و استكبار ، راه بر كسى باز نخواهد شد بلكه بايد آن را در كورهء مجاهدت و رياضت ذوب نمود ؛ و الّا طغيان و تعدّى از مقام عبوديّت مساوى با سقوط است گرچه سالك راه‌رفته‌اى باشد . مرحوم حدّاد مىفرمودند : انسان بايد طوعاً تسليم شود و الّا كرهاً تسليم خواهد شد .\r\nآرى ، اين دعواى استقلال و رؤيت نفس كه مانع از مشاهدهء جمال حضرت أحديّت مىشود را بايد در ميان شعله‌هاى آتش عشق و محبّت به حضرت پروردگار سوزاند و با عزّت و كرامت بر حضرت پروردگار وارد شد ، و إلّا روزى آتش قهر و كبرياى حضرت حقّ اين پردهء پندار را از مقابل ديدگان بصيرت كنار زده و انسان به عجز و فقر و نيستى خود اعتراف مىكند .\r\nاين معنى را مرحوم شرف‌الدّين مجذوب‌تبريزى از علماء قرن يازدهم هجرىقمرى ، در ضمن أبياتى خوش سروده‌است ؛ نفس را كه دائماً در صدد\r\n\r\n\r\n","description":"","footnote":"\r\n( 1 ) . آيه 83 ، از سورهء 28 : القصص : « ما سراى آخرت را براى كسانى قرار مىدهيم كه نه إرادهء علوّ و برترىجوئى در زمين دارند و نه خواهان فسادند . »\r\n","page_name":" 550 ","page_number":550},
  {"content":"\r\n\r\nخودنمايى بوده و با هزاران جلوه تجلّى مىكند ، به « نى » تشبيه كرده كه با وجود اينكه تهى و توخالى است ، ادّعاى هستى مىكند ، تا اينكه چون آتشى در نيزار مىافتد « نى » به آتش ميگويد : اين چه آشوبىاست كه بر پا نموده‌اى و غرض تو از سوزاندن من چيست ؟ آتش ميگويد : سبب افروختن من ، باطل‌كردن ادّعاى بىمبناى توست كه در قيد و بند أنانيّت خود همچنان گرفتارى ؛ اينك اين خيال و توهّم پوچ تو را خاكستر مىكنم تا چشمت به حقيقت باز شود .\r\n آتشى شب در نيستانى فتاد * سوخت چون عشقى كه در جانى فتاد\r\nشعله تا سرگرم كار خويش شد * هر نىاى شمع مزار خويش شد\r\nنى به آتش گفت : كاين آشوب چيست ؟ * مر تو را زين سوختن مطلوب چيست ؟\r\nگفت آتش : بىسبب نفروختم * دعوى بىمعنىات را سوختم\r\nزان كه مىگفتى : نىام با صد نمود * همچنان در بند خود بودى كه بود\r\nبا چنين دعوا چرا اى كم‌عيار * برگ خود مىساختى هر نوبهار\r\nمرد را دردى اگر باشد خوش‌است * درد بىدردى علاجش آتش است \r\nبنده كوچك بودم ، روزى در خدمت ايشان از منزل أحمديّهء دولاب به منزل كسى مىرفتيم . نزديكىهاى خيابان عارف ، يك دفعه رو كردند به حقير و فرمودند : آقاسيّدمحمّد صادق ! بعضى از دوستان كه در طريق توحيد قدم مىگذارند ، گاهى بيست يا سىسال است در اين راهند أمّا استفاده نمىبرند و تكان نمىخورند . ( عالم مثال خودشان را طىّ نمىكنند ، چه برسد به عالم مثال كلّى و سپس عالم عقل . ) علّتش اين است كه تسليم نيستند و دستورات را آنطور كه به ايشان گفته‌شده انجام‌نمىدهند . طلب خود را تقويت نكرده ، موانع را از سر راه خود بر نمىدارند ، و مراقبه ندارند . و خلاصهء أمر ، سلوك را به مثابهء ديگر امور ، سرسرى مىگيرند .\r\nبرخى از كسانى كه محضر مرحوم أنصارى يا مرحوم حدّاد را ادراك نموده\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nبودند گاهى مىگفتند : ما نماز شب مىخوانيم ، ذكر مىگوئيم ، همهء دستورات را اطاعت مىكنيم ، ولى محبّت خدا در دلمان طلوع نمىكند ؛ چه بايد بكنيم ؟\r\nعلّامهء والد مىفرمودند : محال‌است كه كسى مراقبه داشته باشد و محبّت خداوند در دلش نيايد ؛ ولى بايد مراقبه كامل باشد ، و نماز شب و ذكر و سائر دستورات را به همان نحو كه دستور داده شده بجا آورد .\r\nاطاعت مطلقه و تبعيّت محض از استاد\r\nمىفرمودند : از آفات مهمّى كه دامنگير سالكين مىشود ، تبعيض در دستوراتى است كه استاد به ايشان إلقاء مىكند . يعنى سالك از روى رأى و اجتهاد ناقص خود ، استكبار ، تكاهل و سستى ، و يا به هر دليل ديگرى خود را به بعضى از أوامر و نواهى ملتزم كرده و از التزام و عمل به بعضى ديگر سرباز مىزند . و در نهايت كه به نقص خود واقف شده و مىبيند كه راهى نپيموده است ، از استاد و مربّى دلگير شده و او را مؤاخذه مىكند و از تقصير خود غافل است .\r\nمثلًا سالكى « ذكر » را با آداب آن بجا مىآورد ، ولى شرط « نفى خواطر » هنگام ذكر را رعايت نمىكند . ذكر بدون نفى خواطر ، همچون عكسىاست كه روى آب موّاج و متحرّك بيفتد ؛ تا آب آرام و ساكن نشود ، جمال خورشيد را نمىتوان در آن مشاهده كرد . هنگام ذكر ، نفس بايد آرام و ثابت باشد تا ذكر در آن تثبيت شود . بنابراين ، اين سالكى كه ذكر حضرت پروردگار را با انبوهى از خواطر بجا مىآورد ، چگونه انتظار تأثير و حركت دارد ؟ چگونه طالب معرفت نفس است با اينكه تأثير أذكار در قلب و إزالهء حُجب نفس ، متوقّف بر نفى خواطر و خيالات است ؟ ! سالك بايد همهء دستورات را به كمال و تمام انجام دهد ؛ صمت ، جوع ، سهر ، عزلت و ذكرى به دوام ، همه را رعايت نموده تا در نفس او تأثير گذارد و او را به عوالم بالا سوق دهد .\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nاگر از سالكى ، فقط تهجّد و بيدارى شب - كه جزء دستورات أربعين او بود - گاهى ترك مىشد مىفرمودند : اين أربعين كَأن لَم يَكُن است ! بايد از نو أربعين بگيرد و تكرار كند ! بدون بيدارى شب دستورات ديگر أصلًا أثر ندارد .\r\n سعى نابرده در اين راه به جائى نرسى * مزد اگر مىطلبى طاعت استاد ببر « 1 » \r\nبايد دانست كه استاد كامل در فاعليّت خود تامّ بوده و در بلوغ عرفانى تلامذه‌اى كه در حجر تربيت خود گرفته اهتمام نموده و از هيچ امرى دريغ نمىكند ؛ اين سالك‌است كه بايد با همّت بلند و مجاهدت و پيروى تامّ از ارشادات شيخ خود ، رنج و تعبى را كه در تهذيب او متحمّل مىشود هدر ندهد . و لذا كمال شاگرد ، إنّاً كاشف از كمال استاد و شيخ اوست ولى از آنجا كه نقص استاد ، لازم مساوى يا أعمّ از نقص سالك نيست ، از نقصان شاگرد نمىتوان به عدم كمال استاد پى برد .\r\nحضرت علّامه والد معظّم رحمة الله عليه يك‌بار مىفرمودند : سالكينى كه به مقصد نرسيده و از مشرب تحقيق عرفان ، إشراب نشده‌اند به خاطر قصور ما نيست ، ما وظيفهء خود را نسبت به مشتاقان انجام داده‌ايم ، بقيّهء راه با خود سالك‌است كه عمل كند تا به مطلوب خود برسد . و نظير اين كلام را حضرت آقاى حدّاد نيز بيان مىفرموده‌اند .\r\nراه تحصيل معرفت نفس و بالملازمه عرفان به مقام حضرت پروردگار ، اندكاك و فناء نفس بوده و مقوّم آن عبوديّت ، ذلّ بندگى و مخالفت با هواى نفس است . بايد از عبادت و بندگى صنم نفس دست كشيد و وجههء دل را بسوى خدا نمود . بعضى به خدا ، امام عليه‌السّلام و أولياى او ، محبّت مىورزند ، أمّا اين\r\n\r\n\r\n","description":"","footnote":"\r\n( 1 ) . ديوان‌حافظ ، ص 113 ، غزل 256 .\r\n","page_name":" 553 ","page_number":553},
  {"content":"\r\n\r\nهمراهى و مهرورزى تا آنجا ادامه مىيابد كه قضا و تقديرات إلهى موافق مراد و ميل نفسشان باشد و فعل و قول امام عليه‌السّلام يا ولىّخدا با خواهش‌هاى نفسانى ايشان در تزاحم و تضادّ نباشد ، و همين كه احساس نامرادى كردند ، از طريق محبّت رويگردان مىشوند ! اين نوع أشخاص در واقع تابع نفس خود بوده و أصلًا به دنبال خدا و امام عليه‌السّلام يا ولىّخدا نبوده‌اند ، بلكه معبود و محبوب ايشان ، نفس و مرادات آن است .\r\nأمّا مؤمن و محبّ واقعى بعد از ملاحظهء أدلّه‌اى كه بر حجّيّت و عصمت قول و فعل امام عليه‌السّلام دلالت دارد و بعد از علم به اينكه انسان كامل ، آئينهء تمام‌نماى حضرت حقّ و محلّ ظهور و تجلّى أسماء و صفات حسناى پروردگار است ، در برابر قول و يا فعل معصوم عليه‌السّلام و يا ولىّخدا ، اگرچه موافق با ظاهر شرع نباشد ، هيچ اضطراب و تزلزلى به خود راه نمىدهد . اگر او را به سخت‌ترين كارها أمر نمودند و فرمودند كه خود را از بلندى به پائين بينداز يا زندگيت را با دست خود آتش بزن يا هر امر ديگرى كه به ظاهر مستلزم هلاك انسان است ، بدون درنگ و تأمّل و از روى طوع و رغبت بايد انجام دهد تا طعم شيرين و حقيقى ايمان را ذوق كند .\r\nدر بحار از مناقب از مأمون رقّى روايت مىكند كه :\r\nكُنْتُ عِندَ سَيِّدى الصّادِقِ : إذْ دَخَلَ سَهْلُ بنُ الحَسَنِ الخُراسانىُّ ، فَسَلَّمَ عَلَيْهِ ثُمَّ جَلَسَ فَقالَ لَهُ :\r\nيَابْنَ رَسول‌ِاللَهِ ! لَكُمُ الرَّأْفَةُ وَالرَّحْمَةُ وَ أنْتُمْ أهْلُ بَيْتِ الْإمامَةِ ، ما الَّذى يَمْنَعُكَ أَنْ يَكونَ لَكَ حَقٌّ تَقْعُدُ عَنْهُ وَ أَنْتَ تَجِدُ مِنْ شيعَتِكَ مِائَةَ أَلْفٍ يَضْرِبونَ بَينَ يَدَيْكَ بِالسَّيْفِ ؟\r\nفَقالَ لَهُ عَلَيه‌ِالسَّلامُ : اجْلِسْ يا خُراسانىُّ ! رَعَى اللَهُ حَقَّكَ . ثُمَّ قالَ : يا حَنيفَةُ ! اسْجُرى التَّنُّورَ ! فَسَجَرَتْهُ حَتَّى صارَ كَالْجَمْرَةِ وَابْيَضَّ عُلُوُّهُ . ثُمَّ قالَ\r\n: يا خُراسانىُّ ! قُمْ فَاجْلِسْ فى التَّنّورِ ! فَقالَ الْخُراسانِىُّ : يا سَيِّدى يَابن‌َرَسول‌ِاللَهِ !\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nلا تُعَذِّبْنى بِالنّارِ ، أَقِلْنى أَقالَكَ اللَهُ . قالَ : قَدْ أَقَلْتُكَ .\r\nفَبَيْنَما نَحْنُ كَذَلِكَ إذ أَقْبَلَ هَرُونُ الْمَكّىُّ وَ نَعْلُهُ فى سَبّابَتِهِ ، فَقَالَ :\r\nالسَّلامُ عَلَيْكَ يَابْنَ رَسولِ اللَهِ ! فَقالَ لَهُ الصَّادِقُ عَلَيْه‌ِالسَّلامُ : أَلْقِ النَّعْلَ مِن يَدِكَ وَاجْلِسْ فى التَّنّورِ ! قالَ : فأَلْقَى النَّعْلَ مِن سَبَّابَتِهِ ثُمَّ جَلَسَ فى التَّنّورِ وَأقبَلَ الإمامُ عَلَيه‌ِالسَّلامُ يُحَدِّثُ الْخُراسانِىَّ حَديثَ خُراسانَ حَتَّى كَأنَّهُ شاهِدٌ لَها .\r\nثُمَّ قالَ : قُمْ يا خُراسانىُّ ! وَانْظُرْ ما فى التَّنّورِ . قالَ : فَقُمْتُ إلَيْهِ فَرَأَيْتُهُ مُتَرَبِّعًا ، فَخَرَجَ إلَيْنا وَ سَلَّمَ عَلَيْنا . فَقالَ لَهُ الْامامُ عَلَيه‌ِالسَّلامُ : كَمْ تَجِدُ بِخُراسانَ مِثْلَ هَذا ؟ ! فَقالَ : وَاللَهِ وَ لا واحِدًا . فَقالَ عَلَيه‌ِالسَّلامُ : لا وَاللَهِ وَ لا وَاحِدًا . فَقالَ : أَما إنّا لَانَخْرُجُ فى زَمانٍ لَاتَجِدُ فيهِ خَمْسَةً مُعاضِدينَ لَنا ؛ نَحْنُ أَعْلَمُ بِالْوَقْتِ . « 1 »\r\n« در نزد مولايم امام صادق عليه‌السّلام بودم كه سهل‌بن‌حسن خراسانى وارد شد و بر حضرت سلام نموده و نشست . به حضرت عرض كرد : اى فرزند رسول‌خدا ، رأفت و رحمت متعلّق به شماست و شما خاندان امامتيد ، چه سبب شده كه حقّ خود را طلب ننمائيد ، در حالى كه صدهزار شمشيرزن در شيعيان شما وجود دارد ؟\r\nحضرت فرمودند : بنشين اى خراسانى ! خداوند حقّ تو را محفوظ بدارد .\r\nسپس به خادمهء خود فرمودند : تنور را روشن كن . خادمه تنور را شعله‌ور نمود تا اينكه چون آتشى گداخته گشت و بالاى آن سفيد گرديد . سپس حضرت فرمودند : اى خراسانى ! برخيز و در تنور بنشين ! سهل‌بن‌حسن خراسانى عرض كرد : اى آقاى من ! اى فرزند رسول‌خدا ! مرا به آتش شكنجه منما ، از من درگذر ! خداوند از تو درگذرد . حضرت فرمودند : از تو گذشتم .\r\nدر همين‌حين هارون مكّى وارد شد و كفش وى در دستش بود و بر\r\n\r\n\r\n","description":"","footnote":"\r\n( 1 ) . بحارالأنوار ، ج 47 ، ص 123 و 124 .\r\n","page_name":" 555 ","page_number":555},
  {"content":"\r\n\r\nحضرت سلام كرد . امام صادق عليه السّلام فرمودند : كفشت را رها كن و در تنور بنشين ! كفش را گذاشت و در تنور جلوس كرد و حضرت رو كردند به خراسانى و با او دربارهء خراسان سخن مىگفتند به گونه‌اى كه گويا خراسان را مىبينند .\r\nپس از مدّتى فرمودند : اى خراسانى ! برخيز و در تنور نظر كن .\r\nسهل‌بن‌حسن خراسانى گفت : برخاستم و ديدم كه هارون مكّى چهارزانو در تنور نشسته است . بعد از تنور بيرون آمد و به ما سلام نمود . امام عليه‌السّلام فرمودند :\r\nدر خراسان چند نفر مانند اين وجود دارد ؟ خراسانى گفت : قسم به خدا يك نفر هم نيست . حضرت فرمودند : آرى ، قسم به خدا يك نفر نيز مثل او نيست . بدان كه ما خروج نمىنمائيم در زمانه‌اى كه پنج‌نفر يار و ياور كه مطيع أمر ما باشند نداشته باشيم ؛ و ما به شرائط زمان و أحوال آن آگاه‌تر مىباشيم . »\r\nدر اين روايت مىبينيم كه حضرت شيعيان و مواليان خود را به إطاعت مطلقه و تبعيّت محض دعوت مىكنند و شيعهء مخلصى همچون هارون مكّى را كه در اطاعت امر إمام خود چون و چرا و تعلّل ندارد ، به عنوان اسوه و الگو معرّفى مىنمايند و هارون مكّى نيز چون به عصمت و طهارت مطلقهء امام عليه‌السّلام واقف است ، در اطاعت أمر آن حضرت تأمّل نكرده و بىهيچ درنگى به امر حضرت مبادرت مىنمايد .\r\nسرّ لزوم پيروى و اطاعت مطلق از أولياء إلهى و كاملين از مواليان اهل‌بيت عليهم السّلام ، اينستكه اين أولياء گرچه داراى مقام عصمت مطلقه از ابتداى حيات تا پايان آن نيستند ، ولى از آنجا كه بعد از وصول به مقام فناء فعلشان عين فعل خداست ، جز حقّ از ايشان سر نمىزند .\r\nتفصيل اين اجمال آنكه : مسلّماً أولياء كامل همچون أئمّه عليهم السّلام نيستند كه از آغاز كودكى معصوم باشند . ممكن‌است در طول طريق لغزش يا لغزشهايى از ايشان سر زده باشد و آن را تدارك نموده باشند . و پس از وصول به\r\n\r\n","description":"","footnote":"","page_name":" 556 ","page_number":556},
  {"content":"\r\n\r\nمقصد نيز در أمر فتوا و بيان حكم شرعى و تربيت نفوس و سيردادن آنها به مبدأ أعلى ، از همه جهت مانند امام معصوم عليه‌السّلام نسيتند و اين أمر از تفاوتهاى مهمّ غير معصومين با معصومين عليهم السّلام مىباشد .\r\nامام عليه‌السّلام نفوس را هميشه از نزديكترين راه و با بيشترين سرعت به سوى خداوند متعال سوق مىدهد و در أمر تربيت و هدايت در نهايت كمال و جامعيّت بوده و نفس او حقيقت صراط أقوم است . ولى أولياء مخلَص در عين اينكه صراطشان مستقيم است ، نحوهء تصرّف و تدبير و تربيتشان به حسب شواكل و سعهء نفوس و نورانيّت آنها متفاوت‌است ؛ برخى از طريقى نفوس را سير مىدهند و برخى از طريقى ديگر و برخى از چند طريق - چنان كه در فرمايش مرحوم حضرت آقاى حدّاد در مقايسهء روش خود با مرحوم حضرت آقاىانصارى قدّس‌سرّهما گذشت - و برخى به تعبير علّامهء والد مانند ماشين كوچكى مىباشند و برخى مانند قطار و برخى همچون هواپيما و ظرف هر يك و سرعت سيرشان متفاوت است . و گاه ممكن‌است يكى از ايشان شاگردى از شاگردان خود را به نزد استاد ديگرى بفرستد تا روش و طريقهء تربيت وى را بياموزد و پس از آنكه شاگرد آن روش را آموخت ، به نزد استاد اوّل آمده و شرح جريان را مىدهد و وى نيز بدان شيوه از تعليم و تربيت مطّلع ميگردد ، كه در كتاب شريف روح مجرّد به اين أمر اشاره نموده‌اند . « 1 »\r\nروى همين اصل ، حالات ظاهرى أولياء إلهى و آراء و نظرات و فتاواى ايشان گاه با هم متفاوت‌است . أولياء إلهى اگر اراده كنند كه حكم واقعى را از آبشخوار و منبع آن تلقّى كنند ، به يك اراده اين امر تحقّق مىپذيرد ، و چه‌بسا احكامى را به همين كيفيّت تلقّى نموده باشند و وجه آن براى ديگران مجهول\r\n\r\n\r\n","description":"","footnote":"\r\n( 1 ) . روح مجرّد ، ص 489 .\r\n","page_name":" 557 ","page_number":557},
  {"content":"\r\n\r\nباشد ، علّامهء والد به همين‌جهت مىفرمودند : « انسان از أمثال مرحوم قاضى نبايد در فتوا مطالبهء دليل نموده يا به خاطر نيافتن مستند فتوا به ايشان اعتراض نمايد . خود فرمايش مرحوم قاضى سند و حجّت است . »\r\nبا اين وجود چون أولياء خدا تسليم إرادهء إلهى مىباشند و إرادهء خداوند براى همهء أوليائش بدين تعلّق نگرفته كه أحكام را از منبع اصلى آن دريافت نمايند ، در بسيارى از مسائلى كه مورد شهود ولىّخدا قرار نگرفته ، وى مأمور به مراجعه به أدلّهء ظاهريّه و إفتاء بر طبق همان مىباشد ؛ همانطور كه رسول‌خدا صلّى الله عليه و آله وسلّم در امر قضاء حكم به ظاهر مىكردند و مىفرمودند :\r\nإنَّما أَقْضى بَيْنَكُمْ بِالْبَيِّناتِ و الْأَيْمانِ . « 1 »\r\nفتاواى مرحوم علّامهء والد قدّس‌سرّه با مرحوم أنصارى و مرحوم قاضى قدّس‌سرّهما در برخى مسائل مخالف بوده و هر كدام بر طبق فهم خود از أدلّه حكم مىفرمودند ، گرچه علّامهء والد مىفرمودند : من در زمانى كه خدمت آقاىانصارى بودم در مسائلى كه اختلاف نظر با ايشان داشتم احتياط مىنمودم .\r\nخود علّامهء والد نيز تا پايان عمر شريفشان در مسائل مختلف برايشان تبدّل فتوا پيدا مىشد و تغيير فتواى خود را بيان مىفرمودند و به حقير مىفرمودند : « در نقل فتاواى من به آنچه سابقاً شنيده‌ايد ، اكتفا نكنيد و دوباره سؤال كنيد ، چون برخى از فتاواى من تغييرنموده‌است . » و اين اختلافات و تبدّل نظرها هيچ منافاتى با تمكّن و استقرار در عالم توحيد و متحقّق‌شدن به مقام بقاء بالله ندارد .\r\nحتّى گاه ممكن‌است دو ولىّخدا در مسأله‌اى كه مربوط به أمر تربيت نفوس است اختلاف نظر داشته و يكى از ايشان طريقهء ديگرى را ناصواب\r\n\r\n\r\n","description":"","footnote":"\r\n( 1 ) . كافى ، ج 7 ، ص 414 ، ح 1 .\r\n","page_name":" 558 ","page_number":558},
  {"content":"\r\n\r\nبشمارند ، همانطور كه طريقهء نفى خواطر در روش تربيتى مرحوم حاجّ ملّاحسينقلى همدانى و شاگردان آن بزرگوار با طريقهء مرحوم سيّد بحرالعلوم مخالف بوده و روش مرحوم سيّد را خطا مىدانستند .\r\nعلّامهء والد مىفرمودند : « تشخيص اين معنا كه ولىّخدا فتوا و رأيش را در مسأله‌اى فقهى يا غير فقهى از باطن أخذ نموده يا بر اساس ظواهر حكم فرموده ، بسيار سخت مىباشد . »\r\nولى با وجود همهء اين جهات ، بايد دانست كه فعل أولياء خدا عين حقّ بوده و در آن خطا راه ندارد ؛ كسى كه به مقام فناء رسيده و به آبشخوار توحيد راه يافته و به هدايت و طهارت محضه دست پيدا نموده ، در حريم او لغزش وجود ندارد .\r\nعلّامهء والد قدّس‌سرّه دراين‌باره مىفرمايند : « . . . ولىّخدا كه به ولايت تامّه متحقّق‌است ، خواست و طلب و إراده و اختيارى از خود ندارد . آنچه در وى از خواست و طلب و إراده و اختيار مشهوداست ، عين صفات و أسماء خداوند است كه در او ظهور نموده‌است ، عين شعاع و نور خورشيد است كه در آب صافى و يا در آئينه منعكس شده‌است . اين معنىِ درست و صحيح است در باب ولايت .\r\nفلهذا أئمّه عليهم السّلام كه داراى مقام ولايت مطلقه و كلّيّه هستند ، به معنى آن نيست كه هر چه بخواهند از نزد خودشان ، گرچه جدا و منحاز از خواست خدا باشد ، مىتوانند انجام دهند ، و به معنى آن نيست كه مشابه و مماثل خواست خدا در خود خواستى دارند و به إعطاء خدا به ايشان بطور مُنحاز و منفكّ اين خواسته‌ها را در عالم خارج متحقّق سازند .\r\nبلكه به معنى اينستكه در خارج يك إراده و اختيار و مشيّت بيش نيست و آن اراده و اختيار و مشيّت خداست و بس . و جميع مردمِ محجوب و نابينا و\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nچشم‌دردداران و رَمَدآلودگان كه عالم را متفرّق و پاره‌پاره مىنگرند ، و جداجدا و گسيخته از هم مشاهده مىنمايند ، نسبت به هر فرد و يكايك موجودات ، هستى مستقلّ و اراده و علم و قدرت و حيات مستقلّ قائل مىباشند ؛ أمّا براى خصوص اين أفراد كه از خواب غفلت بيدار شده ، و از مستى طبعى و طبيعى و شهودى و غضبى و وهمى به هوش آمده ، و چشمان رمددار را با سرمهء حقيقت‌نگرى مكحَّل نموده‌اند ، مطلب چنين هويدا و مشهود گرديده است كه :\r\nلا مُؤَثِّرَ فى الوُجودِ إلّااللَهُ و لا عالم فى الوُجودِ إلّااللَهُ و لا قادِرَ فى الوُجودِ إلّا اللَهُ و لا حَىَّ فى الوُجودِ إلّااللَهُ و لا ذاتَ مُستَقِلَّةً فى الوُجودِ إلّااللَهُ .\r\nروى اين أساس كه تمام اختيار و اراده و علم و قدرتشان عين اختيار و اراده و علم و قدرت خداست ، تمام موجودات از سفلى گرفته تا علوى ، و از مُلكى تا ملكوتى ، و از جسمى تا روحى ، و از ظاهرى تا باطنى ، و از دنيوى تا اخروى ، و در موجودات عالم طبع و طبيعت از هيولاى أوّليه تا آخرين نقطهء فعليّت و كمال ، هر چه هست و شده‌است و خواهد شد ، همه و همه مخلوقات و مقدورات و معلومات خود اينهاست . چون بنا به فرض ، همه مخلوقات خداست و بس ؛ و در اين مرحله از ولايت ، غير از خدا چيزى متصوّر نيست .\r\nاينها نيست‌اند و خداوند هست است ؛ و هستى محض در مقام نيستى محض است . » « 1 »\r\nو پس از صفحاتى مىفرمايند : « بنابراين كار أولياءالله كار حقّ است و همهء كارها از آنان ساخته‌است ؛ از شفاى مرضى و إحياء موتى و معجزات و كرامات و خوارق عادات ، و تصرّف در موادّ طبيعت ، و إعمال كارهايى كه با عقل تجربى و حسّى أبداً درست در نمىآيد . و ليكن نكتهء مهمّ اينجاست كه : ايشان كار\r\n\r\n\r\n","description":"","footnote":"\r\n( 1 ) . روح مجرّد ، ص 262 و 263 .\r\n","page_name":" 560 ","page_number":560},
  {"content":"\r\n\r\nناصحيح نمىكنند ، و خلاف حكمت و مصلحت انجام نمىدهند ، و بر ضرر و زيان بشر قدمى برنمىدارند ؛ چرا كه بنا به فرض ، آنان اسم خدا هستند و خداوند كار بيهوده و عبث و لغو و لهو نمىكند . كار أولياى حقّهء خداوند بقدرى ظريف و لطيف و دقيق و بدون اسم و أثر و بروز و ظهور است كه گاهى خودشان هم از أفعال خود خبر ندارند ، خودشان كار مىكنند و نفوسشان و مثالشان از آن مطّلع نيست . اگر ولىّخدا را قطعه‌قطعه كنى و بندبندش را جدا كنى و پوستش را زنده از بدنش بيرون كشى ، كار خلاف رضاى خدا انجام نمىدهد . » « 1 »\r\nسؤالى كه در اينجا ممكن‌است به نظر برسد اينستكه اگر فعل أولياء خدا عين فعل خداوند و ارادهء ايشان عين ارادهء اوست و خطا در كار ايشان راه ندارد ، پس منشأ اين اختلافات چيست ؟\r\nپاسخ اينستكه شواكل أولياء إلهى و واصلين به مقام فناءفىالله و سعه و ظرف هر يك متفاوت‌است . علّامهء والد در شرح اين حقيقت مىفرمايند :\r\n« عرفاى عاليقدر كه به مقام فناءفىالله رسيده‌اند ، پس از اين مقام در مقام بقاء بالله ، تابع ظروف و أعيان ثابتهء خود مىباشند . بعضى از آنها بسيار نورانى و وسيع‌اند و بعضى ديگر در مراحل و درجات مختلف ، و بطور كلّى هر يك از آنها داراى نورى مخصوص به خود و احاطه‌اى مختصّ به خويشتن مىباشند ؛ و بعضى از آنها نور و سعهء وجوديشان اندك است . » « 2 »\r\nبا توجّه به اين اصل دانسته مىشود كه حالات دو ولىّخدا - حتّى پس از تمكّن در مقام بقاء - ميتواند متفاوت باشد و تابع شاكله و عين ثابت آن دو ولىّ و حالات روحيّهء ايشان در طول زندگى باشد . ممكن‌است در سبك استنباط و در\r\n\r\n\r\n","description":"","footnote":"\r\n( 1 ) . همان مصدر ، ص 266 و 267 .\r\n( 2 ) . همان مصدر ، ص 352 .\r\n","page_name":" 561 ","page_number":561},
  {"content":"\r\n\r\nفتاوا با يكديگر مخالف باشند و هر يك بر أساس مدركات خود حكم شرعى را استخراج نمايد . ممكن‌است در برخى حال احتياط غلبه داشته باشد و مانند مرحوم أنصارى كه علّامهء والد مىفرمودند : ايشان آن‌قدر به آداب شرعى مقيّد بودند و در مراعات حدود شرع دقّت به خرج مىدادند كه به نظر من گاه زياده‌روى به نظر مىآمد . و در برخى همچون مرحوم سيّدبن‌طاووس حال إستخاره غالب باشد . و در برخى به كيفيّت ديگر اين معانى ظهور نمايد . آنچه مهم‌ّاست اينستكه همهء اين امور ظهور همان نور توحيد حضرت أحديّت در نفوس أولياء خداست كه در هر يك به حسب عين ثابت وى به شكلى طلوع مىكند و همهء اين نفوس از شوائب أنانيّت و كدورت مطلقاً طاهر بوده و خود را نشان نداده بلكه به قدر ظرف خود ، آينه‌دار جمال محبوب مىباشند .\r\nروى همين جهت است كه اين أوليا ، اگرچه داراى مقام مختصّ به أهل‌بيت عليهم السّلام نيستند و نفوس را از نزديكترين راه و با سريع‌ترين سير حركت ندهند ، ولى هيچ گاه نفسى را از مسير عبوديّت خارج ننموده و در مسير مخالف سير نمىدهند . و از زلل و لغزش در أمر تربيت مصون بوده و از ايشان جز خير صادر نمىشود و كسى كه خود را به ايشان بسپارد با كمال طمأنينه و آرامش به سوى مقصد حركت خواهد كرد و ميداند كه نهايت اين سير فرودآمدن بر آستان حرم امن و أمان إلهى و رسيدن به فوز لقاءالله و زيارت جمال حضرت حقّ است .\r\nو به عبارت ديگر اگرچه از نقطهءنظر تكوين و عالم آفرينش فعل همهء موجودات فعل خداست و فعل خداوند عين حقّ است ، ولى چون هر موجودى به قدر ظرف خود نور خداوند را به نمايش مىگذارد و نفوس كسانى كه به درجهء عبوديّت محضه و فناء تام نرسيده‌اند ، آينهء صافى براى نشان‌دادن نور إلهى نيست ، آثار و أعمالى كه از آنها سر مىزند گاه منجرّ به دورشدن از\r\n\r\n","description":"","footnote":"","page_name":" 562 ","page_number":562},
  {"content":"\r\n\r\nخداوند و انحطاط و سقوط مىشود و عمل بر طبق مدركات و آراء ايشان انسان را از كمال لائق خود باز داشته و استعدادهاى درونى را تضييع مىنمايد و از اين حيث و جهت از فعل و عقيدهء ايشان تعبير به خطا و باطل مىشود .\r\nو در مقابل ، تراوشات نفوس أولياء حضرت حقّ همگى طاهر و پاك بوده و نفوس را به سوى حضرت پروردگار به حركت در مىآورد و لذا از اين جهت عين حقّ بوده و فعل خود خداوند محسوب ميگردد ؛ همگى بر صراط مستقيم سير مىنمايند ، گرچه نسبت به صراط أقوم كه أهل‌بيت عصمت و طهارت عليهم السّلام باشند ، ناقص مىباشند و در حريم اختصاصى ايشان داخل نمىگردند .\r\nبا تأمّل و تدبّر در آنچه گذشت ، سرّ اختلافات حالات انبياء سلف و أولياء امّت حضرت خاتم‌النّبيّين روشن مىشود ؛ اختلاف حضرت خضر و موسى يا حضرت موسى و هارون هر دو حقّ است و هر يك به قدر خود ظرفى براى تجلّى نور خداست .\r\nو اختلاف نظر در تدبير امور و اختلاف رفتار و سيره كه گاه بين أئمّه عليهم السّلام نيز مشاهده مىشود ، از همين باب بوده و هيچكدام با مقام عصمت مطلقهء آن بزرگواران منافات ندارد . بله در مقام بيان أحكام شرعى چون همگى شارح و مبيِّن شريعت حضرت ختمىمرتبت صلّى الله عليه و آله وسلّم مىباشند و حفظ و تبليغ شرع مقدّس به ايشان سپرده‌شده‌است ، هميشه متن شريعت را از باطن أخذ نموده و هيچ اختلافى بين ايشان نخواهد بود . ولى أولياء خدا و شيعيان خُلَّص چون موظّف به اين أمر نمىباشند ، همانطور كه گذشت ، در استنباط أحكام نيز ممكن‌است به حكم‌الله واقعى دست پيدا ننمايند و بين ايشان اختلاف نظر باشد ، علاوه بر اينكه آن سعه و نورانيّت نفس امام عليه‌السّلام را نيز ندارند .\r\n\r\n","description":"","footnote":"","page_name":" 563 ","page_number":563},
  {"content":"\r\n\r\nعلاوه بر آنچه گذشت ، أولياء حقّ چون به أمر امام زمان عليه‌السّلام به دستگيرى مشتاقان كوى لقاء إقدام مىكنند هيچ گاه از تحت عنايت و رعايت آن حضرت خارج نيستند و هدايت و دستگيرى آن حضرت شامل تمام متعلّقين و شاگردان ايشان نيز خواهد بود و همگى در سايهء عنايت آن حضرت به سر مىبرند .\r\nدربارهء مرحوم شيخ مفيد نقل است‌كه : « از دهات كسى به خدمت شيخ رسيد و سؤال كرد كه زنى حامله فوت كرده و حملش زنده است ، آيا بايد شكم ضعيفه را شكافت و طفل را بيرون آورد يا اينكه با آن حمل او را دفن كنيم ؟ شيخ فرمود : با همان حمل او را دفن كنيد . آن مرد برگشت . در أثناء راه ديد كه سوارى از پشت سر مىتازد و مىآيد . چون نزديك رسيد ، گفت : اى مرد ! شيخ مفيد فرموده است كه شكم آن ضعيفه را شقّ كنيد و طفل را بيرون آوريد و ضعيفه را دفن كنيد . آن مرد چنين كرد .\r\nبعد از چندى ماجرا را براى شيخ نقل كردند ، شيخ فرمود كه من كسى را نفرستادم و معلوم است كه آن كس حضرت صاحب‌الزّمان عليه‌السّلام بوده ، الحال كه در أحكام شرعيّه خبط و خطا مىنمائيم همان بهتر كه ديگر فتوى نگوئيم . پس در خانه بر بست و بيرون نيامد . ناگاه از حضرت صاحب‌الأمر عليه‌السّلام توقيعى بيرون آمد بسوى شيخ كه بر شماست اينكه فتوى بگوئيد و بر مااست كه تسديد بكنيم شما را و نگذاريم كه در خطا واقع شويد . پس شيخ بار ديگر به مسند فتوى نشست . » « 1 »\r\nاين معنا كه در بارهء مرحوم شيخ مفيد رحمة الله عليه نقل شده به شكلى بسيار عالىتر دربارهء أولياء كامل محقّق است .\r\n\r\n\r\n","description":"","footnote":"\r\n( 1 ) . قصص‌العلماء ، ص 399 .\r\n","page_name":" 564 ","page_number":564},
  {"content":"\r\n\r\nأمّا سرّ لزوم تبعيّت از ولىّخدا در امورى كه به ظاهر مخالف با شرع أطهر مىباشد ، اينستكه همهء أحكام شرعى مشروط به آنست كه مصلحت يا مفسدهء مساوى يا أقوى با آنها تزاحم نداشته باشد كه در اين صورت حكم أوّلى از فعليّت ساقط مىشود . در موارد نادرى كه معصوم عليه‌السّلام يا انسان كاملى دستورى بر خلاف ظاهر شريعت مىدهند و يا عملى بر خلاف ظاهر شرع از ايشان سر مىزند ، در واقع به علّت وجود مصلحتى أقوى يا مساوى كه او با علم إلهى خود از آن آگاه‌بوده‌است ، حكم أوّلى تغيير نموده و در حقيقت حكم شرع همين حكم ثانوى است ؛ گرچه شايد ما به علّت جهل به تزاحم ، حكم شرع را همان حكم أوّلى بپنداريم . داستان حضرت خضر با حضرت موسى علىنبيّنا و آله و عليهما السّلام و بسيارى ديگر از تصرّفات و أقوال أولياى إلهى از همين باب‌است .\r\nالبتّه بايد توجّه نمود كه تبعيّت مطلق از استاد ، مشروط به يقين به اينستكه استاد ، واقعاً شرائط دستگيرى را حائز باشد ؛ يعنى به مقام كمال نائل شده و به درجهء فناء ذاتى رسيده و از هر گونه شوائب نفس پاك و طاهر گرديده باشد ، يا از طرف انسان كاملى مأذون در دستگيرى باشد . أمّا كسانى كه انسان يقين به كمالشان ننموده‌است ، جز در دائرهء ظواهر شرع نمىتوان از ايشان تبعيّت نمود .\r\nبا توجّه به آنچه گذشت ، سرّ تبعيّت مطلق از استاد كامل و ولىّخدا روشن ميگردد .\r\nدر لب‌ّلباب مثنوى در بيان أدب پنجم از آداب نسبت به استاد چنين گويد : « أدب پنجم : عدم اعتراض است بر أقوال و أحوال و أفعال پير ، يعنى بايد كه هر چه از او صادر شود يا به هرچه فرمايد ، مريد بر آن إنكار نكند ؛  لا يُسْئَلُ عَمَّا يَفْعَلُ وَ هُمْ يُسْئَلُونَ .  بلكه آن را حقّ داند و حقّ آن باشد ، زيرا كه از شيخ\r\n\r\n","description":"","footnote":"","page_name":" 565 ","page_number":565},
  {"content":"\r\n\r\nكامل كه إرادهء او در إرادهء حقّ فانى شده ، هيچ چيز صادر نشود كه نه مرادِ حقّ باشد و هيچ فعل او از مصلحتى خالى نبود ، اگر مريد داند و اگر نداند ؛  وَ اللَّهُ بِكُلِّ شَيْءٍ عَلِيمٌ .  و إلَيهِ أشارَ المَولوىّ المَعنوىّ قدّس‌سرّه‌العزيز :\r\n آن كه از حق يابد او وحى و جواب * هرچه فرمايد بود عين صواب\r\nآن پسر را كش خضر ببريد حلق * سرّ آن را در نيابد عام خلق\r\nآنكه جان بخشد اگر بكشد رواست * نايب‌است و دست او دست خداست\r\nهمچو إسمعيل پيشش سر بنه * شاد و خندان پيش تيغش جان بده\r\nتا بماند جانت خندان تا أبد * همچو جان پاك أحمد با أحد\r\nعاشقان جام فرح آنگه كشند * كه به دست خويش ، خوبانشان كشند\r\nبس عداوت‌ها كه آن يارى بود * بس خرابىها كه معمارى بود\r\nگر خضر در بحر ، كشتى را شكست * صد درستى در شكست خضر هست\r\nآن كسى را كش چنين شاهى كشد * سوى تخت و بهترين جاهى كشد . » « 1 » \r\nعلّامهء والد قدّس‌سرّه مىفرمودند : از مصائب استاد در تربيت و تهذيب شاگرد اينستكه سالك با نفس غيرمنقاد ، قدم در طريق توحيد بگذارد . نفس اين سالك بدنبال علل و مصالح أوامر استاد است و اگر بدانها پىنبرد ، به شكّ و حيرت و سرگردانى مبتلا مىشود . و گاهى بيان آنها ، براى استاد مقدور و ميسور نيست ، لذا شروع به كج‌خلقى و تمرّد مىكند ؛ ولىّخدا در حكم فرمانده است و فرمانده نمىتواند همهء امور را براى سربازان بيان كند . از اين مصيبت بزرگتر اينستكه گاهى شاگرد توان شنيدن اشتباهات خود را نداشته و قدرت رويارويى و تحمّل حقّ را ندارد .\r\nدر اين حال ، استاد چه كند ؟ از طرفى او را در ميان خطراتى كه در كمين او\r\n\r\n\r\n","description":"","footnote":"\r\n( 1 ) . لب‌ّلباب مثنوى ، ص 179 .\r\n","page_name":" 566 ","page_number":566},
  {"content":"\r\n\r\nنشسته‌اند مىبيند و از طرفى اگر پرده از خطاهاى وى برداشته شود تحمّل ننموده و دست خود را از دست استاد كشيده و در گرداب جهل و ظلمت فرو مىرود . در اين حال استاد با شرح‌صدر و تحمّل اين رنج تلخ كه آرام و قرار را از او مىگيرد ، بايد با اين شاگرد مماشات كند ، به اميد آنكه لطف و عنايت خدا او را دريابد و از درِ انقياد و مطاوعت وارد شده و درد و تعب علاج خود را بپذيرد .\r\nبراى اين كه استاد بايد ، بر پايهء صلاح و مصلحت شاگرد عمل نموده ، نه موافق ميل و خواهش‌هاى نفسانى او . كراراً اين مثال را مىزدند ، مىفرمودند :\r\nدستگاه گوارش كودك ، قدرت و تحمّل هضم غذاى سنگين مانند نخود و لوبيا را ندارد و او را بيمار و مبتلاى به سوءهاضمه مىكند . لذا پدر و مادر از روى شفقت و دلسوزى كه به ميوه و پارهء تن خود دارند ، او را از اين نوع غذاها منع كرده و برحذر مىدارند . طفل ناراحت شده گريه سرمىدهد . أمّا والدين در برابر خواهش او تسليم نمىشوند ؛ پس مهربانى هميشه در إعطاء و موافقت نيست بلكه گاهى در منع و مخالفت است . و نيز گاهى به مريضى مثال مىزدند كه مبتلا به تب روده است ، مىفرمودند : در برخى از حالات خوردن هر غذائى براى اين مريض مضرّ است و او تمايل وافرى به خوردن غذاهاى لذيذ دارد ، ولى طبيب مانع ميگردد و منع او عين شفقت و مهربانى مىباشد .\r\nمىفرمودند : ولىّخدا تا حدودى ميتواند مماشات كند كه آن عبد و بندهء خدا منحرف نشود و در جهنّم سقوط نكند ، و گرنه استاد ديگر مماشات نكرده و دست تربيت و تولّى خود را از سر او برمىدارد و او در ظلمات فرو مىرود . چون برزخى بين نور و ظلمت نيست و تا شاگرد در جادّهء نور قدم برمىدارد ، استاد وى را رها نخواهد كرد و در حقيقت شاگرد با تمرّد خود ، نفسش را به تهلكه افكنده و از ماء حيات محروم نموده‌است .\r\n\r\n","description":"","footnote":"","page_name":" 567 ","page_number":567},
  {"content":"\r\n\r\nراه شناخت استاد عامّ و پىبردن به كمال او\r\nحضرت پروردگار عزّاسمه ، أولياء و محرمان أسرار و بارگاه قدس خود را به حكم\r\nأَوليآئى تَحْتَ قِبابى لايَعْرِفُهُمْ غَيْرى « 1 »\r\nدر حجاب أوصاف بشرى مستور و از ديد خلائق پنهان ساخته‌است ؛  لا يَمَسُّهُ إِلَّا الْمُطَهَّرُونَ  . ولى در أثر مجاهده و مراقبه ، خداوند « گوهر فرقان » را به انسان عطا كرده كه در تابش نور آن ، نه‌تنها حقّ از باطل متمايز و معلوم ميگردد ، بلكه مراتب حقّ نيز قابل تمييز است . و در فروغ آن مىتوان به صفاى سرّ ديگران پىبرد .\r\nو لذا حضرت علّامهء والد رحمة الله عليه مىفرمودند : اگر كسى أهل مراقبه و مجاهده و صاحب ضمير روشن و صفاى سرّ باشد ، در أثر مجالست و همنشينى نزديك ، از طريق باطن ميتواند بر كمال استاد واقف شده و استاد عامّ را بشناسد .\r\nو نيز در شرح رسالهء سير و سلوك منسوب به بحر العلوم مىفرمايند : « اگر ذاكر به مقام طهارت رسيده باشد و ضميرش از آلودگىها پاكيزه گشته باشد و داراى مرتبهء عظيم از ذكر باشد ، ميتواند با توجّه به حقيقتِ شخصى ، دريابد كه آيا او استاد عامّ و قابل دستگيرى است يا نه ؟ زيرا با توجّه به حقيقت ، درجه و ميزان آن شخص ، براى شخص متوجّه معلوم ميگردد .\r\nو أمّا اگر ذاكر به مرتبهء طهارت نرسيده و صاحب مرتبهء ذكر عظيم نشده است ، چون با نظر آلودهء خود ، توجّه به شخصى كند ، در أثر ممارست ، صورت آن شخص در ذهن ذاكر نقش بندد و در أثر محبّت و انتقاش صورت مذكوره ، او را شخص كامل تلقّى مىكند و مىپندارد ، درحالىكه ممكن است شخص مذكور كامل نباشد بلكه از أبالسه و قُطّاع طريق راه خدا باشد .\r\nيا مثلًا اين ذاكر آلوده‌ذهن ، به يكى از أولياى حقّهء خدا ، نظر و توجّه كرده و\r\n\r\n\r\n","description":"","footnote":"\r\n( 1 ) . مرصادالعباد ، ص 226 .\r\n","page_name":" 568 ","page_number":568},
  {"content":"\r\n\r\nاو را در دل آلودهء خود ، آلوده و باطل پندارد . » « 1 »\r\nاز اين كلام ايشان ، روشن مىشود كه تنها با نفس پاك و قلب طاهر مىتوان پى به كمال و طهارت استاد برد ، و تا ذهن سالك از زنگار و كدورات صفا نيابد ، كمال استاد و جمال حقيقى او ، آن‌گونه كه هست و مطابق با واقع در نفس او منعكس نمىشود .\r\nشايد بتوان گفت تشرّف حضرت علّامهء والد به محضر حضرت آقاىحدّاد رضوان الله عليهما نيز از اين باب بوده‌است ؛ بىشكّ حضرت آقاىحدّاد در أثر تعليمات مرحوم آقاى قاضى رحمة الله عليه در افق عالى از توحيد سير مىكرده و مستغرق در أمواج خروشان علم و معرفت حضرت پروردگار و صاحب كمالاتى بوده‌است كه انديشهء سالكين راه‌رفته از ادراك آن عاجز است ، چه رسد به انسان‌هاى عادى . از علماء ، فضلاء و شاگردان آقاى قاضى رحمة الله عليه ، بسيارى نزد ايشان تردّد داشته و باب ملاقات و مراودت بين آنها مفتوح بوده‌است ، أمّا حقيقت حضرت آقاى حدّاد و توغّل در توحيد و مقام بلند ايشان بر آنان مختفى و پنهان مانده بود و آقاى حدّاد را تنها سالكى راه‌رفته ، أهل معنى و مراقبه مىدانستند .\r\nأمّا در أوّلين برخورد و ملاقات حضرت علّامهء والد با حضرت آقاىحدّاد ، ايشان متوجّه مىشوند كه از اين پس بايد بارِ خود را بر درِ خانهء ايشان بيندازند . و به‌واسطهء طهارت باطنى و صفاى سرّى كه داشتند چنان خورشيد حقيقت آقاى حدّاد در آئينهء جان ايشان طلوع مىكند و بر اين كنز مخفى حضرت حقّ اطّلاع يافته و گمشدهء خود را مىيابند كه ايشان را اين‌گونه توصيف مىكنند : « چهره‌اش چون گل سرخ برافروخته ، چشمانش چون دو عقيق مىدرخشيد ، گرد و غبار\r\n\r\n\r\n","description":"","footnote":"\r\n( 1 ) . رسالهء سير و سلوك منسوب به بحر العلوم ، ص 199 .\r\n","page_name":" 569 ","page_number":569},
  {"content":"\r\n\r\nكوره و زغال بر سر و صورتش نشسته و حقّاً و حقيقةً يك عالَمى است كه دست به آهن مىبرد و آن را با گازانبر از كوره خارج و به روى سندان مىنهد و با دست ديگر آن را چكّش كارى مىكند .\r\nعجبا ! اين چه حسابىاست ؟ ! اين چه كتابىاست ؟ ! من وارد شدم ، سلام كردم . عرض كردم : آمده‌ام تا نعلى به پاى من بكوبيد ! » « 1 » و نيز ميفرمايد : « چقدر مناسب حال من سرگشتهء خستهء رنج‌ديده بود در ساليان متمادى با وصول به اين كانون حيات و مركز عشق حضرت سرمدى ، اين غزل خواجه رضوان الله عليه :\r\n هر چند پير و خسته‌دل و ناتوان شدم * هرگه كه ياد روى تو كردم جوان شدم\r\nشكر خدا كه هرچه طلب كردم از خدا * بر منتهاى مطلب خود كامران شدم\r\nدر شاهراه دولت سرمَد به تخت بخت * با جام مى به كام دل دوستان شدم\r\nاى گلبن جوان برِ دولت بخور كه من * در سايهء تو بلبل باغ جهان شدم\r\nاز آن زمان كه فتنهء چشمت به من رسيد * ايمن ز شرّ فتنهء آخر زمان شدم\r\nأوّل ز حرف لوح وجودم خبر نبود * در مكتب غم تو چنين نكته‌دان شدم\r\nآن روز بر دلم درِ معنى گشوده شد * كز ساكنان درگه پير مغان شدم \r\n\r\n\r\n","description":"","footnote":"\r\n( 1 ) . روح‌مجرّد ، ص 27 .\r\n","page_name":" 570 ","page_number":570},
  {"content":"\r\n\r\n قسمت حوالتم به خرابات مىكند * هر چند كاين‌چنين شدم و آنچنان شدم\r\nمن پير سال و ماه نيم يار بىوفاست * بر من چو عمر مىگذرد پير از آن شدم \r\n دوشم نويد داد عنايت كه حافظا * بازآ كه من به عفو گناهت ضمان شدم » « 1 » \r\nبارى ، اگر كسى به اين درجه از صفاى سرّ براى شناخت استاد نرسيده باشد ، بايد با بررسى و تأمّل در مدركات و مشاهدات و حالات و أعمال شخص به مقام و منزلت وى پى ببرد .\r\nاگر كسى از طريق تسلّط بر آيات و روايات و تحصيل علوم رسمى و ممارست با آثار عرفاء بالله به خصوصيّات و علائم انسان كامل و نشانه‌هاى هر مرحله از مراحل سير إلى الله واقف گرديده باشد ، ميتواند با پرسيدن مجموعه‌اى از سؤالات ، افق مدركات و واردات شخص را بشناسد و او را محك بزند . « 2 » و ميتواند با دقّت و موشكافى در حركات و سكنات و أعمال وى در\r\n\r\n\r\n","description":"","footnote":"\r\n( 1 ) . روح‌مجرّد ، ص 29 .\r\n( 2 ) . علّامهء والد قدّس‌سرّه در كتاب شريف روح‌مجرّد در شرح ديدار صديق مكرّمشان حضرت آية الله حاجّ سيّدابراهيم خسروشاهى در منزل حضرت آقاى حدّادمىفرمايند :\r\n« عرض كردم : شما كه طفل نابالغ و سفيه نيستيد كه شما را گول بزنند و گمراه كنند . به حمد الله و المنّه عالمى هستيد زحمت‌كشيده و سابقه‌دار ، و به قرآن و اخبار معصومين عليهم السّلام وارد ، و دروس حكمت را نزد استادنا العلّامة آية الله سيّد محمّد حسين طباطبائى مدّ ظلّه العالى خوانده‌ايد ، و شرح منازل السّائرين و شرح قيصرىّ بر فصوص‌الحكم و فتوحات‌مكّيّهء محيىالدّين عربى را كاملًا مىدانيد .\r\nبا وجود اين مطالب ، از شما پذيرفته نيست كه بگوئيد : من گول مىخورم ، و يا وارد -\r\n","page_name":" 571 ","page_number":571},
  {"content":"\r\n\r\nخلوت و جلوت و حضر و سفر و مواقع امتحان و مزالّ أقدام ، كشف كند كه آيا در آن شخص شائبه‌اى از هوى و حب‌ّنفس و تمايل به غير حضرت حقّ وجود دارد ، يا اينكه شراشر وجودش فانى در حضرت حقّ گرديده و عين و أثرى از خود ندارد ؛ و البتّه إحراز اين امر در نهايت صعوبت است .\r\nو اگر كسى دستش از همهء اين امور كوتاه بود ، چنان كه در رسالهء لب‌ّاللباب مرقوم فرموده‌اند « 1 » بايد با توكّل به حضرت حقّ جل‌ّاسمه و سپردن خود به وى پس از فحص و تحقيق در حدّ وسع خويش ، قدم در راه نهاده و به كسى كه احتمال مىدهد به فوز لقاءالله و مقام فناء رسيده يا از سوى ولىّ كاملى مأذون است ، دست ارادت داده و از او در امورى كه موافق با ظاهر شرع أقدس است ، پيروى نمايد ؛ در اين صورت به‌مقتضاى :  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا وَ إِنَّ اللَّهَ لَمَعَ الْمُحْسِنِينَ ،  « 2 »\r\n وَ مَنْ يَتَّقِ اللَّهَ يَجْعَلْ لَهُ مَخْرَجاً  *  وَ يَرْزُقْهُ مِنْ حَيْثُ \r\n\r\n\r\n","description":"","footnote":"\r\n- در ورطه‌اى مىشوم كه اميد رهايى نيست ! كسى كه شما را مجبور نمىكند و بر تسليم به محضر ايشان وادار نمىكند . شما بيائيد مثل يك شخص عادى با كمال آزادى مشكلات خود را بپرسيد ، ببينيد ميتواند حلّ كند يا نه ؟ ! ايشان را در قدرت توحيد و وصول به أعلى درجهء يقين امتحان كنيد ؛ ببينيد آيا آنچه خوانده‌ايد و شنيده‌ايد ، در ايشان كه يك نفر مرد عادى آهنگر نعل‌بند است مىيابيد يا نمىيابيد ؟ !\r\n. . . اين مرد ، مردىاست كه در علوم عرفانيّه و مشاهدات ربّانيّه ، استاد كامل و صاحب‌نظراست ؛ بسيارى از كلمات محيىالدّين عربى را ردّ مىكند و به اصول آنها اشكال مىنمايد و وجه خطاى وى را مبيّن مىنمايد . شما از مشكلترين مطالب منظومهء حاجى و أسفار آخوند و غامض‌ترين گفتار شرح فصوص‌الحكم و مصباح‌الأُنس و شرح‌فصوص از وى بپرسيد ، ببينيد از چه افقى مطّلع است و پاسخ مىدهد و صحّت و سقم آنها را مىشمارد ؟ ! » ( روح‌مجرّد ، ص 123 )\r\n( 1 ) . رسالهءلب‌ّاللباب ، ص 138 .\r\n( 2 ) . آيه 69 ، از سورهء 29 : العنكبوت .\r\n","page_name":" 572 ","page_number":572},
  {"content":"\r\n\r\n لا يَحْتَسِبُ وَ مَنْ يَتَوَكَّلْ عَلَى اللَّهِ فَهُوَ حَسْبُهُ إِنَّ اللَّهَ بالِغُ أَمْرِهِ .  « 1 »\r\nخداوند راه حقّ را به او نشان داده و از آفات و خطرات طريق مصون و محفوظ خواهد داشت .\r\nسلسلهء عرفانى مرحوم علّامهء والد\r\nبارى ، حضرت پروردگار ميراث عظيم توحيد و دولت معرفت را ، گاهى از طريق يكى از مشايخ طريق كه سلسلهء آنها به يكى از معصومين ختم مىشود ، به بندگان قابل و مستعدّ خود عطا مىكند و گاهى إعطاى اين موهبت عظيم بدون واسطه است . و بايد دانست كه سلسلهء مشايخ طريق وجوداً و عدماً دلالت بر كمال و نفى آن ندارد و محافظت مشايخ سلف بر سلسله و ذكر آن ، بيشتر جهت جدار امنيّتى داشته ، تا طريق هدايت را حتّىالإمكان از شياطين إنسى و دزدان طريقت مأمون و محفوظ دارند ، و إلّاكم نبوده و نيستند كسانى كه صاحب سلسله بوده ولى از صراط مستقيم عدول كرده و در جرگهء أبالسه درآمده و حدود و ثغور شريعت و طريقت را شكسته و عمر بسيارى از طالبين لقاء پروردگار را به هدر داده و تضييع نموده‌اند !\r\nو بالجمله ، وجود سلسلهء متّصل مشايخ طريقت به امام عليه‌السّلام براى إثبات حقّانيّت و جواز دستگيرى ، موضوعيّت ندارد و تنها طريقىاست براى آسودگى خاطر سالكين از راهزنان « 2 » و در صورت حصول أمن از خطر ، ضرورت\r\n\r\n\r\n","description":"","footnote":"\r\n( 1 ) . ذيل آيه 2 و قسمتى از آيه 3 ، از سورهء 65 : الطّلاق .\r\n( 2 ) . مرحوم شمس‌الدّين محمّد لاهيجى ، شارح گلشن‌راز در بيان اجازهء ارشاد خود از سوى سيّد محمّد نوربخش ميفرمايد : « طريق أكابر طريقت كه مرشدان‌كاملند ، آنست كه چون مريد با إخلاص را به خدمت و عُزلت و خلوت و صحبت كه أركان أربعهء طريقت است ، تربيت فرمودند و آن مريد به كمالى كه لايق و در خورد استعداد فطرى خوداست ، رسيد و مىخواهند كه به اشارت إلهى او را به دعوت خلق و إرشاد مشغول سازند ، البتّه اجازهء إرشاد كه لايق كمال او باشد ، جهت وى مىنويسند ، تا طالبان قابل بدانند كه دعوت و إرشاد او به اشارت إلهى و أمر كاملى است ؛ نه آنكه مانند شيخان متصنّع به هواى نفس و حبّ جاه مىخواهد كه خود را شيخى سازد و او را مريدان و تابعان باشند . ( مفاتيح‌الإعجاز ، ص 586 )\r\n","page_name":" 573 ","page_number":573},
  {"content":"\r\n\r\nآن منتفى مىشود . و چون اين معنى بر بعضى مخفى مانده‌است ، عرفان و طريق معرفتى طائفهء عليّهء حضرات علّامهء والد ، آقاى حدّاد ، علّامهء طباطبائى ، آية الله العظمى حاج ميرزاعلى قاضى ، آية الله حاج سيّد أحمد كربلائى ، آية الله حاج ملّاحسينقلى همدانى ، آية الله سيّدعلى شوشترى ، و مرحوم جولا را فاقد اعتبار و هويّت دانسته‌اند ، زيرا مرحوم جولا به اعتراف صاحبان اين طريق مجهول بوده و اين سلسله منتهى به امام معصومى نشده و منقطع است ! و بر اساس اين توهّم زبان به اعتراض و جسارت به اين بزرگان گشوده‌اند .\r\nعجبا ! بىانصافى و عدم‌مروّت در قضاوت و داورى ، انسان را تا كجا از مرتبهء واقع و حقّ بدور مىاندازد ! يك نگاه كوتاه به بزرگانى كه از أعيان علماء طائفهء اماميّه و فضلاى عصر خويش بوده و در اين سلسلهء جليله قرار دارند ، براى إثبات حقّانيّت عرفان و طريق آنان كفايت مىكند ، علماء و فقهاى وارسته‌اى كه حتّى يك نقطهء إبهام و تاريك در حيات علمى و معنوى آنان به چشم نمىخورد و چون زر سرخ از هر ناخالصى و غشّى پاك و مبرّا هستند . شاگردانى كه در اين مكتب پرورش يافته و به طهارت مطلق رسيدند و نيز آثارى كه از خامهء آنان تراوش نمود و به عالم انسانيّت ارزانى شد ، خود بر حقّانيّت اين مكتب عرفانى ، شهادت صدق مىدهد .\r\nمىگويند : هويّت مرحوم جولا مجهول‌است ؛ هويّت و ماهيّت يكپارچه نور مرحوم جولا را ، در آئينهء هويّت و كمالات و مقامات آية الله سيّدعلى\r\n\r\n","description":"","footnote":"","page_name":" 574 ","page_number":574},
  {"content":"\r\n\r\nشوشترى بايد نظاره كرد ، عالمى كه در مراتب علمى ، همطراز شيخ أنصارى رحمة الله عليه بوده و بعد از رحلت شيخ أعظم بر كرسى تدريس نشسته و درس شيخ را از ادامهء آن دنبال مىكند . شيخ أنصارى با اين‌كه خود صاحب مرتبه‌اى عظيم در أخلاق و تقوى و فضيلت بوده و مناقب و كرامت‌هاى أخلاقى ، زهد ، و سعى و جدّيّت آن عالم بزرگوار ، هنوز سرمشق علماء ، فضلا و أهل علم است ، به تعبير كتب تراجم از مريدان مرحوم آقا سيّدعلى شوشترى بوده و با تواضع و خشوع كامل ، نزد ايشان براى درس أخلاق و تهذيب و تطهير باطن حاضر مىشده و در نهايت نيز از بين تمام علما و فضلاى نجف ايشان را به عنوان وصىّ خويش معيّن ميفرمايد . « 1 »\r\nأمّا ، آخوند ملّاحسينقلى همدانى رضوان الله تعالى عليه كه به واسطهء مرحوم آقا سيّدعلى شوشترى و از طريق ايشان از زلال عرفان مرحوم جولا إشراب شده‌اند ، فضل و علم و كمالشان عالمگير شده و محتاج به بيان نبوده و در آسمان فضيلت و توحيد چون خورشيدى فروزان مىدرخشد . فقيه بزرگوار مرحوم آية الله سيّدحسن صدر در تكمله در وصف اين حسنهء دهر و نادرهء دوران مىنويسد :\r\nجَمال‌ُالسّالِكينَ وَ نُخبَةُ الفُقَهآءِ الرَّبّانيّينَ وَ عُمدَةُالحُكَمآءِ وَ المُتَكَلِّمينَ وَ\r\n\r\n\r\n","description":"","footnote":"\r\n( 1 ) . آخوند ملّاحسينقلى همدانى رحمة الله عليه ميفرمايد : « روزگارى نيز به نجف أشرف به درس شيخ أنصارى مىنشستم ، مگر گاهى دريافتم كه شيخ علىالدّوام ، أيّام چهارشنبه را به منزل آقا سيّدعلى شوشترى مىشود از تلاميذ خويش ، و روزى بدانجا شدم و يافتم شيخ را نشسته به هيئت تلميذ و سيّد را نشسته به هيئت استاد و سيّد چيزها ميفرمود . مگر در دل گذراندم كه من نيز علىالدّوام بدين حضرت شوم و چون برخاستم سيّد با من فرمود كه اگر خواستى همى آى . و از آن روز بدان حضرت بار يافتم . » ( تاريخ حكماوعرفاى متأخّر بر صدرالمتألّهين ، ص 209 )\r\n","page_name":" 575 ","page_number":575},
  {"content":"\r\n\r\nزُبدَةُالمُحَقِّقينَ الاصوليّينَ ، كانَ مِنَ العُلمآءِ بِاللَهِ وَ بِأحكامِ اللَهِ جَالِسًا عَلى كُرسىِّ الِاسْتِقامَةِ تَشرُقُ عَليهِ أنوارُ المَلَكوتِ . عاشَرْتُهُ سِنينَ فِى اللَيلِ وَالنَّهارِ وَالحَضَرِ وَالسَّفَرِ ما رَأيْتُهُ يَنْطِقُ إلّابِالحِكمَةِ أوِ الكَلِمَةِ النّافِعَةِ دآئِمَ المُراقَبَةِ لِرَبِّهِ حاضرًا بَينَ يَدَيْهِ ؛ كُلُّ كُلِّهِ حُضورٌ . وَ رُبَّما سَكَتَ فى أثْنآءِ البَحثِ وَالتَّدريسِ خَوفًا مِن عُروضِ الغَفلَةِ عَنِ الحُضورِ وَالتَّكَلُّمِ فِىاللَهِ جَل‌َّجَلالُه . كانَ عَلى مِنهاجِ السَّيِّدِ جمال‌ِالدّينِ ابْنِ طاووسٍ فى القَولِ و العَمَلِ حَتّى فى عدم‌ِالإفْتآءِ و عدم‌ِالتَّصَدّى لِشَىءٍ مِن امورِ الرِّئَاسَةِ الشَّرعيَّةِ حَتّى صَلوةِ الجَماعَةِ فى الخارِجِ .\r\nنَعَم كانَ يُدَرِّسُ فى الفِقهِ و الاصولِ ما كَتَبَهُ فيهِما مِن تَقْريراتِ استاذِهِ العَلّامَةِ الشَّيخِ مُرتضى الأنصارىّ وَ ما حَقَّقَهُ هُوَ فىالعِلمَينِ و يُصَلّى بِبَعضِ خآصَّتِهِ فى دارِه وَ رَبَّى جَماعةً مِنَ المُؤْمِنينَ أخْرَجَهُم مِن ظُلُماتِ الجَهلِ إلى نورِ المَعرِفَةِ بِاللَهِ وَ دَرَّبَهم طريقَ السُّلوكِ إِلى اللَهِ وَ طَهَّرَهُم بِالرّياضاتِ الشَّرعيَّةِ وَالمُجاهَداتِ العَمَليَّةِ مِن كُلِّ دَنيَّةٍ حَتّى صاروا مِن عِبادِ اللهِ الصّالحينَ السّالِكينَ فى سَبيلهِ .\r\nلَم يَكُن فى عَصْرِه أنفَعُ مِنهُ لِأهلِ العِلمِ إذا أرادوا تحصيلَ المَعرِفَةِ والسُّلوكِ إلَى اللَهِ مِن طَريقِ أهل‌ِالبَيتِ لِأنَّهُ كانَ وَحيدَ عَصرِهِ فى عُلومِ المُراقَبَةِ وَ أدَبِ العُبوديَّةِ . « 1 »\r\n« جمال سالكين و برگزيدهء فقهاى ربّانى و رئيس حكماء و متكلّمين و خلاصهء محقّقين از اصوليّين ، او از علماى بالله و بأحكام الله بود كه بر كرسىّ استقامت نشسته و أنوار ملكوت بر او مىتابيد . با او سالها در شب و روز و حضر و سفر معاشرت نمودم و نديدم سخنى جز حكمت يا كلام نافع بگويد .\r\nدائماً در حال مراقبهء نسبت به پروردگار و حاضر در محضر او بود . همهء همه‌اش\r\n\r\n\r\n","description":"","footnote":"\r\n( 1 ) . تكملة أمل الا مل ، ج 2 ، ص 534 .\r\n","page_name":" 576 ","page_number":576},
  {"content":"\r\n\r\nحضور و توجّه به حضرت حقّ بود و گاهى در ميان بحث و تدريس از خوف اينكه غفلتى از توجّه به حضرت پروردگار و سخن‌گفتن براى خداوند جل‌ّجلاله بر او عارض شود ، سكوت ميفرمود . روش او در گفتار و كردار ، روش و طريقهء سيّدابن‌طاووس بود ، حتّى مانند سيّدابن‌طاووس حاضر به فتوادادن نشد و متصدّى هيچ‌يك از امور رياست شرعى حتّى إقامهء نماز جماعت در خارج از منزل نگرديد .\r\nآرى ، در فقه و اصول تقريرات استاد علّامه‌اش شيخ أنصارى را همراه با تحقيقات خود تدريس ميفرمود . و با برخى از خواصّ خود در منزلش نماز مىگزارد و جماعتى از مؤمنين را تربيت نمود و ايشان را از ظلمات جهل بيرون آورده و به نور معرفت بالله منوَّر نمود و در طريق سلوك إلى الله ايشان را ورزيده ساخته و با رياضات شرعى و مجاهدات عملى آنها را از هر پستى و دنيّه‌اى تطهير كرد تا جائى كه از عباد صالح خداوند گرديدند كه راه وى را پيموده و در مسير او قدم بر مىدارند .\r\nهيچ كسى در عصر او براى اهل علم مفيدتر و نافع‌تر از او نبود ، اگر مىخواستند از طريق اهل‌بيت عليهم السّلام به تحصيل معرفت و سلوك إلى الله بپردازند ؛ چرا كه او وحيد عصر خود در علوم مراقبه و أدب عبوديّت بود . »\r\nو در شرح حال عارف كامل و فقيه بلند مرتبه آية الله حاجّ سيّدأحمد كربلائى قدّس الله نفسه ميفرمايد :\r\nأحَدُ العُلَمآءِ الرَّبّانيّينَ وَالفُقَهآءِ الاصوليّينَ والأساتِذَةِ المُدَرِّسينَ فى النَّجف‌ِالأشرفِ اليومَ ، و هو عالِمٌ عابِدٌ زاهِدٌ ناسِكٌ ربّانىٌّ مُجاهِدٌ . لا أعرِفُ فى النَّجفِ - فَضلًا عَن غَيرِها - أفضلَ منهُ فىالمَعارِفِ وَ طريقِ السُّلوكِ إلَيها .\r\nجَمعَ اللهُ فيهِ الحِكمَةَ العِلميَّةَ و العَمَليَّةَ فهو نورٌ يُستنارُ بِهِ و عَلَمُ هِدايَةٍ يُهتَدَى بِهِ ، زادَاللَهُ فى شَرَفِهِ وَ فَضلِهِ و نَفَعَ بِهِ المُجاهِدينَ السّالِكينَ بِمُحَمَّدٍ\r\n\r\n","description":"","footnote":"","page_name":" 577 ","page_number":577},
  {"content":"\r\n\r\nوَ ءَالِهِ الطّاهِرينَ . « 1 »\r\n« يكى از علماى ربّانى و فقهاى اصولى و أساتيد و مدرّسين نجف‌اشرف در زمان ماست و او عالمى عابد و زاهدى ربّانى و مُجاهد است . هيچ‌كس را در نجف‌اشرف - چه رسد به غير نجف - أفضل از او در معارف و راه رسيدن به آن نمىشناسم . خداوند حكمت علمى و عملى را در او جمع نموده است و او نورىاست كه از شعاع آن ديگران منوّر گرديده و عَلَم هدايتى است كه به واسطهء او از گمراهى نجات يافته و هدايت مىشوند . خداوند بر شرف و فضل وى بيافزايد و به مجاهدين با نفس أمّاره كه راه خدا را مىپيمايند ، به واسطهء او نفع و رحمت برساند ، بمحمّد و آله الطّاهرين . »\r\nتأمّل در اين عبارات و نظائر آن كه در كتب تراجم در بيان أحوال مرحوم آخوند ملّاحسينقلى و شاگردان آن بزرگوار آمده ، همه حكايت از اين دارند كه اين فقيه و عارف فرزانه در سدهء گذشته مهمترين پايه و ركن در تحوّل معنوى حوزه‌هاى علميّه بوده و با درخشش ايشان ، بازگشت گستردهء حوزه‌هاى حكمت عملى و تهذيب نفوس به اين مجامع علمى رقم‌خورده‌است .\r\nآيا اين تفسير عظيم الميزان كه عرب و عجم ، مفسّر و محدّث ، فقيه و حكيم و عارف از شكوه و عظمت آن به شگفتى در مىآيند و حاصل تراوشات علمى و معنوى شاگرد و تربيت يافتهء مكتب جولا است ، خود سند محكم بر ماهيّت و حقّانيّت اين طريق نيست ؟ ! از صدر إسلام تا كنون ، شاگرد كدام‌يك از مكاتب معرفتى و صاحب سلسله اين‌گونه در اين اقيانوس عميق و بىكران قرآن به سياحت و غوّاصى پرداخته و اين غرائب لؤلؤ و مرجان را از آن صيد نموده است ! ! تفسيرى كه هنوز فضلاء و خواصّ از تقرير طريق استخراج و استنباط آن\r\n\r\n\r\n","description":"","footnote":"\r\n( 1 ) . همان مصدر ، ج 2 ، ص 60 .\r\n","page_name":" 578 ","page_number":578},
  {"content":"\r\n\r\nمعانى كه حضرت علّامهء طباطبائى در تفسير آيات بيان فرموده عاجز و ناتوانند فضلًا از متوسّطين .\r\nنزديك به هشت قرن تنها تفسيرى كه بر حوزه‌هاى علميّهء شيعه حاكم بود ، تفسير مجمع‌البيان مرحوم حجةالإسلام طبرسى بود و هنوز مبلغ علمى بعضى از آن تجاوز نمىكند ؛ هر آيه‌اى كه دلالت بر نكته‌اى دقيق در وادى معارف إلهى داشت حمل بر مجاز و كنايه و مانند آن مىشد و آياتى كه عالىترين و راقىترين معارف ربّانى را از خزانهء غيب خدا براى انسان به ارمغان مىآورد ، براى آنكه با فهم بسيط و عرفى تطبيق يابد ، با اين تصرّف‌ها به سطح پائينى تنزّل مىيافت .\r\nحضرت علّامهء طباطبائى رضوان الله تعالى عليه ، با استمداد از مقام ولايت كبرى و ملكوت قرآن ، اين قالب‌هاى كهنه را درهم‌شكست ، پرده از زيبائىها و شگفتىهاى قرآن برگرفت ، قرآن را كه در زنجيرهاى تعصّب و جهالت مهجور مانده بود آزاد ساخت و از ماء معين و عذب اين چشمهء نوش ، دلها را إحياء نمود .\r\nدر شأن و منزلت اين تفسير همان كلام حضرت علّامهء والد را بايد گفت ؛ ايشان در كتاب شريف مهرتابان مىفرمايند : « اين حقير روزى به حضرت استاد عرض كردم : هنوز اين تفسير شريف در حوزه‌هاى علميّه جاى خود را چنان كه بايد ، بازنكرده‌است ! و به ارزش واقعى آن پى نبرده‌اند ؛ اگر اين تفسير در حوزه‌ها تدريس شود و روى محتويات و مطالب آن ، بحث و نقد و تجزيه و تحليل به عمل آيد و پيوسته اين أمر ادامه يابد ، پس از دويست سال ارزش اين تفسير معلوم خواهد شد .\r\nدر دفعهء ديگرى عرض كردم : من كه به مطالعهء اين تفسير مشغول مىشوم ، در بعضى از أوقات كه آيات را بهم ربط مىدهيد و زنجيروار آنها را با\r\n\r\n","description":"","footnote":"","page_name":" 579 ","page_number":579},
  {"content":"\r\n\r\nيكديگر موازنه ، و از راه تطبيق معنى را بيرون مىكشيد ، جز آنكه بگويم در آن هنگام قلم وحى و إلهام إلهى آن را بر دست شما جارىساخته‌است ، تعبير ديگرى ندارم ! » « 1 »\r\nاگر تفسير الميزان هم نباشد ، عظمت نفس ، زهد و پارسائى ، ساده‌زيستى ، تهجّد در دل شب‌هاى تار ، خضوع و خشوع ايشان در برابر كبرياى حضرت پروردگار و انداختن بار نياز بر آستان أهل‌بيت عليهم السّلام ، همه حكايت از طهارت نفس ايشان دارد . سوز و اشتياق بىحدّ ايشان در عشق و محبّت پروردگار در أشعارى كه از سويداى ضمير ايشان برخاسته و بر جان مخاطب نقش مىبندد ، موج مىزند .\r\nآرى ، علّامهء طباطبائى مظهر تقوى ، عدالت و توحيد است !\r\nاز آثار مكتوب و برجاى ماندهء اين بزرگان و تربيت يافتگان حوزهء معرفتى ايشان ، بايد طهارت و حقّانيّت آنان را دريافت . آيا قلبى كه به مقام طهارت نرسيده ، ميتواند دورهء الله‌شناسى و معادشناسى را بنگارد ، به‌طورىكه حقيقت توحيد و معاد را اينچنين ترسيم كند و هرچه انسان مطالعه كند نفسش ملول و خسته نشود .\r\nو حقّاً و تحقيقاً حضرت علّامهء والد ، منادى و مروّج توحيد حقيقى و علوم و معارف اصيل اسلام ، در قرن معاصر بودند . و وجود خود ايشان به تنهائى براى اثبات حقّانيّت اين طريق كافى بود .\r\nو لذا اگر مىبينيم اين اسطوانه‌هاى عرفان ، حكمت و اخلاق اين‌گونه مورد تهاجم نسبت‌هاى ناروا و ناجوانمردانه قرار مىگيرند ، هيچ جاى شگفتى نيست ؛ چرا كه\r\nالنّاسُ أَعْدآءُ ما جَهِلُوا . « 2 »\r\nوالد معظّم در ترسيم شخصيّت منكرين\r\n\r\n\r\n","description":"","footnote":"\r\n( 1 ) . مهرتابان ، ص 71 .\r\n( 2 ) . نهج البلاغة ، ص 501 ، حكمت 172 .\r\n","page_name":" 580 ","page_number":580},
  {"content":"\r\n\r\nو معاندين عرفان و حكمت و أهل آن مىفرمودند : « اينان گرفتار مثلّثى هستند كه يك ضلعش جهل ، ضلع ديگر عناد و ضلع سوّم بىحيائى است ! » و از كنار سوءأدب‌ها و جسارت‌هايى كه به ايشان مىشد ، كريمانه عبور نموده و مىفرمودند :  وَ لا يَحِيقُ الْمَكْرُ السَّيِّئُ إِلَّا بِأَهْلِهِ .  « 1 » مكرهايى كه به أهل عرفان و أولياء و مقرّبان درگاه حضرت حقّ عزّاسمه مىزنند ، همه به خود آنان برميگردد .\r\nتعدّد استاد\r\nبارى ، مهم‌ترين عامل ، در سير و رشد سالك ، محبّت و ارادت تامّ و اعتماد به تربيت و مقام استاد است . ذرّه‌اى تنزّل از ارادت و اعتقاد به استاد و مشاهدهء نقصان در وى يا مشاهدهء تقدّم و تفوّق خود در كمالى از كمالات و فضائل بر استاد ، خودبه‌خود باب افاده و استفادهء بين آنها را مسدود نموده و در اثر آن شاگرد از فيض تربيت استاد محروم ميگردد . « 2 »\r\n\r\n\r\n","description":"","footnote":"\r\n( 1 ) . قسمتى از آيه 43 ، از سورهء 35 : فاطر .\r\n( 2 ) . قاضى نورالله شوشترى در ترجمهء أحوال جناب شيخ نجم‌الدّين كبرى ميفرمايد : « أمير إقبال سيستانى در رساله‌اى كه مشتمل است بر سخنان شيخ ركن‌الدّين علاءالدّولهء سمنانى قدّس‌سرّه آورده‌است كه : شيخ نجم الدّين در أيّام جوانى ، جهت استماع حديث از خوارزم كه مولد او بود به همدان رفت ، و چون از علماء رخصت حديث يافت از آنجا به اسكندريّه رفت و به اسكندريّه نيز اجازهء حديث حاصل كرد .\r\nدر وقت مراجعت شبى حضرت رسالت صلّى الله عليه و آله وسلّم را در خواب ديد و از آن حضرت استدعاى كنيتى كرد . حضرت رسالت فرمودند كه « أبوالجناب » . شيخ پرسيد كه « أبوالجناب » مخفّفةً ؟ حضرت فرمود : لا مشدّدةً . چون از خواب در آمد از معنى آن كنيت چنان فهم كرد كه از دنيا اجتناب مىبايد نمود . لاجرم همان جا خود را از علائق دنيوى مجرّد ساخته در طلب مرشدى كه دست ارادت بوى دهد ، آغاز مسافرت فرمود و به خوزستان رسيده ، در خانقاه شيخ إسمعيل قصير ، پهلو بر بستر ناتوانى نهاده ، به همين توجّه شيخ ، از -\r\n","page_name":" 581 ","page_number":581},
  {"content":"\r\n\r\nو لذا تعدّد استاد و دستور گرفتن هم‌عرض از ايشان كه به نوعى كاشف از عدم اعتماد به طريق و تربيت استاد است جائز نيست . مضافاً براينكه ، هر استاد روش تربيتى خاصّ خود را دارد و گاهى اين دستورالعمل‌ها با يكديگر در تزاحم بوده و قابل جمع نيست و آثار يكديگر را خنثى نموده و چه‌بسا نتيجهء عكس\r\n\r\n\r\n","description":"","footnote":"\r\n- مرض نجات يافته ، مريد وى گشت و مدّتى در خدمت او به سلوك مشغول بود .\r\nشبى به خاطرش خطور نمود كه علم ظاهرى من از شيخ إسمعيل زياده است ! و از علم باطنى ، حظّى تمام يافته‌ام ! اين معنى بر شيخ إسمعيل ، ظاهر گشته ، بامداد آن جناب را طلبيد و گفت : برخيز ! و سفر كن كه تو را به خدمت شيخ عمّار ياسر مىبايد رفت . شيخ نجم‌الدّين دانست كه شيخ إسمعيل بر آنچه به خاطرش خطور نموده اطّلاع يافت . هيچ نگفت و به ملازمت شيخ عمّار ياسر رفته مدّتى به سلوك مشغول گرديد و چند گاه آنجا ، شبى همان حديث بر خاطرش گذشت ! و صباح شيخ او را گفت : برخيز كه به مصر رو ، پيش روزبهان ، تا اين هستى را به ضرب سيلى از سر تو بيرون برد .\r\nدر نفحات از شيخ نجم‌الدّين منقولست كه چون به مصر رسيدم ، روزبهان را در بيرون خانقاه او ديدم كه به آب اندك وضو مىساخت و به خاطر من گذشت كه ظاهراً شيخ نمىداند كه به اين قدر آب ، وضو جائز نيست . و چون شيخ از وضو فارغ گشت ، دست به روى من افشاند و به سبب آن قطرات آب وضو كه از شيخ بر روى من رسيد بىخود شدم . شيخ به خانقاه درآمد . من نيز در رفتم و آن جناب به شكر وضو ، مشغول شد . من به پاى ايستادم و از خود غائب شده ، ديدم كه قيامت قائم شده و مردم را مىگيرند و به آتش مىاندازند و شيخ بر ممرّ آتش بر زبر پشته نشسته ، هر كس كه ميگويد كه تعلّق به وى دارم او را مىگذارند . ناگاه مرا گرفتند و به جانب آتش كشيدند و چون گفتم من از متعلّقان ايشانم رها كردند . لاجرم بر آن پشته بالا رفتم و بر پايش افتادم . سيلى سخت بر قفايم بزد چنان كه به روى در افتادم و گفت : بعد از اين أهل حقّ را انكار مكن !\r\nبعد از آن باز آمدم ديدم كه شيخ از نماز فارغ شده . پيش رفتم و شيخ در شهادت همچنان سيلى بر قفاى من زد و همان لفظ بر زبان راند . و بدان سبب عُجب از طبيعت من زائل گرديد . » ( مجالس‌المؤمنين ، ج 2 ، ص 72 و 73 )\r\n","page_name":" 582 ","page_number":582},
  {"content":"\r\n\r\nبدهد !\r\nآرى ، اگر به أمر استاد خود به نزد استاد ديگرى برود منعى ندارد ، چنان كه خود علّامهء والد به دستور مرحوم حدّاد خدمت مرحوم آقاى انصارى رسيدند و در حقيقت از يك نفر تبعيّت مىنمودند كه مرحوم حدّاد رحمة الله عليه بودند .\r\nمرحوم مبرور آقاى حاج محمدحسن بياتى رحمة الله عليه مىگفتند : در سفرى كه از كربلا به نجف مىرفتيم ، عربانه‌اى كه سوار شديم ، دوطبقه بود .\r\nآقاى أنصارى و رفقا در طبقهء پائين سوار شدند و من چون جا نبود به طبقهء بالا رفتم . سيّدى كوتاه‌قد ، با سيماى نورانى و محاسن خضاب كرده كه آثار جلالت و بزرگوارى در او آشكار بود ، نشسته و كنارش خالى بود و به من فرمود : بيا اينجا ! و من در كنار ايشان نشستم . از ايشان خيلى خوشم آمد ! آن سيّد محترم سر صحبت را باز كرده و مطالب بسيارى را برايم بيان فرمود و بسيار لطف و محبّت نموده و در نهايت گفتند : پسرجان ! شما اين دستورات را انجام بدهيد كه از جملهء آنها اين بود كه بعد از نماز صبح بر قراءت سورهء مباركهء « يس » مواظبت كنم .\r\nوقتى به نجف أشرف رسيده و پياده شديم ، از خدمت ايشان خداحافظى كردم درحالىكه محبّت و علاقهء شديدى به ايشان پيدا نموده و شيفته و مجذوبشان شده بودم . آمدم خدمت آقاى أنصارى ، ايشان فرمودند : آقا محمّدحسن ! چه خبر است ؟ اين همه نور را از كجا آورده‌اى ؟ ! گفتم : آقا ! در عربانه با سيّدى مصاحب بودم نورانى ، خيلى نورانى . آقاى أنصارى فرمودند : آن سيّد را شناختى ؟ گفتم : نه ! ولى سيّدى بود نورانى و خيلى پاك و باعظمت و باجلال ! فرمودند : ايشان آقاى قاضى بودند ، به شما چه گفتند ؟ گفتم :\r\nدستورالعملى به من دادند . فرمودند : خب ! انجام مىدهى ؟ گفتم : نه آقا ! من از شما تبعيّت كرده و تحت ولايت شما هستم . فرمودند : آفرين پسرم ! آفرين پسرم !\r\nأمّا اينكه در ترجمهء أحوال برخى از بزرگان آمده‌است كه در معرفت نفس\r\n\r\n","description":"","footnote":"","page_name":" 583 ","page_number":583},
  {"content":"\r\n\r\nو عرفان إلهى از استادان متعدّدى به نحو مستقلّ بهره برده‌اند ، چنان كه در أحوال مرحوم آيةالحقّ آقا سيّدعلى قاضى رحمة الله عليه آمده كه ايشان هم از مرحوم والدشان آقا سيّدحسين قاضى و هم از آقا سيّدأحمد كربلائى ، استفاده برده‌اند ، به دو صورت قابل تصوّر است :\r\nأوّل اينكه : اين استفاده در دو مقطع سلوكى در طول يكديگر بوده است .\r\nگاه اتّفاق مىافتد كه استاد أوّل ، مراتب أسفار أربعه را به تمامه طىّ نكرده و لذا بعد از اينكه شاگرد را تا مرتبهء خود سير داد ، چنانچه سالك در سلوك و طريق مجاهدت ، مجدّ و ثابت‌قدم باشد ، به‌مقتضاى كريمهء :  وَ أَنْ لَوِ اسْتَقامُوا عَلَى الطَّرِيقَةِ لَأَسْقَيْناهُمْ ماءً غَدَقاً  « 1 » لطف إلهى از او دستگيرى كرده و به دلالت استاد أوّل به مشرب استاد كاملى هدايت مىشود ، يا خود شاگرد اين حقيقت را يافته و با استيذان از استاد قبلى ، نزد استاد برتر مىرود .\r\nدوّم اينكه : گوهر نفس در صدف تربيت يكى از دو ولىّ پرورش مىيابد و استفاده از ولىّ ديگر تنها در باب معارف إلهى و ظرائف راه خدا و دقائق توحيد است و چون اين استفاده ممدّ راه سالك مىباشد ، گاه از آن ولىّخدا تعبير به استاد مىشود . نظر شريف علّامهء والد اين بود كه اين نوع مجالست و استفاده از علماء ربّانى و أولياى إلهى هيچ منعى ندارد .\r\nچنان كه خود ايشان در دوران اقامت در نجف از مجالست با حضرت آية الله سيّد جمال‌الدّين گلپايگانى حظّ وافرى برده و از ايشان مطالب نفيسى استفاده كرده بودند كه آن مرحوم اين معانى را از خواصّ فرزندانشان نيز كتمان مىنمودند .\r\n\r\n\r\n","description":"","footnote":"\r\n( 1 ) . آيه 16 ، از سورهء 72 : الجنّ : « و اگر بر طريق راست و استوار پايمردى ورزند ، هر آينه به آنان آبى فراوان و رزقى واسع مىنوشانيم . »\r\n","page_name":" 584 ","page_number":584},
  {"content":"\r\n\r\nاستفاده از علوم و معارف استاد و اقتباس از مشكوة هدايت او ، از باطن و به طريق إشراق است و محبّت و ارادت به حضرت استاد ، علاوه بر اينكه پيوند روحانى سالك با مربّى را محكم مىكند ، دل را جلا مىدهد تا آفتاب حقيقت استاد كه مظهر تامّ أسماء و صفات إلهى است در آن تجلّى كند . و روشن‌است كه هرقدر اين محبّت و ارادت تمام‌تر باشد ، آن پيوند معنوى قوىتر و آن تجلّى نيز أتمّ و أكمل خواهد بود و اگر خداى ناكرده خللى در بناى محبّت پديد آمد ، پيوند ميان استاد و شاگرد ، سست و إشراق باطنى نيز ضعيف ميگردد .\r\nحضرت علّامهء والد دربارهء أدب رفتارى سالك با استاد مىفرمودند :\r\nمحبّت سالك بايد چنان تامّ و تمام باشد كه مهرورزى او به استاد ، به فرزندان و جميع متعلّقات ، نيز سرايت كند و آنان را از جان دوست بدارد ، حتّى گربهء خانهء استاد نيز از محبّت او سهم ببرد !\r\n مجنون روزى سگى بديد اندر دشت * نانش مىداد و گرد او برمىگشت\r\nگفتم : مجنون ! دوستى و سگ زكجا ؟ * گفتا كه شبى به كوى ليلى بگذشت\r\nرأى المَجنونُ فى البَيدآءِ كلبًا * فَمَدَّ لَهُ مِن الإحسان ذَيلًا\r\nفَلَاموهُ على مَا كانَ مِنهُ * فقالَ رأيتُهُ فى بابِ لَيلَى « 1 » \r\nو نيز آورده‌اند : مَن يُحبُّ إنسانًا يُحبُّ كَلبَ مَحلَّتِهِ . « 2 »\r\nحقير سيزده‌چهارده ساله بودم كه همراه حضرت علّامهء والد به عتبات عاليات مشرّف شديم . روزى در منزل حضرت آقاى حدّاد با يكى از أقارب\r\n\r\n\r\n","description":"","footnote":"\r\n( 1 ) . « مجنون در بيابان سگى را ديد و دامان خود را جهت نوازش و احترام او بر زمين گستراند . او را بر اين كار سرزنش كردند كه سزاوار نيست انسانى در مقابل سگى چنين احترام كند ؛ مجنون گفت : اين سگ را بر كنار در خانهء ليلى ديده‌ام و از اين رو به او أدب مىنمايم . »\r\n( 2 ) . احاديث‌وقصص مثنوى ، ص 258 و 259 : « هر كس انسانى را دوست داشته باشد ، سگ محلّهء وى را نيز دوست دارد . »\r\n","page_name":" 585 ","page_number":585},
  {"content":"\r\n\r\nبسيار نزديك ايشان روبه‌رو شدم كه محاسن خود را تراشيده بود . مرحوم حدّاد به علّامهء والد رو نموده و به قصد نهى از منكر به كنايه فرمودند : ايشان براى امام حسين عليه‌السّلام غذا مىپزند ، براى امام حسين ديگها بار مىگذارند ، براى امام حسين ريش مىتراشند .\r\nحقير از روى دلگيرى و انتقاد خدمت والد معظّم عرض كردم : مگر ايشان از نزديكان حضرت آقاى حدّاد نيستند ؟ چرا همانند حضرت آقاى حدّاد ملتزم به جميع أحكام شرع نمىباشند ؟\r\nگذشت تا وقتى كه از محضر ايشان بيرون آمديم ، در راه تشرّف به حرم ، علّامهء والد رو كردند به بنده و فرمودند : آقا سيّد محمّد صادق ! درست‌است كه آن عمل حرام بوده و عقاب دارد ، ولى نبايد شأن و منزلت آنان را در نظر تو پائين بياورد و مايهء بىاحترامى به ايشان شود ؛ چرا كه آنان ، انتساب به آقاى حدّاد دارند .\r\nبعدها براى حقير مشخّص شد كه چرا حضرت آقاى حدّاد با آن شخص مماشات فرموده و او را به خاطر عمل خلاف شرع طرد نمىفرمودند .\r\nمرحوم علّامهء مجلسى رحمة الله عليه در بحار از تاريخ قمّ تأليف حسن بن محمّد قمّى روايت مىكند كه او ميگويد :\r\nرُوِّيتُ عَن مشَايِخِ قُمَّ أنَّ الحُسَيْنَ بنَ الحَسَنِ بنِ جَعفَرِبنِ مُحَمَّدِ بنِ إسمعيلَ بنِ جَعفرٍالصّادق عَليه‌السّلامُ كانَ بقمَّ يَشرِبُ الخَمرَ عَلانيةً . فَقَصَدَ يَومًا لِحاجةٍ بابَ أحمدَ بنِ إسحقَ الأشعَرىِّ وَ كانَ وَكيلًا فى الأوقافِ بِقُمَّ ، فَلَم يَأْذَنْ لَهُ وَ رَجَعَ إلَى بَيتِهِ مَهمومًا . فَتَوَجَّهَ أحمَدُ بنُ إسحقَ إلَى الحَجِّ فَلَمّا بَلَغَ سُرَّ مَنْ رَأَى اسْتَأْذَنَ عَلى أبى مُحَمَّدٍ الحَسَنِ العَسكَرىِّ فَلَم يَأْذَنْ لَهُ فَبَكَى أحمَدُ لِذَلِكَ طَويلًا وَ تَضَرَّعَ حَتَّى أذِنَ لَهُ .\r\nفَلَمّا دَخَلَ قال : يَا ابْنَ رَسول‌ِاللَهِ لِمَ مَنَعْتَنى الدُّخولَ عَلَيكَ وَ أنا مِن\r\n\r\n","description":"","footnote":"","page_name":" 586 ","page_number":586},
  {"content":"\r\n\r\nشيعَتِكَ وَ مَواليكَ ؟ قالَ عَليه‌السَّلامُ : لأنَّكَ طَرَدتَ ابْنَ عَمِّنا عَن بابِك . فَبَكَى أحمَدُ وَ حَلَف‌َبِاللَهِ أنَّه لَم‌يَمنَعْهُ مِنَ الدُّخولِ عليه إلّالأن‌يَتوبَ مِن شُربِ الخَمرِ .\r\nقال : صَدَقتَ وَ لَكِن لابُدَّ عن إكرامِهِم وَ احتِرامِهم عَلى كلِّ حالٍ و أن لا تُحَقِّرَهُم وَ لا تَستَهينَ بِهِم لانتِسابِهِمْ إلَينا فَتَكونَ مِنَ الخاسِرينَ .\r\nفلَمّا رَجَعَ أحمدُ إلى قُمِّ أتاهُ أشرافُهُم و كانَ الحُسَينُ مَعَهم فلمّا رَءَاه أحمدُ وَثَبَ إلَيه وَاستَقبَلَهُ و أكرَمَه وَ أجلَسَه فى صَدرِ المَجلِس فاستَغرَبَ الحُسَينُ ذَلِك منهُ واستَبدَعَهُ و سألَهُ عَن سَبَبِهِ ، فَذَكَرَ لَه ما جَرَى بَينَهُ و بَينَ العَسكَرىِّ عَليه‌السَّلامُ فى ذلِكَ .\r\nفَلمَّا سَمِعَ ذلكَ نَدِمَ مِن أفعالِهِ القَبيحَةِ و تابَ مِنها وَ رَجَعَ إلى بَيتِهِ و أهرَقَ الخُمورَ و كَسَرَ ءَالاتِها و صارَ مِنَ الأتقيآءِ المُتَورِّعِينَ و الصُّلَحآءِ المُتَعَبِّدينَ و كانَ مُلازِمًا لِلمَساجِدِ مُعتَكِفًا فيها حَتَّى أدرَكَهُ المَوتُ وَ دُفِنَ قريبًا مِن مَزارِ فاطِمةَ رَضىَ اللَهُ عَنها . « 1 »\r\n« مشايخ قم براى من روايت كردند كه حسين بن حسن بن محمّد بن إسمعيل بن جعفرالصّادق عليه‌السّلام در قم ساكن بود و آشكارا شرب خمر مىنمود . روزى به جهت مشكلى به أحمد بن إسحق أشعرى كه در قم وكيل در أمر أوقاف بود مراجعه كرد و أحمدبن‌إسحق به او اذن ورود نداد و وى را نپذيرفت و او با حال حزن و اندوه به منزلش بازگشت .\r\nپس از مدّتى أحمدبن‌إسحق به حجّ مشرّف شد و هنگامى كه به سامرّا رسيد به زيارت حضرت امام عسكرى عليه‌السّلام رفت ، ولى حضرت او را نپذيرفته و اذن دخول ندادند . أحمدبن‌إسحق گريهء فراوانى نمود و آن‌قدر التماس نمود كه حضرت إذن فرمودند . وقتى بر حضرت وارد شد ، عرض كرد : يا\r\n\r\n\r\n","description":"","footnote":"\r\n( 1 ) . بحارالأنوار ، ج 50 ، ص 323 و 324 .\r\n","page_name":" 587 ","page_number":587},
  {"content":"\r\n\r\nابن‌رسول‌الله ! چرا مرا از وارد شدن منع فرموديد با اينكه من از شيعيان و مواليان شما مىباشم ؟ حضرت فرمودند : چون تو پسر عموى ما را از ورود در خانه‌ات منع نمودى .\r\nاشك از ديدگان أحمدبن‌إسحق جارى شد و قسم ياد كرد كه غرض از ردّ كردن حسين‌بن‌حسن فقط نهىازمنكر بوده و مىخواسته سبب توبهء وى از شرب خمر شود . حضرت فرمودند : راست گفتى ولى به‌هرحال بايد سادات را به جهت انتسابشان به ما تجليل و إكرام نموده و احترام ايشان را مراعات نمائى و كارى نكنى كه موجب حقارت و پستى ايشان شود كه اگر چنين كنى از زيانكاران خواهى بود .\r\nوقتى كه أحمدبن‌إسحق به قم بازگشت و أشراف و بزرگان قم به ديدار وى آمدند و حسين‌بن‌حسن نيز با ايشان بود ، أحمدبن‌إسحق به استقبال حسين‌بن‌حسن شتافت و او را احترام كرده و در صدر مجلس نشاند . حسين از اين رفتار تعجّب نمود و از سبب آن سؤال كرد . و أحمدبن‌إسحق آنچه را برايش در محضر امام عسكرى عليه‌السّلام اتّفاق افتاده بود نقل نمود .\r\nحسين با شنيدن اين امر از أفعال قبيح خويش پشيمان شده و توبه نمود و به منزل خود بازگشت و شرابها را ريخت و آلات و وسائل شرب خمر را شكست و از آن پس از اتقياء و صلحاء أهل عبادت و ورع گشت و هميشه ملازم مسجد بود و به اعتكاف مىپرداخت ، تا اينكه رحلت نمود و نزديك مزار حضرت فاطمهءمعصومه سلام‌الله‌عليها مدفون گشت . »\r\nتكمله :\r\nبارى ، غرض از سير و سلوك ، تصحيح ذهن و ايجاد نگرشى توحيدى به عالم هستى و نيز تحقّق نفس به علوم و معارف إلهى مطابق با واقع است ، چرا كه حقيقت انسان كه در روز قيامت ظاهر شده و انسان إلىالأبد از مائدهء آن بهره‌مند\r\n\r\n","description":"","footnote":"","page_name":" 588 ","page_number":588},
  {"content":"\r\n\r\nمىشود همان عقائد و انديشه‌هاى اوست و بس .\r\n اى برادر تو همين انديشه‌اى * ما بقى تو استخوان و ريشه‌اى\r\nگر گُل است انديشهء تو ، گلشنى * ور بود خارى ، تو هيمهء گلخنى « 1 » \r\nو لذا ارتحال از دنيا با تصويرى نادرست از توحيد حضرت پروردگار و إدراكى ناقص يا اشتباه از أسماء و صفات إلهى موجب كم‌بهرگى انسان از عالم آخرت مىشود .\r\nدر روايتى آمده است كه : وقتى خداى عزّوجلّ در قيامت با حقيقت و واقعيّت خود بر بندگان تجلّى مىكند ، آنها خدا را نمىشناسند و مىگويند : نَعوذُ بِاللهِ مِنْكَ ! أمّا وقتى خداوند مطابق با اعتقاد و تصوّرى كه از او در ذهن خود دارند ظاهر مىشود ، او را شناخته و در برابر او به سجده مىافتند ؛ إنَّ الْحَقَّ يَتَجَلَّى يَوْمَ الْقِيَمَةِ لِلْخَلْقِ فى صورَةٍ مُنْكَرَةٍ ، فَيَقولُ : أَنَا رَبُّكُمُ الْأعْلَى . فَيَقولونَ :\r\nنَعوذُ بِاللَهِ مِنْكَ ، فَيَتَجَلَّى فى صورَةِ عَقآئدِهِمْ فَيَسجُدونَ لَهُ . « 2 »\r\nعلّامهء والد قدّس الله نفسه الزّكيّه در أواخر عمر به جهت كثرت أمراض و اشتغالات مربوط به تأليف « دورهء علوم و معارف اسلام » فرصتى براى پذيرش و تربيت شاگردان نداشتند و مىفرمودند : براى كسانى كه مشتاق و طالب لقاء حضرت پروردگارند و به دنبال استاد طريق مىباشند ، دو مطلب را بيان كنيد كه با آن از استاد مستغنى مىگردند : أوّل : داشتن إخلاص در عمل ، و دوّم : خواندن تمام و كمال دورهء علوم و معارف إسلام ؛ چرا كه يك دوره معارف حقّه را در اين كتاب‌ها آورده‌ام . به نحوى كه اگر كسى اين كتب را با إخلاص بخواند نفسش به معانى و معارف حقّهء آن متحقّق مىشود و چون نفسش به اين معارف متحقّق\r\n\r\n\r\n","description":"","footnote":"\r\n( 1 ) . مثنوىمعنوى ، ص 113 .\r\n( 2 ) . شرح فصوص‌الحكم قيصرى ، فصّ هوديّه ، ص 741 .\r\n","page_name":" 589 ","page_number":589},
  {"content":"\r\n\r\nشد مسير خود را به سوى خداوند روشن مىبيند .\r\nآرى بامطالعه و انس با دورهء علوم و معارف اسلام ، نفس سالك با جان مؤلّف پيوند خورده و هامون نفس از آن چشمهء حقيقت إشراب مىشود ، و با مجاهدت و مراقبت ، مستعدّ قبول أنوار إلهى گشته و در أثر آن ، نفس او ، قدسى مىشود و لذا با عنايت إلهى ميتواند به مرحلهء فناء و اندكاك در ذات ربوبى برسد .\r\nعلّامهء والد أفاض‌الله علينا من بركات نفسه علاوه بر آنكه تمام أسفارأربعهء خود را طىّ نموده و در عالم بقاء متمكّن بودند ، هم از طرف مرحوم حضرت آقاى حدّاد و علّامهء طباطبائى و آية الله قوچانى قدّس اللهُ أسرارهم اذن دستگيرى داشتند و هم وصىّ خاصّ مرحوم حدّاد بودند و مرحوم حدّاد در اواخر عمر شريفشان به افراد مختلف - از جمله خود حقير - فرموده بودند كه من هر چه داشتم به آقا سيّد محمّدحسين دادم و بر كس ديگرى اعتماد ندارم و وصيّت كتبى نيز بر اين أمر مرقوم فرموده بودند ؛ « 1 »\r\nولى مرحوم علّامهء والد براى\r\n\r\n\r\n","description":"","footnote":"\r\n( 1 ) . متن وصيت مزبور چنين است :\r\n« بسم الله الرّحمن الرّحيم\r\nهو الحىُّ الّذى لا يموت\r\nالحمدُ لِلّهِ ربِّ العالمينَ و صلَّى اللهُ على محمّدٍ و آلِه الطّاهرينَ\r\nأمّا بعد ، حقير سيّد هاشم حدّاد وصىّ و جانشين قرار دادم از طرف خودم چه در حال حيات و چه در حال ممات در امور شريعت و در امر طريقت و تربيت افراد براى وصول به‌حقّ ، آقاى آقا سيّدمحمّدحسين حسينى طهرانى را و ايشان لسانِ من است و ايشان مورد اعتماد من مىباشد و به‌ديگرى اعتمادى ندارم .\r\n6 شهر ربيع الأوّل 1397 هجرى قمرى .\r\nو السّلام عليكم و رحمة الله و بركاته .\r\nسيّد هاشم . »\r\n( آيت نور ، جلد اوّل ، ص 375 و 376 )\r\n","page_name":" 590 ","page_number":590},
  {"content":"\r\n\r\nبعد از خود كسى را به عنوان وصىّ تعيين نفرمودند .\r\nدر اواخر عمر شريفشان روزى حقير به محضر ايشان مشرّف شدم ، ايشان به حقير فرمودند : من هر چه در بين شاگردانم تفحّص نمودم كسى را نيافتم كه براى پس از خود معيَّن نمايم و من مىخواهم در اين مسأله مثل مرحوم أنصارى عمل كنم .\r\nحقير از همان أوان رحلت ايشان در مجالس مختلف خصوصاً در شب هجدهم ربيع‌الأوّل كه حدود چهل روز از رحلت ايشان گذشته بود در جمع ارادتمندان و شاگردان ايشان ، مكرّراً بر اين معنى تأكيد نموده‌ام كه علّامهء والد كسى را به عنوان وصىّ تعيين ننموده‌اند ، ولى با وجود إصرار اين حقير ، باز هم در همان شب چهلم و پس از آن برخى از ارادتمندان ايشان مصرّ بودند كه ايشان براى بعد از خود وصىّ معيَّن نموده‌اند .\r\nعلىأىّحالٍ حقير در سنوات بعد نيز در جلسات متعدّد و ازمنهء مختلف در حدّ وسع اين معنى را به جمع دوستان و ارادتمندان آن بزرگ‌مرد إلهى گوش‌زد نموده‌ام . و الحمد للّه أوّلًا و آخرًا .\r\n\r\n","description":"","footnote":"","page_name":" 591 ","page_number":591},
  {"content":"\r\n . \r\n","description":"","footnote":"","page_name":" 592 ","page_number":592},
  {"content":"\r\n\r\nپذيرش و تربيت شاگرد\r\nهدايت و دستگيرى أولياء إلهى بر دو گونه است : يكى هدايت تشريعى است كه همان إرائهء طريق و بشارت سالكان سبل سلام به نجات و رستگارى و بيم‌دادن منحرفان از هلاكت است ؛ چنان كه أميرالمؤمنين عليه‌السّلام در اين‌باره ميفرمايد :\r\nيُذَكِّرونَ بِأيَّامِ اللَهِ و يُخَوِّفونَ مَقامَهُ ، بِمَنْزِلَةِ الْأَدِلَّةِ فى الْفَلَواتِ ، مَن أَخَذَ الْقَصْدَ حَمِدوا إلَيْهِ طَريقَهُ وَ بَشَّروهُ بِالنَّجاةِ وَ مَنْ أَخَذَ يَمينًا وَ شِمالًا ذَمّوا إلَيْه الطَّريقَ وَ حَذَّروهُ مِنَ الْهَلَكَةِ ؛ وَ كَانُوا كَذَلِكَ مَصابِيحَ تِلكَ الظُّلُماتِ وَ أدِلَّةِ تِلكَ الشُّبُهاتِ . « 1 »\r\n« ايشان روزهاى خداوند را به ياد ديگران مىآورند و آنها را از مقام خداوند و عظمت او در مواقف حساب مىترسانند ؛ به منزلهء راهنمايانى مىباشند كه گمشدگان در بيابانهاى خشك را هدايت مىنمايند . هر كس كه راه راست را پيش بگيرد ، راه او را تأييد كرده و حقّانيّت آن را برايش بيان مىكنند و او را به نجات بشارت مىدهند . و هر كس به راست يا چپ بگرايد ، كجى و انحراف راهش را به دو تذكّر مىدهند و او را از هلاكت برحذر مىدارند ؛ و\r\n\r\n\r\n","description":"","footnote":"\r\n( 1 ) . نهج‌البلاغة ، خطبهء 222 ، ص 342 .\r\n","page_name":" 593 ","page_number":593},
  {"content":"\r\n\r\nاينچنين چراغهاى ظلمات و تاريكيها و راهنمايان و هاديان مردم از شبهات و شكها مىباشند . »\r\nو ديگرى هدايت تكوينى است . اين هدايت نوعى از تصرّف باطنى و تكوينى است كه استاد ، نفس سالك را در مسير كمال و مراتب و مقامات معنوى سير مىدهد و بين حضرت پروردگار و شاگرد واسطهء در إعطاء فيوضات ربّانيّه مىشود ، حضرت أميرالمؤمنين عليه‌السّلام در اشاره به اين قسم از هدايت ميفرمايد :\r\n« اللَهُمَّ بَلَى ، لاتَخْلو الْأَرْضُ مِنْ قآئِمٍ لِلَّهِ بِحُجَّةٍ . . . يَحْفَظُ اللَهُ بِهِمْ حُجَجَهُ وَ بَيِّناتِهِ حَتَّى يودِعوها نُظَرآءَهُمْ وَ يَزْرَعوها فى قُلوبِ أَشْباهِهِم . « 1 »\r\n« بار پروردگارا ، چنين نيست ؛ بلكه زمين از كسى كه با حجج الهيّه براى خدا قيام نموده است ، خالى نخواهد شد . . . خداوند به واسطهء ايشان حجّتها و آيات و بيّنات خود را حفظ مىكند تا آن حجج و بيّنات و معارف و حقائق را به أمثال خود به وديعت سپرده و در قلوب نظائر و أشباه خود بذر اين حقائق و آيات را بكارند . »\r\nبسيارى از أفراد ، تصوّرشان از هدايت و دستگيرى أولياء إلهى و قبول و تربيت شاگردان اينستكه استاد با بيان برخى از دستورالعملها و تذكّراتى كه توجّه به آن در سيرإلىالله لازم است ، شاگرد را در مسير عبوديّت ، حركت داده و تربيت مىنمايد و تنها مشقّتى كه ولىّخدا در اين راه متحمّل مىشود ، همان صرف وقت براى شرح اين مسائل است .\r\nولى حقيقت أمر به مراتب راقىتر و عالىتر از اين است ؛ زيرا :\r\n\r\n\r\n","description":"","footnote":"\r\n( 1 ) . نهج‌البلاغة ، حكمت 147 ، ص 497 . مرحوم علّامهء والد در إثبات دلالت اين حديث شريف بر لزوم مراجعه به استاد در شرح رسالهء سيروسلوك ، ص 126 ، بيانى جامع و وافى دارند .\r\n","page_name":" 594 ","page_number":594},
  {"content":"\r\n\r\nأوّلًا : ولىّخدائى كه مستغرق در محبّت و عشق خداوند است و جز توجّه به وحدت و انس با حضرت پروردگار مطلوبى ندارد ، مجبور مىشود در مقام تربيت سالكين إلىالله ، به عالم كثرت تنزّل نموده و به أحكام آن متلبّس گردد و توجّه خود را از عالم نور مطلق به أظلم‌العوالم و أسفل‌السّافلين باز گرداند و از لذائذ نامتناهى عالم توحيد چشم بپوشد و نفس اين عمل از أصعب أمور است .\r\nثانياً : استاد بايد در همهء حالات و آنات در قلب و باطن خود دورادور متوجّه أحوال شاگرد بوده و به يمن أنفاس قدسيّهء خود ، سالك را حركت داده و او را از گرفتارى در عقبات نفس ، با طمأنينه و تحمّل رنجى طاقت‌فرسا نجات دهد .\r\nحضرت علّامهء والد مىفرمودند : تربيت شاگرد ، تنها ذكردادن نيست .\r\nبلكه استاد از زمانى كه سالك را در حجر تربيت خود مىگيرد ، تا زمانى كه به مطلوب برسد بايد از او مراقبت كرده و چشم از او بر ندارد ؛ همانند مادرى كه از طفل خود مراقبت و محافظت مىكند و سر وقت به او شير مىدهد و دائماً او را تروخشك مىنمايد .\r\nثالثاً : استاد بايد بارانداز مصائب و مشكلات سلوكى سالكان باشد و با شرح صدر براى تك‌تك آنان وقت بگذارد و به سؤالات سلوكى شاگردان كه در مرتبه و سطح فهم آنهاست پاسخ دهد . خواب‌ها و مكاشفات آنان را به دقّت گوش داده و در صورت نياز آنها را براى سالك شرح دهد . گاه براى شاگرد ضيق‌صدرى اتّفاق مىافتد و گاه در راه به مانعى بر مىخورد و در همهء اين نوع امور از استاد تفصّى و چاره‌جوئى مىكند . و نفوس نيز در اين امور با هم متفاوتند ؛ برخى راهشان هموار است و مشكلات زيادى ندارند ولى برخى ديگر راهشان پر تلاطم و دائماً محتاج ارشادات استاد مىباشند .\r\nولىّخدا سفرهء معنوى را براى شاگردان خود مىگستراند ، ولى شاگردان\r\n\r\n","description":"","footnote":"","page_name":" 595 ","page_number":595},
  {"content":"\r\n\r\nهر يك به قدر خود استفاده مىكنند و شايد در ميان همهء شاگردان فقط يك نفر حقّ سفره را أدا كند و ديگران گرسنه از سر اين خوان نعمت برخيزند و البتّه در حقيقت از گرسنگى خود غافلند و گرنه كسى كه درد و گرسنگى خود را احساس كند ، مائدهء إلهى را رها نمىنمايد .\r\n طبيب عشق مسيحا دم است و مشفق ليك * چو درد در تو نبيند كرا دوا بكند « 1 » \r\nبارى ، دستگيرى از نفوس ، محتاج سعه و ظرفيّت باطنى است و پذيرفتن شاگرد بدون آن ، گاه موجب تضييع استعدادات شاگرد ميگردد .\r\nحضرت آقاى حدّاد نسبت به برخى كه پيش از رسيدن به كمال و عبور از نفس ، شاگرد مىپذيرفتند ، مىفرمودند : « هر كس مىخواهد بيايد ، بيايد ؛ دريغى نيست . اشاره به سينهء خود نموده و مىفرمودند : بارها را اينجا بيندازيد كه من باركش مىباشم . افرادى تحمّل باركشيدن ندارند و بار خودشان را نمىتوانند بكشند ، آنگاه جمعى را به دنبال خود مىكشند . خودشان جلو افتاده و بسيارى را به پيروى و تبعيّت درآورده‌اند ، در حالى كه نفوس بسيارى از آن شاگردان از استادشان قوىتر و لطيف‌تر و بهتر است مىفرمودند : مسكين خودش به مقصدى نرسيده است و بايد بارش را در آستانهء ديگرى فرود آورد ، آنگاه آمده و بارهايى را به خود افزوده است ، و لهذا مىآيد و از شاگردان خودش شكوه مىكند كه چنين و چنان .\r\nمن به او گفتم : عيب از شاگردانت نيست ، عيب در تست كه با درِ باغ سبزى آنان را به خود جلب كرده‌اى ، آنگاه وارد خانه شده‌اند ، از عهدهء طعام و غذايشان بر نمىآئى ، و حالا هم با نويدها آنان را گرسنه و تشنه و متحيّر\r\n\r\n\r\n","description":"","footnote":"\r\n( 1 ) . ديوان‌حافظ ، ص 58 ، غزل 127 .\r\n","page_name":" 596 ","page_number":596},
  {"content":"\r\n\r\nنگه‌داشته‌اى ، و در اين صورت توقّع اطاعت محض از ايشان دارى ؟ اين محال است . استاد بايد خودش آزاد شده باشد ، تو الآن گير هستى و گير دارى ! چگونه مىتوانى بنده‌اى آزاد كنى ؟ » « 1 »\r\nبه همين جهت است كه تعداد شاگردان مكتب تربيتى هر يك از أولياى حقيقى متفاوت است ؛ زيرا هر كدام بايد به ميزان سعه و ظرفيّت خود در تحمّل بار نفوس و توان سيردادن آنها ، شاگرد بپذيرد و روشن‌است كه سعهء آنان يكسان نيست . برخى فقط مىتوانند همچون ماشين كوچكى سه يا چهار نفر را در سفر إلىالله با خود همراه كنند و برخى ديگر مانند كشتى يا هواپيما نفوس فراوانى را با خود به عالم قدس و طهارت سوق مىدهند .\r\nمشكوة ولايت حضرت علّامهء والد قدّس الله نفسه الزّكيّه شعاع وسيعى از عالم انسانيّت را روشن ميكرد و جزء معدود أوليائى بودند كه شاگردان زيادى را پذيرفتند و اين كاشف از سعهء صدر و عظمت وعاء ايشان است .\r\nبگونه‌اى كه حضرت آقاى حدّاد رحمة الله عليه از گسترهء ولايت ايشان شگفت‌زده شده و مىفرمودند : بعد از أهل‌بيت عليهم السّلام همانند آقاى قاضى و بعد از آقاى قاضى مانند آقا سيّدمحمّدحسين نديده‌ام .\r\nحضرت علّامهء والد بعد از مراجعت از نجف أشرف و إقامت در طهران كه حقير حدود پنج‌شش سال داشتم ، جلساتى را بر پايهء ذكر و توحيد حضرت حقّ عزّاسمه دائر كردند . أمّا از آنجا كه در پذيرفتن شاگرد و ملاحظهء قابليّت و استعداد آنها براى سلوك إلىالله دقّت بسيارى داشتند ، اين جلسات با دوسه نفر شروع شد و به تدريج تعداد آنها بالا رفت ، تا جائىكه پس از تشرّف به أرض أقدس رضوىّ على شاهدها آلاف التحيّة و الثّناء شاگردان را به جلساتى تقسيم\r\n\r\n\r\n","description":"","footnote":"\r\n( 1 ) . روح‌مجرّد ، ص 486 .\r\n","page_name":" 597 ","page_number":597},
  {"content":"\r\n\r\nكرده و مسؤولينى را براى آن جلسات تعيين كردند و هركدام به نوبت خدمت ايشان رسيده و از آن چشمهء نور بهره‌مند مىشدند .\r\nحضرت ايشان براى طالب سلوك إلىالله ، سه شرط : قابليّت و استعداد ، طلب و اشتياق ، و بالأخره تسليم را ضرورى مىدانستند كه شايد بتوان شرط سوّم را در ضمن شرط أوّل گنجاند ؛ زيرا نفسى كه سركش است مادامى كه در اين حال باقىاست ، قابليّت استضائه و استفاده از سلوك را ندارد . اگر سالكى فاقد يكى از اينها باشد ، سلوك او أبتر و بىحاصل است . چنان كه گاه أفراد قابليّت و استعداد اين راه را دارند ولى شوق و طلب در درونشان نيست و اين حال فائده ندارد . نفسى كه قابليّت دارد ، مانند مرواريد و لعلى است كه بايد در دست استاد ، تراش بخورد تا ارزش واقعى خود را بيابد و إلّااگر بوسيلهء شوق در برابر رنج و مرارتى كه از ميناگرى استاد به او مىرسد ، شكيبا نبوده يا تسليم أوامر و نواهى نباشد ، اين استعداد تا أبد با او دفن خواهد شد و هيچ‌گاه به مرحلهء ظهور و فعليّت نمىرسد .\r\nقابليّت أفراد نيز در سيرشان به سوى خدا متفاوت است ؛ برخى نفوس كشش حقائق توحيدى را ندارند ، و كسانى نيز كه اين كشش در آنها وجود دارد و مىتوانند اين راه را طىّ كنند ، يكسان نيستند ؛ تربيت برخى خيلى سهل و آسان است و پرورش برخى كار بسيار زيادى از استاد مىبرد و استاد بايد رنج زيادى تحمّل كند تا آن شخص را تطهير نمايد و رشد داده و به كمال برساند .\r\nكسانى كه به صورت حضورى خدمت ايشان رسيده و حضرت علّامه صلاحيّت آنان را احراز مىكردند ، معناى سيروسلوك و شرائط آن را براى آنان تبيين مىكردند و چنانچه متعهّد به التزام و رعايت آنها مىشدند ، آن أشخاص را به عنوان تلامذهء سلوكى پذيرفته و دستورات لازم را به ايشان مىدادند .\r\nبرخى را به راحتى در أوّلين بار مىپذيرفتند ، ولى برخى را به جهت اينكه\r\n\r\n","description":"","footnote":"","page_name":" 598 ","page_number":598},
  {"content":"\r\n\r\nآمادگى لازم براى سلوك نداشتند ، يا به جهت مصالح ديگرى كه مدّ نظرشان بود ، ردّ مىكردند ، يا به وقت ديگر حواله مىدادند و مدّتى صبر مىنمودند تا ببينند سير وى به كجا مىانجامد ، يا منتظر مىشدند تا موعد قدم‌نهادنش در راه‌خدا فرابرسد و موانع مرتفع گردد .\r\nولىّخدا به صرف توجّه‌نمودن به هر كسى از تمام حالات و اطوار وى مطّلع ميگردد ، ملّاى رومى ميفرمايد :\r\n كاملان از دور نامت بشنوند * تا به قعر تار و پودت در روند\r\nبلكه پيش از زادن تو سالها * ديده باشندت به چندين حالها\r\nحال تو دانند يك‌يك موبه‌مو * زانكه پر هستند از أسرار هو « 1 » \r\nبا اين وجود ، بناى أوليا بر اينستكه تا حدّ ممكن بر ظاهر مشى كنند ، به همين‌جهت كسانى كه از طريق واسطه ، تقاضاى دستگيرى داشتند ، حضرت علّامهء والد معمولا عكس آنان را مىخواستند و با نگاه به عكس ، قابليّت يا عدم قابليّت صاحب عكس را براى سلوك در مىيافتند . زيرا عكس ، از درجه و مقام صاحب خود و استقامت يا اعوجاج نفس وى به خوبى حكايت مىكند و آيه شريفهء :  فَلَعَرَفْتَهُمْ بِسِيماهُمْ  « 2 » نيز بدان اشاره دارد ؛ با نظر به عكس مىتوان فهميد كه شخص سليم است يا نفسى سركش دارد . نفسِ غيرمستقيم اگر در ميدان سلوك قدم گذارد ، مشكلاتى دارد و گاه خرابى به بار مىآورد ، و نه‌تنها خود را تباه مىكند ، مايهء رنج و زحمت استاد و رفقاى سلوكى نيز مىشود .\r\nحضرت علّامهء والد ، شاگردى داشتند كه در سلوك ، چابك و راه‌رفته بود و نورانيّتى كسب كرده بود و به حضرت آقاى حدّاد نيز بسيار عشق و محبّت\r\n\r\n\r\n","description":"","footnote":"\r\n( 1 ) . مثنوىمعنوى ، ص 368 .\r\n( 2 ) . آيه 30 ، از سورهء 47 : محمّد صلّى الله عليه و آله وسلّم .\r\n","page_name":" 599 ","page_number":599},
  {"content":"\r\n\r\nداشت ، به شكلى كه حالات ظاهريّهء مرحوم حدّاد همچون رعشه‌اى كه به واسطهء كهولت سنّ داشتند ، در وى ظاهر شده بود و سرش را مانند ايشان ناخودآگاه تكان مىداد .\r\nأوّلين بارى كه حضرت آقاى حدّاد اين شاگرد را ديدند به علّامهء والد فرمودند : « آقا سيّدمحمّدحسين ! من در ايشان چيزى مىبينم ! » كنايه از اين كه اين سالك ، تسليم نيست و روزى سركشى مىكند !\r\nاين گذشت تا روزى كه نفس او طغيان كرد و در يكى از مراحل ، از انجام أمر حضرت علّامهء والد سرباز زد و در أثر اين نافرمانى سقوط كرد و از آن پس نورانيّت خود را از دست داد و تاريك شد و چنان در ظلمت نفس خود فرو رفت كه همين شخص عاشق و محبّ حضرت آقاى حدّاد ، نه تنها عشق و محبّت به ايشان را از دست داد بلكه ايشان را با گستاخى تمام ردّ ميكرد ! مدّت‌ها بعد آقاى حدّاد فرمودند : « فلانى مثل چينى شكسته مىماند كه اگر آن را بند هم بزنند مانند أوّل نخواهد شد ، و لذا اگر توبه كند و برگردد باز مثل أوّل نمىشود . »\r\nروى همين جهات برخى را نمىپذيرفتند ، مگر اينكه گاهى از روى اصرار زياد برخى يا رعايت مصالح ، مجبور به پذيرش أفراد فاقد شرائط مىشدند كه اين امر نيروى زيادى از ايشان مىبرد و زحمت بسيارى را بايد تحمّل مىكردند .\r\nو بالجمله أصل أوّلى در پذيرش شاگرد اين بود كه طالب راه خدا ، استعداد وصول به مقام فناءفىالله را داشته و صاحب همّت بلند باشد كه :\r\nقيمَةُ المَرءِ هِمَّتُه\r\n. ولى گاهى به جهاتى مصلحت را در اين مىديدند كه ديگران را نيز بپذيرند .\r\nبرخى خدمت حضرت آقاى حدّاد مىگفتند : چرا بعضى مدّتهاى مديدى را در راه خدا سپرى مىكنند و ده يا بيست سال مىگذرد ، ولى هيچ بهره‌اى از استاد نمىبرند ؟ روزى حضرت آقاى حدّاد اين داستان و مثال را براى بنده بيان\r\n\r\n","description":"","footnote":"","page_name":" 600 ","page_number":600},
  {"content":"\r\n\r\nكردند كه : شخصى در زمرهء شاگردان يكى از أولياء إلهى درآمد و هر وقت استاد او را مىديد ، فقط از أحوال او و پدر و مادرش پرس‌وجو ميكرد و سخن ديگرى نمىگفت . و سال‌ها به همين منوال گذشت ، تا روزى آن شاگرد به ستوه آمد و به استادش گفت : كلام شما با من در همين امور متعارف و أحوال‌پرسى خلاصه مىشود و أبداً دربارهء أسرار سلوك و علوم و معارف إلهى با من سخنى نمىگوئيد و سؤالى نمىپرسيد .\r\nروزى استاد به او گفت : امانتى دارم و بايد آن را به صاحبش برسانى و اگر آن را به صحّت به صاحبش رساندى ، معلوم مىشود براى سلوك و طىّ راه خدا قابل هستى . سپس جعبه‌اى مهر كرده را به او داد و آن شاگرد را به محافظت و امانت‌دارى توصيه نمود . شاگرد در ميان راه وسوسه شد و با خود حديث نفس كرد كه چه چيزى در اين جعبه است ؟ شايد جواهرى باشد ، خوب‌است در آن نظرى بياندازم . بالأخره تحمّل نكرد و در جعبه را باز كرد كه ناگهان موشى از آن بيرون پريد و رفت .\r\nسرافكنده به خدمت استاد بازگشت و قبل از اينكه حرفى بزند استاد به او گفت : اين طور امانت‌دارى مىكنى ؟ نتوانستى موشى را حفظ كنى ، آن‌گاه چگونه مىخواهى أسرار إلهى را تحمّل كرده و آنها را فاش نسازى ؟\r\nبارى ، به مقتضاى : لا يَحمِلُ عَطاياهُم إلّامَطاياهُم ، سالك بعد از قابليّت أوّلى بايد با مجاهده و رياضت ، وعاء وجود خود را متّسع ساخته تا سينهء او خزانهء أسرار إلهى شده و بتواند بار سنگين امانت إلهى را تحمّل كند و از اينجا پاسخ سالكانى روشن مىشود كه مىپرسند چرا با اين كه ساليان متمادى در مضمار سلوك إلىالله قدم گذاشته‌اند هنوز فتح‌بابى براى آنان نشده و سرّى از أسرار خدا برايشان منكشف نگرديده است ؟ زيرا نگاه اين سالكان به سلوك مانند نگاه به سائر امور اعتبارى است و سلوك را براى خود أمرى اعتبارى فرض\r\n\r\n","description":"","footnote":"","page_name":" 601 ","page_number":601},
  {"content":"\r\n\r\nكرده و جدّى به آن ننگريسته‌اند . استاد در فاعليّت خود تمام است و در ايصال فيض حضرت حقّ به سالك هيچ نقص و دريغى ندارد ، اين قابل است كه در قابليّت خود ناقص است ؛ و تا سالك با رعايت دستورات و شرائط سلوك قابليّت خود را تمام نكند اگر صدها سال هم بگذرد قدمى از قدم بر نخواهد داشت .\r\nحضرت آقاى حدّاد مىفرمودند : استاد به اندازهء فهم و مرتبهء سالك با او سخن ميگويد و چون آن شاگرد قابليّتى تحصيل نكرده بود ، گفتگوى استاد با او از كلام‌هاى معمولى و أحوال‌پرسى تجاوز نمىكرد .\r\nآرى ، همانطور كه در سابق اشاره شد حضرت علّامهء والد بر شرط « تسليم » تأكيد و اصرار داشتند ؛ زيرا عماد سلوك در رفع حجاب تعيّن ، تسليم است و سالكى كه روح تسليم و عبوديّت در او نيست ، براى هميشه در غَيابت‌ِالجُبّ نفس محبوس مىماند . با حسن استقامت در طريق توحيد و عبوديّت و اقتدا به شريعت رسول‌خدا صلّى الله عليه و آله وسلّم نبايد هيچ نصيب و بهره‌اى براى نفس بگذارد و در برابر مشكلات طريقت صبور و شكيبا باشد و لِمَ و بمَ نكند و إلّااگر بخواهد هم از حظوظ نفس بهره ببرد هم از نور توحيد ، محكوم به نفاق مىباشد .\r\nروزى در محضر حضرت علّامهء والد بوديم شوهر يكى از مخدّرات گفت :\r\nعيال ما تقاضا دارد كه او را بپذيريد ، ولى ايشان با تندى ردّ كردند . بعد از مدّتى ، آن شخص حقير را جهت همين امر واسطه قرار داد و بنده پيام ايشان را به علّامهء والد رساندم ، أمّا ايشان بازهم نپذيرفتند و فرمودند : آقاجان ! اين خانم تسليم است ؟\r\nاگر شوهر او تجديد فراش كند ، آرام مىنشيند يا غوغا به پا مىكند ؟ حقير كه آن مخدّره را مىشناختم و مىدانستم كه روح تسليم در او نيست و در برابر اين امور تاب نمىآورد ، عرض كردم : نه ، ايشان داد و فرياد كرده و غوغا به پا مىكند !\r\nفرمودند : سلوك كه تنها ذكرگفتن نيست ، سلوك ، تسليم‌بودن و\r\n\r\n","description":"","footnote":"","page_name":" 602 ","page_number":602},
  {"content":"\r\n\r\nگردن‌نهادن به ما جاء به النّبىّ صلّى الله عليه و آله وسلّم است . سلوك ، تسليم‌حقّ بودن است . هر چه به او گفتند ، بگويد : چشم . در پيشگاه خدا عبد مملوكى باشد كه لا يَقْدِرُ عَلى شَىْء . به حقيقت ببيند كه : لا يَملِكُ لِنَفسِهِ نَفعًا و لا ضَرّا و لا مَوتًا و لا حَيَوةً و لا نُشورًا ؛ نه اينكه به أحكام خدا كه موافق هواى او نيست اعتراض كرده و داد و بيداد كند .\r\nاز ميان أصنافى كه براى تهذيب و طىّ مراتب معنوى خدمت ايشان مىرسيدند به تربيت سادات و ذرّيهء حضرت رسول‌اكرم صلّى الله عليه و آله وسلّم اهتمام و عنايت خاصّى داشتند و ايشان را از غير سادات بيشتر مىپذيرفتند ؛ زيرا به حكم قاعدهء وراثت ، كمالات و فضائل أجداد طاهرين آنان و استعداد إدراك توحيد در آنان ، بيشتر موجود است .\r\nاز مرحوم آقاى قاضى نقل شده است : بيشتر سالكانى كه عشق و محبّت خدا در دل آنان طلوع كرده و بالأخره آنان را به وادى فنا و نيستى كشانده است ، از سادات بوده‌اند .\r\nو همچنين به تربيت طلّاب معزّز و أهل‌علم عنايت خاصّى داشتند و تحصيل علم دين را ممدّ راه خدا مىشمردند .\r\nو نيز به تربيت و سير جوانان راغب بودند و آنان را بهتر مىپذيرفتند ، حضرت أميرالمؤمنين عليه‌السّلام در وصيّت خود به امام حسن مجتبى عليه‌السّلام ميفرمايد :\r\nوَ إنَّما قَلْبُ الْحَدَثِ كَالْأَرْضِ الخاليَةِ ، ما أُلْقىَ فيها مِنْ شَىْءٍ قَبِلَتْهُ . « 1 »\r\n« قلب جوان همچون زمين كشت نشده و آماده است كه هر بذرى در آن افكنده شود ، مىپذيرد . »\r\nچون عادات و اخلاق ناپسند در نفس سالك جوان ملكه نشده است و او\r\n\r\n\r\n","description":"","footnote":"\r\n( 1 ) . نهج‌البلاغة ، نامهء 31 ، ص 393 .\r\n","page_name":" 603 ","page_number":603},
  {"content":"\r\n\r\nهمچون نهالى است كه به آسانى مىتوان بنيان نفسش را در قالب توحيد شكل داد ، به خلاف انسانى كه سال‌هاى جوانى او سپرى شده و نفس او با عادات و اخلاق زشت و نادرست شكل گرفته و آن خُلق و خو مانند درخت كهن‌سالى در وجود او ريشه دوانيده است .\r\nقابليّت و كمال استعداد بعضى از جوانان ، انسان را به حيرت و شگفتى وا مىدارد . در زمان رژيم منحوس پهلوى ، بر اثر تبليغات و آمدوشد بيگانگان به كشور ، مردم مجذوب و فريفتهء تمدّن و فرهنگ ضالّهء غرب شده بودند و تقليد از يكديگر و تكاثر در امور اعتبارى دنيا آنان را تا بدانجا كشانده بود كه فرزندان معصوم خود را با وجود امكانات مطلوب و استادان مجرّب در كشور ، براى تحصيل به بلاد غرب فرستاده و پارهء تن خود را در لجن‌زار عفن و متعفّن كفر يله و رها ساخته و غالب آنها در حالى كه دين و شرف و مكتب خود را در برابر آداب و رسوم كفّار و مشركين باخته بودند ، به وطن مراجعت مىكردند .\r\nجوانى بود از قم و از خانواده‌اى متموّل و متمكّن كه او را براى تحصيل به انگلستان روانه كرده و پول هنگفتى را براى مخارج آن جوان مىفرستادند . به گونه‌اى كه در اوج ناز و نعمت زندگى ميكرد و چند سال در آنجا مانده بوده ، ولى نهايةً از آنجا فرار كرده و به ايران آمده بود و بيست و اندى سال سن داشت .\r\nآن جوان مىگفت : در خارج ، هر شب با دخترى زيبا و صاحب جمال همراه مىشدم ولى ناگهان آنان را به صورت برزخى مانند سگ ، خوك يا ميمون مىديدم و لذا از آنان بيزار شده و از دست آنها فرار مىكردم ! دوستانم به من مىگفتند تو ديوانه شده‌اى . ولى من حقيقةً آنها را به صورت حيوان مىديدم .\r\nبسيار نورانى بود و مكاشفات عجيبى داشت . وقتى به او نگاه مىكرديم گويا به تماشاى الماس درخشانى نشسته‌ايم كه لايه‌اى نازك از گرد و غبار بر آن جوهر لطيف نشسته كه اگر كنار برود ، لمعات و أنوار آن فضاى أطراف را روشن مىسازد .\r\n\r\n","description":"","footnote":"","page_name":" 604 ","page_number":604},
  {"content":"\r\n\r\nحقّاً عجيب است . شخصى در اوج جوانى و زمانى كه شعله‌هاى شهوت در وجود او زبانه مىكشد و أسباب فسق و فجور براى او مهيّا است ، در آن تاريكى كفر اين چنين پاك بماند !\r\nبارى ، اين جوان در مراجعت به ايران ، خدمت حضرت علّامهء والد رسيد و به ايشان بسيار علاقه‌مند شده بود . و از عرفان و سلوك ، سخن مىگفت و طالب لقاء حضرت پروردگار بود و والد معظّم نيز آن جوان را بسيار مستعدّ يافته بودند . روزى ، وقتى به منزل تشريف آوردند در بين خانواده فرمودند : جوانى را ديدم بسيار بسيار خوب و قابل و مستعدّ ، و اگر در ميدان سلوك قدم بگذارد خدا ميداند چه بهره‌هايى نصيب او مىشود . و بالجمله از قابليّت و استعداد آن جوان خيلى إظهار خرسندى و سرور نمودند .\r\nأمّا متأسّفانه ارتباط اين جوان با حضرت علّامهء والد قدّس‌سرّه ادامه نيافت ! روزى به همراه ميزبانش كه شخص وجيهى بود خدمت والد معظّم رسيدند و اين جوان سخن از عرفان و مسائل آن به ميان آورد كه آن شخص پيش دستى كرد و به وى گفت : ما كه از اين عرفان چيزى نمىفهميم و . . . و مطالبى از اين قبيل بيان نمود و گويا دوست داشت كه وى به اين مسائل علاقه‌مند نباشد . و گمان حقير اينستكه اين آقا در قطع رابطهء آن جوان با حضرت علّامه مؤثّر بود .\r\nبعداً بار ديگرى كه خدمت حضرت علّامهء والد رسيد ، عرض كرد : آقا ! به نظر شما ، از شما دستور گرفته و تحت تربيت شما قرار بگيرم يا نزد آقاى فلانى بروم ؟ ايشان فرمودند : هر جا ميل خود شماست ، ولى اگر خدمت آقاى فلانى رسيديد ، ديگر براى گرفتن دستور اينجا نياييد ؛ زيرا در راه سلوك و تربيت نمىتوان دو نظر انتخاب كرد ، يعنى نمىتوان دو استاد در عرض يكديگر داشت . و بالجمله آن جوان رفت و از محضر ايشان بهره‌اى نبرد .\r\n\r\n","description":"","footnote":"","page_name":" 605 ","page_number":605},
  {"content":"\r\n\r\nبارى ، حضرت علّامهء والد قدّس‌سرّه‌العزيز در تربيت سالكان مستعدّ و إيصال آنان به كعبهء توحيد نه‌تنها دريغى نداشتند ، بلكه از خود شوق و رغبت نشان‌داده و آغوش خود را براى آنان مىگشودند و رنج و مرارت و تحمّل سختى تهذيب و سير آنان را در برابر شكفتن غنچه‌هاى پر ژالهء بوستان توحيد به جان خريده و مانند شمع آب شده و راه را براى آنان روشن و هموار مىساختند ، با اينكه أهل ابراز نبودند و همهء كوشش ايشان براى إعلاى كلمهء توحيد بود . دربارهء يكى از تلامذهء خود به حقير فرمودند : اگر بدانيد براى ايشان چقدر زحمت كشيدم ؟ خيلى خيلى زياد ! أمّا تا رسيدن به مقصود ، دو سه امتحان ديگر دارد .\r\nاز اقدامات كم‌نظير ايشان ، ايجاد حوزه‌هاى حكمت عملى و عرفانى براى طائفهء نسوان بود كه مشايخ آنها خود نيز از مخدّرات عابدات و ناسكات بودند . و اين أمر نيز نشان از سعه و ظرفيّت ايشان داشت ، چون غالباً أوليا از پذيرفتن مخدّرات إبا دارند .\r\nروزى در كربلاى معلّى خدمت حضرت آقاى حدّاد بوديم و ايشان از شاگردان حضرت علّامهء والد و تعداد آنها پرس‌وجو كردند . والد معظّم پاسخ دادند : اين مقدار ، كه اين تعداد از آنها آقايان و اين تعداد از آنها مخدّرات هستند .\r\nهمين كه حضرت آقاى حدّاد نام مخدّرات را شنيدند ، با تعجّب فرمودند : آقا سيّدمحمّدحسين ، شما از مخدّرات هم شاگرد گرفته‌ايد ؟ خيلى سخت است ، خيلى سخت است !\r\nبايد دانست كه به مقتضاى كريمهء :  مَنْ عَمِلَ صالِحاً مِنْ ذَكَرٍ أَوْ أُنْثى وَ هُوَ مُؤْمِنٌ فَلَنُحْيِيَنَّهُ حَياةً طَيِّبَةً وَ لَنَجْزِيَنَّهُمْ أَجْرَهُمْ بِأَحْسَنِ ما كانُوا يَعْمَلُونَ .  « 1 » « هر كسى - چه مرد و چه زن - كه عمل صالح انجام دهد در حالى كه مؤمن باشد ، او را\r\n\r\n\r\n","description":"","footnote":"\r\n( 1 ) . آيه 97 ، از سورهء 16 : النّحل .\r\n","page_name":" 606 ","page_number":606},
  {"content":"\r\n\r\nبه حياتى طيّب و پاك زنده مىگردانيم و پاداش ايشان را به حسب نيكوترين أعمالشان خواهيم داد . » زن با مرد در رسيدن به عالم قدس و طهارت و إشراب دل از عين‌الحيوة توحيد ، تفاوتى ندارد و ميتواند با مجاهده و ايمان ، حجاب نفس را كنار زده و جام دل را از بادهء توحيد و معرفت پروردگار لبريز كند .\r\nمسافر إلىالله در سيروسلوك ، روح است و اگر چه گاهى در زبان عربى ضمير مؤنّث ، به آن باز مىگردانند ، أمّا اين تأنيث مجازى است و نشانهء مردى و زنى نيست .\r\nو أساساً اين روح كه نفخهء حضرت حقّ است از اين تفاوت‌ها فراتر است و با اين حيات مادّى كه از خشك وتر دنيا پديد مىآيد فرق دارد .\r\n ليك از تأنيث ، جان را باك نيست * روح را با مرد و زن إشراك نيست\r\nاز مؤنث و ز مذكّر برتر است * اين نه آن جان است كز خشك وتر است « 1 » \r\nكم نيستند زنانى كه محبّت حضرت پروردگار وجود آنان را آتش زده و كلماتشان در ابراز عشق و اشتياق رسيدن به مقام تقرّب و لقاء خدا ، در كتب سيره و تاريخ مضبوط است .\r\nملّا عبدالرّحمن جامى در نفحات در شرح أحوال يكى از اين نساء عارفات كه بارقه‌هاى محبّت و معرفت حضرت پروردگار بر دل او خورده و او را شوريده و دل‌باخته كرده ، آورده‌است :\r\n« سَرىّ سَقَطىّ گويد - رحمه الله تعالى - كه : « شبى خوابم نيامد و قلق و اضطرابى عجيب داشتم ، چنان كه از تهجّد محروم ماندم . چون نماز بامداد كردم ،\r\n\r\n\r\n","description":"","footnote":"\r\n( 1 ) . مثنوىمعنوى ، ص 52 .\r\n","page_name":" 607 ","page_number":607},
  {"content":"\r\n\r\nبيرون رفتم و به هرجا كه گمان مىبردم كه شايد آنجا از آن اضطراب تسكينى شود گذر كردم ، هيچ سودى نداشت . آخر گفتم : به بيمارستان بگذرم و اهل ابتلا را ببينم ، باشد كه بترسم و منزجر شوم . چون به بيمارستان درآمدم ، دل من بگشاد و سينهء من منشرح شد . ناگاه كنيزكى ديدم بسيار تازه و پاكيزه ، جامه‌هاى فاخر پوشيده ، بويى خوش از وى به مشام من رسيد . منظرى زيبا و جمالى نيكو داشت و به هر دو پاى و هر دو دست در بند بود . چون مرا ديد ، چشمها پر آب كرد و شعرى چند بخواند . صاحب بيمارستان را گفتم : اين كيست ؟ گفت :\r\nكنيزكى است ديوانه شده ، خواجهء وى ، وى را بند كرده مگر به‌اصلاح آيد . چون سخن صاحب بيمارستان شنيد ، گريه در گلوى وى گره شد . بعد از آن اين أبيات خواندن گرفت :\r\n مَعشَرَ النّاسِ ما جُنِنتُ وَلكِن * أنا سَكرانةٌ و قَلبىَ صاحِ\r\nأَغَللتُم يَدى وَ لَم ءَاتِ ذَنبًا * غَيرَ جُهدى فى حُبِّهِ وَافتِضاحى\r\nأنا مَفتُونَةٌ بِحُبِّ حَبيبٍ * لَسْتُ أبْغى عَن بابهِ مِن بَراحِ\r\nفَصَلاحى الَّذى زَعَمْتُم فَسادى * وَ فَسادِى الَّذى زَعَمْتُم صَلاحى\r\nما عَلَى مَن أحبَّ مَوْلَى الْمَوالى * وَارتَضاهُ لِنَفْسِهِ مِنْ جُناحِ « 1 » \r\n\r\n\r\n","description":"","footnote":"\r\n( 1 ) . « اى مردم ! من ديوانه نگشته‌ام و ليكن مست محبّتم و قلبم هوشيار است .\r\nآيا دست مرا به غل و زنجير بسته‌ايد با اينكه جز گرفتارى محبّت او و رسوايى در آن گناهى از من سر نزده است ؟ !\r\nمن دلباختهء محبّت محبوبى مىباشم كه نمىخواهم از آستانهء او جدا گردم .\r\nآنچه را شما صلاح من پنداشتيد ، فساد من است و آن چه را فساد من شمرديد ، صلاح من مىباشد .\r\nهر كسى كه محبّ مولاى مولايان بوده و او را بر ديگران ترجيح داده باشد و بهر خود پسنديده باشد ، هيچ عيب و ايرادى بر او نيست . »\r\n","page_name":" 608 ","page_number":608},
  {"content":"\r\n\r\nسخن وى مرا بسوخت و به اندوه و گريه آورد . چون آب چشم من بديد گفت : اى سرىّ ! اين گريه است بر صفت او ، چون باشد اگر او را بشناسى چنانچه حقّ معرفت است ؟ بعد از آن ساعتى بى خود شد . چون با خود آمد ، گفتم : اى جاريه ! گفت : لبيّك اى سرىّ ! گفتم : مرا از كجا مىشناسى ؟ گفت : جاهل نشدم از آن زمان كه وى را شناختم . گفتم : مىشنوم كه ياد محبّت مىكنى ، كرا دوست مىدارى ؟ گفت : آن كس را كه شناسا گردانيد ما را به نعمتهاى خود و منّت نهاد بر ما به عطاى خود ، به دلها قريب است ، و سائلان را مجيب . گفتم : ترا اينجا كه محبوس كرده است ؟ گفت : اى سرىّ ! حاسدان با هم يارى كردند .\r\nبعد از آن شَهقه‌اى بزد كه من گمان بردم كه مگر حيات از وى مفارقت كرد .\r\nبعد از آن با خود آمد و بيتى چند مناسب حال خود خواند . صاحب بيمارستان را گفتم : او را رها كن ! رها كرد . گفتم : برو هر جا كه خواهى ! گفت ؟ اى سرىّ ! به كجا روم ، و مرا جاى رفتن نيست ؟ آن كه حبيب دل من است مرا مملوك بعض مماليك خود گردانيده است ؛ اگر مالك من راضى شود بروم و إلّاصبر كنم . گفتم :\r\nوالله كه وى از من عاقل‌تر است . ناگاه خواجهء وى به بيمارستان درآمد و صاحب بيمارستان را گفت : تُحفه كو ؟ گفت : در اندرون است و شيخ سرىّ پيش اوست .\r\nخرّم شد ، در آمد و بر من سلام گفت و مرا تعظيم بسيار كرد . گفتم : اين كنيزك أولىتر است از من به تعظيم ؛ سبب چيست كه وى را محبوس كرده‌اى ؟ گفت :\r\nچيزهاى بسيار ؛ عقل وى رفته است ، نمىخورد و نمىآشامد و خواب نمىكند ، و ما را نمىگذارد كه خواب كنيم ، بسيار فكر و بسيار گريه است ، و حال آنكه تمام بضاعت من وى است . وى را خريده‌ام به همهء مال خود ، به بيست هزار درم و اميد در بسته بودم كه مثل بهاى وى بر وى سود كنم از جهت كمالى كه در صنعت خود دارد . گفتم : صنعت او چيست ؟ گفت : مطربه است . گفتم : چندگاه است كه اين زحمت به وى رسيده ؟ گفت : يك سال . گفتم : ابتداى آن چه بود ؟\r\n\r\n","description":"","footnote":"","page_name":" 609 ","page_number":609},
  {"content":"\r\n\r\nگفت : عود در كنار داشت و تغنّى به اين ابيات ميكرد كه :\r\n وَ حَقِّكَ لا نَقَضْتُ الدَّهْرَ عَهدًا * وَ لا كَدَّرتُ بَعدَ الصَّفْوِ وُدَّا\r\nمَلَأْتَ جَوانِحى وَالْقَلْبَ وَجْدًا * فَكَيْفَ ألَذُّ أَوْأسْلو وأَهْدَا \r\n فَيامَنْ لَيْسَ لى مَوْلًى سِواهُ * أراكَ تَرَكْتَنى فى النّاسِ عَبدَا « 1 » \r\nبعد از آن برخاست و عود بشكست و به گريه درآمد . ما وى را به محبّت كسى متّهم داشتيم ، و روشن شد كه آن را اثرى نبود . از وى پرسيدم كه : حال چنين است ؟ با دل خسته و زبان شكسته گفت :\r\n خاطَبَنى الحَقُّ مِن جَنانى * فكانَ وَعْظى عَلَى لِسانى\r\nقَرَّبَنى مِنْهُ بَعدَ بُعدٍ * وَخصَّنِى اللهُ وَاصْطَفانى\r\nأَجَبْتُ لِما دُعيتُ طَوْعًا * مُلَبِّيًا لِلَّذى دَعانى\r\nوَ خِفْتُ مِمّا جَنيتُ قِدْمًا * فَوَقَعَ الحُبُّ بِالْأَمانى « 2 » \r\nبعد از آن صاحب كنيزك را گفتم : بهاى او بر من است و زيادت نيز مىدهم . آواز برداشت و گفت : وافَقْراه ! ترا كجاست بهاى او ؟ تو مرد درويشى .\r\n\r\n\r\n","description":"","footnote":"\r\n( 1 ) . « قسم به حقّ تو كه هرگز در طول روزگار عهد و پيمان نشكستم و محبّت و ودّ را پس از صفا و يكرنگى ، آلوده و كدر نساختم .\r\nسينه و قلب مرا از وجد سرشار نمودى . پس چگونه خوشى و لذّتى داشته باشم يا محبّت تو را فراموش نموده و آرام گردم ؟\r\nپس اى كسى كه مرا جز او مولايى نيست ، چنين مىبينم كه مرا در بين مردم ، عبد و مملوك باقى گذاشته و رها نموده‌اى . »\r\n( 2 ) . « حقّ در خلوت دل با من سخن گفت و از آن پس اين مواعظ بر زبانم جارى گرديد .\r\nپس از بُعد مرا به قربش سرافراز كرد و در شمار خاصّان خود درآورد .\r\nو از سر جان دعوت او را به توحيد با چابكى پذيرفتم .\r\nاز گناهان گذشته در هراس بودم ، أمّا عشق ، آرزوى مرا در غفران و بخشش و وصال برآورد . »\r\n","page_name":" 610 ","page_number":610},
  {"content":"\r\n\r\nوى را گفتم : تو تعجيل مكن ، تو هم اينجا باش تا من بهاى وى را بياورم ! بعد از آن گريان گريان برفتم و به خداى سوگند كه از بهاى وى نزديك من يك درم نبود و شب و روز متحيّر و تنها مانده ، تضرّع مىكردم و نمىتوانستم كه چشم بر هم زنم ، و مىگفتم : اى پروردگار من ! تو مىدانى پنهان و آشكار من ، و من اعتماد بر فضل تو كردم ، مرا رسوا مگردان !\r\nناگاه يكى در بزد . گفتم : كيست ؟ گفت : يكى از احباب . در بگشادم ، مردى ديدم با چهار غلام و شمعى با او . گفت : اى استاد ! اذن در آمدن مىدهى ؟ گفتم :\r\nدرآى ! چون در آمد ، گفتم : تو كيستى ؟ گفت : احمد بن مثنّى ، امشب به خواب ديدم كه هاتفى مرا آواز داد كه پنج بدره بردار و پيش سرىّ برو و نفس وى را به اين خوش كن تا تحفه را بخرد كه ما را با تحفه عنايت است . چون اين بشنيدم ، سجدهء شكر كردم بدانچه خداى تعالى مرا داد از نعمت خود . »\r\nسرىّ گويد : « بنشستم و انتظار صبح مىبردم . چون نماز صبح گزاردم ، بيرون آمدم و دست وى گرفتم و به بيمارستان بردم . صاحب بيمارستان چپ و راست مىنگريست ، چون مرا ديد گفت : مرحبا در آى ! بدرستى كه تحفه را نزد خداى تعالى قرب و اعتبارى هست كه دوش هاتفى به من آواز داد و گفت :\r\n إنَّها مِنّا بِبالِ * ليسَ يَخْلُو مِنْ نَوالِ\r\nقَرُبَتْ ثُمَّ تَرَقَّتْ * وَعَلَتْ فى كُلِّ حالِ « 1 » \r\nچون تحفه ما را بديد ، چشم پر آب كرد و با خداى تعالى در مناجات مىگفت : مرا در ميان خلق مشهور گردانيدى . در اين وقت كه نشسته بوديم ، صاحب تحفه بيامد گريان . گفتم : گريه مكن كه آنچه تو گفتى آورده‌ام ، به پنج هزار\r\n\r\n\r\n","description":"","footnote":"\r\n( 1 ) . « او همواره در خاطر ما هست و هميشه از عطاياى ما بهره‌مند مىباشد . به ما نزديك شد و سپس ترقّى يافت و در هر حال به مقامى بالاتر دست يافت . »\r\n","page_name":" 611 ","page_number":611},
  {"content":"\r\n\r\nسود . گفت : لا والله . گفتم : به ده هزار . گفت : لا والله . گفتم : به مثل بها سود . گفت :\r\nاگر همهء دنيا به من دهى قبول نمىكنم ، وى آزاد است خالصاً للّه سبحانه . گفتم :\r\nقصّه چيست ؟ گفت : اى استاد ! دوش مرا توبيخ كردند ، ترا گواه مىگيرم كه از همهء مال خود بيرون آمدم و در خداى تعالى گريختم .\r\nاللهُمَّ كُنْ لى بِالسِّعَةِ كَفيلًا وَ بِالرِّزقِ جَميلًا !\r\nروى به ابن مثنّى كردم ، وى نيز مىگريست . گفتم : چرا مىگريى ؟ گفت : گويا خداى تعالى به آنچه مرا به آن خواند از من راضى نيست .\r\nترا گواه مىگيرم كه صدقه كردم همهء مال خود را خالصاً للّه سبحانه . گفتم : آيا چه بزرگ است بركت تحفه بر همه ؟\r\nبعد از آن تحفه برخاست و جامه‌هايى كه در برداشت بيرون كرد و پلاس پاره‌اى پوشيد و بيرون رفت و مىگريست . گفتم : خداى تعالى ترا رهايى داد ، گريه چيست ؟ گفت :\r\n هَرَبْتُ مِنهُ إلَيهِ * وَ بَكيْتُ مِنهُ عَلَيهِ\r\nوَ حَقِّهِ وَ هْوَ سُؤْلى * لازِلْتُ بَينَ يَدَيْهِ\r\nحَتَّى أنالُ وَأحْتَظى * بِما رَجَوْتُ لَدَيهِ « 1 » \r\nبعد از آن بيرون آمديم و چندان‌كه تحفه را طلبيديم نيافتيم . عزيمت كعبه كرديم ، ابن مثنّى در راه بمرد و من و خواجهء تحفه به مكّه درآمديم . در آن وقت كه طواف مىكرديم آواز مجروحى شنيديم كه از جگر ريش مىگفت :\r\n مُحِبُّ اللهِ فى الدُّنيا سَقيمُ * تَطاوَلَ سُقْمُهُ فَدَوَاهُ داهُ\r\nسَقاهُ مِنْ مَحَبَّتِهِ بِكَأسٍ * فَأَرْواهُ الْمُهَيْمِنُ إذ سَقاهُ \r\n\r\n\r\n","description":"","footnote":"\r\n( 1 ) . « از نزد او به سوى او گريختم و از فراق او در محضر او گريستم .\r\nو قسم به حقّ او - كه جز او حاجتى ندارم - همواره در نزد او خواهم بود .\r\nتا به آنچه كه اميدوارم به من عطا كند ( كه لقاء و زيارت جمالش باشد ) برسم و از آن بهره بگيرم . »\r\n","page_name":" 612 ","page_number":612},
  {"content":"\r\n\r\n فَهامَ بِحُبِّهِ وَ سَما إلَيهِ * فَلَيسَ يُريدُ مَحْبوبًا سِواهُ\r\nكَذاكَ مَنِ ادَّعَى شَوْقًا إلَيهِ * يَهيمُ بِحُبِّهِ حَتّى يَراهُ « 1 » \r\nپيش او رفتم . چون مرا ديد گفت : اى سرىّ ! گفتم : لبّيك ! تو كيستى ، كه خداى بر تو رحمت كناد ؟ گفت : لا إله إلّاالله ! بعد از شناختن ناشناختن واقع شد ! من تحفه‌ام ، و وى همچون خيالى شده بود . گفتم : اى تحفه ! چه فائده ديدى بعد از آنكه تنهايى اختيار كردى از خلق ؟ گفت : خداى تعالى مرا به قرب خود انس بخشيد و از غير خود وحشت داد . گفتم : ابن مثنّى مرد . گفت : رحمه الله ، خداى تعالى وى را از كرامتها چندان بخشيد كه هيچ چشم نديده است ، و همسايهء من است در بهشت . گفتم : خواجهء تو كه ترا آزاد كرد با من آمده است .\r\nدعايى پنهان كرد و در برابر كعبه بيفتاد و بمرد . چون خواجهء وى بيامد و وى را مرده ديد ، به روى در افتاد . برفتم و وى را بجنباندم ، مرده بود . تجهيز و تكفين ايشان كرديم و به خاك سپرديم ؛ رحمهما الله تعالى . » » « 2 »\r\nهمچنين مرحوم علّامهء مجلسى در بحارالأنوار داستان يكى از زنان عارفه و متعبّده را بيان مىنمايد كه خلاصهء آن چنين است :\r\n\r\n\r\n","description":"","footnote":"\r\n( 1 ) . « محبّ خداوند در دنيا همچون مريضى است كه مريضى او به طول انجاميده و دواى او همان درد محبّت و عشق وى است كه او را به مطلوبش مىرساند .\r\nخداوند جامى از محبّت خود را به دو نوشاند و او كه مهيمن بر همهء هستى و ناظر أحوال محبّ خود است ، با اين شراب محبّت ، وى را سيراب نمود .\r\nپس او سرگشتهء محبّت خداوند گشت و به سوى او بالا رفت و ديگر هيچ محبوبى غير از حضرت حقّ را طلب نمىنمايد .\r\nاينچنين‌است كسى كه ادّعاى شوق وصال او نمايد كه سرگشته و مجنون از محبّت او ميگردد تا به لقاء او برسد . »\r\n( 2 ) . نفحات الأُنس ، ص 623 تا ص 626 ، و ص 929 و 930 .\r\n","page_name":" 613 ","page_number":613},
  {"content":"\r\n\r\nدر روزگارى كه مردم به أعقاب جاهلى خود برگشتند و بعضى اسير طمع و بعضى ديگر فريب سياست تاريك سقيفه را خوردند ، زنى شجاع با دلى لبالب از معرفت و محبّت أميرالمؤمنين عليه‌السّلام به نام أم‌ّفروه ، مردم را به شكستن بيعت خود با أبوبكر ترغيب ميكرد و روز غديرخمّ را كه رسول‌خدا صلّىالله عليه‌وآله‌وسلّم ولايت علىّبن‌أبىطالب عليه‌السّلام را بر مردم آشكار نمود ، به ياد آنها مىآورد .\r\nخبر افشاگرى اين زن أنصارى به گوش أبوبكر رسيد و او را إحضار كرد و گفت : اى دشمن خدا ! مردم را به تفرقه و شورش بر من تشويق مىكنى ؟ دربارهء علىّ چه مىگوئى ؟ او گفت : دربارهء امام أئمّه و وصىّ أوصياء چه بگويم ؟ ! كسى كه آسمان و زمين از نور او روشن است و توحيد حضرت پروردگار جز با معرفت حقيقى او معنى پيدا ننموده و كامل نمىشود . أمّا تو اى أبوبكر ! بيعت خود با علىّ عليه‌السّلام را در غديرخم شكستى و دين خود به رياست و حكومت دنيا فروختى !\r\nأبوبكر كه از سخنان ام‌ّفروه برآشفته بود گفت : اين زن مرتدّ شده است ، او را بكشيد . و لذا ام‌ّفروه را به جرم محبّت و ايمان و ايقان به ولايت أميرالمؤمنين عليه‌السّلام كشتند .\r\nدر زمان اتّفاق اين ماجرا أميرالمؤمنين عليه‌السّلام در زمين زراعتى خود در وادىالقرى و خارج مدينه بود . وقتى به مدينه بازگشت و خبر أم‌ّفروه را شنيد ، بر مزار او آمد و دست‌ها را به آسمان بلند كرد و گفت :\r\nيا مُحْيىَ النُّفوسِ بَعْدَ الْمَوْتِ وَ يا مُنْشِىءَ الْعِظامِ الدّارِساتِ ، أَحْىِ لَنا أُمَّ فَرْوَةَ واجْعَلْها عِبْرَة لِمَنْ عَصاكَ !\r\n« اى إحياء كنندهء جانها پس از مرگ و اى زنده كنندهء استخوان‌هاى كهنه ، امّ فروه را براى ما زنده فرما و او را عبرت آنان كه معصيت تو را نمودند ، قرار ده . »\r\nدر اين حال هاتفى ندا داد : اى أمير مؤمنان دعايت مستجاب است . و\r\n\r\n","description":"","footnote":"","page_name":" 614 ","page_number":614},
  {"content":"\r\n\r\nام‌ّفروه با ملحفه‌اى از سندس سبز از قبر خارج شد و گفت : مولاى من ! پسر أبىقحافه مىخواهد نور تو را خاموش كند ، أمّا خدا فروغ نور ولايت تو را هر روز تابناك‌تر مىكند ! « 1 »\r\nهمين يك جملهء امّ فروه : وَ مَنْ لايَتِمُّ التَّوْحيدُ إلَّابِحَقيقَةِ مَعْرِفَتِه « كسى كه توحيد حضرت پروردگار جز با معرفت حقيقى او معنى پيدا ننموده و كامل نمىشود » در وصف حضرت أميرالمؤمنين عليه‌السّلام ، در نشان‌دادن پايهء كمال و معرفت او بس است .\r\nهمچنين مرحوم مجلسى در بارهء يكى از اين زنان مؤمنه كه دلش از تابش أنوار معرفت و ولايت روشن شده بود ، داستانى را به اين مضمون روايت ميفرمايد كه : پس از رحلت حضرت إمام صادق عليه‌السّلام گروهى از شيعيان در نيشابور گرد آمدند و أبوجعفر محمّدبن‌على نيشابورى را از ميان خود برگزيدند و مبلغ سىهزار دينار و پنجاه‌هزار درهم و مقدارى لباس به او دادند و مجموعه‌اى از سؤالات خود را در هفتاد برگه نوشتند به طورى كه در هر برگه يك سؤال نوشته شده بود و بقيّهء ورق سفيد بود تا جواب در آن نوشته شود و هر دو ورق را با سه بند بستند و بر روى هر بندى يك مُهر زدند و به أبوجعفر گفتند : اين برگه‌ها را يك شب در اختيار هر كس مدّعى إمامت است قرار مىدهى و فردا از او باز پس مىگيرى . اگر مُهرها شكسته نشده بود ، پنج برگه را بگشا ؛ اگر ديدى به إعجاز جواب آن را داده است معلوم مىشود كه او إمام بوده و مستحقّ اين أموال است و أموال را به وى برگردان و گرنه أموال ما را پس بياور .\r\nدر نيشابور زنى نيز كه « شطيطه » نام داشت به نزد وى آمد و يك درهم سالم و يك قطعهء پارچه كه خود بافته بود و معادل چهار درهم ارزش داشت ، به\r\n\r\n\r\n","description":"","footnote":"\r\n( 1 ) . بحارالأنوار ، ج 41 ، باب 11 ، ص 199 ، ح 13 .\r\n","page_name":" 615 ","page_number":615},
  {"content":"\r\n\r\nوى داد . أبوجعفر خراسانى گفت : اين مقدار بسيار ناچيز است . حدأقلّ بايد صد درهم بدهى تا ببرم . شطيطه گفت : إنَّ اللَهَ لا يَسْتَحْيى مِنَ الحَقِّ « خداوند از آنچه حق باشد حيا نمىنمايد ( گرچه كم باشد ) . »\r\nأبوجعفر خراسانى ميگويد : « درهم شطيطه را كج نمودم ( تا با بقيّهء درهمها مخلوط نگردد ) و در يكى از كيسه‌ها انداختم . چون به مدينه رسيدم ، برخى مىگفتند وصىّ امام صادق عليه‌السّلام عبد الله پسر آن حضرت است .\r\nابتدا بر او وارد شدم و او را با سؤالاتى آزمودم و ديدم كه صحيح جواب نمىدهد و حال و هواى مجلس او نيز متناسب با مقام إمامت نبود . از نزد او خارج شدم و با حال حيرت ، به زيارت قبر رسول خدا صلّى الله عليه و آله وسلّم رفتم و از خداوند طلب هدايت مىنمودم . چون به منزلگاه خود برگشتم غلامى سياه به نزد من آمد و پس از سلام گفت : أَجِبْ مَن تُريدُ . « آن كس را كه مىطلبى إجابت نما . » و مرا با خود به منزل حضرت موسىبن‌جعفر عليهماالسّلام برد .\r\nحضرت فرمود : چرا نااميد گشته‌اى ؟ به نزد من آى كه من حجّت و ولىّ خدا هستم . و مرا نزديك خود نشاند و من نشانه‌ها و دلائل امامت را در أدب و علم و گفتار آن حضرت يافتم .\r\nسپس آن حضرت فرمود : من ديروز پاسخ تمام سؤالات شما را در برگه‌ها دادم . برگه‌ها را بياور و درهم شطيطه را كه وزن آن يك درهم و دو دانق بوده ، و در كيسه‌اى باشد كه چهارصد درهم در آن است ، همراه با پارچهء او كه در بستهء آن دو برادر بلخى قرار دارد ، به نزد من آور .\r\nمن از سخنان حضرت بسيار تعجّب نمودم و أموال را با برگه‌ها به نزد حضرت بردم . حضرت به آن كيسه اشاره نمود و فرمود : آن را خالى كن . و چون خالى كردم ، درهم شطيطه كه كج شده بود ، آشكار گرديد و حضرت آن را برداشتند و فرمودند : آن بسته را باز كن و باز كردم و حضرت پارچهء شطيطه را با\r\n\r\n","description":"","footnote":"","page_name":" 616 ","page_number":616},
  {"content":"\r\n\r\nدست خود برداشتند و به من رو نموده و فرمودند : اى أبوجعفر ،\r\nإنَّ اللَهَ لا يَسْتَحْيى مِنَ الحَقِّ ؛\r\nسلام مرا به شطيطه برسان و اين هميان را به او بده - و در آن چهل درهم بود - و من يك قسمت از كفن خودم را كه از پنبهء قريهء صيدا ، قريهء فاطمهء زهرا عليهاالسّلام است و خواهرم حليمه دختر أبى عبد الله جعفربن محمّد الصّادق آن را ريسيده است ، به وى اهداء مىكنم و به او بگو : پس از رسيدن أبوجعفر نيشابورى و تحويل‌دادن پول و قطعهء كفن به تو ، نوزده روز بيشتر زنده نمىمانى . شانزده درهم از اين پولها را براى خود مصرف كن و بيست و چهار درهم آن را بابت هزينهء تجهيز خود و بابت صدقه از طرف خودت قرار بده و من خودم بر جنازهء تو نماز مىگزارم .\r\nسپس حضرت فرمودند : اى أبوجعفر ، وقتى مرا بر سر جنازهء شطيطه ديدى ، كتمان كن كه براى حفظ جان تو بهتر است و أموال بقيّهء شيعيان را به ايشان برگردان و بگو كه من آن را از ايشان پذيرفتم و به ايشان هديّه دادم .\r\nمُهرهاى اين برگه‌ها را نيز باز كن و نظر كن كه آيا پيش از آمدن تو ما پاسخ سؤالاتت را داده‌ايم يا نه ؟\r\nبه برگه‌ها نظر كردم و ديدم مُهرها سالم است و سه برگه را گشودم و ديدم كه حضرت جواب سؤالات را كامل مرقوم فرموده‌اند . و در مدّتى كه در مدينه بودم با عدّهء زيادى از أصحاب امام صادق عليه‌السّلام ملاقات نمودم كه شهادت مىدادند كه آن حضرت ، موسىبن‌جعفر عليهماالسّلام را به عنوان إمام پس از خود تعيين فرموده‌اند .\r\nچون به خراسان بازگشتم ديدم أفرادى كه حضرت پول ايشان را برگردانده بودند فطحى شده‌اند و شطيطه بر حق باقى مانده و به إمامت حضرت موسىبن‌جعفر سلام الله عليهما معتقد است و سلام حضرت را به وى رساندم و پول و قطعهء كفن را به او دادم و مقدارى از دراهم را بابت أمر تجهيزش به من داد\r\n\r\n","description":"","footnote":"","page_name":" 617 ","page_number":617},
  {"content":"\r\n\r\nو همان مقدار كه حضرت فرموده بودند زنده مانده و سپس رحلت نمود و حضرت با شترى بر جنازهء او حاضر شدند و أمر تجهيز او را به عهده گرفتند و دوباره بر شتر سوار شده و رو به سوى بيابان نمودند و فرمودند : سلام مرا به أصحاب خود برسان و ايشان را از اين أمر مطّلع گردان و بديشان بگو : ما أئمّه حتماً بر جنازه‌هاى شما در هر شهرى كه باشيد حاضر مىشويم ؛ پس تقواى إلهى را دربارهء خود پيشه كنيد . « 1 »\r\nبارى أمثال اين زنان كه مردان به مجاهدات و مقامات و درجات قرب آنان غبطه مىخورند و حسرت مىبرند ، در تاريخ كم نيستند .\r\nأمّا نكته‌اى كه نبايد آن را فراموش كرد ، سختى و صعوبت تربيت و سير آنان است . عمدهء التفات و توجّه زن به حسب طبيعت ، به عالم حسّ است و بيشتر ، نظر به محسوسات و تمتّع از لذائذ دنيا دارد و توجّه او به عالم معنى كمتر است و لذا در طريق آخرت شخصيّت ثابت و پايدارى ندارد .\r\nغالب زنان تابع احساسات مىباشند و در بين ايشان كمتر كسى يافت مىشود كه تسليم مطلق باشد و به سختى تغيير نموده و در صراط مستقيم قرار مىگيرند . و لذا امام صادق عليه‌السّلام فرموده‌اند :\r\nالْمُؤْمِنَةُ أَعَزُّ مِنَ الْمُؤْمِنِ وَالْمُؤْمِنُ أَعَزُّ مِنَ الكِبْريتِ الْأَحْمَرِ ، فَمَنْ رَأَى مِنْكُمُ الْكِبْريتَ الْأَحْمَرَ ؟ « 2 »\r\n« زن مؤمن از مرد مؤمن كمتر و نادرتر است و مرد مؤمن از كبريت أحمر نادرتر است ؛ كدام يك از شما تا به حال كبريت أحمر ديده است ؟ »\r\nرسول خدا صلّى الله عليه و آله وسلّم مىفرمايند :\r\nالنّاجى مِنَ الرِّجالِ قَليلٌ وَ مِنَ النِّسآءِ أَقَلُّ وَ أَقَلُّ . قيلَ : وَ لِمَ يا رَسول‌َاللَهِ ؟ قالَ : لِأَنَّهُنَّ كافِراتُ الْغَضَبِ\r\n\r\n\r\n","description":"","footnote":"\r\n( 1 ) . بحارالأنوار ، ج 47 ، ص 251 تا ص 253 ؛ و ج 48 ، ص 73 تا ص 75 .\r\n( 2 ) . الكافى ، ج 2 ، ص 242 ، ح 1 .\r\n","page_name":" 618 ","page_number":618},
  {"content":"\r\n\r\nمُؤْمِناتُ الرِّضا . « 1 »\r\n« مردان نجات‌يافته كمند و زنان نجات‌يافته كمتر و كمترند . از خدمت حضرت سؤال شد : چرا اى رسول خدا ؟ فرمودند : چون زنان در حال غضب كافر و در حال رضا و خشنودى مؤمنند . »\r\nآن هنگام كه قضاء و تقدير امور ، موافق مراد زنست در مقام رضا بوده و مؤمن است ، أمّا وقتى در فراز و نشيب زندگى مىافتد و مبتلى ميگردد ، خشمگين شده و كافر مىشود .\r\nاز اين رو سلوك او بسيار لطيف و دقيق است و استادى كه مىخواهد سالكِ زن تربيت كند بايد در سلوك ، متضلّع و بسيار ماهر و حاذق باشد تا از عهدهء آن برآيد و إلّانفس او را شكسته و خراب كرده و سرمايهء معنوى او را تباه مىكند .\r\nرسول خدا صلّى الله عليه و آله وسلّم ميفرمايد :\r\nإنَّما مَثَلُ الْمَرْأَةِ مَثَلُ الضِّلْعِ الْمُعْوَجِّ ، إنْ تَرَكْتَهُ انْتَفَعْتَ بِهِ وَ إنْ أقَمْتَهُ كَسَرْتَهُ . « 2 »\r\n« مثل زن مثل استخوان كج پهلو مىباشد كه اگر آن را به حال خود رها كنى از آن بهره مىبرى و اگر بخواهى آن را راست نمائى آن را خواهى شكست . » اين روايت به خوبى بر لطافت و صعوبت تغيير در طائفهء نسوان دلالت دارد .\r\nو به همين دليل حضرت آقاى حدّاد وقتى نام مخدّرات را شنيدند از هيمنهء ولايت حضرت علّامهء والد تعجّب كردند كه سيطرهء والد معظّم بر نفوس تا به كجا كشيده كه سالكان زن را نيز تربيت مىكنند .\r\nحضرت علّامهء والد قدّس‌الله‌سرّه مانند سلف صالح از أولياء إلهى ، گاهى\r\n\r\n\r\n","description":"","footnote":"\r\n( 1 ) . همان مصدر ، ج 5 ، ص 515 ، ح 1 .\r\n( 2 ) . همان مصدر ، ص 513 ، ح 1 .\r\n","page_name":" 619 ","page_number":619},
  {"content":"\r\n\r\nسالكى را كه براى إرشاد و دستگيرى خدمت ايشان مىرسيد به استاد ديگرى إرجاع مىدادند و لذا ديده مىشد كه بعضى را براى تربيت و طىّ مراتب معنوى سلوك ، خدمت حضرت علّامهء طباطبائى رحمة الله عليه مىفرستادند كما اينكه حضرت علّامهء طباطبائى نيز بعضى از مريدان سلوك را خدمت والد معظّم حواله مىدادند .\r\nو گاهى نيز شاگرد ضعيفى را به شاگردى قوى مىسپردند و مىفرمودند :\r\nشما از ايشان استفاده كنيد .\r\nشاگردان علّامهء والد محدود به همان أفرادى كه با ايشان ارتباط ظاهرى داشتند ، نبودند ؛ زيرا ولىّخدا كه به مقام اطلاق مىرسد ، بر همهء موجودات سيطرهء ولائى پيدا مىكند و بر همين أساس دستگيرى وى محدود به مكان نيست و هر گاه در مشارق و مغارب عالم كسى قابل بوده و خداوند صلاح بداند ، از او دستگيرى مىكند .\r\nگاهى ممكن‌است مسيرى دشوار و طولانى تا سرزمينى دوردست طىّ كند تا در آنجا از دلسوخته‌اى دستگيرى نمايد و گاهى ممكن‌است آن شخص را به شكلى به سوى خويش حركت دهد و گاه از دور نظرى بر وى مىافكند و عنايتى نموده و گره از مشكل وى مىگشايد و چه‌بسا خود آن سالك نيز متوجّه نشود كه تحت عنايت كدام ولىّ قرار گرفته و دردش درمان شده است ؛ و همهء اين موارد در حيات علّامهء والد وجود داشت ، علاوه برآنكه خوبان و مقرّبان از اطراف و اكناف خدمتشان مىرسيدند .\r\nدر يكى از ملاقاتهايى كه در أوائل نوجوانى خدمت مرحوم حضرت آقاى حدّاد رسيده بودم ، در ضمن سؤالاتى عرض كردم : آيا اوتاد و أبدال نيز خدمت شما مىرسند ؟ ايشان خندهء مليحى نموده و با لحن شيرينى فرمودند : اى .\r\nمرحوم علّامهء والد رحمة الله عليه در اواخر عمر شريفشان خيلى كمتر\r\n\r\n","description":"","footnote":"","page_name":" 620 ","page_number":620},
  {"content":"\r\n\r\nكسى را مىپذيرفتند و مىفرمودند : من در آستانهء رفتن هستم و همين مقدار را نيز قاچاقى داريم زندگى مىكنيم . الآن مشغول نوشتن دورهء علوم و معارف اسلام هستم و تمام همّ و غمّ من تمام‌نمودن اين كتب است و مجالى ندارم ، و شما كسى را نپذيريد و اگر هم اصرار كردند قبول ننمائيد .\r\nبارى ، تلامذهء حضرت علّامهء والد طمأنينه و آرامشى را كه در سير و سلوك با ايشان داشتند و نيز طعم شيرين ميوه‌هاى باغ عرفان را كه از دست ايشان تناول مىكردند ، هرگز فراموش نخواهند كرد .\r\nگاه در خاطر اين چنين تداعى مىشود كه دعاى :  رَبَّنا أَنْزِلْ عَلَيْنا مائِدَةً مِنَ السَّماءِ تَكُونُ لَنا عِيداً لِأَوَّلِنا وَ آخِرِنا وَ آيَةً مِنْكَ وَ ارْزُقْنا وَ أَنْتَ خَيْرُ الرَّازِقِينَ  « 1 » « پروردگارا بر ما مائده‌اى از آسمان فرو فرست كه عيدى براى أوّلين و آخرين ما و نشانه‌اى از تو باشد و ما را روزى عطا كن و تو بهترين روزى دهندگانى » در حقّ ما مستجاب شده بود كه اين‌گونه مهر و رحمت حضرت پروردگار ما را در خود گرفته بود . رحمة الله عليه رحمةً واسعةً .\r\n خيال خال تو با خود به خاك خواهم برد * كه تا ز خال تو خاكم شود عبير آميز « 2 » \r\n\r\n\r\n","description":"","footnote":"\r\n( 1 ) . قسمتى از آيه 114 ، از سورهء 5 : المآئدة .\r\n( 2 ) . ديوان‌حافظ ، ص 118 ، غزل 265 .\r\n","page_name":" 621 ","page_number":621},
  {"content":"\r\n . \r\n","description":"","footnote":"","page_name":" 622 ","page_number":622},
  {"content":"\r\n\r\nرفيق\r\nاز عناصر پايه در سير و سلوك ، رفقاء و إخوان فىالله هستند كه با سالك در منازل آخرت و اين راه پر فراز و نشيب مصاحبت و مرافقت دارند و به مقتضاى  رُحَماءُ بَيْنَهُمْ  بار يكديگر را كشيده تا به جوار قرب حضرت پروردگار رسيده و سرخوش از نعيم ولايت نداى\r\nالْحَمْدُ لِلَّهِ الَّذِى هَدَانَا لِهذَا\r\nسر دهند .\r\nو لذا در نصوص معرفتى به مؤاخات فى الله ترغيب كرده و آثار و خواصّ مترتّب بر آن را شمرده‌اند ؛ حضرت رَسول الله صَلّى الله عليه و آله وسلَّم مىفرمايند :\r\nمَا اسْتَفادَ امْرُؤٌ مُسْلِمٌ فآئِدَةً بَعْدَ فآئِدَةِ الْاسْلامِ مِثْلَ أَخٍ يَسْتَفيدُهُ فى اللَهِ . « 1 »\r\n« پس از نعمت اسلام ، هيچ فائده و بهره‌اى به مانند برادرى كه در راه خدا از او بهره برده شود ، روزى هيچ مسلمانى نشده است . » و حضرت أميرالمؤمنين عليه‌السّلام در ضمن وصاياى خود در هنگام رحلت مىفرمايند :\r\nوَءَاخِ الْإخوانَ فى اللَهِ . « 2 »\r\n« اخوّت با اخوان فىالله را از دست مده و بر آن مداومت داشته باش . »\r\nو حافظ عليه الرّحمة و الرّضوان در ديوان خود كه سلوك‌نامهء عرفان حقيقى\r\n\r\n\r\n","description":"","footnote":"\r\n( 1 ) . بحارالأنوار ، ج 71 ، باب 17 ، ص 275 و 276 ، ح 3 .\r\n( 2 ) . همان مصدر ، ح 2 .\r\n","page_name":" 623 ","page_number":623},
  {"content":"\r\n\r\nاست ، از رفيق و إخوان فى الله تعبير به « كيمياى سعادت » مىكند و ميگويد :\r\n دريغ و درد كه تا اين زمان ندانستم * كه كيمياى سعادت رفيق بود رفيق « 1 » \r\nحضرت علّامهء والد قدّس الله نفسه الزّكيّه سرعت سير را از آثار اخوّت فىالله مىدانستند و مىفرمودند : حركت و سير به سوى عالم توحيد مانند حركت درشكه به سوى مقصد است ، گرچه درشكه با يك اسب هم حركت كرده و نهايةً به مقصد مىرسد ، أمّا اگر تعداد اسب‌هايى كه درشكه را مىكشند زياد باشد درشكه زودتر به مقصد مىرسد و از رنج و خستگى اسبها نيز كاسته مىشود .\r\nسفر إلىالله با رفقاى همدل نيز چنين است ، سرعت سير را بالا برده و سالكان با خوش‌دلى و بدون ملال خاطر زودتر به عالم توحيد راه مىيابند .\r\nعلاوه بر اينكه رفيق مايهء طمأنينه و آرامش خاطر است .\r\nرسول اكرم صلّى الله عليه و آله وسلّم مىفرمايند :\r\nإنَّ الْمُؤْمِنَ لَيَسْكُنُ إلَى الْمُؤْمِنِ كَما يَسْكُنُ قَلْبُ الظَّمَانِ إلَى الْمآءِ الْبارِدِ . « 2 »\r\n« همچنانكه قلب انسان تشنه‌كام با آب سرد و گوارا آرام ميگردد ، مؤمن نيز با انس با برادر مؤمن آرامش مىيابد . »\r\nو حضرت امام صادق عليه‌السّلام مىفرمايند :\r\nلِكُلِّ شَىْءٍ شَىْءٌ يَسْتَريحُ إلَيْهِ وَ إنَّ الْمُؤْمِنَ يَسْتَريحُ إلَى أَخيهِ الْمُؤْمِنِ ، كَما يَسْتَريحُ الطَّيْرُ إلَى شَكْلِه ؛ أَوَ ما رَأَيْتَ ذَلِكَ ؟ « 3 »\r\n« هر چيزى با چيزى آرامش مىيابد و احساس انس و راحتى مىنمايد و\r\n\r\n\r\n","description":"","footnote":"\r\n( 1 ) . ديوان‌حافظ ، ص 135 ، غزل 305 .\r\n( 2 ) . بحارالأنوار ، ج 71 ، ص 280 ، ح 6 .\r\n( 3 ) . همان مصدر ، ص 237 ، ح 38 .\r\n","page_name":" 624 ","page_number":624},
  {"content":"\r\n\r\nمؤمن با مؤمن آرام مىگيرد ، چنان كه پرنده با هم‌جنس خود آرام مىگيرد ؛ آيا تا به حال اين امر را نديده‌اى ؟ ! »\r\nعلاوه بر اين بهره‌هاى معنوى در مجالست با رفقاى طريق ، برادران فىالله نقائص را به يكديگر تذكّر مىدهند و ظرائف و دقائق آداب سلوك را به هم مىآموزند .\r\nآرى ، در اثر پيوند دل‌ها ، رفيق از كمالات معنوى رفيق بهره‌مند شده و كم و كاستى يكديگر را جبران مىكنند و در درجات قرب به هم ملحق مىشوند و از اجتماع و اتّصال اين جوىها ، نهرى عظيم و خروشان پديد مىآيد كه آلودگىها و بدىها را با خود مىبرد . صفا و زلالى آن مايهء انبساط خاطر است و خروش آن ، عشق و محبّت به خدا را در دل مىآورد . « 1 »\r\nرسول خدا صلّى الله عليه و آله وسلّم مىفرمايند :\r\nالْمُؤْمِنانِ كَاليَدَينِ يُغْسَلُ إحداهُما بِالْأُخرَى ؛ فَإذا رَزَقَكَ اللَهُ وُدَّ أَخيكَ فَاسْتَمْسِكْ بِمَوَدَّتِهِ . « 2 »\r\n« دو مؤمن مانند دو دستند كه هر يكى به واسطهء ديگرى از آلودگىها شستشو داده مىشود .\r\n\r\n\r\n","description":"","footnote":"\r\n( 1 ) . شيخ بهائى رحمة الله عليه ميفرمايد : ذَكَرَ المُفَسِّرون فى قَوله تَعالى : إيَّاكَ نَعْبُدُ وَ إيَّاكَ نَسْتَعِينُ وُجوهًا عَديدَةً للإتيانِ بِنونِ الجَمعِ والمَقامُ مقامُ الانكِسارِ و المُتَكلِّمُ واحِدٌ .\r\nو مِن جَيِّدِ تِلكَ الوُجوهِ ما أورَدَه الإمامُ الرّازىّ فى تَفسيرِه الكَبيرِ و حاصِلُه : أنّه قَد وَرَدَ فى الشَّريعَةِ المُطَهَّرةِ أنَّ مَن باعَ أجناسًا مُختَلِفةً صَفْقَةً واحِدةً ثُمَّ خَرَجَ بَعضَها مَعيبًا فَالمُشتَرى مُخَيَّرٌ بَينَ رَدِّ الجَميعِ و إمساكِه و لَيسَ لَه تَبعيضُ الصَّفقَةِ بِرَدِّ المَعيبِ و إبقآءِ السَّليمِ و هَهُنا حَيثُ يَرَى العابِدُ أنَّ عِبادَتَه ناقِصَةٌ مَعيبَةٌ لم يَعرِضْها وَحدَها على حَضرَةِ ذىالجَلالِ بَل ضَمَّ إليها عِبادةَ جَميعِ العابِدينَ مِنَ الأنبيآءِ و الأوليآءِ والصُّلَحآءِ و عَرَضَ الكُلَّ السَّليمِ واحِدةً راجيًا قبولَ عِبادَتِه فى الضِّمنِ لِأَنَّ الجَميعَ لا يُرَدُّ البَتَّةَ ؟ ! إذ بَعضُهُ مَقبولٌ و رَدُّ المَعيبِ و إبقآءُ السَّليمِ تَبعيضٌ لِلصَّفقَةِ و قَد نَهَى سُبحانَه عِبادَه عَنهُ ، فَكيفَ يَليقُ بِكَرَمِه العَظيمِ ؟ ! فَلم يَبقَ إلّاقَبولُ الجَميعِ و فيهِ المُرادُ . ( كشكول شيخ‌بهائى ، ج 1 ، ص 10 )\r\n( 2 ) . مستدرك‌الوسائل ، ج 9 ، ص 49 .\r\n","page_name":" 625 ","page_number":625},
  {"content":"\r\n\r\nپس اگر خداوند محبّت و دوستى برادر مؤمنت را به تو روزى كرد ، آن را محكم گرفته و از دست مده . »\r\nامام محمّد باقر عليه‌السّلام مىفرمايند :\r\nإنَّ الْمُؤْمِنَيْنِ الْمُتَواخِيَيْنِ فىاللَهِ لَيَكونُ أَحَدُهُما فىالجَنَّةِ فَوْقَ الْأَخَرِ بِدَرَجَةٍ فَيَقولُ : يارَبِّ إنَّ صاحِبى قَدْ كانَ يَأْمُرُنى بِطاعَتِكَ وَ يُثَبِّطُنى عَنْ مَعْصِيَتِكَ وَ يُرَغِّبُنى فيما عِنْدَكَ ، فاجْمَعْ بَيْنى وَ بَيْنَهُ فى هَذِهِ الدَّرَجَةِ فَيَجْمَعُ اللَهُ بَيْنَهُما . « 1 »\r\n« يكى از دو مؤمنى كه با هم اخوّت فىالله داشته‌اند ، در بهشت در درجه‌اى بالاتر از ديگرى قرار مىگيرد و به خداوند عرض مىنمايد : پروردگارا برادر و همنشين من در دنيا مرا به طاعت تو امر مىنمود و از معصيتت باز مىداشت و به آنچه در نزد توست ترغيب ميكرد ؛ پس مرا با او در اين درجه‌اى كه به من عطا نمودى ، جمع نما . و خداوند آن دو را با هم جمع نموده و در يك درجه قرار مىدهد . »\r\nالبتّه اين اخوّت و رفاقت كه بر پايهء محبّت به حضرت پروردگار و اشتراك در طريقت و مقصد است ، حقوق و شرائطى دارد كه سالك بايد خود را ملزم به رعايت آنها كند و إلّارشتهء ولايت بين او و رفقاى طريق گسسته و از كاروان عبوديّت جدا مىافتد و از بركات رفاقت فىالله محروم ميگردد .\r\nاتّحاد قلوب و صفا و يكرنگى با رفقاى طريق و برحذربودن از نفاق و دوروئى در رفتار با آنان از مهم‌ّترين حقوق مؤاخات است . و لذا از سالكان ، تعبير به « إخوان‌الصّفا » مىكنند و اين مركّب اضافى كه مفيد حصر و تخصيص است دلالت دارد كه قيد « صفا » اين جماعت را از ديگران متمايز و مشخّص كرده است و اين وصف « صفا » أظهر أوصاف آنان است .\r\n\r\n\r\n","description":"","footnote":"\r\n( 1 ) . بحارالأنوار ، ج 71 ، ص 278 ، ح 14 .\r\n","page_name":" 626 ","page_number":626},
  {"content":"\r\n\r\nمىفرمودند : سابقاً دراويش ، از صبح كشكول‌ها را به دوش مىگرفتند و در كوچه و بازار براى مردم أشعارى را در محبّت خدا و محبّت به شاه ولايت أميرالمؤمنين عليه‌السّلام مىخواندند و مردم نيز در ازاى اين إظهار محبّت ، وجهى را در كشكول آنان انداخته يا غذايى را به آنها مىدادند . شب‌هنگام اين دراويش در يك‌جا با هم اجتماع مىكردند و كشكول‌هايشان را روى هم ريخته و كسب‌شان را با يكديگر بطور مساوى تقسيم مىكردند و چنان أهل صفا و صميميّت بودند و حجاب دوئيّت از ميان آنان كنار رفته بود كه أبداً به ذهن آنان خطور نمىكرد كه كشكول چه كسى پر بود و كشكول كدام يك نصف يا خالى !\r\nو نيز مىفرمودند : اين صفا و صميميّت نيز در تاريخ بعضى از طرّاران و راهزنان ديده مىشود كه مالى را كه از قافله زده و به يغما مىبردند را به نسبت مساوى با يكديگر تقسيم كرده و خودبينى نداشتند و به خاطر اين صفات خوبى كه در آنان بود نهايةً توفيق توبه يافته و از أهل هدايت و صلاح مىشدند . « 1 »\r\n\r\n\r\n","description":"","footnote":"\r\n( 1 ) . در ترجمهء أحوال فضيل بن عياض كه در آخر موفّق به توبه گشت و از أولياء إلهى شد ، آمده‌است كه : « روزى كاروانى بزدند و كالا بردند و بنشستند و طعام مىخوردند ، يكى از أهل كاروان پرسيد كه مهتر شما كدام است ؟ گفتند : با ما نيست ، از آن سوى درختى است بر لب آبى ، آنجا نماز مىكند ! گفت : وقت نماز نيست . گفتند : تطوّع مىكند . گفت : با شما نان نخورد ؟ گفتند : به روزه است ! گفت : رمضان نيست . گفتند : تطوّع دارد !\r\nاين مرد را عجب آمد ، به نزديك فضيل شد ، با خشوعى نماز ميكرد . صبر كرد تا فارغ شد . گفت : الضّدّان لايجتمعان . روزه و دزدى چگونه بود ؟ و نماز و مسلمان‌كشتن را با هم چكار ؟ فضيل گفت : قرآن دانى ؟ گفت : دانم . گفت : نه آخر حق‌ّتعالى ميفرمايد :  وَ آخَرُونَ اعْتَرَفُوا بِذُنُوبِهِمْ خَلَطُوا عَمَلًا صالِحاً وَ آخَرَ سَيِّئاً عَسَى اللَّهُ أَنْ يَتُوبَ عَلَيْهِمْ إِنَّ اللَّهَ غَفُورٌ رَحِيمٌ  . مرد هيچ نگفت و از كار او متحيّر شد » . ( تذكرةالأولياء ، ج 1 ، ص 79 )\r\n","page_name":" 627 ","page_number":627},
  {"content":"\r\n\r\nمىفرمودند : رفقاى طريق نيز در كسب فيوضات معنوى و معارف چنين مىباشند ؛ ما هر چه كسب كنيم بين دوستان تقسيم مىكنيم و هر كس بهره و نصيبى داشته باشد ، به ديگران نيز مىرسد . وقتى قلبها يكى شد ، هرچه در يكى از قلبها ريخته شد ، در قلب‌هاى ديگرى نيز ريخته مىشود .\r\nو از آنجا كه سلوك راه خدا منحصر در قومى با رنگ پوست و زبان خاصّى نيست بلكه نيازمند استعداد و دلى مملوّ از عشق و محبّت حضرت حقّ است ، كراراً اين بيت حافظ را ترنّم مىكردند :\r\n مرا عهدىاست با جانان كه تا جان در بدن دارم * هواداران كويش را چو جان خويشتن دارم « 1 » \r\nو مىفرمودند : انسان بايد همهء رفقاى طريق را دوست داشته باشد . رفقاى ما همه از خوبانند و فرقى بين آنها نيست و همچون دانه‌هاى تسبيح مىباشند . « 2 »\r\nو اگر كسى ما را دوست دارد ، بايد رفقاى ما را نيز دوست بدارد . ما با همين رفقا نشست و برخاست داريم و انس مىگيريم . نمىشود كسى ما را قبول كند أمّا رفقاى ما را قبول نداشته باشد . همه در جهت محبّت و طلب لقاء حضرت پروردگار مشتركيم .\r\n وَ اصْبِرْ نَفْسَكَ مَعَ الَّذِينَ يَدْعُونَ رَبَّهُمْ بِالْغَداةِ وَ الْعَشِيِّ يُرِيدُونَ وَجْهَهُ \r\n\r\n\r\n","description":"","footnote":"\r\n( 1 ) . ديوان‌حافظ ، ص 172 ، غزل 382 .\r\n( 2 ) . مرادشان اين بود كه همگى در مسير تقرّب و إخلاص قدم بر مىدارند و طالب لقاءخداوند مىباشند . و كسى كه در جادّهء اخلاص حركت مىكند گرچه خطائى از او سر بزند ، نبايد مورد إعراض و كدورت قرار گيرد .\r\nخود ايشان در عين محبّت و شفقت نسبت به همهء مؤمنين ، هر خطائى را ملاحظه مىنمودند ، گوشزد مىكردند . و چه‌بسا بخاطر خطائى در صورت لزوم به جهت تربيت ، برخى را تا مدّتها از شركت در جلسات منع مىفرمودند .\r\n","page_name":" 628 ","page_number":628},
  {"content":"\r\n\r\n وَ لا تَعْدُ عَيْناكَ عَنْهُمْ تُرِيدُ زِينَةَ الْحَياةِ الدُّنْيا .  « 1 » « نفس و جان خود را با كسانى كه در صبح و شام پروردگار خود را مىخوانند و او را مىجويند همراه نما و در همراهى با ايشان صبر و شكيبائى پيشه كن و از آنان به جهت طلب زينت‌هاى زندگانى دنيا چشم برندار . »\r\nو همواره رفقاى خود را از هر گونه غيبت و استهزاء و تنافس در دنيا كه آتش حسد و بغض و كينه را روشن كرده و دژ محكم رفاقت را ويران مىكند ، و بلكه از هرگونه بىادبى و كم‌پنداشتن رفقاى سلوكى ، برحذر مىداشتند .\r\nروزى رسول خدا صلّى الله عليه و آله وسلّم فرمودند :\r\nدَبَّ إلَيْكُمْ دآءُ الْأُمَمِ قَبْلَكُمْ : الْحَسَدُ وَ الْبَغْضآءُ ؛ هى الْحالِقَةُ ، حالِقَةُ الدّينِ لا حالِقَةُ الشَّعْرِ . وَالَّذى نَفْسُ مُحَمَّدٍ بِيَدِهِ لاتَدْخُلوا الْجَنَّةَ حَتَّى تُؤْمِنوا وَ لاتُؤْمِنوا حَتَّى تَحآبّوا .\r\nأَفَلاأُنَبِّئُكُمْ بِشَىْءٍ إذا فَعَلْتُموهُ تَحابَبْتُمْ ؟ أَفْشُوا السَّلامَ بَيْنَكُمْ ! « 2 »\r\n« بلا و مرض امم پيشين آرام‌آرام و مخفيانه به سوى شما آمده است :\r\nحسد و كينه و دشمنى ؛ اين است تيغ برنده و ريشه كن كنندهء دين .\r\nقسم به آنكس كه جان محمّد در دست اوست ، در بهشت داخل نمىشويد مگر اينكه به درجهء ايمان برسيد و به درجهء ايمان نمىرسيد مگر اينكه يكديگر را دوست داشته باشيد . آيا خبر ندهم شما را به أمرى كه اگر به آن عمل كنيد محبّت در بين شما به وجود آمده و يكديگر را دوست خواهيد داشت ؟ در ميان خود به همه سلام كنيد و از سلام كردن به كسى دريغ ننمائيد . »\r\nاز مهم‌ترين حقوقى كه عيار صدق سالك را در رفاقت محك مىزند مواسات و ايثار در طريق إلى الله است ؛ حضرت أميرالمؤمنين عليه‌السّلام در\r\n\r\n\r\n","description":"","footnote":"\r\n( 1 ) . آيه 28 ، از سورهء 18 : الكهف .\r\n( 2 ) . جامع‌الصّغير ، ص 642 ، رقم 417 .\r\n","page_name":" 629 ","page_number":629},
  {"content":"\r\n\r\nوصيّت خود به حكيم و طبيب يونانى كه با مشاهدهء معجزات باهره از آن حضرت ، إسلام آورد مىفرمايند :\r\nوَءَامُرُكَ أَنْ تُواسىَ إخْوانَكَ الْمُطابِقينَ لَكَ عَلى تَصْديقِ مُحَمَّدٍ صَلَّىاللهُ عَلَيه‌ِوَءَالِه‌ِوَسَلَّمَ وَ تَصْديقى وَ الانْقيادِ لَهُ وَلى مِمّا رَزَقَكَ اللَهُ وَ فَضَّلَكَ عَلى مَن فَضَّلَكَ بِهِ مِنْهُم . تَسُدُّ فاقَتَهُمْ وَ تَجْبُرُ كَسْرَهُمْ وَ خَلَّتَهُمْ . وَ مَنْ كانَ مِنْهُمْ فى دَرَجَتِكَ فىالْإيمانِ ساوَيْتَهُ فى مالِكَ بِنَفْسِكَ ، وَ مَنْ كانَ مِنْهُمْ فاضِلًا عَلَيْكَ فى دينِكَ ءَاثَرْتَهُ بِمالِكَ على نَفْسِكَ ، حَتَّى يَعْلَمَ اللَهُ مِنْكَ أَنَّ دينَهُ ءاثَرُ عِنْدَكَ مِنْ مالِكَ وَ أَنَّ أَوْلِيآءَهُ أكْرَمُ عَلَيْكَ مِنْ أَهْلِكَ وَ عيالِكَ . « 1 »\r\n« و تو را امر مىكنم با برادرانى كه با تو هم‌عقيده و هم‌جهت مىباشند مواسات كنى ؛ برادرانى كه در تصديق به نبوّت حضرت محمّد صلّى الله عليه وآله‌وسلّم و تصديق من و انقياد و فرمانبردارى نسبت به ما - كه خداوند روزى تو نموده و بدان تو را بر ديگران فضيلت بخشيده است - با تو همراه مىباشند .\r\nمشكلات و سختىهاى ايشان را بر طرف نما و نقائص و كمبودهاى آنها را جبران كن .\r\nو هركس از ايشان كه از جهت ايمان هم‌درجهء تو مىباشد ، در برخوردارى از أموالت خود را با او مساوى قرار ده و هرقدر كه خودت از مالت بهره مىبرى ، به او نيز به همان ميزان عطا كن . و هركدام از ايشان كه از جهت دين از تو برتر مىباشند ، تو نيز بيش از آنچه براى خود استفاده نموده و بهره مىبرى ، به ايشان عطا كن و آنان را بر خود ترجيح بده ، تا خداوند ببيند كه ارزش دين او در نزد تو از ارزش مالت بيشتر است و أولياى او از أهل و عيالت بر تو گرامىتر مىباشند . »\r\nحضرت علّامهء والد رضوان الله تعالى عليه مىفرمودند : سالك در قضاى\r\n\r\n\r\n","description":"","footnote":"\r\n( 1 ) . بحارالأنوار ، ج 10 ، ص 74 ؛ و ج 71 ، ص 221 .\r\n","page_name":" 630 ","page_number":630},
  {"content":"\r\n\r\nحوائج رفيق و زدودن گردوغبار غم از دل او ، بايد مجاهده كند و با عشق بكوشد و از همه چيز خود بگذرد .\r\nگاهى براى مواسات ، صميميّت و يكرنگى رفقاى طريق به برخى از تلامذهء مرحوم آية الله أنصارى « 1 » مثال مىزدند كه در فقر شديدى به سر مىبرده و از شدّت صفا و عشق و محبّتى كه نسبت به رفقاى طريق داشته‌است ، در روزى كه رفقا ميهمان ايشان بوده‌اند ، گهوارهء بچّه را شكسته به جاى هيزم در آتش مىسوزاند تا حقّ رفقاى سلوكى را أدا نموده باشد .\r\n\r\n\r\n","description":"","footnote":"\r\n( 1 ) . ايشان سالك راه‌رفته و زحمت‌كشيده مرحوم حجّةالإسلام آقا سيّد عبد الله فاطمى رحمة الله و رضوانه عليه بودند .\r\n","page_name":" 631 ","page_number":631},
  {"content":"\r\n . \r\n","description":"","footnote":"","page_name":" 632 ","page_number":632},
  {"content":"\r\n\r\nحلقات ذكر و ياد خدا\r\nحضرت رسول مكرّم اسلام صلّى الله عليه و آله وسلّم مىفرمايند :\r\nبادِروا إلَى رياضِ الْجَنَّةِ . فَقالوا : وَ ما رياضُ الْجَنَّةِ ؟ قالَ : حِلَقُ الذِّكْرِ . « 1 »\r\n« به سوى بوستانهاى بهشت سرعت جوئيد . پرسيدند : بوستانها و رياض بهشت چيست ؟\r\nحضرت فرمودند : حلقه‌هاى ياد و ذكر خداوند . »\r\nحضرت علّامهء والد أفاض‌الله علينا من بركات تربته در زمان اقامت در طهران عصرهاى جمعه با رفقا و تلامذهء سلوكى خود مجلس ذكر و ياد خدا داشتند و كيفيّت اين جلسات كه از يك‌ساعت‌ونيم به غروب تشكيل مىشد اين بود كه : ابتدا مدّتى به سكوت و توجّه تامّ و تمام به حضرت پروردگار مىگذشت ، و بعد از آن ، آيات دلنشين توحيدى قرآن بود كه اين شوريدگان را در عشق و محبّت خدا مستغرق ميكرد و اشك از ديدگان آنان مىفشاند ، و بعد از قرآن ، دعاى سمات يا يكى از مناجات خمس‌عشرة يا بندهايى از دعاى جوشن كبير خوانده مىشد ، و نهايةً با إقامهء نماز مغرب و عشاء جلسه ختم مىگرديد و بعضاً در اين جلسات ارشادات و تذكّراتى نيز بيان مىفرمودند .\r\nعلاوه بر اين ، در شب‌هاى سه‌شنبه در مسجد قائم نيز اين حلقهء ذكر\r\n\r\n\r\n","description":"","footnote":"\r\n( 1 ) . بحارالأنوار ، ج 1 ، ص 202 ، ح 12 .\r\n","page_name":" 633 ","page_number":633},
  {"content":"\r\n\r\nتشكيل مىشد أمّا اختصاص به شاگردان ايشان نداشت و ديگران نيز در اين جلسات شركت مىكردند . حضرت علّامهء والد در اين شب‌ها ، سورهء نور را تفسير مىكردند و صحبت از مطالب عالى و راقى توحيد و عرفان بود . لذا اين جلسات نيز شور و حرارت و عشق عجيبى داشت و چنان مجذوب ايشان مىشديم كه گذر زمان را نمىفهميديم ، حتّى در افرادى كه از شاگردان سلوكى ايشان نبودند ، اين عشق و شور ظاهر بود ؛ شخصى بود أهل آمل ، شب‌هاى سه‌شنبه خود را از آمل به طهران مىرساند ، فقط براى اين كه از مجالس علّامهء والد استفاده كند .\r\nبسيارند كسانى كه از عرفان و توحيد سخن مىگويند ، أمّا حلاوت و شيرينى ندارند ، چون دلدادهء به خدا نيستند و توحيد حضرت حقّ را خودشان ذوق نكرده‌اند ؛ و المُسْتأجرةُ لَيستْ كَالنّآئِحةِ الثَّكْلى . أمّا عارف حقيقى و انسان كامل كه اين منازل را پيموده و سختى راه را چشيده و بالأخره هستى مجازى خود را در آتش محبّت خدا خاكستر نموده ، وقتى از عرفان و محبوب خود سخن ميگويد ، دل‌ها را به خود مىربايد و آن آتش را نيز در دل مخاطبين مىاندازد .\r\nسالك با مركب نفس ، مراحل و منازل سلوك را مىپيمايد و محرّك اين مركب ، نشاط و عشق و محبّت به خداوند متعال است . ايشان مىفرمودند : نفس انسان حكم باطرى را دارد كه بايد شارژ شود و در اين جلسات است كه قلب سالك شارژ مىشود و از عشق پروردگار سرشار ميگردد . وقتى مؤمنين دور هم گردمىآيند و با هم قلبهايشان را متوجّه خدا مىكنند ، بهرهء بيشترى برده و زودتر به مقصد مىرسند . لذا از ميزان شوق و لحظه‌شمارى سالك براى جلسهء بعدى ، إنّاً كشف مىشود كه او بهرهء خود را از اين جلسات مىبرد يا نه . و عطش خدا را كسى در دل دارد كه پيش از همه و منظّم به جلسه مىآيد .\r\n\r\n","description":"","footnote":"","page_name":" 634 ","page_number":634},
  {"content":"\r\n\r\nدر زمانى كه به مشهد مقدّس رضوى مشرّف شدند و رفقاى ايشان نيز هجرت كرده و به ايشان پيوستند ، جلسات عصر جمعه نيز دائر بود . و علاوه بر آن ، شبهاى سه‌شنبه نيز جلساتى مخصوص شاگردان خود مقرّر فرمودند و مىفرمودند : اگر چنانچه اين باطرى در طول هفته كم بياورد ، جلسات شب سه‌شنبه آن را تأمين مىكند .\r\nو بالجمله حضرت علّامهء والد و نيز حضرت آقاى حدّاد و حضرت آقاى قاضى رضوان الله تعالى عليهم به اين جلسات عنايت و توجّه خاصّى داشتند .\r\nحقير كراراً از حضرت آقاى حدّاد و نيز از فرزند أرشد مرحوم قاضى ، مرحوم آقا سيّد مهدى قاضى ، شنيدم كه حضرت آقاى قاضى در جلسه‌اى كه با رفقايشان در مدرسهء هندى داشته‌اند مىفرمودند : به شرق و غرب عالم نظرانداختم و هيچ جلسه‌اى را بهتر از اين جلسه نديدم !\r\nمرحوم آية الله تألّهى رضوان الله عليه كه بعضاً در جلسات مرحوم حضرت آية الله أنصارى قدّس‌سرّه شركت كرده و فيض مىبردند ، در وصف آن جلسات اين شعر را مىخواندند :\r\n آسمان رشك برد بهر زمينى كه در او * يك دو كس بهر خدا يك نفسى بنشينند \r\nحضرت علّامهء والد قدّس‌سرّه مىفرمودند : جلسات شرائط سابقه و لاحقه دارند و سالك با رعايت آنها ميتواند از مجالس ذكر بهرهء كامل را ببرد و سرمايهء ارزندهء معنوى عشق و محبّت به پروردگار را كه در أثر توجّه و اتّحاد دل‌ها به دست آمده ، زنده نگه دارد و بيهوده از دست ندهد .\r\nنظر شريفشان بر اين بود كه اگر كسى اين شرائط را رعايت نمايد ، بهرهء خود را خواهد برد ، گرچه خودش متوجّه نگردد و ظهور و به روزى نداشته باشد .\r\nشخصى از رفقا خدمت ايشان عرض ميكرد : من نمىتوانم به فلان جلسه بروم و\r\n\r\n","description":"","footnote":"","page_name":" 635 ","page_number":635},
  {"content":"\r\n\r\nاز آن جلسه استفاده نمىبرم . ايشان فرمودند : استفادهء شما در همان جلسه است . و البتّه نفس دستور ولىّخدا موجب استفاده ميگردد .\r\nمىفرمودند : سالك قبل از ورود به جلسه بايد خود را از مشاغل و شواغلى كه دارد فارغ كند و خانهء دل را از غير و آثار ماسوىالله تكانده و با ضميرى صاف و روشن وارد مجلس شود ، تا هم خود استفاده كند و هم به ديگران بهره برساند ؛ ولى اگر سالك با ذهن پريشان و گرفتار در تارهاى أوهام و خواطر و مشغول به كسب و كار و زن و بچّه و درس و كتاب ، به جلسه بيايد ، نه تنها استفاده نمىكند ، بلكه مايهء اضطراب و تشويش خاطر سالكان مبتدى و ضعيف شده و راه آنان را نيز سدّ مىكند .\r\nروزى در طهران و در خدمت ايشان به جلسه‌اى رفتيم كه با ده‌دوازده نفر از رفقا تشكيل شده بود . ده دقيقه در سكوت نشستيم . ناگهان ايشان فرمودند :\r\nخواطر آقايان رفقا متشتّت است و جمعيّت خاطر نيست و تا اطّلاع بعدى ، جلسات تعطيل است . و تشريف بردند و آن جلسه تا مدّتى تعطيل بود .\r\nبارى ، از اين رفتار حضرت علّامهء والد قدّس‌سرّه به خوبى استفاده مىشود كه اين جلسات به‌خودىخود موضوعيّت ندارند و ارزش و فضيلت آنها زمانى است كه قلب سالك را كه در أثر توجّه به عالم كثرت و رعايت أحكام و لوازم آن نزول كرده ، با آتش محبّت خدا به عالم توحيد صعود دهد و حال وحدت بر كثرت غالب شود ، و إلّاسالك اندك توجّه و حرارت عشقى را كه دارد چه‌بسا در همين جلسه از دست بدهد !\r\nديگر اينكه جلسه بايد در جاى آرام و فارغ از أشياء و مناظرى باشد كه مانع از توجّه مىشود . و سالك هنگام ورود به جلسه نبايد با سلام كردن « 1 » يا\r\n\r\n\r\n","description":"","footnote":"\r\n( 1 ) . سلام‌كردن مستحبّ مؤكّد است ، أمّا گاهى به علّت تقارن با أمر ديگرى استحباب -\r\n","page_name":" 636 ","page_number":636},
  {"content":"\r\n\r\nسروصدا سكوت جلسه را بشكند و مانع از سير و تفكّر رفقاى خود شود ، زيرا عمدهء استفاده و بهره‌ورى از جلسه در همين سكوت همراه با توجّه است .\r\nو ديگر اينكه ، اگر بين أصدقاء كدورتى پيش آمد و نفوس آنان در تضارب با يكديگر بود ، تا اين تضارب و كدورت جاى خود را به صلح و صفا نداده حقّ ورود به جلسه را ندارند ؛ زيرا راه خدا با طمأنينه و آرامش طىّ مىشود ، و نفس دو رفيق در صورت تضارب مانند دو اسبى مىمانند كه يكى درشكه را از جلو مىكشد و ديگرى از عقب ؛ در اين صورت نه‌تنها حركتى بسوى خدا صورت نمىگيرد بلكه نفوس خسته و درمانده مىشوند ، نيروها صرف مىشود ، ولى اثر مطلوب به دست نمىآيد و حال جلسه را نيز به شدّت تنزّل مىدهند .\r\nاگر سالك اين شرائط سابقه را رعايت كند ، بهرهء كامل و وافى را از جلسه مىبرد اگرچه خود متوجّه نباشد ؛ حضرت آقاى حدّاد رضوان الله تعالى عليه\r\n\r\n\r\n","description":"","footnote":"\r\n- آن ساقط مىشود ، بلكه ترك آن راجح است . شهيد ثانى رحمة الله عليه در آداب ورود به مجلس درس ميفرمايد :\r\nوعَدَّ بعضُهم حِلَقَ العِلمِ حالَ أخذِهِم فى البَحثِ مِنَ المَواضِعِ الَّتى لا يُسَلَّمُ فيها ، و اخْتارَهُ جَماعةٌ مِنَ الأفاضِلِ و هُو مُتَّجِهٌ حيثُ يَشغَلُهم ردُّ السَّلام عمّاهُم فيهِ مِنَ البَحثِ و حضورِ القَلبِ كَما هو الغالبُ سيَّما إذا كانَ فى أثنآءِ تقرير مسألةٍ فَإنَّ قطعَهُ عَليهِم أضرُّ مِن كثيرٍ مِنَ المَواردِ الّتى ورَد أنّه لا يُسَلَّمُ فيها .\r\n« برخى ، مجالس علم را در حالى كه أهل آن مشغول به بحث و گفتگوى علمى هستند ، از مواردى شمرده‌اند كه سلام‌نمودن در آن مستحبّ نمىباشد و عدّه‌اى از أفاضل اين نظر را اختيار نموده‌اند و اين سخنى است وجيه و نيكو ؛ زيرا غالباً جواب سلام دادن در اين مجالس أشخاص را از بحث علمى و حضور قلب و تمركز لازم در آن باز مىدارد ، خصوصاً اگر در ميان تقرير و تبيين يك مسألهء علمى باشند و رشتهء سخن پاره گردد كه از هم گسستن اتّصال مطالب ضررش از ضرر بسيارى از مواردى كه در شرع از سلام‌كردن در آن نهى شده است ، بيشتر است . » ( منيةالمريد ، ادب سيزدهم از آداب درس ، ص 269 )\r\n","page_name":" 637 ","page_number":637},
  {"content":"\r\n\r\nمىفرمودند : فلانى مىآيد و يك روز ، دو روز نزد ما مىماند ، نه من با او يك كلمه حرف مىزنم و نه او با من ! أمّا استفاده‌اش را مىكند و نصيب خود را مىبرد !\r\nأمّا شرط لاحق جلسه عبارت‌است از مراقبهء شديد براى حفظ تذكّر و توجّهى كه در جلسه كسب كرده‌است .\r\nحضرت علّامهء والد قدّس‌سرّه مىفرمودند : برخى به‌خاطر عدم‌مراقبه هرچه را در اين جلسات تحصيل مىكنند پيش از خروج از جلسه يك جا باخته و دست خالى مىروند . و لذا بعد از جلسه نيز بايد سكوت اختيار كرده و به غير ضرورت تكلّم نكند و حال جلسه را تا جلسهء بعدى حفظ كند ، تا آن عشق و شور به لقاء حضرت پروردگار در قلب سالك متمكّن شود ؛ نه اينكه با عيال و فرزندان يا رفيق و آشنا بنشيند و از هرجا سخن بگويد و خود را خسته و سنگين كند .\r\nروزى حضرت علّامهء والد بعد از جلسه ، نماز مغرب را إقامه كردند و چون نماز عشاء را به جهت رسيدن به وقت فضيلت عشاء به تأخير مىانداختند ، در اين فاصله به تعقيبات مشغول شدند . دراين‌حال بعضى از شاگردان مشغول به صحبت با يكديگر شدند ، ايشان با ناراحتى رو كردند به آنها و فرمودند : آقا ! تعقيبات نماز مغرب جزء نماز مغرب است . همهء مكتسبات با اين صحبت‌ها از بين مىرود .\r\n\r\n","description":"","footnote":"","page_name":" 638 ","page_number":638},
  {"content":"\r\n\r\nعزلت\r\nاز امام صادق عليه‌السّلام منقول است كه آن حضرت فرمودند :\r\nإنَّ اللَه عَزَّوَجَلَّ أَوْحَى إلَى نَبىٍّ مِنْ أنْبيآءِ بَنىإسْرآئيلَ ، إنْ أحْبَبْتَ أن تَلْقانى غَدًا فى حَظيرَةِ الْقُدْسِ فَكُنْ فى الدُّنْيا وَحيدًا غَرِيبًا مَهْمومًا مَحْزونًا مُسْتَوحِشًا مِنَ النّاسِ بِمَنْزِلَةِ الطَّيْرِ الْواحِدِ الَّذى يَطيرُ فىالْأرْضِ الْقِفارِ وَ يَأْكُلُ مِن‌ْرُءوسِ الْأَشْجَارِ وَ يَشْرَبُ مِنْ مآءِ الْعُيونِ ، فَإذا كانَ اللَيْلُ أَوَى وَحْدَهُ وَ لَمْ يَأوِ مَعَ الطُّيورِ ، اسْتَأْنَسَ بِرَبِّهِ وَاسْتَوْحَشَ مِنَ الطُّيورِ . « 1 »\r\n« خداوند عزّوجلّ به پيامبرى از پيامبران بنى إسرائيل وحى فرستاد : اگر مىخواهى در فرداى قيامت مرا در بارگاه قدس ملاقات نمايى ، در دنيا تنها و غريب و غمگين و دور از مردم باش و با ايشان انس و الفت برقرار مكن ؛ مانند پرنده‌اى كه در سرزمين بىآب و علف به‌تنهايى پرواز مىكند و بر بالاى درختان نشسته و غذائى مىخورد و از آب چشمه‌ها مىنوشد و چون شب فرا رسد به‌تنهايى استراحت كرده و به جمع پرندگان ملحق نمىگردد . با خداوند خود مأنوس گشته و با پرندگان بيگانه بوده و الفتى ندارد . »\r\nعزلت نزد أولياء إلهى و مشايخ طريقت از أركان خمسهء سير و سلوك\r\n\r\n\r\n","description":"","footnote":"\r\n( 1 ) . أمالىصدوق ، باب 36 ، ص 198 ، ح 4 .\r\n","page_name":" 639 ","page_number":639},
  {"content":"\r\n\r\nإلىالله است و معناى متداول آن اجتناب از مصاحبت و مجالست با أبناء روزگار خوّان است ، چه اينكه معاشرت با آنان موجب محبّت دنيا و تنزّل در عالم كثرت است . أمّا مرتبهء أعلى از عزلت ، انقطاع و دورى از ماسوىالله است ، خصوصاً طاغوت نفس كه هر چه بر سر انسان مىرود از مهجوريّت و دورى از عوالم قرب و محروم شدن از أنس با حضرت پروردگار ، همه و همه حاصل هستى موهوم و پندارى نفس است . كه بايد آن را با شراب وحدت و در قمار عشق باخته ، تا طائر جان در عوالم ربوبى به پرواز درآيد .\r\n عزم آن دارم كه امشب نيم‌مست * پاىكوبان كوزهء دردى به دست \r\n سر به بازار قلندر درنهم * پس به يك‌ساعت ببازم هر چه هست\r\nتا كى از تزوير باشم خودنماى * تا كى از پندار باشم خودپرست\r\nپردهء پندار مىبايد دريد * توبهء زهّاد مىبايد شكست\r\nوقت آن آمد كه دستى بر زنم * چند خواهم بودن آخر پاى بست\r\nساقيا در ده شرابى دل‌گشاى * هين كه دل برخاست ، غم در سر نشست\r\nتو بگردان دور تا ما مردوار * دور گردون زير پاى آريم پست\r\nمشترى را خرقه از سر بركشيم * زهره را تا حشر گردانيم مست \r\n\r\n","description":"","footnote":"","page_name":" 640 ","page_number":640},
  {"content":"\r\n\r\n پس چو عطّار از جهت بيرون شويم * بىجهت در رقص آييم از الست « 1 » \r\nسالك در أثر مراقبه به جايى مىرسد كه از غيرخدا منقطع شده و چنان مجذوب و سرگرم مطالعهء أنوار إلهى و سير در أسماء و صفات و عوالم كلّى مىشود كه از آنچه در أطراف او مىگذرد بىخبر است و خود نيز خُلق‌وخوى معاشرت با أبناء دنيا را ندارد و خلوت خود را به هيچ ثمنى نمىفروشد . ولى كسانىكه از اين فضاهاى معنوى به دور هستند آنان را تعيير و سرزنش مىكنند كه مگر انسان مدنىالطّبع نيست ؟ مگر رسول خدا صلّى الله عليه و آله نفرموده‌اند :\r\nلا خَيْرَ فيمَنْ لا يُؤْلَفُ و لا يَأْلَفُ « 2 » ؛\r\nپس چرا با هم‌نوعان خود مراوده و معاشرت ندارند ؟\r\nحضرت علّامهء والد مىفرمودند : « زمانى كه حضرت علّامهء طباطبائى و أخوى مكرّم ايشان در نجف‌أشرف مشغول به تحصيل بودند و نزد حضرت آقاى قاضى مراتب تهذيب نفس و حكمت عملى را طىّ مىكردند و به خود اشتغال داشتند ، از اين تعييب‌ها و سرزنش‌ها در أمان نبودند . عدّه‌اى مىگفتند :\r\nچرا اين دو برادر در هنگام راه رفتن سر خود را پائين مىاندازند و به أطراف خود نظر نمىكنند ؛ خداوند به انسان چشم و گوش داده تا پيرامون خود را تماشا كند و كسانى كه از كنار او عبور مىكنند را ببيند و سلام‌وعليك بنمايد . نظير همين مطالب را نسبت به خود مرحوم قاضى نيز مىگفتند كه چرا ايشان منزوىاست ؟\r\nچرا در محافل و مجالس ترحيم و غيره شركت نمىكند و مثل ديگران نيستند كه\r\n\r\n\r\n","description":"","footnote":"\r\n( 1 ) . ديوان‌عطّار ، غزليّات ، غزل 52 ، ص 167 و 168 .\r\n( 2 ) . بحارالأنوار ، ج 72 ، ص 265 ، ح 9 : « در كسى كه ديگران با او انس و الفت برقرار نمىكنند و او نيز با كسى الفت نمىگيرد ، خيرى نيست . »\r\n","page_name":" 641 ","page_number":641},
  {"content":"\r\n\r\nبيايند و بروند و بنشينند و صحبت كنند .\r\nأمّا اين بيچاره‌ها ادراك نمىكردند كه علّامهء طباطبائى و برادر بزرگوارشان در چه افقى هستند و در چه عوالمى سير مىكنند و نمىدانستند كه رفتار اين دو برادر و آيت إلهى تصنّعى نيست ، بلكه چنان به سرمايه‌هاى درونى خود پرداخته‌اند و سرگرم آنها شده‌اند كه أصلًا نمىتوانند به خارج از خود توجّه و التفات كنند . »\r\nو به قول خواجهء شيراز عليه الرّحمة :\r\n دل ما بدور رويت ز چمن فراغ دارد * كه چو سروپاىبندست و چو لاله داغ دارد\r\nسر ما فرو نيايد به كمان ابروى كس * كه درون گوشه گيران ز جهان فراغ دارد\r\nسر درس عشق دارد دل دردمند حافظ * كه نه خاطر تماشا نه هواى باغ دارد « 1 » \r\nمرحوم حضرت آقاى حدّاد رضوان الله عليه مىفرمودند :\r\n هر كه در خانه‌اش صنم دارد * گر نيايد برون چه غم دارد \r\nيكى از آقايان أهل علم به بنده مىگفت : بهتر نيست پدر شما براى ترويح خاطر ، عصرها در منزل را باز كنند تا مردم بيايند و بروند و با آنها مؤانست داشته باشند و تنوّعى هم برايشان باشد ؟ چه اشكالى دارد انسان اجتماعى باشد ؟ ! غافل از اينكه :\r\n خلوت گزيده را به تماشا چه حاجت است * چون كوى دوست هست به صحرا چه حاجت است « 2 » \r\n\r\n\r\n","description":"","footnote":"\r\n( 1 ) . ديوان‌حافظ ، ص 71 ، غزل 156 .\r\n( 2 ) . همان مصدر ، ص 27 ، مطلع غزل 54 .\r\n","page_name":" 642 ","page_number":642},
  {"content":"\r\n\r\nمگر حضرت علّامهء والد و نيز علّامهء طباطبائى و أخوى مكرّمشان كه از علماى ربّانى هستند اين روايات را نديده‌اند ؟ و يا نمىدانند كه انسان بايد اجتماعى باشد ، كه ما اين امور را به آن بزرگواران گوشزد كنيم ؟\r\nدر أواخر عمر شريفشان مطالبى كه در باب توحيد عينى و شهود عوالم كلّيّه بيان مىداشتند ، حكايت از واردات سنگين توحيدى داشت و با اينكه بروز و ظهور نمىدادند ، معلوم بود كه به آن واردات و أحوال درونى مشغول‌اند . و لطافت خاصّى گرفته بودند و تنزّل به عالم كثرت برايشان بسيار سخت بود .\r\nملاقات‌ها همه تعطيل شد . بعضى آرزوى ديدار ايشان را داشتند و مىآمدند و اصرار مىكردند كه فقط براى يك‌دقيقه با ايشان ملاقات كنند يا ايشان را از پشت شيشهء مكتبه ببينند ، أمّا ميسور نبود .\r\nيك‌بار بنده‌خدايى كه روى صندلى چرخدار مىنشست ، به درب منزل آمده بود و با اصرار مىگفت : تمام كتاب‌هاى حضرت علّامه را خوانده‌ام و فقط مىخواهم ايشان را زيارت كنم . حقير از سر ترحّم با اينكه فرموده بودند كسى را براى ملاقات معرّفى نكنيد ، خدمت ايشان عرض كردم و خانم والده نيز واسطه شدند و ظاهراً پيش از اين نيز يك بار آمده و برگشته بود . علّامهء والد پذيرفتند و تشريف آوردند دم در ، دوسه دقيقه بيشتر نماندند ، آن هم در حالىكه سر مباركشان پايين بود و فرمودند : « بايد بروم ، نه حالم مساعد است و نه وقتم ايجاب مىكند كه بمانم ! »\r\nآن بندهء خدا كه به آرزوى خود رسيده بود ، مسرور و شادمان بازگشت ، ولى زمانى كه به محضر والد معظّم قدّس‌سرّه رسيدم ، فرمودند : « آقا ! در أثر اين ملاقات حالت قبض برايم پيش آمد . » زيرا لطافت و نورانيّت ايشان به‌حدّى بود كه ارتباط با أهل كثرت و عالم طبع اگرچه به ظاهر أفراد بسيار خوبى بودند براى ايشان خيلى سنگين بود ؛\r\nمَنْ أَنِسَ بِاللَهِ اسْتَوْحَشَ مِنَ\r\n\r\n","description":"","footnote":"","page_name":" 643 ","page_number":643},
  {"content":"\r\n\r\nالنّاسِ . « 1 »\r\n« هر كس با خدا مأنوس شود ، با مردم بيگانه گشته و از ايشان اجتناب مىورزد . »\r\n من كه ملول گشتمى از نفس فرشتگان * قال و مقال عالمى مىكشم از براى تو « 2 » \r\nروزى در منزل ميهمانى از نزديكان داشتند . به حقير فرمودند : « نمىدانم سلوك و عرفان با ما چه كرده ؟ گويا ما را از حكم آدم‌ها خارج‌كرده‌است ! أصلًا كشش ندارم و نمىتوانم سرسفره بيايم و بنشينم . »\r\nچون عامّهء مردم همه غرق در كثراتند و با أولياء خدا سنخيّت ندارند ، ايشان چنين تعبير مىفرمودند ، گرچه آدم واقعى همين أولياى إلهىاند كه از غير خدا بريده‌اند . ملّاى رومى ميفرمايد :\r\n دى شيخ با چراغ همى گشت گرد شهر * كز ديو و دد ملولم و انسانم آرزوست\r\nگفتند يافت مى نشود ، جسته‌ايم ما * گفت آنكه يافت مى نشود آنم آرزوست « 3 » \r\nحضرت علّامهء والد رضوان الله تعالى عليه با اينكه خود را وقف توحيد و إعلاى كلمةالله كرده‌بودند و براى تربيت و پاسخگويى و رفع‌مشكلات سالكان از دل و جان مايه مىگذاشتند ، ولى در اين أواخر كمتر كسى را مىپذيرفتند .\r\nكراراً أفراد مشتاق از جوانان و ديگران كه رسالهء لب‌اللباب به دست آنها رسيده بود و با مطالعهء آن شوق و رغبت سلوك در دل و جانشان افتاده بود ، از ايشان\r\n\r\n\r\n","description":"","footnote":"\r\n( 1 ) . غررالحكم ، ص 199 ، ح 3950 .\r\n( 2 ) . ديوان‌حافظ ، ص 190 ، غزل 417 .\r\n( 3 ) . ديوان شمس تبريزى ، ص 190 .\r\n","page_name":" 644 ","page_number":644},
  {"content":"\r\n\r\nتقاضاى دستگيرى داشتند ، أمّا پاسخ حضرت علّامه منفى بود و بعضى كه شهرستانى بودند مىگفتند : اگر مىشود كس ديگرى را معرّفى كنيد ، مىفرمودند : كسى را نمىشناسم .\r\nزيرا از طرفى با جدّ و جهد به تأليف دورهء علوم و معارف إسلام مشغول بودند و از طرفى تربيت شاگردان نيز مقدارى از وقت شريفشان را استيعاب مىنمود و در كنار اين امور ، اشتغالات نفسيّه و روحيّهء خودشان مجالى براى ملاقات نگذاشته بود و گاهى حتّى در مجالسى كه بر حسب ظاهر شركت در آن ضرورى بود نمىتوانستند شركت كنند .\r\nو يك‌بار از جلسهء عصر جمعه كه بيرون آمدند به بنده فرمودند : « آقا ! بعضى از اين رفقا را كه مىبينم اذيّت مىشوم . »\r\nسالك مبتدى و متوسّط نيز بايد معاشرت او با أهل دنيا در حدّ ضرورت باشد ، چه اينكه در أثر مؤانست با آنان قلب او مىميرد ، دين او فاسد مىشود و اين مراودات ملكات أخلاقى سوئى براى او مىآورد كه سرانجام آن خسران مبين است . داود رقّى روايت مىكند كه :\r\nقالَ لى أَبوعَبْدِاللَهِ عَلَيه‌ِالسَّلامُ : انْظُرْ إلى كُلِّ مَن لا يُفيدُكَ مَنْفَعةً فى دينِكَ فَلا تَعْتَدَّنَّ بِهِ وَ لا تَرْغَبَنَّ فى صُحْبَتِه ؛ فَإنَّ كُلَّ ماسِوَىاللَهِ تَبَارَك‌َوَتَعالى مُضمَحِلٌّ وَخيمٌ عاقِبَتُهُ . « 1 »\r\n« حضرت امام صادق عليه‌السّلام به من فرمودند : هر كس كه در أمر دينت به تو نفعى نمىرساند ، به او أهميّتى نده و در همنشينى و مصاحبت با او رغبت ننما ؛ زيرا هر آنچه غير از خداوند تبارك‌وتعالى است نابود است و عاقبتى وخيم دارد . »\r\n\r\n\r\n","description":"","footnote":"\r\n( 1 ) . بحارالأنوار ، ج 71 ، ص 191 ، ح 5 .\r\n","page_name":" 645 ","page_number":645},
  {"content":"\r\n\r\nاز سالكى پرسيدند : چرا از مردم عزلت گرفته و در گوشهء خلوت نشسته‌اى ؟ گفت : مىترسم دين و ايمانم ربوده شود و نفهمم !\r\n أوّل فطرت كه پديد آمدى * از همه كس فرد و وحيد آمدى\r\nعاقبت كار كزين جا روى * از همه شك نيست كه تنها روى\r\nاين همه بند و گره از بهر كيست ؟ * وين همه آميزش و پيوند چيست ؟ \r\n هر كه به مشغوليت اندر ره است * غول رهِ تست خدا آگه است\r\nپاى وفا در ره غولان مدار * روى به بيغولهء تنهايى آر\r\nور نبود از دل سودائيت * طاقت بيغولهء تنهائيت\r\nخيز و قدم نه به ره رفتگان * رو سوى آرامگه خفتگان\r\nياد كن از عهد فراموششان * نكته شنو از لب خاموششان\r\nپرشده‌شان بين ز غبار استخوان * كُحل بصيرت كن از آن سرمه‌دان\r\nمنزلشان بين به تهِ سنگ تنگ * كوب ، سرِ افعى غفلت به سنگ « 1 » \r\nهميشه مىفرمودند : اين أفرادى كه در روز اين قدر خرج مىكنند ، مگر در شب چقدر خزينه مىنمايند ؟ ! دخل و خرج معنوى سالك بايد با هم بخواند ؛ شب براى تهجّد بيدار شود ، بين‌الطّلوعين به قرائت قرآن و أذكار خود بپردازد و از حضرت پروردگار نور بگيرد ، تا روز كه براى تحصيل ، كسب يا تجارت پا به عالم كثرت مىگذارد از سرمايه نخورد ، بلكه دسترنج مجاهدات خود را در ارتباط با أهل كثرت با اقتصاد و ميانه‌روى خرج كند .\r\nسالكى كه ارتباط و معاشرت او بىحساب و كتاب است مانند گوشت قربانى است ؛ هر كسى تكّه‌اى از او مىكند و مىبرد و نهايةً براى خود چيزى باقى نمانده ، مفلس و بيچاره مىشود .\r\n\r\n\r\n","description":"","footnote":"\r\n( 1 ) . سفينةالبحار ، ج 3 ، ص 474 .\r\n","page_name":" 646 ","page_number":646},
  {"content":"\r\n\r\nمىفرمودند : از خدا بگير ، بعد خرج كن ! أمّا اگر از خدا نگرفتى و مراقبه نداشتى و شب براى تهجّد بر نخواستى ، متضرّر مىشوى . انسان از خودش چيزى ندارد و آنچه هست از ربّ است و اگر كسب نكند از مايه مىخورد و همه خرج شده و تمام ميگردد .\r\nروزى از ايشان دربارهء حافظ قرآن : مرحوم كربلائىكاظم سؤال كردم فرمودند : كربلائىكاظم را بارها ديده بودم ، عنايتى به ايشان شده بود ، أمّا بر أثر شهرت و رفت‌وآمد به منازل اين و آن و خوردن غذاى آنان ، آن نورانيّت و صفاى خاطرى كه داشت كم‌رنگ شد و ديگر آن كربلائىكاظم أوّل نبود .\r\nبرخى از أبناء دنيا حتّى از أهل‌علم چنان منغمر در كثرت و تاريك هستند كه يك برخورد كوتاه با آنان ، تمام نور و لطافت سالك را تاراج مىكند . حضرت آية الله آقا سيّدأحمد خوانسارى رحمة الله عليه مىفرمودند : « روزى حضرت آية الله شيخ‌حسنعلى نخودكى رحمة الله عليه نام يكى از مراجع نجف را بردند و فرمودند : من ايشان را به شكل خنزير مشاهده نمودم . اين كلام براى آقاى نخودكى ، غيبت نبود ، أمّا من احتياط كرده و نام آن عالم را نمىبرم ! »\r\nمرحوم نخودكى أهل توحيد نبودند و فقط در أثر رياضت‌ها و مجاهدات و طاعات مقدارى از پرده از مقابل ديدگانشان كنار رفته بود . وقتى حال ايشان چنين باشد ، حال أولياى كامل در ارتباط با أهل كثرت چگونه خواهد بود ؟ !\r\nعلّامهء والد رضوان الله عليه از برخى از اهل علم نقل مىكردند كه : روزى مرحوم حضرت آية الله آقا سيّدجمال‌الدّين گلپايگانى رحمة الله عليه را ديده است كه براى قرائت فاتحه و زيارت أهل قبور به وادىالسّلام مىروند . آرام آرام به دنبال ايشان حركت مىكند به‌طورىكه ايشان متوجّه نشوند ، هنگامىكه به وادىالسّلام مىرسند مىبيند نفخه‌اى خوش از ايشان فضاى وادىالسّلام را عطرآگين مىكند . مدّتى در بين قبور حركت كرده و فاتحه مىخوانند و همين‌طور\r\n\r\n","description":"","footnote":"","page_name":" 647 ","page_number":647},
  {"content":"\r\n\r\nآن بوى عطر در فضا منتشر بوده تا اينكه از قبرستان خارج مىشوند .\r\nدر راهِ برگشت با يكى از علماى نجف روبه‌رو مىشوند ، او به آقا سيّدجمال‌الدّين سلام مىكند و ايشان ردّ سلام كرده چند كلمه‌اى صحبت مىكنند . ايشان ميگويد : به‌مجرّد پاسخ‌دادن به سلام آن‌عالم و صحبت با او ، آن بوى خوش از ايشان رفت . پس از جداشدن از آن شخص آقا سيّدجمال‌الدّين روكردند به من و فرمودند : « ديديد آقا ! با يك‌صحبت چگونه آن بوى خوش رفت ! » من فهميدم كه ايشان از همراهى من با ايشان در قبرستان مطّلع بوده‌اند .\r\nبارى وقتى آقا سيّدجمال‌الدّين با آن طهارت و تقوى با يك برخورد اين گونه نزول مىكنند ، حال سالكين عادى چگونه خواهد بود ؟ !\r\n روى در ديوار كن تنها نشين * وز وجود خويش هم خلوت گزين\r\nقعر چَه بگزيد هر كو عاقل است * زان كه در خلوت صفاهاى دل است\r\nظلمت چَه به كه ظلمت‌هاى خلق * سر نبرد آن كس كه گيرد پاى خلق\r\nآدمىخوارند أغلب مردمان * از سلام عليكشان كم جو أمان\r\nخانهء ديو است دل‌هاى همه * كم‌پذير از ديو مردم دمدمه « 1 » \r\n\r\n\r\n","description":"","footnote":"\r\n( 1 ) . لب‌ّلباب مثنوى ، 220 .\r\n","page_name":" 648 ","page_number":648},
  {"content":"\r\n\r\nالحبّ فى الله و البغض فى الله\r\nسالك راه خدا از ابتداى سير بايد تمام مراحل زندگى و حيات معنوى خود را بر پايهء توحيد حضرت حقّ تنظيم كند ، تا رفته‌رفته ابرهاى سياه كثرات كنار رفته و آفتاب توحيد بر دل و جان او بتابد و وحدت بالصّرافهء حضرت پروردگار در ضمير او متمكّن گردد . مقصود و محبوب اين سالك فقط خداست و ملاك او در تعامل و معاشرت « الحبّ فىالله و البغض فىالله » است ؛ دوستداران خدا را دوست و دشمنان خدا را دشمن مىدارد .\r\nاين ملاك به قدرى قوىاست كه در معارف أهل‌بيت عليهم السّلام هرجا از آن سخن به ميان آمده است آن را حقيقت دين و ايمان شمرده‌اند و با اسلوبى كه اقتضاى قصر دارد دين و ايمان را در آن منحصر كرده و فرموده‌اند :\r\nهَلِ الدّينُ إلّا الحُبُّ وَ البُغْضُ .\r\n« مگر دين چيزى جز حبّ و بغض است . »\r\nوَ هَلِ الإيمانُ إلّا الحُبُّ وَ البُغْضُ . « 1 »\r\n« مگر ايمان چيزى جز حبّ و بغض است . »\r\nحبّ و بغض نوعى جاذبه و دافعه است ، محبّ جنس خود را جذب و غير را دفع مىكند ؛ نفوس محبّان إلهى كه مظهر رحمت خداوندند به‌سوى\r\n\r\n\r\n","description":"","footnote":"\r\n( 1 ) . بحارالأنوار ، ج 66 ، باب الحبّ فىالله و البغض فىالله ، ص 241 ، ح 16 ؛ و ج 65 ، باب فضآئل‌الشّيعة ، ص 63 ، ح 114 .\r\n","page_name":" 649 ","page_number":649},
  {"content":"\r\n\r\nيكديگر جذب شده و نفوس دشمنان خدا نيز كه مظهر قهر إلهى هستند جذب يكديگر مىشوند .\r\n ذرّه‌ذرّه كاندرين أرض و سماست * جنس خود را همچو كاه و كهرباست « 1 » \r\nاگر كسى از سر صدق محبّت خدا را دارد نمىتواند محبّ رسول‌خدا نباشد و اگر در محبّتش به رسول‌خدا صلّى الله عليه و آله وسلّم صادق است نمىتواند با أميرالمؤمنين و أهل‌بيت عليهم السّلام و مواليان آنها دشمنى كند ، بلكه به آنان نيز مهر مىورزد .\r\nرسول أكرم صلّى الله عليه و آله وسلّم مىفرمايند :\r\nيَا عَلىُّ ! كَذَبَ مَن زَعَمَ أَنَّهُ يُحِبُّنى وَ يُبْغِضُكَ . « 2 »\r\n« اى على ! كسى كه مىپندارد مرا دوست دارد ولى با تو دشمن است در دعواى محبّت خود صادق نيست . »\r\nو نيز أميرالمؤمنين عليه‌السّلام ميفرمايد :\r\nمَنْ سَرَّهُ أَن يَعْلَمَ أَمُحِبٌّ لَنا أَمْ مُبْغِضٌ فَلْيَمْتَحِنْ قَلْبَهُ ؛ فَإنْ كانَ يُحِبُّ وَليًّا لَنا فَلَيْسَ بِمُبْغِضٍ لَنا وَ إنْ كانَ يُبْغِضُ وَليًّا لَنا فَلَيْسَ بِمُحِبٍّ لَنا . « 3 »\r\n« اگر كسى مسرور و شادمان مىشود كه بداند محبّ ماست يا دشمن ما ، قلب خود را با أولياء و شيعيان ما محكّ بزند ، اگر وليّى از مواليان ما را دوست دارد معلوم ميگردد كه بغض و كينهء ما را در دل ندارد و اگر با وليّى از أولياى ما دشمن است و بغض او را در دل دارد محبّ ما نخواهد بود . »\r\nو نيز در خصال از امام صادق عليه‌السّلام روايت مىكند كه :\r\nقالَ عَلَيْه‌ِالسَّلامُ : الْوَلَايَةُ لِلْمُؤْمِنينَ الَّذينَ لَم‌ْيُغَيِّروا وَ لَم‌يُبَدِّلوا بَعْدَ نَبِيِّهِمْ صَلَّىاللَهُ عَلَيْه‌ِوَءَالِه‌ِوَسَلَّمَ وَاجِبَةٌ ؛ مِثْلُ سَلْمان‌َالفارِسىِّ وَ أبىذرٍّالغِفارىِّ وَ\r\n\r\n\r\n","description":"","footnote":"\r\n( 1 ) . مثنوىمعنوى ، ص 601 .\r\n( 2 ) . بحارالأنوار ، ج 65 ، باب صفات‌الشّيعة ، ص 179 ، ح 37 ، از مشكوةالأنوار ؛ و الكافى ، ج 2 ، ص 238 ، ح 27 .\r\n( 3 ) . بحارالأنوار ، ج 27 ، باب وجوب موالاة أوليآئهم ، ص 53 ، ح 6 .\r\n","page_name":" 650 ","page_number":650},
  {"content":"\r\n\r\nالمِقدادِ بن الأَسوَدِ الكِندِىِّ وَ عَمَّارِبْن‌ِياسِرٍ وَ جابِرِ بنِ عَبْدِ اللَهِ الأنصارِىِّ وَ حُذَيفَةَبْن‌ِاليَمانِ وَ أَبى الهَيثمِ بنِ التَّيِّهانِ وَ سَهْل‌ِبن‌ِحُنَيفٍ و أَبى أيّوبٍ الأَنصارىِّ وَ عَبدِ اللَهِ بنِ الصّامِتِ وَ عُبادةَبن‌ِالصّامِتِ وَ خُزَيْمَةَبْن‌ِثابِتٍ ذىالشَّهادَتَينِ وَ أَبىسَعيدٍالخُدْرىِّ وَ مَن نَحا نَحوَهُم وَ فَعَلَ مِثلَ فِعلِهِمْ ، وَالوَلَايَةُ لِأَتْباعِهِمْ وَالمُقْتَدينَ بِهِم وَ بِهُداهُم واجِبَةٌ . « 1 »\r\n« ولايت و محبّت مؤمنينى كه پس از رسول‌خدا صلّى الله عليه و آله وسلّم در دين خدا تحريفى به عمل نياوردند و بر عهد و پيمان خود استوار و پابرجا ايستادند واجب است ؛ مانند سلمان فارسى و أبوذرّ غفارى و مقداد بن أسود كِندى و عمّار بن ياسر و جابر بن عبد الله أنصارى و حذيفة بن اليمان و أبوالهيثم ابن التيّهان و سهل بن حُنيف و أبوأيّوب أنصارى و عبد الله بن صامت و عبادة بن صامت و خُزيمة بن ثابت ذوالشّهادتين و أبوسعيد خدرى و هر كس كه راه ايشان را پيموده و مانند ايشان عمل نموده است . و ولايت أتباع و پيروان ايشان و كسانى كه در مسير هدايت ايشان گام برمىدارند نيز واجب است . »\r\nاز اين رو حضرت علّامهء والد قدّس الله نفسه الزّكيّة مىفرمودند : كسانى كه با علم و آگاهى با أولياء إلهى و شيعيان حقيقى أميرالمؤمنين عليه‌السّلام دشمنى دارند ، در حقيقت از أميرالمؤمنين عليه‌السّلام جدا شده‌اند و به مقتضاى :\r\nوَ إِن كانَ يُبغِضُ وَلِيًّا لَنا فَلَيسَ بِمُحِبٍّ لَنا . « 2 »\r\n« اگر وليّى از أولياى ما را دشمن مىدارد ، محبّ ما نيست . »\r\nوَ مَن . . . عادَى لَنا وَلِيًّا فَقَد كَفَرَ بِالَّذى أَنْزَلَ السَّبْعَ المَثانىَ وَالْقُرْءَانَ الْعَظِيمَ . « 3 »\r\n« هر كس با ولىّ ما دشمنى نمايد ، به خداوندى كه سبع‌المثانى ( سورهء مباركهء حمد ) و قرآن عظيم را نازل فرموده ، كافر گرديده\r\n\r\n\r\n","description":"","footnote":"\r\n( 1 ) . الخصال ، ج 2 ، ص 607 ، ح 9 .\r\n( 2 ) . بحارالأنوار ، باب وجوب موالاة أوليائهم ، ج 27 ، ص 53 ، ح 6 .\r\n( 3 ) . همان مصدر ، ص 52 ، ح 4 ؛ و الأمالى للصّدوق ، ص 56 ، ح 7 .\r\n","page_name":" 651 ","page_number":651},
  {"content":"\r\n\r\nاست . » ديگر محبّت حضرت أميرالمؤمنين عليه‌السّلام را ندارند و معاشرت و مراودهء خود را با آنان بالكلّ بايد قطع كرد اگرچه از نزديكان و أرحام باشند .\r\nروزى به بنده فرمودند : « آقا سيّدمحمّد صادق ! اگر فرزند خود من نيز با كسانى كه با مبانى توحيدى و عرفانى حضرت آقاى حدّاد و حضرت آقاى قاضى مخالفند ، مراوده و آمدوشد كند ، با او هم قطع رابطه مىكنم ! » و حقيقةً حضرت علّامهء والد اينچنين بودند و بر توحيد و أهل آن غيرت ورزيده و با أهل عناد و لجاج ، تسامح و مداهنه نداشتند . « 1 »\r\nروزى خدمت ايشان عرض كردم : بعضى از أرحام در طهران با مرام شما و حضرت آقاى حدّاد مخالفند و بنده متمايل به ديدار آنان نيستم . آيا ملاقات و زيارت آنان جائز است ؟ تكليف چيست ؟ فرمودند : أبداً أبداً ! هرگز به زيارت آنها نرويد ؛  فَلا أَنْسابَ بَيْنَهُمْ يَوْمَئِذٍ وَ لا يَتَساءَلُونَ .  « 2 » و اين آيه كريمه را بارها مىخواندند ، براى اينكه بگويند : مقوّم رحم و أحكام آن ، ولايت خداست و كسانى كه حقّ به آنها مىرسد أمّا بر أثر استكبار از درِ إنكار برمىآيند ، اين رشتهء ولايت و رحميّت قطع مىشود .\r\nگاهى كه به طهران مسافرت مىكرديم ، حضرت علّامهء والد رحمةالله عليه به زيارت و صلهء أرحام سفارش مىكردند و از جمله دربارهء يكى از أقوام تأكيد داشتند كه به ديدن ايشان برويم . تا اينكه والد معظّم به‌علّت كارى كه آن\r\n\r\n\r\n","description":"","footnote":"\r\n( 1 ) . يكى از آشنايان كه خود أهل علم و قادر بر شناخت حقّ بود ، به دليل استكبار و تبعيّت از هواى نفس ، روزى به ساحت حضرت آية الله حاج شيخ‌محمّدجواد أنصارى همدانى رحمة الله عليه جسارت كرده بود ، حضرت علّامهء والد فرمودند : از اين پس او را به خانه راه نمىدهم و اگر درِ منزل آمد شما هم او را راه ندهيد !\r\n( 2 ) . قسمتى از آيه 101 ، از سورهء 23 : المؤمنون : « در روز قيامت كه عالم بروز حقائق است ، بين ايشان خويشاوندى و رحميّتى نيست و هيچ‌يك از حال ديگرى نمىپرسد . »\r\n","page_name":" 652 ","page_number":652},
  {"content":"\r\n\r\nشخص در مجلسى نموده بود ، ارتباط خود را با وى قطع نمودند و چنان شد كه حقير هرگاه او را مىديدم از تاريكى و سنگينىاش قبض مىشدم . بعد از طرد اين آقا ، مسافرتى به طهران پيش آمد . حضرت علّامهء والد بنا بر عادت معهود سفارش به صلهء أرحام كردند . عرض كردم به ديدن آقاى فلانى هم بروم ؟\r\nفرمودند : أبداً نرويد آقا ! گذشت ، حكم تغيير كرد .\r\nقطع ارتباط با كسانى كه از طريق صواب منحرف شده و زمام اختيار خود را به نفس أمّاره مىدهند از مسلّمات سيرهء أهل‌بيت عليهم السّلام است .\r\nحضرت أميرالمؤمنين عليه‌السّلام در پاسخ نامهء طلحه و زبير مىفرمايند :\r\nزَعَمْتُما أَنَّكُما أَخَواىَ فىالدّينِ وَ ابْنا عَمّى فىالنَّسَبِ فَأَمّا النَّسَبُ فَلاأُنْكِرُهُ وَ إن كانَ النَّسَبُ مَقْطوعًا إلّاماوَصَلَه‌ُاللَهُ بالْإسْلامِ . « 1 »\r\n« شما چنين مىپنداريد كه برادران دينى و پسرعموهاى من هستيد ؟ أمّا نسب و پيوند خونى خود را با شما إنكار نمىكنم اگرچه نسب نيز مقطوع و بىفائده است مگر نسبى كه خداوند با إسلام و هم‌كيشى آن را پيوند زده باشد . »\r\nزيد بن موسى برادر حضرت علىّ بن موسى الرّضا عليه آلاف التّحيّةوالثّناء در بصره يا مدينه خروج كرد و خانه‌هاى بنىالعبّاس را به آتش كشيد و به سبب اين امر ، به زيدالنّار مشهور شد . زيد را به بند كشيده و نزد مأمون آوردند و او زيد را نزد امام رضا عليه‌السّلام فرستاد و گفت : براى خاطر شما ، از جرمش گذشتم .\r\nوقتى زيدالنّار را نزد حضرت آوردند ، امام عليه‌السّلام شديداً او را توبيخ كرده و فرمودند : اى زيد ! چه چيز تو را فريب داد ؟ آيا گفتار فرومايه‌گان كوفه كه مىگويند : چون فاطمه سلام‌الله‌عليها پاك‌دامن بود ، خدا آتش جهنّم را بر ذرّيه و فرزندان او حرام كرد ؟ ! اين منقبت تنها براى حسنين عليهماالسّلام مىباشد .\r\n\r\n\r\n","description":"","footnote":"\r\n( 1 ) . الكافى ، ج 1 ، ص 344 .\r\n","page_name":" 653 ","page_number":653},
  {"content":"\r\n\r\nپدرمان حضرت موسىبن‌جعفر با اطاعت خدا و عبوديّت به بهشت راه يافت و اگر مىپندارى خدا تو را با معصيت به بهشت راه دهد پس بايد نزد خدا از موسىبن‌جعفر گرامىتر باشى ! تنها با اطاعت مىتوان به ثواب و پاداش خدا رسيد و پندار تو اينستكه تو با معصيت نيز به ثواب مىرسى . پس چه بد پندار و انديشه‌اى دارى !\r\nزيد گفت : ( اين چنين مرا سرزنش مكن ) من برادر تو و پسر پدر تو هستم .\r\nامام رضا عليه السّلام فرمودند :\r\nأَنتَ أَخى ما أَطَعْتَ اللَهَ عزَّ وَجلَّ .\r\n« تا زمانى كه اطاعت خدا را دارى برادر من هستى ! » نوح به پيشگاه خدا عرض كرد :  رَبِّ إِنَّ ابْنِي مِنْ أَهْلِي وَ إِنَّ وَعْدَكَ الْحَقُّ وَ أَنْتَ أَحْكَمُ الْحاكِمِينَ .  « 1 » خداوند عزّوجلّ فرمود :  يا نُوحُ إِنَّهُ لَيْسَ مِنْ أَهْلِكَ إِنَّهُ عَمَلٌ غَيْرُ صالِحٍ .  « 2 » خداوند پسر نوح را بر أثر معصيتش از اينكه جزء أهل آن پيامبر باشد ، خارج كرد ! و حضرت قسم ياد كردند كه ديگر با زيد تكلّم نكنند . « 3 »\r\nابن‌شهرآشوب در مناقب روايت مىكند : زيد بن موسى به مجلس مأمون درآمد و امام رضا عليه‌السّلام نيز حضور داشتند . زيد بر امام رضا عليه‌السّلام سلام كرد ، أمّا حضرت جواب او را ندادند ! زيد گفت : من پسر پدر تو هستم و جواب سلام مرا نمىدهى ؟ ! امام عليه‌السّلام فرمودند :\r\nأَنتَ أَخى ما أَطَعْتَ اللَهَ ،\r\n\r\n\r\n","description":"","footnote":"\r\n( 1 ) . قسمتى از آيه 45 ، از سورهء 11 : هود : « پروردگارا ! پسرم از خاندان و أهل من است ( كه وعدهء نجات ايشان را دادى ) و وعدهء تو حقّ است و تو راستين‌ترين حكم‌كنندگان مىباشى . »\r\n( 2 ) . قسمتى از آيه 46 ، از سوره 11 : هود : « اى نوح ، اين فرزند از خاندان و أهل تو نيست ، او عملى ناشايست و غيرصالح مىباشد . »\r\n( 3 ) . بحارالأنوار ، ج 49 ، باب أحوال أزواجه ( أبىالحسن‌الرضا عليه‌السّلام ) و أولاده ، ص 216 تا ص 218 ، ح 1 و 2 .\r\n","page_name":" 654 ","page_number":654},
  {"content":"\r\n\r\nفَإذا عَصَيْتَ اللَهَ فَلا إخآءَ بَيْنى وَ بَيْنَكَ . « 1 »\r\n« تو تا زمانى كه طاعت خدا را دارى برادر منى ، أمّا اگر معصيت خدا كنى ديگر هيچ برادرى و أخوّتى بين ما نيست . »\r\nحسن‌بن‌جَهم ميگويد : نزد امام رضا عليه‌السّلام بودم كه به زيد ميفرمود :\r\nيَا زَيْدُ ، اتَّقِ اللَهَ فَإنّا بَلَغْنا ما بَلَغْنا بِالتَّقْوَى ، فَمَنْ لَم‌ْيَتَّقِ وَ لَم‌ْيُراقِبْهُ فَلَيْسَ مِنّا وَ لَسْنا مِنْهُ . يَا زَيْدُ ، إيّاك أَنْ تُهينَ مَن بِهِ تَصولُ مِن شِيعَتِنا فَيَذْهَبَ نورُكَ . يا زَيْدُ ، إنَّ شِيعَتَنا إنَّما أبغَضَهُمُ النّاسُ وَ ما دُونَهُم وَاسْتَحَلُّوا دِمآءَهُمْ وَ أَمْوالَهُمْ لِمَحَبَّتِهمْ لَنا وَ اعْتِقادِهِم لِوَلايَتِنا ، فَإنْ أَنْتَ أَسَأْتَ إلَيْهِم ظَلَمْتَ نَفْسَكَ وَ أَبْطَلْتَ حَقَّكَ .\r\n« اى زيد ، تقواى إلهى پيشه كن ، چرا كه ما به هر جا كه رسيديم به‌واسطهء تقوى بود ؛ پس هركس تقوا پيشه نكند و خدا را در نظر نگيرد ، از ما نيست و ما نيز از او نيستيم . اى زيد ، برحذر باش از اينكه شيعيانى را كه به واسطهء ايشان قدرت و صولت مىيابى ، خوار و ذليل نمايى كه اگر چنين كنى نور تو خواهد رفت . اى زيد ، مردم ، بغض و دشمنى شيعيان ما را به جهت محبّتشان به ما و اعتقادشان به ولايت ما به دل گرفته‌اند و به‌همين‌جهت خون و مال ايشان را حلال مىشمارند ؛ پس اگر تو به ايشان بدى نمايى ، بر خودت ظلم نموده و حقّ خود را از بين برده‌اى . »\r\nپس رو كردند به من و فرمودند :\r\nيَابْن‌َالجَهْمِ ! مَن خَالَفَ دينَ اللَهِ فَابْرَأْ مِنْهُ كَآئِنًا مَنْ كانَ ، مِن أَىِّ قَبيلَةٍ كانَ . وَ مَنْ عادَى اللَهَ فَلا تُوالِهِ كآئِنًا مَنْ كانَ ، مِنْ أَىِّ قَبيلَةٍ كانَ . فَقُلْتُ لَهُ : يَابن‌َرَسول‌ِاللَهِ ! وَ مَنْ ذاالَّذى يُعادى اللَهَ ؟\r\nقالَ : مَنْ يَعْصيهِ . « 2 »\r\n\r\n\r\n","description":"","footnote":"\r\n( 1 ) . المناقب ، ج 4 ، ص 361 .\r\n( 2 ) . بحارالأنوار ، ج 49 ، باب أحوال أزواجه ( أبىالحسن‌الرضا عليه‌السّلام ) و أولاده ، ص 219 ، ح 4 .\r\n","page_name":" 655 ","page_number":655},
  {"content":"\r\n\r\n« اى پسر جَهم ! هركس با دين خدا مخالفت ورزد ، از او تبرّى كن و بيزارى بجوى ، هركس كه باشد و از هر قبيله و گروهى كه باشد . و هركس با خداوند دشمنى نمود ، با او موالات و دوستى منما ، هر كس كه باشد و از هر قبيله‌اى كه باشد . عرض كردم : اى فرزند رسول خدا ! منظور از كسى كه با خداوند دشمنى مىنمايد كيست ؟ حضرت فرمودند : كسى كه معصيت را پيشهء خود ساخته است . »\r\nسليمان جعفرى ميگويد : شنيدم كه حضرت أبوالحسن عليه‌السّلام به پدرم ميفرمود : مىبينم با عبدالرّحمن بن يعقوب مراوده دارى ؟ ! پدرم گفت :\r\nعبدالرّحمن دايى من است ! حضرت فرمودند : او دربارهء خدا اعتقاد هولناكى دارد ، او خدا را وصف نموده و محدود مىكند و خدا را نبايد اين گونه وصف كرد ؛ « 1 »\r\nيا با ما مجالست كن و او را رهاكن ! يا با او مجالست نما و ما را رها كن .\r\nپدرم گفت : اگر اعتقاد او را نداشته باشم مجالست با او چه ضررى برايم\r\n\r\n\r\n","description":"","footnote":"\r\n( 1 ) . سليمان جعفرى ، سليمان بن جعفر بن إبراهيم بن محمّد بن علىّ بن عبد الله بن جعفر الطّيّار است .\r\nكشى گويد : قالَ العَبدُ الصّالحُ لَهُ : يا سُلَيمانُ وَلَدَكَ رَسول‌ُاللَهِ صَلَّى الله عَليهِ وَ ءَالِهِ وَ سلَّم ؟ قالَ : نَعَم . قالَ : وَلَدَكَ عَلىٌّ عليه‌السّلامُ مَرَّتينِ ؟ قالَ : نَعَم . قالَ : وَ أنتَ لِجَعفَرٍ رَحِمَهُ اللهُ ؟ قالَ : نَعَم . قالَ : وَ لَولا الَّذى أنتَ عَليهِ ما انتفَعتَ بِهَذا .\r\n« امام كاظم عليه‌السّلام به سليمان جعفرى فرمودند : اى سليمان ، نسب تو از طريق أجداد مادرى به رسول خدا صلّى الله عليه و آله وسلّم مىرسد ؟ عرض كرد : آرى . حضرت فرمودند : و نسب تو از دو طريق به أميرالمؤمنين عليه‌السّلام مىرسد ؟ عرض كرد : آرى . فرمودند : و تو از نسل جعفر طيّار رحمه‌الله مىباشى ؟ عرض كرد : آرى . حضرت فرمودند : ولى اگر اين ولايتى را كه دارى نداشتى و از شيعيان نبودى ، از هيچ يك از اين نسب‌ها نفعى نمىبردى . » ( رجال‌الكشى ، ص 474 ، رقم 900 )\r\n","page_name":" 656 ","page_number":656},
  {"content":"\r\n\r\nدارد ؟ حضرت فرمودند : نمىترسى عذاب و عقوبتى نازل شود و همهء شما را بگيرد ؛ مگر خبر صحابى موسى را كه پدرش از فرعونيان بود نشنيده‌اى ؟ زمانى كه سپاه فرعون به حضرت موسى رسيد ، اين صحابى خواست تا پدرش را موعظه و نصحيت كند و از حضرت موسى جدا شد و او و پدرش با ناراحتى و غضب با هم‌سخن مىگفتند كه ناگهان هر دو غرق شدند . وقتى حضرت موسى خبر او را شنيد ، از جبرئيل حالش را پرسيد ؟ جبرئيل گفت : خدا رحمتش كند ، غرق شد و بر اعتقاد پدرش نبود ، و ليكن در زمان نزول عذاب كسى كه نزديك گناهكار است نيز از قهر خدا در أمان نيست . « 1 »\r\nبايد دانست كه اين قطع ارتباط در بسيارى از موارد ، نوعى إحسان و خدمت به اين افراد و موجب بازداشتن ايشان است و سبب مىشود كه زمينهء دورشدن از معصيت بيشتر برايشان فراهم گردد .\r\nعميربن‌بريد ميگويد : نزد أبوالحسن‌الرّضا عليه‌السّلام بودم كه نام عموى ايشان محمّد ديباج برده شد . حضرت فرمود : با خود عهد كردم كه هيچ سقفى بر من و او سايه نيفكند ! با خود گفتم : أبوالحسن‌الرّضا عليه‌السّلام ما را به نيكى و صلهء أرحام سفارش مىكند و خود دربارهء عمويش چنين ميگويد ! دراين‌حال حضرت به من نگاه كرده و فرمودند : اين قهر و قطع من نيز نيكى و صلهء أرحام است ! عمويم اگر با من آمدوشد كند مردم مىبينند ، و اگر دربارهء من كلام بدى بگويد مردم او را تصديق مىكنند . أمّا اگر رفت‌وآمدى نباشد مردم ديگر گفتار او را نمىپذيرند . « 2 »\r\n\r\n\r\n","description":"","footnote":"\r\n( 1 ) . بحارالأنوار ، ج 71 ، باب من لاينبغى مجالسته ، ص 195 ، ح 25 و ص 200 ، ح 39 .\r\n( 2 ) . همان مصدر ، ح 6 .\r\n","page_name":" 657 ","page_number":657},
  {"content":"\r\n\r\nبارى ، سالك بايد از معاشرت با صاحبان اعتقاد سوء دربارهء خداوند جل‌ّشأنه و نيز با مخالفان محجّةالبيضاى توحيد و عرفان اجتناب كند و إلّااز كسب ظلمات آنان و از شبهات و شرك به پروردگار ايمن نيست .\r\nأمّا در معاشرت و مراوده با كسانى كه خود از سالكان راه خدا بوده و ساليانى در اين راه پر فراز و نشيب با سالك رفاقت كرده‌اند ، ولى در أثر خطا و نافرمانى يا شكّ و شبهه سقوط كرده يا از ادامهء راه باز مانده و متوقّف شده‌اند ، چه بايد كرد ؟\r\nتوضيح اينكه : نعمت ايمان و ولايت به دو گونه به انسان عطا مىشود :\r\nايمان ثابت و ايمان مستودع و عاريه‌اى ، كه در روايات از اين قسم دوّم تعبير به « مُعارين » كرده‌اند ؛\r\nقَوْمٌ يُعارونَ الْإيمانَ ثُمَّ يُسْلَبونَهُ . « 1 »\r\n« قومى كه ايمان به آنها عاريه داده مىشود و روزى از آنها گرفته مىشود . »\r\nسالك اگر در مقام مراقبه برنيايد و با استكبار نفس در برابر استاد بايستد ، ظلمت و كدورت قلب بر نور آن غالب شده و نعمت ولايت را از او مىگيرند و در بيداء جهل و ظلمت يله و رها مىشود . عمدهء راهزنان طريق توحيد از همين سالكان رانده شده هستند كه سرابى را كه از دور همچون آب موج مىزند و مىدرخشد ، به مشتاقان ساده‌لوح و بيچاره نشان مىدهند و عمر آنان را تباه و مالشان را غارت كرده و آنان را با وعده‌هاى امروز و فردا در رسيدن به چشمهء توحيد تشنه‌كام و سرگردان مىگذارند .\r\nو دسته‌اى ديگر از اين سالكان مطرود ، لواى عناد و مخالفت با توحيد و عرفان را به دست مىگيرند و با إلقاء شبهات راه خدا را سدّ مىكنند و البتّه تحريم معاشرت با اين دو گروه روشن است . حضرت علّامهء والد قدّس الله نفسه\r\n\r\n\r\n","description":"","footnote":"\r\n( 1 ) . الكافى ، ج 2 ، باب المعارين ، ص 418 ، ح 2 .\r\n","page_name":" 658 ","page_number":658},
  {"content":"\r\n\r\nالزّكيّه مىفرمودند : « اگر اينها به شما سلام هم كردند ، جواب ندهيد و از آنها اجتناب كنيد ؛ نَفَس آنها هم مسموم است ! »\r\nعلّامهء والد از قول حضرت آقاى أنصارى همدانى رحمة الله عليهما مىفرمودند : مَثَل سالك مثل تخم‌مرغ است ! تخم‌مرغ را تا قبل از اينكه مرغ آن را زير پر و بال خود بگيرد مىشود خورد . أمّا همين‌كه مرغ مادر روى آن خوابيد بايد دوران تكامل خود را گذرانده تا بعد از بيست‌ويك روز استعداد كامنهء آن به فعليّت تامّه رسيده و جوجه‌اى كامل بيرون بيايد ، و إلّاآن تخم‌مرغ فاسد مىشود ؛ نه به كمال خود رسيده و نه ديگر آن فايدهء أوّلى را دارد و نه مىتوان آن را دوباره زير مرغ نهاد و در صورت شكسته‌شدن نيز بوى تعفّن آن فضاى أطراف را مىگيرد .\r\nمَثَل سالك هم اينچنين‌است ، تا قبل از سلوك ، انسانى عادى است كه ميتواند با قرار گرفتن در تحت تربيت استاد استعدادها و قابليّت‌هاى خود را به فعليّت رسانده و با اطاعت تامّ از استاد به حرم أمن الهى داخل شود ، و اگر در حجر تربيت استاد قرار گرفت بايد دوران رشد و تربيت او ، تمام و كمال سپرى شود . ولى چنانچه قهر استاد او را گرفت و طرد شد ، يا بر أثر متابعت نفس در برابر رياضت‌ها و مجاهدتهايى كه استاد به او مىدهد ، استقامت نورزيده و وارد ظلمات شود و از راه سلوك خارج گردد ، نفس اين سالك فاسد ميگردد . بعضى از اينها كه سالكان راه‌رفته بوده ولى در آزمون‌هاى نهايى مردود شده‌اند ، به‌قدرى مكدّر و در ظلمات منغمر مىشوند كه ظلمت و تاريكى آنها انسان را به هول مىاندازد . و اينها چون به پيچ و خم سلوك آشنا هستند حتّى سالكان متوسّط را فريب داده و در چنگال خود اسير مىكنند .\r\nبعد از فوت حضرت آقاى أنصارى همدانى رحمة الله عليه ، حضرت علّامهء والد قدّس‌سرّه با سه دسته از شاگردان ايشان روبه‌رو شدند و براى اينكه\r\n\r\n","description":"","footnote":"","page_name":" 659 ","page_number":659},
  {"content":"\r\n\r\nنفوس آنها تلف نشود و نيز زحمات آقاى أنصارى همدانى هدر نرود ، خدا ميداند چه زحمت و رنج و مظلوميّتى را متحمّل شدند . برخى از ايشان نه تنها ولايت حضرت آقاى حدّاد را نپذيرفتند ، بلكه با أغراض نفسانى بناى عناد و مخالفت را گذاشتند و ايشان بعد از إتمام حجّت ، براى هميشه آنان را طرد كردند . در زمان كودكى كه حقير همراهشان به جلسات مىرفتم برخى از آنها را نام برده و فرمودند : اگر اينها سلام كردند جواب ندهيد ؛ نَفَس اينها هم مسموم است !\r\nگروه ديگر أهل خلوص و صفا بودند و بعد از حضرت آقاى أنصارى همين‌طور متوقّف مانده بودند و به مرحوم حدّاد محبّت داشتند ولى ايشان را ولىّ كامل تلقّى نمىكردند . حضرت علّامهء والد ، مهر و شفقت خود را از اينها دريغ نكردند و با آنها مىنشستند و مراتب إكرام و احترام بينشان برقرار بود و به حسب استعدادها و قابليّت‌هاى آنان اشتباهاتشان را متذكّر مىشدند و راه را براى آنان هموار مىكردند .\r\nگرچه بطور طبيعى آن انس و الفتى كه با رفقاى سلوكى داشتند با ايشان نداشتند و هرمقدار ايشان به مرحوم حدّاد علاقه داشته و ايشان را حقّ مىدانستند ، علّامهء والد نيز به همان‌مقدار به آنها نزديك مىشدند .\r\nبرخى از اين افراد بسيار أهل خلوص و محبّت و مجاهده بودند ، ولى بعد از مرحوم أنصارى در درجاتى متوقّف شده بودند و ايشان تلاش مىكردند آنها را به مراحل بالاترى سوق دهند . مىفرمودند : « اين أفراد با اين خلوص و محبّت چون تسليم مرحوم حدّاد نبودند ، سيرشان متوقّف يا بسيار كُند شده بود و از خود دخل و تصرّفاتى داشتند كه صحيح نبود . »\r\nمثلًا زمانىكه حضرت آقاى حدّاد به ايران آمده بودند و به همدان تشريف بردند ، يكى از اين آقايان از سر محبّت و إخلاص زنى را براى حضرت\r\n\r\n","description":"","footnote":"","page_name":" 660 ","page_number":660},
  {"content":"\r\n\r\nآقاى حدّاد و بدون اجازهء ايشان ، عقد فضولى كرده بود و غرضش هم اين بود كه خدمتى نموده باشد . والد معظّم مىفرمودند : حضرت آقاى حدّاد در عوالمى بودند كه أبداً مجال نزول و توجّه به كثرات براى ايشان نبود . آن مخدّره را با لطائفى راضى به متاركه كردند و او وجهى گرفت و رفت .\r\nمىفرمودند : مرحوم حدّاد نسبت به دو نفر از شاگردان مرحوم أنصارى اميد داشتند كه به سوى ايشان برگشته و سيرشان را ادامه دهند و يكى از آنها همين شخص بود كه محبّ بود ولى سرسپرده نبود .\r\nو از جمله اشكالات علّامهء والد به برخى از ايشان اين بود كه بدون داشتن احاطهء كامل ، مسؤوليّت عدّه‌اى را مىپذيرفتند و در مقام تربيت نفوس برمىآمدند و دستوراتى مىدادند كه أفراد كشش و قابليّت آن را نداشتند .\r\nمرحوم حدّاد گاهى مىفرمودند : « برخى از شاگردان ايشان قابليّت و استعدادشان از خود آنها بيشتر است ولى چون آن شخص نمىتواند ايشان را سير دهد رشد نمىكنند . »\r\nأمّا گروه سوّم كسانى بودند كه با علّامهء والد همراه شده و ولايت حضرت آقاى حدّاد را پذيرفتند ؛ هَنِيئًا لِأربابِ النّعيمِ نَعيمُهم .\r\nسيرهء حضرت علّامهء والد در برخورد با شاگردان حضرت آقاى حدّاد نيز چنين بود ؛ به محبّت ايشان ، محبّت و به قهر ايشان ، قهر مىكردند .\r\nاتّحاد روحى و ارتباط عميق قلبى اين دو ترجمان إلهى ، به اين حبّ و بغض جلوهء خاصّى داده بود . چرا كه در برابر اين روح حيوانى كه حيوانات با أبناء دنيا در آن اشتراك دارند ، روح و جانى ربّانىاست كه در صدد تحصيل كمال و إدراك عوالم غيبى و حقائق آن‌است و اين روح ، خود نيز مراتبى دارد كه مرتبهء أعلاى آن جان‌هاى أولياء إلهى است كه در أثر كناررفتن حجاب تعيّن و اثنينيّت ، هستى واحد و جان متّحد دارند .\r\n\r\n","description":"","footnote":"","page_name":" 661 ","page_number":661},
  {"content":"\r\n\r\nروح‌هاى حيوانى با يكديگر اتّحادى ندارند بلكه از غم ديگران شاد و از شادى آنان غمناك مىشوند ، به خلاف روح‌هاى إلهى و مؤمنان كه هر قدر پايهء ايمان آنان به يكديگر نزديك‌تر باشد ، به اقتضاى\r\nالْمُؤْمِنُ مِرْءَآةُ الْمُؤْمِن ، « 1 »\r\nقبض و بسط و حالات روحى و معنوى آنها در آئينهء جان يكديگر انعكاس دارد .\r\n مؤمنان معدود ليك ايمان يكى * جسمشان معدود ليكن جان يكى\r\nجان گرگان و سگان از هم جداست * متّحد جان‌هاى شيران خداست « 2 » \r\nجابربن يزيد جُعفى خدمت إمام‌باقر عليه‌السّلام عرض كرد :\r\nجُعِلْتُ فِداك ، رُبَّما حَزِنْتُ مِن غَيرِ مُصيبَةٍ تُصيبُنى أَو أَمْرٍ يَنْزِلُ بِى حَتَّى يَعْرِفُ ذَلِكَ أَهْلى فى وَجْهى وَ صَديقى . فَقالَ : نَعَم يا جابِرُ ، إنَّ اللَهَ عَزَّوَجَلَّ خَلَقَ الْمُؤمِنِينَ مِنْ طينَةِ الْجِنانِ وَ أَجْرَى فيهِمْ مِنْ ريحٍ روحِهِ ، فَلِذَلِكَ الْمُؤْمِنُ أَخُوالْمُؤْمِنِ لِأَبيه وَ أُمِّهِ ، فَإذا أصابَ روحًا مِنْ تِلْكَ الْأَرْواحِ فى بَلَدٍ مِن البُلْدانِ حُزْنٌ حَزِنَتْ هَذِهِ لِأَنَّها مِنْهَا . « 3 »\r\n« جانم فداى شما شود ، گاهى بدون هيج مصيبت و حادثه‌اى غم و اندوهى بر من عارض مىشود به طورى كه خانواده و دوستانم أثر آن را در صورت من مىبينند . حضرت فرمودند : آرى ، اى جابر ، خداوند مؤمنين را از طينت بهشت آفريده و از نسيم روح خويش در ايشان جارى نموده است و به‌همين‌جهت مؤمن برادر پدرى و مادرى مؤمن مىباشد و اگر به يكى از اين أرواح در شهرى از شهرها حزن و اندوهى برسد ، روح مؤمن ديگر نيز اندوهگين مىشود ؛ چرا كه اين مؤمن نيز از همان روح بوده و حقيقت هر دو يكى است . »\r\n\r\n\r\n","description":"","footnote":"\r\n( 1 ) . بحارالأنوار ، ج 71 ، باب حفظ الأخوّة ، ص 270 .\r\n( 2 ) . مثنوىمعنوى ، ص 334 .\r\n( 3 ) . بحارالأنوار ، ج 71 ، باب حفظ الاخوَّة ، ص 265 و 266 ، ح 5 .\r\n","page_name":" 662 ","page_number":662},
  {"content":"\r\n\r\nو از امام صادق عليه‌السّلام روايت شده‌است كه :\r\nالْمُؤْمِنُ أَخُوالْمُؤْمِنِ\r\nكالجَسَدِ الواحِدِ إنِ اشْتَكَى شَيْئًا وَجَدَ أَلَمَ ذَلِكَ فى سآئِرِ جَسَدِهِ . وَ إنَّ روحَهُما مِنْ روحِ اللَه وَ إنَّ روحَ الْمُؤْمِنِ لأَشَدَّ اتِّصالًا بِروحِ اللَهِ مِنِ اتِّصالِ شُعاعِ الشَّمْسِ بِها . « 1 »\r\n« مؤمن برادر مؤمن است و با يكديگر مانند يك بدن مىباشند كه اگر قسمتى از آن آسيبى ببيند ، بقيّهء أعضاى جسد نيز درد آن را احساس مىكنند . و همانا روح آن دو مؤمن از روح خداوند است و اتّصال روح مؤمن به روح خداوند از اتّصال شعاع خورشيد به خورشيد بيشتر مىباشد . »\r\nحضرت آقاى حدّاد و علّامهء والد رضوان الله تعالى عليهما ، فَرقدان آسمان توحيد بودند و در واردات و مكاشفات توحيدى و أحوال قلبى متّحد و يكسان .\r\nاگر دل سالكى به حضرت آقاى حدّاد پيوند مىخورد ، خودبه‌خود به حضرت علّامهء والد نيز مىپيوست . و اگر حضرت آقاى حدّاد كسى را طرد مىكردند يا ارتباطشان با او قطع مىشد ، اگرچه علّامهء والد خبر نداشتند ، مطرود ايشان نيز مىشد و ارتباطشان را قطع مىنمودند و بالعكس .\r\nبرخى از شاگردان مرحوم حدّاد در أثر نافرمانىهايى كه داشتند مورد طرد ايشان قرار گرفتند . بعضاً كارهايى مرتكب شده بودند و حتّى اذيّت‌هايى نسبت به مرحوم حدّاد نموده بودند كه اصلًا در شأن يك سالك راه خدا نبود و شنيدن آن سخت است . مرحوم حدّاد با نهايت بزرگوارى و كرامت با ايشان برخورد نموده و حقّ استادى را به نهايت بجا آوردند و بارها راه را نشان دادند ولى عاقبت به واسطهء تمرّدها ، مطرود گشتند .\r\nيكى ديگر از تلامذهء حضرت آقاى حدّاد را به خاطر دارم كه به عللى از\r\n\r\n\r\n","description":"","footnote":"\r\n( 1 ) . همان مصدر ، باب فضل المؤاخاة فى الله ، ص 277 ، ح 9 .\r\n","page_name":" 663 ","page_number":663},
  {"content":"\r\n\r\nايشان جدا شده بود و به طهران آمد و با يكى از رفقا به منزل أحمديّهء دولاب آمدند و وقت ملاقات خواستند . بنده در را باز نمودم و درخواست ايشان را خدمت والد معظّم عرض كردم فرمودند : بگوئيد ، من با آقاى . . . ملاقات نمىكنم .\r\n\r\n","description":"","footnote":"","page_name":" 664 ","page_number":664},
  {"content":"\r\n\r\nسهر و بيدارى شب\r\nامام حسن عسگرى عليه‌السّلام مىفرمايند :\r\nإنَّ الْوُصولَ إلَى اللَهِ عَزَّوَجَلَّ ، سَفَرٌ لايُدْرَكُ إلّابِامْتِطآءِ اللَيْلِ . « 1 »\r\nامام عليه السّلام ، وصول به حضرت پروردگار را سفرى معنوى ميداند كه به سرانجام نمىرسد مگر اين كه سالك شب را مركب راهوار خود بگيرد . و در اين راه بايد مجاهده نمايد و از شهوات و خواب و خور كم كند تا از نور و ثمرات شب زنده‌دارى كه سرمايهء سلوك است برخوردار شود .\r\nوصول به حضرت پروردگار دست نمىدهد مگر به فنا و اندكاك ذات و صفات عبد در ذات و صفات حضرت پروردگار و انفصال از غيرخدا مطلقاً ، حتّى از تقيّد به وجود خويش ؛ چه اينكه اگر سالك از غير حقّ منفصل شود ليكن هنوز وجود اعتبارى خود را ترك نكرده و به تجلّيات ذاتى نرسد ، اين وجود اعتبارى رقيب و مانع وصال او مىشود .\r\n هستىام شد مانع از وصل حبيب خويشتن * نيست گردم تا يكى باشم رقيب خويشتن \r\n\r\n\r\n","description":"","footnote":"\r\n( 1 ) . بحارالأنوار ، ج 75 ، باب مواعظ أبى محمّد العسكرىّ عليه‌السّلام ، ص 380 : « رسيدن به خداوند عزّوجلّ سفرى است كه جز با سوارشدن بر مركب شب به نهايت نمىرسد . »\r\n","page_name":" 665 ","page_number":665},
  {"content":"\r\n\r\nو در روايت از امام صادق عليه‌السّلام آمده‌است كه :\r\nوَ لَاحِجابَ أظْلَمُ وَ أَوْحَشُ بَينَ العَبْدِ وَ بَيْنَ اللَهِ تَعالَى مِنَ النَّفْسِ وَ الهَوَى وَ لَيْسَ لِقَتْلِهِما و قَطعهِما سِلاحٌ وَ ءَالَةٌ مِثْلُ الِافِتقارِ إلَى اللَهِ سُبْحَانَهُ وَالْخُشوعِ وَالْجوعِ وَالظَّمَإِ بِالنَّهارِ وَالسَّهَرِ بِاللَيْلِ . « 1 »\r\n« و در ميان بنده و خداوند متعال حجابى تيره‌تر و وحشتناكتر از نفس و هوى وجود ندارد . و براى از بين‌بردن و ريشه‌كن كردن اين دو ، سلاحى مؤثّرتر از إظهار فقر و نياز و بندگى به درگاه خداوند سبحانه و خشوع در برابر عظمت او و گرسنگى و تشنگى در روز و بيدارى شب نمىباشد . »\r\nو از اينجا به دست مىآيد كه تهجّد و سهر در إزالهء حجاب نفس و لقاء حضرت پروردگار مدخليّتى تامّ دارد و لذا حضرت علّامهء والد قدّس‌سرّه‌الشّريف آن را عماد و مقوّم أربعين سالك مىدانستند و مىفرمودند :\r\nاگر شبى تهجّد سالك از او فوت شد ، آن أربعين كأن لم يكن است و بايد از ابتدا شروع كند ! و مىفرمودند : سالك در روز بايد به امور روزانهء خود بپردازد . اگر طلبه است بايد به دنبال تحصيل علم باشد و اگر كاسب يا تاجر است ، به دنبال تجارت و كسب روزى برود ، و بارها برايمان مىخواندند :\r\n روز در كسب هنر كوش كه مىخوردن روز * دلِ چون آينه در زنگ ظلام اندازد « 2 » \r\nولى در عوض سالك بايد غبار غفلت و زنگار كثرات را كه در روز بر دل او مىنشيند ، با اشك و آه و در خلوت شبانه با حضرت پروردگار ، صيقل زده و جام دل را از شراب وحدت لبالب كند . بايد در شب براى آخرت خود كسب كند تا\r\n\r\n\r\n","description":"","footnote":"\r\n( 1 ) . مصباح‌الشّريعة ، الباب الثّمانون فى الجهاد و الرّياضة ، ص 356 .\r\n( 2 ) . ديوان‌حافظ ، ص 89 ، غزل 200 .\r\n","page_name":" 666 ","page_number":666},
  {"content":"\r\n\r\nدر روز خرج نمايد و إلّااز مايه خواهد خورد و دست‌خالى از دنيا خواهد رفت .\r\n آن زمان وقت مىصبح فروغست كه شب * گرد خرگاه افق پردهء شام اندازد « 1 » \r\nحضرت آقاى حدّاد و علّامهء والد رضوان الله تعالى عليهما مىفرمودند :\r\nاين بيدارى شب و عبادت در آن ، بدل و جايگزينى ندارد ، حتّى بيدارى بين‌الطّلوعين ! بيدارى بين‌الطّلوعين ، فيض جداگانه‌اىاست كه سالك نبايد خود را از آن محروم كند ، أمّا به پايهء فضيلت و رفعت تهجّد و بيدارى شب نمىرسد .\r\nمىفرمودند : اين فرمايش خواجه عليه‌الرّحمة تمام نيست كه ميفرمايد :\r\n گر فوت شد سحور چه نقصان صبوح هست * از مىكنند روزه گشا طالبان يار « 2 » \r\nبلكه سحور و صبوح هر دو لازم‌است تا انسان را به مقصود برساند .\r\n دعاى صبح و آه شب كليد گنج مقصود است * بدين راه و روش مىرو كه با دلدار پيوندى « 3 » \r\nمىفرمودند : عنايات حضرت پروردگار به سالكان و نفحاتى كه حامل پيام دوست بوده و از عالم معنى و نور بر دل مىوزد ، در سحر به مراتب از بين‌الطّلوعين لطيف‌تر است و در اين زمان است كه سالك بايد اميد به صبح وصال بندد .\r\n شبان تيره اميدم به صبح روى تو باشد * و قد تُفَتَّشُ عَين‌ُالحَيوةِ فىالظُّلُمات « 4 » \r\n\r\n\r\n","description":"","footnote":"\r\n( 1 ) . همان مصدر .\r\n( 2 ) . همان مصدر ، ص 114 ، غزل 258 .\r\n( 3 ) . همان مصدر ، ص 226 ، غزل 493 .\r\n( 4 ) . كلّيّات‌سعدى ، ص 425 ، غزل 521 .\r\n","page_name":" 667 ","page_number":667},
  {"content":"\r\n\r\nكما اينكه حضرت پروردگار در خطاب به نبىّ أكرم صلّى الله عليه و آله وسلّم ميفرمايد :   إِنَّ ناشِئَةَ اللَّيْلِ هِيَ أَشَدُّ وَطْئاً وَ أَقْوَمُ قِيلًا * إِنَّ لَكَ فِي النَّهارِ سَبْحاً طَوِيلًا   « 1 » . « تحقيقاً آنچه در شب مىرسد ، براى تو گامى استوارتر و گفتارى پايدارتر است و تحقيقاً براى تو در روز مجال واسعىاست كه در اين عالم كثرات شنا كنى ( و آنچه را كه در شب گرفته‌اى ، در روز مصرف نمائى . ) »\r\nمىفرمودند : به هيچ عذرى نماز شب را ترك نكنيد . در همان شبى كه ميهمان آمده برخيزيد و نماز شب بخوانيد و نگوئيد : دو سه روز ديگر كه ميهمان رفت ، نماز شب را به جاى مىآورم و قضاى گذشته را نيز بجا مىآورم . اگر بچّه مريض است ، در همان شب كه نمىگذارد بخوابيد ، قدر دانسته برخيزيد و وضو بگيريد و نماز بگزاريد ( گريهء بچّه در شب خودش نعمت است ) .\r\nحضرت علّامهء والد به حفظالصّحة بسيار سفارش مىنمودند و مقدار خواب را به اقتضاى سنّ و مزاج سالك مىدانستند و بدين جهت خواب كمتر از شش‌ساعت را براى افراد عادى اجازه نمىدادند .\r\nمىفرمودند : براى برخى در شبانه‌روز 7 ساعت و براى برخى خصوصاً در سنين نوجوانى و جوانى 8 ساعت خواب لازم است و هركس بايد رعايت حال و توان خود را بنمايد .\r\nأمّا براى بيدارى و تهجّد مىفرمودند : در شب‌هاى تابستان يك‌ساعت‌ونيم تا يك‌ساعت و در زمستان‌ها دوساعت‌ونيم تا دوساعت قبل از أذان بايد بيدار بود و به عبادت مشغول شد و با كمتر از اين كار سالك به مقصد نمىرسد و بهرهء لازم را نمىبرد . و سيرهء خود ايشان نيز از آغاز سلوك اين‌گونه بوده‌است ، به استثناى شب‌هايى كه احياء و عبادت در آن مستحبّ است كه\r\n\r\n\r\n","description":"","footnote":"\r\n( 1 ) . آيه 6 و 7 ، از سورهء 73 : المزّمّل .\r\n","page_name":" 668 ","page_number":668},
  {"content":"\r\n\r\nايشان تا به صبح بيدار و مشغول به عبادت بودند .\r\nمىفرمودند : عاشق براى بيدارشدن نيازى به ساعت و كوك‌كردن آن ندارد ، بلكه عشق و محبّت به خداوند است كه خواب را از او مىربايد .\r\nو گاهى كه هنگام سحر خواب بوديم بالاى سرمان آمده و با صداى بلند مىفرمودند : مرو به خواب كه خواب بر عاشقان حرام بود . « 1 »\r\n\r\n\r\n","description":"","footnote":"\r\n( 1 ) . أخلاقى كبير مرحوم حاج ملّا أحمد نراقى رضوان الله عليه در معراج‌السعادة ميفرمايد : « در أخبار آمده كه : « دروغ ميگويد هر كه دعوى محبّت مرا كند و چون ظلمت شب او را فرا گيرد بخوابد و از ياد من غافل شود . آيا هر دوستى لقاء محبوب خود را دوست نمىدارد ؟ و من اينك حاضرم از براى هركه طالب من باشد . »\r\n عَجَبًا لِلمُحِبِّ كيفَ ينامُ * كلُّ نومٍ عَلى المُحِبِّ حرامُ\r\nخواب بر عاشقان حرام بود * خواب آن كس كند كه خام بود » \r\nمعراج‌السّعادة ، ص 722 )\r\nو نيز ميفرمايد : يعبدالواحد رازى گويد كه : سالى با جمعى به سفر دريا رفتيم . چون به ميان دريا رسيديم ، باد كشتى ما را به جزيره‌اى انداخت . در آنجا غلام سياهى را ديدم نشسته ، ميمونى را قبلهء خود ساخته و معبود را ضايع گذاشته . گفتم : اى غلام ! ميمون خدايى را نشايد . گفت : پس خدا كيست ؟ گفتم : الَّذى فىالسَّمآء ءَاياتُه و فِىالبَرِّ مُلكُه و فىالبَحرِ سَبيلُه لا يَعزُبُ عَن عِلمِهِ مِثقالُ ذَرَّةٍ . يعنى : « خدا كسى است كه مملكت او آسمان و زمين را فرو گرفته و علم او به همه چيز إحاطه كرده . »\r\nگفت : آخر ، اين خدا را نامى نيست ؟\r\nگفتم :  هُوَ اللَّهُ الَّذِي لا إِلهَ إِلَّا هُوَ الْمَلِكُ الْقُدُّوسُ السَّلامُ الْمُؤْمِنُ الْمُهَيْمِنُ الْعَزِيزُ الْجَبَّارُ الْمُتَكَبِّرُ  . من اين مىگفتم و غلامك مىگريست .\r\nآنگاه اسلام آورد و با ما داخل كشتى شد و در همه روز مشغول عبادت بود . چون شب درآمد هريك از ما بعد از أداى واجب ، روى به خوابگاه خود نهاد . غلام به نظر تعجّب بر ما نگاه كرد و گفت : اى قوم ! خداى شما مىخوابد ؟ گفتم : حاشا ! لَاتَأْخُذُه‌ُو سِنَةٌ وَلَا نَوْمٌ . گفت : بِئسَ العَبيدُ أنتُم . يعنى بد بندگانى بوده‌ايد . آقاى شما بيداراست و شما مىخوابيد ! -\r\n","page_name":" 669 ","page_number":669},
  {"content":"\r\n\r\nمكرّراً خدمت ايشان عرض مىكردند : گاهى بيدار مىشويم ولى همّت برخاستن نداريم ، برايمان دعا كنيد تا توفيق نماز شب پيدا كنيم . مىفرمودند :\r\nتوفيق يعنى مهيّاشدن أسباب و مقدّمات امور و براى نماز شب خود سالك بايد همّت كند و أسباب و مقدّمات بيدارى خود را فراهم نمايد . و إلّااگر به دعا باشد اين توفيق نيز خود دعا مىخواهد و هَلُمَّ جرّاً و تسلسل لازم مىآيد .\r\nتوضيح اينكه : عمدهء مقدّماتى كه سالك بايد تحصيل كند از اين قرار است :\r\nأوّل : مراقبه در طول روز و پرهيز از گناه ؛ چه اينكه گناه ، سالك را از خلوت و بهره‌مندشدن از نفحات سحر محروم مىكند . مردى به خدمت أميرالمؤمنين عليه‌السّلام رسيد و عرض كرد : از نماز شب محروم شده‌ام ! حضرت فرمودند :\r\nأَنْتَ رَجُلٌ قَدْ قَيَّدَتكَ ذُنوبُكَ ، « 1 »\r\n« تو مردى هستى كه گناهانت تو را دربند كشيده است ! »\r\nو دوّم : رعايت مقدار طعام در شب ؛ زيرا پرخورى و غذاى سنگين و چرب مانع از بيدارى سحر مىشود .\r\nو سوّم : سالك طبق سيرهء رسول‌خدا صلّى الله عليه و آله وسلّم أوّل شب بخوابد و نيز با استراحت كافى و خواب قيلوله براى بيدارى در شب مهيّا گردد .\r\nروشن‌است سالكى كه تا نزديكىهاى نيمه‌شب بيدار است ، سحر يا بيدار\r\n\r\n\r\n","description":"","footnote":"\r\n- پس غلام همهء شب تضرّع و زارى ميكرد و چون صبح دميد حال او بگرديد و جان به جان‌آفرين سپرد . شب وى را در خواب ديدم در قصرى از ياقوت سرخ ، بر تختى از زمرّد سبز نشسته و چند هزار فرشته در برابر وى صف زده و روى سياه او سفيد چون ماه چهارده شبه شده . » ( معراج‌السّعادة ، ص 686 )\r\n به نيم شب كه همه مست خواب خوش باشند * من و خيال تو و ناله‌هاى دردآلود \r\n( 1 ) . الكافى ، ج 3 ، باب صلوةالنّوافل ، ص 450 ، ح 34 .\r\n","page_name":" 670 ","page_number":670},
  {"content":"\r\n\r\nنمىشود و يا اگر بيدار شود ، با بدن خسته و ملال‌خاطر كارى از پيش نمىبرد .\r\nدر تفسير برهان از أبوعبيدهء حذّاء در تفسير آيه كريمهء :  تَتَجافى جُنُوبُهُمْ عَنِ الْمَضاجِعِ  « 1 » « مؤمنين در شبهاى تار از بستر پهلو تهى مىكنند . » از امام باقر عليه‌السّلام روايت مىكند كه :\r\nلَعَلَّكَ تَرَى أَنَّ القَوْمَ لَم يَكُونُوا يَنامُونَ ؟ فَقُلتُ : اللَهُ وَ رَسُولُهُ أَعْلَمُ . فَقالَ :\r\nلابُدَّ بِهَذا الْبَدَنِ أَنْ تُريحَهُ حَتَّى يَخْرُجَ نَفْسُهُ ، فَإذا خَرَجَ نَفْسُهُ اسْتَراحَ الْبَدَنُ وَ رَجَعَتِ الرّوحُ فيهِ وَ فيهِ قُوَّةٌ عَلَى الْعَمَلِ ، فَإنَّما ذَكَرَهُمُ اللَهُ تَعالَى فَقالَ : تَتَجَافَى جُنُوبُهُمْ عَنِ الْمَضَاجِعِ يَدْعُونَ رَبَّهُمْ خَوْفًا وَ طَمَعًا .\r\nنُزِلَتْ فى أميرِالمُؤْمِنِينَ عَلَيْه‌ِالسَّلامُ وَ أَتباعِهِ مِنْ شِيعَتِنا . يَنامُونَ أَوَّلَ اللَيْلِ ، فَإذا ذَهَبَ ثُلْثُ اللَيْلِ « 2 »\r\nأَوْ مَاشآءَاللَهُ فَزِعُوا إلَى رَبِّهِمْ راهِبيَن راغِبينَ طامِعينَ فيما عِنْدَهُ ، فَذَكَرَهُمُ اللَهُ عَزَّوَجَلَّ فى كِتَابِهِ لِنَبيِّهِ صَلَّى اللهُ عَلَيْهِ وَ ءَالِهِ وَ أَخبَرَهُ بِما أَعْطاهُمْ وَ أَنَّهُ أَسكَنَهُمْ فى جِوارِهِ وَ أَدْخَلَهُمْ جَنَّتَهُ وَ ءَامَنَ خَوْفَهُمْ وَ سَكَّنَ رَوْعَتَهُم . « 3 »\r\n« چه‌بسا گمان كنى كه اين مؤمنينى كه در آيه بدانها اشاره‌شده‌است ، أصلًا شبها نمىخوابند ؟ عرض كردم : خداوند و رسول او داناترند . حضرت فرمودند :\r\nبدن احتياج دارد كه آن را استراحت دهى و مدّتى نفس از بدن جدا شده و بخوابد . چون نفس از بدن خارج شود ، بدن آرامش يافته و استراحت مىكند و روح دوباره در حالى به بدن باز ميگردد كه توان و قوّت بر كار و فعاليّت دارد .\r\nخداوند در اين آيه مؤمنين را ياد كرده و فرموده است :  تَتَجافى جُنُوبُهُمْ عَنِ \r\n\r\n\r\n","description":"","footnote":"\r\n( 1 ) . آيه 16 ، از سورهء 22 : السّجدة .\r\n( 2 ) . در نسخهء من لا يحضره الفقيه ( ج 1 ، ص 482 ) و علل‌الشّرآئع ( ج 2 ، ص 365 ) ثُلثا آمده‌است كه ظاهراً أنسب است .\r\n( 3 ) . البرهان ، ج 4 ، ص 393 .\r\n","page_name":" 671 ","page_number":671},
  {"content":"\r\n\r\n الْمَضاجِعِ يَدْعُونَ رَبَّهُمْ خَوْفاً وَ طَمَعاً .  « مؤمنين در شبها از بستر پهلو تهى مىكنند و پروردگارشان را از روى ترس و اميد مىخوانند . »\r\nاين آيه دربارهء أميرالمؤمنين عليه‌السّلام و پيروان او از شيعيان ما نازل شده‌است . ايشان در اوّل شب مىخوابند و چون ثلثى از شب بگذرد يا به‌مقدارى كه خداوند اراده فرموده سپرى شود ، با حال خوف و ترس و با اميد و رغبت به آنچه نزد اوست ، به پروردگار خود پناه برده و مشغول مناجات با او مىگردند .\r\nخداوند عزّوجلّ در كتابش براى پيامبرش صلّى الله عليه و آله وسلّم ايشان را ياد نمود و پيامبرش را از نعمتهايى كه به ايشان عطا نموده خبر داد و از اينكه ايشان را در كنار خود مسكن و مأوى داده و در بهشت خود داخل نموده و خوفشان را ايمن كرده و اضطراب و ترسشان را به آرامش تبديل نموده‌است ، مطّلع ساخت . »\r\nروزى حضرت آقاى حدّاد رضوان الله تعالى عليه از حقير پرسيدند : آقا ! شب چه ساعتى مىخوابيد ؟ عرض كردم : حدود ساعت ده ، ده‌ونيم . « 1 » فرمودند :\r\nخيلى دير است . شما كه اين قدر دير مىخوابيد چگونه براى نماز شب بيدار\r\n\r\n\r\n","description":"","footnote":"\r\n( 1 ) . اين مطلب مربوط به زمانى بود كه هنوز علّامهء والد به استفادهء از ساعت غروب‌كوك به عنوان ساعت شرعى دستور نفرموده بودند . ساعت غروب‌كوك‌ساعتى است‌كه مبدأ آن ، غروب آفتاب مىباشد . لذا با نظركردن به اين ساعت در طول شب ، ميزان زمان طىشده از شب مشخّص گرديده و مثلًا ساعت 4 ، گذشتن چهارساعت از شب را نشان مىدهد و در طول روز با نظر به اين ساعت مقدار باقىمانده از روز معيّن ميگردد و مثلًا ساعت 8 ، باقىماندن چهارساعت از روز را تا غروب آفتاب نشان مىدهد .\r\nو چون بناى شرع مقدّس در امور عبادى و غير آن بر تنظيم امور بر اساس روز و شب و نظام طبيعى عالم تكوين است ، علّامهء والد در أواخر عمر شريفشان شاگردان خود را امر به استفاده از اين نوع ساعت مىنمودند . ايشان در جلد ششم امام‌شناسى ، ص 190 و در كتاب وظيفهء فرد مسلمان در حكومت اسلام ، ص 126 تا ص 130 فوائد استفاده از اين ساعت را شرح فرموده‌اند .\r\n","page_name":" 672 ","page_number":672},
  {"content":"\r\n\r\nمىشويد ؟ بدن در روز خسته مىشود و نياز به استراحت دارد .\r\nو حضرت علّامهء والد قدّس‌سرّه نسبت به سالكى كه مُهر دوستى حضرت پروردگار بر دل او خورده و براى عشرت شبگير از بستر پهلو تهى مىكند ، مىفرمودند : بايد نماز شب را با عشق و محبّت خدا و توجّه بخواند . در نماز قرآن زياد بخواند و سور طوال را در نمازها تقسيم كرده و تلاوت نمايد ، و قرآن را بلند و با صوت حزين قرائت كند و آنچنان كه حضرت آقاى قاضى فرموده‌اند ، سالك در نماز بايد با قرآن عشق‌بازى كند ؛ با اين عهد إلهى عشق‌بازى كرده و آيات آن را مرهم درد فراق و هجران خود سازد و اين‌گونه ميتواند از عالم كثرت عبور كرده و در عالم وحدت سير نمايد .\r\nايشان به بعضى از رفقا تهجّد و نماز شب رسول‌خدا صلّى الله عليه و آله وسلّم را دستور مىدادند كه در آيه شريفه ، خطاب به آن حضرت ميفرمايد :  وَ مِنَ اللَّيْلِ فَتَهَجَّدْ بِهِ نافِلَةً لَكَ عَسى أَنْ يَبْعَثَكَ رَبُّكَ مَقاماً مَحْمُوداً .  « 1 » « و پاسى از شب را به تهجّد و بيدارخوابى بگذران و به قرائت قرآن و نماز مشغول باش كه اين امر عطائى افزون و زيادتى مخصوص به توست . اميداست كه پروردگارت تو را به مقام محمود مبعوث نمايد . »\r\nأمام صادق عليه‌السّلام نماز شب و تهجّد رسول‌خدا صلّى الله عليه و آله وسلّم را اين‌گونه ترسيم ميفرمايد : رسول‌خدا صلّى الله عليه و آله وسلّم بعد از نماز عشاء مىخوابيدند و مسواك و آب وضوى ايشان را كه با پارچه‌اى پوشيده بود ، بالاى سر حضرت مىگذاشتند . حضرت ثلث يا نصف از شب گذشته بيدار مىشدند و بعد از مسواك و وضوء ، چهار ركعت نماز مىخواندند و دوباره مىخوابيدند ، بعد از مدّتى دوباره بيدار مىشدند و پس از مسواك و وضوء ،\r\n\r\n\r\n","description":"","footnote":"\r\n( 1 ) . آيه 74 ، از سورهء 17 : الإسرآء .\r\n","page_name":" 673 ","page_number":673},
  {"content":"\r\n\r\nچهار ركعت نماز ديگر مىخواندند و باز مىخوابيدند ، تا نزديكى أذان صبح ، كه بيدار شده و به‌همين‌صورت نماز ( شفع و ) وتر و بعد از مدّتى كوتاه دو ركعت نافلهء نماز صبح را مىخواندند . سپس امام صادق عليه‌السّلام مىفرمودند :  لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ .  « 1 » « 2 »\r\nحضرت علّامهء والد مىفرمودند : از حضرت آقاى قاضى نقل‌است‌كه :\r\n« تهجّد » نماز شب همراه با بيدارخوابى را مىگويند و سالك براى به‌دست‌آوردن عشق پروردگار و پيدا كردن گمشدهء خود ، بايد در شب به همين كيفيّت دو سه بار بيدار شود و عبادت كند .\r\nو در كتاب شريف امام‌شناسى در شرح تهجّد جناب أبوذرّ مىفرمايند :\r\n« قرآن را به تهجّد خواندن عبارت‌است‌از قرائت قرآن را در سوره‌هاى نماز شب ، بدين طريق كه خواب و بيدار مىشدند و هروقت در موقع بيدارى چند ركعت نماز خوانده و در ركعات آن بعد از قراءت فاتحةالكتاب مقدارى از قرآن را با صداى بلند جهراً و با آواز خوش قراءت مىكردند و سپس به خواب مىرفتند و دوباره بيدار مىشدند و به همين كيفيّت قرآن را در ركعات نماز مىخواندند تا تمام يازده ركعت نماز شب به پايان برسد .\r\nرسول خدا و أصحاب راستين آن حضرت و أئمّهء طاهرين عليهم السّلام نيز شب‌ها قرآن را به اين كيفيّت مىخواندند و حقّاً منظره [ اى 
  ] عجيب و دلكش است . و آيات وارده در سورهء المزّمّل أمر به قرائت قرآن در شب‌ها بدين طريق مىكند . رَزَقَنَا اللهُ إن‌شآءاللهُ وَ جَميعَ إخوانِنا المُؤمنينَ بالتّأسّى بنبيِّه الأكرَمِ فَإنّهُ اسوةٌ حسنةٌ . » « 3 »\r\n\r\n\r\n","description":"","footnote":"\r\n( 1 ) . قسمتى از آيه 21 ، از سورهء 33 : الأحزاب\r\n( 2 ) . الكافى ، ج 3 ، باب صلوةالنّوافل ، ص 445 ، ح 13 .\r\n( 3 ) . امام‌شناسى ، ج 10 ، ص 242 و 243 .\r\n","page_name":" 674 ","page_number":674},
  {"content":"\r\n\r\n« تهجّد » در لغت به معناى خوابيدن و نيز بيدارشدن آمده و از اضداد است . در لسان‌العرب ميگويد : « تَهجَّد القَوْمُ : اسْتَيْقَظُوا لِلصَّلَوةِ أو غَيرِها ؛ و فى التَّنزيلِ العَزيزِ : وَ مِنَ الَّيْلِ فَتَهَجَّد بِهِ نَافِلَةً لَكَ . الجوهَرىُّ : هَجَدَ و تَهَجَّدَ أىْ نامَ لَيلًا و هَجَدَ وَ تَهَجَّدَ أى سَهِرَ و هُوَ مِنَ الأضْدادِ و مِنهُ قيلَ لِصَلَوةِ اللَيلِ التَّهَجُّدُ . . . و أمَّا المُتَهَجِّدُ فَهُوَ القآئِمُ إلى الصَّلَوةِ مِنَ النَّومِ و كَأَنَّهُ قيلَ لَهُ مُتَهَجِّدٌ لِإلْقآئهِ الهُجُودَ عَن نَفْسِهِ . » « 1 »\r\nاز اين رو مشهور اين است كه در تحقّق تهجّد ، خواب سابق شرط است . و اگر براى نماز ، خواب را رأساً ترك كند ، به اين تهجّد نمىگويند بلكه بر آن اطلاق قيام مىكنند . و نيز برخى گفته‌اند : اگر بيدار شد أمّا نماز نخواند باز به آن تهجّد نمىگويند . و برخى گفته‌اند : در تهجّد شرط است كه انسان چند بار بخوابد و بيدار شود . و هربار به عبادت اشتغال ورزد ، كه سيرهء رسول خدا صلّى الله عليه وآله‌وسلّم مؤيّد همين وجه است .\r\nدر تفسير كشف‌الأسرار آمده‌است‌كه : تهجّد ترك خواب براى نماز است و اگر كسى كه بيدار ميگردد نماز نگزارد ، اين عمل تهجّد نخواهد بود و معناى تَهَجَّدْ در آيه شريفه اينستكه پس از خواب قيام كن و نماز بگزار و تهجّد نيست مگر پس از خواب .\r\nحجّاج‌بن‌عمرو مازنى ميگويد : چنين مىپنداريد كه اگر كسى شب برخاست و تا صبح نماز خواند ، متهجّد است . اين‌است و جز اين‌نيست كه تهجّد نماز بعد از خواب و سپس نماز بعد از خواب است و نماز رسول خدا صلّىالله عليه‌وآله‌وسلّم چنين بوده‌است و تهجّد در شب مايهء سرور و خرسندى رسول‌خدا صلّى الله عليه و آله وسلّم بود . « 2 »\r\n\r\n\r\n","description":"","footnote":"\r\n( 1 ) . لسان‌العرب ، ج 3 ، ص 431 و 432 .\r\n( 2 ) . در روح‌المعانى از مازنى آورده است : « أيحسبُ أحدُكُم إذا قامَ مِن الليلِ فَصلَّى -\r\n","page_name":" 675 ","page_number":675},
  {"content":"\r\n\r\nرَوَى حَميدُ بن عَبدِ الرَّحمنِ بن عَوفٍ عَن رَجُلٍ مِنَ الأنصارِ أنَّهُ كانَ مَعَ رَسولِ اللَهِ صَلَّى اللَهُ عَلَيهِ وَ ءَالِهِ وَ سَلَّمَ فى سَفَرِ ، فَقالَ : لَأَنظُرَنَّ كَيفَ يُصَلّى النَّبىُّ صَلَّى اللَهُ عَلَيْهِ وَ ءَالِهِ وَ سَلَّمَ قالَ : فَنامَ رَسولُ اللَهِ صَلَّى اللَهُ عَلَيْهِ وَ ءَالِهِ وَ سَلَّمَ ثُمَّ اسْتَيْقَظَ فَرَفَعَ رَأْسَهُ إلَى السَّمآءِ فَتَلا أَربَعَ ءَاياتٍ مِن ءَاخِرِ سورةِ ءَالِ عِمْرانَ : إنَّ فِى خَلْقِ السَّموَ تِ وَ الْأَرْضِ . - الأَيَةَ . ثُمَّ أَهْوَى بِيدِهِ إلى القِرْبةِ وَ أَخَذَ سِواكًا فَاستَنَّ بهِ ثُمَّ تَوَضَّأَ ثُمَّ صَلَّى ثُمَّ نامَ ثُمَّ اسْتَيقَظَ فَصَنَعَ كَصَنيعِهِ أَوَّلَ مَرَّةٍ . وَ يَرَونَ أنَّهُ التَّهَجُّدُ الَّذى أَمَرَهُ اللَهُ عَزَّوَجَلَّ . « 1 »\r\n« حميد بن عبدالرّحمن بن عوف از مردى از أنصار روايت مىكند كه : در سفرى همراه با رسول‌خدا صلّى الله عليه و آله وسلّم بودم و با خود گفتم نظركنم و ببينم كه رسول خدا نماز شب را چگونه به جاى مىآورد . پس ديدم كه آن‌حضرت خوابيدند و سپس از خواب برخاستند و رو به جانب آسمان نموده و چهار آيه از آيات پايانى سورهء آل عمران را از :  إِنَّ فِي خَلْقِ السَّماواتِ وَ الْأَرْضِ  تلاوت فرمودند و مسواك زدند و وضو گرفته و نماز گزاردند و سپس دوباره خوابيدند و دوباره برخاستند و همچون بار گذشته عمل نمودند . و أصحاب آن حضرت اينچنين معتقدند كه اين طريقهء در نماز شب ، معناى تهجّدىاست‌كه خداوند عزّوجلّ به آن حضرت دستور داده بود . »\r\nو از مجموع اين‌گونه روايات مىتوان استفاده كرد كه : نزد حواريّون رسول‌خدا صلّى الله عليه و آله وسلّم و أصحاب آن حضرت ، تهجّد در آيه شريفه به كيفيّت مذكور تفسير مىشده است .\r\n\r\n\r\n","description":"","footnote":"\r\n- حتَّى يُصبحَ أنّه قد تَهجَّدَ ؛ إنّما التّهجُّدُ الصّلوةُ بعدَ الرُّقاد ثُمّ صلوةٌ اخرَى بعدَ رَقدةٍ ثمّ صلوةٌ اخرى بعدَ رَقدةٍ ، هكذا كانت صلوةُ رسول‌ِاللهِ صلّىالله‌ُعليه [ وءَاله 
  ] وسلّم . » ( روح‌المعانى ، ج 8 ، ص 132 )\r\n( 1 ) . كشف‌الأسرار ، ج 5 ، ص 606 .\r\n","page_name":" 676 ","page_number":676},
  {"content":"\r\n\r\nصمت\r\nصمت نيز از أركان خمسهء سلوك إلىالله است و أهل‌بيت عليهم السّلام و علماء ربّانى آن را براى مؤمن و سالكِ سبيل نجات ضرورى دانسته و آثار وضعى آن را متذكّر شده‌اند . صمت و خاموشى مايهء صفا و آرامش ضمير سالك ميگردد و در اين هنگام است كه ميتواند در آثار صنع و أسماء و صفات حضرت پروردگار به تفكّر بپردازد تا درهاى حكمت و علوم كلّيّهء إلهيّه بر قلب او باز شود ، به خلاف تكلّم غيرضرورى كه علاوه بر اينكه سالك را از رشد و تكامل محروم و مجاهدت‌هاى او را تضعيف مىكند ، چه‌بسا موجب سلب طهارت و تقوى و ابتلاء به آفات زبان مىشود .\r\nيكى از بزرگان در اجازه‌نامهء شاگردش چنين به او وصيّت مىكند : بر دهانت مهر خاموشى بزن و مبادا سخنى كه دوست ندارى روز قيامت در صحيفهء أعمالت باشد ، از دهانت بيرون آيد ؛ چرا كه روايت شده‌است‌كه يكى از مجاهدين اسلام در غزوه‌اى با رسول‌خدا صلّى الله عليه و آله وسلّم همراه شد و در آن به شهادت رسيد . وقتى مادر وى فرزند خود را در ميان كشتگان ديد كه به علّت شدّت صبر و استقامتش سنگ قناعت « 1 » بر دل بسته بود ، روى آن دست\r\n\r\n\r\n","description":"","footnote":"\r\n( 1 ) . « حَجَرالمَجاعَة ، سنگ مَجاعت ، سنگ قناعت : سنگى كه در وقت شدّت ل‌گرسنگى بر شكم بندند تا ايذاى جوع كم شود ، چنان كه در زمان آن حضرت ( پيغمبر ) أصحاب مىبستند و اين عمل مسنون است . » ( لغت‌نامهء دهخدا ) .\r\nشرف‌الدّين بوصيرى ، در قصيدهء البردة در مدح رسول‌خدا صلّى الله عليه و آله وسلّم ميگويد :\r\n و شَدَّ مِن سَغَبٍ أحشآءَهُ و طَوَى * تَحتَ الحِجارَةِ كشحًا مُترَفَ الادُمِ ! \r\n","page_name":" 677 ","page_number":677},
  {"content":"\r\n\r\nكشيد و گفت :\r\nهَنِيئًا لَكَ يا بُنَىَّ .\r\n« فرزندم ! نعيم بهشت گوارايت . » رسول‌خدا صلّى الله عليه و آله وسلّم فرمودند :\r\nمَهْ ! لَعَلَّهُ كانَ يَتَكَلَّمُ فيما لا يَعْنيهِ . « 1 »\r\n« ساكت باش ! بيم آن است كه سخنان بيهوده مىگفته است . »\r\nدر مصباح‌الشّريعة از امام صادق عليه‌السّلام در بيان فضيلت صمت و آثار آن روايت مىكند كه :\r\nالصَّمْتُ شِعارُالْمُحَقِّقِينَ بِحَقآئِقِ ما سَبَقَ وَ جَفَّ الْقَلَمُ بِهِ ، وَ هُوَ مِفتاحُ كُلِّ راحَةٍ مِنَ الدُّنيا وَ الأَخِرَةِ وَ فيهِ رِضااللهِ وَ تَخْفيفُ الْحِسابِ وَ الصَّوْنُ مِنَ الْخَطايا وَالزَّلَلَ وَ قَدْ جَعَلَهُ اللَهُ سِتْرًا عَلَى الْجاهِلِ وَ زَيْنًا لِلْعالِمِ وَ مَعَهُ عَزْلُ الهَوَى وَ رياضَةُ النَّفسِ وَ حَلاوَةُ العِبادَةِ وَ زَوالُ قَسْوَةِ الْقَلْبِ وَالْعِفافُ وَالمُرُوَّةُ وَالظَّرْفُ ؛ فَأغلِقْ بابَ لِسانِكَ عَمَّا لَكَ مِنْهُ بُدٌّ لاسيَّما إذا لَم تَجِدْ أهْلًا لِلْكَلامِ وَالمُساعِدَ فى المُذاكَرَةِ لِلَّهِ وَ فى اللَهِ . « 2 »\r\nامام عليه السّلام در اين كلام ، صمت و خاموشى را شعار عارفان محقّق مىدانند كه جلال و كبرياى إلهى و حياء ، زبان آنها را بسته و جز در مواردى كه للّه و فىالله باشد لب به سخن نمىگشايند و اين امر ، مرتبهء عبوديّت آنان را مىرساند .\r\nحافظ عليه‌الرّحمه ميگويد :\r\n\r\n\r\n","description":"","footnote":"\r\n( 1 ) . بحارالأنوار ، ج 105 ، ص 105 .\r\n( 2 ) . مصباح‌الشّريعة ، باب 27 : فىالصّمت ، ص 117 و 118 .\r\n","page_name":" 678 ","page_number":678},
  {"content":"\r\n\r\n بسان سوسن اگر ده زبان شود حافظ * چو غنچه پيش تواش مُهر بر دهن باشد « 1 » « 2 » \r\nملكات فاضلهء أخلاقى و آثارى كه از پى صمت و خاموشى عائد سالك مىشود جايى براى فتور و ترديد در ضرورت آن در سلوك و عرفان عملى ، نمىگذارد . در اين روايت چندين أثر براى سكوت بيان شده است : 1 . آسايش دنيا و آخرت 2 . خشنودى حضرت پروردگار 3 . حسابرسى آسان و سبكبارى 4 . ايمنى از گناهان و لغزشها 5 . پرده‌اى بر جهالت نادان 6 . زينت و وقار عالم 7 . ترك هواى نفس 8 . رام‌نمودن نفس و تهذيب آن 9 . چشيدن شيرينى عبادت 10 . رقّت قلب 11 . عفاف و خويشتن‌دارى 12 . مروّت و مردانگى 13 . كياست و زيركى .\r\nحضرت علّامهء والد قدّس‌سرّه مىفرمودند : در غيرمواردى كه تكلّم شرعاً راجح است ، سالك بايد مطلقاً سكوت اختيار كند . و به بعضى از شاگردان خود مطلقاً دستور سكوت مىدادند و به برخى از ايشان كه تقاضاى ذكر داشتند مىفرمودند : ذكر شما ، صمت و سكوت است !\r\nآنچه از حضرت علّامهء والد و نيز حضرت آقاى حدّاد و حضرت علّامه طباطبائى قدّس الله أسرارهم مىديديم ، سكوت و تفكّر و دوام ذكر بود ؛ اگر كسى در محضر آنان سؤالى نمىكرد ، مجلس همينطور به سكوت مىگذشت . و اين سيرهء آنان ، كلام رسول‌خدا صلّى الله عليه و آله وسلّم در بيان صفات أولياء إلهى را\r\n\r\n\r\n","description":"","footnote":"\r\n( 1 ) . ديوان‌حافظ ، ص 107 ، غزل 240 .\r\n( 2 ) . سوسن ده زبان : سوسن سفيد يا سوسن آزاد ؛ نوعى ازسوسن يا زنبق است كه داراى پنج گلبرگ و پنج كاسبرگ سفيد مشابه آنها مىباشد كه هر يك شبيه‌زبان مىباشد . ( فرهنگ فارسى دكتر معين ، ص 1954 ؛ فرهنگ بزرگ سخن ، ص 4318 ) و گاهى مظهر ادب و خاموشى است كه با داشتن ده زبان همواره خاموش و ساكت است .\r\n","page_name":" 679 ","page_number":679},
  {"content":"\r\n\r\nتداعى ميكرد ، آنجا كه مىفرمايند :\r\nمَن عَرَفَ اللَهَ وَ عَظَّمَهُ مَنَعَ فاهُ مِنَ الْكَلامِ وَ بَطْنَهُ مِنَ الطَّعامِ وَ عَفا نَفْسَهُ بِالصّيامِ وَالقيامِ . قالوا : بَابآئِنا وَ أُمَّهاتِنا يا رَسول‌َاللَهِ ! هَؤلآءِ أَوْليآءُاللَهِ ؟ قالَ\r\n[ صَلَّى اللهُ عَلَيهِ وَ ءَالِهِ وَ سَلَّمَ 
  ] : إنَّ أَوْليآءَاللَهِ سَكَتوا فَكانَ سُكوتُهُمْ فِكْرًا وَ تَكَلَّمُوا فَكانَ كَلامُهُمْ ذِكْرًا وَ نَظَروا فَكانَ نَظَرُهُم عِبرَةً وَ نَطَقوا فَكانَ نُطْقُهُم حِكْمَةً وَ مَشَوْا فَكانَ مَشْيُهُمْ بَيْن‌َالنّاسِ بَرَكَةً ، لَوْلا الأَجالُ الّتى قَدْ كَتَبَ اللَهُ عَلَيْهِم لَمْ تَقِرَّ أَرْواحُهُمْ فى أَجْسادِهِمْ خَوْفًا مِنَ العَذَابِ وَ شَوْقًا إلَى الثَّوابِ . « 1 »\r\n\r\n\r\n","description":"","footnote":"\r\n( 1 ) . بحارالانوار ، ج 66 ، ص 288 و 289 ، ح 23 .\r\nشيخ بهائى رحمة الله عليه در بيان اين روايت شريفه ميفرمايد : « هؤلآء أوليآءُالله هو استفهامٌ محذوف‌الأداةِ و يمكن أن يكونَ خبرًا قُصدَ به لازمُ الحُكمِ .\r\nو التّأكيدُ فى قوله صلّى الله عليه وءآله‌وسلّم : إنَّ أوليآءَاللَهِ - إلخ ، لكون الخبرِ مُلقًى إلى السّآئلِ المتردّدِ على الأوّل ، و لِكون المخاطبِ حاكمًا بخلافه على الثّانى ، إن جُعلَ قولُهُ صلّى الله عليه وءَاله‌وسلّم : إنَّ أوْليآءَ اللَهِ . . . ردّاً لِقولِهم هَؤلآء أوليآءُاللهِ ؛ أى إنّ أوليآءَاللَهِ اناسٌ اخر صفاتُهم فوقَ هذه الصّفات .\r\nو إن جُعل تصديقًا لقولِهم و وَصفًا لأوليآءالله بصفاتٍ اخرى زيادةً على صفاتِهم الثّلاثِ السّابقةِ ، فالتّأكيدُ لكونِ الخبرِ مُلقًى إلى الخُلَّصِ الرّاسخينَ فى الإيمانِ فهو رآئجٌ عندهم متقبّلٌ لَديهم صادرٌ عنه صلّى الله عليه وءَاله‌وسلَّم عن كمالِ الرّغبةِ و وفورِ النّشاطِ لأنّه وصَفَ أولياءالله بأعظم الصّفاتِ ، فكانَ مَظنّةَ التّأكيدِ ، كما ذَكَره صاحبُ الكشّاف عند قوله‌تعالى :  وَ إِذا لَقُوا الَّذِينَ آمَنُوا قالُوا آمَنَّا .  »\r\nو قال أيضًا : « قدِ اشتَمل هذاالحديثُ على المُهمِّ من سماتِ العارفينَ و صفاتِ الأوليآء الكاملينَ فأولُّها : الصّمتُ و حفظُ اللسانِ الَّذى هو بابُ النَّجاة .\r\nو ثانيها : الجوعُ و هو مفتاحُ الخيراتِ .\r\nو ثالثُها : إتعابُ النّفسِ بالعبادة بصيامِ النّهار و قيامِ الليل .\r\nو رابعُها : الفكُر و خامسُها : الذّكر و سادسُها : نظرُ الاعتبار كما قال سبحانه :  فَاعْتَبِرُوا  -\r\n","page_name":" 680 ","page_number":680},
  {"content":"\r\n\r\n« هر كس خداوند را بشناسد و به عظمت او اعتراف نمايد ، دهان خود را از سخن گفتن و بطنش را از طعام باز دارد و نفس خود را با روزهء در روز و قيام در شب رشد دهد . اصحاب گفتند : پدران و مادران ما به فدايت يا رسول الله . آيا ايشانند أولياء خدا ؟ حضرت فرمودند : أولياء خدا سكوت نمودند و سكوتشان فكر و تأمّل بود و سخن گفتند و سخنشان ذكر و ياد خدا بود و نگريستند و نگاهشان عبرت و اندرز بود و با ديگران به گفتگو پرداختند و كلامشان حكمت بود و در بين مردم حركت كردند و حركتشان موجب بركت بود ، و اگر نبود أجلهايى كه خداوند برايشان مقدّر نموده ، أرواح ايشان در بدنهايشان قرار و آرامش نمىيافت و به واسطهء خوف ايشان از عذاب و شوقشان به ثواب جانهايشان مفارقت مىنمود . »\r\n\r\n\r\n","description":"","footnote":"\r\n-  يا أُولِي الْأَبْصارِ . \r\nو سابعُها : النّطقُ بالحِكمة و المرادُ بها ما تضَمَّن صلاحَ النّشأتينِ أو صلاحَ النّشأة الاخرى من العلوم و المعَارف .\r\nأمّا ما تضمّن صلاحَ الحالِ فى الدّنيا فقط فلَيس مِن الحِكمةِ فى شىءٍ .\r\nو ثامنُها : وُصولُ بركتِهم إلى النّاس .\r\nو تاسعُها و عاشرُها : الخوفُ و الرّجآء .\r\nو هذه الصّفاتُ العَشرُ إذا اعتَبرتَها وَجَدتَها امّهاتِ صفاتِ السّآئرينَ إلى اللهِ ، يسَّرَ اللهُ لنا الاتّصافَ بها بمنّه و كرمِه و جودِه . » انتهى كلامه ملخّصًا . ( الأربعين ، ص 78 و 79 )\r\n","page_name":" 681 ","page_number":681},
  {"content":"\r\n . \r\n","description":"","footnote":"","page_name":" 682 ","page_number":682},
  {"content":"\r\n\r\nجوع « 1 »\r\nيكى ديگر از أركان خمسهء سلوك إلىالله كه درحصول معرفت نفس تأثير بسزائى دارد ، جوع است . برخى از أهل معرفت گفته‌اند : سالك براى رسيدن به حيات قلبى أبدى بايد سه موت را ذوق و تجربه كند و بر أثر عبور از اين سه وادى به بهشت موعود كه همان جنّةالذّات است برسد . أوّل : جوع ، دوّم : قناعت و سوّم : تحمّل و صبر بر آزار و أذيّت خلق . و چون موت و حيات متقابلانند ، در إزاى هر مرگى ، نفس به مرتبه‌اى از حيات دست مىيابد .\r\n\r\n\r\n","description":"","footnote":"\r\n( 1 ) . در مجمع البحرين ميگويد :\r\n« قوله تعالى :  الَّذِي أَطْعَمَهُمْ مِنْ جُوعٍ ،  « الجوعُ » هو الألَمُ الَّذى يُنالُ مِن خُلوِّ المعدةِ عن الغذآءِ . و فى الخبر :\r\nو أعوذُ بكَ مِنَ الجوعِ فَإنَّهُ بِئسَ الضَّجيعُ\r\n. المراد بالجوعِ هُنا الَّذى يَشغَلُ عن ذكرِاللهِ و يُثَبِّطُ عن الطّاعةِ لِمكانِ الضّعفِ و أمّا الجوعُ الَّذى لا يَصلُ إلى هذه الحالةِ فهو محمودٌ بل هو سيِّدُالأعمالِ كما جآءتْ به الرّوايَةُ ؛ و ذلِك لِما فيه من الأسرارِ الخفيَّةِ كصَفآءِ القَلبِ وَ نَفاذِ البصيرةِ ، لِما رُوىَ أنّ\r\nمَن أجاعَ بَطنَهُ عَظُمَت فِكرَتُه و فَطِنَ قَلبُه ،\r\nو منها رقّةُ القَلبِ و منها ذُلُّ النَّفسِ و زَوالُ البَطَرِ والطُّغيانِ و لِما فيه مِن طَعمِ العذابِ الَّذى به يَعظُمُ الخوفُ من عذاب الأَخرةِ وَ كسرِ سآئرِ الشّهواتِ الّتى هى ينابيعُ المَعاصى و لِما فيه مِن خِفّةِ البدنِ للتّهجُّدِ و العبادةِ و لِما فيه مِن خِفّةِ المَؤونةِ و إمكانِ القَناعةِ بقليلٍ مِن الدّنيا فَإنَّ مَن تَخلَّص مِن شَرَهِ البطنِ لَم يَفتَقِر إلى مالٍ كثيرٍ فيسقُطُ عنهُ أكثرُ هُمومِ الدّنيا . » ( مجمع‌البحرين ، ج 4 ، ص 318 )\r\n","page_name":" 683 ","page_number":683},
  {"content":"\r\n\r\nدر موت أوّل ، نفس در أثر جوع از شهوات و لذّت أكل و شرب كه انسان را همپايهء بهائم نگه مىدارد ، مرده و به حيات بصيرت و فطانت زنده مىشود . در حديثى از رسول‌خدا صلّى الله عليه و آله آمده است كه :\r\nلا تُميتوا الْقُلوبَ بِكَثرَةِ الطَّعامِ وَالشَّرابِ ، وَ إنَّ الْقُلوبَ تَموتُ كَالزُّروعِ إذا كَثُرَ عَلَيْهِ الْمآءُ . « 1 »\r\n« دلها و قلوب خود را با زيادى خوردنى و آشاميدنى نميرانيد . قلب همچون زراعت مىماند كه اگر زياد به آن آب داده شود فاسد شده و مىميرد . »\r\nبا نگاهى در سيرهء سلوكى و تربيتى أهل‌بيت عليهم السّلام ، أنبياء عظام و أولياى إلهى در مىيابيم كه جوع امرى اجتناب‌ناپذير است . و جوعى و گرسنگى را كه هر يك از ايشان تحمّل كرده‌اند حكايات مفصّلى دارد كه در كتب سيره و تاريخ مضبوط است .\r\nدر موت دوّم نفس با مجاهده و اكتفاء بر ضرورت از زينت دنيا ، از تجمّل به جمال عارضى بىنياز شده و با دست‌يابى به جمال ذاتى ، حيات او طيّب و خوش مىشود . حضرت أميرالمؤمنين عليه‌السّلام ميفرمايد :\r\nالقَناعَةُ أهْنَأُ عَيْشٍ . « 2 »\r\n« قناعت گواراترين زندگانيست . »\r\nدر موت سوّم ، سالك درمىيابد كه اين حضرت پروردگار است كه هرگاه در مظهرى از مظاهر تجلّى مىكند ، گاهى در لباس جمال و گاه در لباس جلال . و لذا نه‌تنها از آزار و أذيّت خلق نمىرنجد بلكه آن‌را از محبوب خود مىبيند و با مشاهدهء او از تألّمات خود و رؤيت غير فارغ است . « 3 » و لذا به وجود حقّ حيات\r\n\r\n\r\n","description":"","footnote":"\r\n( 1 ) . بحارالأنوار ، ج 67 ، ص 71 ، ح 20 .\r\n( 2 ) . غررالحكم آمدى ، ص 393 ، ح 9073 .\r\n( 3 ) . عطّار نيشابورى به همين حقيقت اشاره دارد ، آنجا كه گويد :\r\n به كارى بايزيد عالم‌افروز * به صرّافان گذر ميكرد يك‌روز\r\nيكى قلّاش را در پيش ره ديد * ز سر تا پاى او غرق گنه ديد \r\n-\r\n","page_name":" 684 ","page_number":684},
  {"content":"\r\n\r\nمىيابد .\r\nبارى ! با ذكر اين مقدّمه ، ضرورت و حكمت جوع در سير و سلوك إلى الله روشن شد . در روايت معراجيّهء مصدّر به يا أحمد ، كه نثرالسّلوك عروج روحانى سالكين إلىالله است ، آمده است كه :\r\nيا أحْمَدُ ! لَوْ ذُقْتَ حَلاوَةَ الْجوعِ وَ الصَّمتِ وَالْخَلْوَةِ و ما وَرِثوا مِنْها !\r\nقالَ : يا رَبِّ ما ميراثُ الْجوعِ ؟ قالَ سُبحانَهُ : الحِكْمَةُ وَ حِفْظُ القَلبِ وَ\r\n\r\n\r\n","description":"","footnote":"\r\n-\r\n چنان مىزد كسى حدّش به غايت * كه خون مىريخت بىحدّ و نهايت\r\nدر آن سختى نمىكرد آه ، قلّاش * كه مىخنديد و پس مىگفت : اى كاش\r\nكه دايم هم‌چنينم مىزدندى * به تيغ آتشينم مىزدندى\r\nچنان زان رند ، شيخ دين عجب ماند * كه در آن جايگه ، تا وقت شب ماند\r\nچو آخر حدّ او آمد به انجام * از و پرسيد پنهان ، پير بسطام\r\nكه : چندين زخم خورده ، خون برفته * تو چون گل مانده خندان و شكفته !\r\nنه آهى كرده نه اشكى فشانده * منم در كار تو حيران بمانده !\r\nمرا آگاه كن تا سرّ اين چيست * كه در محنت توان خوش‌خوش چنين زيست\r\nچنين گفت آن زمان ، قلّاش مهجور * كه بود اى شيخ معشوق من از دور\r\nستاده بود جايى بر كناره * نبودش هيچ كارى جز نظاره\r\nچو من مىديدمش استاده در راه * نبودم آن زمان از درد آگاه\r\nمرا آن لحظه گر صد زخم بودى * به چشمم ، چشم‌زخمى كى نمودى\r\nستاده بهر من معشوق بر پاى * چگونه من نباشم پاى بر جاى ؟\r\nچو بشنود اين سخن مرد يگانه * ز چشمش گشت سيل خون روانه\r\nبه دل مىگفت : اى پير سيه‌روز * از اين قلّاش راه دين بياموز\r\nهمه كار تو در دين باژگونه‌ست * ببين تا خود ، تو چونى او چگونه‌ست\r\nتو را زين رند ، دين مىبايد آموخت * گر آموزى ، چنين مىبايد آموخت\r\nبسى باشد كه در دين ، أهل تسليم * ز كم‌تر بنده‌اى گيرند تعليم \r\n( إلهىنامه ، عطّار نيشابورى ، ص 175 و 176 )\r\n","page_name":" 685 ","page_number":685},
  {"content":"\r\n\r\nالتَّقَرُّبُ إلىَّ وَالحُزْنُ الدّآئِمُ وَ خِفَّةُ المَؤونَةِ بَينَ النّاسِ وَ قَولُ الحَقِّ وَ لا يُبالى عاشَ بيُسْرٍ أو بِعُسْرٍ !\r\nيا أَحمَدُ ! هَل تَدرى بِأىِّ وَقْتٍ يَتَقَرَّبُ العَبدُ إلَى اللَهِ ؟ قالَ : لا ، يا رَبِّ ! قالَ :\r\nإذا كانَ جآئعًا أَوْ ساجِدًا . « 1 »\r\n« خداوند فرمود : اى أحمد ! چه نيكوست اگر شيرينى و حلاوت جوع و صمت و عزلت و آثار و بركات آن را بچشى ! رسول‌خدا عرض نمود : پروردگارا ، ميراث و أثر جوع و گرسنگى چيست ؟ خداوند سبحانه فرمود : حكمت و حفظ قلب و دل از خواطر و نزديك‌شدن به من و اندوه دائم و كم‌شدن زحمت و هزينه و سخن‌حق‌گفتن و رهاشدن از قيد دنيا بطوريكه تفاوت نمىكند كه به آسانى زندگى كند يا به سختى .\r\nاى أحمد ! آيا مىدانى در چه حالى بنده به خداوند نزديك ميگردد ؟\r\nرسول‌خدا عرض نمود : نه ، اى پروردگار من . فرمود : هنگامى كه در حال گرسنگى باشد يا در حال سجده . »\r\nو نيز در حال هيمان و غلبات عشق كه سالك در ميدان شوق پا مىگذارد ، توجّه به خداوند متعال او را از توجّه و تدبير بدن باز مىدارد . از رسول‌أكرم صلّى الله عليه و آله وسلّم در بيان ميقات و أحوال حضرت موسى علىنبيّناوآله وعليه‌الصّلوة و السّلام روايت شده است :\r\nأَنَّهُ ما أَكَلَ وَ لا شَرِبَ وَ لا نامَ وَ لا اشْتَهَى شَيْئًا مِنْ ذَلِكَ فى ذهابِهِ وَ مجيئِهِ أَرْبَعِينَ يَوْمًا شَوقًا إلَى رَبِّهِ . « 2 »\r\n« چنان شوق و اشتياق لقاء حضرت حقّ ، موسى عليه‌السّلام را مستغرق كرده بود كه در مدّت چهل‌روز ميقات و زمان رفت‌وآمد ، نه غذايى تناول كرد و نه آبى نوشيد و\r\n\r\n\r\n","description":"","footnote":"\r\n( 1 ) . بحارالأنوار ، ج 74 ، ص 22 .\r\n( 2 ) . مصباح‌الشّريعة ، باب 98 : فىالشوق ، ص 446 و 447 .\r\n","page_name":" 686 ","page_number":686},
  {"content":"\r\n\r\nنه خوابيد و نه ميلى به هيچ يك از اينها داشت . »\r\nو از اين رو حضرت آقاى حدّاد رضوان الله تعالى عليه مىفرمودند :\r\nچنانچه انسان تمام توجّهش به مبدأ أعلى باشد و به بدن توجّه ننمايد ، اگر يك أربعين نيز بدين منوال بر او بگذرد ، و نخورد و نياشامد ، اتّفاقى براى او نمىافتد ، أمّا همين‌كه يك‌آن به بدن التفات كرد و از آن عالم منصرف شد ، إحساس ضعف و خستگى كرده از حركت باز مانده و مىافتد ؛ يعنى در زمان توجّه تامّ به آن عالم ، نفس بر جسم غالب‌است و آن را حفظ مىكند . البتّه اين معنى از نظر علم طبّ شايد غيرممكن يا مستبعد بنمايد ، ولى نزد أرباب معرفت ، تجربى و يقينىاست ، چرا كه در آن حالت از نور توحيد جان را مىپرورانند كه فرمود :\r\nأَبيتُ عِندَ رَبّى يَطْعِمُنى وَ يَسْقينى . « 1 »\r\n« در نزد پروردگارم إقامت مىكنم و او مرا إطعام نموده و سيراب مىنمايد . »\r\nحضرت رسول‌أكرم صَلَّى الله عليه و آله وسلّم مىفرمايند :\r\nمَا مَلَأَ ءَادَمىٌّ وِعآءً شَرًّا مِنْ بَطْنٍ ، حَسْبُ الْأَدَمىِّ لُقَيماتٌ يُقِمنَ صُلْبَهُ ، فَإنْ غَلَبَ الْأَدَمىَّ نَفسُهُ فَثُلثٌ لِلطَّعامِ وَ ثُلثٌ لِلشَّرابِ وَ ثُلثٌ لِلنَّفَس . « 2 »\r\n« هيچ انسانى ، ظرفى بدتر از شكم را پر نكرده است . پس بايد به چند لقمهء كوچك از غذا كه او را به پاى دارد و به او قوّت دهد بسنده كند . و اگر نفس غالب شد ، يك سوّم معده را براى غذا ، يك سوّم براى آشاميدنى و يك سوّم آخر را براى نفَس بگذارد ! »\r\nمرحوم علّامهء والد رضوان الله تعالى عليه مىفرمودند : سالك بايد به مقدار نياز بدن غذا بخورد و طريق اقتصاد را پيموده و از إفراط و تفريط بر حذر باشد . چه اين‌كه بدن ، مركب نفس است نه آنچنان از غذا سنگين شود كه از\r\n\r\n\r\n","description":"","footnote":"\r\n( 1 ) . بحارالأنوار ، ج 6 ، ص 208 .\r\n( 2 ) . همان مصدر ، ج 63 ، ص 330 .\r\n","page_name":" 687 ","page_number":687},
  {"content":"\r\n\r\nانجام وظيفهء عبوديّت بماند و نه آنچنان گرسنه بماند كه ضعف و فتور بر او چيره شده و قدرت بر حركت نداشته باشد و البتّه اين مقدار غذا براى أفراد و أحوال مختلف ، متفاوت است .\r\nهمچنين مىفرمودند : سالك غذا را نبايد به خاطر مزه و طعم آن تناول كند ؛ غذا بخوريد تا قوّت بگيريد و بتوانيد اطاعت حضرت حقّ را بنمائيد .\r\nسالك بايد صولت شهوت و ميل به طعام را در خود بشكند و اگر غذا را به كيف و رغبت بخورد ، موجب زنده‌شدن ميل و رغبت در نفس ميگردد .\r\nهمچنين آن بزرگوار ، ترك حيوانى را به طور مطلق ، جائز نمىدانستند . امّا از إدمان و مصرف بى رويّهء آن نيز نهى مىكردند .\r\nاز رسول‌خدا صلّى الله عليه و آله وسلّم روايت است كه :\r\nسَيِّدُ طَعامِ الدُّنيا وَ الْأَخِرَةِ اللَحْمُ وَ سَيِّدُ شَرابِ الدُّنْيا وَ الأَخرَةِ الْمآءُ . « 1 »\r\nو نيز از حضرت امام صادق عليه‌السّلام روايت كرده‌اند كه :\r\nكَانَ عَلىٌّ عَلَيه‌ِالسَّلامُ يَكرَهُ إدْمانَ اللَحْمِ وَ يَقولُ : إنَّ لَهُ ضَراوَةً كَضَراوَةِ الخَمرِ . « 2 »\r\n« أميرالمؤمنين عليه‌السّلام مداومت بر خوردن گوشت را ناپسند مىداشت و ميفرمود : همچنانكه خمر موجب عادت مىشود ، گوشت نيز عادت آورده و سبب مىشود كه شخص نتواند از آن اجتناب ورزد . »\r\nو نيز روزى نزد امام صادق عليه‌السّلام ، صحبت از گوشت شد ، حضرت فرمودند :\r\nكُلْ يَومًا بِلَحْمٍ وَ يوْمًا بِلَبَنٍ وَ يَوْمًا بِشَىْءٍ ءَاخَرَ . « 3 »\r\n« غذاى خود را يك روز همراه با گوشت تناول كن و روز ديگر با شير و روز ديگر با چيز ديگرى . »\r\n\r\n\r\n","description":"","footnote":"\r\n( 1 ) . وسائل‌الشيعة ، ج 25 ، كتاب الأطعمة و الأشربة ، باب 12 ، ص 42 ، ح 31116 .\r\n( 2 ) . همان مصدر ، باب 17 ، ص 48 ، ح 31137 .\r\n( 3 ) . همان مصدر ، ص 49 ، ح 31139 .\r\n","page_name":" 688 ","page_number":688},
  {"content":"\r\n\r\nو لذا مىفرمودند : خوردن گوشت بيشتر از دوبار در هفته ( آن هم به مقدار متعارف ، نه بيشتر ) مطلوب نيست و موجب قساوت قلب مىشود .\r\nمىفرمودند : بعضى از آقايان أطبّاء فقط دعوت و امر به خوردن مىكنند كه فلان غذا را بخوريد براى تأمين ويتامين كذا ، گوشت بخوريد براى چه ، و هيچ‌وقت به پرهيز و كم‌خورى كه\r\nالحِميَةُ رَأسُ كُلِّ دَوآءٍ . « 1 »\r\n« پرهيزنمودن سرآمد همهء دواهاست . » دعوتى ندارند ، و اين خطاست .\r\nو نيز از مصرف بيش از حدّ غذاهايى مانند تخم‌مرغ و روغن كه انسان را سنگين مىكند ، نهى نموده و مىفرمودند : بايد احتياج بدن را به جاى زياده‌روى در مصرف گوشت و مانند آن ، از حبوبات و ديگر غذاهاى مقوّى و مفيد و سالم تأمين نمود .\r\nتأثير غذا و لقمه در جان و انديشهء انسان و به دنبال آن در أعمال او ، أمرى وجدانى و از بديهيّات است . و لذا حضرت ايشان مىفرمودند : مؤمن دربارهء غذاى خود بايد نهايت دقّت را بكند . چه‌بسا غذايى در ظاهر محكوم به حلّيّت و طهارت باشد ، ولى واقع مطابق ظاهر نباشد و او از آثار وضعى آن در أمان نماند .\r\nعلاوه بر اينها مىفرمودند : طهارت و إخلاص كسى كه انسان را به ضيافت دعوت مىكند و نيز محبّت و إخلاص كسى كه غذا را تهيّه و طبخ مىكند ، در سبكى و نورانيّت آن بسيار موثّر است .\r\nرسول‌خدا صلّى الله عليه و آله وسلّم به أبىذرّ غفارى مىفرمايند :\r\nيا أَبَاذَرٍّ ! لاتُصاحِبْ إلّامُؤْمِنًا و لايَأْكُلْ طَعامَكَ إلّاتَقىٌّ و لاتَأْكُلْ طَعامَ الفْاسِقينَ . يا أباذرٍّ ! أَطْعِمْ طَعَامَكَ مَنْ تُحِبُّهُ فِىاللَهِ وَ كُلْ طَعامَ مَنْ يُحِبُّكَ فىاللَهِ عزَّوَجَلَّ . « 2 »\r\n« اى\r\n\r\n\r\n","description":"","footnote":"\r\n( 1 ) . بحارالأنوار ، ج 59 ، ص 260 ، ح 1 .\r\n( 2 ) . مكارم‌الأخلاق ، ج 2 ، ص 373 و 374 .\r\n","page_name":" 689 ","page_number":689},
  {"content":"\r\n\r\nأبوذرّ ! جز با مؤمن همنشين مباش و جز انسان متّقى و پرهيزگار از غذاى تو نخورد و تو نيز از غذاى فاسقان تناول مكن . اى أبوذرّ ! غذاى خود را به كسى ده كه او را به خاطر خدا دوست دارى و از غذاى كسى بخور كه تو را به خاطر خداوند عزّوجلّ دوست دارد . »\r\nدر زمان كودكى روزى در خدمت ايشان به زيارت يكى از علماء أهل ورع و تقوى رفتيم . جناب ميزبان كه از ما با ميوه و بستنى پذيرايى مىكردند ، حضرت علّامهء والد قدّس‌سرّه فرمودند : بخوريد ، اينجا بخوريد ؛ چه اينكه غذاى خوبان و عالمان ربّانى مايهء بركت و نور است .\r\nمىفرمودند : چون غذا و ميوهء بازار در ديد مردم است و نفوس غنىّ و فقير به آن نظر كرده و يا بويش را استشمام كرده و در دل متمايل بوده‌اند كه از آن بخورند و نخورده‌اند ، بركت و نور آن مىرود و لذا از غذاى بازار حتّىالإمكان بايد اجتناب كرد . و چه‌بسا بعضى از بيمارىهاى صعب‌العلاج به خاطر چشمى است كه به آنها افتاده‌است و انسان مىخورد و مبتلا مىشود . و لذا مىفرمودند :\r\nبراى خريد به بازار كه مىرويد از ميوه‌هاى داخل مغازه كه مقابل ديد مردم نيست بخريد و خريد خود را در كيسه‌اى از چشم مردم پنهان كنيد و حتّى اگر نانى بخريد و در راه كسى ببيند حقّ نظر پيدا مىكند و سزاواراست‌كه به وى تعارف كنيد .\r\nو نيز بارها به آيه كريمهء :  فَلْيَنْظُرِ الْإِنْسانُ إِلى طَعامِهِ  « 1 » استشهاد كرده و مىفرمودند : در اين آيه به تأمّل و تدبّر در طعام امر شده است و معناى ظاهرى آن تدبّر در غذاى جسمانىاست كه پاك‌است يا نجس ، حلال‌است يا حرام ؟ و از كجا آمده‌است ؟ و معناى باطنى آن تفكّر در غذاى روحانى است ، يعنى ببيند\r\n\r\n\r\n","description":"","footnote":"\r\n( 1 ) . آيه 24 ، از سورهء 80 : عبس .\r\n","page_name":" 690 ","page_number":690},
  {"content":"\r\n\r\nغذاى نفس را از كدام مائده بر مىگيرد ؟ آيا بر سر سفرهء وحى نشسته است ؟\r\nوقتى از امام باقر عليه‌السّلام از تفسير اين آيه سؤال كردند ، حضرت فرمودند :\r\nعِلْمُهُ الَّذى يَأخُذُهُ عَمَّنْ يَأْخُذُه . « 1 »\r\n« يعنى ببيند علمى را كه با آن جان خود را مىپروراند از چه كسى مىگيرد . »\r\nمىفرمودند : سالك در بارهء غذا قاعدهء :\r\nخُذ بالاحتياطِ فى جَميعِ ما تَجِدُ إلَيهِ سَبيلًا « 2 »\r\nرا شعار خود سازد . لذا از غذاهاى زيان‌آور و موادّ بسته‌بندى و محصولاتى كه به طرز سالمى تهيّه نشده بود نهى فرموده و خود ايشان در اين مسائل به شدّت دقّت مىورزيدند . خصوصاً از نوشابه‌هاى گازدار كه جزء لاينفكّ غذاى خانواده‌ها قرار گرفته به شدّت نهى مىكردند و مىفرمودند :\r\nنوشابه‌هاى موجود هم مضرّ است و هم مشتبه .\r\nبرخى از متخصّصين مدّعىاند كه در أنواعى از نوشابه‌ها « 3 » به نسبت بسيار كمى الكل به كار رفته است ! اين نسبت اگر چه يك‌به‌هزار باشد باز نجس بوده و نوشيدن آن جائز نيست و بر فرض شكّ و إجراى أصل برائت تنها حكم تكليفى آن برداشته شده « 4 » أمّا آثار وضعى آن به قوّت خود باقىاست . و از طرفى آيا با\r\n\r\n\r\n","description":"","footnote":"\r\n( 1 ) . كافى ، ج 1 ، ص 50 .\r\n( 2 ) . بحارالأنوار ، ج 1 ، ص 226 : « در تمامى امورى كه مىتوانى احتياط كنى احتياط را پيشه خود ساز . »\r\n( 3 ) . حضرت علّامهء والد در جُنگ‌خطّى ، شمارهء 19 ، ص 4 از بعضى أطبّاء نقل فرموده‌اند كه : در « پپسى كولا » مقدارى از آنزيم لوزالمعدهء خوك هست كه‌طبيعةً موجب نجاست تمام آن مىشود و از اين‌رو در اين أواخر از نوشيدن كولاهاى خارجى به شدّت منع مىكردند .\r\n( 4 ) . در أواخر عمر شريفشان مىفرمودند : تمسّك به أصل برائت براى حلّيّت نوشابه صحيح نيست و به اقتضاى :  فَلْيَنْظُرِ الْإِنْسانُ إِلى طَعامِهِ  ( آيه 24 ، ازسورهء 80 : عبس ) در اين -\r\n","page_name":" 691 ","page_number":691},
  {"content":"\r\n\r\nوجود نوشيدنىهاى حلال و طيّب مانند شربت بيدمشك يا دوغ ، به سراغ اين\r\n\r\n\r\n","description":"","footnote":"\r\n- موارد بايد تحقيق كرد و در غير اين صورت ، احتياط نمود . و گويا نظر شريفشان بر اين بود كه در موضوعات مستنبطه تشخيص موضوع به عهدهء ولىّ فقيه و حاكم شرع است .\r\nحاكم شرع همچون فرمانده و جلودار لشگر است كه بر زندگى مردم ولايت دارد و در همهء شؤون بايد پاسدار و نگهبان ايشان باشد و از أبعاد مهمّ آن ، مسألهء تغذيه است .\r\nموضوعات مستنبطه در موادّغذايى ابتدا از سوى ولىّفقيه بايد بررسى شود و پس از تحقيق و تجويز ايشان ، مردم مجاز به استفاده هستند و مكلّف خود نمىتواند در اين موارد ، أصل جارى كند ، چنان كه در شبهات حكميّه مجاز به اجراى أصل نيست .\r\nاز اين‌رو فقيه نمىتواند با تمسّك به اينكه تعيين موضوع به دست مكلّف است ، مردم را به حال خود بسپارد .\r\nدر كتاب شريف وظيفهء فردمسلمان در إحياى حكومت‌إسلام ضمن پيشنهاد هفدهم مىفرمايند : « چه سرمايه‌هاى بىحساب ، صرف خريدارى كولاها مىشود ، در حالىكه مادّهء آن را از خارج مىآورند و معلوم نيست از چه مىگيرند . بعضى از محقّقين گفته‌اند : بعضى از موادّ آن جز با الكل قابل حل‌ّشدن نيست و مادّهء منعش مثل نكوتين به مقدارى در آن موجوداست و ضرر آن براى معده و دستگاه گوارش مسلّم‌است . مردم هم هجوم مىآورند بر خريد آنها بدون دقّت و تأمّل و با قاعدهء : كُلُّ شَىءٍ لَكَ طاهرٌ حتّى تَعلَم أنّه قَذِرٌ و قانون : كُلُّ شَىءٍ لَكَ حَلالٌ حتّى تَعلَم أنّه حرامٌ ، حكم به طهارت و حلّيّت نموده و آيه قرآن را كه :  فَلْيَنْظُرِ الْإِنْسانُ إِلى طَعامِهِ  مىباشد فراموش كرده‌اند . حكم به حلّيّت و طهارت آن منوط به حاكم شرع و فقيه است ، زيرا مانند موضوعات مستنبطه مىباشد كه عرف عامّ را براى تشخيص آن ، راهى نيست .\r\nبر عهدهء فقيه است كه در مادّهء أصلى و تركيبات آنها و أشباه آنها ، تحقيق و تفحّص به عمل آورد و صلاح و فساد آنها را از جهت فرد و اجتماع و اقتصاد و بهداشت در نظر بگيرد و حكم به جواز يا عدم جواز بنمايد . » ( جُنگ‌خطّى ، ج 22 ، ص 72 )\r\nهمچنين توضيح مختصرى پيرامون نظر شريفشان دربارهء موضوعات مستنبطه در رسالهءنكاحيّه ص 288 تا ص 290 و نيز ص 320 مرقوم فرموده‌اند .\r\n","page_name":" 692 ","page_number":692},
  {"content":"\r\n\r\nنوشابه‌هاى مشتبه رفتن براى استفاده خود يا ميهمان ، صحيح است ؟\r\nو نيز سيگار و دخانيات را براى شاگردان خود منع و تحريم كرده و مىفرمودند : با توجّه به مضرّاتى كه براى آن ثابت‌شده‌است ، جايى براى ترديد در حرمت آن نيست .\r\nأمّا با اين همه تأمّل و احتياط در طهارت و حليّت غذاها و نوشيدنىها ، دربارهء ماهيّت داروهايى كه أطبّاء تجويز مىكنند مىفرمودند : تحقيق نكنيد كه مثلًا آيا الكل دارد يا نه ؟ تا اينكه در صورت علم امر بر شما مشكل نگردد . از امام كاظم عليه‌السّلام از ترياق و پادزهر سؤال كردند ، حضرت فرمودند : اشكالى ندارد . گفتند : در آن از گوشت افعىها به كار رفته است ! حضرت فرمودند :\r\nلا تُقَذِّرْهُ عَلَينا ،\r\nيعنى : « آن را در ديد ما آلوده مساز . » « 1 »\r\nاز ديگر امورى كه سالك در سيرهء غذائى خود بايد رعايت كند ، اختيار جانب زهد و تواضع در مأكول و مشروب است . صاحب تفسير مجمع‌البيان در ذيل آيه شريفهء :  وَ يَوْمَ يُعْرَضُ الَّذِينَ كَفَرُوا عَلَى النَّارِ أَذْهَبْتُمْ طَيِّباتِكُمْ فِي حَياتِكُمُ الدُّنْيا وَ اسْتَمْتَعْتُمْ بِها  « 2 » ميفرمايد : چون خداوند سبحان ، كفّار را به جهت تمتّع از طيّبات و لذّات دنياى زودگذر توبيخ و سرزنش نمود ، رسول‌خدا و أميرالمؤمنين عليهماالسّلام ، زهد و درويشى را بر تنعّم و نازپرورى برگزيدند . تا آنجا كه روايت شده است روزى عمر در مشربهء امّ إبراهيم بر رسول‌خدا صلّىالله عليه‌وآله‌وسلّم وارد شد و آن حضرت روى فرشى غليظ و خشن خوابيده بودند\r\n\r\n\r\n","description":"","footnote":"\r\n( 1 ) . وسائل‌الشّيعة ، ج 25 ، كتاب الأطعمة و الأشربة ، باب 136 ، ص 227 ، ح 8 .\r\n( 2 ) . قسمتى از آيه 20 ، از سورهء 46 : الأحقاف : « و در روز قيامت كافرين بر آتش جهنّم عرضه مىشوند و به آنها خطاب مىشود شما سرمايه‌هاى طيّب و پاكيزهء خود رادر زندگانى دنيا از بين برديد و از آنها بهره‌مند شديد . »\r\n","page_name":" 693 ","page_number":693},
  {"content":"\r\n\r\nو بعضى از بدن مبارك حضرت روى زمين بود و بالشى كه از ليف خرما پر شده بود زير سر داشتند . پس بر حضرت سلام كرد و نشست و گفت : اى رسول خدا ! شما برگزيدهء خدا و بهترين بندگان او اينچنين ، و كسرى و قيصر كه دشمنان خدا هستند بر تخت‌هايى از طلا و فرش‌هاى ديبا و حرير مىخوابند و پا مىگذارند ! رسول‌خدا صلّى الله عليه و آله فرمودند :\r\n« أُولَكَ قَوْمٌ عُجِّلَت طَيِّباتُهُم وَ هىَ وَشيكَةُ الانقِطاعِ و إنَّما أُخِّرَت لَنا طَيِّباتُنا . « 1 »\r\n« ايشان گروهى هستند كه لذّتها و خوشىهايشان زودتر در دنيا به آنان داده شده در حالى كه به زودى پايان مىپذيرد و لذّتهاى ما به عالم آخرت كه جاودانه است ، واگذار شده است . »\r\nلذا مىبينيم كه زهد در عاجل دنيا عنوان سيرهء عملى اين حجج إلهيّه صلوات الله عليهم أجمعين است . روزى در مسجد قبا براى رسول‌خدا صلّىالله عليه‌وآله‌وسلّم مخلوطى از شير تازه و عسل آوردند . حضرت يكىدو جرعه نوشيدند و ظرف را زمين گذاشتند ! گفتند : آيا حرام‌است كه نمىنوشيد ؟\r\nفرمودند :\r\nلا ، اللَهُمَّ إنّى أَدَعُهُ تَواضُعًا لِلَّه . « 2 »\r\n« نه ، بار پروردگارا ، اين نوشيدنى را براى تواضع در برابر خداوند ترك مىكنم . »\r\nو نيز روزى براى أميرالمؤمنين عليه‌السّلام ظرفى فالوده هديه آوردند ، حضرت نگاهى به صفا و طراوت آن كرده و انگشت مبارك خود را در فالوده زدند و مزهء آن را چشيده و فرمودند :\r\nإنَّ الْحَلالَ طَيِّبٌ وَ ما هُوَ بِحَرامٍ وَلَكِنِّى أَكْرَهُ أَن أُعَوِّدَ نَفْسى ما لَم أُعَوِّدْها ؛ ارْفَعوهُ عَنّى ! فَرَفَعوهُ . « 3 »\r\n« غذاى حلال ، پاك و گوارا بوده و حرام نيست . امّا دوست ندارم نفس خود را به چيزى كه عادت ندارد ،\r\n\r\n\r\n","description":"","footnote":"\r\n( 1 ) . مجمع‌البيان ، ج 9 ، ص 132 .\r\n( 2 ) . بحارالأنوار ، ج 63 ، باب‌التّواضع ، ص 322 ، ح 2 .\r\n( 3 ) . همان مصدر ، ص 323 ، ح 3 .\r\n","page_name":" 694 ","page_number":694},
  {"content":"\r\n\r\nعادت دهم ؛ اين ظرف فالوده را ببريد ! »\r\nحضرت علّامهء والد قدّس الله نفسه الزّكيّه كه در پرتو سيرهء أهل‌بيت عليهم السّلام سلوك كرده و آيين بندگى را به جاى مىآوردند ، زهد و تواضع در مأكل و مشرب از ايشان مشاهَد و عيان بود . اگر در سفره ، هم نان تازه و هم نان بيات داشتيم ، ايشان هميشه نان بيات را تناول مىكردند . بارها خانم والده به ايشان مىگفتند : آقا ! اگر نان تازه را نخوريد فردا اين هم بيات شده و باز بايد نان بيات ميل كنيد ، ولى مع‌ذلك ، والد معظّم همان نان بيات را تناول مىكردند .\r\nگاهى ميوهء تازه خدمت ايشان آورده مىشد و مىدانستيم كه به تناول آن ميل زيادى دارند ، ولى روى همين جهات تناول نمىفرمودند .\r\nبارها اتّفاق مىافتاد كه از منزل دوستان و رفقا غذايى را كه از سر محبّت و إخلاص ، طبخ كرده و به رسم هديّه ، براى ايشان مىآوردند ، با اينكه شبهه‌اى هم در آن نبود ، أمّا مع‌ذلك ميل نمىكردند و مىفرمودند : اين غذا را براى فلان منزل ببريد .\r\nخوردن ، آشاميدن ، خوابيدن ، برخاستن و بالجمله تمام رفتار و هيئت سالك بايد از عبوديّت او حكايت كند و اگر بندگى او را به عيار صدق محك زنند ، سره و خالص باشد .\r\nامام صادق عليه‌السّلام دربارهء رسول‌خدا صلّى الله عليه و آله وسلّم مىفرمايند :\r\nكانَ رَسول‌ُاللَهِ صَلَّى اللَه عَليهِ وَ ءَالِهِ يَأْكُلُ أَكْلَ العَبْدِ وَ يَجْلِسُ جُلوسَ العَبْدِ وَ يَعْلَمُ أنَّهُ عَبْدٌ . « 1 »\r\n« رسول‌خدا صلّى الله عليه و آله وسلّم همواره بسان عبد غذا تناول ميفرمود و بسان عبد مىنشست و آن حضرت يقين داشتند و مىدانستند كه حقًّا و حقيقةً بندهء پروردگارند و لذا عبوديّت و بندگى در سيره و\r\n\r\n\r\n","description":"","footnote":"\r\n( 1 ) . همان مصدر ، ص 419 ، ح 31 .\r\n","page_name":" 695 ","page_number":695},
  {"content":"\r\n\r\nسيماى مباركشان ظاهر و مشهود بود . »\r\nدر سيرهء أهل‌بيت عليهم السّلام و أولياء إلهى ، أدب عبوديّت در موقع غذاخوردن ، ظهور و جلوهء خاصّى مىيابد ؛ تواضع در نوع غذا ، رعايت حرمت نعمت خدا و ايفاى حقّ آن ، پرهيز از تشبّه به جبّاران و كفّار در كيفيّت نشستن و غذاخوردن و غيرذلك ، كه وقتى تأمّل مىكنيم مىبينيم كه آنها با رعايت اين آداب ، از همين غذاخوردن ساده عبادتى با شكوه ساخته‌اند ؛ بنده بر سر سفرهء غذا هر لقمه را با ياد خدا بر مىدارد و علىالدّوام مراقب ربوبيّت حضرت پروردگار و بندگى خود مىباشد ؛ و ايشان نيز به اين نكات دائماً تذكّر مىفرمودند .\r\nحضرت آقاى انصارى همدانى رضوان الله عليه هنگام غذاخوردن ، چنگال استفاده نمىكردند و حضرت علّامهء والد نيز به تبعيّت از ايشان چنگال‌ها را در منزل جمع كرده و ما نيز ديگر استفاده نمىكرديم . و مىفرمودند :\r\nبنده در عمل به اين سنّت به مرحوم آقاى انصارى همدانى اقتداء مىكنم .\r\nوقتى بعضى علّت اين امر را جويا شده بودند ، فرموده بودند :\r\n« بنده خودم شخصاً از چنگال استفاده نمىكنم و به كسى هم نمىگويم كه استفاده نكن . ولى رفقاى ما كه با ما هستند چون ديده‌اند كه ما از چنگال استفاده نمىكنيم ايشان نيز استفاده نمىكنند .\r\nاما بنده كه استفاده نمىكنم بدين‌جهت است كه پيغمبر خدا و أئمّه عليهم السّلام استفاده نمىكردند . نقل شده است كه در زمان خلافت أميرالمؤمنين عليه‌السّلام ظرفى از حلوا براى حضرت هديه آوردند . حضرت انگشت مباركشان را در ظرف فرو بردند ولى از آن چيزى برنداشتند و تناول نفرمودند . از علّت آن از حضرت سؤال كردند . فرمودند : اين غذا طيّب و پاكيزه است و حرام نيست . ولى\r\nإنّى ذَكَرتُ أنَّ رَسول‌َاللَهِ صلّى الله عليه وءَاله‌وسلّم\r\n\r\n","description":"","footnote":"","page_name":" 696 ","page_number":696},
  {"content":"\r\n\r\nلَم يَأْكُلهُ فَكَرِهتُ أَكلَهُ . « 1 »\r\n« به يادم آمد كه رسول‌خدا صلّى الله عليه و آله وسلّم در تمام مدّت عمرش از اين حلوا تناول ننموده بود و دوست نداشتم از حلوايى كه رسول‌خدا نخورده است بخورم . » حضرت اين مطلب را در حالى ميفرمايد كه بيست و چند سال از رحلت رسول‌خدا گذشته است . آيا واقعاً اين كار حضرت مطابق منطق عقل است ؟ آيا كسى نمىتواند بگويد : اين كار خطاست ؛ اين شخص زحمت كشيده و حلوا طبخ نموده و هديه آورده و حلوا نيز كه مفيد و حلال و طيّب است ، به چه جهت انسان از آن تناول نكند در حالى كه سالها از رحلت رسول‌خدا گذشته است ؟\r\nدر روز عاشورا كه حضرت أبوالفضل عليه‌السّلام به كنار آب رفتند و كفّى از آب برداشتند و به ياد عطش حضرت سيّدالشّهداء عليه‌السّلام و اهل‌بيتشان افتادند و آب را ريختند ، عقل ظاهرى مىگفت : بايد حتماً آب بخورى تا نيرو بگيرى و بتوانى نبرد كنى ؛ ولى در كمون آن عقل ، حقيقتى و عقلى عالىتر و ظريف‌تر و دقيق‌تر است كه انسان بايد بگردد و آن را بيابد كه آن حكم مىكند و ميگويد : وقتى ولىّ من و امام من تشنه است من نمىتوانم و نبايد آب بخورم .\r\nوقتى فرزند شيرخوار انسان مريض مىشود ، اگر لذيذترين غذا را براى مادرش بياورند نمىتواند بخورد ، با اينكه ميداند خوردن غذا براى او مفيد است و ضررى به بچّه نمىرساند ، چون غذاى بچّه فقط شير است ، ولى آن محبّت فرزند حالى براى او مىآورد كه غذا در كامش تلخ ميگردد .\r\n\r\n\r\n","description":"","footnote":"\r\n( 1 ) . بحارالأنوار ، ج 40 ، ص 327 ، و ج 63 ، ص 323 ، و در نقل حليةالأبرار ، ج 2 ، ص 241 ، به اين شكل آورده است :\r\nكُلُّ شىءٍ لم يأكُل منه رسول‌ُاللهِ صلّى الله عليه و آله وسلّم لا احبُّ أن ءَاكُلَ منه .\r\n","page_name":" 697 ","page_number":697},
  {"content":"\r\n\r\nبنده چنگال استفاده نمىكنم و نمىگويم حرام يا مكروه است . « 1 »\r\nامّا نعمت خدا را بين دو آهن قرار دادن و خوردن خلاف ادب است . اگر انسان از سنّت‌هاى رسول‌خدا صلّىالله عليه‌وآله‌وسلّم دور شد ؛ روى صندلى نشست و پشت ميز غذا خورد و چنگال در دست گرفت ، آرام آرام از آن اصل و مبدأ فاصله مىگيرد و اين امور دست به دست هم داده او را از آن حقيقت دور مىكند . »\r\nتوضيح اين فرمايش نورانى اينكه : راه خدا و مسير عبوديّت حضرت حق جز با استفاضه از أنوار مقدّس رسول‌خدا و عترت طاهرين آن حضرت صلوات الله عليهم أجمعين ممكن نيست و استفاضه و بهره‌بردن از نفس نفيس رسول‌خدا فقط در سايهء عشق و محبّت و پيوند قلبى و روحى با حضرتش ممكن ميگردد و تحصيل اين عشق متوقّف بر تحصيل سنخيّت و مناسبت با حضرت است ، زيرا محبّت همان جاذبه و كشش روحى انسان است كه بين دو نفر كه با يكديگر مسانخت روحى دارند ، پيدا مىشود . هر قدر اين تناسب و مسانخت بيشتر شود محبّت بيشتر شده و بهرهء محبّ از نفس محبوب بيشتر مىشود و بالعكس هر چه كمتر گردد ، بهرهء انسان نيز كم ميگردد .\r\nاگر چه محبّت ، حقيقتى است كه ظرف آن نفس بوده و از مرتبهء مادّيّات و محسوسات برتر و عالىتر مىباشد ولى چون همهء شؤون نفس انسانى به هم پيوسته و متّصلند ، براى تحصيل سنخيّت روحى سالك راه خدا علاوه بر تطهير قلب خود از صفات ذميمه و تحلّى به حليهء صفات و اخلاق حميده ، بايد مجاهده نموده و در شؤون ظاهرى نيز تابع و پيرو نفس مقدّس رسول‌خدا و أهل‌بيت أطهار آن حضرت بوده و در ملبس و مسكن و مطعم و سائر امور\r\n\r\n\r\n","description":"","footnote":"\r\n( 1 ) . اين فرمايش ايشان مبنى بر حكم چنگال فى نفسه است ، امّا به حسب عناوين ديگرى چون تشبّه به كفّار و غذا خوردن با دست چپ و برخى از عناوينى كه درخلال فرمايش ايشان اشاره شده ، شايد بتوان حكم به كراهت آن نيز نمود .\r\n","page_name":" 698 ","page_number":698},
  {"content":"\r\n\r\nبه‌مانند ايشان عمل نمايد تا آتش محبّت كم‌كم تمام وجود وى را فراگيرد و در مقام حبّ متمكّن گردد كه پس از آن در همهء شؤون همچون محبوب خود خواهد بود ، و حالتى به وى دست مىدهد كه حتّى مخالفت نمودن با سيرهء محبوب در امور ظاهرى براى او از أشقّ مشاقّ ميگردد .\r\nرعايت نمودن اين امور از منظر ابناء دنيا ، بر خلاف حكم عقل تلّقى مىشود ولى سالك إلى الله كه عقل وى به نور تقوى و ورع منوّر شده و واجد حقيقت نوريّهء عقل گرديده است ، مىفهمد كه اين نحوه سلوك و رفتار كاملًا منطبق بر مسير كمال و رشد وى و تقرّب به حرم امن الهى و وفود بر منزل عبوديّت و فناء است و ذرّه‌اى تساهل در اين امور شايستهء طالب لقاء حضرت حق نمىباشد .\r\nامّا توضيح اين حقيقت كه فرمودند : « نعمت خدا را بين دو آهن قرار دادن و خوردن خلاف ادب است » اينكه : از ديد مؤمن حقيقى و سالك إلىالله همهء موجودات زنده و باشعور مىباشند و سالك إلىالله در ارتباط با همهء موجودات چون آنها را از سوئى زنده مىبيند و از سوئى مرتبط با خداوند مىيابد ، نسبت به همگى نوعى أدب لحاظ كرده و در ارتباط با آنها آدابى را رعايت مىنمايد و تلاش مىكند حقّ هر موجودى حتّى جمادات را أدا نمايد .\r\nعلّامهء والد أفاض‌الله علينا من بركات علومه در رسالهء شريفهء لب‌ّاللباب ، در ذيل مسألهء « ارادت » مىفرمايند : « و آن إرادت‌است به صاحب شريعت و خلفاى حقّهء آن بزرگوار . و در اين ارادت چنان بايد خود را خالص كند كه هيچ غشّى در آن نباشد و بايد در اين مرحله به سرحدّ كمال برسد . زيرا ارادت را در تأثير أعمال مدخليّتى عظيم است و هر چه ارادت بيشتر و بهتر شود أثر أعمال در نفس سالك راسخ‌تر و نيكوتر خواهد بود .\r\nو چون تمام موجودات مخلوقات خدا هستند ، سالك بايد به همهء آنها محبّت كند و هر يك را در مرتبه و درجهء خود محترم بشمارد . شفقت و مهربانى\r\n\r\n","description":"","footnote":"","page_name":" 699 ","page_number":699},
  {"content":"\r\n\r\nنسبت به جميع منسوبان پروردگار چه حيوان و چه انسان هريك در مقام و مرتبهء خود از آثار محبّت به خداست ؛ چنان كه در حديث وارد شده است كه : عمدهء شعب ايمان همانا شفقت بر خلق خداست . » « 1 »\r\nو اين شعر حكيم سعدى نيز اشاره به همين حقيقت است كه گويد :\r\n به جهان خرّم از آنم كه جهان خرّم از اوست * عاشقم بر همه عالم كه همه عالم از اوست « 2 » \r\nدر بين اين مخلوقات نگاه سالك إلىالله ، به أطعمه و أشربه نگاهى خاصّ است . زيرا ظهور إنعام و لطف إلهى هم در قوس نزول و هم در قوس صعود ، در آن بيشتر است و انسان مؤمن مىبيند كه سلسلهء أسباب سماوى و أرضى به دست خداوند به جريان افتاده تا او لقمه‌اى به كف آرد و تناول كند . و علاوه بر آن ؛ انسان به بركت همين مأكولات قوّت و قدرت بر عبادت خداوند و سير به سوى محبوب حقيقى پيدا مىكند و روى همين جهت أدعيهء مختلفى از أهل‌بيت عليهم السّلام براى شكر بر نعمت غذا وارد شده است كه همگى حكايت از همين نگاه توحيدى مؤمن در هنگام تناول غذا دارد .\r\nاز حضرت أميرالمؤمنين عليه‌السّلام روايت است كه فرمودند :\r\nأَكْرِمُوا الْخُبْزَ فَإنَّهُ قَدْ عَمِلَ فِيهِ مَا بَينَ الْعَرشِ إلَى الْأَرْضِ وَ مَا بَيْنَهُما . « 3 »\r\n« به نان احترام بگذاريد ، زيرا عرش و زمين و آنچه بين آنهاست ، براى به‌دست‌آمدن آن ، كار نموده‌اند . »\r\nو از رسول خدا صلّى الله عليه وآله وسلّم در نهى از احترام نگذاشتن به نان روايت شده است كه :\r\nفَإنَّ الْخُبْزَ مُبارَكٌ ، أَرْسَلَ اللَهُ عَزَّ وَجَلَّ لَهُ السَّمآء\r\n\r\n\r\n","description":"","footnote":"\r\n( 1 ) . لب‌ّاللباب ، ص 115 و 116 .\r\n( 2 ) . كلّيّات‌سعدى ، غزليّات عرفانى ، ص 95 .\r\n( 3 ) . بحارالأنوار ، ج 63 ، ص 270 ، ح 5 .\r\n","page_name":" 700 ","page_number":700},
  {"content":"\r\n\r\nمِدْرارًا وَ لَهُ أَنْبَتَ اللَهُ الْمَرْعَى وَ بِهِ صَلَّيْتُم وَ بِهِ صُمْتُمْ و بِهِ حَجَجْتُم بَيْتَ ربِّكُمْ . « 1 »\r\n« زيرا نان مورد بركت است ، خداوند به‌خاطر نان باران را از آسمان فرو فرستاده و گياهان زمين را رويانيده است و به واسطهء آن شما توفيق نماز و روزه و حجّ خانهء پروردگارتان را يافته‌ايد . »\r\nروى همين جهت است كه از بريدن نان با چاقو نهى شده و آن را خلاف ادب نسبت به نعمت إلهى شمرده‌اند و از زيرپارفتن نان يا گذاشتن چيزى بر آن منع فرموده‌اند . « 2 »\r\nو در شرع مقدّس سفارش شده‌است كه انسان هنگام غذا با ياد خدا ، همچون عبد و بنده بر روى زمين نشسته « 3 »\r\nو براى رعايت أدب در محضر خداوند حتّى از تكيه‌دادن هنگام غذا اجتناب نمايد . « 4 » و دستور داده‌اند كه با غذا انس بگيرد و با محبّت با آن برخورد كند ، غذا را با سه انگشت يا بيشتر بخورد . « 5 »\r\n\r\n\r\n","description":"","footnote":"\r\n( 1 ) . همان مصدر ، ص 272 ، ح 17 .\r\n( 2 ) . از أميرالمؤمنين عليه‌السّلام روايت‌است‌كه فرمودند :\r\nأكرِموا الخُبزَ وَ عَظِّموه . . . وَ مِن كَرامَتِهِ أن لايُقطَعَ وَ لايوطَأَ ( بحارالأنوار ،\r\nج 63 ، ص 270 ، ح 4 ؛ و ص 271 ، ح 14 ؛ و ص 426 ، ح 2 و 3 )\r\n( 3 ) . از أميرالمؤمنين عليه‌السّلام روايت‌است‌كه فرمودند :\r\nإذا جَلَسَ أحَدُكُم عَلَى الطَّعامِ فَلْيَجلِسْ جِلْسَةَ العَبدِ وَلْيَأْكُلْ عَلَىالْأرْضِ وَ لا يَضَعْ إحْدَى رِجْلَيهِ عَلى الاخْرَى يَتَرَبَّعُ فَإنَّها جِلْسَةٌ يُبغِضُها اللَهُ وَ يَمقُتُ صاحِبَها .\r\n( همان مصدر ، ص 411 ، ح 7 ؛ و ص 417 ، ح 21 ؛ و ص 419 ، ح 32 )\r\n( 4 ) . بشير دهّان از خدمت امام جعفر صادق عليه‌السّلام سؤال كرد : كه هَل كانَ رَسول‌ُاللَهِ صَلَّى اللَه عَلَيهِ وَ ءالِهِ يَأْكُلُ مُتَّكِئًا عَلىيَمينِهِ أو عَلَى يَسارِهِ ؟ فَقالَ : ما كانَ رَسول‌ُاللَهِ صَلَّىالله‌ُعَليهِ وَءَالِهِ يَأكُلُ مُتَّكِئًا عَلى يَسارِهِ وَلَكِن يَجلِسُ جِلْسَةَ العَبدِ تواضُعًا لِلَّهِ . ( همان مصدر ، ص 385 ، ح 4 )\r\n( 5 ) . كانَ النَّبىُ صَلَّى اللَهُ عَلَيْهِ وَ ءَالِهِ وَ سَلَّمَ . . . يَأكُلُ بِأَصابِعِهِ الثَّلاثِ : الإبهامِ وَالَّتى تَليها وَالوُسْطَى ، وَرُبَّما اسْتَعانَ بِالرّابِعَةِ وَ كانَ صَلَّى اللَهُ عَلَيْهِ وَ ءَالِهِ وَ سَلَّمَ يَأْكُلُ بِكَفِّهِ كُلِّها . ( همان مصدر ، ص 410 ، ح 7 ؛ و ص 412 ، ح 10 ؛ و ص 414 ، ح 13 )\r\n","page_name":" 701 ","page_number":701},
  {"content":"\r\n\r\nو اگر دستش به غذا آغشته شد با دستمال پاك ننمايد بلكه براى احترام به غذا انگشتان خود را در دهان كرده و پاك نمايد ، به طورى كه هيچ أثرى از غذا در آن نماند و ته ظرف خود را نيز بليسد « 1 » و از غذا خوردن با دو انگشت نهى فرموده و آن را فعل جبّاران شمرده‌اند . « 2 »\r\nبارى با چنين أدب و تربيتى كه سالك إلىالله را بدان دعوت نموده‌اند ، طبيعةً سالك ، قرار دادن نعمت و لطفى كه از جانب محبوب و پروردگارش به او رسيده‌است ، در بين دو فلزّ و بيگانه گشتن با آن را خلاف أدب عبوديّت احساس نموده و از آن اجتناب مىنمايد ، خصوصاً اگر هيئت ظاهرى آن نيز همچون چنگال باشد .\r\nو البتّه تفطّن و توجّه به اين ظرائف و دقائق أدب عبوديّت مختصّ به كسانىاست‌كه همچون مرحوم آية الله أنصارى و علّامهء والد ، در تمام حالات و حركات و سكنات حال خضوع و خشوع و تواضع و محبّت خود نسبت به خداوند متعال را حفظ نموده باشند .\r\n\r\n\r\n","description":"","footnote":"\r\n( 1 ) . از امام جعفر صادق عليه‌السّلام نقل‌است‌كه :\r\nأنَّهُ كَرِهَ أن يَمْسَحَ الرَّجُلُ يَدَهُ بِالمِنديلِ وَ فيها شَىءٌ مِن الطَّعامِ تَعظيمًالِلطَّعامِ حَتَّى يَمُصَّها أو يَكونَ إلَى جَنْبِهِ صَبىٌّ فَيَمُصَّها .\r\nو همچنين از آن حضرت نقل‌شده‌است‌كه :\r\nكانَ رَسول‌ُاللَهِ صَلَّى اللهُ عَلَيْهِ وَ ءَالِه يَلْطَعُ القَصْعَةَ . قالَ : وَ مَن لَطَعَ قَصْعَةً فَكَأنَّمَا تَصَدَّقَ بِمِثْلِها .\r\n( همان مصدر ، ص 360 ، ح 33 و 34 ؛ و ص 405 تا ص 407 )\r\n( 2 ) .\r\nكانَ النَّبىُّ صَلَّى اللَهُ عَلَيْهِ وَ ءَالِهِ و سَلَّمَ . . . لَم‌يَأكُلْ بِإصْبَعَيْنِ ، يَقولُ : إنَّ الأكْلَ بِإصْبَعَيْنِ هُوَ أكْلَةُ الشَّيْطانِ .\r\nو نيز از امام جعفر صادق عليه‌السّلام روايت شده‌است‌كه : أنَّهُ كانَ يَأكُلُ بِالخَمسِ الأصابِعِ وَ يَقولُ : هَكَذا كانَ يَأكُلُ رَسول‌ُاللَهِ صَلَّى اللَهُ عَلَيهِ وَ ءَالِهِ ، لَيْسَ كَما يَأكُلُ الجَبّارونَ . ( همان مصدر ، ص 410 ، ح 7 ؛ و ص 412 ، ح 10 )\r\n","page_name":" 702 ","page_number":702},
  {"content":"\r\n\r\nصبر و استقامت در بلايا\r\nلقاء حضرت پروردگار ، مستلزم فنا و اندكاك نفس در أنوار قاهرهء ذات حضرت حقّ است و سنّت و ناموس‌إلهىِ حاكم بر اين طريق ، ابتلاء و رنج و محنت مىباشد . سالك در مجاهدهء روحانى خود مىخواهد متخلّق به أخلاق إلهى شده و نقش خدا و أسماء و صفات او را بر صفحهء جان بزند ، و از آنجا كه : إنَّما تَحمِلُ عَطاياهُم مَطاياهُم « 1 » ؛ لذا براى اين منظور بايد استعداد و قابليّت لازم را تحصيل كند و با نِشتر بلا خود را از نفس و علائق و جلوه‌هاى آن رهايى داده و راحلهء خود را در حريم أمن و أمان إلهى فرود آورد و در استقامت و ثبات‌قدم به أنبياء و أولياء إلهى إقتدا كند « 2 » و الّا حكايت او حكايت خال‌كوبى آن شخصى مىشود كه\r\n\r\n\r\n","description":"","footnote":"\r\n( 1 ) . « عطايا و هداياى ايشان را مركبهاى خود ايشان بايد بدوش كشد و به مقدار گنجايش مركبهايشان از هدايا بهره‌مند خواهند شد . »\r\n( 2 ) . در كشف‌الأسرار آورده است كه : سرىّ سَقَطى گويد : حقّ عزّ جلاله در خواب چنان نمود مرا كه گفتى : خلق را كه آفريديم لختى دنيا ديدند و در آن‌آويختند و لختى بلا ديدند در بهشت و عافيت گريختند و لختى نعمت وصال ما را خواستند ! فَمَن أنتُم ؟ جواب دادم : وَ إنّك تَعلَمُ ما نُريدُ . خطاب رسيد : لأصُبَّنَّ عَلَيكُمُ البَلآءَ صَبًّا . به جلال قدر ما كه تازيانهء بلا بر سر شما فرو گذارم ! و آسياى محنت بر سرتان بگردانم . از سر نور معرفت به الهام ربّانى جواب دادم : ألَيسَ المُبلِى أنتَ ! -\r\n","page_name":" 703 ","page_number":703},
  {"content":"\r\n\r\nمدّعى پهلوانى بود و مىخواست نقش شير را بر شانهء خود بزند ، أمّا در برابر درد نيش تاب نمىآورد و چون دلّاك خواست آن نقش را از دم آغاز نمايد ، آه و فغان كرد و گفت : بگذار تا شيرى كه بر دوش من است دم نداشته باشد و از جاى ديگرى آغاز كن . و چون دلّاك خواست نقش را از گوش يا شكم بزند ، هر بار ناله سر داد و گفت : بگذار اين عضو را هم نداشته باشد و از موضع ديگرى نقش شير را برايم بزن ! در نهايت دلّاك حيران شد و از خشم ، سوزن را بر زمين زد .\r\n بر زمين زد سوزن آن دم اوستاد * گفت : در عالم كسى را اين فتاد\r\nشير بى دمّ و سر و اشكم كه ديد * اين چنين شيرى خدا كى آفريد\r\nاى برادر صبر كن بر درد نيش * تا رهى از نيش نفس گبر خويش\r\nكآن گروهى كه رهيدند از وجود * چرخ و مِهر و ماهشان آرد سجود\r\nهر كه مُرد اندر تن او نفس گبر * مرد را فرمان برد خورشيد و ابر\r\nچون دلش آموخت شمع افروختن * آفتاب او را نيارد سوختن « 1 » \r\nبارى بلا و ابتلا خلعتىاست از جانب حضرت پروردگار براى أولياء و محبّين تا درجات ايمان را پيموده و شرح صدر بيابند و در بوتهء بلا بقاياى وجود و كثرت از قلب آنها بيرون آيد .\r\nروزى در محضر امام صادق عليه‌السّلام از بلا و تحفهء حضرت حقّ براى مؤمن سخن به ميان رفت . حضرت فرمودند : از رسول‌خدا صلّى الله عليه و آله از\r\n\r\n\r\n","description":"","footnote":"\r\n- ريزندهء نثار بلا بر سر ما نه تو خواهى بود ؟\r\n چون شفا اى دلربا از خستگى و درد توست * خسته را مرهم مساز و درد را درمان مكن \r\n( كشف‌الأسرار و عدّةالأبرار ، ج 2 ، ص 357 ، با تلخيص )\r\n دوام عيش و تنعّم نه شيوهء عشق است * اگر معاشر مائى ، بنوش نيش غمى \r\n( ديوان‌حافظ ، ص 220 ، غزل 480 )\r\n( 1 ) . مثنوىمعنوى ، دفتر أوّل ، ص 79 .\r\n","page_name":" 704 ","page_number":704},
  {"content":"\r\n\r\nبلاكش‌ترين مردم در دنيا پرسيدند . رسول‌خدا صلّى الله عليه و آله فرمودند :\r\nالنَبيُّونَ ثُمَّ الأَمْثَلُ فَالْأَمْثَلُ وَ يُبْتَلى الْمُؤْمِنُ بَعْدُ عَلَى قَدرِ إيمانِهِ وَ حُسنِ أعْمَالِهِ ؛ فَمَن صَحَّ إيمانُهُ وَ حَسُنَ عَمَلُهُ اشْتَدَّ بَلآؤُهُ وَ مَن سَخُفَ إيمانُهُ وَ ضَعُفَ عَمَلُهُ قَلَّ بَلآؤُهُ . « 1 »\r\n« پيامبران و بعد به مراتب كسانى كه در ايمان و إدراك توحيد به آنها شبيه‌ترند . ميزان بلاى مؤمن با پايهء ايمان و أعمال نيك او نسبت مستقيم دارد ؛ كسىكه ايمان و عمل او قوىّ و صحيح است بلاى او شديد و كسىكه ايمان و عمل او سبك و ضعيف است بلاى او نيز اندك است . »\r\nو نيز روزى امام صادق عليه‌السّلام فرمودند :\r\nإنَّ اللَهَ إذا أَحَبَّ عَبْدًا غَتَّهُ بِالبَلآءِ غَتًّا .\r\n« حقّاً هنگامىكه خداوند بنده‌اى را دوست دارد ، او را در درياى بلا فرو مىبرد . » و بعد رو كردند به سدير صيرفى كه نزد ايشان بود و فرمودند :\r\nوَ إنّا وَ إيّاكُم يا سَديرُ لَنُصْبِحُ بِهِ وَ نُمْسى !\r\n« اى سدير ! ما و شما با بلا صبح و شب مىكنيم ! » « 2 »\r\nكسانىكه مىخواستند در ميدان سلوك و تهذيب نفس قدم بگذارند ، حضرت علّامهء والد از آغاز با آنان إتمام حجّت كرده و مىفرمودند : در اين راه ، نان و حلوا خير نمىكنند ! راهىاست مشحون از خطر و بلا و آفاتى كه در كمين سالك نشسته‌اند ! اين راه ، راه تهذيب و فناست و بايد نفس را در آن لِه نمود ، نه راه تقويت و فربه‌كردن نفس كه هر روز انسان به اعتباريّات و منيّت نفس خويش بيفزايد . اگر مرد اين راه هستيد بسم الله و إلّابيخود در اين راه نياييد .\r\n پاى اين مردان ندارى جامهء ايشان مپوش * برگ بىبرگى ندارى ، لاف درويشى مزن « 3 » \r\nمىفرمودند : خداوند رؤوف و عطوف و مهربان است ، رحمت خاصّه و\r\n\r\n\r\n","description":"","footnote":"\r\n( 1 ) . بحارالأنوار ، ج 64 ، ص 207 ، ح 6 .\r\n( 2 ) . همان مصدر ، ص 208 ، ح 9 .\r\n( 3 ) . ديوان‌سنائى ، ص 491 ، ضمن قصيده‌اى در مدح حضرت أميرالمؤمنين عليه‌السّلام .\r\n","page_name":" 705 ","page_number":705},
  {"content":"\r\n\r\nعامّهء او سراسر عالم را گرفته است ، ولى با همهء اينها ، مؤمنى كه آهنگ توحيد و لقاء او را دارد و ميگويد : من خدا را مىخواهم ، خداوند او را زير سنگ بلا مىگذارد و لِه مىكند تا هستى موهوم و مجازى او را بگيرد و او به عجز و نيستى خود إقرار و اعتراف كند . ناله و فريادش بلند مىشود اما او را رها نمىكنند و مىگويند : مگر نمىگفتى من از اهل توحيدم و طالب لقاء خدا ؛ بايد از خود و غيرخدا پاك شوى تا بتوانى با چشم خدابين او را ببينى . از ازل بنا براين گذاشته شده است كه راه خدا با ابتلاء همراه باشد .\r\nآرى :\r\n مقام عيش ميسّر نمىشود بىرنج * بلى به حكم بلا بسته‌اند عهد الست\r\nبه هست و نيست مرنجان ضمير و خوش مىباش * كه‌نيستىست سرانجام هر كمال كه هست « 1 » \r\nبارى توحيد حضرت پروردگار را مفت و مجّانى به كسى نمىدهند بلكه سالك براى تحصيل آن بايد سال‌ها خون دل بخورد . حضرت علّامهء والد قدّس‌سرّه‌الشّريف مىفرمودند : أبناء دنيا براى بدست‌آوردن دنيا و حطام آن ، مرارت‌ها كشيده و متحمّل خطرها مىشوند ، از خواب و خور و آسايش خود زده و با سرد و گرم روزگار كنار مىآيند تا به آرزوهايشان دست يابند ؛ حال كسى كه مقصد و مقصود او جوار حضرت پروردگار است به قياس اولويّت بايد چندين برابر سعى و تلاش كند و إلّابه آن مقصد عالى دست نخواهد يافت .\r\n خيال زلف تو پختن نه كار هر خامى است * كه زير سلسله رفتن طريق عيّاريست \r\n\r\n\r\n","description":"","footnote":"\r\n( 1 ) . ديوان‌حافظ ، ص 33 ، غزل 67 .\r\n","page_name":" 706 ","page_number":706},
  {"content":"\r\n\r\n به آستان تو مشكل توان رسيد آرى * عروج بر فلك سرورى به دشواريست « 1 » \r\nجدّ مادرى ما مرحوم حاج آقا معين شيرازى رحمة الله عليه روزى براى بنده تعريف كردند كه : يك بار خدمت حضرت آقاى أنصارى همدانى رضوان الله عليه عرض كردم : آقا ! آن درجه و مقامى را كه داريد به من هم بدهيد ! ايشان فرمودند : به همين راحتى ؟ ! مىدانيد براى اين كه به اينجا برسم خدا با من چه كرد ؟ ( چه بلاها كه نكشيدم و چه تهمت‌ها و سرزنش‌ها كه نشنيدم ؟ ) روزى كه عيال بنده به جهاتى با انتحار از دنيا رفت ، انگشت اتّهام همه متوجّه من شد و از كلانترى مرا خواستند و پاسبان به منزل ما فرستادند . كوچه مطروس از جمعيّت بود . يك پاسبان از جلو راه را باز ميكرد و من پشت سر او و پاسبانى ديگر از عقب حركت ميكرد و زن و مرد آب دهان بر من مىانداختند ! آيا شما طاقت اين‌گونه بلاها را دارى ؟ جدّ مادرى ما گفتند : اين جمله را كه آقاى انصارى فرمودند ، آرام شدم و ديگر چيزى نگفتم .\r\nحضرت آقاى حدّاد بارها مىفرمودند : تا وقتى به رفقا آجيل مىدهيم ، همه خوشحالند ، امّا وقتى مىخواهيم گوش آنها را بگيريم ، همه فرار مىكنند و حاضر نيستند گوشمالى شوند ؛ و كار هم بدون جلال ، تمام نمىشود .\r\nأبوبصير ميگويد : از امام صادق عليه‌السّلام شنيدم كه مىفرمودند :\r\nإنَّ الحُرَّ حُرٌّ عَلَى جَميعِ أَحْوالِهِ ، إنْ نابَتْهُ نآئِبَةٌ صَبَرَ لَها وَ إِنْ تَدآكَّت عَلَيْهِ الْمَصآئِبُ لَم‌تَكْسِرْهُ وَ إنْ أُسِرَ وَ قُهِرَ وَاسْتُبْدِلَ بالْيُسْرِ عُسْرًا كَما كانَ يُوسُفُ الصِّدّيقُ الْأَمينُ صَلَوات‌ُاللَه‌ِعَلَيْهِ لَم‌ْيَضْرُرْ حُرّيَّتَهُ أَنِ اسْتُعْبِدَ وَ قُهِرَ وَ أُسِرَ وَ لَم‌ْتَضْرُرْهُ ظُلْمَةُ الْجُبِّ وَ وَحْشَتُهُ وَ ما نالَهُ أنْ مَنَّ اللَهُ عَلَيْهِ فَجَعَلَ الْجَبّارَ الْعاتىَ لَهُ عَبْدًا بَعْدَ إذْ كانَ\r\n\r\n\r\n","description":"","footnote":"\r\n( 1 ) . ديوان‌حافظ ، ص 23 ، غزل 46 .\r\n","page_name":" 707 ","page_number":707},
  {"content":"\r\n\r\nلَهُ مَالِكًا فَأَرْسَلَهُ وَ رَحِمَ بِهِ أُمَّةً ، وَ كَذَلِكَ الصَّبْرُ يُعَقِّبُ خَيرًا ؛ فَاصْبِروا وَ وَطِّنوا أَنْفُسَكُمْ عَلَى الصَّبْرِ تُؤجَروا « 1 » .\r\n« كسى كه از إسارت كفر و كثرت رهايى يافته و به وحدت حضرت حقّ ، گلبانگ آزادى و حريّت سر مىدهد ، در همهء أحوال آزادمرد است و سرسوزنى از توحيد حضرت پروردگار تنزّل نمىكند ! اگر نوائب و مصائب روزگار او را در پرّهء خود بگيرند هرگز نمىشكند ، خواه اسير و خوار شود يا مبتلاى به عسرت و ضيق معيشت گردد .\r\nمگر نبود يوسف صدّيق و امين صلوات الله عليه با اينكه او را به بندگى بردند و اسير و خوار ساختند و تنها در تاريكى چاه يله و رها كردند ، ذرّه‌اى از عبوديّت و حريّت آن پيامبر كاسته نشد و آن قدر صبر و استقامت كرد تا خدا بر او منّت نهاد و پادشاه جبّار و متجاوز مصر را كه روزى سيّد و مالك حضرت يوسف بود ، عبد ذليل آن حضرت گردانيد . و بر أثر صبر ، خلعت رسالت بر او پوشاندند و آن حضرت سحاب مهر خدا شد تا باران رحمت پروردگار را بر امّتش ببارد .\r\nآرى صبر و پايمردى در صراط مستقيم چنين خير عظيمى را به دنبال دارد ؛ پس صبر را پيشهء خود سازيد و با مجاهده خود را بر صبر و استقامت وادار كنيد ، تا أجر و پاداش برده و از نعيم ولايت بهره‌مند شويد . »\r\n به دُرد و صاف تو را حكم نيست خوش در كش * كه هر چه صافى ما كرد ، عين الطاف است « 2 » \r\nحضرت علّامهء والد مىفرمودند : سالك بايد وادى بلا را با پاى صبر و شوق و با توكّل و التجاء به درگاه حضرت حقّ و استعانت از نماز و روزه پشت‌سر\r\n\r\n\r\n","description":"","footnote":"\r\n( 1 ) . الكافى ، ج 2 ، ص 89 ، ح 6 .\r\n( 2 ) . ديوان‌حافظ ، ص 26 ، غزل 51 .\r\n","page_name":" 708 ","page_number":708},
  {"content":"\r\n\r\nبگذارد و در برابر قضا و قدر إلهى راضى و تسليم باشد ، نه اينكه با احتيال و چاره‌انديشى بخواهد با صدقه و اصرار در دعا و اوراد و أذكار و جداول ، مفرّى بيابد و يا - العياذ بالله - براى خدا تعيين تكليف كند . دادن صدقه و رازونياز با خداوند لازم است و استفاده از اذكار و جداول نيز جائز مىباشد « 1 »\r\nولى بايد امر را به خداوند سپرد و تسليم وى بود كه هر چه صلاح ميداند براى سالك پيش بياورد ؛ بلاهايى كه خداوند مىفرستد همه از سر لطف اوست كه با آن سالك را به سوى خود مىكشد و رشتهء علائق موهوم دنيا را از او قطع مىنمايد .\r\n من عجب دارم ز جوياى صفا * كو گريزد وقت صيقل از جفا\r\nهمچو آهن گرچه تيره هيكلى * صيقلى كن صيقلى كن صيقلى\r\nهمچو آهن ز آهنى بىرنگ شو * در رياضت آينهء بىرنگ شو \r\n\r\n\r\n","description":"","footnote":"\r\n( 1 ) . در زمان تحصيل در حوزهء علميّهء قم كه حقير گاهى خدمت مرحوم آقا سيّد مهدى قاضى رحمة الله عليه ، ولد أكبر مرحوم آية الله العظمى حاج سيّد على آقاىقاضى قدّس‌الله نفسه مىرسيدم ، روزى از ايشان تقاضا نمودم كه كيفيّت تهيّهء جدول صددرصد را به بنده بياموزند . ايشان ابتدا فرمودند : اين كار خيلى مشكل است و نمىتوانيد انجام دهيد . عرض كردم : شما بفرمائيد ، إن‌شاءالله به طرز صحيح انجام مىدهم و ايشان توضيح فرمودند .\r\nچون مشغول درس بوديم ، فرصتى براى پرداختن به تهيّهء جدول به شكل متمركز نبود و فقط در اوقات فراغت و در ميان دروس شايد روزى نيم ساعت موفّق مىشدم كه به اين كار بپردازم و حدود دو سه ماهى طول كشيد تا جدول را كامل نمودم و خدمت ايشان بردم و ايشان تعجّب كرده و تحسين نمودند .\r\nوقتى خدمت علّامهء والد عرض كردم كه چنين جدولى نوشته‌ام فرمودند كه آن را به ايشان بدهم و تا آخر عمر شريفشان در جيبشان بود و فرمودند يكى هم براى آقاى حدّاد بنويس و خدمتشان بفرست كه نوشتم و خدمتشان ارسال كردم .\r\nالبتّه تأثير اين جداول محتاج إذن است و استفادهء از آن نيز براى سلّاك متوقّف بر إذن استاد مىباشد .\r\n","page_name":" 709 ","page_number":709},
  {"content":"\r\n\r\n تا دلت آيينه گردد پر صور * اندر او هر سو مليحى سيم بر\r\nآهن ار چه تيره و بىنور بود * صيقلى آن تيرگى از وى زدود\r\nصيقلى ديد آهن و خوش كرد رو * تا كه صورت‌ها توان ديدن در او\r\nآن جفا با تو نباشد اى پسر * بلكه با وصف بدى اندر تو در\r\nبر نمد چوبى كه آن را مرد زد * بر نمد آن را نزد ، بر گرد زد\r\nگر بزد مر اسب را آن كينه‌كش * آن نزد بر اسب زد بر سُكسُكش « 1 »\r\nتا ز سكسك وا رهد خوش‌پى شود * شيره را زندان كند تا مىْ شود\r\nمادر ار گويد تو را مرگ تو باد * مرگ آن خو خواهد و مرگ فساد\r\nحقّ تعالى گرم و سرد و رنج و درد * بر تن ما مىنهد اى شيرمرد\r\nخوف و جوع و نقص أموال و بدن * جمله بهر فقد جان ظاهر شدن\r\nرنج گنج آمد كه راحت‌ها دروست * مغز تازه شد چو بخراشيد پوست\r\nتو بدان كه ذوق آن بانگ الست * در دل هر مؤمنى تا حشر هست\r\nتا نباشد در بلاشان اعتراض * نه ز امر و نهى حقشان انقباض\r\nناخوشِ او ، خوش بود بر جان من * جان فداى يار دل‌رنجان من\r\nخاك غم را سرمه سازم بهر چشم * تا ز گوهر پر شود آن بحر چشم\r\nصبر را سُلّم كنم سوى درج * تا بر آيم بر سر بام الفرج\r\nبر جفا صبرى كنم بهر وفا * بى جفا هرگز نباشد خود صفا « 2 » \r\n\r\n\r\n","description":"","footnote":"\r\n( 1 ) . كينه‌كش : جنگ‌جو و مبارز . سُكسُك : حركت ناهموار اسب .\r\n( 2 ) . لب‌ّاللباب مثنوى ، ص 235 و 236 .\r\n","page_name":" 710 ","page_number":710},
  {"content":"\r\n\r\nدوام تضرّع و تواضع\r\nقَالَ اللَهُ تَبارَكَ وَ تَعالَى :   الم   *  أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ  *  وَ لَقَدْ فَتَنَّا الَّذِينَ مِنْ قَبْلِهِمْ فَلَيَعْلَمَنَّ اللَّهُ الَّذِينَ صَدَقُوا وَ لَيَعْلَمَنَّ الْكاذِبِينَ  « 1 »  . \r\n« الم ، آيا مردم چنين پنداشتند كه به مجرّد اينكه گفتند : ما ايمان آورديم ، رها شده و مورد امتحان قرار نمىگيرند ، با آنكه به تحقيق كسانى را كه پيش از ايشان بودند آزمايش نموديم ؟ ! پس حقّاً خداوند خواهد دانست چه كسانى راست گفتند و خواهد دانست چه كسانى دروغ‌گو مىباشند . »\r\nسنّت امتحان و اختبار إلهى در طريق تكميل نفوس نيز امرى اجتناب‌ناپذير و از مسلّمات قرآنيّه و روائيّه است . و سالكان همواره در معرض ابتلا و آزمايش قرار دارند تا مدّعيان صادق از كاذب ، شناخته و جدا شوند .\r\nأبوبصير ميگويد : همواره از امام محمّدباقر عليه‌السّلام مىشنيدم كه مىفرمودند :\r\nوَ اللَهِ لَتُمَيَّزُنَّ وَاللَهِ لَتُمَحَّصُنَّ وَاللَهِ لَتُغَرْبَلُنَّ كَما يُغَرْبَلُ الزُّؤانُ مِنَ الْقَمْحِ . « 2 »\r\n« به خدا سوگند ! طيّب و خبيث از يكديگر جدا مىشويد ! به خدا\r\n\r\n\r\n","description":"","footnote":"\r\n( 1 ) . آيه 2 و 3 ، از سورهء 29 : العَنكبوت .\r\n( 2 ) . غيبة النّعمانى ، ص 205 .\r\n","page_name":" 711 ","page_number":711},
  {"content":"\r\n\r\nسوگند خالص از ناخالص شما پاك مىشود ! به خدا سوگند غربال مىشويد همانطور كه زؤان و تلخهء گندم از گندم غربال مىشود . »\r\nلذا حضرت علّامهء والد قدّس الله نفسه الزّكيّة مىفرمودند : خدا بندگان خود را امتحان مىكند و سالك را از محك تجربه گريزى نيست ، ولى بايد دست به دامان رحمت خدا شود تا با عافيت امتحان شده و روسفيد از امتحان بيرون آيد . مؤمن نبايد هيچگاه خود را از لطف و كرم خدا بىنياز ببيند و به استعداد و سرعت سير خود مغرور شود . برخى در يك اربعين مسير چند سال را طىّ مىكنند ولى نبايد به تند و تيزى خود غرّه شوند . بودند از شاگردان حضرت آقاى حدّاد و حضرت علّامهء طباطبائى رحمة الله عليهما كه در ميدان سلوك تند و چابك بودند ، أمّا به وقت آزمايش ، ناگهان توقّف كردند يا از راه برگشته و سراپا ظلمت و تاريكى شدند .\r\nدر زمان حيات حضرت آقاى حدّاد و والد معظّم رضوان الله تعالى عليهما يكى از آقايان سلوك و رشد خوبى داشت و راه‌رفته و نورانى بود . جلسات عصر جمعه با اينكه از عطر و نور حضرت علّامهء والد آكنده بود أمّا حضور اين آقا نيز بر نورانيّت جلسه مىافزود . و هرگاه مىشنيديم كه جلسه منزل ايشان است ، شور و شعفى خاصّ پيدا مىكرديم . و براى ما كه ابتداى راهمان بود نگاه به وى لذّت‌بخش بود ، گرچه نور ايشان حاصل از انعكاس نور مرحوم آقاى حدّاد و علّامه آية الله والد قدّس‌سرّهما بود .\r\nتا اينكه ناگهان به‌واسطهء امتحانى كه براى وى پيش آمد ، اين نور خاموش شد و از جمع رفقاى سلوكى بيرون رفت . و براى ما بسيار جاى تعجّب بود كه چگونه ممكن است سالكى راه‌رفته و نورانى ، يك‌دفعه نورش به تاريكى مبدّل شده و نفسش ظلمانى شود .\r\nروزى حقير در مسجد قائم ، مشغول وضو گرفتن بودم كه اين آقا وارد شد ،\r\n\r\n","description":"","footnote":"","page_name":" 712 ","page_number":712},
  {"content":"\r\n\r\nديدم تاريك شده است ، با اينكه سنّ كمى داشتم از او پرسيدم : چه شد كه نورى را كه در شما مىديديم از ميان رفت ؟ در جواب لبخند سرد و بىمحتوايى زد كه حاكى از آن بود كه اين معنا را اصلًا درك نمىكند ! بعدها او به قدرى تاريك شد كه انسان از برخورد با او متأذّى مىشد .\r\nروزى حضرت علّامهء والد به بنده فرمودند : اين آقا جائى كه بايد اطاعت كند اطاعت نكرد و سربلند و روسفيد از امتحان بيرون نيامد و محبّتى را كه به حضرت آقاى حدّاد داشت همه مبدّل به بغض و كينه شده‌است . سابقاً مرا قبول داشت ولى حالا از ما نيز برگشته‌است . حضرت آقاى حدّاد دربارهء وى فرمودند :\r\nاو ديگر برنخواهد گشت و اگر هم برگردد مثل أوّل نخواهد شد ؛ او مثل كوزهء شكسته مىماند كه اگر اصلاحش هم كنند مثل أوّلش نخواهد شد .\r\nبارى اگر سالكى بر اثر أنانيّت و استكبار در امتحان مردود و سرافكنده شود ، البتّه اگر از سر صدق توبه كند ، درهاى رحمت خدا به سوى او بازاست و توبه‌اش مقبول‌است ، أمّا بسان آينه‌اىاست كه شكست برداشته و آن را ترميم كرده‌اند و ديگر مانند روز أوّل أنوار جمال و جلال إلهى را مستقيم منعكس نمىكند . و لذا در روايت كه آمده :\r\nالتّآئِبُ مِنَ الذَّنْبِ كَمَنْ لاذَنْبَ لَهُ ، « 1 »\r\nوجه مماثلت در عدم عقوبت‌است نه تساوى درجه و طهارت و صفاى ضمير !\r\nگاهى از خدمت علّامهء والد سؤال مىكرديم : چه مىشود أفرادى كه زحمت كشيده و عشق و شورى دارند و مدّتى در راه خدا حركت نموده و نورانيّتى تحصيل مىكنند ، ناگهان در اثر امتحانى سقوط كرده و آن نور به ظلمت تبديل مىشود ؟ يا عرض مىكرديم : شيطان دست از سر ما بر نمىدارد ؛ انسان كجا اميد داشته باشد كه مورد عنايت پروردگار واقع شده و جُل و پِلاسش را از\r\n\r\n\r\n","description":"","footnote":"\r\n( 1 ) . كافى ، ج 2 ، باب التّوبة ، ص 435 ، ح 10 .\r\n","page_name":" 713 ","page_number":713},
  {"content":"\r\n\r\nاينجا عبور داده و از عالم نفس بگذرد ؟ !\r\nمىفرمودند : سرّ سقوطها و شكست‌ها اغترار سالك به كمالات خود و ترك التجاء و ابتهال به درگاه حضرت پروردگار است و تنها و تنها حالت افتقار و انقطاع به حضرت پروردگار است كه ميتواند انسان را از سقوط در امتحان نجات دهد و او را از دستبرد شيطان و نفس أمّاره حفظ مىكند . اگر حال انقطاع در تمام مراحل با سالك همراه باشد ، چنانچه اشتباه نيز داشته باشد ، خداوند اشتباهش را دفع مىنمايد . انسان بايد با گريه إظهار عجز و نياز كند تا خداوند راهش را باز كند ؛ يك قطره اشك خيلى كارها مىكند .\r\nمىفرمودند : انسان بايد كاملًا قلبش را به خدا بسپارد . راه سلوك ، راه نقشه‌كشيدن نيست ، راه خدائى است . بايد به خدا توكّل كرد و امر را به وى سپرد تا او براى انسان نقشه بكشد . از ارادهء خود بيرون بيايد و عرض كند : خدايا خودت براى من نقشه بكش و تقدير فرما كه من ناتوانم . ما كه نقشه‌كش نيستيم ؛ اگر نقشه‌اى هم بكشيم ، نقشهء هوايى است نه نقشهء خدايى ، و نقشهء هوايى تكويناً خراب‌است و خراب مىكند . خلاصه به «\r\nأنْ لا يُدَبِّرَ العَبْدُ لِنَفسِهِ تَدْبيرًا » « 1 »\r\nعامل باشد .\r\nمىفرمودند : سالك از أوّلِ بسم‌الله كه قدم در راه سلوك مىگذارد بايد لباس عبوديّت و ذلّ بندگى و مسكنت بر تن كند و با همين لباس از دنيا برود . و همواره خود را قلباً و عملًا در برابر حضرت پروردگار ذليل ببيند و اين فرعون نفس را به اقرار به ربوبيّت و توحيد حضرت پروردگار وادار كند و إلّابر أثر خودبينى و استقلال ، در نيل قهر و عزّت خدا غرق شده و براى هميشه مدفون مىماند . بايد دست گدائىاش به درگاه خداوند بلند باشد ؛ نه به علمش بنازد ، نه\r\n\r\n\r\n","description":"","footnote":"\r\n( 1 ) . بحارالأنوار ، ج 1 ، باب 7 : آداب طلب العلم ، ص 224 .\r\n","page_name":" 714 ","page_number":714},
  {"content":"\r\n\r\nبه قدرتش ، نه به نماز شبش و نه به تلاوت قرآنش ؛ آخر ما چه داريم كه به آن بنازيم ؟ !\r\nوجود انسان عاريتىاست ، تا چه رسد به كمالات او كه فرع وجودند . حال چگونه در برابر خداوند كوس  لِمَنِ الْمُلْكُ  بزنيم ؟ بايد هميشه توجّه و إنابه و تضرّع به پروردگار داشته باشد و حالت خضوع خود را نسبت به حضرت حقّ حفظ نمايد و از او بخواهد كه دستش را بگيرد و آنى او را رها نكند و اين‌است معناى :\r\nاللَهُمَّ لَاتَكِلْنَا إلَى أنْفُسِنا طَرْفَةَ عَيْنٍ وَ لاأقَلَّ مِنْ ذَلِكَ . « 1 »\r\n تكيه بر تقوى و دانش در طريقت كافريست * راهرو گر صد هنر دارد توكّل بايدش « 2 » \r\nمىفرمودند : مؤمن بايد هرقدر كه بالاتر مىرود ، مسكنتش بيشتر شود .\r\nاسوه و مقتداى راه خدا ، رسول‌خدا و أميرالمؤمنين صلوات الله و سلامه عليهما وآلهما مىباشند . از ايشان كه كسى بالاتر نيست و ايشان تا آخر عمر تضرّع و ابتهالشان منقطع نگشت .\r\nو لذا مىبينيم كه صاحبان ولايت كبرى و شيعيان كامل ايشان همواره روى بر خاك مسكنت نهاده و سر بر آستان عبوديّت حضرت حقّ مىسايند و با ترنّم :\r\n مالم به خاك روى مذلّت به اين اميد * شايد كه دوست را به ضراعت رضا كنم \r\nبه عروةالوثقاى تبتّل و ابتهال چنگ زده و آنى خود را از خدا بىنياز نمىبينند و همواره بين دو كرانهء خوف و رجا حركت كرده و به ميزان قرب به\r\n\r\n\r\n","description":"","footnote":"\r\n( 1 ) . البلدالأمين ، ص 351 .\r\n( 2 ) . ديوان‌حافظ ، ص 127 ، غزل 286 .\r\n","page_name":" 715 ","page_number":715},
  {"content":"\r\n\r\nخدا بر هيبت و احتشام آنان از حضرت پروردگار نيز افزوده مىشود ؛ هنوز مسجدكوفه گريه‌هاى شبانه ، ناله‌هاى جانسور و مناجات‌هاى حضرت أميرالمؤمنين عليه‌السّلام را كه حكايت از حرقت دل و هيمان به حضرت پروردگار دارد ، از يادنبرده‌است ؛ با اين همه ، آن‌حضرت زمانى زبان به\r\nفُزْتُ وَ رَبِّ الْكَعْبَةِ\r\nگشودند كه وعدهء شهادت محقّق شد و پيش از آن خود را فائز نمىديدند .\r\nدر سفر آخرى كه خدمت حضرت آقاى حدّاد رسيدم به ايشان عرض كردم : آقا ! شما كه از پل گذشته‌ايد براى حال زار ما فكرى بكنيد ! با حال خاصّى فرمودند : من از پل گذشته‌ام ؟ ! عرض كردم : بله ، شما از پل گذشته‌ايد . ايشان ديگر چيزى نفرمودند ؛ يعنى ايشان با اينكه از مقام فنا گذشته و به عالم بقا رسيده بودند ، حاضر نبودند إقرار كنند كه از پل گذشته‌اند كه اين نهايت تواضع و مسكنت ايشان در برابر حضرت رب‌ّالعزّه را مىرساند .\r\nو بالجمله ، نظر مبارك حضرت علّامهء والد اين بود كه سالك تا برات آزادى از قيد أنانيّت و جوار قرب حضرت پروردگار را به دست او نداده‌اند ، دائماً بايد ملازم با گريه و نياز نيم شبى باشد ؛ چه اينكه دانه‌هاى اشك چون درّ كه در خلوت شبانه بر گونه‌اش جارى مىشود حامل پيام عبوديّت و مسكنت اوست و گره‌ها از كار او مىگشايد و راه را برايش روشن و هموار مىسازد . و مبادا توهّم كند كه كارش به سرانجام رسيده و نفس را رام كرده است ؛ زيرا اگر انسان يك‌آن غفلت كند و زمام نفس از دستش رها شود ، نفس او را به زمين زده و سقوط مىكند .\r\nمىفرمودند : در كوهنوردى كسى كه بر فراز كوه است بايد بيشتر حواسش جمع باشد تا كسىكه پائين كوه است . كسىكه يك‌قدم از كوه بالا رفته اگر زمين بخورد ، تنها لباسش خاكى مىشود ، لذا برمىخيزد و خود را مىتكاند و به راه\r\n\r\n","description":"","footnote":"","page_name":" 716 ","page_number":716},
  {"content":"\r\n\r\nخود ادامه مىدهد ، امّا كسى كه بالاى كوه است اگر سقوط كند تمام استخوان‌ها و مفاصل او شكسته و خُرد مىشود . و أصلًا چيزى از او باقى نمىماند . در صعود به قلّهء توحيد نيز اگر توسن نفس ، سركشى كند و لگدى بيندازد ، چه در پائين كوه و چه در بالاى آن ، به‌هرحال به صاحبش آسيب مىرساند ، ولى اگر او را از فراز كوه بيندازد ديگر نمىتواند سر بردارد و حركت كند .\r\nمىفرمودند : نفس مانند يك قاطر چموش و سركش است ؛ انسان گاهى خيال مىكند كه نفسش سربه‌زير شده و ديگر هيچ تخطّى نمىكند ، ولى تا كمى ميدان مىيابد شروع به لگدپرانى مىنمايد . لذا انسان بايد با تذلّل و خشوع واقعاً از خدا بخواهد كه هميشه زمام و دهانهء نفس را خودش در دست بگيرد و آن را آنى به دست خود انسان نسپارد .\r\n آنچه در فرعون بود آن در تو هست * ليك اژدرهات محبوس چَه است\r\nاى دريغ آن جمله احوال توهست * تو بر آن فرعون بر خواهيش بست\r\nگر ز تو گويند وحشت زايدت * ور ز ديگر آن فسانه آيدت\r\nچه خرابت مىكند نفس لعين * دور مىاندازدت سخت اين قرين\r\nاين جراحتها همه از نفس توست * ليك مغلوبى ز جهل اى سخت سست\r\nآتشت را هيزم فرعون نيست * زانكه چون فرعون او را عون نيست\r\nيك حكايت بشنو از تاريخ گو * تا برى زين راز سر پوشيده بو\r\nمارگيرى رفت اندر كوهسار * تا بگيرد او به افسونهاش مار\r\nگر گران و گر شتابنده بود * آن كه جوينده ست يابنده بود\r\nاو همى جستى يكى مار شگرف * گرد كوهستان و در ايّام برف\r\nاژدهايى مرده ديد آن جا عظيم * كه دلش از شكل او شد پر ز بيم \r\n مارگير اندر زمستان شديد * مار مىجست اژدهاى مرده ديد\r\nمارگير آن اژدها را برگرفت * سوى بغداد آمد از بهر شگفت \r\n\r\n","description":"","footnote":"","page_name":" 717 ","page_number":717},
  {"content":"\r\n\r\n اژدهايى چون ستون خانه‌اى * مىكشيدش از پى دانگانه‌اى\r\nكاژدهاى مرده‌اى آورده‌ام * در شكارش من جگرها خورده‌ام\r\nاو همى مرده گمان بردش و ليك * زنده بود و او نديدش نيك نيك\r\nاو ز سرماها و برف افسرده بود * زنده بود امّا به شكل مرده بود\r\nاين سخن پايان ندارد مارگير * مىكشيد آن مار را با صد زحير\r\nتا به بغداد آمد آن هنگامه جو * تا نهد هنگامه را بر چار سو\r\nبر لب شط مرد هنگامه نهاد * غلغله در شهر بغداد اوفتاد\r\nمارگيرى اژدها آورده است * بوالعجب نادر شكارى كرده است\r\nجمع آمد صد هزاران خام ريش * صيد او گشته چو او از ابلهيش\r\nمنتظر ايشان و او هم منتظر * تا كه جمع آيند خلق منتشر\r\nمردم هنگامه افزون‌تر شود * كديه و توزيع نيكوتر رود\r\nجمع آمد صد هزاران ژاژخا * حلقه كرده پشت پا بر پشت پا\r\nمرد را از زن خبر نى ز ازدحام * رفته درهم چون قيامت خاص و عام\r\nچون همى حرّاقه جنبانيد او * مىكشيدند اهل هنگامه گلو\r\nاژدها كز زمهرير افسرده بود * زير صد گونه پلاس و پرده بود\r\nبسته بودش با رسنهاى غليظ * احتياطى كرده بودش آن حفيظ\r\nدر درنگ و اتّفاق و انتظار * وز هياهوى و فغان بى شمار \r\n وز غلوّ خلق و مكث و طمطراق * تافت بر آن مار خورشيد عراق\r\nآفتاب گرم سيرش گرم كرد * رفت از اجزاى او اخلاط سرد\r\nمرده بود و زنده گشت او از شگفت * اژدها بر خويش جنبيدن گرفت\r\nخلق را از جنبش آن مرده مار * گشتشان آن يك تحيّر صد هزار\r\nبا تحيّر نعره‌ها انگيختند * جملگان از جنبشش بگريختند\r\nمىگسست آن بند ز آن بانگ بلند * هر طرف مىرفت چاقاچاق بند \r\n\r\n","description":"","footnote":"","page_name":" 718 ","page_number":718},
  {"content":"\r\n\r\n بندها بگسست و بيرون شد ز زير * اژدهاى زشت غرّان همچو شير\r\nدر هزيمت بس خلايق كشته شد * از فتادهء كشتگان صد پشته شد\r\nمارگير از ترس بر جا خشك گشت * كه چه آوردم من از كهسار و دشت\r\nگرگ را بيدار كرد آن كور ميش * رفت نادان سوى عزرائيل خويش\r\nاژدها يك لقمه كرد آن گيج را * سهل باشد خون خورى حجّيج را\r\nخويش را بر استنى پيچيد و بست * استخوان خورده را در هم شكست\r\nنفست اژدرهاست او كى مرده است * از غم بىآلتى افسرده است\r\nگر بيايد آلت فرعون او * كه به امر او همى رفت آب جو\r\nآن گه او بنياد فرعونى كند * راه صد موسى و صد هارون زند\r\nكرمك است اين اژدها از دست فقر * پشّه‌اى گردد ز مال و جاه صقر\r\nاژدها را دار در برف فراق * هين مكش او را به خورشيد عراق\r\nتا فسرده مىبود آن اژدهات * لقمه‌ى اويى چو او يابد نجات\r\nمات كن او را و ايمن شو ز مات * رحم كم كن نيست او ز اهل صلات \r\n كان تف خورشيد شهوت بر زند * و آن خفاشِ مرده ريگت پر زند\r\nمىكش او را در جهاد و در قتال * مردوار اللهُ يَجزيك الوِصال\r\nچون كه آن مرد اژدها را آوريد * در هواى گرم خوش شد آن مريد\r\nلاجرم آن فتنه‌ها كرد اى عزيز * بيست چندانى كه ما گفتيم نيز\r\nتو طمع دارى كه او را بى جفا * بسته دارى در وقار و در وفا\r\nهر خسى را اين تمنّا كى رسد * موسيى بايد كه اژدرها كشد\r\nصد هزاران خلق ز اژدرهاى او * در هزيمت كشته شد اى واى او « 1 » \r\nبارى مؤمن بايد نعمت عافيت را قدر بداند و هميشه از خدا ، عافيت\r\n\r\n\r\n","description":"","footnote":"\r\n( 1 ) . مثنوىمعنوى ، أبياتى منتخب از ص 226 تا 228 .\r\n","page_name":" 719 ","page_number":719},
  {"content":"\r\n\r\nطلب كند ؛ حضرت أميرالمؤمنين عليه‌السّلام مىفرمايند :\r\nخَيْرُ ما يَسْأَلُ اللَهَ الْعَبْدُ الْعافِيَةُ . « 1 »\r\n« بهترين نعمتى كه بنده از خدا مىخواهد ، عافيت است . » و نيز در حكمت آل‌داود آمده است :\r\nالْعَافِيَةُ الْمُلْكُ الْخَفىُّ . « 2 »\r\n« عافيت همان دولت پنهان است . » و لذا سالك نبايد بى جهت يا از سر هواى نفس ، خود را در معرض ابتلاء و اختبار قرار دهد يا از خداوند طلب بلا و مصيبت نمايد ؛ زيرا از سوى حضرت پروردگار ، براى او خطّ أمانى نيامده‌است كه در امتحان پيروز مىشود . « 3 »\r\nروزى جدّ مادرى ما ، مرحوم حجّة الإسلام و المسلمين حاج‌آقا معين‌شيرازى مىگفتند : « رفيقى داشتيم كه در مجاورت حضرت عبدالعظيم حسنى سكونت داشت و ايشان براى مجاهده و رام‌كردن نفس ، زن صاحب جمالى را پيدا كرده و با لطائف‌الحيل به منزل يا مغازهء خود برده بود و از او خواسته بود كه تا صبح ، عريان و برهنه در گوشه‌اى بنشيند و خود در گوشهء ديگر نشسته و كفّ نفس كرده و أبداً به آن زن نگاهى نيانداخته بود . هنگام صبح آن زن را به خانهء خود روانه نموده بود و از اينكه در اين مجاهده پيروزشده‌است ، بسيار مبتهج شده و مىگفت : الحمدللّه هيچ عمل خلافى از ما سر نزد !\r\n\r\n\r\n","description":"","footnote":"\r\n( 1 ) . بحارالأنوار ، ج 78 ، باب 1 : فضل العافية ، ص 173 ، ح 11 .\r\n( 2 ) . همان مصدر .\r\n( 3 ) . در احوالات « سمنون محبّ » آورده‌اند كه روزى گفت :\r\n وَ لَيْسَ لى فى سِواكَ حَظٌّ * فكَيفمَا شِئتَ فَاختَبِرنى \r\n« مرا در غير تو لذّتى نيست ؛ پس هر نوع كه خواهى مرا آزمايش كن . »\r\nپس از اين شعر مبتلا به حصر بول و دل درد شديد شد ، فرياد مىزد و جزع ميكرد و از خدا عافيت مىطلبيد و بر در مكتب خانه‌ها مىرفت و به كودكان مىگفت : ادعُو لِعَمِّكُم الكَذّابِ . « براى عموى دروغگوى خود دعا كنيد . » ( المحجّةالبيضاء ، ج 7 ، ص 236 ؛ و معراج‌السّعادة ، ص 789 )\r\n","page_name":" 720 ","page_number":720},
  {"content":"\r\n\r\nروزى قضيّهء اين رفيقمان را خدمت حضرت آقاى انصارى همدانى عرض كردم ، و ايشان فرمودند : چه اشتباه بزرگى كرده‌است ! خيلى جرأت داشته كه دست به چنين كارى زده‌است . انسان هميشه بايد از پرتگاه و جائى كه خوف سقوط از آن دارد ، فرار كند . نه اينكه براى خود پرتگاهى بسازد و بر لب آن ايستاده و به زحمت خود را نگه‌دارد كه مبادا پاى او بلغزد و به ته درّه سقوط كند ! »\r\nتواضع\r\nنردبان عروج به عالم توحيد ، تواضع در برابر حضرت پروردگار است كه رسول‌خدا صلّى الله عليه و آله وسلّم مىفرمايند :\r\nمَن تَواضَعَ لِلَّهِ رَفَعَهُ اللَهُ . « 1 »\r\n« هركس براى خداوند تواضع و فروتنى نمايد ، خداوند مقام و منزلت او را بالا مىبرد . »\r\nو نيز سرچشمهء زايندهء حقائق عرفانى كه بر قلب سالك جارى مىشوند و مقامات سنيّه از گسستن قيد نفس تا\r\nما لا عَينٌ رَأَتْ وَ لا أُذُنٌ سَمِعَتْ\r\nهمه ، تواضع للّه و فىالله است كه حضرت امام صادق عليه‌السّلام مىفرمايند :\r\nالتَّواضُعُ أَصْلُ كُلِّ خَيْرٍ نَفيسٍ وَ مَرْتَبَةٍ رَفيعَةٍ . « 2 »\r\nتواضع أصل و منشأ همهء خوبىها و مقامات عاليه مىباشد . »\r\nو اين تواضع و فروتنى ، صفت بندگانىاست كه نسبت خود را از ماسوا بريده و نسبت عبوديّت و اضافهء خود به حضرت پروردگار را تصحيح كرده‌اند . و به خلعت :  وَ عِبادُ الرَّحْمنِ الَّذِينَ يَمْشُونَ عَلَى الْأَرْضِ هَوْناً  « 3 » مشرّف شده‌اند ؛ چرا كه فقر ذاتى ، اقتضاى تواضع و خاكسارى دارد نه استكبار در برابر خداى\r\n\r\n\r\n","description":"","footnote":"\r\n( 1 ) . بحارالأنوار ، ج 72 ، باب التّواضع ، ص 120 ، ح 8 .\r\n( 2 ) . همان مصدر ، ص 121 ، ح 12 .\r\n( 3 ) . قسمتى از آيه 63 ، از سورهء 25 : الفرقان .\r\n","page_name":" 721 ","page_number":721},
  {"content":"\r\n\r\nواحد قهّار . انسانى كه فريب سراب نفس و كمالات موهوم آن را خورده براى خود استقلال مىبيند و لذا مبتلاى به تكبّر مىشود ، امّا بندگانى كه به توفيق الهى به فقر ذاتى خود كه مقصد اهل كمال است پىبرده و آن را شهود كرده‌اند ، همواره ملازم با فقر و ذلّ بوده و هيچگاه پا را از گليم بندگى بيرون نمىگذارند . و\r\nاگر در اين راه خداوند به آنها كمالاتى عنايت كند آنها را نيز سرمايهء عبوديّت و شكر گزارى مىكنند ، نه اينكه از درگاه خدا اعراض كرده و با آنها براى خود تخت و تاج فرعونى بسازند .\r\nدر قديم‌الأيّام شغل بعضى از مردمان ، خاك‌بيزى بود ؛ يعنى از خاك راه يا ديگر أماكن تلّى مىساختند و آنها را با غربال مىبيختند و با سيم و زرى كه در ميان خاك‌ها مىيافتند ، إمرار معاش مىنمودند . شبى سلطان محمود براى اطّلاع از أحوال مردم مملكت خود با لباس مبدّل و بدون سپاه در شهر شروع به چرخيدن كرد و به يكى از اين خاك‌بيزها برخورد نمود . از سر ترحّم و كَرم ، بازوبند مرصّع پادشاهى خود را مخفيانه در ميان تلّ خاك او انداخته و به سرعت از آنجا گذشت . شب بعد كه در شهر به گردش پرداخته بود باز آن خاك‌بيز را ديد كه همچنان مشغول بيختن خاك‌هااست ! متعجّب شد ، جلو رفت و به او گفت : اى مرد آنچه را كه ديشب در ميان اين خاك‌ها يافتى به اندازهء خرج ده كشور است ، با گنجى كه يافتى نوبت آنست كه پادشاهى كنى نه خاك‌بيزى ! خاك‌بيز گفت : چون دولت من ، از خاك و خاك‌بيختن آشكار شد ، تا جان در بدن دارم اين كار را رها نخواهم كرد . « 1 »\r\n\r\n\r\n","description":"","footnote":"\r\n( 1 ) . منطق الطير ، ص 385 .\r\n يك شبى محمود مىشد بىسپاه * خاك‌بيزى ديد سر بر خاك راه\r\nكرده در هر جاى ، كوهى خاك پيش * شاه چون آن ديد ، بازوبند خويش \r\n-\r\n","page_name":" 722 ","page_number":722},
  {"content":"\r\n\r\nبارى ، سالكى كه به اين پايه از معرفت و إدراك برسد و از إخلاص قدم در راه خدا بگذارد ، نه‌تنها در برابر خداوند و أولياى او سر تواضع فرود مىآورد ، بلكه در برابر مخلوقات خدا كه منتسب به حضرت رب‌ّالعزّه هستند نيز متواضع و افتاده است ؛ چه اينكه تكبّرورزيدن و خود را از ديگران بالاترديدن نشانهء غفلت و تغافل از نفس و عيوب آن بوده و سالكى كه به تهذيب اشتغال دارد شرمسارى گناه بزرگ أنانيّتش ، او را از توجّه و ترفّع بر ديگران باز مىدارد .\r\nحضرت علّامهء والد قدّس الله نفسه الزّكيّة مىفرمودند : راه خدا ، راه خاكسارى و مسكنت است . اگر انسان از خوديّت خود تنزّل كند و خود را پائين بياندازد ، خداوند ترحّم مىكند ، ولى اگر از كبر و هستى پوشالى خود تنزّل نكند خدا نيز بر او ترحّم نكرده و از او دستگيرى نمىكند . او در كمال عزّ خود مستغرق است و ميگويد : يا تو آقايى يا ما ! دو پادشاه در اقليمى نمىگنجند .\r\nمىفرمودند : سالك راه خدا براى وصول به خدا و رسيدن به كمال بايد از همه‌چيز حتّى از خودش بگذرد ؛ تا يك ذرّه إنيّت و أنانيّت در او هست محال است به شاهراه حقيقت برسد و از شريعهء آن ماء معين استفاده كند .\r\nدر ترسيم مجازى بودن هستى انسان گرفتار نفس و جلوه‌هاى آن مىفرمودند : سابقاً در جشن‌ها و بازىها مرسوم بود كه فيل‌هاى بادى را هوا مىكردند و وقتى به آسمان نگاه مىكردى ، فيلى بزرگ را در وسط آسمان\r\n\r\n\r\n","description":"","footnote":"\r\n-\r\n در ميان كوه خاكِ او فكند * پس براند آنگاه چون بادى سمند\r\nپس دگر شب باز آمد شهريار * ديد او را همچنين مشغول كار\r\nگفتش : آخر آنچه دوش آن يافتى * ده خراج عالم آسان يافتى\r\nهمچنان اين خاك مىبيزى تو باز ؟ * پادشاهى كن كه گشتى بىنياز\r\nخاك‌بيزش گفت : آن زين يافتم * آن چنان گنجى نهان ، زين يافتم\r\nچون از اين در دولتم شد آشكار * تا كه جان دارم مرا اين‌است كار \r\n","page_name":" 723 ","page_number":723},
  {"content":"\r\n\r\nمىديدى ! امّا آن فيل ، در عالم توهّم فيل بود ، سنگينى نداشت ، كافى بود سوزنى به آن بزنى تا باد آن خالى شده و ديگر فيلى در كار نباشد . انسان نيز چنين است ؛ اگر به جاى عبوديّت و مسكنت ، هواى نفس در آن رخنه كند ، يك انسان بادى و كاذب از آن مىسازد كه با انسان حقيقى كه تجلّىگاه ولايت حضرت پروردگار است زمين تا آسمان تفاوت دارد .\r\nدر بارهء تواضع به خلق خدا مىفرمودند : به هيچ‌يك از كمالات خود مغرور نشويد ! مبادا چون به قرآن و روايات آشنا شده‌ايد و عبادات و نماز و روزهء شما برقراراست و مراقبه داريد بخواهيد به ديدهء حقارت به ديگران بنگريد .\r\nهرگز ! حتّى نبايد خود را از أهل معاصى و آن زن بدكاره‌اى كه به فحشا مبتلا است بالاتر ببينيد ! از ضمير آن زن چه خبر داريد ؟ چه‌بسا در برابر خدا ، قلباً منكسر و ذليل است و به درگاه او عجز و لابه مىكند كه خدايا ناخواسته مبتلا شده‌ام و مرا نجات ده ! و به بركت همين‌حال در نهايت موفّق به توبه شود .\r\nكم نبودند از اين دسته ، افرادى كه خداوند از آنها دستگيرى كرد و أهل زهد و صلاح شدند . و برعكس ، كسى كه خود را أهل طاعت و رستگارى ديده و زهدفروشى مىكند مبتلاى به عُجب شده و در امتحانات شكست بخورد و عاقبت به خير نشود ! تنها راه نجات اينستكه هميشه كشكول فقر و گدائىاش در دستش باشد و هيچگاه علوّ و سركشى نكند .\r\nكراراً مىفرمودند : نسبت به همهء خلق خدا متواضع و فروتن باشيد و نظرتان به آنها نظر مهر و شفقت باشد . مبادا به اين رفته‌گرهايى كه كوچه‌ها و خيابان‌ها را جاروب مىكشند و آب مىپاشند و زباله‌هاى منازل شما را جمع‌آورى مىكنند ، به ديدهء حقارت بنگريد . از كجا معلوم كه اينها به خدا نزديك‌تر نباشند ؟ اينها شب را براى رفاه و آسايش شما بيدارند و زحمت مىكشند ، در اين ظرف زباله‌ها ، نگاهشان به همه چيز مىافتد ؛ لذا بايد به آنها\r\n\r\n","description":"","footnote":"","page_name":" 724 ","page_number":724},
  {"content":"\r\n\r\nاحترام بگذاريد و از كمك‌كردن و إنعام به آنها دريغ نكنيد !\r\nخود ايشان نسبت به رفته‌گر محلّ سكونتشان عنايت زيادى داشتند و مكرّراً ما را جهت رسيدگى و كمك به منزل ايشان مىفرستادند . حتّى يكى دوبار ، با وجود اشتغالات فراوان ، خودشان به منزل وى تشريف بردند .\r\nحضرت علّامهء والد قدّس‌سرّه ، رفقا و إخوان طريق را به خصوص به تواضع و افتادگى در برابر يكديگر توصيه مىفرمودند و در اواخر عمر شريفشان در يكى از جلسات مىفرمودند : كسى كه خود را قلباً نه از روى تصنّع ، از ديگر رفقاى جلسه پائين‌تر ببيند ، از همه بهتر و در پيشگاه خدا ، مقرّب‌تر است .\r\nحضرت امام حسن‌عسگرى عليه‌السّلام مىفرمايند :\r\nوَ مَنْ تَواضَعَ فِى الدُّنْيا لِإخْوانِهِ فَهُوَ عِنْدَاللَهِ مِنَ الصِّدِّيقينَ وَ مِنْ شيعَةِ عَلىِّبْن‌ِأبىطالِبٍ عَلَيْه‌ِالسَّلامُ حَقًّا . « 1 »\r\n« كسى كه در دنيا ، برابر برادران خود تواضع مىكند ، نزد خدا از صدّيقين و شيعيان حقيقى أميرالمؤمنين عليه‌السّلام است . »\r\nرفقايى كه در برابر حضرت پروردگار و اخوان دينى خود متواضع‌تر بودند ، عملًا نزد حضرت علّامهء والد محبوب‌تر بودند . البتّه تواضع أمرى قلبىاست و حقيقتش اينستكه سالك هميشه مراقبه داشته باشد كه براى خود إنّيّتى نبيند و همه را از خدا بداند و اين أمر قلبى براى اهل ظاهر فقط از طريق آثارش قابل شناخت است ، ولى أولياء خدا همان قلب را مىبينند و بر همان أساس با افراد مرتبط مىگردند .\r\nيك‌بار به حقير فرمودند : به فلان شخص بگوئيد شما ديگر در جلسه شركت نكنيد . سپس آثار ناراحتى و تغيّر در چهرهء مباركشان آشكار شد و فرمودند : به ايشان بگوئيد : رفقاى ما همه مثل دندانه‌هاى شانه برابر مىباشند و\r\n\r\n\r\n","description":"","footnote":"\r\n( 1 ) . بحارالأنوار ، ج 72 ، باب التواضع ، ص 117 ، ح 1 .\r\n","page_name":" 725 ","page_number":725},
  {"content":"\r\n\r\nكسى بر ديگرى فضيلت ندارد . اشكال كار شما اينستكه خود را يك سروگردن از ديگران بالاتر مىبينى ! و اين خطاست ؛ راه سلوك اينستكه انسان خود را از همه پست‌تر ببيند .\r\nآرى ، در سلوك راه خدا ، سالكان را كه از روز ألست داغ عاشقى و محبّت حضرت پروردگار را بر دل دارند ، نمىتوان حقير و ناچيز شمرد و با اعتبارات موهوم دنيايى يا كمالات عاريه‌اى بين آنها فرق گذاشت و سالكى را كه به ظاهر وضيع است ، لايق سلوك راه خدا ندانست .\r\nحضرت أميرالمؤمنين عليه‌السّلام مىفرمايند :\r\nلا تُحَقِّروا ضُعَفآءَ إخْوانِكُمْ فَإنَّهُ مَنِ احْتَقَرَ مُؤْمِنًا لَم‌ْيَجْمَعِ اللَهُ عَزَّوَجَلَّ بَيْنَهُما فى الْجَنَّةِ إلّاأنْ يَتوبَ . « 1 »\r\n« افراد ضعيف از برادران ايمانى خود را تحقير نكنيد ؛ زيرا هر كس مؤمنى را تحقير كرده و كوچك شمارد ، خداوند عزّوجلّ آن دو را در بهشت با همديگر قرار نمىدهد ، مگر اينكه شخص اهانت‌كننده توبه كند . »\r\n يكى گفت پروانه را كى حقير * برو دوستى در خور خويش گير\r\nرهى رو كه بينى طريق رجا * تو و مهر شمع از كجا تا كجا ؟\r\nسمندر نئى گرد آتش مگرد * كه مردانگى بايد ، آنگه نبرد\r\nز خورشيد پنهان شود موش كور * كه جهل است با آهنين‌پنجه زور\r\nترا كس نگويد نكو مىكنى * كه جان در سر كار او مىكنى\r\nكجا در حساب آورد چون تو دوست * كه روى ملوك و سلاطين دروست\r\nاگر با همه خلق نرمى كند * تو بيچاره‌اى با تو گرمى كند\r\nنگه‌كن كه پروانهء سوزناك * چه گفت اى عجب گر بسوزم چه باك\r\nمرا چون خليل آتشى در دلست * كه پندارى آن شعله بر من گل است \r\n\r\n\r\n","description":"","footnote":"\r\n( 1 ) . همان مصدر ، باب مَن أذلَّ مُؤمنًا ، ص 143 ، ح 6 .\r\n","page_name":" 726 ","page_number":726},
  {"content":"\r\n\r\n نه دل دامن دلستان مىكشد * كه مهرش گريبان جان مىكشد\r\nنه خود را بر آتش به خود مىزنم * كه زنجير شوقست در گردنم\r\nمرا همچنان دور بودم كه سوخت * نه ايندم كه آتش به من برفروخت \r\n نه آن مىكند يار در شاهدى * كه با او توان گفت از زاهدى\r\nمرا بر تلف حرص دانى چراست ؟ * كه او هست اگر من نباشم رواست\r\nمرا چند گويى كه در خورد خويش * حريفى به دست‌آر هم‌درد خويش\r\nبر آنم كه يار پسنديده اوست * كه در وى سرايت كند سوز دوست\r\nچو بىشكّ نوشته‌است بر سر هلاك * به دست دلارام خوشتر هلاك\r\nچو روزى به بيچارگى جان دهى * همان به كه در پاى جانان دهى ! « 1 » \r\nذلّ و خاكسارى در برابر حضرت پروردگار در سيره و سيماى حضرت علّامهء والد قدّس‌سرّه‌الشّريف كاملًا مشهود بود . ايشان ملازمت با فقر و عبوديّت را كيمياى دولت وصال مىدانستند و مهر و شفقت خود را هيچگاه از مردم و رفقاى طريق دريغ نكردند و در پرهيز از هوى و تكبّر و عملى كه بخواهد ايشان را از ديگران متمايز كند ، در سلسلهء أهل علم و طريقت كم‌نظير بودند .\r\nمرحوم حضرت آية الله حاج سيّدعلى لواسانى ، تغمّده الله برحمته ، شخصيّتى بودند بسيار عالم‌شناس ، دقيق‌النّظر و باتجربه ، هميشه مىفرمودند : از ميان علمايى كه ديده‌ام دونفر بىهوا بودند : يكى حضرت آية الله حاج شيخ‌مرتضى حائرى و ديگر والد معظّم شما ، و والد شما بى هواتر از آقاى حائرى هستند !\r\nحضرت علّامهء والد حتّى امور عادى را كه در بين بزرگان و اهل علم مرسوم بود و رجحان شرعى و إلهى نداشت ترك كرده و مطلقاً إجازه نمىدادند\r\n\r\n\r\n","description":"","footnote":"\r\n( 1 ) . كشكول شيخ بهائى ، ج 1 ، ص 124 و 125 .\r\n","page_name":" 727 ","page_number":727},
  {"content":"\r\n\r\nكسى كارى كند كه در آن شائبه‌اى از أنانيّت براى ايشان باشد . روزى در أيّام كودكى در خدمت ايشان به مجلس ختمى در يكى از مساجد معروف طهران وارد شديم و طبق عادت معهود كه هنگام ورود بزرگان ، صلوات مىدهند ، يكى از گردانندگان مجلس كه در صحن مجلس بود از ما سبقت گرفت تا وارد مجلس شود و در همين حال صداى خود را بلند كرد و گفت : براى حضرت آية الله ، كه ناگهان والد معظّم مچ دست اين آقا را محكم گرفتند و با جدّيت فرمودند : براى من از اين كارها نكنيد .\r\nو نيز روزى در محضرشان به مجلس ختم يكى از علماى عامل از بزرگان طهران در مسجد ارگ رفتيم . هنگام ورود ، مسجد مملوّ از جمعيّت بود و علماء و بزرگان دور تا دور مسجد نشسته بودند . ايشان چون ديدند كه دور مجلس جاى خالى نيست ، بر خلاف متعارف اهل علم رفتند و در وسط مجلس نشستند . در آن هنگام شنيدم كه شخصى به كنارى خود مىگفت : « اين عالم بىهواست ، آمده در ميان مردم عادى نشسته است . » و از اين گونه برخوردها در سيرهء عملى ايشان بسيار ديده مىشد . رضوان الله و رحمته و بركاته عليه .\r\nترك كرامات\r\nحضرت علّامهء والد قدّس الله نفسه الزّكيّة كراراً مىفرمودند : مسير أهل توحيد و عرفان با مسيرهاى ديگر از قبيل أهل كشف و كرامات متفاوت است .\r\nراه خدا ، راه تهذيب و فناست و با راهى كه بعضى دراويش و ديگران پيش گرفته و نفس را تقويت نموده و فربه مىكنند ، در دو قطب مخالف قرار دارند .\r\nرياضت‌ها و مجاهدت‌هاى آنها براى پرواركردن نفس و افزودن به قواى آن است ، أمّا أهل توحيد نفس را در زير سنگ‌هاى رياضت و مجاهده آسيا كرده و لِه مىنمايند و مُعترف به عجز و نيستى خود مىگردند .\r\nاز اين رو در مدّت حيات ايشان أبداً ديده نشد كه با أفرادى كه در مسير\r\n\r\n","description":"","footnote":"","page_name":" 728 ","page_number":728},
  {"content":"\r\n\r\nتقويت نفس بوده و گمشدهء خود را غيرتوحيد حضرت پروردگار مىدانستند ، اگرچه انسان‌هاى خوب ، أهل تهجّد و زهد و ايثار بودند ، حشر و نشرى داشته باشند . و مىفرمودند : راه ما جداست !\r\nدر سلوك راه خدا ، انسان بايد تنها داغ و نشان توحيد حضرت حقّ را بر دل داشته باشد و شعار او در طريق وصال اين باشد كه :\r\n ما از تو به غير از تو نداريم تمنّا * حلوا به كسى ده كه محبّت نچشيده \r\nو لذا ايشان مىفرمودند : اكتفا و قناعت به غير از مقام فنا و لقاء خدا ، خسرانى عظيم‌است ، چه اينكه غير از توحيد ، هرچه باشد فاقد ارزش و همه از حظوظات نفس است .\r\nو نيز مىفرمودند : مبادا فريفتهء كسانى شويد كه طىّالأرض و كيميا دارند يا مريض شفا مىدهند و إخبار از مغيّبات دارند ؛ اينها همه از آثار تقويت نفس است . عيار أفراد را بايد با توحيد و رضا و تسليم در برابر حضرت پروردگار محك زد تا سره از ناسره مشخّص گردد .\r\nكسى به خدمت ايشان آمده بود و مىگفت : فلان مريض را شفا دادم ! ايشان فرمودند : اگر خودت نيز مريض شوى ، مىتوانى خودت را هم شفا بدهى ؟ گفت : نه ! والد معظّم فرمودند : گير كار اينجاست كه شما در عالم نفس گرفتاريد و إلّابرايتان فرقى نمىكرد كه خود را شفا بدهيد يا ديگرى را . انسان موحّد اگر مريض شود و بخواهد ، به يك حبّه قند سورهء حمد را مىخواند و خود را شفا مىدهد !\r\nروزى در خدمتشان به بازديد يكى از رفقاى سابق سلوكى ايشان رفتيم و اين آخرين ملاقات والد معظّم با آن رفيق بود . در منزل اين آقا كه مردى صاحب نَفَس و رياضت‌كشيده و رنج‌ديده بود ، صحبت‌هاى زيادى شد و دائماً با آب و تاب برايمان تعريف ميكرد : فلان مريض را شفا دادم ! با يك حبّهء قند كه بر\r\n\r\n","description":"","footnote":"","page_name":" 729 ","page_number":729},
  {"content":"\r\n\r\nآن دعا خوانده بودم ، مشكل فلان شخص را حلّ كردم ! و چه و چه !\r\nوقتى بيرون آمديم ، علّامهء والد به حقير فرمودند : ايشان فقط مىگفت : من چنين كردم من چنان كردم ، و يك كلام از خدا بر زبان ايشان جارى نشد . بايد همهء اين امور را به خدا نسبت داد . اين خداست كه شفا مىدهد ؛ اگر با حمدى كه انسان قرائت كرد مريض شفا يافت ، به عنايت و قدرت خداست و بس ؛ لا حَوْلَ وَ لا قُوَّةَ إلّابِاللَهِ .\r\nو نيز مىفرمودند : أهل توحيد ، أفعال خود را به خدا نسبت مىدهند و اگر كسى به خود نسبت داد ، إنّاً كشف مىشود كه در راه متوقّف شده و از توحيد تنزّل كرده و مبتلاى به شرك شده است ! در راه توحيد من و ما وجود ندارد ؛ « 1 » زيرا التَّوحيدُ إسقاطُ الإضافات ؛ « 2 » يعنى اين اضافه‌ها و نسبت‌هاى به خود و نفس را در توحيد بايد دور ريخت و فقط به خدا نسبت داد .\r\n نردبان خلق اين ما و من است * عاقبت زين نردبان افتادن است \r\n\r\n\r\n","description":"","footnote":"\r\n( 1 ) . مثل عرفانى لطيفى بين أرباب معرفت رائج است كه مىگويند : « الف هيچ ندارد » و مرادآنها از « الف » انسان كامل و موحّد است كه در برابر ذات حضرت پروردگار هيچ نمود و أنانيّتى نداشته و خود را كاملًا در تصرّف حضرت حقّ مىبيند . و منشأ اين مثل عرفانى اين است كه سابق‌الأيّام ، حروف الفبا را كه از حيث نقطه دار بودن و نبودن در مكتب به كودكان تعليم مىدادند ، مىگفتند : با يكى بر زير دارد ، تا دو تا به سر دارد . الف هيچ ندارد و از اينجا مثل شد .\r\n ما كه‌ايم اندر جهان پيچ پيچ * چون الف كو خود ندارد هيچ هيچ \r\n( مثنوىمعنوى ، دفتر أوّل ، ص 41 )\r\n( 2 ) . اين عبارت را به صورت : التّوحيدُ إسقاطُ اليآءات ، أى يآءاتِ المُتكلّم نيز گفته‌اند . يعنى انسان موحِّد چيزى را به خود نسبت نمىدهد و نمىگويد : كتابى « كتاب من » ، علمى « علم من » ؛ و ياء متكلّم را ساقط مىكند .\r\n","page_name":" 730 ","page_number":730},
  {"content":"\r\n\r\n هر كه بالاتر رود أبله‌تر است * كاستخوان او بتر خواهد شكست\r\nاين فروع‌است و اصولش آن بود * كه ترفّع شركت يزدان بود\r\nچون نمردى و نگشتى زنده زو * ياغيى باشى به شركت ملك جو\r\nچو به دو زنده شدى آن خود وىاست * وحدت محض است آن شركت كىاست ؟\r\nشرح اين در آينهء أعمال جو * كه نيابى فهم اين از گفت‌وگو « 1 » \r\nجدّ مادرى ما آشنائى داشتند به نام آقا شيخ عبد الله پياده ، شيخى نورانى و وارسته ، تارك دنيا و هميشه در حال توجّه و ذكر بود . قبائى كوتاه از كرباس با عبائى نازك مىپوشيد و عمامه‌اى كوچك بر سر داشت . و با استاد ما حضرت آية الله حاج شيخ‌مرتضى حائرى رحمة الله عليه رفيق بودند و گاهى هنگام درس نزد ايشان مىآمد و ايشان نيز بسيار احترام مىنمودند .\r\nجدّ مادرى ما مىگفتند : آقا شيخ عبد الله پياده ، بر أثر عبادت و بندگى به جايى رسيده بود كه اگر از طير هوا تا ماهى دريا اراده ميكرد ، برايش آماده بود ، أمّا از اين مقام خود استفاده نمىكرد . هميشه پياده بودند و حتّى در سفر هم ماشين سوار نمىشدند و مشهور بود كه ايشان طىّالأرض دارد . روزى در قم بود ، روزى در شيراز و روز ديگر در طهران .\r\nيكى از أرحام مادرى ما تعريف ميكرد : براى اين‌كه مطمئن شوم آقا\r\n\r\n\r\n","description":"","footnote":"\r\n( 1 ) . مثنوىمعنوى ، دفتر چهارم ، ص 393 .\r\n","page_name":" 731 ","page_number":731},
  {"content":"\r\n\r\nشيخ عبد الله پياده ، طىّالأرض دارند ، ايشان را به منزل دعوت كرده و كف گيوهء آقا شيخ عبد الله را با خودكار قرمز خطّى كشيدم ، ايشان آن روز به شيراز رفتند و پس از مدّتى كه برگشتند كف گيوهء ايشان را نگاه كردم . نه‌تنها آن خط قرمز از بين نرفته بود بلكه كم‌رنگ هم نشده بود و چون هيچ‌وقت ماشين سوار نمىشدند يقين كردم كه آقا شيخ عبد الله با طىّالأرض به اين‌طرف و آن‌طرف مىروند .\r\nروزى مرحوم حاج آقا معين مىگفتند : آقا شيخ عبد الله مىگويند : بيست سال زحمت كشيدم تا طلا و خاك برايم يكسان شد ! حضرت علّامهء والد فرمودند : ما بدون زحمت ، طلا برايمان از خاك نيز كم‌ارزش‌تر است ! و حاج آقا معين از سخن ايشان ، بسيار تعجّب كردند .\r\nحضرت علّامهء والد رياضت‌هائى كشيدند و ابتلائات و شدائدى را تحمّل نموده و از امتحانات سختى عبور كردند كه تصوّر آن جز براى أوحدىّ از أهل معرفت ممكن نيست . أمّا با همهء اينها ، هدف ايشان صرفاً توحيد و توجّه و عشق و محبّت به حضرت پروردگار بود و جز براى آن ، تلاشى نمىكردند . و وقتى عشق و محبّت پروردگار در دل رسوخ كرد و مجامع قلب سالك را در آتش خود گرفت ، دنيا و مافيها بلكه آخرت و عوالم ملكوت ، در جنب پروردگار عالم براى او جلوه و ارزشى ندارند تا بخواهد براى تحصيل آنها مجاهده كند و در نتيجه خودبه‌خود ارزش طلا در نزد وى از خاك نيز كمتر ميگردد . مراد ايشان نيز همين بود كه ما بدون اينكه رياضتى را براى اين جهت تحمّل كنيم ، اين آثار برايمان حاصل شده است ؛ « چون كه صد آمد ، نود هم پيش ماست » .\r\nحضرت علّامهء والد قدّس‌سرّه افرادى همانند آقا شيخ عبد الله پياده ، حاج محمّدعلى فشندى و ديگران را كه اهل كشف و كرامات بودند ، افرادى صالح ، متّقى ، مصفّا و بزرگوار مىدانستند و با أمثال اين بزرگواران روابط حسنه داشتند ، أمّا انس و الفت ايشان فقط با كسانى بود كه گردوغبار دو عالم را از خود تكانده و\r\n\r\n","description":"","footnote":"","page_name":" 732 ","page_number":732},
  {"content":"\r\n\r\nخيمه و خرگاهشان را در لامكان زده بودند . و قياس أمثال حضرت آقاى حدّاد و مقامات ايشان با اين بزرگواران قياس مع‌الفارق است .\r\nمقام حضرت آقاى حدّاد أفاض‌الله علينا من بركات تربته ، مقام : لى مَعَ اللَهِ حالاتٌ لايَسَعُنى مَلَكٌ مُقَرَّبٌ وَ لا نَبىٌّ مُرْسَلٌ است كه از هر تعيّن و اسم و رسمى خارج مىباشد .\r\nمرحوم آقاى حاج محمّدحسن بياتى رحمة الله عليه مىگفتند : شبى در منزلى در خدمت حضرت آقاى أنصارى همدانى رحمة الله عليه دعوت داشتيم .\r\nشيخى را آنجا ديديم بسيار نورانى ، گونه‌هايش مانند دو حقّهء نور مىدرخشيد .\r\nقبل از اينكه حضرت آقاى أنصارى تشريف بياورند ، سر صحبت را با ايشان باز كرديم و معلوم شد كه تارك‌دنيا است و مطلقاً حيوانى نمىخورد و نيز صاحب طىّالأرض است . مىگفت : هرجا اراده كنم مىروم ؛ اگر بخواهم مكّه باشم ، مكّه‌ام و اگر بخواهم مدينه باشم در مدينه‌ام ، و اين را براى خود بسيار مهمّ مىديد .\r\nتا اينكه آقاى انصارى تشريف آوردند و ابّهت ايشان كه خاصّ أولياء إلهى و حاملان نور توحيد حضرت پروردگار است ، آن شيخ را مجذوب آقاى أنصارى كرد ، رو كرد به ايشان و با احترام عرض كرد : آقا ! من طىّالأرض دارم و مىخواهم آن را به شما بدهم ! آقاى أنصارى فرمودند : ما نيازى به اين چيزها نداريم ! آن شيخ يكباره تكانى خورد و گفت : آقا ! اين طىّالأرض را تا به حال به كسى نداده‌ام و به هر كسى بگويم ، با جان و دل بدون تأمّل قبول مىكند .\r\nچرا شما آن را نمىپذيريد ؟ آقاى أنصارى فرمودند : ما بالاتر از اينها را داريم ! آن شيخ از علوّ همّت و كلمات آقاى أنصارى در حيرت و تعجّب فرو رفت . حضرت آقاى أنصارى شروع به صحبت با ايشان كردند و اين شيخ چنان شيفتهء ايشان گشته بود كه تا آخر مجلس ، دو زانو و با كمال أدب نشسته و محو ايشان\r\n\r\n","description":"","footnote":"","page_name":" 733 ","page_number":733},
  {"content":"\r\n\r\nشده بود !\r\nمرحوم آية الله ميرجهانى رحمة الله عليه از علماى أصيل و حقيقت‌دار بودند و به حضرت علّامه آية الله والد ، محبّت و ارادت وافرى داشتند و خدمت ايشان مىگفتند : من مىدانم شما از أصحاب امام زمان عليه‌السّلام هستيد .\r\nمنبرهاى خوب و مفيدى داشتند و علّامهء والد نيز ايشان را به مسجد قائم دعوت مىكردند . آن زمان محاسن ايشان سفيد بود ، بااين‌حال ، شايد تا حدود بيست سال بعد از آن نيز منبر رفته و مردم را موعظه مىكردند . مرحوم آقاى ميرجهانى در علوم غريبه مسلّط و نيز صاحب علم كيميا بودند .\r\nروزى خدمت حضرت علّامهء والد رسيدند و گفتند : من كيميا دارم و آن را به فرزندم آموخته‌ام و او هم ظرفى مسى را با كيميا طلا كرده‌است ! و ساواك فهميده و مىپندارد كه پسرم گنجى يافته است و دربه‌در به دنبال او هستند و فرزندم در حال فرار و اختفاء است ، اكنون دست به دامان شما شده‌ام تا دعا كنيد تا او از اين گرفتارى خلاص شود .\r\nحضرت علّامهء والد فرمودند : باشد دعا مىكنم أمّا مشروط بر اينكه ، ديگر دنبال اين كارها نرود . آقاى ميرجهانى گفتند : چشم . و بعد از دعاى والد معظّم ، مشكل ايشان حلّ شد و ساواك از تعقيب او منصرف گرديد .\r\nدر همين مجلس و پس از اين گفتگوها ، مرحوم ميرجهانى خدمت حضرت علّامهء والد گفتند : مىخواهم اين علم كيميا را به شما بدهم ! ايشان همان تعبير حضرت آقاى أنصارى همدانى را به كار بردند و فرمودند : ما به اين چيزها نيازى نداريم ! مرحوم آقاى ميرجهانى يكّه خورده و گفتند : آقا ! شما چه مىفرمائيد ؟ سال‌ها زحمت كشيده و خون جگر خوردم و عمر خود را بر سر اين گذاشتم تا علم كيميا را به دست آورم و جز به فرزندم ، آن را به أحدى نداده‌ام ! اكنون كه مىخواهم حاصل عمرم را به شما بدهم ، قبول نمىكنيد ؟ علّامهء والد\r\n\r\n","description":"","footnote":"","page_name":" 734 ","page_number":734},
  {"content":"\r\n\r\nفرمودند : ما بالاتر از اينها را داريم !\r\n تا مهر تو ديديم ز ذرّات گذشتيم * از جمله صفات از پى آن ذات گذشتيم\r\nچون جمله جهان مظهر آيات وجودند * اندر طلب از مظهر آيات گذشتيم\r\nبا ما سخن از كشف و كرامات نگوييد * چون ما ز سَر كشف و كرامات گذشتيم\r\nبسيار ز أحوال و مقامات مَلافيد * با ما كه ز أحوال و مقامات گذشتيم\r\nاز خانقه و صومعه و زاويه رستيم * ز اوراد رهيديم و ز اوقات گذشتيم\r\nوز مدرسه و درس و مقامات برستيم * وز شبهه و تشكيك و سؤالات گذشتيم \r\n وز كعبه و بتخانه و زنّار و چليپا * وز ميكده و كوى خرابات گذشتيم\r\nدر خلوت تاريك ، رياضات كشيدم * در واقعه از سبع سماوات گذشتيم\r\nديديم كه اينها ، همگى خواب و خيال است * مردانه از اين خواب و خيالات گذشتيم\r\nاى شيخ اگر جمله كمالات تو اينست * خوش‌باش كزين جمله كمالات گذشتيم\r\nاينها به حقيقت ، همه آفات طريقند * المنّة للّه كه از آفات گذشتيم \r\n\r\n","description":"","footnote":"","page_name":" 735 ","page_number":735},
  {"content":"\r\n\r\n ما از پى نورى كه بود مشرق انوار * از مغربى و كوكب مشكوة گذشتيم \r\n« 1 » حضرت علّامهء والد مىفرمودند : تعلّق خاطر به كشف و كرامات نشان مىدهد كه سالك ، هنوز به مقام « صِبغة اللهى » نرسيده است . زيرا رنگ خدا ، بىرنگى است و سالك بايد در خم توحيد ، رنگ تعلّق را از خود بشويد تا  صِبْغَةَ اللَّهِ  شود ؛  صِبْغَةَ اللَّهِ وَ مَنْ أَحْسَنُ مِنَ اللَّهِ صِبْغَةً .  « 2 »\r\nخواجه حافظ عليه‌الرّحمة كه حقًّا لسان الغيب است در اين بيت به همين آيه شريفه تلميح دارد :\r\n غلام همّت آنم كه زير چرخ كبود * ز هرچه رنگ تعلّق پذيرد آزاد است \r\n« 3 »\r\nرنگ خدايى وقتى به دست مىآيد كه انسان از هر تعلّقى مادون ذات قطع نظر كند و لذا سالك عاقل ، بايد هدف خود را توحيد حضرت پروردگار قرار دهد و براى آن تلاش كند . كسىكه دست به مجاهده و رياضت مىزند به آنچه در نيّت دارد مىرسد ؛ اگر طالب خدا باشد ، از جانب خدا بخلى نيست ، به لقاء او مشرّف مىشود و اگر طالب كرامات باشد ، به او كرامات مىدهند .\r\n تو و طوبى و ما و قامت يار * فكر هر كس به قدر همّت اوست \r\n« 4 »\r\nايشان در اين خصوص واقعه‌اى را از استادشان مرحوم حضرت آية الله شيخ عبّاس قوچانى قدّس‌سرّه نقل مىكردند و حاصل اينكه : حضرت آقاى قوچانى مىفرمودند : يكى از رفقاى ما كه در سنّ طفوليّت همراه با پدر خود به نجف‌أشرف هجرت‌كرده و در اين بلدهء طيّبه سكونت گزيده بود ، برايم نقل ميكرد\r\n\r\n\r\n","description":"","footnote":"\r\n( 1 ) . ديوان‌مغربى ، ص 253 ، غزل 122 .\r\n( 2 ) . قسمتى از آيه 38 ، از سورهء 2 : البقره .\r\n( 3 ) . ديوان حافظ ، ص 10 ، غزل 16 .\r\n( 4 ) . همان مصدر ، ص 13 ، غزل 23 .\r\n","page_name":" 736 ","page_number":736},
  {"content":"\r\n\r\nكه در كودكى ، روزى برايمان ميهمان آمد . پدرم گفت : سينى را بردار و از بازار كمى ميوه براى پذيرايى بخر ! من هم سينى را برداشتم ، رفتم و ميوه خريدم . براى مراجعت به منزل از صحن مطهّر حضرت أميرالمؤمنين عليه‌السّلام مىگذشتم .\r\nدرويشى آنجا بود كه يك‌سال تمام ، صبح‌ها تا ظهر و بعد از نماز ظهر تا عصر در مقابل حضرت در صحن مطهّر مىايستاد و يك‌دست خود را به سوى حضرت دراز ميكرد ! و در اين‌مدّت با أحدى تكلّم نمىكرد ، و اين رياضت او بود . چشمش به من كه در حال عبور از صحن مطهّر بودم افتاد و مرا صدا زد ، أوّل گمان كردم كه شايد ميوه‌ها را ديده و هوس كرده است ، و با سينى نزد او رفتم ، أمّا او نگاهى به سينى انداخت و انگشت مسبّحه و ميانهء خود را روى سينى گذاشت و رفت !\r\nمن سينى ميوه را به منزل آورده و جلوى ميهمان گذاشتم ، ناگهان ميهمان به پدرم گفت : اين سينى را مثقالى چند خريده‌ايد ؟ به او گفتم : اين چه سؤالى است كه مىپرسيد بايد بپرسيد سينى را وُقيّه‌اى چند خريده‌ايد ؟ او كه از جواب من تعجّب كرده بود دوباره گفت : آقا ! سينى را مثقالى چند خريده‌ايد ؟ بالجمله چون توجّه كرديم ، ديديم عجب ! سينى ميوه طلا شده‌است ! و معلوم شد آن همه رياضت درويش براى كيميا بوده‌است و در آن هنگام كه نظرش به سينى من افتاد ، خواست امتحان كند كه آيا حضرت أميرالمؤمنين عليه‌السّلام كيميا را به او داده است يا نه ؟ و چون ديد حضرت عطا فرموده‌اند ، از آنجا رفت .\r\nمىفرمودند : اگر كسى در طلبْ استقامت داشته باشد ، هر چه بخواهد آن حضرت به او عطا مىنمايند . آن درويش كيميا مىخواست و استقامت ورزيد و حضرت به او عطا فرمودند و اگر انسان طالب لقاء خدا باشد و در طلب ثابت قدم باشد ، بالأخره از او دستگيرى مىكنند و به مقصود مىرسد . « 1 »\r\n\r\n\r\n","description":"","footnote":"\r\n( 1 ) . اين داستان را علامهء والد رضوان الله تعالى عليه در جُنگ خطّى 10 نيز آورده‌اند .\r\n","page_name":" 737 ","page_number":737},
  {"content":"\r\n\r\nدر مباحث سابق نيز اشاره شد كه حضرت علّامهء والد قدّس‌سرّه‌الشّريف مىفرمودند : مقامات و مكاشفات و كرامات ، اثباتاً و نفياً دلالت بر كمال سالك و عدم آن ندارند ، بلكه اقتضاى شاكله و نوع نفوس است كه برخى زياد خواب مىبينند و برخى كم ، براى بعضى باب مكاشفه باز است و براى بعضى بسته . و چه‌بسا وجود اين امور سدّ راه تعالى و رشد سالك شود و عطش طلب او را براى تحصيل توحيد حضرت پروردگار فرو نشانده و به همين امور خسيسه قانع شود ، يا كثرت اين خواب‌هاى صادق و مكاشفات ، سالك را مبتلاى به عُجب و خودبينى كرده و او را در ورطهء هلاكت بيندازد و لذا سالكانى كه سلوك آنان ساده و عارى از اين خوارق عادات است ، كم‌خطرتر و بهتر به مقصود مىرسند .\r\nسالكى كه مقصد خود را عالم توحيد ميداند ، زندگى او در دنيا به اقتضاى همين عالم ، عادى و بر اساس سنّت و أسباب إلهى بايد باشد . روزى حضرت علّامهء والد به يكى از شاگردان كه قدرت تصرّف براى او حاصل شده بود و از خود إظهار كرامات ميكرد ، فرمودند : خداوند وقتى شمشيرى برّان به كسى مىدهد نبايد او همينطور از آن استفاده كند ، بلكه بايد آن را در نيام داشته تا در وقت ضرورت ، آن هم به إذن حضرت پروردگار ، بيرون كشد . سالكى كه روح تسليم در برابر استاد بر او حاكم‌است و صاحب اين اموراست ، نه فقط به آن تعلّق خاطر نداشته و از آن استفاده نمىكند بلكه راه تصرّف را براى استاد خود باز مىكند تا در صورت مصلحت ، استاد قدرت اين كشف و كرامات را از او بگيرد ! و در عوض آن سالك را به مراتب بالاترى سوق داده و كمالات بهترى نصيب او شود .\r\nعلّامهء والد قدّس‌سرّه در اين زمينه حكايت بسيار نافعى را نقل مىفرمودند كه چون در جُنگ خطّى خود نيز آورده‌اند ، در اينجا به عين الفاظ ايشان نقل مىشود :\r\n\r\n","description":"","footnote":"","page_name":" 738 ","page_number":738},
  {"content":"\r\n\r\n« مرحوم حاج شيخ قوچانى قدّس‌الله‌سرّه أيضا فرمودند : يكى از كسانى كه خدمت مرحوم قاضى رسيد و از ايشان دستور مىگرفت و جزء تلاميذ وى محسوب مىشد ، آقا ميرزا إبراهيم عرب است ، كه پس از ساليان دراز رياضتهاى سخت ، به مطلوب أصلى نرسيده و براى وصول به كمال خدمت ايشان رسيد .\r\nوى ساكن كاظمين بود و شغلش مرده‌شوئى بود ، و گويا خودش اين شغل را انتخاب نموده بود كه از جهت رياضت نفس أثرى قوى در نفس او داشته باشد .\r\nچون خدمت مرحوم قاضى رسيد ، گفت : من از شما تقاضا دارم كه هر دستورى داريد به من بدهيد ، ولى من در ميان شاگردان شما نباشم ، چون شاگردان شما تنبل هستند ، مرا هم تنبل مىكنند .\r\nاين تشرّف و گفتگوى او با مرحوم قاضى در حالى بود كه مرحوم قاضى از كنار شطّ ( شطّ فرات ) از كوفه به سوى مسجد سهله مىرفتند و تقريباً تا نزديك مسجد سهله سخنشان طول كشيد . مرحوم قاضى از او پرسيدند : آيا زن دارى ؟ ! گفت : نه ؛ و ليكن مادرى و خواهرى دارم ! مرحوم قاضى به او فرمودند : روزىِ آنها را از كدام راه به‌دست‌مىآورى ؟ !\r\n( در اينجا كه نمىتوانست اين سرّ را نزد مربّى و معلّم و بزرگمردى كه مىخواهد از او دستور بگيرد ، انكار كند ، از روى ناچارى و ضرورت ) گفت : من به‌هر چه ميل كنم ، فوراً برايم حاضر مىشود ، مثلًا اگر از شطّ ، ماهى بخواهم فوراً ماهى خودش را از شطّ بيرون مىافكند ، اينطور ، و با دست خود اشاره به شطّ نموده ، فوراً يك‌ماهى خودش را از درون آب به روى خاك پرتاب كرد .\r\nمرحوم قاضى به او فرمود : اينك يك‌ماهى بيرون بينداز . ديگر هرچه اراده كرد نتوانست . مرحوم قاضى به او فرمود : بايد دنبال كسب به روى و از اين طريق تهيّهء روزى نمائى . او تمام دستورات لازم را گرفت و به كاظمين مراجعت كرد و\r\n\r\n","description":"","footnote":"","page_name":" 739 ","page_number":739},
  {"content":"\r\n\r\nبه شغل الكتريكى و سيم‌كشى پرداخت و از اين راه امرار معاش ميكرد و حالات توحيدى او بسيار قوىّ و شايان تمجيد شد ، بطورىكه در نزد شاگردان مرحوم قاضى به قدرت فهم و عظمت فكر و صحّت سلوك ، و واردات عرفانيّه و نفحات قدسيّهء ربّانيّه معروف و مشهور گرديد .\r\nتا سرانجام پس از رحلت مرحوم قاضى ، در أثر اتّصال بدنش به تيّار كهرباى شهر ، در حال چراغانى شب عيدى كه در كاظمين بدان مشغول بود ، از دنيا رحلت و به سراى باقى روحش پرواز نمود . رحمة الله عليه رحمةًواسعةً . »\r\nعلّامهء والد توضيحاً در ادامه مطلب فوق مىفرمايند : « مرحوم ميرزا ابراهيم عرب در ميان همهء شاگردان مرحوم قاضى به ارادهء متين و سيروسلوك راستين مشهور بود ، ولى چون در كاظمين سكونت داشت ، حقير را شرف ملاقاتش حاصل نشد تا در همان سالهايى كه براى تحصيل به نجف اشرف مشرّف بودم در اثر حادثهء گرفتن برق از دنيا رفت . » « 1 »\r\nمرحوم مبرور حاج جعفرآقاى مجتهدى رضوان الله عليه مردى بودند بزرگوار ، شريف ، أهل ولاء و بسيار رياضت‌كشيده و با مرحوم حضرت آية الله آقا سيّد عبد الكريم كشميرى رحمة الله عليه مأنوس و مألوف بودند .\r\nمرحوم آية الله كشميرى بسيار به حقير إظهار لطف و محبّت مىنمودند و بنده نيز كه به ايشان علاقه‌مند بوده و از ارتباطشان با آقاى مجتهدى خبر داشتم ، مشتاقانه مترصّد فرصتى بودم تا از طريق آقاى كشميرى ، آقاى مجتهدى را زيارت كنم !\r\nتا اينكه روزى حضرت علّامهء والد قدّس‌سرّه براى زيارت كريمهء اهل‌بيت حضرت معصومه سلام‌الله‌عليها و سركشى از ما و دروسمان به قم مشرّف شده\r\n\r\n\r\n","description":"","footnote":"\r\n( 1 ) . جُنگ خطى ، ج 18 ، ص 240 و 241 .\r\n","page_name":" 740 ","page_number":740},
  {"content":"\r\n\r\nو به حجرهء ما تشريف آوردند . ايشان بىهيچ مقدّمه‌اى شروع كردند به بيان اوصاف ظاهرى مرحوم مجتهدى و فرمودند : « مردى با محاسن و لباس بلند به نام آقاى حاج جعفرآقاى مجتهدى هستند كه صوت داودى دارند و سابقاً از آواز ايشان شيشهء پنجره‌ها مىشكست و كراماتى از قبيل شفاى مريضان و غيرذلك دارند . آقاى مصطفوى كتابفروش در قم كه از ارادتمندان به ايشان‌است به بيمارى صعب‌العلاجى مبتلا مىشوند و از آن رنج مىبرند ، روزى كه آقاى مجتهدى از مقابل كتابفروشى ايشان عبور مىكند ، با دست اشاره كرده و آقاى مصطفوى را صدا زده و از سر تا پاى ايشان را دست مىكشند و مىگويند :\r\nخوبِ خوب مىشوى ! و فىالحال سلامتى به آقاى مصطفوى برميگردد ، ولى آقاى مجتهدى استقلال دارند ! »\r\nو ديگر چيزى نفرمودند و اين كلام آخر ايشان مانند آب سردى ، آتش اشتياق زيارت آقاى مجتهدى را در دل ما خاموش كرد و ديگر نيز موفّق به ديدار ايشان نشديم .\r\nتوضيح اينكه : چون صيت شهرت و آوازهء حضرت آقاى حدّاد نجف‌أشرف و كربلاى معلّى را گرفت ، راه منزل ايشان را براى بزرگان و كسانىكه به مسائل عرفانى علاقه‌مند بودند باز كرد ؛ از قبيل مرحوم آية الله كشميرى ، مرحوم آية الله حاج سيّدمصطفى خمينى و ديگران كه مىآمدند و مسائل و مشكلات عرفانى خود را طرح مىكردند و از حضرت آقاى حدّاد جواب مىگرفتند .\r\nمرحوم آقاى مجتهدى نيز كه خود صاحب كرامات بودند ، از اين قافله مستثنى نبودند . روزى ايشان با مرحوم آية الله كشميرى خدمت حضرت آقاى حدّاد مىرسند ، حضرت آقاى حدّاد به آقاى مجتهدى رو مىكنند و مىفرمايند :\r\n« مراتب عالىترى نيز هست ! آيا حاضر مىشويد اين كمالاتتان را از شما بگيرم و\r\n\r\n","description":"","footnote":"","page_name":" 741 ","page_number":741},
  {"content":"\r\n\r\nبهتر از آن را به شما بدهم ؟ » آقاى مجتهدى مىگويند : « آقا ! اينها را با توسّل به أميرالمؤمنين عليه‌السّلام به دست آورده‌ام ! » و با اين كلام از پيشنهاد كريمانه و اين تجارت مربحه ، سرباز مىزنند .\r\nو لذا حضرت علّامهء والد چون مسبوق به اين جريان بودند ، فرمودند :\r\nايشان استقلال دارند ! و اين كلام حضرت علّامهء والد شاه‌كليدى است براى سالكان و مشتاقان عالم معنى ؛ زيرا اگر سالك در حجر تربيت استاد كامل قرار بگيرد ، استاد اين بصيرت را به او مىدهد كه كمال و استغناى حقيقى را تنها توحيد حضرت پروردگار براى او به ارمغان مىآورد .\r\nو اين شاگرد كه در پرتو نور توحيد استادش سير مىكند و إراده و اختيار خود را عزل كرده است ، اگر اين دست كمالات را هم از او بگيرند ، خللى در او به وجود نمىآيد ؛ چه اينكه « الشّاةُ المَذبوحَةُ لا يولِمُها سَلخٌ . »\r\nبه خلاف كسىكه دست در دست استاد كامل ندارد ، او گرچه از بسيارى عقبات عبور نموده و از تعلّقات فراوانى دل كنده ليكن بازهم دلخوش به كمالات صورى و عارضى است و لذا ازدست‌دادن اين كرامات براى او سخت و گران است ؛ چه اينكه خود را بدون اينها فقير و مفلس مىبيند و چون گرفتار پندار وجود مجازى خود مىباشد ، دوبينى و استقلال كه بزرگترين آفت است او را رها نمىكند .\r\nمرحوم آقاى مجتهدى و أمثال اين بزرگواران ، أصلًا قادر بر تصوّر افقى كه حضرت آقاى حدّاد در آن سير مىكردند ، نبودند ؛ زيرا ايشان تنها بر عالمى كه در آن هستند و مادون آن ، وقوف و اطّلاع دارند و از عوالم بالاتر چيزى نمىدانند و تمام أخبار آنها از همان عوالم زيردست است و لذا بر همين امور قناعت كرده و از دادن دست إرادت به انسان كامل پرهيز مىكنند و در ملاقات با أمثال حضرت آقاى حدّاد نمىتوانند بر مقامات بلند ايشان وقوف پيدا كنند ! و به خاطر همين\r\n\r\n","description":"","footnote":"","page_name":" 742 ","page_number":742},
  {"content":"\r\n\r\nعدم كمال ، در تربيت شاگردان و برخورد با مردم ، دست به كارهاى غريبى مىزنند و أذكار و عباداتى را به شاگردان خود ارائه مىدهند كه به سيرهء كاملان از أولياء إلهى مشابهت ندارد . و سرّ اين تفاوت آنست كه انسانهاى كامل از عالم نفس خارج گرديده و در عالم توحيد متمكّن شده‌اند .\r\nيكى از ارادتمندان آقاى مجتهدى مىگفت : روزى به همراه طبيبى از شاگردان ايشان ، خدمتشان رسيديم و آقاى مجتهدى ذكرى را كه مشتمل بر لفظ شريف « هو » بود ، دادند و گفتند : حاضريد اين ذكر را هفتصد تا هزار مرتبه بگوييد ؟ من قبول نكردم أمّا آن دكتر همراه پذيرفت و بر أثر گفتن آن ذكر ، دهانش كج شد به‌طورىكه به حالت أوّل بر نمىگشت ! فرداى آن روز آقاى مجتهدى ايشان را ديدند و گفتند : آن ذكر را گفتيد ؟ آقاى دكتر جواب داد : بله ! و آقاى مجتهدى سيلى محكمى به او زدند كه دهانش به جاى خود برگشت و خوب‌شد !\r\nو نيز مرحوم آية الله آقا سيّد عبد الكريم كشميرى مىفرمودند : روزى كسى در حرم امام رضا عليه‌السّلام روبه‌روى پنجرهء فولاد ايستاده بود و از حضرت برآورده‌شدن حاجت خود را مىخواست . آقاى مجتهدى به او ميگويد : اين حاجت به مصلحت شما نيست و إمام رضا عليه‌السّلام آن را برآورده نمىكند .\r\nاما اين شخص اعتنا نمىكند و در طلب حاجت خود به درگاه امام رضا عليه‌السّلام إلحاح و پافشارى مىكند . آقاى مجتهدى باز مىگويند : اين حاجت صلاح شما نيست و حضرت هم برآورده نمىكند . اين شخص كه نمىتواند حرمان خود را تحمّل كند از كوره در مىرود و به حضرت امام رضا عليه‌السّلام - العياذ بالله - جسارت كرده و پشت به حرم خارج مىشود ! آقاى مجتهدى از اين كار او سخت عصبانى مىشود و او را دنبال مىكند تا از حرم بيرون مىرود و همين كه مىخواهد سوار ماشين بنزش بشود ، به ماشين او فوتى مىكند و ماشين\r\n\r\n","description":"","footnote":"","page_name":" 743 ","page_number":743},
  {"content":"\r\n\r\nناگهان آتش مىگيرد و مىسوزد ! « 1 »\r\nآرى ، سالك إلى الله هميشه طالب لقاء خود خداوند و فرو رفتن در بحر أحديّت او است و به مادون معرفت ذات قناعت نمىكند و زمزمهء او چنين است :\r\nرَبِّ أَدْخِلنِى فى لُجَّةِ بَحْرِ أَحَدِيَّتِكَ وَ طَمْطامِ يَمِّ وَحْدانِيَّتِكَ وَ قَوِّنى بِقُوَّةِ سَطْوَةِ سُلطانِ فَرْدانِيَّتِكَ حَتَّى أَخرُجَ إلى فَضآءِ سَعَةِ رَحْمَتِكَ ، وَ فى وَجْهِى لَمَعاتُ بَرْقِ الْقُربِ مِن ءَاثارِ حِمايَتِكَ ، مَهيبًا بِهَيْبَتِكَ عَزيزًا بِعِنايَتِكَ مُتَجَلِّلًا مُكَرَّمًا بِتَعليمِكَ وَ تَزْكيَتِكَ ، وَأَلبِسْنِى خِلَعَ العِزَّةِ وَ الْقَبولِ وَ سَهِّلْ لى مَناهِجَ الوُصْلَةِ وَالوُصولِ وَ تَوِّجْنى بِتاجِ الكَرامَةِ وَالوَقارِ وَ أَلِّفْ بَينِى وَ بَينَ أَحِبّآئِكَ فى دارِ الدُّنيا وَ دارِ الْقَرارِ . « 2 »\r\n« پروردگارا ! مرا در ميان أمواج متلاطم و خروشان بحر أحديّت خود و در وسط درياى وحدانيّتت فروبر ، و با قوّت سلطنت يكتائىات قدرتم ده تا از سياهى و تنگى عالم كثرت رهيده و به آسمان وسيع رحمتت بال گشايم ! در حالى كه از آثار حمايتت سيمايم آينه‌وار فروغ آفتاب قرب تو باشد و در سايهء هيبت تو با هيبت و در پرتو عنايتت عزيز و باشكوه باشم ؛ و به واسطهء اينكه تو مرا آموختى و لوح دلم را صيقل زدى جلال و كرامت يافته باشم .\r\nخلعت‌هاى عزّت و قبول را بر من بپوشان و راه‌هاى پيوند و وصالت را برايم هموار گردان و تاج كرامت و بزرگى را بر سرم بگذار ! و بين من و دوستانت در دنيا و آخرت انس و الفت انداز . »\r\n\r\n\r\n","description":"","footnote":"\r\n( 1 ) . بعداً يكى از آقايان به مرحوم آية الله كشميرى اعتراض كرده كه ببينيد اين آقاى مجتهدى چه كارهاى خلاف شرع انجام مىدهد و ماشين مردم را بىجهت مىسوزاند ! شما كه با ايشان رفاقت داريد چرا تذكّر نمىدهيد ؟ آقاى كشميرى مىفرمايند : آن شخص مستحقّ بيش از اين بوده ، امّا آقاى مجتهدى به همين اندازه إكتفا كردند !\r\n( 2 ) . مفاتيح الجنان ، ص 107 ، قسمتى از دعاى سيفى صغير .\r\n","page_name":" 744 ","page_number":744},
  {"content":"\r\n\r\nامتياز أصلى علّامهء والد از ديگران همين بود كه اين دعا در حقّ ايشان به استجابت رسيده و متحقّق به اين حقائق شده بودند ؛ با تمام وجود در درياى أحديّت غرق گشته و از هر تعيّنى عبور نموده و به واسطهء انغمار در عبوديّت ، خلعت عزّت را در برنموده و تاج كرامت و وقار را بر سر و همين امر ايشان را از حيطهء وصف و شرح و بيان بيرون برده بود .\r\nو ما در اينجا كه صفحات اين يادنامه به پايان مىرسد سرافكنده و شرمنده باز به عجز خود از رسيدن به اوج عظمت و جلالت ايشان اذعان نموده و اعتراف مىكنيم كه از درياى بىكران آن نورمطلق نتوانستيم جز كفى كه عطش خود را با آن فرونشانيم برگيريم و آنچه در اين اوراق گفتيم و نوشتيم فقط يادآورى و تذكارى از خاطرات شيرين آن فقيد علم و عرفان بود كه همواره در افق خاطره موج مىزند و اين طيف خيال اوست كه از قلب داغدار تفقّد نموده و آن را روشن و معطّر مىسازد .\r\nهنوز پس از سالها از غروب آن آفتاب حسن ، چشمها اشكبار و دلها غمگين است و در ايّام هجران و غربت كه همنشين شكيب شده‌ايم ، خاطرات خوش آن روزها را در ذهن خويش مرور نموده و برآن عيش خوشى كه داشتيم غبطه مىخوريم و اشك فراق مىريزيم و از سر تحسّر و تحزّن اين ابيات را با سوز و آه زمزمه مىكنيم :\r\n اى صبا ! نكهتى از خاك ره يار بيار * ببر اندوه دل و مژدهء دلدار بيار\r\nنكتهء روح فزا از دهن دوست بگو * نامهء خوش خبر از عالم أسرار بيار\r\nتا معطّر كنم از لطف نسيم تو مشام * شمّه‌اى از نفحات نفس يار بيار \r\n\r\n","description":"","footnote":"","page_name":" 745 ","page_number":745},
  {"content":"\r\n\r\n بوفاى تو كه خاك ره آن يار عزيز * بى غبارى كه پديد آيد از أغيار بيار\r\nگردى از رهگذر دوست بكورىّ رقيب * بهر آسايش اين ديدهء خونبار بيار\r\nخامى و ساده دلى شيوهء جانبازان نيست * خبرى از بر آن دلبر عيّار بيار\r\nشكر آن را كه تو در عشرتى ، اى مرغ چمن * به اسيران قفس ، مژدهء گلزار بيار\r\nكام جان تلخ شد از صبر كه كردم بىدوست * عشوه‌اى زان لب شيرين شكر بار بيار\r\nروزگاريست كه دل چهرهء مقصود نديد * ساقيا آن قدح آينه كردار بيار\r\nدلق حافظ به چه ارزد به مىاش رنگين كن * وانگهش مست و خراب از سر بازار بيار ( 11 ) \r\n* * *\r\n أرَجُ النَّسيمِ سَرَى مِنَ الزَّوْرآءِ * سَحَرًا فَأَحْيا مَيِّتَ الْأحْيآءِ ( 1 )\r\nواحَسْرَتى ضاعَ الزَّمانُ وَ لَمْ أفُزْ * مِنْكُمْ ، أُهَيْلَ مَوَدَّتى بِلِقآءِ ( 2 )\r\nوَ مَتى يُؤَمِّلُ راحَةً مَن عُمْرُهُ * يَوْمانِ يَوْمُ قِلًى وَ يَوْمُ ثَنآءِ ( 3 ) \r\n\r\n","description":"","footnote":"","page_name":" 746 ","page_number":746},
  {"content":"\r\n\r\n يَا ساكِنى الْبَطْحآءِ هَلْ مِن عَوْدَةٍ * أحْيا بِها يا ساكِنى البَطْحآءِ ( 4 )\r\nإن يَنْقَضى صَبْرى فَلَيْسَ بِمُنْقَضٍ * وَجْدِى القَديمُ بِكُم وَ لا بُرَحآئى ( 5 )\r\nوَاهًا عَلَى ذاكَ الزَّمانِ وَ ما حَوَى * طِيبُ المَكانِ بِغَفْلَةِ الرُّقَبآءِ ( 6 )\r\nأيّامَ أرْتَعُ فى مَيادِينِ المُنَى * جَذِلًا وَ أرْفُلُ فى ذُيولِ حبآءِ ( 7 )\r\nما أعْجَبَ الأيّامَ تُوجِبُ لِلْفَتَى * مِنَحًا وَ تَمْحَنُهُ بِسَلْبِ عَطآءِ ( 8 )\r\nيا هَلْ لِماضى عَيْشِنا مِنْ عَوْدَةٍ * يَوْمًا وَ أسْمَحَ بَعْدَهُ بِبَقآءِى ( 9 )\r\nهَيْهاتَ ، خابَ السَّعْىُ وَ انْفَصَمَتْ عُرَى * حَبْلِ الْمُنَى وَ انْحَلَّ عَقْدُ رَجآءِى ( 10 )\r\nوَ كَفَى غَرامًا أن أبيتَ مُتَيَّمًا * شَوْقى أمامى وَ الْقَضآءُ وَرآئى \r\n« 1 » ( 11 )\r\n1 . سحرگاهان ، نسيم دل انگيزى كه بوى خوش يار را به همراه داشت از جانب زوراء وزيدن گرفت و عاشق مرده را در ميان زندگان ، جان تازه‌اى بخشيد .\r\n2 . اى دوستان صادق و ياران مهربانم ! حسرت و اندوه كه روزگارانم سپرى گشت و ديگر به ديدار شما دست نيافتم و ديدگانم به جمال دلرباى شما روشن نشد .\r\n\r\n\r\n","description":"","footnote":"\r\n( 1 ) . ديوان ابن فارض ، منتخبى از ابيات ص 132 تا ص 140 .\r\n","page_name":" 747 ","page_number":747},
  {"content":"\r\n\r\n3 . چگونه آرزوى راحتى و آسايش كند كسى كه عمرش به دو روز گذشت ؛ روزى جور از يار خود كشيد و روز ديگر در آتش هجران و فراق از محبوب سوخت .\r\n4 . اى ساكنان سرزمين بطحاء ! آيا بازگشتى هست ؟ تا در حلقهء انس شما ، زندگانى دوباره بيابم ! اى ساكنان سرزمين بطحاء !\r\n5 . اگر صبر و شكيبائىام تمام شود ، محبّت ديرين و عشق آتشين و شوق سرشارم به شما تمام نخواهد شد !\r\n6 . افسوس بر آن زمان خوش وصل ! افسوس بر آن الفتى كه دور از چشم رقيبان در آن مكان خرّم داشتم .\r\n7 . در آن روزها ، شادمانه در گلزارهاى آرزويم به تفرّج بودم و در كرانه‌هاى وسعت عيش ، دامن كشان ، با ناز و تكبّر ، خرامان مىرفتم .\r\n8 . چه روزگار عجيبى ! روزى عطاياى خود را به جوانى مىبخشد و روز ديگر آنها را از او مىگيرد و او را مبتلا به رنج و محنت مىكند .\r\n9 . اى دوستان يكدل و مهربان ! آيا روزى ، عيش گذشتهء ما باز خواهد گشت ؟ تا بعد از آن از سر سماحت و كرم ، جان خويش را در شادى وصل شما بسپارم .\r\n10 . چقدر بازگشت آن روزگاران دور است و كوشش من بيهوده ، گره‌هاى ريسمان آرزوهايم سست و گردن بند زيباى اميدم از هم گسسته شد .\r\n11 . همين قدر براى غرامت و تاوان عاشقى من دلسوخته بس است كه شب را در ميان شوق ديدار كه پيش روى من است و قضاى محتوم هجران و دورى شما كه پشت سرم مىباشد ، صبح كنم .\r\nاللَهُمَّ صَلِّ عَلَى مُحَمَّدٍ عَبدِكَ وَ رَسولِكَ وَ أَمينِكَ وَ صَفيِّكَ وَ حَبيبِكَ وَ خِيَرَتِكَ مِن خَلقِكَ وَ حافِظِ سِرِّكَ وَ مُبَلِّغِ رِسالاتِكَ أَفضَلَ و أَحسَنَ و أَجمَلَ و أَكمَلَ\r\n\r\n","description":"","footnote":"","page_name":" 748 ","page_number":748},
  {"content":"\r\n\r\nو أَزكَى و أَنمَى و أَطيَبَ و أَطهَرَ و أَسنَى و أَكثَرَ ما صَلَّيتَ و بارَكتَ وَ تَرَحَّمتَ و تَحَنَّنتَ و سَلَّمتَ عَلَى أَحَدٍ مِن عِبادِكَ و أَنبِيآئِكَ و رُسُلِكَ و صِفوَتِكَ و أَهلِ الكَرامَةِ عَلَيكَ مِن خَلقِكَ اللَهُمَّ و صَلِّ عَلَى عَلىٍّ أَميرِالمُؤْمِنينَ و وَصِىِّ رَسولِ رَبِّ العالَمينَ عَبدِكَ و وَليِّكَ و أَخى رَسولِكَ و حُجَّتِكَ عَلَى خَلقِكَ و ءَايَتِكَ الكُبرَى و النَّبَإِ العَظيمِ و صَلِّ عَلَى الصِّدّيقَةِ الطّاهِرَةِ فَاطِمَةَ سَيِّدَةِ نِسَآءِ العالَمينَ و صَلِّ عَلَى سِبطَىِ الرَّحمَةِ و إِمامَىِ الهُدَى الحَسَنِ و الحُسَينِ سَيِّدَى شَبابِ أَهلِ الجَنَّةِ و صَلِّ عَلَى أَئِمَّةِ المُسلِمينَ عَلِىِّ بنِ الحُسَينِ و مُحَمَّدِ بنِ عَلِىٍّ و جَعفَرِ بنِ مُحَمَّدٍ و موسَى بنِ جَعفَرٍ وَ عَلِىِّ بنِ موسَى و مُحَمَّدِ بنِ عَلِىٍّ وَ عَلِىِّ بنِ مُحَمَّدٍ وَ الحَسَنِ بنِ عَلِىٍّ و الخَلَفِ الهادِى المَهدِىِّ حُجَجِكَ عَلَى عِبَادِكَ وَ أُمَنآئِكَ فى بِلادِكَ صَلَوةً كَثيرَةً دآئِمَةً اللَهُمَّ و صَلِّ عَلَى وَلىِّ أَمرِكَ القآئِمِ المُؤَمَّلِ و العَدلِ المُنتَظَرِ وَ حُفَّهُ بِمَلَئِكَتِكَ المُقَرَّبينَ و أَيِّدهُ بِروحِ القُدُسِ يا رَبَّ العالَمين . « 1 »\r\n\r\n\r\n","description":"","footnote":"\r\n( 1 ) . مفاتيح الجنان ، دعاى افتتاح ، ص 181 .\r\n","page_name":" 749 ","page_number":749},
  {"content":"\r\n . \r\n","description":"","footnote":"","page_name":" 750 ","page_number":750},
  {"content":"\r\n\r\nفهرست منابع\r\n\r\n","description":"","footnote":"","page_name":" 751 ","page_number":751},
  {"content":"\r\n . \r\n","description":"","footnote":"","page_name":" 752 ","page_number":752},
  {"content":"\r\n\r\nفهرست منابع\r\n1 . القرآن الكريم : مصحف المدينة النّبويّة ، به خطّ عثمان طه .\r\n2 . نهج البلاغة : سيّد رضى ، تعليقهء دكتر صبحى صالح ، هجرت ، قم ، 1395 ق .\r\n3 . الصّحيفة الكاملة السجّاديّة : ترجمه و شرح آية الله ميرزا أبوالحسن شعرانى ، كتابفروشى إسلاميّه ، طهران ، 1338 ش .\r\n* * * 4 . آيت نور : جمعى از فضلا ، علّامهء طباطبائى ، مشهد ، چاپ أوّل ، 1427 ق ، تا كنون 1 ج .\r\n5 . أحاديث و قصص مثنوى : بديع الزّمان فروزانفر ، أميركبير ، طهران ، طبع سوّم ، 1385 ش .\r\n6 . الاختصاص : شيخ مفيد ، تحقيق على أكبر غفّارى و سيّد محمود زرندى ، دار المفيد ، بيروت ، الطّبعة الثّانية ، 1414 ق .\r\n7 . اختيار معرفة الرّجال معروف به رجال كشّى : شيخ طوسى ، مقدّمه و تصحيح و تعليقهء علّامه مصطفوى ، مركز نشر آثار علّامه مصطفوى ، طهران ، الطّبعة الرّابعة ، 1424 ق .\r\n8 . الأربعون حديثاً : شيخ بهاء الدّين عاملى ، مؤسّسة النّشر الإسلامى ، قم ، الطّبعة الثّالثة ، 1413 ق .\r\n9 . أسرار الصّلوة : حاج ميرزا جواد آقا ملكى تبريزى ، موسّسة الأعلمى للمطبوعات ، بيروت ، 1405 ق .\r\n10 . الإقبال بالأعمال الحسنة فيما يعمل مرّة فى السّنة : سيّد ابن طاووس ، جواد قيومى إصفهانى ، دفتر تبليغات إسلامى ، قم ، الطّبعة الثّانية ، 1419 ق ، 3 ج .\r\n11 . الله شناسى : علّامه آية الله حاج سيّد محمّد حسين حسينى طهرانى ، علّامهء طباطبائى ، مشهد ، چاپ سوّم 1422 و 1423 ق ، 3 ج .\r\n12 . إلهىنامه : فريد الدّين عطّار نيشابورى ، تصحيح و مقدّمه هلموت ريتر ، توس ، چاپ دوّم ، 1368 ش .\r\n\r\n","description":"","footnote":"","page_name":" 753 ","page_number":753},
  {"content":"\r\n\r\n13 . الأمالى : شيخ صدوق ، ترجمهء آية الله كمره‌اى ، كتابخانهء إسلاميّه ، طهران ، چاپ چهارم ، 1362 ش .\r\n14 . امام‌شناسى : علّامه آية الله حاج سيّد محمّد حسين حسينى طهرانى ، علّامهء طباطبائى ، مشهد ، 18 ج .\r\n15 . أوصاف الأشراف : خواجه نصيرالدّين طوسى ، به اهتمام سيّد مهدى شمس الدّين ، وزارت فرهنگ و إرشاد إسلامى ، طهران ، چاپ سوّم ، 1373 ش .\r\n16 . بحار الأنوار : علّامه ملّا محمّد باقر مجلسى ، مؤسّسة الوفاء ، بيروت ، 1404 ق ، 110 ج .\r\n17 . بحر المعارف : ملّا عبدالصّمد همدانى ، تحقيق و ترجمهء حسين استاد ولى ، حكمت ، طهران ، 1423 ق ، 3 ج .\r\n18 . البرهان فى تفسير القرءان : سيّد هاشم بحرانى ، بنياد بعثت ، طهران ، الطبعة الاولى ، 1416 ق ، 5 ج .\r\n19 . البلد الأمين : إبراهيم بن علىّ عاملى كفعمى ( طبع سنگى ) .\r\n20 . تاريخ حكماء و عرفاى متأخّر ( تحرير ثانى ) : منوچهر صدوقى سها ، حكمت ، طهران ، چاپ أوّل ، 1423 ق .\r\n21 . التّحصين فى صفات العارفين : ابن فهد حلّى ، مدرسهء امام مهدى عجّل الله تعالى فرجه الشّريف ، قم ، چاپ دوّم ، 1406 ق .\r\n22 . تذكرة الأوليآء : شيخ فريد الدّين عطّار نيشابورى ، تصحيح ميرزا محمّد خان قزوينى ، گنجينه ، 1370 ش .\r\n- : - ، تصحيح دكتر محمّد استعلامى ، زوّار ، طهران ، چاپ يازدهم ، 1379 ش .\r\n23 . تذكرة المتّقين : جمع‌آورى شيخ اسمعيل تائب ، مصطفوى ، قم ، طبع سوّم ، 1372 ش .\r\n24 . ترجمهء رسالهء بديعه : علّامه آية الله حاج سيّد محمّد حسين حسينى طهرانى ، با ترجمهء جمعى از فضلا ، علّامهء طباطبائى ، مشهد ، چاپ دوّم ، 1423 ق .\r\n25 . تزكية النّفس : سيّد كاظم حسينى حائرى ، دارالفقه للطّباعة و النّشر ، قم ، الطّبعة الاولى ، 1422 ق .\r\n26 . تفسير القرءان الكريم : منسوب به محيى الدّين بن عربى ، تحقيق و مقدّمه دكتر مصطفى غالب ، ناصر خسرو ، طهران ، الطبعة الثّانية ، 1368 ش ، 2 ج .\r\n\r\n","description":"","footnote":"","page_name":" 754 ","page_number":754},
  {"content":"\r\n\r\n27 . تكملة أمل الامل : سيّد حسن صدر ، تحقيق حسين على محفوظ و عبدالكريم الدبّاغ و عدنان الدّبّاغ ، دار المؤرّخ العربى ، بيروت ، الطّبعة الاولى ، 1429 ق ، 6 ج .\r\n28 . تنقيح المقال فى أحوال الرّجال : شيخ عبد الله مامقانى ، چاپ سنگى ، 3 ج .\r\n29 . التّوحيد : شيخ صدوق ، تصحيح و تعليقهء سيّد هاشم حسينى طهرانى ، مؤسّسة النّشر الإسلامى ، قم ، الطّبعة الرّابعة ، 1415 ق .\r\n30 . توحيد علمىّ و عينىّ : علّامه آية الله حاج سيّد محمّد حسين حسينى طهرانى ، علّامهء طباطبائى ، مشهد ، چاپ هفتم ، 1428 ق .\r\n31 . جامع الأسرار و منبع الأنوار : سيّد حيدر آملى ، مقدّمه و تحقيق هانرى كربن و عثمان اسمعيل يحيى ، مؤسّسة التأريخ العربى ، بيروت ، الطّبعة الاولى ، 1426 ق .\r\n32 . الجامع الصّغير فى أحاديث البشير النّذير : جلال الدّين سيوطى ، دارالكتب العلميّة ، بيروت ، طبع چهارم ، 2008 م .\r\n33 . جُنگ خطّى : ( در ضمن لوح فشردهء مكتوبات خطّى ) ، علّامه آية الله حاج سيّد محمّدحسين حسينى طهرانى ، علّامهء طباطبائى ، مشهد .\r\n34 . جنّة المأوى : حاج ميرزا حسين نورى طبرسى ، مطبوع در ضمن ج 53 بحار الأنوار .\r\n35 . الحكمة المتعالية في الأسفار العقليّة الأربعة ( أسفار أربعة ) : صدرالدّين محمّد بن إبراهيم شيرازى ، دار إحياء التّراث العربى ، بيروت ، الطبعة الثّالثة ، 1981 م ، 9 ج .\r\n36 . خزانة الأدب و لبّ لباب لسان العرب : عبدالقادر بن عمر بغدادى ، با تحقيق و شرح عبدالسّلام محمّد هارون ، مكتبة الخانجى ، قاهره ، الطّبعة الرّابعة ، 1418 ق ، 13 ج .\r\n37 . الخصال : شيخ صدوق ، تصحيح و تعليقهء على أكبر غفّارى ، مؤسّسة النّشر الإسلامى ، قم ، الطّبعة الثّانية ، 1403 ق ، 2 ج در 1 مجلّد .\r\n38 . ديوان ابن الفارض : ابن الفارض ، با شرح أمين الخورى ، شريف رضى ، قم .\r\n39 . ديوان الامام علىّ عليه السّلام : [ منسوب به 
  ] أميرالمؤمنين عليه السّلام ، پيام إسلام ، قم ، چاپ دوّم ، 1369 ش .\r\n40 . ديوان حاج ميرزا حبيب خراسانى : آية الله حاج ميرزا حبيب الله خراسانى ، به كوشش على حبيب ، زوّار ، طهران ، طبع پنجم ، 1379 ش .\r\n41 . ديوان حافظ : خواجه شمس الدّين محمّد حافظ شيرازى ، تصحيح حسين پژمان ،\r\n\r\n","description":"","footnote":"","page_name":" 755 ","page_number":755},
  {"content":"\r\n\r\nكتابفروشى فروغى ، طهران ، چاپ سوّم ، 1366 ش .\r\n42 . ديوان حكيم سنائى غزنوى : أبوالمجد مجدود بن آدم سنائى ، به اهتمام مدرّس رضوى ، كتابخانهء سنائى ، طهران .\r\n43 . ديوان شمس مغربى : محمّد شيرين مغربى ( شمس مغربى ) ، به تصحيح و اهتمام دكتر لئونارد لوئيزان ، دانشگاه طهران ، طهران ، چاپ أوّل ، 1372 ش .\r\n44 . ديوان عطّار : شيخ فريد الدّين محمّد عطّار نيشابورى ، تنظيم و نظارت : جهانگير منصور ، مؤسّسه انتشارات نگاه ، طهران ، طبع هشتم ، 1386 ش .\r\n45 . ديوان نيّر : ميرزا محمّد تقى حجّة الاسلام ، مؤسّسهء شمس الشّموس ، طهران ، چاپ أوّل ، 1386 ش .\r\n46 . ديوان هاتف اصفهانى : هاتف اصفهانى ، تصحيح محمود شاهرخى و محمّد علىدوست ، مشكاة و دفتر تحقيق و نشر بهاران ، طهران ، چاپ أوّل ، 1371 ش .\r\n47 . رباعيّات بابا طاهر همدانى : بابا طاهر همدانى ، مقدّمهء دكتر إلهى قمشه‌اى ، نظم ، چاپ أوّل ، 1371 ش .\r\n48 . الرّسائل التّوحيديّة : علّامه حاج سيّد محمّد حسين طباطبائى ، مؤسّسة النّشر الإسلامى ، قم ، الطّبعة الثّانية ، 1415 ق .\r\n49 . رسالهء سير و سلوك منسوب به بحرالعلوم : علّامه آية الله حاج سيّد محمّد حسين حسينى طهرانى ، نور ملكوت قرآن ، مشهد ، چاپ هشتم ، 1428 ق .\r\n50 . رسالهء لبّ اللباب : علّامه آية الله حاج سيّد محمّد حسين حسينى طهرانى ، علّامهء طباطبائى ، مشهد ، چاپ سيزدهم ، 1426 ق .\r\n51 . رسالهء لقاء الله : حاج ميرزا جواد آقا ملكى تبريزى ، به كوشش صادق حسن زاده ، آل علىّ عليه السّلام ، قم ، چاپ يازدهم ، 1388 ش .\r\n52 . رسالهء نكاحيّه : علّامه آية الله حاج سيّد محمّد حسين حسينى طهرانى ، علّامهء طباطبائى ، مشهد ، چاپ دوّم ، 1425 ق .\r\n53 . روح البيان : بروسوى ، دارالفكر ، بيروت ، 10 ج .\r\n54 . روح المعانى فى تفسير القرءان العظيم و السّبع المثانى : آلوسى ، تحقيق علىّ عبدالبارى عطيّه ، دارالكتب العلميّة ، بيروت ، الطّبعة الاولى ، 1415 ق ، 16 ج .\r\n\r\n","description":"","footnote":"","page_name":" 756 ","page_number":756},
  {"content":"\r\n\r\n55 . روح مجرّد : علّامه آية الله حاج سيّد محمّد حسين حسينى طهرانى ، علّامهء طباطبائى ، مشهد ، چاپ دوّم ، 1423 ق .\r\n56 . روضة الواعظين : فتّال نيشابورى ، با مقدّمهء سيّد محمّد مهدى خرسان ، رضى ، قم ، 2 ج در 1 مجلّد .\r\n57 . ريحانة الأدب فى تراجم المعروفين بالكنية أو اللقب : ميرزا محمّد على مدرّس تبريزى ، خيّام ، طهران ، چاپ چهارم ، 1374 ش ، 8 ج در 4 مجلّد .\r\n58 . سفينة البحار و مدينة الحكم و الا ثار : حاج شيخ عبّاس قمّى ، تحقيق مجمع البحوث الإسلاميّة ، با إشراف على أكبر إلهى خراسانى ، بنياد پژوهشهاى إسلامى آستان قدس رضوى ، مشهد ، الطّبعة الاولى ، 1416 إلى 1420 ق ، 4 ج .\r\n59 . شاهد ياران : ماهنامهء فرهنگى اجتماعى ، يادمان سالروز عروج شهيد آية الله مطهّرى ، انتشارات شاهد ، فروردين و ارديبهشت 1385 ش .\r\n60 . شرح الأربعين : قاضى سعيد قمّى ، تصحيح و تعليقهء نجفعلى حبيبى ، ميراث مكتوب ، طهران ، الطّبعة الاولى ، 1421 ق .\r\n61 . شرح الأسماء أو شرح دعاء الجوشن الكبير : حاج ملّا هادى سبزوارى ، تحقيق دكتر نجفعلى حبيبى ، دانشگاه طهران ، طهران ، چاپ دوّم ، 1375 ش .\r\n62 . شرح الكافى : ملّا محمّد صالح مازندرانى ، با تعليقهء حاج ميرزا أبوالحسن شعرانى و تصحيح على أكبر غفّارى ، مكتبة الإسلامية ، طهران ، 11 ج در 8 مجلّد .\r\n63 . شرح فصوص الحكم : محمّد داوود قيصرى رومى ، مقدّمه و تصحيح و تعليق سيّد جلال الدّين آشتيانى ، علمى و فرهنگى ، طهران ، چاپ أوّل ، 1375 ش .\r\n64 . شرح نهج البلاغة : ابن ميثم بحرانى ، دار الثّقلين ، بيروت ، طبع اوّل ، 1420 ق .\r\n65 . عدّة الدّاعى و نجاح السّاعى : ابن فهد حلّى ، تصحيح و تعليقهء أحمد موحّدى قمّى ، دارالكتاب الإسلامى ، چاپ أوّل ، 1407 ق .\r\n66 . علل الشّرائع : شيخ صدوق ، مكتبة الدّاورى ، قم ، 2 ج در 1 مجلّد .\r\n67 . غرر الحكم و درر الكلم : عبدالواحد آمدى ، دفتر تبليغات اسلامى ، قم ، چاپ أوّل ، 1366 ش .\r\n68 . فتح الأبواب بين ذوى الألباب و بين ربّ الأرباب فى الاستخارات : سيّد ابن طاووس ،\r\n\r\n","description":"","footnote":"","page_name":" 757 ","page_number":757},
  {"content":"\r\n\r\nتحقيق حامد الخفّاف ، مؤسّسة آل البيت لإحياء التّراث ، قم ، الطّبعة الاولى 1409 ق .\r\n69 . الفتوحات المكّية : محيى الدّين بن عربى ، دار صادر ، بيروت ، 4 ج .\r\n70 . فرهنگ بزرگ سخن : دكتر حسن أنورى ، سخن ، طهران ، چاپ دوّم ، 1382 ش ، 8 ج .\r\n71 . فرهنگ فارسى معين : دكتر محمّد معين ، أميركبير ، طهران ، چاپ ششم ، 1363 ش ، 6 ج .\r\n72 . قرب الإسناد : عبد الله بن جعفر حميرى ، مؤسّسة آل البيت لإحياء التّراث ، قم ، الطّبعة الاولى ، 1413 ق .\r\n73 . قصص العلماء : ميرزا محمّد تنكابنى ، علميّهء اسلاميّه ، چاپ دوّم ، 1364 ش .\r\n74 . الكافى : ثقة الإسلام كلينى ، تحقيق على أكبر غفّارى ، دارالكتب الإسلاميّة ، طهران ، 1365 ش ، 8 ج .\r\n75 . كتاب الغيبة : محمّد بن إبراهيم نعمانى ، تحقيق على أكبر غفّارى ، مكتبة الصّدوق ، طهران .\r\n76 . كشف الأسرار و عدّة الأبرار : رشيد الدّين ميبدى ، تحقيق على أصغر حكمت ، أميركبير ، طهران ، چاپ پنجم ، 1371 ش ، 10 ج .\r\n77 . كشف المحجّة لثمرة المهجة : سيّد ابن طاووس ، تحقيق شيخ محمّد حسّون ، مكتب الإعلام الإسلامى ، قم ، الطّبعة الاولى ، 1412 ق .\r\n78 . كشف وجوه الغرّ لمعانى نظم الدّرّ : شيخ عبدالرزّاق كاشانى ، تحقيق أحمد فريد المزيدى ، دارالكتب العلميّة ، بيروت الطّبعة الاولى ، 1426 ق .\r\n79 . الكشكول : شيخ بهاء الدّين عاملى ، مؤسّسة الأعلمى للمطبوعات ، بيروت ، الطّبعة السّادسة ، 1403 ق .\r\n80 . كلمات مكنونة من علوم أهل الحكمة و المعرفة : ملّا محمّد محسن فيض كاشانى ، با تصحيح و تعليقهء شيخ عزيز الله عطاردى قوچانى ، مؤسّسهء انتشارات فراهانى ، چاپ دوّم ، 1360 ش .\r\n81 . كلّيّات ديوان شمس تبريزى : مولانا جلال الدّين محمّد بلخى ، با استفاده از نسخهء استاد بديع الزّمان فروزانفر با مقدّمهء دكتر جواد سلماسى زاده ، إقبال ، طهران ، چاپ پنجم ، 1385 ش .\r\n82 . كلّيّات سعدى : سعدى شيرازى ، از روى نسخهء تصحيح شدهء محمّد على فروغى ، با مقدّمهء عباس إقبال ، إقبال ، طهران ، چاپ چهارم ، 1374 ش .\r\n\r\n","description":"","footnote":"","page_name":" 758 ","page_number":758},
  {"content":"\r\n\r\n83 . الكنى و الألقاب : حاج شيخ عبّاس قمّى ، مكتبة الصّدر ، طهران ، الطّبعة الخامسة ، 1368 ش ، 3 ج .\r\n- : - ، مؤسّسة النّشر الإسلامى ، قم ، الطّبعة الاولى ، 1425 ق ، 2 ج .\r\n84 . گفتمان مصباح ( گزارشى از زندگانى علمى و سياسى آية الله مصباح يزدى ) : رضا صنعتى ، مركز أسناد انقلاب إسلامى ، طهران ، 1387 ش .\r\n85 . گلشن راز ( در ضمن مجموعه آثار شيخ محمود شبسترى ) : شيخ محمود شبسترى ، به اهتمام دكتر صمد موحّد ، كتابخانهء طهورى ، طهران ، چاپ دوّم ، 1371 ش .\r\n86 . گنجينهء دانشمندان : محمّد شريف رازى ، كتابفروشى اسلاميّه ، طهران ، 1352 ش ، 8 ج .\r\n87 . گنجينة الأسرار و غزليّات وحدت كرمانشاهى : عمّان سامانى و وحدت كرمانشاهى ، به اهتمام استاد محمّد على مجاهدى ( پروانه ) ، اسوه ، قم ، چاپ أوّل .\r\n88 . لبّ لباب مثنوى : ملّا حسين كاشفى ، به اهتمام و تصحيح حاج سيّد نصرالله تقوى و با مقدّمهء سعيد نفيسى ، أساطير ، طهران ، چاپ أوّل ، 1375 ش .\r\n89 . لسان العرب : ابن منظور مصرى ، تصحيح أمين محمّد عبدالوهّاب و محمّد الصّادق العبيدى ، دار إحياء التّراث و مؤسّسة التّأريخ العربى ، بيروت ، الطّبعة الاولى ، 1416 ق ، 18 ج .\r\n90 . لطآئف الإشارات : عبدالكريم بن هواذن قشيرى ، تحقيق إبراهيم بسيونى ، الهيئة المصريّة العامّة للكتاب ، مصر ، الطّبعة الثّالثة ، 3 ج .\r\n91 . لغت‌نامه : على أكبر دهخدا ، دانشگاه طهران ، طهران ، چاپ أوّل از دورهء جديد ، 1372 ش ، 14 ج و 1 ج مقدّمه .\r\n92 . لوامع صاحبقرانى : علّامه محمّد تقى مجلسى ، مؤسّسهء مطبوعاتى إسماعيليان ، قم ، چاپ دوّم ، 1414 ق ، 8 ج .\r\n93 . مثنوى أسرار الشّهود : شيخ محمّد أسيرى لاهيجى ، دكتر برات زنجانى ، أميركبير ، طهران ، چاپ أوّل ، 1365 ش .\r\n94 . مثنوى معنوى : جلال الدّين محمّد رومى ، طبع سنگى مشهور به طبع ميرخانى .\r\n95 . مجالس المؤمنين : قاضى نورالله شوشترى ، كتابفروشى إسلاميّه ، طهران ، چاپ سوّم ، 1365 ش ، 2 ج .\r\n\r\n","description":"","footnote":"","page_name":" 759 ","page_number":759},
  {"content":"\r\n\r\n96 . مجمع‌البحرين : فخرالدّين الطّريحى ، تحقيق سيّد أحمد حسينى ، المكتبة المرتضويّة لإحياء الاثارالجعفريّة ، طهران ، چاپ دوّم ، 1365 ش ، 6 ج .\r\n97 . مجمع‌البيان في تفسير القرءان : شيخ أبىعلى فضل‌بن‌حسن طبرسى ، با مقدّمهء محمّدجواد بلاغى ، ناصر خسرو ، طهران ، الطّبعة الثّالثة ، 1372 ش ، 10 ج .\r\n98 . مجموعه آثار فخرالدّين عراقى : فخرالدّين إبراهيم عراقى ، به تصحيح و توضيح دكتر نسرين محتشم ( خزاعى ) ، زوّار ، طهران ، چاپ أوّل ، 1372 ش .\r\n99 . مجموعة ورّام : ورّام بن أبىفراس ، مكتبة الفقيه ، قم ، 2 ج در 1 مجلّد .\r\n100 . المحاسن : أحمد بن محمّد بن خالد برقى ، دارالكتب الإسلاميّة ، قم ، الطبعة الثّانية ، 1371 ش ، 2 ج در 1 مجلّد .\r\n101 . المحجّة البيضآء فى تهذيب الإحياء : فيض كاشانى ، تصحيح و تعليقهء علىاكبر غفّارى ، مؤسّسة النّشر الإسلامى ، قم ، الطّبعة الثّالثة ، 1415 ، 8 ج در 4 مجلّد .\r\n102 . مرءاة العقول فى شرح أخبار ءال الرّسول : علّامه ملّا محمّد باقر مجلسى ، تحقيق سيّد هاشم رسولى ، دار الكتب الإسلاميّة ، طهران ، چاپ دوّم ، 1404 ق ، 26 ج .\r\n103 . مرصاد العباد : نجم رازى ، به اهتمام دكتر محمّد أمين رياحى ، علمى و فرهنگى ، طهران ، چاپ پنجم ، 1373 ش .\r\n104 . مستدرك الوسآئل و مستنبط المسآئل : ميرزا حسين نورى طبرسى ، مؤسّسة آل البيت لإحياء التّراث ، بيروت ، الطبعة الثّالثة ، 1411 ق ، 18 ج .\r\n105 . مشارق الدّرارى ( شرح تآئيّهء ابن الفارض ) : سعيد الدّين سعيد فرغانى ، با مقدّمه و تعليقهء سيّد جلال الدّين آشتيانى ، دفتر تبليغات إسلامى ، قم ، چاپ دوّم ، 1379 ش .\r\n106 . مشكوة الأنوار فى غرر الأخبار : أبوالفضل علىّ بن حسن طبرسى ، مقدّمهء استاد صالح الجعفرىّ ، كتابخانهء حيدريّه ، نجف أشرف ، الطبعة الثّانية ، 1385 ق .\r\n107 . مصباح الشّريعة و مفتاح الحقيقة : منسوب به امام جعفر صادق عليه‌السّلام ، ترجمه و شرح حسن مصطفوى ، انجمن إسلامى حكمت و فلسفهء ايران ، طهران ، 1401 ق .\r\n- : - ، همراه با شرح عبدالرزّاق گيلانى ، تصحيح رضا مرندى ، پيام حقّ ، طهران ، طبع أوّل ، 1377 ش .\r\n108 . المصباح فى الأدعية و الصّلوات و الزّيارات و الأحراز و العوذات : شيخ تقى الدّين\r\n\r\n","description":"","footnote":"","page_name":" 760 ","page_number":760},
  {"content":"\r\n\r\nكفعمى ، رضى و زاهدى ، قم ، الطّبعة الثّانية ، 1405 ق .\r\n109 . معادشناسى : علّامه آية الله حاج سيّد محمّد حسين حسينى طهرانى ، علّامهء طباطبائى ، مشهد ، 10 ج .\r\n110 . معراج السّعادة : حاج ملّا أحمد نراقى ، انتشارات هجرت ، قم ، 1382 ش .\r\n111 . مفاتيح الإعجاز فى شرح گلشن راز : شمس الدّين محمّد لاهيجى ، مقدّمه و تصحيح و تعليقات دكتر محمّدرضا برزگر خالقى و عفّت كرباسى ، زوّار ، طهران ، چاپ هشتم ، 1388 ش .\r\n112 . مفاتيح الجنان : حاج شيخ عبّاس قمّى ، دارالقرءان الكريم ، قم ، چاپ أوّل ، 1376 ش .\r\n113 . مكارم الأخلاق : أبى نصر حسن بن فضل طبرسى ، تحقيق علاء آل جعفر ، مؤسّسة النّشر الإسلامى ، قم ، الطّبعة الثّانية ، 1416 ق ، 2 ج .\r\n114 . مناقب ءال أبىطالب : ابن شهرآشوب مازندرانى ، علّامه ، قم ، 1379 ق . 4 ج .\r\n115 . منتهى الآمال : حاج شيخ عبّاس قمّى ، هجرت ، قم ، چاپ سيزدهم ، 1378 ش ، 2 ج .\r\n116 . منتهى المدارك و منتهى لبّ كُلّ كامل و عارف و سالك ( شرح تائيّهء ابن الفارض ) : سعيدالدّين فرغانى ، تحقيق و تصحيح وسام الخطاوى ، مطبوعات دينى ، قم ، چاپ أوّل ، 1386 ش ، تا كنون 1 جلد .\r\n117 . منطق الطّير : فريد الدّين محمّد عطّار نيشابورى ، با تصحيح محمّد جواد مشكور ، مطبعهء شفق ، تبريز .\r\n118 . من لا يحضره الفقيه : شيخ صدوق ، تحقيق على أكبر غفّارى ، مؤسّسة النّشر الإسلامى ، قم ، الطّبعة الثّالثة ، 1413 ق ، 4 ج .\r\n119 . منية المريد فى ءاداب المفيد و المستفيد : شهيد ثانى ، تحقيق رضا مختارى ، مكتب الإعلام الإسلامى ، قم ، الطّبعة الاولى ، 1409 ق .\r\n120 . مهرتابان : علّامه آية الله حاج سيّد محمّد حسين حسينى طهرانى ، علّامهء طباطبائى ، مشهد ، چاپ پنجم ، 1422 ق .\r\n121 . الميزان فى تفسير القرءان : علّامه حاج سيّد محمّد حسين طباطبائى ، موسّسهء مطبوعاتى إسماعيليان ، قم ، الطّبعة الخامسة ، 1412 ق ، 20 ج .\r\n122 . نفحات الانس من حضرات القدس : نورالدّين عبدالرّحمن جامى ، مقدّمه ، تصحيح و\r\n\r\n","description":"","footnote":"","page_name":" 761 ","page_number":761},
  {"content":"\r\n\r\nتعليقات دكتر محمود عابدى ، مؤسّسهء اطّلاعات ، طهران ، چاپ سوّم ، 1375 ش .\r\n123 . نقبآء البشر فى القرن الرّابع عشر : شيخ آغا بزرگ طهرانى ، با تعليقات سيّد عبدالعزيز طباطبائى ، دارالمرتضى ، مشهد ، الطبعة الثّانية ، 1404 ق ، 4 ج .\r\n124 . نور ملكوت قرآن : علّامه آية الله حاج سيّد محمّد حسين حسينى طهرانى ، علّامهء طباطبائى ، مشهد ، 4 ج .\r\n125 . نهضت امام خمينى : سيّد حميد روحانى ، مركز أسناد انقلاب اسلامى ، طهران ، چاپ دوّم ، 1374 ش .\r\n126 . وسآئل الشّيعة إلى تحصيل مسآئل الشّريعة : شيخ حرّ عاملى ، مؤسّسة آل البيت لإحياء التّراث ، قم ، الطّبعة الاولى ، 1412 ق ، 30 ج .\r\n127 . وظيفهء فرد مسلمان در إحياى حكومت إسلام : در ضمن لوح فشردهء دورهء علوم و معارف إسلام : علّامه آية الله حاج سيّد محمّد حسين حسينى طهرانى ، علّامهء طباطبائى ، مشهد .\r\n128 . هديّة الأحباب : حاج شيخ عبّاس قمّى ، أميركبير ، طهران ، چاپ دوّم ، 1363 ش .\r\n129 . هديّهء غديريّه ؛ دو نامهء سياه و سپيد : علّامه آية الله حاج سيّد محمّد حسين حسينى طهرانى ، علّامهء طباطبائى ، مشهد ، چاپ سوّم ، 1427 ق .\r\n\r\n","description":"","footnote":"","page_name":" 762 ","page_number":762},
  {"content":"\r\n . \r\n","description":"","footnote":"","page_name":" 763 ","page_number":763},
  {"content":"\r\n . \r\n\r\n","description":"","footnote":"","page_name":" 764 ","page_number":764}
  ]