[
  {"content":"\r\n\r\nسلسله پژوهش هاى اعتقادى\r\n( 29 )\r\nمهروزى به اهل بيت عليهم السلام\r\nاز ديدگاه قرآن و سنت\r\nنگاهى به تفسير آيه مودت\r\nآيت الله سيد على حسينى ميلانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nحسينى ميلانى ، على ، 1327 -\r\nمهروزى به اهل بيت عليهم السلام از ديدگاه قرآن و سنت نگاهى به تفسير آيه مودت / تأليف سيد على حسينى ميلانى ؛ ترجمه و ويرايش : هيئت تحريريه مركز حقايق اسلامى . قم : مركز حقايق اسلامى ، 1389 .\r\n248 ص . - ( سلسله پژوهش هاى اعتقادى ، 29 ) .\r\n35000 ريال : 9 - 43 - 5348 - 600 - 978 isbn\r\nفهرست نويسى براساس اطلاعات فيپا .\r\nعنوان اصلى : تفسير آية المودة\r\nكتابنامه : [ 237 
  ] - 247 ؛ همچنين به صورت زيرنويس .\r\n1 - تفاسير ( سورهء شورا آيه مودة ) . الف . مركز حقايق اسلامى اسلامى هيئت تحريريه . ب . عنوان . ج . عنوان : نگاهى به تفسير آيه مودت . د . عنوان : تفسير آية المودة .\r\n1389 9 م 5 خ / 102 bp\r\n18 / 297\r\nمركز الحقائق الاسلامية\r\nنام كتاب : مهرورزى به اهل بيت عليهم السلام از ديدگاه قرآن وسنت\r\nمؤلف : آيت الله سيد على حسينى ميلانى\r\nترجمه و ويرايش : هيئت تحريريهء مركز حقايق اسلامى\r\nناشر : مركز حقايق اسلامى\r\nشمارگان : 2000 نسخه\r\nنوبت چاپ : اول / 1389\r\nچاپ : وفا\r\nقيمت : 35000 ريال\r\nشابك : 9 - 43 - 5348 - 600 - 978\r\n9 - 43 - 5358 - 600 - 978\r\nحقوق چاپ محفوظ است\r\nمراكز پخش :\r\nقم : خيابان صفائيه ، رو به روى صندوق قرض الحسنه دفتر تبليغات ، تلفن : 7837320 - 0251\r\nتهران : خيابان مجاهدين ، چهار راه آبسردار ، ساختمان پزشكان ، واحد 9 ، مركز فرهنگى انتشارات منير ، تلفن : 77521836 - 021 ( 4 خط )\r\nمشهد : چهار راه شهدا ، پشت باغ نادرى ، كوچهء شهيد خوراكيان ، پاساژ گنجينهء كتاب ، انتشارات نور الكتاب ( ميلانى ) ، تلفن :\r\n2223130 - 0511\r\nاصفهان : چهارباغ پايين ، روبه روى ورزشگاه تختى ، مركز تخصصى حوزه علميه اصفهان ، تلفن 2223423 - 0311\r\nنشانى اينترنت : www . al - haqaeq . org - پست الكترونيك : info @ al - haqaeq . org - سامانه پيام كوتاه 10001414\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nسرآغاز\r\nآخرين و كامل‌ترين دين الهى با بعثت خاتم الانبياء ، حضرت محمّد مصطفى صلى اللَّه عليه وآله به جهانيان عرضه شد و آئين و رسالت پيام رسانان الهى با نبوّت آن حضرت پايان پذيرفت .\r\nدين اسلام در شهر مكّه شكوفا شد و پس از بيست و سه سال زحمات طاقت فرساى رسول خدا صلى اللَّه عليه وآله و جمعى از ياران باوفايش ، تمامى جزيرة العرب را فرا گرفت .\r\nادامهء اين راه الهى در هجدهم ذى الحجّه ، در غدير خم و به صورت علنى ، از جانب خداى منّان به نخستين رادمرد عالم اسلام پس از پيامبر خدا صلى اللَّه عليه وآله يعنى امير مؤمنان على عليه السلام سپرده شد .\r\nدر اين روز ، با اعلان ولايت و جانشينى حضرت على عليه السلام ، نعمت الهى تمام و دين اسلام تكميل و سپس به عنوان تنها دينِ مورد\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nپسند حضرت حق اعلام گرديد . اين چنين شد كه كفرورزان و مشركان از نابودى دين اسلام مأيوس گشتند .\r\nديرى نپاييد كه برخى اطرافيان پيامبر صلى اللَّه عليه وآله ، - با توطئه‌هايى از پيش مهيّا شده - مسير هدايت و راهبرى را پس از رحلت پيامبر خدا صلى اللَّه عليه وآله منحرف ساختند ، دروازه مدينهء علم را بستند و مسلمانان را در تحيّر و سردرگمى قرار دادند . آنان از همان آغازين روزهاى حكومتشان ، با منع كتابت احاديث نبوى ، جعل احاديث ، القاى شبهات و تدليس و تلبيس‌هاى شيطانى ، حقايق اسلام را - كه همچون آفتاب جهان‌تاب بود - پشت ابرهاى سياه شكّ و ترديد قرار دادند .\r\nبديهى است كه على رغم همهء توطئه‌ها ، حقايق اسلام و سخنان دُرَرْبار پيامبر خدا صلى اللَّه عليه وآله ، توسّط امير مؤمنان على عليه السلام ، اوصياى آن بزرگوار عليهم السلام و جمعى از اصحاب و ياران باوفا ، در طول تاريخ جارى شده و در هر برهه‌اى از زمان ، به نوعى جلوه نموده است . آنان با بيان حقايق ، دودلىها ، شبهه‌ها و پندارهاى واهى شياطين و دشمنان اسلام را پاسخ داده و حقيقت را براى همگان آشكار ساخته‌اند .\r\nدر اين راستا ، نام سپيده باورانى همچون شيخ مفيد ، سيّد مرتضى ، شيخ طوسى ، خواجه نصير ، علّامهء حلّى ، قاضى نوراللَّه ، مير حامد حسين ، سيّد شرف‌الدين ، امينى و . . . همچون ستارگانى پرفروز مىدرخشد ؛ چرا كه اينان در مسير دفاع از حقايق اسلامى و تبيين\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nواقعيّات مكتب اهل بيت عليهم السلام ، با زبان و قلم ، به بررسى و پاسخ‌گويى شبهات پرداخته‌اند . . . .\r\nو در دوران ما ، يكى از دانشمندان و انديشمندانى كه با قلمى شيوا و بيانى رَسا به تبيين حقايق تابناك دين مبين اسلام و دفاع عالمانه از حريم امامت و ولايت امير مؤمنان على عليه السلام پرداخته است ، پژوهشگر والامقام حضرت آيت اللَّه سيّد على حسينى ميلانى ، مىباشد .\r\nمركز حقايق اسلامى ، افتخار دارد كه احياى آثار پُربار و گران سنگ آن محقّق نستوه را در دستور كار خود قرار داده و با تحقيق ، ترجمه و نشر آثار معظّمٌ له ، آن‌ها را در اختيار دانش پژوهان ، فرهيختگان و تشنگان حقايق اسلامى قرار دهد .\r\nكتابى كه در پيش رو داريد ، ترجمهء يكى از آثار معظّمٌ له است كه اينك \" فارسى زبانان \" را با حقايق اسلامى آشنا مىسازد .\r\nاميد است كه اين تلاش مورد خشنودى و پسند بقيّة اللَّه الأعظم ، حضرت ولىّ عصر ، امام زمان عجل اللَّه تعالى فرجه الشريف قرار گيرد .\r\nمركز حقايق اسلامى\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\nمهرورزى به اهل بيت عليهم السلام\r\nاز ديدگاه قرآن و سنت\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\nبسم الله الرحمن الرحيم\r\nالحمد للَّه ربّ العالمين ، والصّلاة والسّلام على خير خلقه وأشرف بريّته محمّد وآله الطيّبين الطّاهرين ، ولعنة اللَّه على أعدائهم أجمعين من الأوّلين والآخرين .\r\n\r\nپيش‌گفتار\r\nآيات بسيارى بر امامت و ولايت عامه اهل بيت عليهم السلام پس از پيامبر خدا صلى اللَّه عليه وآله دلالت دارد . يكى از اين آيات ، آيه « مودّت » است كه خداوند متعال مىفرمايد :\r\n« قُلْ لاأَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى وَمَنْ يَقْتَرِفْ حَسَنَةً نَزِدْ لَهُ فيها حُسْنًا إِنَّ اللَّهَ غَفُورٌ شَكُورٌ » ؛ « 1 »\r\nبگو : من هيچ گونه اجر و پاداشى از شما بر اين دعوت درخواست نمىكنم جز دوست داشتن نزديكانم .\r\n\r\n\r\n","description":"","footnote":"\r\n( 1 ) . سوره شورا : آيه 23 .\r\n","page_name":" 15 ","page_number":15},
  {"content":"\r\n\r\nنوشتار پيش رو به تفسير اين آيه شريفه و بيان دلالت آن بر امامت و ولايت عامّه اهل بيت عليهم السلام پس از رسول خدا صلى اللَّه عليه وآله پرداخته است . در اين پژوهش فقط از كتاب‌ها و منابع اهل سنّت استفاده شده است .\r\nاميد آن كه مورد استفاده دانش پژوهان و پژوهش‌گران قرار بگيرد و وسيله‌اى براى راهنمايى شايستگانِ هدايت ، بوده و ذخيره‌اى براى روز رستاخيز ما باشد ؛ روزى كه در آن فرزند و دارايى سودى نخواهد داشت .\r\nاين نوشتار در چند بخش تنظيم شده است :\r\nبخش يكم : « قربى » از ديدگاه پيامبر اكرم صلى اللَّه عليه وآله ؛\r\nبخش دوم : بررسى و تصحيح سندهاى روايات آيهء مودت ؛\r\nبخش سوم : رد شبهه‌هاى مخالفان ؛\r\nبخش چهارم : نزول آيهء مودت ، روايت‌ها و ديدگاه‌ها ؛\r\nبخش پنجم : دلالت آيه بر امامت و سرپرستى .\r\nعلى حسينى ميلانى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nبخش يكم \" قربى \" از ديدگاه پيامبر اكرم ( ص )\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nذوى القربى چه كسانى هستند ؟\r\nآن گاه كه ما پيرو كتاب و سنّت باشيم و به راستى بخواهيم از نظر اعتقادى و عملى به آن چه در كلام خداى عزيز و رسول گرامى صلى اللَّه عليه وآله آمده است ، عمل كنيم ، لازم و ضرورى است كه به شخص پيامبر صلى اللَّه عليه وآله مراجعه كنيم و آن حضرت را در اختلاف‌هاى خود به داورى بپذيريم ، آن سان كه خداوند سبحان به اين حقيقت امر فرموده است . آن جا كه مىفرمايد :\r\n« فَلا وَرَبِّكَ لايُؤْمِنُونَ حَتَّى يُحَكِّمُوكَ فيما شَجَرَ بَيْنَهُمْ ثُمَّ لايَجِدُوا في أَنْفُسِهِمْ حَرَجًا مِمَّا قَضَيْتَ وَيُسَلِّمُوا تَسْليًما » ؛ « 1 »\r\nبه پروردگارت سوگند كه آن‌ها ايمان نخواهند آورد مگر اين كه در اختلاف‌هاى خود تو را به داورى طلبند و پس از داورى تو ، در دل خود احساس ناراحتى نكنند و به طور كامل تسليم باشند .\r\n\r\n\r\n","description":"","footnote":"\r\n( 1 ) . سوره نساء : آيه 65 .\r\n","page_name":" 19 ","page_number":19},
  {"content":"\r\n\r\nاز مواردى كه در معناى آن اختلاف شده ، آيه « مودّت » است .\r\nخداى متعال مىفرمايد :\r\n« ذلِكَ الَّذي يُبَشِّرُ اللَّهُ عِبادَهُ الَّذينَ آمَنُوا وَعَمِلُوا الصَّالِحاتِ قُلْ لاأَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى وَمَنْ يَقْتَرِفْ حَسَنَةً نَزِدْ لَهُ فيها حُسْنًا إِنَّ اللَّهَ غَفُورٌ شَكُورٌ » ؛ « 1 »\r\nاين همان چيزى است كه خداوند بندگانش را كه ايمان آورده و كارهاى شايسته انجام داده‌اند به آن نويد مىدهد . بگو : من هيچ گونه اجر و پاداشى از شما بر اين دعوت درخواست نمىكنم جز دوست داشتن نزديكانم و هر كس كار نيكى انجام دهد بر نيكىاش مىافزاييم ؛ چرا كه خداوند آمرزنده و قدردان است .\r\nامّا پيامبر خدا صلى اللَّه عليه وآله پيش‌تر معناى « قربى » را بيان كرده و مراد از آن را توضيح داده‌اند كه در روايت‌هاى شيعه و اهل سنّت آمده است . بنابراين ، چرا بايد سخن آن حضرت پذيرفته نشود و اختلاف هم‌چنان باقى بماند ؟ !\r\nبه راستى پيامبر خدا صلى اللَّه عليه وآله مراد از « قربى » را در آيه شريفه تعيين كرده است كه همان خويشاوندان آن حضرت ؛ يعنى حضرت\r\n\r\n\r\n","description":"","footnote":"\r\n( 1 ) . سوره شورا : آيه 23 .\r\n","page_name":" 20 ","page_number":20},
  {"content":"\r\n\r\nعلى ، فاطمه زهرا و دو فرزند آن‌ها عليهم السلام هستند .\r\nبنابراين ، منظور از « قربى » همين بزرگوارانند ؛ آن سان كه منظور از اهل بيت در آيه تطهير با تعيين پيامبر همين سروران هستند .\r\n\r\nراويان حديث قربى\r\nعدّه بسيارى از صحابه و بزرگان تابعان اين روايت را در تفسير آيه « مودّت » از پيامبر خدا صلى اللَّه عليه وآله نقل كرده‌اند كه عبارتند از :\r\n1 . امير مؤمنان على عليه السلام ؛\r\n2 . سبط اكبر امام حسن مجتبى عليه السلام ؛\r\n3 . سبط شهيد امام حسين عليه السلام ؛\r\n4 . امام سجاد عليه السلام ؛\r\n5 . امام باقر عليه السلام ؛\r\n6 . امام صادق عليه السلام ؛\r\n7 . عبداللَّه بن عباس ؛\r\n8 . عبداللَّه بن مسعود ؛\r\n9 . جابر بن عبداللَّه انصارى ؛\r\n10 . ابوأمامه باهلى ؛\r\n11 . ابوطفيل عامر بن واثله ليثى ؛\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n12 . سعيد بن جبير ؛\r\n13 . مجاهد بن جبر ؛\r\n14 . مقسم بن بجره ؛\r\n15 . زاذان كندى ؛\r\n16 . سدّى ؛\r\n17 . فضّال بن جبير ؛\r\n18 . عمرو بن شعيب ؛\r\n19 . ابن مبارك ؛\r\n20 . زرّ بن حبيش ؛\r\n21 . ابواسحاق سبيعى ؛\r\n22 . زيد بن وهب ؛\r\n23 . عبداللَّه نجّى ؛\r\n24 . عاصم بن ضمره .\r\n\r\nپيشوايان حديث و تفسير و آيه مودّت\r\nنزول اين آيه مباركه دربارهء اهل بيت عليهم السلام را پيشوايان مشهور اهل سنّت در تفسير ، حديث و ديگر علوم كه در قرن‌هاى مختلف زندگى مىكردند ، نقل نموده‌اند .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nامام شافعى اين روايت را به صورت قضيه‌اى مسلّم گرفته و براى آن شعرى سروده كه معروف است . اين شعر در كتاب‌هاى معتبر اهل سنّت مانند الصواعق المحرقه آمده است .\r\nاينك اسامى برخى از آن‌ها را در ذيل مىآوريم :\r\n1 . سعيد بن منصور ( درگذشته 227 ه ) ؛\r\n2 . احمد بن حنبل شيبانى ( درگذشته 241 ه ) ؛\r\n3 . عبد بن حُميد ( درگذشته 249 ه ) ؛\r\n4 . محمّد بن اسماعيل بخارى ( درگذشته 256 ه ) ؛\r\n5 . مسلم بن حجّاج نيشابورى ( درگذشته 261 ه ) ؛\r\n6 . احمد بن يحيى بلاذرى ( درگذشته 276 ه ) ؛\r\n7 . محمّد بن عيسى ترمذى ( درگذشته 279 ه ) ؛\r\n8 . ابوبكر بزّار ( درگذشته 292 ه ) ؛\r\n9 . محمّد بن سليمان حضرمى ( درگذشته 297 ه ) ؛\r\n10 . محمّد بن جرير طبرى ( درگذشته 310 ه ) ؛\r\n11 . ابوبشر دولابى ( درگذشته 310 ه ) ؛\r\n12 . ابوبكر ابن منذر نيشابورى ( درگذشته 318 ه ) ؛\r\n13 . عبدالرحمان بن ابى حاتم رازى ( درگذشته 318 ه ) ؛\r\n14 . هيثم بن كليب شاشى ( درگذشته 335 ه ) ؛\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n15 . ابوالقاسم طبرانى ( درگذشته 360 ه ) ؛\r\n16 . ابوالشيخ ابن حبّان ( درگذشته 369 ه ) ؛\r\n17 . محمّد بن اسحاق ابن منده ( درگذشته 395 ه ) ؛\r\n18 . ابوعبداللَّه حاكم نيشابورى ( درگذشته 405 ه ) ؛\r\n19 . ابوبكر ابن مردويه اصفهانى ( درگذشته 410 ه ) ؛\r\n20 . ابواسحاق ثعلبى ( درگذشته 427 ه ) ؛\r\n21 . ابونعيم اصفهانى ( درگذشته 427 ه ) ؛\r\n22 . على بن احمد واحدى ( درگذشته 468 ه ) ؛\r\n23 . محيى السنّة بغوى ( درگذشته 516 ه ) ؛\r\n24 . جار اللَّه زمخشرى ( درگذشته 538 ه ) ؛\r\n25 . ملّا عمر بن محمّد بن خضر ( درگذشته 570 ه ) ؛\r\n26 . ابوالقاسم ابن عساكر دمشقى ( درگذشته 571 ه ) ؛\r\n27 . ابوالسعادات ابن اثير جزرى ( درگذشته 606 ه ) ؛\r\n28 . فخر رازى ( درگذشته 606 ه ) ؛\r\n29 . عزّالدين ابن اثير ( درگذشته 630 ه ) ؛\r\n30 . محمّد بن طلحه شافعى ( درگذشته 652 ه ) ؛\r\n31 . ابوعبداللَّه انصارى قرطبى ( درگذشته 656 ه ) ؛\r\n32 . ابوعبداللَّه گنجى شافعى ( درگذشته 658 ه ) ؛\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n33 . قاضى بيضاوى ( درگذشته 685 ه ) ؛\r\n34 . محبّ الدين طبرى شافعى ( درگذشته 694 ه ) ؛\r\n35 . خطيب شربينى ( درگذشته 698 ه ) ؛\r\n36 . ابوالبركات نسفى ( درگذشته 710 ه ) ؛\r\n37 . ابوالقاسم جزّى ( درگذشته 741 ه ) ؛\r\n38 . علاء الدين خازن ( درگذشته 741 ه ) ؛\r\n39 . ابوحيّان اندلسى ( درگذشته 745 ه ) ؛\r\n40 . ابن كثير دمشقى ( درگذشته 774 ه ) ؛\r\n41 . ابوبكر نورالدين هيثمى ( درگذشته 852 ه ) ؛\r\n42 . ابن حجر عسقلانى ( درگذشته 852 ه ) ؛\r\n43 . نورالدين ابن صبّاغ مالكى ( درگذشته 855 ه ) ؛\r\n44 . شمس الدين سخاوى ( درگذشته 902 ه ) ؛\r\n45 . نور الدين سمهودى ( درگذشته 911 ه ) ؛\r\n46 . جلال الدين سيوطى ( درگذشته 911 ه ) ؛\r\n47 . شهاب الدين قسطلانى ( درگذشته 923 ه ) ؛\r\n48 . ابوالسعود عمادى ( درگذشته 951 ه ) ؛\r\n49 . ابن حجر هيتمى مكّى ( درگذشته 973 ه ) ؛\r\n50 . زرقانى مالكى ( درگذشته 1122 ه ) ؛\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n51 . عبداللَّه شبراوى ( درگذشته 1162 ه ) ؛\r\n52 . محمّد صبّان مصرى ( درگذشته 1206 ه ) ؛\r\n53 . قاضى القضاة شوكانى ( درگذشته 1250 ه ) ؛\r\n54 . شهاب الدين آلوسى ( درگذشته 1270 ه ) ؛\r\n55 . صدّيق حسن خان ( درگذشته 1307 ه ) ؛\r\n56 . محمّد مؤمن شبلنجى ( درگذشته بعد از سال 1308 ه ) .\r\n\r\nحديث « مودّت » در كتاب‌هاى معتبر\r\nحديث مودّت با متن‌هاى متفاوت و با سندهاى گوناگون در كتاب‌هاى معتبر ( صحيح‌ها ، مسندها ، معجم‌ها و منابع ديگر اهل سنّت ) نقل شده است .\r\n\r\nروايت بخارى و مسلم\r\nبخارى در ذيل آيه مودّت چنين مىنويسد :\r\nمحمّد بن بشّار ، از محمّد بن جعفر ، از شعبه نقل مىكند كه عبدالملك بن ميسره گويد :\r\nاز طاووس شنيدم كه مىگفت : از ابن عباس درباره اين آيه پرسيدند .\r\nسعيد بن جبير با عجله گفت : منظور از قربى ، آل محمّد عليهم السلام\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nهستند .\r\nابن عباس گفت : در پاسخ شتاب كردى ! به راستى تيره‌اى از قريش نبود مگر اين كه براى رسول خدا صلى اللَّه عليه وآله در آن‌ها پيوند خويشاوندى بود كه آن حضرت فرمود : مگر اين كه خويشاوندى ميان من و خودتان را حفظ كنيد . « 1 » اين روايت را مسلم نيز ؛ آن سان كه حاكم نيشابورى و ذهبى تصريح كرده‌اند ، روايت كرده است .\r\n\r\nروايت احمد بن حنبل\r\nاحمد بن حنبل در مسند خود مىنويسد :\r\nعبداللَّه از پدرش ، از يحيى ، از شعبه ، از عبدالملك بن ميسره نقل مىكند كه طاووس گويد :\r\nشخصى نزد ابن عباس آمد و درباره آيه مودّت پرسيد . . . .\r\nدر سند ديگر سليمان بن داوود گويد : شعبه از عبدالملك نقل مىكند كه گويد :\r\nاز طاووس شنيدم كه مىگفت : مردى از ابن عباس درباره معناى آيه شريفه مودّت پرسيد .\r\n\r\n\r\n","description":"","footnote":"\r\n( 1 ) . صحيح بخارى : 3 / 502 ، كتاب تفسير .\r\n","page_name":" 27 ","page_number":27},
  {"content":"\r\n\r\nسعيد بن جبير گفت : منظور از « قربى » قرابت و خويشاوندى محمّد صلى اللَّه عليه وآله است .\r\nابن عباس گفت : در پاسخ شتاب كردى ! به راستى هيچ تيره‌اى از قريش نبود مگر اين كه براى رسول خدا صلى اللَّه عليه وآله در ميان آنان رابطه خويشاوندى بود . از اين رو خداوند اين آيه را نازل كرد :\r\n« قُلْ لاأَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى وَمَنْ يَقْتَرِفْ حَسَنَةً نَزِدْ لَهُ فيها حُسْنًا إِنَّ اللَّهَ غَفُورٌ شَكُورٌ » ؛\r\nبگو : من هيچ گونه اجر و پاداشى از شما بر اين دعوت درخواست نمىكنم جز دوست داشتن نزديكانم .\r\nمنظور حضرت اين است كه جز اين كه خويشاوندى ميان من و خودتان را حفظ كنيد . « 1 » احمد بن حنبل در كتاب المناقب خود نيز چنين آورده است :\r\nاز مواردى كه محمّد بن عبداللَّه سليمان حضرمى براى ما نوشته اين كه حرب بن حسن طحّان از حسين اشقر ، از قيس ، از اعمش ، از سعيد بن جبير چنين نقل كرد كه ابن عباس گويد :\r\nهنگامى كه آيه مودّت نازل شد گفتند : اى رسول خدا !\r\n\r\n\r\n","description":"","footnote":"\r\n( 1 ) . مسند احمد : 1 / 229 .\r\n","page_name":" 28 ","page_number":28},
  {"content":"\r\n\r\nخويشاوندان تو كه مودّت آنان بر ما واجب است چه كسانى هستند ؟\r\nپيامبر خدا صلى اللَّه عليه وآله فرمود :\r\nعليٌ وفاطمة وابناها ؛ « 1 »\r\nعلى ، فاطمه و دو فرزند فاطمه عليهم السلام .\r\n\r\nروايت ترمذى\r\nترمذى نيز به نقل اين روايت پرداخته و مىنويسد :\r\nبندار ، از محمّد بن جعفر ، از شعبه ، از عبدالملك بن ميسره اين گونه نقل مىكند : طاووس شنيد كه شخصى از ابن عباس درباره آيه مودّت پرسيد .\r\nسعيد بن جبير در جواب گفت : منظور از قربى ، آل محمّد عليهم السلام هستند .\r\nابن عباس به سعيد بن جبير گفت : آيا در پاسخ شتاب مىكنى ؟ ! به راستى كه در هر تيره‌اى از قريش براى پيامبر رابطه خويشاوندى است ؛ از اين رو فرمود : مگر اين كه خويشاوندى ميان من و خودتان را حفظ كنيد .\r\n\r\n\r\n","description":"","footnote":"\r\n( 1 ) . مناقب على بن ابىطالب عليه السلام ، حديث 263 . اين روايت را حافظان متعددى از اهل سنّت مانند محبّ طبرى در ذخائر العقبى : 25 و سخاوى در استجلاب ارتقاء الغرف : 36 نقل كرده و گفته‌اند : احمد بن حنبل در المناقب آورده است .\r\n","page_name":" 29 ","page_number":29},
  {"content":"\r\n\r\nترمذى در ذيل اين حديث مىنويسد : اين حديث حسن « 1 » و صحيح است . « 2 »\r\n\r\nروايت طبرى\r\nابن جرير طبرى اين روايت را به چهار سند نقل كرده است .\r\nسند نخست : محمّد بن عماره از اسماعيل بن ابان ، از صباح بن يحيى مرى ، از سدّى ، از ابوديلم نقل مىكند :\r\nهنگامى كه على بن الحسين عليهما السلام به اسارت وارد دمشق شد در ورودى شهر مردى از شاميان برخاست و گفت : سپاس خدايى را كه شما را كشت ، ريشه شما را بركند و دو شاخ فتنه را بريد !\r\nامام على بن الحسين عليه السلام به او فرمود :\r\nأقرأت القرآن ؛ آيا قرآن خوانده‌اى ؟\r\nپاسخ داد : آرى !\r\nفرمود : أَفَقَرأتَ « آل حم » ؟ آيا « آل حم » را خوانده‌اى ؟\r\nعرضه داشت : خوانده‌ام ؛ ولى « آل حم » را نخوانده‌ام .\r\nحضرت فرمود : آيا اين آيه را نخوانده‌اى كه مىفرمايد :\r\n\r\n\r\n","description":"","footnote":"\r\n( 1 ) . حديث حسن در اصطلاح اهل تسنّن ، خبر مسندى است كه راويان آن ، به درجه‌وثاقت نزديك باشند .\r\n( 2 ) . صحيح ترمذى : 5 / 351 ، كتاب تفسير .\r\n","page_name":" 30 ","page_number":30},
  {"content":"\r\n\r\n« قُلْ لاأَسْئَلُكُمْ عَلَيْهِ أَجْرًا إِلَّا الْمَوَدَّةَ فِي الْقُرْبى وَمَنْ يَقْتَرِفْ حَسَنَةً نَزِدْ لَهُ فيها حُسْنًا إِنَّ اللَّهَ غَفُورٌ شَكُورٌ » ؛\r\nبگو : من هيچ گونه اجر و پاداشى از شما بر اين دعوت درخواست نمىكنم جز دوست داشتن نزديكانم .\r\nگفت : به راستى شما همان « قربى » هستيد ؟ !\r\nحضرت فرمود : آرى ! « 1 » سند دوم : ابوكريب ، از مالك بن اسماعيل ، از عبدالسلام ، از يزيد بن ابى زياد ، از مقسم نقل مىكند كه ابن عباس گويد :\r\nروزى انصار در مقام خودستايى مىگفتند كه ما چنين و چنان كرديم .\r\nابن عبّاس - يا عبّاس ؛ اين ترديد از عبدالسلام است - در پاسخ آنان گفت : ما از شما برتريم .\r\nاين سخن به سمع مبارك پيامبر خدا صلى اللَّه عليه وآله رسيد . به مجلس آن‌ها وارد شد و فرمود :\r\n\r\n\r\n","description":"","footnote":"\r\n( 1 ) . اين روايت را ابوحيّان با سندى قوى و قطعى نقل كرده است ، آن جا كه سخن حق را يادآور شده و مىگويد : و به همين معنا على بن الحسين بن على بن ابىطالب عليهم السلام قائل شده ؛ آن گاه كه براى اسارت به شام برده شد ، به اين آيه استشهاد كرد ؛ البحر المحيط : 7 / 516 .\r\n","page_name":" 31 ","page_number":31},
  {"content":"\r\n\r\nيا معشر الأنصار ! ألم تكونوا أذلّة فأعزّكم اللَّه بي ؟ !\r\nاى انصار ! آيا شما مردمان خوار و ذليل نبوديد كه خداوند به وسيله من شما را عزّت بخشيد ؟\r\nعرضه داشتند : آرى ، اى رسول خدا !\r\nحضرت فرمود :\r\nألم تكونوا ضلّالًا فهداكم اللَّه بي ؟ !\r\nآيا شما گمراه نبوديد پس به واسطه من خداوند شما را هدايت كرد ؟\r\nعرض كردند : آرى ، اى رسول خدا !\r\nحضرت فرمود : آيا نمىخواهيد پاسخ مرا بدهيد ؟\r\nگفتند : چه بگوييم اى رسول خدا ؟\r\nفرمود : چرا نمىگوييد : آيا قوم تو ، تو را بيرون كردند و ما به تو پناه داديم ؟ !\r\nآيا نمىگوييد : آنان تو را تكذيب كردند و ما تو را تصديق نموديم ؟\r\nآيا نمىگوييد : آنان تو را تنها گذاردند و ما تو را يارى كرديم ؟\r\nابن عباس گويد : پيامبر خدا صلى اللَّه عليه وآله پيوسته چنين سخنانى را مىفرمود تا اين كه انصار بر روى دو زانو نشسته و به پيامبر خدا صلى اللَّه عليه وآله عرضه داشتند : تمام دارايى و آن چه كه در نزد\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nماست از آنِ خدا و رسول اوست .\r\nدر اين هنگام اين آيه شريفه نازل شد :\r\n« قُلْ لاأَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى » ؛\r\nبگو : من هيچ گونه اجر و پاداشى از شما بر اين دعوت درخواست نمىكنم جز دوست داشتن نزديكانم .\r\nسند سوم : يعقوبى ، از مروان ، از يحيى بن كثير ، از ابوالعاليه نقل مىكند كه سعيد بن جبير درباره اين آيه شريفه كه « قُلْ لاأَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى » گفت : منظور از « قربى » خويشاوندان رسول اللَّه صلى اللَّه عليه وآله هستند .\r\nسند چهارم : محمّد بن عماره اسدى و محمّد بن خلف ، از عبيداللَّه ، از اسرائيل از ابواسحاق نقل مىكند كه گويد : از عمرو بن شعيب درباره آيه مودّت پرسيدم .\r\nگفت : منظور از « قربى » خويشاوندان پيامبر اكرم صلى اللَّه عليه وآله هستند . « 1 » گفتنى است كه ابن جرير طبرى در معناى اين آيه شريفه چهار ديدگاه را مطرح كرده و ديدگاه دوم را به عنوان نزول آيه شريفه درباره\r\n\r\n\r\n","description":"","footnote":"\r\n( 1 ) . تفسير طبرى : 25 / 16 و 17 .\r\n","page_name":" 33 ","page_number":33},
  {"content":"\r\n\r\nاهل بيت عليهم السلام قرار داده و روايت‌هايى را در ذيل آن نقل كرده است .\r\nوى ديدگاه نخست را به قرابت و خويشاوندى با قريش اختصاص داده است .\r\nبنابراين ، روايت طاووس ، از ابن عباس كه احمد بن حنبل ، بخارى و مسلم ، آن را نقل كرده‌اند و حاوى سخن سعيد بن جبير است ، بر نزول اين آيه شريفه در خصوص اهل بيت عليهم السلام نظر دارد .\r\nما در مباحث آينده به دو ديدگاه ديگر نيز خواهيم پرداخت .\r\n\r\nروايت هيثم بن كليب\r\nابوسعيد ، هيثم بن كليب شاشى نيز در اين زمينه در كتاب المسند الكبير و در بخش مسند عبداللَّه بن مسعود روايتى را از زرّ بن حبيش اين گونه نقل مىكند :\r\nحسن بن على بن عفّان ، از محمّد بن خالد ، از يحيى بن ثعلبه انصارى ، از عاصم بن ابى النجود ، از زرّ نقل مىكند كه عبداللَّه بن مسعود گويد :\r\nما در مسيرى در خدمت رسول خدا صلى اللَّه عليه وآله بوديم . ناگاه عربى با صداى بلند فرياد زد : اى محمّد !\r\nپيامبر خدا صلى اللَّه عليه وآله فرمود : اين جا هستم .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nگفت : اى محمّد ! نظر تو درباره شخصى كه قومى را دوست مىدارد ؛ ولى همانند آن‌ها عمل نمىكند چيست ؟\r\nحضرت فرمود :\r\nالمرء مع من أحبّ ؛\r\nانسان با دوستدارش همراه است .\r\nگفت : اى محمّد ! به چه چيزى دعوت مىكنى ؟\r\nفرمود :\r\nإلى شهادة أن لا إلّااللَّه وأنّي رسول اللَّه وإقام الصلاة وإيتاء الزكاة وصوم رمضان وحجّ البيت ؛\r\nبه سوى شهادت « لا إله إلّااللَّه » و اين كه من رسول خدا هستم و برپا داشتن نماز ، پرداخت زكات ، روزه ماه رمضان و حج خانه خدا .\r\nآن مرد گفت : آيا به اين فراخوانى پاداشى را نيز مىخواهى ؟\r\nفرمود :\r\nلا ، إلّاالمودّة في القربى ؛\r\nنه ، مگر اين كه به خويشان مودّت و مهر ورزيد .\r\nگفت : اى محمّد ! منظور تو ، خويشان من است يا خويشان تو ؟\r\nفرمود :\r\nبل أقرباي ؛\r\nمنظورم خويشان من است .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nعرضه داشت : دستت را بده تا با تو بيعت كنم ، چرا كه خيرى نيست در اين كه كسى تو را دوست بدارد ؛ ولى خويشاوندان تو را دوست نداشته باشد . « 1 »\r\n\r\nروايت طبرانى\r\nدر اين باره طبرانى نيز دو حديث نقل مىكند :\r\nحديث نخست : محمّد بن عبداللَّه ، از حرب بن حسن طحّان ، از حسين اشقر ، از قيس بن ربيع ، از اعمش ، از سعيد بن جبير چنين نقل مىكند :\r\nابن عباس گويد : هنگامى كه آيه شريفه « قُلْ لاأَسْئَلُكُمْ عَلَيْهِ أَجْرًا إِلَّا الْمَوَدَّةَ فِي الْقُرْبى » نازل شد ، مردم گفتند : اى رسول خدا ! منظور كدام خويشاوندان شماست كه مهرورزى بر آن‌ها براى ما واجب است ؟\r\nپيامبر صلى اللَّه عليه وآله فرمود :\r\nعليٌ وفاطمة وابناهما ؛ « 2 »\r\nعلى ، فاطمه و دو فرزند آنان .\r\nحديث دوم . محمّد بن عبداللَّه حضرمى ، از محمّد بن مرزوق ، از\r\n\r\n\r\n","description":"","footnote":"\r\n( 1 ) . مسند الصحابه : 2 / 127 ، حديث 664 .\r\n( 2 ) . المعجم الكبير : 3 / 47 ، حديث 2641 و 11 / 351 ، حديث 12259 .\r\n","page_name":" 36 ","page_number":36},
  {"content":"\r\n\r\nحسين اشقر ، از نصير بن زياد ، از عثمان ابواليقظان ، از سعيد بن جبير نقل مىكند كه ابن عباس گويد :\r\nروزى انصار در اجتماع خود گفتند : كاش براى رسول خدا صلى اللَّه عليه وآله مالى را جمع مىكرديم تا دستان او در امور مالى باز مىشد و به كسى در اين باره نيازى نداشت ؛ از اين رو به خدمت ايشان شرف‌ياب شدند و گفتند : اى رسول خدا ! ما مىخواهيم از اموال خود براى شما جمع كنيم .\r\nدر اين هنگام خداوند اين آيه شريفه را نازل كرد كه :\r\n« قُلْ لاأَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى » ؛\r\nبگو : من هيچ گونه اجر و پاداشى از شما بر اين دعوت درخواست نمىكنم جز دوست داشتن نزديكانم .\r\nانصار با اختلاف نظر در اين باره از حضور پيامبر خارج شدند .\r\nبرخى از آنان مىگفتند : آيا نديديد كه پيامبر خدا صلى اللَّه عليه وآله چه فرمود ؟ برخى ديگر نيز مىگفتند : اين سخن را به اين جهت فرمود كه ما اهل بيت او را يارى كنيم و در دفاع از آن‌ها بجنگيم . . . . « 1 »\r\n\r\n\r\n","description":"","footnote":"\r\n( 1 ) . همان : 12 / 26 ، حديث 12384 .\r\n","page_name":" 37 ","page_number":37},
  {"content":"\r\n\r\n\r\nروايت حاكم نيشابورى\r\nحاكم نيشابورى نيز در اين باره روايتى را نقل كرده و مىگويد :\r\nابومحمّد حسن بن محمّد بن يحيى فرزندِ برادر طاهر عقيقى حسنى ، از اسماعيل بن محمّد بن اسحاق بن جعفر بن محمّد بن على بن الحسين نقل مىكند كه گويد : عمويم على بن جعفر بن محمّد ، از حسين بن زيد ، از عمر بن على ، از پدرش على بن الحسين اين گونه نقل كرد :\r\nآن گاه كه على عليه السلام كشته شد ، حسن بن على عليهما السلام براى مردم خطبه‌اى ايراد كرد و پس از حمد و ثناى خدا فرمود :\r\nلقد قُبض في هذه الليلة رجل لا يسبقه الأوّلون به عمل ولا يدركه الآخِرون ، وقد كان رسول اللَّه صلّى اللَّه عليه وآله وسلّم يعطيه رايته فيقاتل وجبريل عن يمينه وميكائيل عن يساره ، فما يرجع حتّى يفتح اللَّه عليه . . . .\r\nأيّها الناس ! من عرفني فقد عرفني ، و من لم يعرفني فأنا الحسن بن عليّ ، وأنا ابن النبيّ ، وأنا ابن الوصيّ ، وأنا ابن البشير ، وأنا ابن النذير ، وأنا ابن الداعي إلى اللَّه بإذنه ، وأنا ابن السراج المنير ، وأنا من أهل البيت الّذي كان جبريل ينزل إلينا ويصعد من عندنا .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nوأنا من أهل البيت الّذي أذهب اللَّه عنهم الرجس وطهّرهم تطهيراً ، وأنا من أهل البيت الّذي افترض اللَّه مودّتهم على كلّ مسلم . فقال تبارك و تعالى لنبيّه صلّى اللَّه عليه وآله وسلّم : « قُل لَّا أَسْأَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبَى وَمَن يَقْتَرِفْ حَسَنَةً نَّزِدْ لَهُ فِيهَا حُسْناً » فاقتراف الحسنة ، مودّتنا أهل البيت ؛ « 1 »\r\nاى مردم ! شخصيتى باعظمت از ميان شما به سراى ديگر شتافت كه نه پيشينيان بر او پيشى گرفته‌اند و نه آيندگان عظمت او را درك خواهند كرد . ( او گوى سبقت را از همگان ربود ) . به راستى آن گاه كه رسول خدا صلى اللَّه عليه وآله پرچم اسلام را به او مىسپرد ، در حالى كه جبرئيل از سمت راست و ميكائيل از سمت چپ او مىجنگيد و دست از جنگ برنمىداشت مگر آن كه خداوند او را فاتح و پيروز مىنمود . . . .\r\nخداوند جان او را در شبى گرفت كه جان وصىّ موسى در آن شب گرفته شد . . . .\r\nاى مردم ! هر كس مرا مىشناسد ، مىشناسد ؛ و هر كه مرا نمىشناسد بداند كه من حسن ، فرزند على هستم ، من فرزند پيامبر صلى اللَّه عليه وآله\r\n\r\n\r\n","description":"","footnote":"\r\n( 1 ) . المستدرك على الصحيحين : 3 / 172 .\r\n","page_name":" 39 ","page_number":39},
  {"content":"\r\n\r\nو فرزند وصى او هستم . من فرزند بشارت دهنده و بيم دهنده هستم .\r\nمن فرزند دعوت كننده به سوى خدا به اذن او و فرزند چراغ روشن‌گر هستم . من فرزند كسى هستم كه جبرئيل براى ما نازل مىشد و از نزد ما به عالم بالا ، صعود مىنمود .\r\nمن از خاندانى هستم كه خداوند هر گونه رجس و پليدى را از آن‌ها زدود و پاك و پاكيزه‌شان ساخت . من از خاندانى هستم كه خداوند بزرگ مودّت و مهرورزى به آن‌ها را واجب كرد و در قرآن بر پيامبر صلى اللَّه عليه وآله فرمود : « بگو : من از شما پاداشى درخواست نمىكنم جز مودّت و مهربانى به خويشاوندان » .\r\nپس منظور از دريافت حسنه و نيكى ، مودّت و دوستى ما خاندان رسالت است .\r\nحاكم نيشابورى در تفسير اين آيه شريفه در بخش تفسيرى المستدرك على الصحيحين چنين مىنگارد :\r\nبخارى و مسلم در تفسير اين آيه فقط به حديث عبدالملك بن ميسره زرّاد ، از طاووس ، از ابن عباس اتفاق نظر دارند كه منظور از « قربى » در آيه شريفه قرباى آل محمّد عليهم السلام هستند . « 1 »\r\n\r\n\r\n","description":"","footnote":"\r\n( 1 ) . همان : 2 / 444 .\r\n","page_name":" 40 ","page_number":40},
  {"content":"\r\n\r\n\r\nروايت ابونعيم اصفهانى\r\nابونُعيم اصفهانى نيز درباره اين آيه ، دو حديث نقل كرده است .\r\nحديث نخست . ابوعبداللَّه حسين بن احمد بن على ، از حسن بن محمّد بن ابى هريره ، از اسماعيل بن يزيد ، از قتيبة بن مهران ، از عبدالغفور ، از ابوهاشم ، از زاذان نقل مىكند كه على عليه السلام فرمود :\r\nپيامبر خدا صلى اللَّه عليه وآله فرمود :\r\nعليكم بتعلّم القرآن وكثرة تلاوته تنالون به الدرجات وكثرة عجائبه في الجنّة ؛\r\nبر شما باد به آموختن قرآن و تلاوت فراوان آن ، تا به وسيله آن به درجه‌ها ، مقام‌ها و شگفتىهاى بسيارى در بهشت دست يابيد .\r\nآن گاه على عليه السلام فرمود :\r\nوفينا آل حم ، إنّه لا يحفظ مودّتنا إلّاكلّ مؤمن ؛\r\nو آل حم درباره ماست . به راستى كه مودّت و مهرورزى به ما را جز مؤمن ، كسى حفظ نمىكند .\r\nسپس اين آيه كريمه را قرائت فرمود :\r\n« قُل لَّاأَسْأَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى » ؛ « 1 »\r\n\r\n\r\n","description":"","footnote":"\r\n( 1 ) . تاريخ اصفهان : 2 / 165 .\r\n","page_name":" 41 ","page_number":41},
  {"content":"\r\n\r\nبگو : من هيچ گونه اجر و پاداشى از شما بر اين دعوت درخواست نمىكنم جز دوست داشتن نزديكانم .\r\nحديث دوم . ابوعبداللَّه محمّد بن احمد بن على بن احمد بن مخلّد ، از محمّد بن عثمان بن ابى شيبه ، از عبادة بن زياد ، از يحيى بن علاء ، از امام صادق عليه السلام ، از پدر بزرگوارش امام باقر عليه السلام نقل مىكند كه جابر بن عبداللَّه انصارى گويد :\r\nروزى عربى باديه‌نشين به خدمت پيامبر صلى اللَّه عليه وآله رسيد و گفت : اى محمّد ! اسلام را بر من عرضه كن !\r\nپيامبر خدا صلى اللَّه عليه وآله فرمود :\r\nتشهد أن لا إله إلّااللَّه وحده لا شريك له وأنّ محمّداً عبده ورسوله ؛\r\nشهادت مىدهى كه معبودى جز خداوند يگانه نيست كه شريكى ندارد و همانا محمّد بنده و فرستاده اوست .\r\nگفت : بر اين امر ، اجر و پاداشى را درخواست مىكنى ؟\r\nفرمود :\r\nلا ، إلّاالمودّة في القربى ؛\r\nنه ، جز مودّت و مهرورزى بر نزديكان .\r\nگفت : نزديكان من يا نزديكان تو ؟\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nفرمود : نزديكان من .\r\nعرضه داشت : بيا با تو بيعت كنم . پس بر هر كسى كه تو و نزديكانت را دوست ندارد ، لعنت خدا باد .\r\nپيامبر خدا صلى اللَّه عليه وآله فرمود : آمين .\r\nابونعيم اصفهانى در ذيل اين حديث مىنويسد :\r\nاين حديث ، حديثى غريب از احاديث جعفر بن محمّد است كه من آن را فقط از حديث يحيى بن علاء كوفى قاضى القضات شهر رى نوشته‌ام . « 1 »\r\n\r\nروايت ابوبشر دولابى\r\nاز ديگر كسانى كه به اين موضوع پرداخته است ، ابوبشر دولابى است . وى خطبه سبط اكبر امام حسن مجتبى عليه السلام را با سندهاى گوناگونى چنين نقل مىكند :\r\nسند اول : ابوالقاسم كهمس بن معمر به من گفت : ابومحمّد اسماعيل بن محمّد بن اسحاق بن جعفر بن محمّد بن على بن حسين بن على بن ابى طالب ، از عمويم على بن جعفر بن محمّد بن حسين بن زيد ، از حسن بن زيد بن حسين بن على ، از پدرش نقل\r\n\r\n\r\n","description":"","footnote":"\r\n( 1 ) . حلية الاولياء : 3 / 201 .\r\n","page_name":" 43 ","page_number":43},
  {"content":"\r\n\r\nمىكند كه آن گاه كه امير مؤمنان على عليه السلام كشته شد ، امام حسن عليه السلام براى مردم اين گونه سخنرانى كرد . . . .\r\nسند دوم : ابوعبداللَّه حسين بن على بن حسين بن على بن عمر بن حسن بن على بن ابى طالب ، از پدرش ، از حسين بن زيد ، از حسن بن زيد بن حسن - در اين سند به نقل از پدرش نيامده است - وى مىگويد :\r\nآن گاه كه على عليه السلام كشته شد ، امام حسن عليه السلام براى مردم سخنرانى كرد . . . .\r\nسند سوم : احمد بن يحيى أودى ، از اسماعيل بن ابان ورّاق ، از عمر ، از جابر از ابوطفيل و زيد بن وهب و عبداللَّه بن نجى و عاصم بن ضمره ، از حسن بن على عليهما السلام نقل مىكنند كه آن حضرت فرمود :\r\nامشب شخصيّتى قبض روح شده كه . . . . « 1 »\r\n\r\nروايت ابن عساكر\r\nابن عساكر نيز به نقل اين مطلب پرداخته است .\r\nوى مىنويسد : ابوالحسن فرضى ، از عبدالعزيز صوفى ، از ابوالحسن بن سمسار ، از ابوسليمان . . . ؛\r\n\r\n\r\n","description":"","footnote":"\r\n( 1 ) . الذرية الطاهرة : 109 - 111 .\r\n","page_name":" 44 ","page_number":44},
  {"content":"\r\n\r\nهم‌چنين ابن سمسار ، از على بن الحسن صورى ، از سليمان احمد بن ايوب طبرانى لخمى در اصفهان ، از حسين بن ادريس حريرى شوشترى ، از ابوعثمان طالوت بن عباد بصرى صيرفى ، از فضّال بن جبير نقل مىكنند كه ابوامامه باهلى گويد :\r\nپيامبر خدا صلى اللَّه عليه وآله فرمود :\r\nخلق اللَّه الانبياء من أشجار شتّى وخلقني وعليّاً من شجرة واحدة ، فأنا أصلها وعليّ فرعها وفاطمة لقاحها والحسن والحسين ثمرها . فمن تعلّق بغصن من أغصانها نجا ، و من زاغ هوى .\r\nولو أنّ عبداً عبد اللَّه بين الصفاء والمروة ألف عام ثمّ ألف عام ثمّ ألف عام ثمّ لم يدرك محبتنا لأكبّه اللَّه منخريه في النار ، ثمّ تلا : « قُل لَّاأَسْأَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى » ؛\r\nخداوند پيامبران را از درخت‌هاى پراكنده آفريد و من و على را از يك درخت خلق كرد . من ريشه آن ، على شاخه آن ، فاطمه شكوفه و حسن و حسين ميوه آن هستيم . پس هر كس به شاخه‌اى از شاخه‌هاى آن بياويزد ، نجات مىيابد و آن كس كه از ( مسير ) آن‌ها منحرف شود هلاك خواهد شد .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nاگر بنده‌اى خدا را در ميان صفا و مروه سه هزار سال عبادت كند آن گاه محبت ما را درك نكند ، خداوند او را به رو به آتش دوزخ مىاندازد .\r\nآن گاه حضرتش اين آيه شريفه را تلاوت فرمود :\r\n« قُل لَّاأَسْأَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى » .\r\nعلى بن حسن صوفى اين حديث را يك بار ديگر از راوى ديگرى نقل مىكند و مىگويد : ابوالحسن فقيه سلمى طرسوسى ، از عبدالعزيز كتّانى ، از ابونصر بن جيّان ، از ابوالحسن على بن الحسن طرسوسى ، از ابوالفضل عباس بن احمد خواتيمى در طرسوس ، از حسين بن ادريس شوشترى نقل مىكند . . . . « 1 » ابن عساكر در موردى ديگر روايت خواستگارى مروان بن حكم از دختر عبداللَّه بن جعفر را براى يزيد - كه به فرمان معاويه انجام شد - نقل مىكند .\r\nبنا بر اين روايت ، عبداللَّه بن جعفر موضوع دخترش را به امام حسين عليه السلام واگذار كرد . امام حسين عليه السلام او را به ازدواج قاسم بن محمّد بن جعفر درآورد . آن حضرت در مسجد پيامبر در جمع\r\n\r\n\r\n","description":"","footnote":"\r\n( 1 ) . تاريخ مدينة دمشق ، شرح حال امام اميرالمؤمنين على عليه السلام : 1 / 132 و 133 .\r\n","page_name":" 46 ","page_number":46},
  {"content":"\r\n\r\nبنى هاشم و بنى اميّه لب به سخن گشود و پس از حمد و ثناى خدا ، چنين فرمود :\r\nإنّ الإسلام دفع الخسيسة وتمّم النقيصة وأذهب اللائمة ، فلا لوم على مسلم إلّافي أمر مأثم وأنّ القرابة الّتي عظّم اللَّه حقّها وأمر برعايتها و أن يسأل نبيّه الأجر لَهُ بالمودّة لأهلها : قرابتنا أهل البيت . . . ؛ « 1 »\r\nبه راستى كه اسلام كارهاى فرومايه را زدود و كاستىها را كامل كرد و سرزنش‌ها را از ميان برد ؛ اكنون هيچ سرزنشى براى مسلمان نيست مگر در گناه . به راستى خويشاوندى كه خداوند حقّ آن را بزرگ داشته و به مردم رعايت آن را دستور داده و اين كه پيامبرش به عنوان پاداش مهرورزى به خاندانش را بخواهد ؛ همان خويشاوندى ما اهل بيت است . . . .\r\n\r\nروايت ابن اثير\r\nابن اثير جزرى نيز به تفسير اين آيه پرداخته است . وى در روايتى در اين زمينه مىنويسد :\r\n\r\n\r\n","description":"","footnote":"\r\n( 1 ) . شواهد التنزيل با تعليقه و حاشيه علامه محمّد باقر محمودى : 2 / 144 ، و به نقل از انساب الاشراف ، شرح حال معاويه و تاريخ مدينة دمشق ، شرح حال مروان بن حكم .\r\n","page_name":" 47 ","page_number":47},
  {"content":"\r\n\r\nحكيم بن جبير گويد : حبيب بن ابى ثابت گفت : من با بزرگانمان هم‌نشينى داشتم . روزى على بن الحسين عليهما السلام از كنار ما مىگذشت . ميان او و گروهى از قريش درباره زنى كه از آن‌ها گرفته بود و حضرتش به اين پيوند راضى نبود ، نزاع و كشمكش بود .\r\nبزرگان انصار گفتند : چرا ديروز ما را به جهت اختلافى كه ميان تو و بنى فلان وجود داشت فرا نخواندى ؟ بزرگان ما براى ما اين گونه نقل كرده‌اند كه روزى گروهى از قبيله‌ها خدمت رسول خدا صلى اللَّه عليه وآله رسيدند و گفتند : اى محمّد ! آيا اجازه مىدهيد ما بخشى از املاك و اموالى را كه خداوند به خاطر تو ، آن‌ها را در اختيار ما گذارده است و به وسيله تو ما را برترى داده و گرامى داشته ، در اختيار شما قرار دهيم ؟\r\nدر اين هنگام اين آيه مباركه نازل شد كه :\r\n« قُل لَّاأَسْأَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى » ؛\r\nبگو : من هيچ گونه اجر و پاداشى از شما بر اين دعوت درخواست نمىكنم جز دوست داشتن نزديكانم .\r\nاين روايت را ابن منده نقل كرده است . « 1 »\r\n\r\n\r\n","description":"","footnote":"\r\n( 1 ) . أسد الغابه فى معرفة الصحابه : 5 / 367 .\r\n","page_name":" 48 ","page_number":48},
  {"content":"\r\n\r\n\r\nروايت ابن كثير\r\nابن كثير نيز در ضمن گفتارى به تفسير اين آيه پرداخته و مىنويسد :\r\nقول سوم را كه بخارى و ديگران نقل كرده‌اند ، روايتى از سعيد بن جبير است . . . و سدّى از ابوديلم نقل كرده و مىگويد : هنگامى كه على بن الحسين عليهما السلام را به اسارت وارد شام كردند . . .\r\nو ابواسحاق سبيعى نيز گويد : از عمرو بن شعيب درباره آيه شريفه مودّت پرسيدم ، گفت : منظور از قربى ، خويشاوندان پيامبر صلى اللَّه عليه وآله هستند .\r\nاين دو روايت را ابن جرير نقل كرده است ؛ آن گاه ابن جرير مىگويد : ابوكريب از مالك بن اسماعيل ، از عبدالسلام ، از يزيد بن ابوزياد ، از مقسم ، از ابن عباس نيز روايت كرده است . . . .\r\nهم‌چنين اين روايت را ابن ابى حاتم ، از على بن الحسين عليهما السلام ، از عبدالمؤمن بن على ، از عبدالسلام ، از يزيد بن ابى زياد - كه از نظر نقل حديث ضعيف است - با سند خود نظير همين روايت و يا نزديك به همين مضمون را نقل مىكند .\r\nبه همين مضمون در صحيح بخارى و صحيح مسلم ، در بخش غنيمت‌هاى جنگ حنين نقل شده ؛ ولى در آن ، از نزول اين آيه سخنى به\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nميان نيامده است .\r\nابن ابى حاتم گويد : على بن الحسين عليهما السلام از شخصى كه نامش را ذكر كرد ، از حسين اشقر ، از قيس ، از اعمش ، از سعيد بن جبير نقل مىكند كه ابن عباس گويد :\r\nهنگامى كه آيه « قُل لَّاأَسْأَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى » نازل شد ، مردم گفتند : اى رسول خدا ! اينان كه خداوند به مودّت و دوستى آن‌ها امر فرموده چه كسانى هستند ؟\r\nپيامبر صلى اللَّه عليه وآله فرمود :\r\nفاطمة وولدها رضي اللَّه عنهم ؛\r\nفاطمه و فرزندان آن بانو ، رضوان خدا بر آنان باد .\r\nابن ابى حاتم پس از نقل اين حديث مىگويد :\r\nسند اين حديث ضعيف است ؛ زيرا در اين حديث فرد مبهم و ناشناخته و منكرى است كه از راوى شيعى متعصب ؛ يعنى حسين اشقر نقل كرده است . « 1 »\r\n\r\n\r\n","description":"","footnote":"\r\n( 1 ) . تفسير القرآن العظيم : 4 / 100 .\r\n","page_name":" 50 ","page_number":50},
  {"content":"\r\n\r\n\r\nروايت هيثمى\r\nاز كسانى كه به نقل اين حديث پرداخته ، حافظ على بن ابوبكر هيثمى است . وى در اين زمينه در مجمع الزوائد چند حديث نقل كرده است .\r\nحديث نخست : ابن عباس گويد : آن گاه كه آيه شريفه « قُل لَّا أَسْأَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى » فرو فرستاده شد ، اصحاب عرضه داشتند : اى رسول خدا ! خويشاوندان شما كه مودّت و دوستى آن‌ها بر ما واجب است چه كسانى هستند ؟\r\nپيامبر خدا صلى اللَّه عليه وآله فرمود :\r\nعليّ وفاطمة وابناهما ؛\r\nعلى ، فاطمه و فرزندان آن دو .\r\nاين حديث را طبرانى از حرب بن حسن طحّان ، از حسين اشقر ، از قيس بن ربيع نقل مىكند .\r\nهيثمى مىافزايد : اين سه راوى را ، علماى رجال توثيق كرده‌اند و معتبر دانسته‌اند ؛ ولى گروهى ديگر آن‌ها را تضعيف كرده‌اند . البته ديگر راويان اين حديث موثق و مورد اعتماد هستند . « 1 »\r\n\r\n\r\n","description":"","footnote":"\r\n( 1 ) . مجمع الزوائد : 7 / 103 .\r\n","page_name":" 51 ","page_number":51},
  {"content":"\r\n\r\nهيثمى در ادامه مىنويسد :\r\nاين حديث را بار ديگر طبرانى نقل كرده و مىگويد :\r\nدر اين سند جمعى از راويان ، از نظر نقل حديث ضعيف هستند كه راوى شناسان آنان را موثق و مورد اعتماد دانسته‌اند . « 1 » آن گاه طبرانى خطبه امام حسن عليه السلام را در بخش خطبه حسن بن على عليهما السلام از ابوالطفيل اين گونه نقل مىكند :\r\nابوالطفيل گويد : امام حسن بن على بن ابىطالب عليهم السلام براى ما سخنرانى كرد و پس از حمد و ستايش خدا و ثناى او ، از امير مؤمنان على عليه السلام به عنوان آخرين وصى الهى و وصى پيامبران و امين صدّيقان و شهيدان ياد كرد و فرمود :\r\nيا أيّها الناس ! لقد فارقكم رجل ما سبقه الأوّلون ولا يدركه الآخرون . لقد كان رسول اللَّه صلى اللَّه عليه وآله يعطيه الراية فيقاتل جبريل عن يمينه وميكائيل عن يساره فما يرجع حتّى يفتح اللَّه عليه ولقد قبضه اللَّه في الليلة الّتي قبض فيها وصي موسى . . . ؛\r\nاى مردم ! شخصيتى باعظمت از ميان شما به سراى ديگر شتافت كه نه\r\n\r\n\r\n","description":"","footnote":"\r\n( 1 ) . همان : 9 / 168 .\r\n","page_name":" 52 ","page_number":52},
  {"content":"\r\n\r\nپيشينيان بر او پيشى گرفته‌اند و نه آيندگان عظمت او را درك خواهند كرد . ( او گوى سبقت را از همگان ربود ) . به راستى آن گاه كه رسول خدا صلى اللَّه عليه وآله پرچم اسلام را به او مىسپرد ، در حالى كه جبرئيل از سمت راست و ميكائيل از سمت چپ او مىجنگيد و دست از جنگ برنمىداشت مگر آن كه خداوند او را فاتح و پيروز مىنمود .\r\nخداوند جان او را در شبى گرفت كه جان وصىّ موسى در آن شب گرفته شد . . . .\r\nآن گاه امام حسن عليه السلام چنين ادامه داد :\r\nمن عرفني فقد عرفني ، و من لم يعرفني فأنا الحسن بن محمّد صلّى اللَّه عليه وآله .\r\nثمّ تلا هذه الآية قول يوسف : « وَاتَّبَعْتُ مِلَّةَ آبَآئِي إِبْرَاهِيمَ وَإِسْحَقَ وَيَعْقُوبَ » ؛ « 1 »\r\nهر كس مرا مىشناسد ، مىشناسد ؛ و هر كه مرا نمىشناسد بداند كه من حسن فرزند محمّد صلى اللَّه عليه وآله هستم .\r\nآن گاه حضرتش اين آيه شريفه را تلاوت فرمود كه حضرت يوسف گفت : « من از آيين پدرانم ، ابراهيم ، اسحاق و يعقوب پيروى كردم » .\r\n\r\n\r\n","description":"","footnote":"\r\n( 1 ) . سوره يوسف : آيه 38 .\r\n","page_name":" 53 ","page_number":53},
  {"content":"\r\n\r\nسپس امام حسن عليه السلام به آياتى از قرآن اشاره كرد و فرمود :\r\nأنا ابن البشير ، أنا ابن النذير ، وأنا ابن النبيّ ، أنا ابن الداعي إلى اللَّه بإذنه ، وأنا ابن السراج المنير ، وأنا ابن الّذي أُرسل رحمةً للعالمين ، وأنا مِن أهل البيت الّذين أذهب اللَّه عنهم الرجس وطهّرهم تطهيراً ، وأنا مِن أهل البيت الّذين افترض اللَّه عزّوجلّ مودّتهم وولايتهم ، فقال في ما أُنزل على محمّد صلّى اللَّه عليه وآله : « قُل لَّاأَسْأَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى » ؛\r\nمن فرزند بشارت دهنده و بيم دهنده هستم . منم فرزند پيامبرم . من فرزند دعوت كننده به سوى خدا به اذن او و فرزند چراغ روشن‌گر هستم . من فرزند كسى هستم كه براى جهانيان به عنوان رحمت فرستاده شد . من از خاندانى هستم كه خداوند هر گونه رجس و پليدى را از آن‌ها زدود و پاك و پاكيزه‌شان ساخت . من از خاندانى هستم كه خداوند بزرگ مودّت و مهرورزى و ولايت آن‌ها را واجب كرد و در قرآنى كه بر محمّد صلى اللَّه عليه وآله فرو فرستاد فرمود : « بگو من از شما پاداشى درخواست نمىكنم جز مودّت و مهربانى به خويشاوندان » .\r\nهيثمى پس از نقل اين روايت مىنويسد : اين روايت را طبرانى در\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nالمعجم الاوسط و المعجم الكبير و ابويعلى به اختصار نقل كرده‌اند . نظير آن را بزّار نيز نقل كرده است . احمد بن حنبل شيبانى نيز با اختصارى بيشتر اين روايت را نقل كرده است .\r\nگفتنى است كه سندهاى احمد بن حنبل و برخى از سندهاى بزّار و طبرانى در المعجم الكبير معتبر هستند . « 1 »\r\n\r\nروايت سيوطى\r\nحافظ جلال الدين سيوطى نيز اين حديث را با چند سند از طاووس از ابن عباس - آن سان كه گذشت - نقل كرده است كه برخى از آن‌ها را مىآوريم :\r\n1 . ابن مردويه به سند ابن مبارك نقل مىكند كه ابن عباس درباره « إِلَّا الْمَوَدَّةَ فِي الْقُرْبَى » گفت : پيامبر صلى اللَّه عليه وآله فرمود :\r\nتحفظوني في قرابتي ؛\r\nمرا درباره خويشانم مراعات كنيد .\r\n2 . ابن جرير ، ابن ابى حاتم و ابن مردويه با سند مقسم نقل مىكنند كه ابن عباس گويد : روزى انصار گفتند . . . . « 2 »\r\n\r\n\r\n","description":"","footnote":"\r\n( 1 ) . همان : 9 / 146 .\r\n( 2 ) . اين حديث پيش‌تر گذشت .\r\n","page_name":" 55 ","page_number":55},
  {"content":"\r\n\r\n3 . طبرانى در المعجم الاوسط و ابن مردويه با سندى ضعيف نقل كرده‌اند كه سعيد بن جبير گويد : روزى انصار در جمع خود گفتند . . . . « 1 » 4 . ابونعيم اصفهانى و ديلمى از طريق مجاهد نقل مىكنند كه ابن عباس گويد : پيامبر خدا صلى اللَّه عليه وآله درباره آيه مودّت فرمود :\r\nأن تحفظوني في أهل بيتي وتودّوهم بي ؛\r\nمرا درباره خاندانم مراعات كنيد و به خاطر من به آنان مهر بورزيد .\r\n5 . ابن منذر ، ابن ابى حاتم ، طبرانى و ابن مردويه با سند ضعيف از سعيد بن جبير نقل مىكنند كه ابن عباس گفت :\r\nهنگامى كه آيه مودّت نازل شد ، اصحاب گفتند : اى رسول خدا ! منظور از خويشان شما كه مودّت به آن‌ها واجب است چه كسانى هستند ؟\r\nپيامبر صلى اللَّه عليه وآله فرمود :\r\nعليٌ وفاطمة وولداها ؛\r\nعلى ، فاطمه و دو فرزند او عليهم السلام .\r\n6 . سعيد بن منصور گويد : از سعيد بن جبير درباره آيه مودّت پرسيدم كه منظور از قربى چه كسانى هستند ؟\r\n\r\n\r\n","description":"","footnote":"\r\n( 1 ) . ر . ك : صفحه 37 از همين كتاب .\r\n","page_name":" 56 ","page_number":56},
  {"content":"\r\n\r\nگفت : خويشان رسول خدا صلى اللَّه عليه وآله .\r\n7 . ابن جرير از ابوديلم نقل مىكند كه گويد :\r\nهنگامى كه على بن الحسين عليهما السلام به اسارت وارد دمشق شد . . . . « 1 » آن گاه سيوطى به نقل حديث ثقلين و ديگر احاديثى كه درباره سفارش پيامبر به پيروى از اهل بيت عليهم السلام و بر حذر داشتن از بغض و كينه ورزى با آن‌هاست ، مىپردازد . . . . « 2 »\r\n\r\nروايت آلوسى\r\nدانشمند ديگرى از اهل سنّت كه پيرامون آيه مودّت سخن به ميان آورده ، آلوسى است . وى در تفسير روح المعانى مىنويسد :\r\nگروهى از علما در معناى آيه مودّت چنين اظهار نظر كرده‌اند كه منظور پيامبر خدا صلى اللَّه عليه وآله اين بود كه من از شما هيچ پاداشى درخواست نمىكنم مگر مهرورزى شما به اهل بيت و خويشان من .\r\nو در كتاب بحر المحيط آمده است : اين گفته ابن جبير ، سدّى و عمرو بن شعيب است .\r\n\r\n\r\n","description":"","footnote":"\r\n( 1 ) . ر . ك : صفحه 30 از همين كتاب .\r\n( 2 ) . الدر المنثور : 6 / 6 و 7 .\r\n","page_name":" 57 ","page_number":57},
  {"content":"\r\n\r\nآن گاه آلوسى به توضيح واژگان آيه ( نكات ادبى ) آن مىپردازد و مىنويسد :\r\nحرف « فى » در آيه به معناى « ظرف مجازى » است و واژه « قربى » به معناى أقرباء ؛ يعنى خويشاوندان است و جار و مجرور در جاى حال قرار گرفته است ؛ بنابراين ، معناى آيه اين گونه مىشود :\r\nمن از شما هيچ پاداشى درخواست نمىكنم جز مودّت و مهرورزى ثابت و استوار نسبت به خويشان من [ و براى افاده اين معنا كلمهء « فى » آمد و 
  ] نفرمود : « إلّا مودة القربى » .\r\nسپس آلوسى به نقل روايت مرفوعه‌اى مىپردازد و مىنگارد :\r\nابن منذر ، ابن ابى حاتم ، طبرانى و ابن مردويه با استناد به ابن جبير نقل مىكنند كه ابن عباس گويد : هنگامى كه آيه مودّت نازل شد . . . .\r\nآلوسى در ذيل اين حديث مىنويسد : آن سان كه جلال الدين سيوطى در الدرّ المنثور گفته ، سند اين روايت ضعيف است .\r\nاز طرفى ، ابن حجر عسقلانى در كتاب الكاف الشاف في تخريج أحاديث الكشّاف به ضعف سند اين حديث تصريح كرده است . هم‌چنين وى مىگويد كه اگر اين روايت صحيح بود ، آن چنان كه در صحيح بخارى و مسلم و ديگر منابع آمده است و گذشت ، ابن عباس نمىگفت : اى ابن جبير در پاسخ شتاب كردى . . . ، مگر اين كه بگوييم گروهى از\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nاهل بيت رواياتى نقل كرده‌اند كه اين معنا را تأييد مىكند ؛ از جمله ابن جرير روايت كرده كه ابوديلم گويد : هنگامى كه حضرت على بن الحسين عليهما السلام را به اسارت وارد شهر شام كردند . . . .\r\nدر روايت ديگرى زاذان از على عليه السلام چنين نقل مىكند كه آن حضرت فرمود :\r\nفينا في آل حم آيةٌ لا يحفظ مودّتنا إلّامؤمن ؛\r\nدربارهء ما در سوره آل حم ، آيه‌اى است كه اشاره دارد به اين كه مودّت و دوستى ما را جز مؤمن نگاه نمىدارد .\r\nآن گاه على عليه السلام اين آيه شريفه را قرائت كرد .\r\nكميت شاعر نيز در سروده خود به اين سخن اشاره مىكند و مىسرايد :\r\n وجدنا لكم في آل حم آية * تأوّلها منّا تقيّ ومعربُ \r\nدر سوره آل حم آيه‌اى وجود دارد كه همه ما نزول آن را دربارهء شما مىدانيم .\r\nآلوسى در ادامه مىنويسد : در اين زمينه چه زيبا سروده است ، سيّد عمر هيتى يكى از سادات معاصر ، آن جا كه گويد :\r\n بأيّة آية يأتي يزيدُ * غداة صحائفُ الأعمال تُتلى \r\n\r\n","description":"","footnote":"","page_name":" 59 ","page_number":59},
  {"content":"\r\n\r\n وقام رسول ربّ العرش يتلو * وقد صمّت جميع الخلق « قل لا » ؛ \r\nيزيد در روز قيامت به هنگام قرائت نامهء اعمال ، با كدامين آيه خواهد آمد ؛ در حالى كه فرستادهء پروردگار عرش ، در هنگام سكوت همه مردم اين چنين تلاوت مىكند كه « قل لا » .\r\nروشن است كه خطاب در اين آيه ، همه امّت را در بر مىگيرد ، نه فقط انصار را ؛ گرچه برخى چنين توهّم كرده‌اند ؛ چرا كه همه مردم به مودّت و دوستى اهل بيت عليهم السلام مكلّف و موظّف هستند .\r\nآن گاه آلوسى از مسلم نيشابورى ، ترمذى و نسائى حديث ثقلين و برخى از احاديث مناقب اهل بيت عليهم السلام را نقل كرده و مىگويد :\r\nروايات ديگرى در اين باره نقل شده است كه به جهت فراوانى قابل شمارش نيستند . « 1 »\r\n\r\nروايت شوكانى\r\nشوكانى با نقل روايات بيشترى به تفسير اين آيه پرداخته است ؛ همان رواياتى كه ما از الدرّ المنثور نقل كرديم . از جمله حديثى است كه پيشوايان حديث با سند مقسم از ابن عباس نقل كرده‌اند .\r\n\r\n\r\n","description":"","footnote":"\r\n( 1 ) . روح المعانى : 25 / 31 و 32 .\r\n","page_name":" 60 ","page_number":60},
  {"content":"\r\n\r\nشوكانى پس از نقل اين حديث مىنويسد : يكى از راويان اين حديث يزيد بن ابى زياد است كه از جهت نقل روايت ضعيف است .\r\nشوكانى بار ديگر به روايت ابونعيم اصفهانى و ديلمى با سند مجاهد از ابن عباس مىپردازد و درباره سند آن ، اشكالى نمىكند . آن گاه به روايت كسانى كه با سند سعيد بن جبير از ابن عباس نقل مىكنند ، پرداخته و در ذيل آن مىنويسد : سيوطى گفته است : سند اين روايت ضعيف است .\r\nشوكانى در ادامه به تعارض ميان خبرهايى كه از ابن عباس نقل شده ، مىپردازد و رواياتى را كه در دو كتاب صحيح بخارى و مسلم آمده ترجيح داده و مىنويسد :\r\nخداوند آل محمّد عليهم السلام را به جهت فضايل بسيار و امتيازات ارزشمندى كه به آنان ارزانى داشته از اين مودّت بىنياز ساخت كه ما برخى از اين امتيازات را به هنگام تفسير آيه تطهير بيان كرديم . « 1 »\r\n\r\nنكته قابل توجه\r\nدانشمندان اهل سنّت تلاش كرده‌اند تا خطبه امام حسن عليه السلام را به صورت كامل نقل نكنند و حتى به صورت ناقص كه مىآورند در\r\n\r\n\r\n","description":"","footnote":"\r\n( 1 ) . فتح القدير : 4 / 536 و 537 .\r\n","page_name":" 61 ","page_number":61},
  {"content":"\r\n\r\nمتن خطبه تصرّف كرده‌اند . در اين باره مىتوان به مسند و مناقب احمد بن حنبل شيبانى ، المعجم الكبير طبرانى ، تاريخ طبرى ، المستدرك على الصحيحين حاكم نيشابورى ، الكامل ابن عدى و مجمع الزوائد هيثمى مراجعه كرد . « 1 » پژوهش‌گر حقايق پس از مراجعه به اين منابع و تطبيق متن‌هاى اين خطبه با يك‌ديگر ، متوجه اخلاص امينان حديث و حرص و ولع آن‌ها نسبت به حفظ و نقل بىكم و كاست حديث خواهد شد ( ! ! )\r\n\r\nسخنان امام حسن‌عليه السلام پس از شهادت پدر بزرگوارش\r\nاينك ما به اين خطبه ، آن سان كه ابوالفرج اصفهانى با سندهاى گوناگون نقل كرده ، مىپردازيم .\r\nوى مىگويد : احمد بن عيسى عجلى ، از حسين بن نصر ، از زيد بن معذل ، از يحيى بن شعيب ، از ابو مخنف ، از اشعث بن سوار ، از ابواسحاق سبيعى ، از سعيد بن رويم ؛\r\nهم‌چنين على بن اسحاق مخرمى و احمد بن جعد ، از عبداللَّه بن عمر مشكدانه ، از وكيع ، از اسرائيل ، از ابواسحاق ، از عمرو بن حبشى ؛\r\n\r\n\r\n","description":"","footnote":"\r\n( 1 ) . مسند احمد بن حنبل : 1 / 199 ، مناقب احمد بن حنبل ، حديث 135 و 136 ، المعجم الكبير : 3 ، حديث‌هاى 2717 - 2725 ، تاريخ طبرى : 5 / 157 ، المستدرك على الصحيحين : 3 / 172 ، الكامل : 3 / 400 ، مجمع الزوائد : 9 / 146 .\r\n","page_name":" 62 ","page_number":62},
  {"content":"\r\n\r\nنيز على بن اسحاق ، از عبداللَّه بن عمر ، از عمران بن عيينه ، از اشعث بن ابواسحاق . . . .\r\nو محمّد بن حسين خثعمى ، از عبّاد بن يعقوب ، از عمرو بن ثابت نقل مىكنند كه عمرو بن ثابت گويد :\r\nمن سالى نزد ابواسحاق سبيعى رفت و آمد مىكردم تا درباره خطبه حسن بن على عليهما السلام از او بپرسم ؛ ولى وى اين خطبه را براى من بيان نمىكرد . روزى نزد او رفتم . هوا گرم بود . او زير آفتاب ، كلاه درازى بر سر گذارده بود ؛ گويى سردرد داشت .\r\nبه من گفت : تو كيستى ؟\r\nمن خود را به او معرفى كردم .\r\nاو گريست و گفت : پدر و خانواده‌ات چطور هستند ؟\r\nگفتم : خوبند .\r\nگفت : براى چه يك سال است نزد من رفت و آمد مىكنى ؟\r\nگفتم : خطبه‌اى را كه حسن بن على عليهما السلام پس از وفات پدر بزرگوارش ايراد كرده ، مىخواهم .\r\nگفت : هبيرة بن يريم به من از محمّد بن محمّد باغندى و محمّد بن حمدان صيدلانى ، از اسماعيل بن محمّد بن علوى نقل كرد كه اسماعيل گفت :\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nمن از عمويم على بن جعفر بن محمّد ، از حسين بن زيد بن على بن حسين بن زيد بن حسن از پدرش « 1 » نقل كرد كه گفتند :\r\nآن گاه كه امير مؤمنان على عليه السلام وفات يافت ، امام حسن عليه السلام براى مردم چنين سخنرانى كرد :\r\nلقد قُبض في هذه الليلة رجل لم يسبقه الأوّلون ولا يدركه الآخرون به عمل ، ولقد كان يجاهد مع رسول اللَّه صلّى اللَّه عليه وآله فيقيه بنفسه ، ولقد كان يوجّهه برايته فيكتنفه جبريل عن يمينه وميكائيل عن يساره ، فلا يرجع حتّى يفتح اللَّه عليه ، ولقد توفّي في هذه الليلة الّتي عرج فيها بعيسى بن مريم ، ولقد توفّي فيها يوشع بن نون وصيّ موسى ، و ما خلّف صفراء ولا بيضاء إلّاسبعمائة درهم بقيت من عطائه أراد أن يبتاع بها خادماً لأهله ؛\r\nدر اين شب شخصيّتى از دنيا رخت بربست كه پيشينيان از نظر عمل و كردار بر او پيشى نگرفتند و آيندگان از نظر عمل و كردار به او نخواهند رسيد ، او همراه پيامبر خدا صلى اللَّه عليه وآله جهاد مىنمود و با جان خود او را نگاه مىداشت .\r\n\r\n\r\n","description":"","footnote":"\r\n( 1 ) . صاحب مقاتل الطالبيين مىگويد : در نقل‌ها تفاوت‌هايى وجود دارد و لكن همگى در مضمون خبر متّفق هستند .\r\n","page_name":" 64 ","page_number":64},
  {"content":"\r\n\r\nپيامبر خدا صلى اللَّه عليه وآله با پرچم خويش او را به جنگ روانه مىساخت ؛ پس جبرئيل از سمت راست و ميكائيل از سمت چپ ، او را حفظ مىكرد تا آن كه خداوند او را پيروز مىنمود .\r\nاو در شبى از دنيا رفت كه عيسى بن مريم در آن شب عروج داده شد ، يوشع بن نون وصى موسى عليه السلام در آن شب از دنيا رفت .\r\nشخصيّتى از دنيا رفت كه از طلا و نقره چيزى از خود باقى نگذاشت ، مگر هفتصد درهمى كه خيرات و عطاياى خود بود كه براى تأمين خدمتگزار خانه‌اش كنار گذاشته بود .\r\nآن گاه بغض گلويش را گرفت و اشك از ديدگانش جارى شد .\r\nمردم نيز با آن حضرت گريستند . سپس فرمود :\r\nأيّها الناس ! من عرفني فقد عرفني ، و من لم يعرفني فأنا الحسن بن محمّد صلّى اللَّه عليه وآله ، أنا ابن البشير ، أنا ابن النذير ، أنا ابن الداعي إلى اللَّه عزّوجلّ بإذنه ، وأنا ابن السراج المنير ، وأنا من أهل البيت الّذين أذهب اللَّه عنهم الرجس وطهّرهم تطهيراً ، والّذين افترض اللَّه مودّتهم في كتابه ، إذ يقول : « وَمَن يَقْتَرِفْ حَسَنَةً نَّزِدْ لَهُ فِيهَا حُسْناً » « 1 » فاقتراف الحسنة مودّتنا أهل البيت ؛\r\n\r\n\r\n","description":"","footnote":"\r\n( 1 ) . سوره شورا : آيه 23 .\r\n","page_name":" 65 ","page_number":65},
  {"content":"\r\n\r\nاى مردم ! هر كس مرا مىشناسد ، شناخته است و هر كس مرا نشناخته ، من خود را معرفى مىكنم : من حسن فرزند حضرت محمّد صلى اللَّه عليه وآله هستم . من فرزند پيامبر مژده دهنده و بيم دهنده هستم ، من فرزند دعوت كننده به سوى خدا به اذن او ، هستم ، من فرزند چراغ روشن‌گر هستم .\r\nمن از خاندانى هستم كه خداوند هر گونه پليدى و ناپاكى را از آنان زدوده و آن‌ها را پاك و پاكيزه ساخته است ؛ خاندانى كه خداوند مودّت و دوستى آن‌ها را در كتابش فرض و واجب نموده است ؛ آن گاه كه مىفرمايد : « و هر كس كار نيكى انجام دهد بر نيكى او مىافزاييم » . پس منظور از دريافت حسنه و نيكى ، مودّت و دوستى ما خاندان رسالت است .\r\nابومخنف در ادامه اين روايت از راويان خود چنين نقل مىكند :\r\nآن گاه ابن عباس برخاست و در برابر امام حسن عليه السلام ايستاد و مردم را براى بيعت با آن حضرت فرا خواند .\r\nمردم به اين بيعت پاسخ مثبت دادند و گفتند : ايشان ، محبوب ما و شايسته‌ترين فرد بر خلافت است .\r\nسپس با او بيعت كردند .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nآن گاه امام حسن عليه السلام از منبر پايين آمدند . « 1 » گفتنى است كه دانشمند شيعى ، شيخ مفيد رحمه اللَّه نيز با اسناد خود اين خطبه را همين گونه روايت كرده است . « 2 » مخفى نماند كه پايان بخش اين روايت ، بهترين شاهد بر بطلان روايت طاووس از سعيد ، از ابن عباس است .\r\n\r\n\r\n","description":"","footnote":"\r\n( 1 ) . مقاتل الطالبيّين : 61 و 62 .\r\n( 2 ) . الإرشاد : 2 / 7 و 8 .\r\n","page_name":" 67 ","page_number":67},
  {"content":"\r\n . \r\n","description":"","footnote":"","page_name":" 68 ","page_number":68},
  {"content":"\r\n\r\n\r\nبخش دوم بررسى و تصحيح سندهاى روايات آيه مودت\r\n\r\n","description":"","footnote":"","page_name":" 69 ","page_number":69},
  {"content":"\r\n . \r\n","description":"","footnote":"","page_name":" 70 ","page_number":70},
  {"content":"\r\n\r\n\r\nبررسى سندهاى روايات\r\nما در بخش يكم روايتى چند دربارهء آيهء مودّت آورديم كه منظور از « القربى » در اين آيه ، همان اهل بيت عليهم السلام بودند . البته در برخى از روايات به صراحت بيان شده بود كه منظور از « القربى » ، على ، فاطمه ، و دو فرزند آن دو بزرگوار عليهم السلام هستند .\r\nما اين روايت‌ها را از مهم‌ترين و مشهورترين كتاب‌هاى حديثى و تفسيرى اهل سنّت ، از عالمان پيشين و متأخرين آن‌ها نقل كرديم . با اين بيان تمامى عالمان شيعه و اهل سنّت به طور اتفاق ، نزول آيه مباركه مودّت را درباره اهل بيت عليهم السلام مىدانند .\r\nاكنون راويان اين روايات را بررسى مىكنيم .\r\n\r\nروايت طاووس\r\nدر اين روايت سعيد بن جبير به طور قطعى گفته است كه منظور از « القربى » فقط اهل بيت عليهم السلام هستند . اين روايت را محمّد بن\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nاسماعيل بخارى ، مسلم بن حجّاج نيشابورى ، احمد بن حنبل شيبانى ، ترمذى و ديگران نقل كرده‌اند .\r\nما در سند اين روايت ايرادى نديديم ، گرچه ما در اين باره ديدگاه خاصى داريم كه در آينده بيان خواهد شد .\r\n\r\nروايت احمد بن حنبل\r\nاين روايت را احمد بن حنبل در بخش زيادات المناقب آورده است . گوينده اين سخن كه با عبارت « براى ما نوشت » آمده است ؛ همان قطيعى ( ابوبكر ابن جعفر حنبلى درگذشته 368 ه ) مىباشد .\r\nقطيعى روايت‌گر كتاب‌هاى المسند ، الزهد و المناقب احمد بن حنبل است . افرادى كه از او روايت نقل كرده‌اند عبارتند از :\r\nدارقطنى ، حاكم نيشابورى ، ابن رزقويه ، ابن شاهين ، برقانى ، ابونعيم اصفهانى و ديگر پيشوايان علم و دانش اهل سنّت .\r\nدارقطنى اين راوى را معتبر دانسته و گويد : قطيعى ، فرد مورد اعتماد ، زاهد و قديمى است . شنيده‌ام كه وى مستجاب الدعوه بوده است .\r\nبرقانى درباره او گويد : به نظر من قطيعى در ثبت و ضبط روايت دقيق و راست‌گو بود .\r\nروزى در نزد حاكم نيشابورى اعتبار او را زير سؤال بردم . حاكم\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nاز من نپذيرفت و از قطيعى به خوبى ياد كرد و گفت : او استاد من بود .\r\nبرخى از راوى شناسان گفته‌اند : قطيعى در واپسين روزهاى زندگى خويش ناتوان شده و اختلال حواس پيدا كرده بود ؛ از اين رو برخى در نقل روايت از او توقف كرده‌اند .\r\nاز اين جاست كه ذهبى در ميزان الاعتدال با تصريح به راست‌گويى وى مىنويسد :\r\nابوبكر احمد بن جعفر بن حمدان قطيعى راوى پذيرفته شده و راست‌گويى بود ؛ گرچه اندكى دچار اختلال حواس شده بود .\r\nخطيب بغدادى گويد : تا كنون كسى را نديدم كه احتجاج به سخنان او را ترك كند .\r\nآن گاه ذهبى مورد اعتماد بودن قطيعى را از دارقطنى و ديگر عالمان نقل كرده و سخن كسانى را كه اختلال حواس او را در واپسين لحظات عمرش مطرح كرده‌اند « 1 » رد كرده است .\r\nاز راويان ديگر اين سند ، محمّد بن عبداللَّه سليمان حضرمى همان مطيّن است كه در سال 297 ه بدرود حيات گفته است .\r\nدارقطنى دربارهء او مىگويد : محمّد بن عبداللَّه فرد مورد اعتماد\r\n\r\n\r\n","description":"","footnote":"\r\n( 1 ) . تاريخ بغداد : 4 / 73 ، المنتظم : 7 / 92 ، سير اعلام النبلاء : 16 / 210 ، ميزان الاعتدال : 1 / 87 ، الوافى بالوفيات : 6 / 290 و منابعى ديگر .\r\n","page_name":" 73 ","page_number":73},
  {"content":"\r\n\r\nو استوارى بود .\r\nخليلى گويد : او حافظ و مورد اعتماد بود .\r\nذهبى گويد : محمّد بن عبداللَّه حضرمى ، استاد ، حافظ ، راست‌گو و حديث‌شناس كوفه بود .\r\nالبته دربارهء ديگر راويان به گونه‌اى كه صحّت سند و حجيّتِ آن را اثبات كند ، سخن خواهيم گفت .\r\n\r\nروايت طبرى\r\nرواياتى كه ابن جرير طبرى به عنوان دليل بر شأن نزول آيهء مودّت دربارهء اهل بيت عليهم السلام نقل كرد ، چهار روايت بود كه جز روايت دوم ، اشكالى از ديگر روايات گرفته نشده است .\r\nسند روايت دوم چنين است :\r\nابوكريب ، از مالك بن اسماعيل ، از عبدالسلام ، از يزيد بن ابى زياد ، از مقسم ، از ابن عباس . . . .\r\nابن كثير مىنويسد : همين طور ابن ابى حاتم از على بن الحسين ، از عبدالمؤمن بن على ، از عبدالسلام ، از يزيد بن ابى زياد - كه از نظر نقل روايت ، ضعيف است - سندى نظير و يا نزديك به آن را روايت كرده است .\r\nشوكانى نيز از ابن كثير پيروى كرده ؛ آن جا كه پس از نقل اين\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nروايت مىنويسد : يكى از راويان آن ، يزيد بن ابى زياد است كه از نظر نقل روايت ، ضعيف است .\r\n\r\nروايت پيشوايان بزرگ اهل سنّت\r\nجلال الدين سيوطى روايتى را از پيشوايان عالمان اهل سنّت مانند ابن منذر ، ابن ابى حاتم و طبرانى نقل كرده و سند آن حديث را تضعيف نموده است و شهاب الدين آلوسى نيز از او پيروى كرده است .\r\nالبته در اين باره ، هيثمى ، ابن كثير و ابن حجر عسقلانى از آن دو پيشى گرفته‌اند .\r\nابن حجر در شرح صحيح بخارى مىنويسد :\r\nروايتى را كه سعيد بن جبير به طور قطع مطرح كرده است گاهى از خود سعيد به نقل از ابن عباس به صورت مرفوع نقل شده است ؛ از اين رو طبرانى ، ابن ابى حاتم با سند قيس بن ربيع ، از اعمش ، از سعيد بن جبير ، از ابن عباس چنين نقل مىكند كه گويد :\r\nهنگامى كه آيهء مودّت نازل شد ، مردم گفتند : اى رسول خدا ! خويشاوندان واجب الاطاعه شما چه كسانى هستند . . . .\r\nابن حجر در ادامه مىگويد كه سند اين حديث ضعيف است .\r\nگروهى از مفسّران نيز به اين گونه تفسير يقين دارند و آنان به همين روايتى كه طبرانى ، ابن ابى حاتم از ابن عباس نقل نموده‌اند\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nاعتماد كرده‌اند ، در حالى كه اسناد اين حديث سست و بىارزش است ؛ زيرا برخى راويان آن ، از نظر نقل حديث ، ضعيف و برخى رافضى هستند . « 1 » ابن حجر در كتاب الكاف الشاف في تخريج أحاديث الكشّاف در هنگام نقل اين احاديث مىنويسد :\r\nاين حديث را طبرانى ، ابن ابى حاتم ، حاكم نيشابورى در كتاب مناقب الشافعى با سند حسين اشقر ، از قيس بن ربيع ، از اعمش ، از سعيد بن جبير ، از ابن عباس نقل كرده است ؛ در حالى كه حسين اشقر از نظر نقل حديث ، ضعيف و ساقط است .\r\nابن كثير نيز در اين باره چنين اظهار نظر كرده است : ابن ابى حاتم از على بن الحسين ، از مردى كه نام برده ، از حسين اشقر ، از قيس ، از اعمش از سعيد بن جبير ، از ابن عباس نقل مىكند . . . .\r\nابن كثير پس از نقل اين حديث از ابن ابى حاتم ، مىنويسد : اين سند ، ضعيف است ؛ زيرا يكى از راويان آن فرد مبهم و ناشناخته و منكر است كه از بزرگ شيعى متعصب يعنى حسين اشقر نقل كرده است .\r\nقسطلانى نيز از ديدگاه ابن كثير پيروى كرده است . آن جا كه\r\n\r\n\r\n","description":"","footnote":"\r\n( 1 ) . فتح البارى : 8 / 458 .\r\n","page_name":" 76 ","page_number":76},
  {"content":"\r\n\r\nمىگويد :\r\nابن ابى حاتم از ابن عباس نقل كرده كه گويد : هنگامى كه آيهء مودّت نازل شد ، گفتند : اى رسول خدا ! كسانى كه خداوند به مودّت و دوستى آنان دستور داده است ، چه كسانى هستند ؟\r\nفرمود :\r\nفاطمة وولداها عليهم السلام ؛\r\nحضرت فاطمه و دو فرزند گرامى آن بزرگوار عليهم السلام .\r\nقسطلانى پس از نقل اين حديث گويد : ابن كثير در ذيل اين حديث مىنويسد : سند آن ضعيف است ؛ زيرا كه فرد مبهم و ناشناخته و منكرى در آن وجود دارد كه او فقط از شيعى متعصب يعنى حسين اشقر روايت مىكند . « 1 » هيثمى در اين رابطه گويد : اين روايت را طبرانى با سند حرب بن حسن طحّان ، از حسين اشقر ، از قيس بن ربيع نقل كرده كه راوى شناسان همه اين راويان را توثيق كرده‌اند ؛ اما برخى ديگر آنان را ضعيف دانسته‌اند ؛ ولى ديگر راويان آن مورد اعتماد هستند . « 2 »\r\n\r\n\r\n","description":"","footnote":"\r\n( 1 ) . ارشاد السارى : 7 / 331 .\r\n( 2 ) . مجمع الزوائد : 7 / 103 .\r\n","page_name":" 77 ","page_number":77},
  {"content":"\r\n\r\n\r\nحقيقت امر در روايت‌هاى اين بخش\r\nهمان گونه كه ملاحظه شد ، روايت‌هايى كه بيان‌گر گفتار حق هستند و در كتاب‌هاى اهل سنّت روايت شده‌اند ، بنا بر آراء و ديدگاه رجالى آن‌ها به سه قسمت تقسيم مىگردد :\r\n1 . روايت‌هايى كه به صحّت آن‌ها اتفاق نظر دارند . اين همان حديث طاووس ، از سعيد بن جبير ، از ابن عباس است .\r\n2 . روايت‌هايى كه در اين باب محدّثان نقل كرده‌اند و درباره سند آن اظهار نظر نكرده‌اند و حتى پيرامون آن هيچ سخنى به ميان نياورده‌اند ؛ بلكه مىتوان فهميد كه گريزى جز اعتراف به اعتبار اين روايت‌ها نيافته‌اند ؛ مانند روايت‌هايى كه در آن‌ها مطرح شده كه عدّه‌اى از پيامبر خدا صلى اللَّه عليه وآله در قبال دعوتش درخواست اجر كردند . . . و خطبه امام حسن عليه السلام پس از شهادت پدر بزرگوارشان و هم‌چنين سخنان امام سجاد عليه السلام در شام و مواردى ديگر از اين قبيل .\r\n3 . روايت‌هايى كه در اين زمينه مطرح شده و درباره سند آن‌ها اظهار نظر شده است .\r\nدر بررسى اين سه دسته از روايت‌ها مىگوييم :\r\nما درباره دسته نخست ديدگاهى داريم كه در آغاز بخش چهارم مطرح خواهيم كرد .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nدرباره دسته دوم از روايات به بيان صحت آن‌ها نيازى نيست ؛ زيرا كه اهل سنّت خود به اين امر اعتراف و اقرار كرده‌اند .\r\nآن چه كه در صدد بررسى و بحث پيرامون آن هستيم روايت‌هاى دسته سوم است . ما به طور مفصل در شرح حال راويانى كه در اين روايت‌ها تضعيف شده‌اند با تكيه بر سخنان بزرگان جرح و تعديل اهل سنّت ، سخن خواهيم گفت تا روشن شود كه همهء ادعاهاى آنان بىاعتبار و مردود است .\r\n\r\nجايگاه راويان حديث مودّت\r\nاكنون به شرح حال اين راويان مىپردازيم :\r\n1 . يزيد بن ابى زياد .\r\nيزيد بن ابى زياد قرشى هاشمى كوفى ، مولاى عبداللَّه بن حارث بن نوفل و از راويان كتاب‌هاى شش‌گانه صحيح اهل سنّت است .\r\nمزّى درباره او مىنويسد : بخارى در كتاب صحيح در بخش « لباس » پس از حديث عاصم بن كليب از ابوبرده چنين مىگويد : ما به على عليه السلام گفتيم : « قسيّه » چيست ؟\r\nو جرير از يزيد در حديث خود گويد : قسيّه همان پارچه ابريشمى و حرير راه راه است . . . .\r\nبخارى در بخش « بالا بردن دست هنگام تكبير نماز » و هم‌چنين\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nدر بخش « آداب » روايتى را از يزيد بن ابى زياد ، نقل كرده است . مسلم نيشابورى نيز روايتى را به همراه راوى ديگرى از يزيد بن ابى زياد نقل كرده است و ديگر محدّثان به روايت وى استدلال كرده‌اند . « 1 » گروه بسيارى از پيشوايان بزرگ اهل سنّت هم‌چون : سفيان ثورى ، سفيان بن عيينه ، شريك بن عبداللَّه ، شعبة بن حجّاج ، عبداللَّه بن نمير و مانند ايشان از وى روايت ، نقل كرده‌اند . « 2 » ذهبى در سير اعلام النبلاء مىنويسد :\r\nشعبه با همه مهارت و خبرگى كه در نقد راويان دارد ، از يزيد بن ابى زياد ، حديث نقل مىكند . « 3 » گفتنى است كه در اعتماد بر يزيد بن ابى زياد و صحّت استدلال به حديث او همين كافى است كه نويسندگان كتاب‌هاى شش‌گانه صحيح و پيشوايان بزرگ اهل سنّت از او روايت نقل كرده‌اند . افزون بر اين كه مسلم بن حجّاج نيشابورى در مقدمه كتاب خود مىنويسد :\r\nراويانى مانند عطاء بن سائب ، يزيد بن ابى زياد ، ليث بن ابى سليم و مانند آن‌ها كسانى هستند كه داراى خوبى ، راست گويى و دريافت\r\n\r\n\r\n","description":"","footnote":"\r\n( 1 ) . تهذيب الكمال : 32 / 140 .\r\n( 2 ) . همان : 32 / 137 ، سير اعلام النبلاء : 6 / 129 ، تهذيب التهذيب : 11 / 287 ، شماره 531 .\r\n( 3 ) . سير اعلام النبلاء : 6 / 130 .\r\n","page_name":" 80 ","page_number":80},
  {"content":"\r\n\r\nعلم و دانش‌اند .\r\nعده‌اى از پيشوايان رجالى و راوى شناسِ اهل سنّت نيز يزيد بن ابى زياد را توثيق كرده‌اند .\r\nابن سعد مىگويد : وى فرد مورد اعتمادى بود ؛ اما در سال‌هاى پايانى عمرش دچار حواس پرتى شده بود و روايت‌هاى عجيبى نقل مىكرد .\r\nابن شاهين در كتاب ثقات مىنويسد : احمد بن صالح مصرى مىگويد : يزيد بن ابى زياد از نظر نقل حديث ، ثقه و مورد اعتماد است و در اين باره سخن كسانى كه از او ايراد گرفته‌اند مرا به شگفتى وانمىدارد و اعتماد مرا نسبت به او سلب نمىكند .\r\nابن حبّان گويد : او فردى راست‌گو بود ؛ جز آن كه در دوره كهنسالى حافظه‌اش كم شد و دچار حواس‌پرتى گشت و با اين حال به نقل روايات مىپرداخت ؛ از اين رو حديث‌هاى منكرى در حديث‌هاى وى وارد شد .\r\nآجرى از ابوداوود چنين نقل مىكند : سراغ ندارم كسى احاديث او را ترك كند و نقل ننمايد ؛ هر چند از او بهتر نزد من وجود دارد .\r\nيعقوب بن سفيان گويد : گرچه راوى شناسان به خاطر\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nحواس‌پرتى يزيد بن ابى زياد از وى ايراد گرفته‌اند ؛ ولى او بر عدالت و وثاقت خود باقى است ؛ گرچه او مانند حكم و منصور نيست . « 1 » گفتنى است كه با دقت در سخنان نقّادان راويان اهل سنّت ، به رغم اين كه يزيد بن ابى زياد از راويان كتاب‌هاى شش‌گانه اهل سنّت بوده ، آن سان كه بخارى و مسلم از او روايت نقل كرده و ديگر نويسندگان كتاب‌هاى شش‌گانه صحيح اهل سنّت به روايت‌هاى وى استدلال كرده‌اند ؛ با اين وجود نخستين اشكالى كه بر او مىكنند اين است كه مىگويند : وى از بزرگان شيعه بوده است . « 2 » اينك مىپرسيم : منظور از شيعه چه كسانى هستند و از كجا شناخته مىشود كه يزيد بن ابى زياد از بزرگان شيعه است ؟\r\nدر پاسخ مىگويند : احاديثى كه او نقل كرده بيان‌گر اين معناست و اهل سنّت اين احاديث را در زمره احاديث ساختگى نقل كرده‌اند ؛ از جملهء آن احاديث : وى از سليمان بن عمرو بن احوص نقل مىكند كه ابوبرزه گويد : معاويه و عمرو بن عاص آوازه‌خوانى مىكردند .\r\nپيامبر خدا صلى اللَّه عليه وآله دربارهء آن دو فرمود :\r\n\r\n\r\n","description":"","footnote":"\r\n( 1 ) . ر . ك : تهذيب التهذيب : 6 / 288 و 289 و منابع ديگر .\r\n( 2 ) . الكامل : 7 / 2729 ، تهذيب الكمال : 32 / 138 ، تهذيب التهذيب : 11 / 288 .\r\n","page_name":" 82 ","page_number":82},
  {"content":"\r\n\r\nاللهم اركسهما في الفتنة ركساً ودعّهما في النار دعّاً ؛ « 1 »\r\nخدايا ! آن‌ها را گرفتار فتنه كن و در آن واژگون نما و به سختى به سوى آتش دوزخ بينداز .\r\nبنابر ديدگاه علماى اهل تسنّن اين حديث ساختگى است ! « 2 » و يا حديثى غريب و منكر است ؛ « 3 » زيرا كه در اين حديث ، معاويه سركرده گروه ستم پيشه « فئة باغيه » و عمرو بن عاص سركردهء نفاق ، سرزنش شده‌اند ؛ از اين رو راوى اين حديث از بزرگان شيعه خواهد بود ! حتى اگر از راويان صحاح و كتاب‌هاى ديگر باشد .\r\nراوى شناسان اهل سنّت در دفاع از معاويه و عمرو بن عاص‌به اتّهام ساختگى بودن اين حديث و شيعه بودن راوى آن ، بسنده نكرده‌اند ؛ بلكه به تحريف متن حديث نيز روى آورده‌اند و واژه « فلان » و « فلان » را به جاى آن دو نام ، قرار داده‌اند ؛ از اين رو احمد بن حنبل در\r\n\r\n\r\n","description":"","footnote":"\r\n( 1 ) . اين حديث را احمد بن حنبل در مسند : 4 / 421 ، طبرانى و بزّار ؛ آن سان كه در مجمع الزوائد : 8 / 121 آورده ، نقل كرده‌اند .\r\n( 2 ) . ابن جوزى اين حديث را در كتاب الموضوعات آورده ؛ ولى به اين حديث ايراد نگرفته‌مگر از جهت يزيد بن ابى زياد و در اين باره جز اين سخن اظهار نظر نكرده كه « او در آخر عمرش هر آن چه به او گفته مىشد ، باور مىكرد » . از اين رو سيوطى سخن او را پى گرفته است كه در آينده خواهيم گفت .\r\n( 3 ) . ميزان الاعتدال : 4 / 424 .\r\n","page_name":" 83 ","page_number":83},
  {"content":"\r\n\r\nمسند مىنويسد :\r\nعبداللَّه گويد : از پدرم ، از عبداللَّه بن محمّد - من از عبداللَّه بن محمّد بن ابى شيبه شنيدم - از محمّد بن فضيل ، از يزيد بن ابى زياد ، از سليمان بن عمرو بن احوص نقل مىكند كه گويد : ابوهلال صاحب اين خانه به من گفت :\r\nاز ابوبرزه شنيدم كه مىگفت : روزى در سفرى همراه رسول خدا صلى اللَّه عليه وآله بوديم . شنيديم كه دو مرد آوازه خوانى مىكنند و يكى به ديگرى به آواز پاسخ مىدهد . . . .\r\nپيامبر صلى اللَّه عليه وآله فرمود : بنگريد اين‌ها چه كسانى هستند ؟\r\nگفتند : فلانى و فلانى !\r\nپيامبر صلى اللَّه عليه وآله فرمود :\r\nاللهم اركسهما في الفتنة ركساً ودعاهما إلى النار دعّاً ؛\r\nخدايا ! آن‌ها را گرفتار فتنه كن و در آن واژگون نما و به سختى به سوى آتش دوزخ بينداز .\r\nگويى همين مقدار از تحريف ، سوزش كينه و دشمنى آنان را شفا نبخشيده ، يا اين تحريف به جهت ايجاد ابهام انجام شده است كه اين\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nتحريف ، مقدمه‌اى مىشود براى محدّث ديگرى تا بيايد و به جعل حديث دست بزند و دو واژه فلان و فلان را بردارد و به جاى آن‌ها معاويه و عَمرو ديگرى را قرار دهد .\r\nجلال الدين سيوطى - پس از آن كه اين خبر ساختگى را از ابويعلى نقل مىكند و سخن ابن جوزى را پى مىگيرد ، آن جا كه مىگويد :\r\nاين حديث جعلى نيست ؛ چرا كه احمد بن حنبل در مسند خود اين حديث را آورده و براى اين حديث از حديث ابن عباس نيز شاهدى است ، طبرانى نيز در المعجم الكبير اين حديث را نقل كرده - مىنويسد :\r\nابن قانع در معجم خود ، از محمّد بن عبدوس كامل ، از عبداللَّه بن عمر ، از ابوالعباس سعيد تيمى ، از سيف بن عمر ، از ابوعمر مولى ابراهيم بن طلحه ، از زيد بن اسلم ، از صالح نقل مىكند كه شقران گويد :\r\nشبى همراه پيامبر خدا صلى اللَّه عليه وآله در سفرى بوديم . ناگاه پيامبر صدايى را شنيد و فرمود : اين صداى كيست ؟\r\nمن رفتم ببينم چه كسى آوازه‌خوانى مىكند . ديدم معاوية بن رافع و عمرو بن رفاعة بن تابوت آوازه خوانى مىكنند .\r\nنزد پيامبر آمدم و جريان را باز گفتم . پيامبر صلى اللَّه عليه وآله فرمود :\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nاللهمّ اركسهما ودعّهما إلى جهنّم دعّاً ؛\r\nخدايا ! آن‌ها را گرفتار فتنه كن و به سختى به سوى آتش دوزخ بينداز .\r\nراوى مىگويد : در اثر اين نفرين عمرو بن رفاعه پيش از آن كه پيامبر از سفر باز گردد ، از دنيا رفت .\r\nجلال الدين سيوطى در ادامه مىنويسد :\r\nاين روايت اشكال را از بين برد و روشن كرد كه در حديث نخست در واژه « ابن العاص » اشتباه رخ داده است كه او « ابن رفاعه » يكى از منافقان بود و معاوية بن رافع نيز يكى از منافقان به شمار مىرفت و خدا داناتر است . « 1 » گفتنى است كه خود سيوطى نيز واقعيت مطلب و حقيقت آن را مىداند ، و گرنه خود را به نادانى نمىزد . پاسخ سيوطى را از دو جهت مىتوان داد :\r\n1 . حديث نخست اشكالى نداشت و يا در آن اشتباهى رخ نداده بود تا اشتباه بر طرف شود ، نهايت چيزى كه مىتوان گفت اين است كه در مسند احمد بن حنبل ، واژه فلان و فلان به جاى معاويه و عمرو آمده بود و سيوطى مانند ديگر عالمان مىداند كه اين حديث تحريف شده ،\r\n\r\n\r\n","description":"","footnote":"\r\n( 1 ) . اللآلى المصنوعه : 1 / 427 .\r\n","page_name":" 86 ","page_number":86},
  {"content":"\r\n\r\nاگر از روى عمد نباشد ، از روى خطا خواهد بود ؛ چرا كه او در ايراد بر حديث با ابن جوزى موافقت نكرده است ؛ بلكه شواهدى را براى صحّت حديث آورده است .\r\n2 . اگر بپذيريم كه در حديث نخست ابهام و اشكالى وجود دارد ، آيا مىتوان اين ابهام و اشكال را با حديثى كه به طور مطلق سندش مورد پسند هيچ كس نيست از ميان برد ؛ چرا كه يكى از راويان اين حديث سيف بن عمر است كه اينك به سخنانى كه عالمان رجالى درباره وى گفته‌اند نگاهى گذرا مىنماييم .\r\nابن معين مىگويد : سيف بن عمر از نظر نقل حديث ضعيف است .\r\nابوحاتم مىگويد : حديث او متروك است .\r\nابوداوود گويد : حديث او ارزشى ندارد .\r\nنسائى و دارقطنى او را از نظر نقل حديث ، ضعيف مىدانند .\r\nابن عدى نيز درباره وى مىگويد : برخى از احاديث او مشهور است ؛ ولى عموم احاديث او منكر و قابل استناد نيستند .\r\nابن حبّان مىنويسد : سيف ، روايات ساختگى از راويان مورد اعتماد نقل مىكند . مىگويند : او حديث جعل مىكرد و به زنديق بودن متّهم شده است .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nبرقانى از دارقطنى نقل كرده كه سيف ، فردى متروك بوده است .\r\nحاكم نيشابورى نيز دربارهء او اظهار نظر كرده و گفته : سيف به زنديق بودن متهم است و روايات او اعتبار ندارد .\r\nشگفت اين كه سيوطى خود احاديث او را رد مىكند و مىگويد :\r\nسيف ، جاعل حديث بود . « 1 » اينك پژوهش‌گر با انصاف با دقت در آن چه كه آورديم ملاحظه خواهد كرد كه چگونه حديثى را كه اهل سنّت از شخصى كه صاحبان كتاب‌هاى شش‌گانه صحيح از او روايت كرده و بر او اعتماد نموده‌اند ، رد مىكنند ؛ چرا كه اين حديث در سرزنش پسر هند و پسر نابغه مىباشد و آنان پيروان آن دو هستند .\r\nاز طرفى ، اين حديث را در برابر حديثى قرار مىدهند كه دربارهء راوى آن اتفاق نظر كرده‌اند كه اعتبار ندارد و او را به جعل حديث و زنديق بودن متّهم كرده‌اند . بنگريد كه چگونه با دين و سنّت رسول رب العالمين بازى مىكنند .\r\nگمان نكنيد كه اين گونه بازى با دين و سنّت فقط در بخش‌هاى فضائل و مثالب ( عيب‌ها و ايرادها ) به كار مىبرند ؛ بلكه اين روش را در\r\n\r\n\r\n","description":"","footnote":"\r\n( 1 ) . اللآلي المصنوعه : 1 / 199 .\r\n","page_name":" 88 ","page_number":88},
  {"content":"\r\n\r\nاصول اعتقادى ، اصول فقه و فقه نيز به كار برده‌اند .\r\nاينك به بحث خود باز مىگرديم و مىگوييم : يزيد بن ابى زياد در نزد اهل سنّت ، مورد اعتماد است و از راويان كتاب‌هاى شش‌گانه صحيح بوده و او هيچ ايرادى ندارد جز اين كه درباره برخى از زشتىهاى پيشوايان آنان روايت نقل كرده است ؛ از اين رو ، او را از بزرگان شيعه شمرده‌اند ؛ در صورتى كه شيعه ؛ بلكه رافضى بودنِ راوى - طبق اصطلاح اهل سنّت - به وثاقت و مورد اعتماد بودنِ او ضررى نمىرساند . همان گونه كه در جاى خود نوشته‌اند و در موارد بسيارى بر همين مبنا عمل كرده‌اند . « 1 » كوتاه سخن اين كه روايت يزيد بن ابى زياد درباره نزول آيه مودّت در خصوص اهل بيت عليهم السلام صحيح است .\r\n2 . حسين اشقر .\r\nما در كتاب نگاهى به آيه تطهير به گوشه‌اى از شرح حال ابوعبداللَّه حسين بن حسن اشقر فزارى كوفى پرداخته‌ايم و در آن جا گفته‌ايم كه او از راويان نسائى در كتاب صحيح اوست و عالمان رجالى اهل سنّت گفته‌اند كه شرطهايى را كه نسائى در صحيح خود براى پذيرش روايات\r\n\r\n\r\n","description":"","footnote":"\r\n( 1 ) . مقدمه فتح البارى شرح صحيح بخارى : 398 .\r\n","page_name":" 89 ","page_number":89},
  {"content":"\r\n\r\nبرگزيده ، از شرايط بخارى و مسلم نيشابورى سخت‌تر است . « 1 » از طرفى ، پيشوايان بزرگ اهل سنّت مانند احمد بن حنبل شيبانى ، ابن معين ، فلّاس ، ابن سعد و افرادى از اين قبيل از حسين اشقر روايت كرده‌اند .\r\nحافظ ابن حجر عسقلانى در شرح حال حسين اشقر از عقيلى اين گونه حكايت كرده است : احمد بن محمّد بن هانى گويد : به احمد بن حنبل گفتم : آيا از حسين اشقر حديث نقل مىكنى ؟\r\nگفت : به نظر من او دروغگو نيست و آن گاه احمد بن حنبل اشاره به شيعه بودن وى نمود .\r\nعباس بن عبدالعظيم به احمد بن حنبل گفت : او درباره ابوبكر و عمر حديث نقل مىكند .\r\nاحمد بن محمّد بن هانى گويد : من نيز به احمد بن حنبل گفتم : اى اباعبداللَّه ! حسين ، كتابى را در معايب ابوبكر و عمر نوشته است !\r\nاحمد گفت : عباس بن عبدالعظيم شايستگى سخن گفتن از حسين اشقر را ندارد . « 2 »\r\n\r\n\r\n","description":"","footnote":"\r\n( 1 ) . تذكرة الحفّاظ : 2 / 700 .\r\n( 2 ) . تهذيب التهذيب : 2 / 291 - 292 .\r\n","page_name":" 90 ","page_number":90},
  {"content":"\r\n\r\nروشن است كه همين عمل حسين اشقر در نوشتن كتابى در معايب ابوبكر و عمر باعث شده جز احمد بن حنبل او را تضعيف كنند .\r\nاز جوزجانى نيز درباره او چنين نقل شده كه گفت : حسين اشقر غلوكننده و از دشنام دهندگان بر نيكان بود ؛ « 1 » از اين رو مىگويند : او روايت‌هاى منكرى داشت و نظير اين تعبيرها كه نشان‌گر ايراد علماى رجالى اهل سنّت در احاديث شخصى است كه در فضيلت على عليه السلام و در پستى دشمنان او روايت كرده است . در واقع در شخص چنين راوى ايراد نكرده‌اند ؛ از اين رو يحيى بن معين گويد :\r\nحسين اشقر از شيعيان غلوكننده بود .\r\nاز او پرسيدند : احاديث او چگونه است ؟\r\nپاسخ داد : ايرادى ندارند .\r\nپرسيدند : آيا وى راستگو است ؟\r\nگفت : آرى ! من از او روايت‌هايى نوشته‌ام . « 2 » بنابراين ، حسين اشقر در نزد احمد بن حنبل ، نسائى ، يحيى بن معين ، ابن حبّان فردى ثقه و راستگويى است . تنها گناه او شيعه بودن\r\n\r\n\r\n","description":"","footnote":"\r\n( 1 ) . تهذيب التهذيب : 2 / 291 - 292 .\r\n( 2 ) . همان .\r\n","page_name":" 91 ","page_number":91},
  {"content":"\r\n\r\nاوست كه خود اهل سنّت تصريح كرده‌اند كه شيعه بودن ، هيچ ضررى بر مورد اعتماد بودن راوى ندارد .\r\nگفتنى است كه آن چه در اين جا مهم است ، راستگو بودن حسين اشقر در نزد حافظ ابن حجر عسقلانى است . وى درباره او مىگويد :\r\nحسين بن حسن اشقر فزارى كوفى ، راوى راستگويى است كه نسبت به مذهب شيعه متعصّب بود و غلو مىكرد . وى در طبقه‌هاى رجالى در طبقه دهم قرار دارد و در سال 208 هجرى وفات كرد . « 1 » اين كه ما يك بار ديگر به شرح حال حسين اشقر پرداخته‌ايم به اين جهت است كه تأكيد كنيم كه خود ابن حجر در دو مورد سخنش را نقض كرده است :\r\n1 . او در كتاب الكاف الشاف في تخريج أحاديث الكشّاف حسين اشقر را تضعيف كرده با اين كه در تقريب التهذيب او را به راستگويى توصيف كرده است .\r\n2 . وى به حسين اشقر به سبب تشيع و يا رافضى بودن - طبق تعبير خودش - ايراد گرفته با اين كه در مقدمه فتح البارى به صراحت گفته است كه رافضى بودن - چه رسد به شيعه بودن - هيچ ضررى به وثاقت\r\n\r\n\r\n","description":"","footnote":"\r\n( 1 ) . تقريب التهذيب : 1 / 175 .\r\n","page_name":" 92 ","page_number":92},
  {"content":"\r\n\r\nراوى نمىزند .\r\nبدين سان ايراد ابن حجر و هم‌چنين ديگران كه به پيروى از او چنين ايرادى را مطرح كرده‌اند در حديث ما فاقد اعتبار است .\r\n\r\nايرادهاى متفاوت\r\nلازم به ذكر است كه ايرادكنندگان بر روايتى كه پيشوايان اهل سنّت نظير : طبرانى ، ابن ابى حاتم ، ابن منذر ، حاكم نيشابورى ، ابن مردويه ، از حسين اشقر ، از قيس بن ربيع ، از اعمش ، از سعيد بن جبير ، از ابن عباس نقل كرده‌اند ، با تعبيرهاى گوناگونى ايراد گرفته‌اند ؛ از اين رو جلال الدين سيوطى فقط گفته است كه اين سند ، ضعيف است و آلوسى نيز در اين اظهار نظر از وى پيروى كرده است .\r\nابن حجر در كتاب الكاف الشاف في تخريج أحاديث الكشّاف مىنويسد :\r\nحسين اشقر از نظر نقل حديث ضعيف و ساقط است .\r\nاو جز اين تعبير ، در جاى ديگر تعبير ديگرى ندارد ؛ ولى در فتح البارى مىنويسد : اسناد حسين ، بىارزش است ؛ زيرا او از نظر نقل حديث ، ضعيف و رافضى است .\r\nابن كثير - و به پيروى از او قسطلانى - درباره حسين اشقر مىگويند : وى شيخ شيعى متعصبى بود . او در خصوص اسناد\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nابن ابى حاتم - كه در آن تعبير : « شخص نامبرده » آمده - مىافزايد : در اين سند شخص مبهم و ناشناخته منكرى وجود دارد .\r\nهيثمى در اين باره زياده روى كرده و گويد : اين روايت را طبرانى با سند حرب بن حسن طحّان ، از حسين اشقر ، از قيس بن ربيع نقل كرده كه علماى رجالى نيز اين راويان را توثيق كرده و گروه ديگرى آن‌ها را تضعيف كرده‌اند و ديگر راويان اين روايت ، ثقه و مورد اعتماد هستند .\r\nبنابر آن چه كه در شرح حال حسين اشقر آورديم ديگر جايى براى سخن سيوطى و آلوسى نماند . سخن ابن كثير درباره اشقر نيز اين چنين است .\r\nاما سخن او كه مىگويد : « در اين سند فرد ناشناخته و منكرى وجود دارد » ، بايد بگوييم كه اگر او همان حرب بن حسن طحّان است كه ايرادى بر او وارد نيست . ما در آينده شرح حال او را خواهيم آورد و اگر آن فرد ناشناخته و منكر ، راوى ديگرى است ؛ پس اشكال به تبعيت از آن ، رفع خواهد شد ؟\r\nبا اين بيان سخن ابن حجر در كتاب الكاف الشاف في تخريج أحاديث الكشّاف نيز ساقط مىشود .\r\nاما در مورد سخن او در فتح البارى مىتوان گفت كه اين ايراد فقط\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nبراى اشقر وارد است ، به اين كه او را به رافضى بودن وصف كرده و به اين جهت از نظر حديث ، تضعيف نموده است و ممكن است منظور از ضعيف بودن غير از اشقرى باشد كه به رافضى بودن توصيف نموده است و اين ديدگاه به نظر واقع ، نزديك‌تر است .\r\nو به نظر مىرسد منظور او قيس بن ربيع است كه ديگران او را ضعيف پنداشته‌اند كه اينك به شرح حال قيس بن ربيع مىپردازيم .\r\n3 . قيس بن ربيع .\r\nابومحمّد قيس بن ربيع اسدى كوفى از راويان ابوداوود ، ترمذى و ابن ماجه است . « 1 » عدّهء بسيارى از پيشوايان حديث ، در كتاب‌هاى شش‌گانه صحيح و منابع ديگر ، مانند سفيان ثورى ، شعبة بن حجّاج ، عبدالرزّاق بن همام ، ابونعيم فضل بن دكين ، ابوداوود طيالسى ، معاذ بن معاذ و ديگران از او روايت كرده‌اند . « 2 » اكنون برخى از سخنان آنان را در توثيق ، مدح و ثناى او به اختصار مىآوريم .\r\n\r\n\r\n","description":"","footnote":"\r\n( 1 ) . ر . ك : تهذيب الكمال : 24 / 25 ، تهذيب التهذيب : 8 / 350 و منابع ديگر .\r\n( 2 ) . تهذيب الكمال : 24 / 27 .\r\n","page_name":" 95 ","page_number":95},
  {"content":"\r\n\r\nابوداوود طيالسى از شعبه چنين نقل مىكند كه از ابوحصين شنيدم كه قيس بن ربيع را مدح و تمجيد مىكرد . وى مىگويد : شعبه به به ما گفت : قيس را پيش از آن كه بميرد دريابيد .\r\nعفّان گويد : به يحيى بن سعيد گفتم : آيا او را به دروغ گويى متهم مىكنيد ؟\r\nگفت : نه !\r\nعفّان گويد : قيس ، فردى ثقه و مورد اعتماد بود كه ثورى و شعبه او را توثيق مىكردند .\r\nدرباره قيس ، حاتم بن ليث از ابوالوليد طيالسى چنين نقل مىكند :\r\nقيس بن ربيع فردى ثقه و مورد اعتماد بود و احاديث معتبرى داشت .\r\nاحمد بن صالح گويد : به ابونعيم گفتم كه درباره قيس بن ربيع چيزى در دل داريد ؟\r\nگفت : نه !\r\nعمرو بن على گويد : از معاذ بن معاذ شنيدم كه قيس را خوب تمجيد مىكرد .\r\nاز طرفى ، يعقوب بن شيبه سدوسى گويد : قيس بن ربيع در نزد همه اصحاب ما ، فرد راستگويى است . كتاب وى ارزشمند است ؛ ولى\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nجدّاً حافظه خوبى نداشت . احاديث او مضطرب ، خطاهاى او فراوان و روايت‌هاى او ضعيفند .\r\nابن عدى گويد : همه روايات قيس ، معتبر است و سخن درباره او همان است كه شعبه گفته است .\r\nبنا بر آن چه گفته شد ، چند نكته را مىتوان مطرح نمود :\r\n1 . فرماندار بودن او ، قيس فرماندار مدائن از جانب منصور بود كه مردم به علّت بدرفتارى او با آنان ، از وى متنفر شدند .\r\n2 . شيعه بودن او . اين مطلب را ذهبى از احمد بن حنبل نقل كرده است . « 1 » 3 . وجود حديث‌هاى منكر در نزد او .\r\nحرب بن اسماعيل گويد : به احمد بن حنبل گفتم : چه چيزى باعث تضعيف قيس بن ربيع شده است ؟\r\nگفت : وى حديث‌هاى منكرى نقل كرده است ؛ ولى گفته‌اند :\r\nهنگامى كه قيس به كهن سالى رسيد ، فرزندش اين احاديث را در احاديث او وارد كرد و او نيز اين احاديث را نقل كرد . « 2 »\r\n\r\n\r\n","description":"","footnote":"\r\n( 1 ) . ميزان الاعتدال : 3 / 393 .\r\n( 2 ) . تاريخ بغداد : 12 / 456 - 462 ، تهذيب الكمال : 24 / 25 - 37 ، سير اعلام النبلاء : 8 / 41 - 44 ، تهذيب التهذيب : 8 / 350 - 353 .\r\n","page_name":" 97 ","page_number":97},
  {"content":"\r\n\r\nو از آن جايى كه قيس ذاتاً فرد راستگو ، ثقه و مورد اعتماد بود و اين روايت‌ها در روايت‌هاى او داخل شده بود و از او نبود ؛ ذهبى مىگويد : قيس ، ذاتاً فرد راستگويى است ؛ ولى حافظه خوبى نداشت . « 1 » حافظ ابن حجر عسقلانى درباره وى گويد : قيس ، فرد راستگو بود ؛ هنگامى كه به سن كهن سالى رسيد ، دچار اختلال حواس شد و فرزندش برخى احاديث را در احاديث او وارد كرد و او نيز اين احاديث را نقل كرد . « 2 » بنابر آن چه گفته شد ، اگر منظور ابن حجر عسقلانى در مقدمه فتح البارى تضعيف اين راوى است ، در واقع با اين سخن ، گفتار پيشين خود را نقض كرده است .\r\n4 . حرب بن حسن طحّان\r\nدرباره حرب بن حسن سخنى از عالمان رجالى نقل نشده و مورد تضعيف قرار نگرفته است ؛ جز از جانب هيثمى ، با اين حال او به مورد اعتماد بودن حرب ، تصريح كرده و به تضعيف كننده ، اشاره‌اى نكرده و دليل تضعيف را نيز بيان ننموده است .\r\n\r\n\r\n","description":"","footnote":"\r\n( 1 ) . ميزان الاعتدال : 3 / 393 .\r\n( 2 ) . تقريب التهذيب : 2 / 128 .\r\n","page_name":" 98 ","page_number":98},
  {"content":"\r\n\r\nابن ابى حاتم گويد : از پدرم درباره حرب بن حسن طحّان پرسيدم ، در پاسخ گفت : او استاد حديث است . « 1 » ابن حجر نيز به نقل از ازدى درباره وى گويد : احاديث او مشكلى نداشتند .\r\nاز طرفى ، ابن حبان نيز او را در زمرهء راويان مورد اعتماد قرار داده است .\r\nابن نجاشى مىگويد : وى داراى كتابى بود كه از جهت اعتقادى شيعه بود و روايات اهل سنّت را نقل مىكرد . يحيى بن زكريا لؤلؤى از او روايت نقل كرده است . « 2 » ناگفته نماند كه نمىتوان براى سخن ازدى ارزشى قائل شد ؛ آن سان كه ذهبى تصريح كرده و مىگويد : نمىتوان به سخن ازدى ارزش داد ؛ چرا كه به راحتى ديگران را جرح و تضعيف مىكرد .\r\n\r\nسخن پايانى\r\nدر پايان اين بخش ، بيان دو مطلب ضرورى است .\r\nمطلب يكم . حاكم نيشابورى خطبه امام حسن عليه السلام را از\r\n\r\n\r\n","description":"","footnote":"\r\n( 1 ) . الجرح والتعديل : 3 / 252 .\r\n( 2 ) . لسان الميزان : 2 / 184 .\r\n","page_name":" 99 ","page_number":99},
  {"content":"\r\n\r\nفرزندان اهل بيت عليهم السلام و ذريّه پاك پيامبر نقل كرده است . ذهبى پس از نقل اين حديث مىنويسد : اين حديث صحيح نيست . « 1 » از آن جايى كه اين ايراد به صورت اجمال و ابهام مطرح شده ، ارزش پاسخگويى ندارد و به گمان ما ، ايراد او از جهت متن و مفهوم حديث است ، نه سند آن .\r\nاز طرفى ، عذر ذهبى در ايراد گرفتن به مناقب و فضايل اهل بيت عليهم السلام روشن است .\r\nمطلب دوم . ابن عساكر پس از نقل حديث ابى امامه باهلى به سند طبرانى مىنويسد : اين حديث منكر است و من آن را در كتاب طالوت بن عبّاد نيافتم . « 2 » حافظ ابوعبداللَّه گنجى اين حديث را با همين متن با سند طبرانى نقل مىكند و مىنويسد : اين حديث حسن « 3 » و عالى است . طبرانى نيز آن را در كتاب المعجم خود - آن سان كه گذشت - با سندهاى همسان نقل كرده است ؛ ولى محدّث شام آن را در كتابش با سندهاى پراكنده نقل\r\n\r\n\r\n","description":"","footnote":"\r\n( 1 ) . تلخيص المستدرك : 3 / 172 .\r\n( 2 ) . تاريخ مدينة دمشق ، شرح حال اميرالمؤمنين عليه السلام : 1 / 103 .\r\n( 3 ) . ر . ك : صفحه 30 پاورقى شماره 1 از همين كتاب .\r\n","page_name":" 100 ","page_number":100},
  {"content":"\r\n\r\nكرده است . « 1 » حافظ ابن حجر عسقلانى نيز اين حديث را نقل كرده است . « 2 » حاكم حسكانى نيشابورى نيز اين حديث را در شواهد التنزيل نقل كرده است ؛ البته نه با سند و طريق طبرانى . « 3 » روشن است كه نبود آن در جزئى كه در دست ابن عساكر بود ؛ از حديث طالوت بن عبّاد ، ضررى به سند نمىزند .\r\nاز سوى ديگر منكر بودن حديث در كدام فراز آن است ؟ آيا در حديث شجره است و يا در آن بخش از سخن رسول خدا صلى اللَّه عليه وآله كه فرمود : « اگر بنده‌اى خدا را سه هزار سال در ميان صفا و مروه عبادت كند . . . » « 4 » و يا در تلاوت آيه مودّت كه در اين باره آمده است ؟\r\nدرباره حديث « شجره » مىگوييم : اين حديث را گروه بسيارى از پيشوايان حديث روايت كرده‌اند . « 5 » و به اين حديث امير مؤمنان\r\n\r\n\r\n","description":"","footnote":"\r\n( 1 ) . كفاية الطالب فى مناقب على بن أبي طالب عليهما السلام : 317 .\r\n( 2 ) . لسان الميزان : 4 / 434 .\r\n( 3 ) . شواهد التنزيل : 2 / 141 .\r\n( 4 ) . ر . ك : صفحه 45 و 46 از همين كتاب .\r\n( 5 ) . ر . ك : نفحات الازهار في خلاصة عبقات الأنوار ، ج 5 . در اين كتاب رواياتى آمده كه‌پيامبر خدا صلى اللَّه عليه وآله و اميرالمؤمنين عليه السلام از يك نور و از يك شجره آفريده شده‌اند .\r\n","page_name":" 101 ","page_number":101},
  {"content":"\r\n\r\nعلى عليه السلام نيز در نهج البلاغه اشاره فرموده ؛ « 1 » و هيچ كس نگفته كه اين حديث منكر است .\r\nروشن شد كه آيه مودّت دربارهء على ، فاطمه و دو فرزند آن‌ها عليهم السلام نازل شده است .\r\nو اما اين كه پيامبر خدا صلى اللَّه عليه وآله فرمود : « و اگر بنده‌اى خدا را سه هزار سال در ميان صفا و مروه عبادت كند . . . » گمان مىكنم منظور ابن عساكر از اين كه « منكر » است همين جمله باشد ، كه البته اين سخن ارزشمندى است و معناى دقيق و ژرفى دارد . چكيده بيان آن ، چنين است كه مهرورزى و دوست داشتن وسيله‌اى براى پيروى و قرب و نزديكى به خداى تعالى است ؛ بنابراين ، هر عملى كه بدون درك حب و مهر پيامبر صلى اللَّه عليه وآله باشد ، موجب تقرّب به درگاه خدا نخواهد بود و هر عملى كه موجب تقرّب و نزديكى به خداوند متعال نشود ، باطل است و انجام دهنده آن از دوزخيان بوده و دوزخ بدجايگاهى است .\r\nالبته آن چه گفته شد در صورتى است كه به ظاهر كلام آن حضرت تكيه كنيم ؛ ولى در صورتى كه سخن آن حضرت كنايه از بغض و كينه ورزى باشد ، مطلب روشن‌تر است ؛ چرا كه بغض و كينه ورزى\r\n\r\n\r\n","description":"","footnote":"\r\n( 1 ) . نهج البلاغه : 162 .\r\n","page_name":" 102 ","page_number":102},
  {"content":"\r\n\r\nبه پيامبر و خاندان او ، موجب دورى از خداوند متعال خواهد بود و با اين اعتقاد هيچ عملى سود نخواهد داشت .\r\nخداوندا ! ما را از مهرورزان پيامبر و خاندان او قرار ده و به وسيله آن‌ها ما را مقرّب درگاه خود قرار ده .\r\n\r\n","description":"","footnote":"","page_name":" 103 ","page_number":103},
  {"content":"\r\n . \r\n","description":"","footnote":"","page_name":" 104 ","page_number":104},
  {"content":"\r\n\r\n\r\nبخش سوم رد شبهه‌هاى مخالفان\r\n\r\n","description":"","footnote":"","page_name":" 105 ","page_number":105},
  {"content":"\r\n . \r\n","description":"","footnote":"","page_name":" 106 ","page_number":106},
  {"content":"\r\n\r\n\r\nابن تيميّه و شبهه در آيه مودّت\r\nصحّت حديث‌هايى كه پيرامون نزول آيه مباركه مودّت درباره اهل بيت عليهم السلام بود ، ثابت شد ؛ حتى احاديثى كه سندهاى آن‌ها را زير سؤال برده بودند . از اين رو بعد از سقوط ادله‌اى كه دست‌آويز آن‌ها بود ، همه شبهه‌هايى كه پيرامون اين آيه مطرح كرده‌اند ، رد مىشود .\r\nبا اين حال ما برخى از ديدگاه‌هاى اهل سنّت را در اين زمينه مىآوريم و با دليل‌ها و شاهدهاى محكم و استوار از آن‌ها پاسخ مىدهيم ؛\r\n« . . . لِيَهْلِكَ مَنْ هَلَكَ عَنْ بَيِّنَةٍ وَيَحْيى مَنْ حَيَّ عَنْ بَيِّنَةٍ » ؛ « 1 »\r\n. . . تا كسى كه بايد هلاك شود ، با دليلى روشن ، هلاك گردد و كسى كه بايد زنده شود با دليلى واضح ، زنده بماند .\r\n\r\n\r\n","description":"","footnote":"\r\n( 1 ) . سوره اسراء : آيه 42 .\r\n","page_name":" 107 ","page_number":107},
  {"content":"\r\n\r\nبه نظر مىرسد متعصب‌ترين اهل سنّت در مخالفت با اين آيه ، ابن تيميّه است . از اين رو ما ديدگاه او را پيش از همه مطرح مىنماييم .\r\nوى در كتاب منهاج السنّه چنين مىنويسد :\r\nدر صحيح بخارى از سعيد بن جبير اين گونه آمده است : از ابن عباس درباره آيه مودّت سؤال شد كه منظور از مودّت قربى و نزديكان ، چه كسانى هستند ؟\r\nمن گفتم : منظور اين است كه نزديكان محمّد صلى اللَّه عليه وآله را دوست داشته باشيد .\r\nابن عباس گفت : در پاسخ شتاب كردى ! به راستى تيره‌اى از قريش نبود مگر اين كه براى رسول خدا صلى اللَّه عليه وآله در آن‌ها پيوند خويشاوندى بود كه آن حضرت فرمودند : « مگر اين كه در خويشاوندى ميان من و خودتان به من مهرورزى نماييد » . « 1 » ابن تيميّه پس از نقل اين حديث مىنويسد : ابن عباس از بزرگان اهل بيت و داناترين آن‌ها به تفسير قرآن بوده است و اين تفسير نيز از او درباره اين آيه شريفه ثابت شده است .\r\nدليل بر اين مطلب ، اين است كه ابن عباس نگفت : « إلّا المودة لذوى القربى » ؛ بلكه گفت : « إلّا المودّة في القربى » ؛ مگر نمىدانى\r\n\r\n\r\n","description":"","footnote":"\r\n( 1 ) . ر . ك : صفحه 26 و 27 از همين كتاب .\r\n","page_name":" 108 ","page_number":108},
  {"content":"\r\n\r\nآن گاه كه خداوند متعال سخن از خويشاوندان پيامبر خدا به ميان مىآورد مىفرمايد :\r\n« وَاعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَلِلرَّسُولِ وَلِذِي الْقُرْبى » . « 1 »\r\nدر اين باره گفته نمىشود : « إلّا المودّة في ذوى القربى » ؛ بلكه گفته مىشود : « المودّة لذوى القربى » ؛ بنابراين ، چگونه مىشود كه خداوند متعال فرموده است : « إلّا المودّة في القربى » .\r\nتوضيح اين سخن اين است كه اساساً پيامبر اكرم صلى اللَّه عليه وآله اجر و پاداشى از مردم نمىخواهد ؛ چرا كه پاداش او به عهدهء خداست و آن چه به عهده مسلمانان است موالات و دوستى اهل بيت است ؛ ولى اين دوستى با دليل‌هاى ديگرى جز اين آيه ، ثابت مىشود و موالات ما به اهل بيت عليهم السلام چيزى از پاداش پيامبر را در بر نمىگيرد .\r\nاز طرفى اين آيه ، از آيات مكّى است و در آن موقع ، على با فاطمه ازدواج نكرده بود و هنوز وى ، فرزندى نداشت . « 2 » ابن تيميّه در جايى ديگر مىنويسد :\r\nاين كه گفته مىشود آيهء مودّت دربارهء اهل بيت نازل شده ، دروغ\r\n\r\n\r\n","description":"","footnote":"\r\n( 1 ) . سوره انفال : آيه 41 .\r\n( 2 ) . منهاج السنّه : 4 / 25 - 27 .\r\n","page_name":" 109 ","page_number":109},
  {"content":"\r\n\r\nآشكارى است ؛ زيرا اين آيه ، در سوره شورا آمده و بدون ترديد سوره شورا مكّى است و پيش از ازدواج على با فاطمه نازل شده است . . . ما پيش‌تر درباره اين آيه سخن گفتيم كه منظور از اين آيه ، همان است كه ابن عباس توضيح داده است . . . . اين روايت را بخارى و ديگران نيز نقل كرده‌اند .\r\nاز طرفى ، گروهى از نگارندگان سنّى و شيعه از ياران احمد بن حنبل و ديگران حديثى را از پيامبر صلى اللَّه عليه وآله اين گونه نقل كرده‌اند :\r\nهنگامى كه اين آيه نازل شد ، مردم گفتند : اى رسول خدا ! اينان چه كسانى هستند ؟\r\nپيامبر فرمود :\r\nعلي وفاطمة وابناهما ؛\r\nعلى ، فاطمه ، و دو فرزند آن‌ها .\r\nاين حديث به اتّفاقِ نظر اهل معرفت دروغ است ! « 1 » ابن تيميّه در جاى جاى كتاب منهاج السنّه تكرار مىكند كه اين حديث دروغ است و اين آيه در سوره شورا آمده ، كه اين سوره مكّى است و على در مدينه با فاطمه ازدواج كرده است و آن تفسيرى كه در\r\n\r\n\r\n","description":"","footnote":"\r\n( 1 ) . همان : 4 / 562 و 563 .\r\n","page_name":" 110 ","page_number":110},
  {"content":"\r\n\r\nصحيح بخارى و مسلم آمده با اين حديث تناقض دارد .\r\nآن گاه مىنويسد : از ابن عباس درباره آيه مودّت پرسيدند . . . و پس از پاسخ ابن عباس مىنويسد : خداوند نفرمود : « إلّا المودّة للقربى » و نفرمود : « المودّة لذوى القربى » آن سان كه در آيه خمس فرموده است و از طرفى ، پيامبر اجر و پاداشى براى تبليغ رسالت پروردگار خويش از مردم نخواست ؛ بلكه اجر و پاداش او به عهده خداوند بود . از سوى ديگر ، واژه « القربى » با الف و لام تعريف آمده . پس بايد مراد از « قربى » نزد مخاطبان معلوم باشد .\r\nابن تيميّه مىافزايد : ما پيش‌تر گفتيم هنگامى كه اين آيه نازل شد ، نه حسن و نه حسين آفريده شده بودند و نه على با فاطمه ازدواج كرده بود ؛ بنابراين ، قربى و خويشاوندان مورد خطاب و شناخته شده پيامبر نمىتواند اينان باشند ؛ بر خلاف قربى و خويشاوندانى كه پيش روى پيامبر بودند و نزد مردم شناخته شده و معلوم بودند . « 1 »\r\n\r\nآيه مودّت و شبهه‌هاى ديگر\r\nعالمان ديگرى از اهل سنّت نيز اشكال‌هايى پيرامون اين آيه مطرح كرده‌اند .\r\n\r\n\r\n","description":"","footnote":"\r\n( 1 ) . همان : 7 / 95 - 103 .\r\n","page_name":" 111 ","page_number":111},
  {"content":"\r\n\r\nابن حجر عسقلانى در كتاب الكاف الشاف في تخريج أحاديث الكشّاف به اين آيه اشكال كرده كه اين حديث معارض دارد . وى مىنويسد : اين حديث با روايتى كه از جهت اعتبار برتر است ، معارضه دارد ؛ همان حديثى كه در صحيح بخارى آمده است . . . . « 1 » وى در فتح البارى مىافزايد : مؤيّد ديدگاه ما اين است كه اين سوره در مكه نازل شده است . « 2 » ابن كثير نيز در اين باره اظهار نظر كرده است . وى مىنويسد :\r\nاين كه بگوييم اين آيه در مدينه نازل شده بعيد است ؛ زيرا كه اين سوره مكّى است و در آن زمان فاطمه عليها السلام فرزندى نداشته است ؛ زيرا با على عليه السلام ازدواج نكرده بود ؛ بلكه ازدواج آن‌ها در سال دوم هجرى پس از جنگ بدر انجام شد . حقيقت اين است كه تفسير اين آيه همان گونه است كه حبر ( دانشمند ) امت ابن عباس تفسير كرده است . . . . « 3 » قسطلانى در اين باره مىنويسد :\r\nاين آيه مكّى است و در آن زمان فاطمه عليها السلام اصلًا فرزند\r\n\r\n\r\n","description":"","footnote":"\r\n( 1 ) . الكاف الشاف چاپ شده به همراه كتاب الكشّاف : 4 / 220 .\r\n( 2 ) . فتح البارى : 8 / 458 .\r\n( 3 ) . تفسير القرآن العظيم : 4 / 101 .\r\n","page_name":" 112 ","page_number":112},
  {"content":"\r\n\r\nنداشت ؛ زيرا كه با على عليه السلام پس از جنگ بدر در سال دوم هجرى ازدواج كرد . بنابراين ، تفسير آيه به همان تفسيرى كه حبر ( دانشمند ) امت و ترجمان قرآن ؛ يعنى ابن عباس گفته صحيح‌تر و شايسته‌تر است . « 1 » شوكانى در اين مورد فقط به معارضه بسنده كرده و حديث طاووس از ابن عباس را ترجيح داده است . « 2 » ابن روزبهان نيز در اين باره اظهار نظر كرده و گفته است : ظاهر آيه با توجه به اين معنا شامل تمامى خويشاوندان پيامبر صلى اللَّه عليه وآله مىشود . « 3 » عبدالعزيز دهلوى توضيح بيشترى در اين باره داده كه حاصل كلام وى چنين است :\r\nگرچه اين حديث را احمد بن حنبل و طبرانى از ابن عباس نقل كرده‌اند ؛ ولى بيشتر محدّثان آن را تضعيف كرده‌اند ؛ چرا كه تمامى سوره شورا در مكه نازل شده است و در آن موقع حسن و حسين متولد نشده بودند و على پس از آن با فاطمه ازدواج كرده است . . . از طرفى\r\n\r\n\r\n","description":"","footnote":"\r\n( 1 ) . ارشاد السارى : 7 / 331 .\r\n( 2 ) . فتح الغدير : 4 / 537 .\r\n( 3 ) . ابطال الباطل چاپ شده به همراه احقاق الحق : 3 / 20 .\r\n","page_name":" 113 ","page_number":113},
  {"content":"\r\n\r\nبرخى از راويانِ حديث ، از شيعيان غالى هستند ؛ گرچه محدّثان آنان را به راستگويى توصيف كرده‌اند . گمان قوى اين است كه راوى دروغ نگفته است ؛ بلكه فقط حديث را نقل به معنا كرده است ؛ چرا كه در متن حديث « اهل بيتى » آمده است . از اين رو شيعيان آنان را به چهار نفر مخصوص كرده‌اند . . . . اين معنايى كه ذكر شده مناسب شأن و مقام نبوّت نيست ؛ بلكه از شأن اهل دنيا است . هم‌چنين اين روايت با آيات بسيارى منافات دارد ، آن جا كه مىفرمايد :\r\n« قُلْ ما سَأَلْتُكُمْ مِنْ أَجْرٍ فَهُوَ لَكُمْ إِنْ أَجْرِيَ إِلّا عَلَى اللَّهِ » ؛ « 1 »\r\nبگو : هر گونه پاداشى كه از شما خواستم ، آن پاداش براى خودتان ، پاداش من فقط بر عهدهء خداست .\r\nبنابراين ، اگر خاتم پيامبران خواهان اجر و پاداش بود ، لازم مىآمد كه جايگاه وى از ديگر پيامبران پايين‌تر باشد و اين بر خلاف اجماع مسلمانان است . « 2 » آن چه آورديم شبهاتى است كه از طرف بزرگان اهل سنت در اين باره مطرح شده است . اينك به ترتيب ، شبهه‌ها را پاسخ مىدهيم .\r\n\r\n\r\n","description":"","footnote":"\r\n( 1 ) . سوره سبأ : آيه 47 .\r\n( 2 ) . تحفة اثنا عشريه : 205 .\r\n","page_name":" 114 ","page_number":114},
  {"content":"\r\n\r\n\r\nمكى بودن سوره شورا و نبود حسنين\r\nعليهما السلام\r\nشبهه نخست اين بود كه سوره شورا مكّى است و در آن زمان حسنين عليهما السلام متولد نشده بودند .\r\nبه نظر مىرسد مهم‌ترين و اساسىترين شبهه در اين زمينه همين شبهه است . ما درباره اين شبهه در دو محور بحث مىكنيم :\r\nمحور نخست . آيه مباركه از ديدگاه روايات ؛\r\nمحور دوم . آيه مباركه با قطع نظر از روايات .\r\nدرباره ديدگاه نخست مىگوييم : با توجه روايت‌هاى مختلفى كه درباره آيه مباركه وارد شده ؛ چه روايت‌هايى كه آيه را به اهل بيت عليهم السلام تفسير كرده‌اند ، يا روايت‌هايى كه گفته‌اند اين آيه به جهت گفتار انصار نازل شده ، در هر صورت آيه ، مدنى است و در مدينه نازل شده است . از اين رو گروهى از عالمان گفته‌اند : سوره شورا ، مكّى است جز چند آيه از آن ، كه در مدينه نازل شده است .\r\nقرطبى در اين باره گويد : بنابر نظر حسن ، عكرمه ، عطاء و جابر ، سورهء شورا مكّى است . ابن عباس و قتاده مىگويند : اين سوره مكّى است جز چهار آيه از آن ، كه در مدينه نازل شده است و آيه مودّت در\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nزمرهء اين آيه‌هاى چهارگانه است . « 1 » ابوحيّان در اين باره مىنويسد : ابن عباس مىگويد : سوره شورا مكّى است ، مگر چهار آيه از آن ؛ از آيه مودّت تا پايان چهارمين آيه ، در مدينه نازل شده است . « 2 » شوكانى نيز مىنويسد : از ابن عباس و قتاده روايت شده كه سوره شورا مكّى است ، مگر چهار آيه از آن - از جمله آيه مودّت - كه در مدينه نازل شده است . « 3 » آلوسى در تفسير روح المعانى مىنويسد : در البحر المحيط آمده است كه سوره شورا مكّى است ، جز چهار آيه از آن ، از آيه مودّت تا پايان چهارمين آيه .\r\nاما مقاتل گويد : در اين سوره آياتى مدنى است ؛ آيه‌اى خداوند متعال مىفرمايد : « ذلِكَ الَّذي يُبَشِّرُ اللَّهُ عِبادَهُ » و برخى از مفسّران آيه « أَمْ يَقُولُونَ افْتَرى » را استثناء كرده‌اند ؛ البته جايز است به اعتبار اغلب ، اطلاق آورده شود . « 4 »\r\n\r\n\r\n","description":"","footnote":"\r\n( 1 ) . تفسير قرطبى : 16 / 1 .\r\n( 2 ) . البحر المحيط : 7 / 507 .\r\n( 3 ) . فتح القدير : 4 / 525 .\r\n( 4 ) . روح المعانى : 25 / 10 .\r\n","page_name":" 116 ","page_number":116},
  {"content":"\r\n\r\nما از گفتار علما در اين باره به همين مقدار بسنده مىكنيم . البته وجود آيه‌هاى مدنى در سوره‌هاى مكّى و يا عكس آن بسيار است و در اين باره هيچ فردى ، اشكالى ندارد ؛ از اين رو ، اين شبهه به روشنى دفع مىشود .\r\nاينك بنابر محور دوم ، با قطع نظر از روايات از اين شبهه پاسخ مىدهيم .\r\nآيه مودّت بر لزوم « مودّت قربى » ؛ يعنى خويشاوندان پيامبر صلى اللَّه عليه وآله دلالت دارد و مخاطب آيه ، مسلمانان هستند نه ديگران .\r\nاين لزوم از آيه به ذهن متبادر است كه بسيارى از پيشوايان اهل سنّت به اين تبادر اذعان و اعتراف كرده‌اند از جمله :\r\n1 . كرمانى ؛ نگارنده الكواكب الدرارى فى شرح صحيح بخارى .\r\n2 . عينى ؛ نويسنده عمدة القارى فى شرح صحيح البخارى .\r\nوى در شرح حديث طاووس مىنويسد :\r\nچكيده سخن ابن عباس اين است كه همهء قريش خويشاوندان پيامبر صلى اللَّه عليه وآله هستند و منظور آيه ، بنى هاشم و نظير آنان نيست ؛ آن سان كه ذهن انسان از سخن سعيد بن جبير چنين مطالبى را\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nبرداشت مىكند .\r\nاما اين كه گفتيم مخاطب اين آيه مسلمانان هستند ، از چند جهت مىتوان اثبات كرد ، از جمله سياق آيات است ؛ چرا كه خداى سبحان مىفرمايد :\r\n« تَرَى الظَّالِمينَ مُشْفِقينَ مِمَّا كَسَبُوا وَهُوَ واقِعٌ بِهِمْ وَالَّذينَ آمَنُوا وَعَمِلُوا الصَّالِحاتِ في رَوْضاتِ الْجَنَّاتِ لَهُمْ ما يَشاؤُنَ عِنْدَ رَبِّهِمْ ذلِكَ هُوَ الْفَضْلُ الْكَبيرُ * ذلِكَ الَّذي يُبَشِّرُ اللَّهُ عِبادَهُ الَّذينَ آمَنُوا وَعَمِلُوا الصَّالِحاتِ قُلْ لاأَسْئَلُكُمْ عَلَيْهِ أَجْرًا إِلَّا الْمَوَدَّةَ فِي الْقُرْبى وَمَنْ يَقْتَرِفْ حَسَنَةً نَزِدْ لَهُ فيها حُسْنًا إِنَّ اللَّهَ غَفُورٌ شَكُورٌ * أَمْ يَقُولُونَ افْتَرى عَلَى اللَّهِ كَذِبًا فَإِنْ يَشَإِ اللَّهُ يَخْتِمْ عَلى قَلْبِكَ وَيَمْحُ اللَّهُ الْباطِلَ وَيُحِقُّ الْحَقَّ بِكَلِماتِهِ إِنَّهُ عَليمٌ بِذاتِ الصُّدُورِ * وَهُوَ الَّذي يَقْبَلُ التَّوْبَةَ عَنْ عِبادِهِ وَيَعْفُوا عَنِ السَّيِّئاتِ وَيَعْلَمُ ما تَفْعَلُونَ * وَيَسْتَجيبُ الَّذينَ آمَنُوا وَعَمِلُوا الصَّالِحاتِ وَيَزيدُهُمْ مِنْ فَضْلِهِ وَالْكافِرُونَ لَهُمْ عَذابٌ شَديدٌ » ؛ « 1 »\r\n( در روز قيامت ) ستمكاران را مىبينى كه از اعمالى كه انجام داده‌اند ، بسيار بيمناكند و همان را كه مرتكب شده‌اند ، بر آنان فرود مىآيد\r\n\r\n\r\n","description":"","footnote":"\r\n( 1 ) . سوره شورا : آيه 22 - 26 .\r\n","page_name":" 118 ","page_number":118},
  {"content":"\r\n\r\nو كسانى كه ايمان آورده و كارهاى شايسته انجام داده‌اند ، در باغ‌هاى سرسبز بهشت هستند ، براى آنان هر چه را كه بخواهند نزد پروردگارشان فراهم است ، اين همان فضل بزرگ است .\r\nاين است چيزى كه خدا آن را به آن بندگانش كه ايمان آورده‌اند و كارهاى شايسته انجام داده‌اند ، مژده مىدهد . بگو : از شما [ در برابر ابلاغ رسالتم 
  ] هيچ پاداشى جز مودّت نزديكان [ يعنى اهل بيتم 
  ] را نمىخواهم و هر كس كار نيكى كند ، بر نيكىاش مىافزاييم يقيناً خدا بسيار آمرزنده و عطا كننده پاداش فراوان ، در برابر عمل اندك است .\r\nبلكه [ منافقان سبك مغز 
  ] مىگويند : [ در نزول آيه مودّت 
  ] بر خدا دروغ بسته است ! پس اگر خدا بخواهد ، بر دل تو مهر مىنهد [ تا از دروغ بستن باز ايستى ، ولى تو از دروغ بستن بر خدا منزهى ، اين تهمت بزرگ است كه اين بيماردلان بر تو مىبندند 
  ] و خدا باطل را محو مىكند و حق را با كلمات استوارش [ و سخنان منطقى و مستدلش 
  ] پابرجا مىسازد . به يقين او به نيّت‌ها و اسرار سينه‌ها داناست .\r\nو اوست كه توبه را از بندگانش مىپذيرد و از گناهان درمىگذرد و آن چه را انجام مىدهيد ، مىداند .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nو درخواست كسانى را كه ايمان آورده و كارهاى شايسته انجام داده‌اند ، اجابت مىكند و از فضل و احسانش بر آنان مىافزايد و براى كافران عذابى سخت خواهد بود .\r\nهمان گونه كه ملاحظه مىشود ، آيه مودّت پس از « ذلِكَ الَّذي يُبَشِّرُ اللَّهُ عِبادَهُ الَّذينَ آمَنُوا وَعَمِلُوا الصَّالِحاتِ » آمده است .\r\nشايد كسى بگويد : پس از آيه مودّت ، اين گونه آمده است : « أَمْ يَقُولُونَ افْتَرى عَلَى اللَّهِ كَذِبًا » .\r\nدر پاسخ وى مىگوييم : منظور از اين افراد ، مشركان نيستند ، بلكه منظور كسانى هستند كه به ظاهر مسلمان و در باطن منافق هستند .\r\nبيان‌گر اين معنا گفتار بعدى خداوند متعال است كه مىفرمايد :\r\n« وَهُوَ الَّذي يَقْبَلُ التَّوْبَةَ عَنْ عِبادِهِ وَيَعْفُوا عَنِ السَّيِّئاتِ وَيَعْلَمُ ما تَفْعَلُونَ » .\r\nبنابراين ، مخاطب آيه مشركان نيستند ؛ زيرا كه واژه « توبه » در قرآن كريم جز درباره مسلمانان معصيت‌كار ، به كار نرفته است .\r\nاگر كسى بپرسد كه آيا در مكه منافقان نيز در شمار مسلمانان بوده‌اند ؟\r\nدر پاسخ وى مىگوييم : آرى ! در اين زمينه به گفتار پژوهش‌گران\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nدرباره سوره مدّثر رجوع كنيد و آن را با گفتار مفسران بسنجيد . « 1 » بنابر آن چه گفته شد ، بر تمامى مسلمانان واجب است كه به اقربا و خويشاوندان پيامبر صلى اللَّه عليه وآله مهر بورزند و مودّت داشته باشند . . . .\r\nبه راستى آيا به دوست داشتن و مودّت عموها و عموزادگان پيامبر امر شده‌ايم ؟ !\r\nبه طور قطع درباره مشركانِ آن‌ها چنين امرى نرسيده است ، اما درباره مؤمنانِ از خويشاوندان پيامبر ، به هنگام نزول آيه يا پس از آن ؛ براى آنان در آن زمان ، در مكّه جايگاهى مشخص نبود . . . .\r\nاز اين رو ، منظور از خويشاوندان ، على عليه السلام است ؛ چرا كه شرك ورزان همواره بغض و كينه آن حضرت را در دل داشتند و با او به ستيز برمىخاستند . منافقان به او حسد مىورزيدند و عناد مىكردند و مؤمنان ، او را دوست مىداشتند و به او مهر مىورزيدند .\r\nناگفته نماند كه دو واژه « مودّت » و « يقترف » نشان‌گر همين معنا است .\r\nپس از همه اين مطالب ، آن گاه كه در مدينه از پيامبر خدا صلى اللَّه عليه وآله\r\n\r\n\r\n","description":"","footnote":"\r\n( 1 ) . در اين باره مىتوانيد به تفسيرهاى قرآنى شيعه و اهل سنّت مراجعه كنيد ؛ به ويژه در تفسير سوره مدثر ، همان سوره‌اى كه در نزد همه مفسران اهل سنّت ، مكّى است .\r\n","page_name":" 121 ","page_number":121},
  {"content":"\r\n\r\nدرباره معناى واژه « قربى » در آيه مباركه پرسيدند كه منظور از اينان چه كسانى هستند ؟ حضرتش فرمود :\r\nعلي وفاطمة والحسن والحسين ؛\r\nعلىّ ، فاطمة ، حسن و حسين عليهم السلام .\r\n\r\n2 . پيامبر درخواست اجر نكرد\r\nبه راستى پيامبر خدا صلى اللَّه عليه وآله از جانب خداى سبحان در برابر تبليغ و رسالت خويش هيچ گونه پاداشى از مردم درخواست نكرد و همانا اجر و پاداش او بر خدا بود ؛ آن سان پيامبران پيشين نيز همين گونه بودند . حضرت نوح على نبينا وآله وعليه السلام به قوم خود چنين گفت :\r\n« إِنّي لَكُمْ رَسُولٌ أَمينٌ * فَاتَّقُوا اللَّهَ وَأَطيعُونِ * وَما أَسْئَلُكُمْ عَلَيْهِ مِنْ أَجْرٍ إِنْ أَجْرِيَ إِلّا عَلى رَبِّ الْعالَمينَ » ؛ « 1 »\r\nبه راستى من براى شما پيامبرى امين هستم . پس تقواى خدا پيشه كنيد و از من اطاعت نماييد . من براى اين دعوت ، هيچ پاداشى نمىخواهم ؛ پاداش من تنها بر پروردگار جهانيان است .\r\nهود پيامبر على نبينا وآله وعليه السلام نيز مىگويد :\r\n\r\n\r\n","description":"","footnote":"\r\n( 1 ) . سوره شعراء : آيه 107 - 109 .\r\n","page_name":" 122 ","page_number":122},
  {"content":"\r\n\r\n« يا قَوْمِ لاأَسْئَلُكُمْ عَلَيْهِ أَجْرًا إِنْ أَجْرِيَ إِلّا عَلَى الَّذي فَطَرَني أَ فَلا تَعْقِلُونَ » ؛ « 1 »\r\nاى قوم من ! من براى رسالت خويش از شما پاداشى نمىخواهم ؛ پاداش من ، تنها بر كسى است كه مرا آفريد ، آيا نمىانديشيد ؟ !\r\nصالح پيامبر على نبينا وآله وعليه السلام نيز به قوم خود چنين مىگويد :\r\n« إِنّي لَكُمْ رَسُولٌ أَمينٌ * فَاتَّقُوا اللَّهَ وَأَطيعُونِ * وَما أَسْئَلُكُمْ عَلَيْهِ مِنْ أَجْرٍ إِنْ أَجْرِيَ إِلّا عَلى رَبِّ الْعالَمينَ » ؛ « 2 »\r\nبه راستى من براى شما پيامبرى امين هستم . پس تقواى خدا پيشه كنيد و از من اطاعت كنيد . من براى اين دعوت ، هيچ پاداشى نمىخواهم ؛ پاداش من تنها بر پروردگار جهانيان است .\r\nبا توجه به اين آيات ، برخى از دانشمندان اهل سنّت پافشارى كرده‌اند كه استثنا موجود در اين آيات استثناء منقطع است و برخى ديگر مانند زمخشرى و گروهى ديگر ، جايز دانسته‌اند كه استثناء هم مىتواند متصل و هم منقطع باشد .\r\nاز سوى ديگر ، پيامبر ما نيز همين گونه بودند كه در ازاى تبليغ\r\n\r\n\r\n","description":"","footnote":"\r\n( 1 ) . سوره هود : آيه 51 .\r\n( 2 ) . سوره شعراء : آيه‌هاى 143 - 145 .\r\n","page_name":" 123 ","page_number":123},
  {"content":"\r\n\r\nرسالت خويش از مردم اجر و پاداش درخواست نكردند ؛ آن سان كه در آيات متعددى به اين مطلب اشاره شده است . آن جا كه مىفرمايد :\r\n« قُلْ ما أَسْئَلُكُمْ عَلَيْهِ مِنْ أَجْرٍ وَما أَنَا مِنَ الْمُتَكَلِّفينَ * إِنْ هُوَ إِلّا ذِكْرٌ لِلْعالَمينَ » ؛ « 1 »\r\nبگو : در برابر اين رسالت پاداشى از شما نمىخواهم و من از متكلفان نيستم ( و بيهوده سخن نمىگويم ) . اين ، فقط يادآورى براى جهانيان است .\r\nدر آيه‌اى ديگر مىخوانيم :\r\n« قُلْ ما سَأَلْتُكُمْ مِنْ أَجْرٍ فَهُوَ لَكُمْ إِنْ أَجْرِيَ إِلّا عَلَى اللَّهِ وَهُوَ عَلى كُلِّ شَيْءٍ شَهيدٌ » ؛ « 2 »\r\nبگو : هر پاداشى از شما خواسته‌ام براى خود شماست ؛ پاداش من فقط بر خداوند است و او بر همه چيز گواه است .\r\nدر آيه ديگرى نيز آمده است :\r\n« قُلْ ما أَسْئَلُكُمْ عَلَيْهِ مِنْ أَجْرٍ إِلّا مَنْ شاءَ أَنْ يَتَّخِذَ إِلى رَبِّهِ سَبيلًا » ؛ « 3 »\r\n\r\n\r\n","description":"","footnote":"\r\n( 1 ) . سوره ص : آيه‌هاى 86 و 87 .\r\n( 2 ) . سوره سبأ : آيه 47 .\r\n( 3 ) . سوره فرقان : آيه 57 .\r\n","page_name":" 124 ","page_number":124},
  {"content":"\r\n\r\nبگو : من براى رسالت خويش از شما هيچ پاداشى نمىخواهم ؛ مگر كسى كه بخواهد راهى به سوى پروردگارش برگزيند .\r\nشبهه‌اى كه درباره اين آيات مطرح است ، همان استثناء است كه مفسّران از شيعه و اهل سنّت به كيفيت‌هاى بسيارى از آن پاسخ داده‌اند ؛ ولى در دو تفسير خازن و خطيب شربينى به دو وجه از آن پاسخ داده شده است ؛ لكن اگر اين آيات با دقت بررسى گردد ، روشن مىشود كه آيه‌هايى كه درباره پيامبر ما صلى اللَّه عليه وآله آمده بر چهار گونه است :\r\n1 . آياتى كه به عدم درخواست اجر مربوط مىشود ؛\r\n2 . آياتى كه شامل درخواست اجر مىشود ، ولى با واژه « لكم » .\r\n3 . آياتى كه شامل عدم درخواست اجر مىشود و از طرفى درخواست « گزينش راهى به سوى خدا » از روى اختيار مىشود .\r\n4 . آياتى كه شامل درخواست اجر است و آن همان مودّت و مهرورزى به خويشاوندان است .\r\nاكنون مىپرسيم : به راستى اى انسان‌هاى منصف ! چه تنافى ميان اين آيه‌ها وجود دارد ؟\r\nپيامبر خدا صلى اللَّه عليه وآله در قبال تبليغ رسالت خويش از مردم اجر و پاداشى درخواست نكرد و فقط به آن‌ها فرمود : « در اين باره راهى به سوى خدا برگزينيد » و آن « وظيفه شماست » و اين وظيفه جز با مودّت\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nو مهرورزى به اهل بيت عليهم السلام محقق نمىشود ؛ از اين رو در روايتى از اهل بيت عليهم السلام آمده است كه فرمودند :\r\nنحن السبيل ؛ « 1 »\r\nما همان راه برگزيده شده هستيم .\r\nآرى ، آنان همان راه‌ها به سوى خدا هستند ؛ به ويژه « آن گاه كه دنيا را هرج و مرج فرا گيرد ، فتنه‌ها آشكار شوند و راه‌ها بسته شود » « 2 » در اين هنگام اهل بيت عليهم السلام همان راه هستند .\r\nمعناى آيه كريمه در قرآن كريم همين است كه گفتيم و لازمه‌هاى اين دليل بر كسى مخفى نيست . پس اى پژوهش‌گر حقايق ! خوب اين مطلب را بگير و غنيمت بشمار و « با حكمت و موعظهء نيكو به سوى راه پروردگارت فرا خوان و با آنان به نيكوترين روش استدلال و مناظره كن . . . » « 3 » و خداوند براى ما كافى است و او بهترين وكيل و حامى ماست .\r\n\r\n\r\n","description":"","footnote":"\r\n( 1 ) . ينابيع المودة : 22 به نقل از فرائد السمطين .\r\n( 2 ) . مجمع الزوائد : 9 / 165 .\r\n( 3 ) . سوره نحل : آيه 125 .\r\n","page_name":" 126 ","page_number":126},
  {"content":"\r\n\r\n\r\n3 . چرا آيه نفرمود : « إلّا المودّة للقربى » ؟\r\nاين شبهه را دهلوى و ابن تيميّه مطرح كرده‌اند . جالب اين كه چنين شبهه‌اى از شخصى هم‌چون دهلوى بعيد نيست ؛ ولى از شخصى هم چون ابن تيميّه كه ادّعاى فهم زبان عربى دارد ، عجيب و شگفت‌آور است و اى كاش او در اين باره به سخنان متخصّصان در فن زبان عربى مراجعه مىكرد .\r\nزمخشرى در الكشّاف مىنويسد :\r\nدر اين آيه جايز است كه استثنا متصل باشد ؛ به اين معنا كه « لا اسألكم أجراً إلّاهذا وهو أن تودّوا أهل قرابتي ؛ من در مقابل رسالت خويش هيچ پاداشى از شما نمىخواهم مگر اين كه خويشان مرا دوست بداريد » .\r\nدر واقع اين اجر و پاداشى نيست ، زيرا كه خويشان او همان خويشان مردم نيز هستند ؛ از اين رو صله و مهرورزى به آن‌ها در مروّت و جوان‌مردى لازم است .\r\nاز طرفى ، استثنا مىتواند منقطع هم باشد ؛ به اين معنا كه « لا أسألكم أجراً قطّ ولكنّني أسألكم أن تودّوا قرابتي الّذين هم قرابتكم ولا تؤذوهم ؛ من از شما درخواست هيچ اجر و پاداشى نمىكنم ، ولى از شما مىخواهم خويشان مرا كه خويشان شما نيز هستند ، دوست\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nبداريد و آن‌ها را آزار ندهيد » .\r\nزمخشرى در ادامه با طرح يك پرسش مىنويسد :\r\nشايد كسى بپرسد : چرا گفته نشد : « إلّا مودّة القربى » يا « إلّا المودّة للقربى » و معناى « إلّا المودّة في القربى » چيست ؟\r\nدر پاسخ او مىگويم : منظور اين است كه براى مودّت و مهرورزى مكان و جايگاهى قرار داده شده است ؛ مثل اين كه بگويى :\r\n« لي في آل فلان مودّة ولي فيهم هوى وحبّ شديد » ؛ مىخواهى بگويى :\r\nمن فلان خاندان را دوست دارم و آنان ، جايگاه و محل مهرورزى من هستند .\r\nدر اين جا حرف « في » صله براى مودّت نيست ، همان گونه كه « لام » در « إلّا المودة للقربى » صله است ، بلكه حرف « في » به واژه محذوفى متعلّق است كه ظرف بدان متعلّق شده ؛ مانند « المال في الكيس ؛ مال در كيسه است » . آن چه كه در جمله در تقدير قرار گرفته ، چنين است : مگر مودّتى كه ثابت در قربى و متمكّن در آن‌هاست .\r\nاز طرفى ، واژهء « قربى » همانند واژه‌هاى « زلفى » و « بشرى » مصدر و به معناى قرابت است و منظور از آن ، اهل قربى و خويشاوندان است .\r\nدر روايتى آمده است : آن گاه كه اين آيه نازل شد ، گفته شد : اى رسول خدا ! خويشان شما كه مهرورزى به آن‌ها براى ما لازم است چه\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nكسانى هستند ؟\r\nفرمود :\r\nعلي وفاطمة وابناهما ؛\r\nعلى ، فاطمه ، و دو فرزند آن‌ها عليهم السلام .\r\nروايتى كه از على عليه السلام نقل شده بيان‌گر همين معناست . آن جا كه گويد : روزى به پيامبر شكوه كردم ، كه اى رسول خدا ! مردم به من حسادت مىكنند ، پيامبر فرمود :\r\nأما ترضى أن تكون رابع أربعة : أوّل من يدخل الجنّة أنا وأنت والحسن والحسين وأزواجنا عن أيماننا وشمائلنا وذرّيتنا خلف أزواجنا ؛ « 1 »\r\nآيا راضى و خشنود نيستى كه چهارمين نفر از اين چهار نفر باشى ؟ نخستين كسى كه وارد بهشت مىشود ، من ، تو ، حسن ، حسين عليهم السلام ، همسران ما سمت راست و چپ ما هستند و فرزندان و ذريه ما پشت سر همسران ما وارد بهشت مىشوند .\r\nفخر رازى نيز به تقرير اين سخن پرداخته و مىنويسد :\r\nصاحب الكشّاف سؤالى را مطرح كرده و گفته است كه « چرا گفته\r\n\r\n\r\n","description":"","footnote":"\r\n( 1 ) . الكشّاف : 4 / 219 - 220 .\r\n","page_name":" 129 ","page_number":129},
  {"content":"\r\n\r\nنشد : « إلّا مودّة القربى » يا « إلّا المودّة للقربى » و معناى « إلّا المودّة في القربى » چيست ؟\r\nآن گاه پاسخ داده كه منظور اين است كه براى مودّت و مهرورزى مكان و جايگاهى قرار داده شده است ، مثل اين كه بگويى : « لي في آل فلان مودّة ولي فيهم هوى وحب شديد ؛ مىخواهى بگويى : من فلان خاندان را دوست دارم و آنان جايگاه و محل مهرورزى هستند » . « 1 » ابوحيان نيز به اين مطلب اشاره كرده و آن را نيكو شمرده است . « 2 » نيشابورى نيز گويد : آن گاه خداوند متعال به پيامبرش چنين فرمان داد كه بگويد : « من » در ازاى اين تبليغ « از شما هيچ اجر و پاداشى درخواست نمىكنم جز مودّت و مهرورزى بر خويشاوندان » كه اين مودّت بر آن‌ها ثابت است ؛ يعنى آن‌ها را جايگاه و محل استقرار مودّت خويش قرار دهيد ؛ از اين رو نفرمود : « مودّة القربى » و يا « المودّة للقربى » .\r\nگفتنى است كه واژهء « القربى » مصدر و به معناى قرابت است ؛ يعنى در اهل قربى و در حق آن‌ها . « 3 » ابوالسعود نيز در اين باره اظهار نظر كرده است . وى پس از آن كه\r\n\r\n\r\n","description":"","footnote":"\r\n( 1 ) . التفسير الكبير : 27 / 167 .\r\n( 2 ) . البحر المحيط : 7 / 516 .\r\n( 3 ) . تفسير نيشابورى : چاپ شده در حاشيه تفسير طبرى : 25 / 33 .\r\n","page_name":" 130 ","page_number":130},
  {"content":"\r\n\r\nاستثنا در آيه را استثنا متصل قرار داده مىنويسد :\r\nگفته شده استثنا در آيه منقطع است ؛ بنابراين ، معناى آيه چنين مىشود : « من هرگز از شما هيچ اجر و پاداشى درخواست نمىكنم ؛ ولى از شما درخواست مودّت بر خويشان را مىخواهم » .\r\nوى در ادامه مىنويسد : « فى القربى » بيان حال از مودّت است ؛ يعنى مودّتى كه در قربى ثابت و در اهل آن ، يا در حقّ قرابت متمكّن و استوار است و واژهء « قربى » همانند واژه « زلفى » مصدر و به معناى قرابت است . در روايتى آمده : آن گاه كه اين آيه نازل شد ، به پيامبر خدا صلى اللَّه عليه وآله گفته شد : اى رسول خدا ! خويشان شما چه كسانى هستند ؟ . . . . « 1 »\r\n\r\n4 . تعارض\r\nچهارمين و آخرين شبهه‌اى كه براى اين آيه ارائه كرده‌اند ، تعارض است . اين شبهه به روايتى كه احمد و ديگران از ابن عباس نقل كرده‌اند بستگى دارد كه ما پاسخ اين شبهه را به تفصيل در بخش چهارم خواهيم داد .\r\n\r\n\r\n","description":"","footnote":"\r\n( 1 ) . تفسير ابى السعود : 8 / 30 . براى آگاهى بيشتر در اين زمينه مىتوان به تفسيرهاى بيضاوى ، نسفى ، شربينى و ديگر تفسيرهاى اهل سنت مراجعه كرد .\r\n","page_name":" 131 ","page_number":131},
  {"content":"\r\n . \r\n","description":"","footnote":"","page_name":" 132 ","page_number":132},
  {"content":"\r\n\r\n\r\nبخش چهارم نزول آيه مودّت ، روايت‌ها و ديدگاه ها\r\n\r\n","description":"","footnote":"","page_name":" 133 ","page_number":133},
  {"content":"\r\n . \r\n","description":"","footnote":"","page_name":" 134 ","page_number":134},
  {"content":"\r\n\r\n\r\nنزول آيه مودّت درباره اهل بيت\r\nتا كنون روشن شد كه نزول آيه مباركه مودّت در مورد اهل بيت عليهم السلام همان چيزى است كه به ذهن خطور مىكند و اعتقاد به اين نظر ، به دلايل استوار و متينى در كتاب‌هاى اهل سنّت تكيه دارد و از امامان خاندان پيامبر : امير مؤمنان على عليه السلام - كه به اتفاق ، داناترين عالم به قرآن در ميان ياران پيامبر مىباشد - و حسن سبط پيامبر خدا ، حسين شهيد ، امام سجاد ، امام باقر ، امام صادق عليهم السلام روايت شده است .\r\nهم‌چنين اين حديث را تعداد زيادى از بزرگان صحابه پيامبر نقل نموده‌اند .\r\nاز طرف ديگر ، ابن عباس نيز بنابر روايتى كه از او به طريق سعيد بن جبير ، مجاهد ، كلبى و ديگران نقل شده ، به همين معنا معتقد بوده است ؛ بلكه ابوحيان آن را بدون سند و به صورت حتم و مسلّم\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nگرفته است ، كه گفتار او را خواهيم آورد .\r\nهم‌چنين نظر سعيد بن جبير ، عمرو بن شعيب ، سدّى و گروهى ديگر از صحابه پيامبر همين است .\r\n\r\nدلايل و شواهدى ديگر\r\nاينك دلاليل و شواهد ديگرى بر نظريه نزول آيه در مورد اهل بيت عليهم السلام مىآوريم :\r\nاين نظريه را مفسران بسيارى و عالمان ديگرى نقل كرده و آن را رد نكرده‌اند ؛ بلكه هيچ نظرى را بر آن برترى نداده‌اند . فراتر اين كه در اين زمينه شواهد و دلايلى از اخبار و روايات براى اثبات آن يادآور شده‌اند كه برخى از آن‌ها را نام مىبريم .\r\n\r\nديدگاه زمخشرى\r\nجاراللَّه زمخشرى اين نظريه را ذكر نموده است و روايتى نيز درباره آن آورده است . وى در اين باره حديثى را نقل مىكند كه آمده است : « وقتى اين آيه نازل شد ، گفته شد : اى پيامبر خدا ! چه كسى خويشاوند توست ؟ . . . » .\r\nزمخشرى پس از نقل اين حديث مىگويد : روايتى كه از على نقل شده ، بيان‌گر همين معناست . . . البته ما پيش‌تر آن را آورده‌ايم .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nآن گاه زمخشرى مىگويد : در حديثى آمده است كه پيامبر خدا صلى اللَّه عليه وآله فرمود :\r\nحرّمت الجنّة على مَن ظلم أهل بيتي وآذاني في عترتي ، و من اصطنع صنيعةً إلى أحدٍ من وُلد عبد المطّلب و لم يجازه عليها فأنا أُجازيه عليها غداً إذا لقيني يوم القيامة ؛\r\nبهشت بر كسى كه به اهل بيت و خاندان من ستم روا بدارد و مرا در مورد خاندانم بيازارد ، حرام شده است و هر گاه شخصى احسانى به يكى از فرزندان عبدالمطلب نمايد و كسى پاداشى به او ندهد ، پس خودم در روز قيامت آن هنگام كه مرا ملاقات نمايد ، پاداش خواهم داد .\r\nسپس روايت « انصار را نقل كرده . . . » كه ما قبلًا آورده‌ايم و افزوده است : پيامبر خدا صلى اللَّه عليه وآله فرمود :\r\nمن مات على حبّ آل محمّد مات شهيداً .\r\nألا و من مات على حبّ آل محمّد مات مغفوراً له .\r\nألا ومَن مات على حبّ آل محمّد مات تائباً .\r\nألا ومَن مات على حبّ آل محمّد مات مومناً مستكمل الإيمان .\r\nألا و من مات على حبّ آل محمّد بشّره مَلك الموت\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nبالجنّة ثمّ منكر و نكير .\r\nألا و من مات على حبّ آل محمّد يزفُّ إلى الجنّة كما تُزفّ العروس إلى بيت زوجها .\r\nألا و من مات على حبّ آل محمّد جعل اللَّه قبره مزار ملائكة الرحمة .\r\nألا ومَن مات على حب آل محمّد مات على السُنّة والجماعة .\r\nألا ومَن مات على بغض آل محمّد لم يشمّ رائحة الجنّة ؛ « 1 »\r\nهر كس بر دوستى خاندان محمّد از دنيا رود ، شهيد از دنيا رفته است .\r\nآگاه باشيد ! هر كس بر دوستى خاندان محمّد از دنيا رود ، بخشوده شده از دنيا رفته است .\r\nآگاه باشيد ! هر كس بر دوستى خاندان محمّد از دنيا رود ، بر توبه كامل از دنيا رفته است .\r\nآگاه باشيد ! هر كس بر دوستى خاندان محمّد از دنيا رود ، مؤمنى با ايمان كامل از دنيا رفته است .\r\nآگاه باشيد ! هر كس بر دوستى خاندان محمّد از دنيا رود ، فرشته مرگ\r\n\r\n\r\n","description":"","footnote":"\r\n( 1 ) . الكشّاف : 4 / 220 - 221 .\r\n","page_name":" 138 ","page_number":138},
  {"content":"\r\n\r\nاو را به بهشت نويد دهد ، سپس دو فرشته مأمور سؤال برزخ به او نويد بهشت دهند .\r\nآگاه باشيد ! هر كس بر دوستى خاندان محمّد از دنيا رود ، او را با احترام و شادى به سوى بهشت برند ، آن سان كه عروس به خانه داماد برده مىشود .\r\nآگاه باشيد ! هر كس بر دوستى خاندان محمّد از دنيا رود ، خداوند قبر او را زيارتگاه فرشتگان رحمت خود قرار مىدهد .\r\nآگاه باشيد ! هر كس بر دوستى خاندان محمّد از دنيا رود ، بر سنّت پيامبر و همه مسلمانان از دنيا رفته است .\r\nآگاه باشيد ! هر كس بر دشمنى و كينه خاندان محمّد از دنيا رود ، هيچ گاه بوى بهشت به مشام او نخواهد رسيد .\r\n\r\nديدگاه فخر رازى\r\nفخر رازى نيز درباره نزول آيه مودّت سخن گفته است . آن جا كه گويد : كلبى از ابن عباس چنين روايت كرده است :\r\nهنگامى كه پيامبر صلى اللَّه عليه وآله به مدينه آمدند ، مشكلات و گرفتارىهاى مالى فراوانى داشتند و هيچ گونه دارايى در دست نداشتند . انصار گفتند : خداوند شما را به وسيله اين مرد به راه راست هدايت و ارشاد نمود و او پسر خواهر از قبيله و همسايه شما در\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nشهرتان مىباشد ، پس بخشى از دارايى خود را براى او گرد آوريد ! آنان چنين كردند و بخشى از دارايى خود را خدمت پيامبر آوردند . حضرت آن‌ها را باز گرداند و اين آيه مباركه فرود آمد :\r\n« قُلْ لاأَسْئَلُكُمْ عَلَيْهِ أَجْرًا . . . » ؛\r\nبگو : بر اين [ رسالت و پيامبرى 
  ] هيچ مزدى از شما نمىخواهم .\r\nيعنى بر ايمان و هدايت شدنتان هيچ پاداشى نمىخواهم مگر دوستى نزديكان و خاندانم .\r\nپس آن‌ها را بر دوستى با خاندان خود برانگيخت .\r\nآن گاه فخر رازى روايت زمخشرى را به طور كامل آورده و گفته است :\r\nمن مىگويم : خاندان محمّد ، همان كسانى هستند كه تمامى كارهايشان با محمّد در ارتباط است . پس هر كس ارتباطش با آن حضرت كامل‌تر و بيشتر باشد ، خاندان او به شمار مىآيد و بىترديد فاطمه ، على ، حسن و حسين بيشترين و شديدترين ارتباط را داشتند كه بر همگان به صورت تواتر روشن است . پس آن‌ها به طور مسلّم همان خاندان هستند .\r\nفخر رازى در ادامه مىافزايد :\r\nمردم در معناى كلمه « آل / خاندان » اختلاف نظر دارند ، و گفته\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nشده : منظور نزديكان پيامبر هستند ، و بعضى ديگر گفته‌اند : منظور امّت پيامبر هستند .\r\nپس در صورتى كه « آل » را بر نزديكان معنا كنيم ، پس آنان خاندان پيامبر خواهند بود ، و اگر به معناى امّت او بگيريم كه دعوت او را پذيرفتند . باز هم آنان خاندان پيامبر خواهند بود . پس ثابت شد كه در همهء حالات آنان ، خاندان پيامبر هستند .\r\nاما آيا غير آنان از خاندان ، كسى ديگر نيز شامل كلمه « آل » مىشود ، در اين باره اختلاف نظر وجود دارد . زمخشرى صاحب الكشّاف نقل كرده است :\r\nهنگامى كه اين آيه بر پيامبر اكرم صلى اللَّه عليه وآله نازل شد ، پرسيدند :\r\nنزديكان شما كه دوستى و مهرورزى به آنان بر ما لازم شد ، چه كسانى هستند ؟\r\nفرمودند :\r\nعلي وفاطمة وابناهما ؛\r\nعلى ، فاطمه ، و دو فرزند آن‌ها عليهم السلام .\r\nپس روشن مىشود كه اين چهار نفر نزديكان پيامبر هستند .\r\nو هر گاه اين مطلب ثابت شد ، آن‌ها به اين احترام و بزرگداشت ، اختصاص پيدا مىكنند كه چند دليل بر آن قابل عرضه است :\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nيكم . حرف استثنا « إلّا » در آيه ، كه نحوه استدلال به آن گذشت .\r\nدوم . بدون ترديد پيامبر اكرم صلى اللَّه عليه وآله ، فاطمه عليها السلام را دوست مىداشت و در حق ايشان فرموده‌اند :\r\nفاطمة بضعة منّي يؤذيني ما يؤذيها ؛\r\nفاطمه پاره‌اى از وجود من است ، هر آن چه او را بيازارد مرا آزرده است .\r\nو هم‌چنين به روايت متواتر از پيامبر خدا صلى اللَّه عليه وآله ثابت شده است كه آن بزرگوار ، على ، حسن و حسين عليهم السلام را دوست مىداشت و وقتى دوستى پيامبر نسبت به ايشان ثابت شود ، اين دوستى و محبّت بر تمامى امت اسلامى نيز لازم مىآيد ؛ چرا كه خداوند متعال مىفرمايد :\r\n« وَاتَّبِعُوهُ لَعَلَّكُمْ تَهْتَدُونَ » ؛ « 1 »\r\nو او را پيروى نماييد بسا كه از هدايت شدگان باشيد .\r\nدر آيه ديگر مىفرمايد :\r\n« لَقَدْ كانَ لَكُمْ في رَسُولِ اللَّهِ أُسْوَةٌ حَسَنَةٌ » ؛ « 2 »\r\nهمانا در فرستاده خداوند براى شما الگو و نمونه خوب و كاملى مىباشد .\r\n\r\n\r\n","description":"","footnote":"\r\n( 1 ) . سوره اعراف : آيه 158 .\r\n( 2 ) . سوره احزاب : آيه 21 .\r\n","page_name":" 142 ","page_number":142},
  {"content":"\r\n\r\nسوم . به راستى كه دعا براى خاندان ، مقام و مرتبهء بزرگى را ثابت مىنمايد و به همين منظور اين ادعا در انتهاى تشهّد نماز قرار گرفته كه :\r\nاللهم صلّ على محمّد وآل محمّد وترحّم على محمّد وآل محمّد ؛\r\nخداوندا ! بر محمّد و بر خاندان او درود بفرست و بر محمّد و خاندان او رحمت قرار بده .\r\nاين بزرگداشت در مورد شخص ديگرى غير از خاندان پيامبر وارد نشده است . در اين زمينه شافعى اين گونه سروده است :\r\n يا راكباً قف بالمحصّب من منى * واهتف بساكن خيفها والناهضِ\r\nسحراً إذا فاض الحجيج إلى منى * فيضاً كما نظم الفرات الفائِض\r\nإن كان رفضاً حبّ آل محمّد * فليشهد الثقلان أنّي رافضي « 1 » \r\nاى سواره ! در قسمت سنگريزه‌هاى دشت منا بايست و به ساكنان خيف ( قسمتى از منا است كه مسجد مشهورى نيز دارد ) چه ايستاده\r\n\r\n\r\n","description":"","footnote":"\r\n( 1 ) . التفسير الكبير : 27 / 166 .\r\n","page_name":" 143 ","page_number":143},
  {"content":"\r\n\r\nيا نشسته ؛\r\nسحرگاهان در آن هنگام كه حاجيان به سوى منا سرازير مىشوند ؛ همان گونه كه رود فرات متصل سرازير مىشود با صداى بلند ندا كن :\r\nهر گاه مهرورزى به خاندان محمّد رفض ( خروج از دين و كفر ) باشد ، پس تمام موجودات گواهى دهند كه من كافر و رافضى هستم .\r\n\r\nديدگاه قرطبى\r\nقرطبى نيز درباره آيه مودّت اظهار نظر كرده است : وى مىگويد :\r\n« گفته شده : منظور از كلمه « القربى » نزديكان پيامبر صلى اللَّه عليه وآله يعنى : از شما هيچ مزد و پاداشى نمىخواهم مگر مهرورزى و دوستى نزديكان و خاندانم را همانطور كه خداوند به بزرگداشت و احترام آنان فرمان داده .\r\nاين ، نظر امام زين العابدين عليه السلام ، عمرو بن شعيب و سدّى است . در روايت سعيد بن جبير آمده كه ابن عباس گويد :\r\nهنگامى كه خداوند متعال آيه مودّت را نازل فرمودند ، همگان از پيامبر خدا صلى اللَّه عليه وآله پرسيدند : اى پيامبر خدا ! اينان چه كسانى هستند كه بر ما لازم است تا آنان را دوست بداريم ؟\r\nفرمودند :\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nعلي وفاطمة وابناؤهما ؛\r\nعلى ، فاطمه و دو فرزند گراميشان .\r\nهم‌چنين روايتى كه از حضرت على عليه السلام نقل شده بيان‌گر اين مطلب است ، آن جا كه فرمود :\r\nاز حسدِ مردم به پيامبر شكايت كردم . . . و پيامبر فرمود : بهشت حرام شده است بر كسى كه . . . .\r\nوى مىافزايد : هر كس بگويد : « تقرّب و نزديكى به خداوند در فرمان بردارى از او و دوستى پيامبر او صلى اللَّه عليه وآله مىباشد و دوستى اهل بيت و خاندان او ، باطل و لغو است » در زشتى و بدى گفتارش همين بس كه پيامبر اكرم صلى اللَّه عليه وآله فرموده است :\r\nمَن مات على حبّ آل محمّد مات شهيداً ، ومَن مات على حبّ آل محمّد جعل اللَّه زوّار قبره الملائكة والرحمة ، « 1 » ومَن مات على بغض آل محمّد جاء يوم القيامة مكتوباً بين عينيه : « أيس اليوم من رحمة اللَّه » .\r\nومَن مات على بغض آل محمّد لم يرح رائحة الجنّة ، ومَن مات على بغض آل بيتي فلا نصيب له في شفاعتي ؛\r\n\r\n\r\n","description":"","footnote":"\r\n( 1 ) . در اين كتاب اين گونه آمده است .\r\n","page_name":" 145 ","page_number":145},
  {"content":"\r\n\r\nهر كس بر دوستى خاندان محمّد بميرد ، شهيد از دنيا رفته است .\r\nهر كس بر دوستى خاندان محمّد بميرد ، خداوند فرشتگان رحمت را زائران قبر او قرار مىدهد .\r\nو هر كس بر كينه و دشمنى خاندان محمّد بميرد ، در روز واپسين او را حاضر نمايند در حالى كه بين چشمان او نوشته شده است : « از رحمت و بخشش الهى نااميد است » .\r\nو هر كس بر دشمنى خاندان محمّد بميرد ، هيچ گاه بوى بهشت به مشام او نمىرسد .\r\nو هر كس بر دشمنى و كينه خاندان محمّد بميرد ، هيچ بهره‌اى از شفاعت و دستگيرى من به او نمىرسد .\r\nآن گاه مىگويد : اين حديث را زمخشرى در تفسير خود به صورت كامل‌تر آورده است . . . . « 1 »\r\n\r\nديدگاه خطيب شربينى\r\nخطيب شربينى نيز درباره آيه مودّت سخن به ميان آورده است .\r\nوى مىگويد : گفته شده : منظور از خاندان پيامبر ، فاطمه ، على\r\n\r\n\r\n","description":"","footnote":"\r\n( 1 ) . تفسير قرطبى : 16 / 23 .\r\n","page_name":" 146 ","page_number":146},
  {"content":"\r\n\r\nو فرزندانشان هستند و درباره آنان آيه تطهير نازل شده ، آن جا كه مىفرمايد :\r\n« إِنَّما يُريدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهيرًا » ؛ « 1 »\r\nهمانا خداوند اراده فرموده هر گونه پليدى و گناه را از شما اهل بيت و خاندان پيامبر دور بدارد و شما را به طور كامل پاك و پاكيزه دارد . « 2 »\r\n\r\nديدگاه آلوسى\r\nمفسر ديگرى كه به تفصيل به آيه مودّت پرداخته ، آلوسى است .\r\nوى مىنويسد : بعضى گفته‌اند : منظور از « القربى » على ، فاطمه و فرزندانشان هستند . در اين باره حديث به صورت مرفوعه روايت شده است : ابن منذر ، ابن ابىحاتم ، طبرانى و ابن مردويه از ابن جبير نقل مىكنند كه ابن عباس گويد : هنگامى كه آيه مودّت نازل شد . . . .\r\nولى گروهى به نقل از اهل بيت عليهم السلام در تأييد آن ، روايت‌هاى ديگرى آورده‌اند .\r\nآن گاه آلوسى حديث ابن جرير از ابى ديلم را نقل مىكند ، آن جا كه\r\n\r\n\r\n","description":"","footnote":"\r\n( 1 ) . سوره احزاب : آيه 33 .\r\n( 2 ) . السراج المنير : 3 / 537 - 538 .\r\n","page_name":" 147 ","page_number":147},
  {"content":"\r\n\r\nمىگويد : « زمانى كه على بن الحسين عليهما السلام را وارد شام . . . » ، سپس حديث زاذان از على عليه السلام را به صورت كامل آورده و گفتار كميتِ شاعر و هيتى - يكى از نزديكانش - را نقل نموده است كه پيش‌تر همه اين‌ها نقل شد .\r\nسپس حديث ثقلين را روايت نموده . آن گاه مىگويد :\r\nترمذى حديثى را نقل نموده و آن را پسنديده است و طبرانى ، حاكم نيشابورى و بيهقى در كتاب شعب از ابن عباس نقل مىكنند كه پيامبر خدا صلى اللَّه عليه وآله فرمودند :\r\nأحبّوا اللَّه تعالى لما يغذوكم به من نعمة ، وأحبّوني لحبّ اللَّه تعالى وأحبّوا أهل بيتي [ لحبّي 
  ] ؛\r\nخداوند را به خاطر نعمت‌هاى فراوانى كه به شما ارزانى داشته دوست بداريد و مرا به خاطر دوستىتان به خداوند دوست بداريد و اهل بيت و خاندانم را [ به خاطر دوستى با من 
  ] دوست بداريد .\r\nحديث ديگرى را ابن حبّان و حاكم نيشابورى از ابوسعيد نقل كرده‌اند كه پيامبر خدا صلى اللَّه عليه وآله فرمودند :\r\nوالّذي نفسي بيده ، لا يبغضنا أهل البيت رجل إلّاأدخله اللَّه تعالى النار ؛\r\nبه كسى كه جان من در دست اوست ؛ سوگند ، هيچ كس ما اهل بيت را\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nدشمن نمىدارد مگر آن كه خداوند او را در آتش اندازد .\r\nآلوسى مىافزايد : در اين زمينه روايت‌هاى بسيارى نقل است كه قابل شمارش نيست . در بعضى از روايت‌ها ، مطالبى آمده كه بر عموم نزديكان دلالت دارد و آن را شامل فرزندان عبدالمطلب نيز مىنمايد . از جمله روايتى كه احمد بن حنبل ، ترمذى و نسائى از مطّلب بن ربيعه نقل كرده‌اند و ترمذى آن را تصحيح نموده است . در آن روايت آمده است :\r\nروزى عباس عموى پيامبر ، خدمت آن حضرت رسيد و گفت : هر گاه به ميان قريش مىرويم و در حال گفت و گو باشند ، ساكت مىشوند .\r\nپيامبر خدا صلى اللَّه عليه وآله خشمگين شدند و عرق پيشانى مباركشان بين دو چشم جارى شد ، آن گاه فرمودند :\r\nواللَّه ، لا يدخل قلب امرئ مسلم إيمان حتّى يحبّكم للَّه تعالى ولقرابتي ؛\r\nبه خدا سوگند ! هيچ گاه ايمان داخل قلب مسلمانى نمىشود مگر اين كه شما را به خاطر خدا و نزديكى با من دوست بدارد .\r\nاگر منظور از « القربى » مؤمنان از آن‌ها باشد ، اين معنا روشن است و اگر اين گونه نباشد ، پس گفته شده حكم الهى لغو و نسخ شده است و اين مطلب اشكال دارد .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nحقيقت اين است كه دوستى نزديكان او به خاطر نزديكى و خويشاوندى با ايشان هر گونه كه باشند ، واجب و لازم است ؛ و چه نيكو سروده است :\r\n داريتُ أهلك في هواك وهم عِدى * ولأجل عين ألفُ عينٍ تكرمُ \r\nبا خانواده‌ات به خاطر عشق و مهر تو مدارا و دوستى نمودم ؛ در حالى كه دشمنان من بودند و به خاطر يك فردى كه مورد محبت و احترام است ؛ هزار نفر ، مورد احترام قرار مىگيرند .\r\nو هر مقدار نزديكى و خويشاوندى قوىتر باشد ، بايد مهرورزى شديدتر و بيشتر باشد . پس با توجه به عموم « القربى » محبّت و دوستى علويان واجب‌تر از دوستى عباسيان بايد باشد .\r\nبنابر قول اختصاص مهرورزى به اهل بيت عليهم السلام ، اين حالت با توجّه به مقام‌ها و رتبه‌ها تفاوت پيدا مىكند و آثار آن دوستى ، بزرگداشت و احترام و برآوردن وظايف در مقابل آن‌ها به صورت كامل ، نتايج مختلفى به همراه دارد .\r\nگفتنى است كه بسيارى از مردمان در اين وظيفهء مهم كوتاهى كرده‌اند تا آن جا كه دوستى آن‌ها را رفض ( نپذيرفتن دين و كفر ) مىدانند . من نيز در اين زمينه همان گفتار شافعى را مىگويم كه\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nشفادهنده گمراهان و دانشمندان است . آن جا كه مىگويد : اى سواره ! در سنگزارهاى منا بايست . . . . « 1 » آرى ، به نظر ما قول اول - نازل شدن آيه در مورد على ، فاطمه و حسن و حسين عليهم السلام - همان قول درست مىباشد و در صورتى كه كوتاه بياييم و بپذيريم كه عموم « القربى » تمامى خويشان پيامبر را در برمىگيرد ، روايات خاصى كه درباره اهل بيت آمده ، مودّت را به آن بزرگواران محدود مىنمايد .\r\n\r\nبررسى و ردّ ديگر نظريات\r\nدر برابر نظريه مورد قبول ، نظريات ديگرى نيز آمده ، كه مودّت را در آن بزرگواران منحصر مىكند :\r\n1 . معناى « القربى » نزديكى و خويشاوندى بين پيامبر اكرم صلى اللَّه عليه وآله و قريش است كه موجب قرابت مىشود . از اين روست كه پيامبر خدا صلى اللَّه عليه وآله فرمود :\r\nإلّا أن تصلوا ما بيني وبينكم من القرابة ؛\r\nمگر اين كه بين من و خويشانم همواره دوستى را حفظ كنيد .\r\n2 . منظور از « قربى » نزديكى و ارتباط با خداوند است . پس در\r\n\r\n\r\n","description":"","footnote":"\r\n( 1 ) . روح المعانى : 25 / 31 و 32 .\r\n","page_name":" 151 ","page_number":151},
  {"content":"\r\n\r\nواقع معناى آيه اين گونه مىشود : مگر اين كه با كارهاى شايسته به خداوند مهرورزى نماييد .\r\n3 . منظور از « قربى » خويشان و نزديكان مىباشد ؛ ولى نه خويشان پيامبر بلكه با كسانى از خويشان خود مهرورزى داشته باشيد كه با شما ارتباط و دوستى دارند .\r\n4 . آيه مودّت به آيه « قُلْ ما سَأَلْتُكُمْ مِنْ أَجْرٍ فَهُوَ لَكُمْ » ؛ « 1 » « ( اى پيامبر ! ) بگو : هر آن چه از شما مزد و اجر خواستم پس براى شماست » نسخ شده و حكم آن از بين رفته است .\r\nنظريهء چهارم را همه دانشمندان رد كرده‌اند ، تا جايى كه برخى از علما بر زشتى آن به روشنى سخن رانده‌اند . البته ما بيان كرديم كه بين دو آيه هيچ منافاتى نيست ، بلكه يكى از آن دو آيه تأكيدى بر آيه ديگر است .\r\nامّا نظريه سوم ، شايسته بحث و بررسى نيست ؛ چرا كه هيچ گونه دليلى ندارد و ارزش بحث ندارد ، به همين جهت صاحبان تفسير به آن نپرداخته‌اند .\r\nنظريه دوم كه منظور از « قربى » تقرّب و نزديكى به خداوند است ؛\r\n\r\n\r\n","description":"","footnote":"\r\n( 1 ) . سوره سبأ : آيه 47 .\r\n","page_name":" 152 ","page_number":152},
  {"content":"\r\n\r\nاز حسن بصرى نقل شده است « 1 » و از ظهور گفتار عينى حنفى معلوم مىشود كه آن را پذيرفته است « 2 » و ابن حجر عسقلانى در كتاب فتح البارى به روايت احمد از مجاهد از ابن عباس به آن استدلال نموده است ، كه پيامبر صلى اللَّه عليه وآله فرمود :\r\n« قُلْ لاأَسْئَلُكُمْ عَلَيْهِ أَجْرًا » على ما جئتكم به من البيّنات والهدى إلّاأن تقرّبوا إلى اللَّه بطاعته ؛\r\n« بگو : هيچ گونه اجر و مزدى » براى هدايت و خواندن آيات الهى « نمىخواهم » مگر اين كه با فرمان بردارى از خداوند به او نزديك شويد .\r\nولى ابن حجر گفته است : در سند اين روايت ، ضعف و سستى است . « 3 » اين نظريه نيز به طور كامل مردود است ؛ زيرا از طرفى بر خلاف معناى متبادر از آيه مىباشد و از طرف ديگر ، با روايات صريح مخالفت دارد و نيز با ذوق سالم و صحيح ناسازگار است .\r\n\r\n\r\n","description":"","footnote":"\r\n( 1 ) . تفسير رازى : 27 / 165 ، فتح البارى : 8 / 458 و ديگر منابع .\r\n( 2 ) . عمدة القارى : 19 / 157 .\r\n( 3 ) . فتح البارى شرح صحيح بخارى : 8 / 458 .\r\n","page_name":" 153 ","page_number":153},
  {"content":"\r\n\r\n\r\nبررسى و نقد ديدگاه اول\r\n1 . بررسى سند\r\nابن تيميّه فقط همين نظر را يادآور شده و ديگر نظريات را نقل نكرده است . ابن حجر آن را برگزيده و شوكانى آن را بر بقيه نظريات برترى داده است . اينان دليل آن را روايت احمد ، بخارى و مسلم از طاووس ، از سعيد بن جبير ، از ابن عباس قرار داده‌اند كه در ابتداى نقل روايت‌ها گذشت ، ولى به اين روايت از دو جهت مهم ، ايرادهايى وارد است :\r\nجهت يكم : بررسى سند روايت\r\n1 . شعبة بن حجّاج\r\nراوى اصلى اين روايت « شعبة بن حجّاج » مىباشد و اين شخص دروغ‌گو و درباره اهل بيت عليهم السلام بسيار دروغ پرداز بوده است .\r\nشريف مرتضى رحمه اللَّه مىگويد :\r\nاين شخص از جعفر بن محمّد ( امام صادق عليه السلام ) روايت كرده است كه حضرتش ابوبكر و عمر را دوست داشته ! « 1 » كسى كه چنين دروغى را بسازد ، هيچ بعيد نيست كه روايتى را از\r\n\r\n\r\n","description":"","footnote":"\r\n( 1 ) . الشافي في الامامه : 4 / 116 .\r\n","page_name":" 154 ","page_number":154},
  {"content":"\r\n\r\nابن عباس درباره نزول اين آيه نيز بسازد .\r\n2 . يحيى بن عباد ضبعى بصرى\r\nراوى ديگر اين حديث از شعبه ، نزد احمد « يحيى بن عباد ضبعى بصرى » مىباشد . خطيب بغدادى گويد : يحيى در بغداد ساكن شد و از شعبه روايت كرد . . . احمد بن حنبل از او روايت مىكند . . . . « 1 » ابن حجر عسقلانى او را از رجال « بخارى » كه مورد بحث و بررسى قرار داده‌اند ، آورده و از ساجى نقل كرده است كه او ، در نقل روايت ضعيف و سست مىباشد . از ابن معين نيز نقل شده است كه او قابل اعتماد نيست ، اگرچه او را راستگو دانسته است . « 2 » خطيب با سند خويش از ابن مدينى روايت كرده است كه از پدرم شنيدم كه مىگفت : يحيى بن عبّاد كسى نيست كه من از او روايت نقل كنم ، بشّار خفّاف از او بهتر است .\r\nآن گاه با سند خود از يحيى بن معين روايت كرده است كه او قابل اعتماد نبود ، مطالبى را شنيده و فردى راست‌گو بوده است ، ولى نزد او آمديم ، پس نوشته و كتابى را نشان داد كه نمىتوانست آن را خوب بخواند . پس ما نيز از او روى برگردانديم .\r\n\r\n\r\n","description":"","footnote":"\r\n( 1 ) . تاريخ بغداد : 14 / 144 .\r\n( 2 ) . مقدمه فتح البارى : 452 .\r\n","page_name":" 155 ","page_number":155},
  {"content":"\r\n\r\nهم‌چنين با سند خويش از ساجى روايت كرده است كه يحيى بن عباد در نقل روايت ، ضعيف و سست است . بعضى از مردم بغداد از او روايت مىنمايند .\r\nشنيدم كه حسن بن محمّد زعفرانى كه از طريق او از شعبى و غير او روايت مىكرد و هيچ كس از راويان بصره مانند بندار و ابن مثنى از او روايت نكرده‌اند . و ذهبى در ميزان الاعتدال خود ، فقط تضعيف او را از ساجى آورده است . « 1 » 3 . محمّد بن جعفر\r\nراوى ديگر اين روايت ، از شعبه در نقل بخارى ، محمّد بن جعفر غندر مىباشد . ابن حجر و ذهبى او را در بخش كسانى كه مورد اختلاف نظر هستند ، آورده‌اند و قول آن دو برگرفته از گفتار ابوحاتم است ، آن جا كه مىگويد : « حديث او از غير شعبه نوشته مىشود ، و به او مىتوان احتجاج كرد » . « 2 » 4 . محمّد بن بشار\r\nراوى ديگر اين حديث از غندر ، محمّد بن بشار مىباشد و بيشتر بزرگان اهل سنّت در او حرف دارند و ابن حجر اسم او را در بخش\r\n\r\n\r\n","description":"","footnote":"\r\n( 1 ) . ميزان الاعتدال : 4 / 387 .\r\n( 2 ) . مقدمه فتح البارى : 437 ، ميزان الاعتدال : 3 / 502 .\r\n","page_name":" 156 ","page_number":156},
  {"content":"\r\n\r\nموارد اختلافى آورده و تضعيف او را در نقل روايت از ابن فلّاس نقل كرده است .\r\nيحيى بن معين نيز او را ضعيف مىدانسته و از ابوداوود نقل كرده كه : « اگر پاكى و راستى او نبود ، حديث‌هايش به كنار نهاده مىشد » . « 1 » ولى ابن حجر در ميزان الاعتدال گفته است : فلّاس او را دروغ‌پرداز دانسته است و از دورقى نقل كرده است كه « نزد ابن معين بوديم ، سخن از بندار به ميان آمد ، ديدم كه يحيى به حديث‌هاى او ارزشى نمىنهد و او را ضعيف مىداند » .\r\nو نيز گفته است : قواريرى را ديدم كه او را نمىپسندد ، و او كبوترباز بود ! « 2 »\r\n\r\nسخن منصفانه\r\nآن چه بررسى شد وضع و حال بيشتر سندهاى روايت طاووس از ابن عباس بود و انصاف اين است كه اين روايت حجيّت ندارد تا چه رسد به اين كه با روايت‌هاى صحيح و درست معارضه كند .\r\nافزون بر اين كه سخن حاكم نيشابورى در كتاب تفسير ، صراحت\r\n\r\n\r\n","description":"","footnote":"\r\n( 1 ) . مقدمه فتح البارى : 437 .\r\n( 2 ) . ميزان الاعتدال : 3 / 490 .\r\n","page_name":" 157 ","page_number":157},
  {"content":"\r\n\r\nدارد بر اين كه روايت بخارى و مسلم از طريق طاووس از ابن عباس كلام حقى است . اين همان كلام حاكم نيشابورى است كه « بخارى و مسلم در تفسير اين آيه فقط بر حديث عبدالملك بن ميسرة زرّاد از طاووس از ابن عباس اتفاق نظر دارند ؛ كه عباس گفته است : آيه فقط در خويشان خاندان محمّد صلى اللَّه عليه وآله نازل شده است .\r\nاز طرف ديگر ، ابوحيّان آن را به گونه‌اى قطعى از ابن عباس نقل كرده است ؛ چرا كه او بعد از نقل نظر حق ، گفته است : و همين مطلب را على بن الحسين بن على بن ابىطالب عليهم السلام گفته است و اين آيه را در هنگام اسارت در شام ، شاهد قرار داده است .\r\nالبتّه نظر ابن جبير ، سدّى و عمرو بن شعيب نيز همين گونه است و بنابر همين معنا ، ابن عباس گفته است : از رسول خدا صلى اللَّه عليه وآله پرسيدند : چه كسانى خويشاوندان تو هستند كه مهرورزى به آنان بر ما واجب شده است ؟\r\nفرمودند :\r\nعلي وفاطمة وأبناهما ؛ « 1 »\r\nعلى و فاطمه و فرزندانشان عليهم السلام .\r\n\r\n\r\n","description":"","footnote":"\r\n( 1 ) . البحر المحيط : 7 / 516 .\r\n","page_name":" 158 ","page_number":158},
  {"content":"\r\n\r\n2 . بررسى عميق در فهم حديث\r\nدر اين باره بيان چند نكته لازم است :\r\nنخست آن كه معقول نيست كه خداوند و فرستاده‌اش مشركان را مورد خطاب قرار داده و از آنان پاداش و اجر و مزد رسالت بخواهند ، زيرا كه مشركان ، كفر ورزيده و اصل اين رسالت را تكذيب كرده‌اند .\r\nپس چگونه مىشود از آنان اجر و مزد خواست ؟\r\nدوم آن كه اين آيه در مدينه نازل شده است ، ما پيش‌تر در دليل نزول آن ، روايت‌هايى را دربارهء انصار نقل كرديم .\r\nسوم آن كه همان گونه كه گذشت در صورتى كه اين آيه را مكّى بدانيم ، روى سخن با مسلمانان خواهد بود نه مشركان .\r\nبعد از همهء اين اشكالات ، اگر سند و معناى اين حديث را كه در مسند احمد و صحيح بخارى و مسلم از طاووس از ابن عباس آمده ، قبول نماييم ؛ شكى نيست كه در همين روايت ، سعيد بن جبير به قول حق معتقد بوده است . اما نظر ابن عباس متعارض است و تعارض در دو حديث به سقوط و بىارزشى هر دو مىانجامد .\r\nبنابراين ، دليلى بر اين كه ، مراد از خويشاوندى بين پيامبر و قريش است ، نخواهد ماند ؛ زيرا فرض بر اين است كه تنها دليل ، همين روايت بود .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nولى سخن درست اين است كه ابن عباس از پيروان و شاگردان مدرسه اهل بيت عليهم السلام مىباشد و هيچ گاه با گفتار و نظر آن‌ها مخالفت نمىنمايد و پيش‌تر ثابت شد كه امير مؤمنان على عليه السلام و امام سجاد عليه السلام به صراحت و روشنى فرمودند كه آيه درباره خودشان نازل شده و هيچ كس در سند اين دو روايت خدشه ننموده است و هم‌چنين دو سبط و نواده پيامبر و دو امام راستگو ؛ يعنى امام باقر و صادق عليهما السلام نيز بر اين معنا تصريح دارند . پس چگونه ابن عباس در رأى با آن‌ها مخالفت مىنمايد ؟ !\r\nهرگز ، اين گونه نبوده است ؛ بلكه برخى از اين گروه در جانب گرايى و تقلّب ، زياده‌روى كرده‌اند و بر زبان ابن عباس مطالبى قرار دادند و به او ناسازگارى و مخالفت با امير مؤمنان على عليه السلام را مانند قضيّه ازدواج موقّت نسبت دادند . به گونه‌اى در اين باره روايتى را جعل كرده‌اند كه على عليه السلام ازدواج موقّت را حرام مىدانست ، به آن حضرت خبر رسيد كه ابن عباس آن را حلال مىداند ، حضرت به او فرمود : تو مردى فراموش‌كار هستى ! با اين حال ابن عباس از نظر خود برنگشته و هم‌چنان آن را حلال مىدانسته است ! « 1 »\r\n\r\n\r\n","description":"","footnote":"\r\n( 1 ) . براى آگاهى بيشتر در اين زمينه ر . ك تحريم دو حكم حلال از سلسله پژوهش‌هاى اعتقادى ، شماره 26 از همين نگارنده .\r\n","page_name":" 160 ","page_number":160},
  {"content":"\r\n\r\nالبتّه از اين گونه نمونه‌ها بسيار است كه قصد طولانى كردن سخن را نداريم . منظور ما اين بود كه وقتى اين گروه متعصّب و جانب‌گرا ، ديدند بيشتر صحابه و ياران پيامبر با سندهاى محكم و معتبر نزول آيه درباره اهل بيت عليهم السلام را روايت مىنمايند و امامان اهل بيت عليهم السلام بر اين نظريه اتّفاق كاملى دارند ؛ ابتدا تلاش كردند كه احاديث را سست و بىپايه جلوه دهند ، سپس در مقابل آن ، حديثى را از قول عالمى كه خود پيرو اهل بيت است ، جعل و تزوير نمايند تا بين آن‌ها تعارض ايجاد كنند و به پندار خودشان بين آنان اختلاف بيندازند .\r\nآن گاه در آينده كسانى مانند ابن تيميّه و پيروانش پا به عرصه وجود بگذارند و به همين حديث جعلى ، استدلال كنند و حديث صحيح مورد اتفاق تمامى مسلمانان را دروغ بدانند .\r\n\r\nدو يادآورى مهم\r\nدر اين جا تذكر دو نكته مهم ضرورى است :\r\nنخست آن كه فخر رازى بعد از آوردن دليل‌ها و حجّت‌هاى زياد بر لزوم دوستى اهل بيت عليهم السلام و پيروى و احترام آن‌ها و ناروا دانستن كينه‌ورزى و دشمنى با آن‌ها ، فهميده است كه اين مطالب با امامت ابوبكر و عمر و بزرگداشت تمامى صحابه ، به خاطر اعمالى كه آن‌ها نسبت به اهل بيت عليهم السلام روا داشته‌اند منافات و تناقض دارد ؛\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nاز اين رو تلاش كرده است كه آن را جبران نمايد و گفته است : « در آيهء « إِلَّا الْمَوَدَّةَ فِي الْقُرْبى » مقام و رتبه بزرگى براى صحابه پيامبر ثابت مىشود ؛ زيرا خداوند فرموده است :\r\n« السَّابِقُونَ السَّابِقُونَ * أُولئِكَ الْمُقَرَّبُونَ » ؛ « 1 »\r\nآنان كه پيشى گرفتند ، همانان نزديك و مقرّب هستند .\r\nپس هر كس از خداوند اطاعت كند نزد خداوند مقرّب و نزديك‌تر است و شامل معناى آيه مودّت مىشود .\r\nفخر رازى بعد از اين بيان ، چنين نتيجه مىگيرد و مىگويد :\r\nآيه به لزوم دوستى خاندان پيامبر و دوستى اصحاب او دلالت دارد و اين رتبه بزرگ فقط بنابر نظر اصحاب ما اهل سنّت و جماعت كه محبّت و دوستى بين خاندان پيامبر و اصحاب او را جمع كرده‌اند ، صحيح و درست مىباشد .\r\nآن گاه فخر رازى به سخن يكى از گويندگان اشاره مىكند و مىگويد :\r\nاز گوينده‌اى شنيدم كه مىگفت : پيامبر خدا صلى اللَّه عليه وآله فرمود :\r\nمثل أهل بيتي كمثل سفنية نوح من رَكِبَ فيها نجا ؛\r\nمثل اهل بيت من مانند كشتى نوح است ، هر كس در آن سوار شود نجات پيدا مىكند .\r\n\r\n\r\n","description":"","footnote":"\r\n( 1 ) . سوره واقعه : آيه 10 و 11 .\r\n","page_name":" 162 ","page_number":162},
  {"content":"\r\n\r\nپيامبر در سخن ديگرى :\r\nأصحابي كالنجوم بأيّهم اقتديتم اهتديتم ؛\r\nاصحاب من مانند ستارگان هستند ، از هر كدام پيروى نماييد ، هدايت مىشويد .\r\nما هم اكنون در درياى تكليف قرار داريم و امواج شبهه‌ها و فتنه‌ها به ما برخورد مىنمايد و هر كس در اين دريا باشد به دو چيز احتياج دارد :\r\n1 . كشتى بىعيب و نقص از هر گونه رخنه‌اى .\r\n2 . ستارگان نورانى و آشكار .\r\nهر گاه كسى به آن كشتى سوار شود و نگاهش بر آن ستارگان بيفتد ، اميد سلامتى وى بيشتر است .\r\nپس همين طور است كه هم‌كيشان ما به كشتى دوستى خاندان محمّد سوار شدند و چشمانشان را بر ستارگان صحابه قرار دادند و اميدوارند كه خداوند امنيت و سلامتى دنيا و آخرت را براى ايشان رقم بزند . « 1 » گفتنى است كه نيشابورى نيز همين عبارت فخر رازى را آورده و گفته است : يكى از گويندگان گويد : پيامبر صلى اللَّه عليه وآله فرمود :\r\n\r\n\r\n","description":"","footnote":"\r\n( 1 ) . تفسير رازى : 27 / 166 .\r\n","page_name":" 163 ","page_number":163},
  {"content":"\r\n\r\nمثل أهل بيتي كمثل سفينة نوح من ركب فيها نجا و من تخلف عنها غرق ؛\r\nمثل اهل بيت من مانند كشتى نوح است هر كس در آن سوار شود نجات مىيابد و هر كس تخلّف كند ، غرق خواهد شد .\r\nپيامبر در سخن ديگرى فرمود :\r\nأصحابي كالنجوم بأيّهم اقتديتم اهتديتم ؛\r\nاصحاب من همانند ستارگان هستند به هر كدام كه اقتدا كنيد هدايت خواهيد شد .\r\nاينك ما بر كشتى محبّت آل محمّد عليهم السلام سوار مىشويم و به ستارگان درخشان - كه همان آثار اصحاب است - مىنگريم تا از درياى تكليف و تاريكى نادانى و امواج شبهه‌ها و گمراهىها نجات يابيم . « 1 » آلوسى نيز عبارت رازى را آورده و آن را حكيمانه دانسته است و بعد درباره لزوم محبت و دوستى اهل بيت عليهم السلام و پيروى از آنان و حرمت دشمنى و كينه و مخالفتشان ، گفته است :\r\n« با همهء اين توصيفات ( پيرامون اهل بيت عليهم السلام ) آن چه را بزرگان اهل سنّت درباره صحابه پيامبر اعتقاد دارند كاملًا درست مىدانيم و دوستى اصحاب را واجب روشنى مىشماريم ؛ زيرا شارع آن\r\n\r\n\r\n","description":"","footnote":"\r\n( 1 ) . تفسير نيشابورى : چاپ شده در حاشيه تفسير طبرى : 25 / 35 .\r\n","page_name":" 164 ","page_number":164},
  {"content":"\r\n\r\nرا واجب و لازم دانسته و دليل‌هاى روشنى بر آن برپا شده است و از ظرافت‌هاى حكيمانه ، همان سخنى است كه امام رازى از بعضى گويندگان نقل كرده است . . . . « 1 »\r\n\r\nبررسى اين گفتار\r\nبه راستى نيشابورى و آلوسى ، راه درست را پيش رفته‌اند كه از سخنِ آغازين فخر رازى پيروى نكرده‌اند ؛ چرا كه ما متوجّه نشديم كه آن مطلب با آيه مودّت چه ارتباطى دارد . علاوه براين كه اشكالات اساسى دارد ؛ از جمله آيه « وَالسَّابِقُونَ السَّابِقُونَ * أُولئِكَ الْمُقَرَّبُونَ » در كتاب‌هاى شيعه و سنّى اين آيه به امير مؤمنان على عليه السلام تفسير و معنا شده است . « 2 » اما درباره داستان حكيمانه آن شخص گوينده بايد بگوييم كه از بخت بد اين گوينده - و اين گونه گويندگان - گفتار روشن و صريح ده‌ها امام و محدّث قابل اعتماد سنّى ، بر باطل بودن حديث ستارگان و جعلى بودن آن دلالت دارد . براى نمونه :\r\nاحمد بن حنبل درباره آن مىگويد : اين حديث صحيح و درست نيست .\r\n\r\n\r\n","description":"","footnote":"\r\n( 1 ) . روح المعانى : 24 / 32 .\r\n( 2 ) . مجمع الزوائد : 9 / 102 .\r\n","page_name":" 165 ","page_number":165},
  {"content":"\r\n\r\nبزّار مىگويد : اين گفتار از پيامبر ، صحيح نمىباشد .\r\nدارقطنى مىگويد : اين حديث سست و بىپايه است .\r\nابن حزم مىگويد : اين روايت دروغين ، جعلى و پوچ است و هرگز درست نيست .\r\nبيهقى اين گونه اظهار نظر مىكند : تمامى سندهاى آن ، ضعيف و سست است .\r\nابن عبدالبر مىگويد : سندهاى آن درست نيست .\r\nابن جوزى مىگويد : اين حديث درست نيست .\r\nابوحيان مىگويد : رسول خدا چنين حديثى نگفته است ، اين حديث جعلى است كه درست نيست به پيامبر خدا نسبت داده شود .\r\nذهبى مىگويد : اين حديث پوچ و باطل است .\r\nابن قيّم نيز به برخى از سندهاى آن اشاره مىكند و مىگويد : هيچ كدام از آن‌ها درست نيست .\r\nدانشمندان ديگرى نيز هم‌چون ابن حجر عسقلانى ، جلال الدين سيوطى ، سخاوى ، متقى هندى ، مناوى ، خفاجى ، شوكانى و . . . آن را ضعيف و بىپايه دانسته‌اند . « 1 »\r\n\r\n\r\n","description":"","footnote":"\r\n( 1 ) . براى آگاهى بيشتر در اين زمينه ر . ك حقيقت صحابه شماره 25 از سلسله پژوهش‌هاى اعتقادى ، از همين نگارنده .\r\n","page_name":" 166 ","page_number":166},
  {"content":"\r\n\r\n\r\nيادآورى دوم\r\nفخر رازى در جهات بزرگداشت بسيار اين چهار وجود پاك از خاندان پيامبر چنين مىنگارد :\r\nجهت سوم : دعا براى خاندان پيامبر رتبه و مقام بزرگى است و براى همين اين دعا را در انتهاى تشهّد هر نماز قرار داده‌اند كه :\r\nخداوندا ! درود فرست . . . .\r\nيكى از دانشمندان ما ، مطالبى شگفت‌انگيز دارد كه به صورت كامل آن را در اين جا مىآوريم . وى در ضمن نكته سودمندى مىنويسد :\r\nقاضى نعمانى مىگويد : خداوند در كتاب خود قرآن فرموده است :\r\n« إِنَّ اللَّهَ وَمَلائِكَتَهُ يُصَلُّونَ عَلَى النَّبِيِّ يا أَيُّهَا الَّذينَ آمَنُوا صَلُّوا عَلَيْهِ وَسَلِّمُوا تَسْليًما » ؛ « 1 »\r\nهمانا خداوند و فرشتگان او بر پيامبر درود و سلام مىفرستند ، اى كسانى كه ايمان آورديد ! بر او درود و سلام فرستيد و كاملًا پيرو فرمان او باشيد .\r\n\r\n\r\n","description":"","footnote":"\r\n( 1 ) . سوره احزاب : آيه 56 .\r\n","page_name":" 167 ","page_number":167},
  {"content":"\r\n\r\nپس پيامبر صلى اللَّه عليه وآله براى امّت خود آن را روشن نمودند و دوستان و خاندان خود را بعد از خود قرار دادند و اين باعث افتخار آن‌هاست و در غير آن‌ها يافت نمىشود و در غير آن‌ها دانسته نشده است .\r\nپس وقتى از ايشان چگونگى درود و سلام را پرسيدند ، فرمود :\r\nبگوييد :\r\nاللهم صلّ على محمّد وآل محمّد كما صلّيت على إبراهيم وآل إبراهيم إنّك حميد مجيد ؛\r\nخداوندا ! بر محمّد و خاندان او درود فرست همانطور كه بر ابراهيم و خاندان او درود فرستادى ، همانا تو ستوده و باشكوه هستى .\r\nبنابراين ، درود بر پيامبر و خاندان او كه از جانب خداوند امر شده ، فقط دعا براى آن‌ها نيست ، آن گونه كه اهل سنّت مىپندارند ؛ زيرا كسى را نمىشناسيم كه بر پيامبر دعا نموده باشد و ايشان پسنديده باشند ، و هيچ گاه كسى را نمىشناسيم كه پيامبر به او فرمان دهد كه به حضرتش دعا كند و اگر حضرت فرمان مىدادند بايد آن شخص شفيع و واسطه ، رها مىشد و اگر جواب آيه « صلّو عليه : بر او درود فرستيد » همان صلوات و درود بر محمّد و خاندان محمّد باشد ؛ فرمان الهى مردود مىشد ، مانند كسى كه به ديگرى بگويد : اين كار را انجام بده ،\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nآن گاه بگويد : خودت اين كار را انجام بده .\r\nو در صورتى كه منظور از درود ، دعا باشد ، گفتار ما « خداوندا ! بر محمّد و خاندان محمّد درود بفرست » به اين معنا خواهد بود كه « خداوندا ! براى او دعا كن » كه اين معنا صحيح و درست نيست .\r\nاز طرفى ، صحابه پيامبر همواره بر او و خاندان او درود مىفرستادند . پس هنگامى كه امويان بر مردم چيره شدند ، درود بر خاندان را در نامه‌ها و گفتارشان حذف كردند و گويندگان آن را مجازات نمودند ، فقط به خاطر كينه و دشمنى كه با خاندان او كه دوستى آنان لازم بوده است ، داشتند .\r\nبا عنايت به اين كه آن‌ها روايت كرده‌اند : روزى پيامبر شنيد كه مردى فقط بر او درود و صلوات مىفرستد و بر خاندان او درود نمىفرستد ، فرمودند :\r\nلا تصلّوا عليّ الصلاة البترة ؛\r\nبر من درود ناقص و دم بريده نگوييد .\r\nآن گاه او را به آن صلوات كه در ابتداى مطلب گفتيم ، آموزش داد .\r\nاو در ادامه مىنويسد : و هنگامى كه عباسيان بر مردم چيره شدند درود بر خاندان پيامبر را باز گرداندند و مردم را به آن فرمان دادند و تا به\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nامروز تعدادى از آنان مانده‌اند كه به هنگام ذكر پيامبر ، بر خاندان او صلوات نمىفرستند .\r\nعملكرد آنان اين گونه بود و آنان هيچ گاه درنيافتند كه معناى درود بر آن‌ها ، غير از دعا مىباشد - و در اين معنا ، اندكى پايين آوردن مقام و درجه آن‌هاست - زيرا آن‌ها به دعاى رعيت و مردم نيازمند مىشوند ؛ پس چگونه خواهد بود اگر بدانند كه معناى صلوات و درود در اين جا به معناى پيروى مىباشد ؟ و به همين معنا است « اسب مصلّى » ؛ يعنى اسب تابع و پيرو .\r\nپس نخستين كسى كه صلوات فرستاد ، پيامبر بود . هنگامى كه جبرئيل به او صلوات را آموخت ، از او پيروى كرد ، سپس حضرت على عليه السلام از پيامبر پيروى كرد و صلوات فرستاد ؛ زيرا او اولين كسى است كه با اين صلوات و درود از پيامبر پيروى نمود . پس خداوند پيامبر را نويد داد كه در امت او كسى را به جاى او قرار مىدهد كه صلوات و پيروى از او مىنمايد و اين هنگامى بود كه پيامبر اكرم صلى اللَّه عليه وآله از خداوند خواست و عرضه داشت :\r\n« وَاجْعَلْ لي وَزيرًا مِنْ أَهْلي اشْدُدْ بِهِ أَزْري » ؛\r\nو از خاندان من ياور و وزيرى - يعنى على را - قرار بده . او را پشت‌گرمى من قرار بده .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nآن گاه فرمود :\r\n« صَلُّوا عَلَيْهِ » .\r\nيعنى ولايت و محبّت على عليه السلام را پذيرا شويد و به فرمان او گردن نهيد .\r\nپيامبر فرمود : بگوييد : « خداوندا ! بر محمّد و خاندان محمّد درود بفرست » . اين بدين معناست كه از خداوند بخواهيد كه ولايت و سرپرستى فرماندارانى را برپا نمايد كه هر كدام از ديگرى پيروى مىنمايند ؛ همانطور كه در خاندان ابراهيم عليه السلام اين گونه بود .\r\nپيامبر صلى اللَّه عليه وآله فرمود : « و بر آن‌ها بركت و فراوانى ببخشاى » ؛ يعنى زيادى و فزونى را در آن‌ها قرار بده و امامت را از آن‌ها قطع نفرما .\r\nو كلمه « آل » اگر چه عموميت بر ديگران نيز دارد ؛ ولى معناى مورد نظر ، همان بزرگواران هستند ؛ زيرا در پيروان و خاندان و فرزندان ايشان هم كافر و هم بدكار وجود دارد كه شايسته نيست بر آن‌ها درود فرستاده شود .\r\nبنابر آن چه گذشت ، روشن شد كه درود و صلوات بر آل محمّد ، همان باور داشت سرپرستى او و امامان از فرزندان پاك و پاكيزه ايشان مىباشد ؛ زيرا دين مردمان به وسيله آن‌ها به رشد واقعى و كمال مىرسد و نعمت و رفاه بر آنان به نهايت مىرسد و آنان همان نمازى هستند كه\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nخداوند فرموده است ، موجب دورى از زشتىها و پليدىها مىشود ؛ زيرا نمازهاى واجبى كه خوانده مىشود در بسيارى از موارد اين گونه نيستند . « 1 »\r\n\r\nروشنى دلالت آيه\r\nكوتاه سخن اين كه معناى اين آيه بر لزوم مهرورزى اهل بيت عليهم السلام كاملًا روشن است .\r\n1 . چه اين كه آيه در مدينه فرود آمده باشد و چه در مكه با در نظر گرفتن روايت‌ها يا بدون در نظر گرفتن آن‌ها .\r\n2 . و چه استثنا منقطع باشد ، آن سان كه نظريه بسيارى از دانشمندان سنّى مىباشد .\r\nاز طرفى ، يكى از دانشمندان بزرگوار ما هم‌چون شيخ مفيد بغدادى رحمه اللَّه با توجه به اين كه پيامبر اكرم صلى اللَّه عليه وآله هيچ گاه مزد و پاداشى براى رساندن وحى و پيامبرى نمىخواهد ، مىنويسد :\r\nاين نظريه كه خداوند مزد پيامبرش را دوستى اهل بيت او عليهم السلام قرار داده است ، درست نيست و هم‌چنين مزد خود ايشان نيز نمىتواند باشد ؛ زيرا مزد پيامبر اكرم صلى اللَّه عليه وآله همان پاداش\r\n\r\n\r\n","description":"","footnote":"\r\n( 1 ) . الصراط المستقيم : 1 / 190 و 191 .\r\n","page_name":" 172 ","page_number":172},
  {"content":"\r\n\r\nهميشگى است كه در هم‌جوارى و نزديكى با خداوند مىباشد .\r\nاز سوى ديگر ، به خاطر اين كه دادگسترى و بخشندگى خداوند بر عهده خودش مىباشد و سزاوار نيست كه بندگان وظيفه‌اى در برابر اين گونه كارها قرار دهند ؛ زيرا بايد تمامى كارها خالص براى خداوند باشد و هر كارى بر او باشد ، مزد ايشان نيز بر عهده خود خداوند است ، نه ديگران .\r\nافزون بر اين كه خداوند متعال مىفرمايد :\r\n« وَيا قَوْمِ لاأَسْئَلُكُمْ عَلَيْهِ مالًا إِنْ أَجرِيَ إِلّا عَلَى اللَّهِ » ؛\r\nو اى قبيله و امت من ! از شما هيچ پاداش و مالى نمىخواهم ، فقط پاداش من بر عهده خداوند مىباشد .\r\nدر آيه ديگرى مىفرمايد :\r\n« يا قَوْمِ لاأَسْئَلُكُمْ عَلَيْهِ أَجْرًا إِنْ أَجْرِيَ إِلّا عَلَى الَّذي فَطَرَني » ؛\r\nاى قبيله من ! هيچ پاداشى از شما نمىخواهم ، پاداش من فقط بر عهده كسى است كه مرا آفريد .\r\nبنابراين ، اگر شخصى از معناى آيه مودّت سؤال كند كه مگر خداوند از آن‌ها در برابر انجام وظيفه الهى پاداش نخواسته است ؟ پاسخ مىدهيم : مطلب اين گونه نيست ؛ زيرا به دليل عقلى روشن و آيات\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nشريفه قرآن توضيح داديم و استثنا در اين آيه از معناى جمله قبل از « إلّا » نمىباشد ؛ بلكه استثنا منقطع و خارج از جمله است . پس معنا بدين گونه مىشود : « بگو از شما پاداشى نمىخواهم ، ولى دوستى و مهرورزى خاندان خود را لازم مىدانم و شما را نسبت به آن بازخواست مىكنم » .\r\nبنابراين ، جمله اول آيه كاملًا معناى جداگانه دارد و استثناء « إِلَّا الْمَوَدَّةَ فِي الْقُرْبى » جمله ديگرى است كه فائدهء آن ، لزوم مهرورزى در خويشاوندان مخصوص پيامبر است .\r\nاين گفتار ، همانند آيه ديگرى از قرآن است كه مىفرمايد :\r\n« فَسَجَدَ الْمَلائِكَةُ كُلُّهُمْ أَجْمَعُونَ * إِلّا إِبْليسَ » ؛\r\nپس تمامى فرشتگان سجده نمودند مگر ابليس .\r\nدر اين آيه « إلا ابليس » به معناى و ليكن ابليس مىباشد ، و از جمله قبلى خود استثنا نشده است .\r\nو نيز مانند آيه ديگرى است كه مىفرمايد :\r\n« فَإِنَّهُمْ عَدُوٌّ لي إِلَّا رَبَّ الْعالَمينَ » ؛\r\nپس آنان دشمنان من هستند مگر پروردگار جهانيان .\r\nمعناى آن ، چنين است كه پروردگار جهانيان دشمن من نيست .\r\nهم‌چنين مانند گفتار شاعر است كه مىگويد :\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n وبلدةٍ ليس لها انيس * إلّا اليعافير وإلّا العيس ؛ « 1 » \r\nو چه بسيارند شهرهايى كه هيچ دوست و مونسى ندارد ؛ مگر آهوى وحشى و شتران بيابانگرد .\r\n3 . و چه استثنا متّصل باشد كه بعضى از علماى اهل سنّت هم‌چون زمخشرى ، نسفى و ديگران آن را پذيرفته‌اند . « 2 » البته از بزرگان مذهب ما نظير شيخ طوسى رحمه اللَّه نيز آن را جايز دانسته است . وى در تفسير تبيان مىنويسد :\r\nدر اين استثنا دو ديدگاه وجود دارد :\r\nنخست اين كه استثنا منقطع است ، زيرا مهرورزى به خاندان از پاداش و مزد مالى نمىباشد كه در اين حديث معنا اين گونه مىشود :\r\n« شما را به دوستى نزديكان پند و موعظه مىنمايم » .\r\nدوم اين كه استثنا متّصل و واقعى باشد كه معنا در اين صورت اين گونه مىشود : « مزد من دوستى اهل بيت و خاندانم هست » البته گويا كه مزد من است ، اگر چه واقعاً اجر و مزد نيست . « 3 » دانشمند ديگرى از بزرگان شيعه اين ديدگاه را جايز دانسته است .\r\n\r\n\r\n","description":"","footnote":"\r\n( 1 ) . تصحيح الاعتقاد - شيخ مفيد - : 140 - 142 .\r\n( 2 ) . الكشّاف : 4 / 221 ، تفسير نسفى ( كه در حاشيه الخازن چاپ شده ) : 4 / 94 .\r\n( 3 ) . تبيان فى تفسير القرآن : 9 / 158 .\r\n","page_name":" 175 ","page_number":175},
  {"content":"\r\n\r\nشيخ طبرسى رحمه اللَّه مىنويسد :\r\n« . . . در إلّاالمودّة » دو قول وجود دارد :\r\nنخست آن كه استثنا منقطع است ؛ زيرا اين مهرورزى با اسلام آوردن جبران مىشود . پس پاداش پيامبرى نمىشود .\r\nدوم آن كه استثنا متصل باشد كه معنا اين گونه مىشود : « از شما پاداشى نمىخواهم مگر آن چه را خود به عنوان پاداش پذيرا شوم و به آن خشنود گردم » ؛ همانطور كه از ديگرى كارى مىخواهى پس طرف مقابل در برابر آن پولى مىخواهد ، مىگويى : « پول مرا ، برآورده شدن كار من قرار بده » .\r\nدر واقع معنا اين گونه مىشود كه هيچ پاداشى نمىخواهم ، و اگر پاداشى بخواهم ، نفع و بهرهء آن به خودتان مىرسد . پس گويى پاداشى از شما نخواسته‌ام .\r\nالبته توضيح اين بحث در آيه « قُلْ ما سَأَلْتُكُمْ مِنْ أَجْرٍ فَهُوَ لَكُمْ » ؛ « بگو : هر پاداشى از شما بخواهم پس براى شماست » گذشت .\r\nشيخ طبرسى در ادامه به حديثى اشاره مىكند و مىگويد :\r\nابوحمزه ثمالى در تفسير خود گفته است : عثمان بن عمير ، از سعيد بن جبير ، از عبداللَّه بن عباس اين گونه روايت نموده است :\r\nهنگامى كه پيامبر خدا صلى اللَّه عليه وآله به مدينه قدم نهادند و پايه‌هاى دين\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nاسلام را محكم و استوار نمودند ، انصار در بين خود گفتند : نزد رسول خدا مىرويم و مىگوييم : گرفتارىهاى مالى زياد بر تو روى آورده ، پس اين دارايىهاى ما را بپذير . . . . « 1 »\r\n\r\nاصل در استثنا\r\nاين بود مطالبى كه درباره استثنا آيه مطرح شده است ؛ ولى در جاى خود روشن و ثابت شده است كه هر گاه شك داشتيم كه استثنا متصل است يا منقطع ، اصل در اين جا ، حكم به اتصال استثنا مىكند و تا آن جا كه ممكن باشد بايد به همان معنا حمل شود ، به همين جهت برخى از علماى اهل سنّت مانند بيضاوى از ذكر نظريه استثنا متصل طرفدارى كرده و استثنا منقطع را به عنوان قولى ، مطرح كرده‌اند ؛ بلكه بعضى از بزرگان ما استثنا منقطع را نپذيرفته‌اند . شهيد شوشترى رحمه اللَّه در اين باره مىنويسد :\r\nنزد پژوهش‌گران زبان عربى و لغت دانان ثابت شده است كه استثنا منقطع مجاز و بر خلاف اصل مىباشد و هيچ گاه بر آن حمل نمىشود ، مگر آن كه نتوان آن را به متصل معنا كرد ، بلكه چه بسيار است كه معناى ظاهرى كلمه را كه به ذهن تبادر مىكند ، كنارى نهاده‌اند فقط\r\n\r\n\r\n","description":"","footnote":"\r\n( 1 ) . مجمع البيان : 9 / 29 .\r\n","page_name":" 177 ","page_number":177},
  {"content":"\r\n\r\nبه خاطر اين كه استثنا را متصل معنا نمايند ، همان گونه شارح عضدى به آن تصريح نموده است ، آن جا كه گويد :\r\nواقعيت اين است كه استثنا متصل روشن‌تر است . پس كلمهء « إلا » مشترك بين اين دو معنا نمىباشد و بلكه وضع اصلى آن در استثنا متصل مىباشد و در منقطع مجاز مىباشد و براى همين گفته‌اند : عبارت‌هايى مثل : « صد درهم از او نزد من است مگر پيراهنى » و « شترى از او نزد من است مگر گوسفندى » ، به معناى مگر بهاى پيراهن يا بهاى گوسفندى است .\r\nپس در اين جا كلمه‌اى را در تقدير مىگيرند كه بر خلاف ظاهر است ؛ به هدف اين كه استثنا متصل شود و اگر استثناى منقطع اصل بود معناى ظاهرى عبارت را عوض نمىكردند . « 1 »\r\n\r\n\r\n","description":"","footnote":"\r\n( 1 ) . احقاق الحق وازهاق الباطل : 3 / 21 و 22 .\r\n","page_name":" 178 ","page_number":178},
  {"content":"\r\n\r\n\r\nبخش پنجم دلالت آيه بر امامت و سرپرستى\r\n\r\n","description":"","footnote":"","page_name":" 179 ","page_number":179},
  {"content":"\r\n . \r\n","description":"","footnote":"","page_name":" 180 ","page_number":180},
  {"content":"\r\n\r\n\r\nجهاتى در دلالت آيه\r\nبنابر آن چه گذشت ، اين آيه مباركه هر گونه كه معنا بشود بر امامت و سرپرستى امير مؤمنان على و خاندان پيامبر اكرم عليهم السلام ، از چند جهت دلالت دارد :\r\n\r\n1 . خويشاوندى خاندانى و امامت\r\nاگر براى نسبت خويشاوندى ارزشى در ايجاد سرپرستى و امامت ، نباشد بدون شك اميرالمؤمنين عليه السلام ، از همهء جهات ديگر به نحو كامل ، برترين فرد موجود بوده‌اند كه استحقاق امامت را داشته‌اند . . . لكن با اين حال ، عنوان خويشاوندى در اين جا دخل و ارزشى پيدا كرده است ؛ همانطور كه به زودى خواهيد ديد .\r\nسيد ابن طاووس حلّى رحمه اللَّه در ردّ رساله عثمانيه جاحظ ؛ سخن بسيار زيبايى دارد . وى مىگويد :\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nفرقه عثمانيه باور دارند كه هيچ گاه شخصى به رياست و سرپرستى دين نمىرسد مگر با دين . آن‌ها در ادامه مطلب با عبارت‌هاى بسيار طولانى و بىپايه ، كتاب خود را پر نموده و سخنانى نظم گونه و كلماتى درست و نادرست را دستاويز خود قرار داده‌اند .\r\nآن گاه سيد بن طاووس در بيان اين باور مىافزايد :\r\nنظر شيعه اين نيست كه شايستگى سرپرستى و رياست فقط به خويشاوندى منحصر است - با اين بيان تمام آن اشكالاتى را كه مطرح كرده‌اند ، از بين مىرود - بلكه شيعيان مىگويند : اگر خويشاوندى دليلى براى شايستگى باشد ، بنى هاشم سزاوارترند و از ميان بنى هاشم ، على عليه السلام نيز از همه آنان سزاوارتر است .\r\nاگر به پيوند سببى باشد ، باز على عليه السلام برتر است ؛ زيرا او تنها داماد پيامبر خدا صلى اللَّه عليه وآله مىباشد .\r\nاگر هم به پرورش و تربيت است ؛ باز على عليه السلام بالاتر از ديگران است ، و اگر به ولادت از بهترين زنان است ، پس باز على عليه السلام والاتر است .\r\nاگر به مهاجرت باشد ، پس باز على عليه السلام به جاى پيامبر در بستر آن حضرت خفت و سبب مهاجرت پيامبر شد . پس تمام مهاجران جز پيامبر ، بر سر سفره ايثار و از خود گذشتى او قرار دارند .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nاگر به كارزار و جهاد باشد ، باز على عليه السلام از همگان والاتر است و اگر به حفظ قرآن باشد ، پس على عليه السلام برتر است .\r\nو اگر به تفسير آن باشد ، باز على عليه السلام برتر است و اگر به دانايى و دانش باشد باز على عليه السلام والاتر و دانشمندتر از ديگران است و اگر به سخنورى باشد ، پس على عليه السلام برتر و سخنران‌تر است و اگر به سرودن شعر باشد ، باز على عليه السلام برتر است .\r\nصولى در اين زمينه روايت كرده است كه ابوبكر و عمر شاعر بودند ؛ ولى على از همه شاعرتر بود .\r\nو اگر به گشودن درهاى بحث اعتقادى و كلامى باشد ، پس على عليه السلام از همگان والاتر است و اگر به نيك كردارى است ، پس على عليه السلام برتر است ، زيرا عمر ، بهترين گواه آن است .\r\nو اگر به يارى مستمندان و كارهاى خير باشد ، پس على عليه السلام والاتر است ، و اگر به قدرت جسمى باشد ، پس على عليه السلام برتر است ؛ دليل آن ، درِ خيبر است .\r\nو اگر به زُهد و پارسايى باشد ، باز على عليه السلام برتر است ؛ چرا كه در تحمّل سختىها ، گريه ، بىنيازى ، عبادت ، پيشى گرفتن در ايمان و . . .\r\nاز همگان برتر بود .\r\nو اگر همهء فضيلت‌ها و صفت‌هاى نيكويى كه از پيامبر صلى اللَّه عليه وآله\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nنقل شده ، وجود نداشته باشد ؛ باز على عليه السلام والاترين مقام و رتبه را دارد ، به بيانى كه در فصل‌هاى پيشين روايت‌هايى را از احمد بن حنبل و ديگران آورديم .\r\nو اگر به قدرت درك و هوشيارى است ، پس على عليه السلام برتر است ؛ به خاطر اين گفتار پيامبر صلى اللَّه عليه وآله كه فرمود :\r\nإنّ اللَّه أمرني أن ادنيك ولا اقصيك و أن اعلّمك وتعي ، و حق على اللَّه أن تعي ؛\r\nخداوند به من فرمان داده است تا تو را نزديك سازم و دور ننمايم و تو را بياموزم ، تو نيز فراگيرى و درك نمايى و اين حكم خداوند است كه تو درك نمايى و هوشيار باشى .\r\nو اگر به قضاوت و تدبير است ، پس على عليه السلام والاتر است ، به دليل گواهى پيامبر به دانش و فرزانگى ايشان .\r\nپس از بيان اين مطالب ، روشن مىشود كه هدف ما از بيان معناى رابطه خويشاوندى چيست ؟ و به همين جهت است كه حضرت امير مؤمنان على عليه السلام ، از كسانى تعجب مىكند كه تنها ويژگى صحابه پيامبر بودن را در به دست آوردن خلافت ، بر دو ويژگى صحابى و خويشاوندى با پيامبر ( كه در خود ايشان جمع بود ) ترجيح دادند .\r\nآن گاه سيد بن طاووس حلّى رحمه اللَّه مىگويد :\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nجاحظ در اين گفته اشتباه نموده كه « هيچ كس به امامت در دين نمىرسد مگر اين كه ملاك‌هاى دينى داشته باشد » ؛ زيرا اگر رهبر دينى از استحكامى كه مورد نياز امامت است ، برخوردار نباشد ، هيچ گاه شايسته امامت و رياست نيست ؛ در حالى كه او آن را فقط به ديانت محدود كرده بود و استثنا از نفى ، مثبت است . . . .\r\nبه راستى خويشاوندى تأثير محكمى در امامت و رهبرى دارد ، به اين دليل كه هر گاه شخصى بر شرافتمندان خاندانى از غير خودشان ، پيشى بگيرد و كسى كه در شكوه به آن‌ها نمىرسد و شباهت به آن‌ها ندارد بر آنان رياست كند ؛ آنان از او گريزان خواهند بود و با او به پستى برخورد مىنمايند و هر گاه بر رهبران حقيقى ، كسى ديگر پيشى بگيرد و امامت بر آن‌ها را غريب و ناآشنايى از غير خاندانشان به عهده بگيرد ، همواره از وى دورى مىگزينند و او را به كنارى مىنهند و اين باعث خرابى دين و دنيا مىشود و گاهى به صورت اتفاقى صورت مىپذيرد ؛ ولى روش معمول همان است كه به آن اشاره نموديم و به تحقق آن ، كارها پيش مىرود .\r\nآن گاه سيد بن طاووس رحمه اللَّه به دلالت آيه مودّت اشاره مىكند و مىگويد :\r\nبه راستى كه قرآن مجيد به دوستى و توجّه به نزديكان خاندان\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nپيامبر خدا عليهم السلام فرمان داده است ، همين دليل باعث مقدّم بودن ايشان بر ديگران است ، با اين كه آنان شايستگىهاى ديگرى دارند كه افراد ديگرى نمىتوانند بر آن‌ها برترى پيدا كنند . پس چگونه كسى بر آن‌ها پيشى بگيرد كه نسبتى ندارد و آن شايستگىها و فضيلت‌ها را دارا نيست ؟ !\r\nثعلبى بعد از آن كه در ذيل آيه مودّت سخنى نقل مىكند ، مىگويد :\r\nحسين بن محمّد ، از برهان بن على صوفى ، از حرب بن الحسن طحّان ، از حسين اشقر ، از قيس ، از اعمش ، از سعيد بن جبير براى من اين گونه نقل كرد كه ابن عباس گفت :\r\nهنگامى كه اين آيه فرود آمد ، مردم گفتند : اى پيامبر خدا ! چه كسانى خويشان شما هستند كه دوستى آنان را بر ما لازم دانستى ؟\r\nپيامبر فرمود :\r\nعلي وفاطمة وابناهما ؛\r\nعلى و فاطمه و فرزندانشان .\r\nآن گاه ثعلبى مطالب زيادى را كه ايجاد انگيزه در دوستى اهل بيت عليهم السلام مىكند ، روايت كرده است . از جمله مىگويد :\r\nابوحسان مزكّى ، از ابوالعباس محمّد بن اسحاق ، از حسن بن على بن زياد سرى ، از يحيى بن عبدالحميد حمانى ، از حسين اشقر ، از قيس ، از\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nاعمش ، از سعيد بن جبير نقل مىكند كه ابن عباس گفت :\r\nهنگامى كه آيه مودّت نازل شد ، مردم گفتند : اى رسول خدا ! اينان كه خداوند به مودّت و مهرورزى آنان فرمان داده است چه كسانى هستند ؟\r\nپيامبر فرمود :\r\nعلي وفاطمة وولدهما ؛\r\nعلى ، فاطمه و فرزندان آن‌ها .\r\nثعلبى روايت ديگرى را اين گونه نقل مىكند : ابوبكر بن حرث ، از ابوالسبح ، از عبداللَّه بن محمّد بن زكريا ، از اسماعيل بن يزيد ، از قتيبة بن مهران ، از عبدالغفور ابوصباح ، از ابوهاشم رمّانى ، از زاذان نقل كرده كه على عليه السلام فرمود :\r\nفينا في آل حم آية إنّه لا يحفظ مودّتنا إلّاكلّ مؤمن ؛\r\nدر شأن و مرتبه ما در آل حم ( سوره‌هاى حم دار ) آيه‌اى دربارهء ما نازل شد كه طبق آن ، هيچ كس مودّت و دوستى ما را نگه نمىدارد مگر شخص باايمان و پارسا .\r\nآن گاه حضرتش اين آيه را تلاوت فرمودند كه « قُلْ لاأَسْئَلُكُمْ عَلَيْهِ أَجْرًا إِلَّا الْمَوَدَّةَ فِي الْقُرْبى » .\r\nكلبى در اين باره گويد : بگو : به خاطر رسالتم از شما هيچ پاداشى\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nنمىخواهم مگر آن كه خويشان مرا دوست بداريد .\r\nآن گاه سيد بن طاووس رحمه اللَّه مىنويسد : بهتر ديدم آياتى را كه درباره آن‌ها آمده است ، براى او بازگو كنم . « 1 »\r\n\r\nتحليل و بررسى\r\nترديدى نيست كه خويشاوندى و نزديكى نسبى تأثيرگذار است و به راستى توجّه و خواست الهى به نزديكان پيامبر اكرم صلى اللَّه عليه وآله ؛ يعنى على و زهرا پاره تن پيامبر و فرزندانشان ، دليل و حكمتى دارد كه در احاديث پيامبر شواهد زيادى وجود دارد كه به صورت خلاصه به برخى اشاره مىنماييم :\r\nمسلم ، ترمذى ، ابن سعد و ديگران از واثله روايت كرده‌اند كه گويد : از پيامبر خدا صلى اللَّه عليه وآله شنيدم كه مىفرمايد :\r\nإنّ اللَّه عزّوجلّ اصطفى كنانة من وُلد إسماعيل عليه الصلاة والسلام ، واصطفى قريشاً من كنانة ، واصطفى من قريش بني هاشم ، واصطفاني من بني هاشم ؛ « 2 »\r\nخداوند بزرگ و با شكوه از فرزندان اسماعيل عليه السلام كنانه را\r\n\r\n\r\n","description":"","footnote":"\r\n( 1 ) . بناء المقالة الفاطمية في نقض رسالة العثمانيه : 387 - 391 .\r\n( 2 ) . جامع الاصول : 9 / 396 ، به نقل از مسلم و ترمذى ، طبقات الكبرى : 1 / 20 ، الشفا بتعريف حقوق المصطفى : 62 .\r\n","page_name":" 188 ","page_number":188},
  {"content":"\r\n\r\nبرگزيد و از كنانه ، قريش و از قريش ، فرزندان هاشم و مرا از فرزندان هاشم برگزيد .\r\nحافظ ابونعيم اصفهانى فصل دوم كتاب خود را در برترى پيامبر صلى اللَّه عليه وآله از جهت پاكى زادگاه ، خاندان و ديگر خوبىها قرار داده و روايت‌هاى زيادى را با سندهاى آن ، آورده است كه بعضى از آن‌ها را پيش‌تر آورديم ، از جمله اين روايت است كه پيامبر خدا صلى اللَّه عليه وآله فرمود :\r\nإنّ اللَّه عزّوجلّ حين خلق الخلق جعلني من خير خَلقِه ، ثمّ حين خلق القبائل جعلني من خير قبيلتهم ، وحين خلق الأنفس جعلني من خير أنفسهم ، ثمّ حين خلق البيوت جعلني من خير بيوتهم ، فأنا خيرهم أباً وخيرهم نفساً ؛ « 1 »\r\nهمانا خداوند متعال هنگامى كه تمام هستى را آفريد ، مرا از بهترين آفريدگانش قرار داد . سپس هنگام آفرينش تمام گروه‌ها و قبيله‌ها ، مرا از بهترين آنان قرار داد و هنگام آفرينش جان‌ها مرا از بهترين و والاترين جان‌ها قرار داد ، سپس هنگامى كه خاندان‌ها را مىآفريد ، مرا از بهترين و پاك‌ترين خاندان‌ها آفريد . پس من بهترين آنان از جهت پدر و از جهت جان ، هستم .\r\n\r\n\r\n","description":"","footnote":"\r\n( 1 ) . دلائل النبوه : 66 / 16 « ذِكر اصطفائهم » و « ذِكر أنّهم خير الخلق » .\r\n","page_name":" 189 ","page_number":189},
  {"content":"\r\n\r\nحافظ محبّ الدين طبرى نيز برخى ديگر از اين روايت‌ها را در عنوان « يادآورى برگزيدگى آنان » و « يادآورى اين كه آنان بهترين آفريدگان هستند » آورده است . « 1 » قاضى عياض در اين زمينه گويد : باب دوم : « خداوند محاسن خلقت و حسن معاشرت و تمام فضايل دينى و دنيوى را يك جا در ايشان تكميل كرده است » .\r\nآن گاه در اين باب عبارت‌هاى بسيار سودمندى را به صورت طولانى آورده است . « 2 » بنابراين ، بين آيه مودّت و آيه تطهير و روايت‌هايى « برگزيدگى آنان » و روايت‌هاى « بهترين آفريده خداوند بودن » وابستگى كاملى برقرار است .\r\nبعد از اين ، روايت‌هاى سقيفه و دليل‌هايى كه بين دو گروه انصار و مهاجر رد و بدل شد ، به روشنى بر آن دلالت مىنمايد . در اين باره بخارى اين گونه روايت مىكند :\r\nابوبكر مردم را مخاطبِ سخن خود قرار داد و گفت : هيچ گاه\r\n\r\n\r\n","description":"","footnote":"\r\n( 1 ) . ذخائر العقبى فى مناقب ذوى القربى : 10 .\r\n( 2 ) . الشفا بتعريف حقوق المصطفى : 46 . « الباب الثاني في تكميله تعالى له المحاسن خلقاً وخلقاً وقرانه جميع الفضائل الدينية والدنيوية فيه نسقاً » .\r\n","page_name":" 190 ","page_number":190},
  {"content":"\r\n\r\nمردم عرب امر جانشينى را در غير قريش نمىدانند و آن‌ها بهترين خاندان در نَسب و منزلت هستند . « 1 » بديهى است كه هيچ عاقلى در شرافت و بلندى مرتبه على عليه السلام بر تمامى مهاجر و انصار ، هيچ گونه ترديدى نمىنمايد .\r\nپس واجب و بايسته است كه همو امام و رهبر باشد .\r\nفراتر اين كه طبرى و ديگران سخنانى روشن‌تر و واضح‌تر از اين آورده‌اند . طبرى گويد : حضرت على عليه السلام در سخنان خود اين گونه فرمود :\r\nفخصَّ اللَّه المهاجرين الأوّلين من قومه بتصديقه والإيمان به والمواساة له والصبر معه على شدّة أذى قومهم لهم ولدينهم ، وكلّ الناس لهم مخالف زارٍ عليهم ، فلم يستوحشوا لقلّة عددهم وشنف الناس لهم وإجماع قومهم عليهم .\r\nفهم أوّل من عَبَدَ اللَّه في الأرض وآمن به وبالرسول ، وهم أولياؤه وعشيرته وأحق الناس بهذا الأمر من بعده ، ولا ينازعهم في ذلك إلّا ظالم ؛ « 2 »\r\nخداوند مهاجران اولين را از قوم او قرار داد و آنان را به صفاتى\r\n\r\n\r\n","description":"","footnote":"\r\n( 1 ) . صحيح بخارى : كتاب حدود باب 31 ، طبرى : 3 / 203 ، سيره ابن هشام : 2 / 657 و ديگر منابع .\r\n( 2 ) . تاريخ طبرى : 3 / 219 .\r\n","page_name":" 191 ","page_number":191},
  {"content":"\r\n\r\nويژه اختصاص داد ؛ تصديق رسول اللَّه ، ايمان آوردن به پيامبر اكرم صلى اللَّه عليه وآله ؛ و هم‌چنين در حالى كه قوم آن‌ها ، ايشان را به خاطر دين‌شان مورد آزار و اذيت قرار مىدادند ، با پيامبر همراه شده ، صبر و شكيبايى ورزيدند و اين در حالى بود كه تمام مردمان نسبت به ايشان عيب‌جو و ناسازگار بودند . پس هيچ گاه به خاطر تعداد اندكشان و روى گردانى مردم از آنان و ناسازگارى همگانى قوم خويش ، نهراسيدند .\r\nپس آنان اولين افرادى هستند كه روى زمين خداوند را پرستيدند و به او ايمان آوردند و پيامبرش را باور داشتند و آنان دوستان او و خانواده او و سزاوارترين مردم به خلافت و سرورى بعد از او بودند و فقط ظالم و ستمگر با آنان جنگ و ناسازگارى مىنمايد .\r\nدر روايت ابن خلدون اين گونه آمده است كه حضرت على عليه السلام فرمودند :\r\nنحن أولياء النبيّ وعشيرته وأحقّ الناس بأمره ولا ننازع في ذلك ؛ « 1 »\r\nما دوستان پيامبر و خاندان او و سزاوارترين آنان به جانشينى هستيم كه در اين باره نبايد با ما نزاعى صورت بگيرد .\r\n\r\n\r\n","description":"","footnote":"\r\n( 1 ) . تاريخ ابن خلدون : 2 / 854 .\r\n","page_name":" 192 ","page_number":192},
  {"content":"\r\n\r\nو در روايت محب طبرى از موسى بن عقبه ، از ابن شهاب آمده است كه آن حضرت فرمودند :\r\nفكنّا - معشر المهاجرين - أوّل الناس إسلاماً ، ونحن عشيرته وأقاربه وذوو رحمه ، ونحن أهل الخلافة ، وأوسط الناس أنساباً في العرب ، ولدتنا العرب كلّها ، فليس منهم قبيلة إلّالقريش فيها ولادة ، ولن تصلح إلّا لرجل من قريش . . . ؛ « 1 »\r\nپس ما گروه مهاجران ، اولين مردمان بوديم كه به اسلام گرويديم و ما قوم و قبيله و خويشان او ( حضرت رسول ) هستيم ، خلافت از آنِ ماست ، ما ( قريش ) با همه قبائل عرب نسبت داريم ، و حكومت شايسته كسى جز رجال قريش نيست . . . .\r\nحال ، ما مىگوييم : اگر چنين باشد به راستى آيا اين ويژگىها در والاترين پايه‌هاى آن و برترين مقام‌ها ، در غير على عليه السلام گرد آمده است ؟ !\r\nهمانا على عليه السلام تنها كسى است كه تمام اين ويژگىها در او گرد هم آمده است . پس همو « ذوو رحمه » ( خانواده پيامبر ) ، « عشيرة النبى » ( خويشاوند نزديك ) ، « دوست » و « نخستين كسى كه خداوند را\r\n\r\n\r\n","description":"","footnote":"\r\n( 1 ) . الرياض النضره : 1 / 213 .\r\n","page_name":" 193 ","page_number":193},
  {"content":"\r\n\r\nبر زمين پرستيد » . پس همو « شايسته‌ترين مردمان به جانشينى بعد از او مىباشد و جز ستم‌گر كسى با او در رياست ، جنگ و ناسازگارى نمىنمايد » .\r\nو به همين دليل مىبينيم ، امير مؤمنان على عليه السلام در جلسهء شورا ، قرابت خود به پيامبر را به عنوان دليل و برهان اقامه مىكند و مىفرمايد :\r\nأُنشدكم باللَّه ، هل فيكم أحد أقرب إلى رسول اللَّه صلّى اللَّه عليه وآله وسلّم في الرحم منّي ، ومَن جعله نفسه وأبناءه أبناءه ونساءه نساءه ؟ !\r\nقالوا : اللّهمّ لا » . . . الحديث ؛ « 1 »\r\nشما را به خداوند قسم مىدهم ! آيا در ميان شما كسى به پيامبر خدا صلى اللَّه عليه وآله در خويشاوندى از من نزديك‌تر هست ؛ كسى كه پيامبر او را ، جان خود ، فرزندانش را فرزندان خود و زنانش را زنان خود معرفى كند ؟\r\nپس همگان گفتند : به خدا سوگند ! هرگز . . . .\r\nدر اين راستا است كه طلحه و زبير نيز به آن اقرار و اذعان نمودند ؛ زمانى كه مردم بعد از كشتن عثمان به حضور آن حضرت باز گشتند تا\r\n\r\n\r\n","description":"","footnote":"\r\n( 1 ) . الصواعق المحرقه : 93 به نقل از دارقطنى .\r\n","page_name":" 194 ","page_number":194},
  {"content":"\r\n\r\nپيمان فرمان بردارى او را بپذيرند - بنابر روايت ابن حنفيّه ، كه مىگويد : - حضرت على عليه السلام فرمودند : « مرا به سرورى و خلافت نيازى نيست ، بر شما باد طلحه و زبير » .\r\nمردم گفتند : شما نيز همراه ما بياييد . على عليه السلام به همراه گروهى از مردم كه من نيز با آنان بودم ، بيرون آمديم ؛ تا اين كه نزد طلحة بن عبيداللَّه آمديم . حضرت به او فرمود : مردم ، همگان براى پيمان بستن به نزد من آمده‌اند و مرا به پيمان آنان نيازى نيست ، پس دست خويش فرا آر تا بر قرآن و سنّت پيامبرش با تو هم پيمان شوم .\r\nطلحه به ايشان گفت : همانا تو از من سزاوارتر و شايسته‌ترى ؛ به خاطر پيشى گرفتن تو ( در ايمان ) و خويشاونديت و قطعاً مردمانى تو را پذيرفته‌اند كه با من ناسازگارند .\r\nعلى عليه السلام فرمود : مىترسم پيمان خود را بشكنى و به من بىوفايى نمايى .\r\nطلحه گفت : از آن نترس ، به خداوند سوگند ! از جانب من كارى كه ناپسند تو باشد ، نخواهى ديد .\r\nعلى عليه السلام فرمودند : خداوند عهده‌دار و گواه تو باشد .\r\nآن گاه حضرتش نزد زبير بن عوّام آمد در حالى كه ما همراه او بوديم و آن چه به طلحه فرموده بود ، تكرار نمود و او نيز همان گونه\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nپاسخ داد . « 1 » اين مطلب روشن شد ؛ ولى جاحظ در نوشته خود كه براى دفاع از عثمانيه قرار داده بر آن بسيار لجاجت و عناد ورزيده است . اما سيد بن طاووس حلّى رحمه اللَّه در پاسخ او گفته است : جاحظ آيه‌اى از قرآن را دستاويز قرار داده است ، آن جا كه مىفرمايد :\r\n« وَأَنْ لَيْسَ لْلإِنْسانِ إِلّا ما سَعى » ؛\r\nو انسان جز حاصل كوشش خويش ندارد .\r\nدر صورتى كه اين آيه هيچ گونه ردّى به مسألهء به خويشاوندى وارد نمىآورد ؛ خويشاوندى به علاوهء دينداراى و شايستگى موجب برترى ديگران و سزاوارى در رسيدن به رياست بر افراد ديگر است .\r\nدستاويز ديگرى كه به آن چنگ زده حديثى است كه از پيامبر صلى اللَّه عليه وآله نقل شده كه آن حضرت به گروهى از فرزندان عبدالمطّلب فرمودند :\r\nإنّي لا اغني عنكم من اللَّه شيئاً ؛\r\nمن در امور الهى ، هرگز از شما بىنياز نيستم .\r\nاين روايت سندى ندارد و به هيچ كتابى آن را نسبت نداده است\r\n\r\n\r\n","description":"","footnote":"\r\n( 1 ) . كنز العمال : 5 / 747 - 750 .\r\n","page_name":" 196 ","page_number":196},
  {"content":"\r\n\r\nو جواب آن ، روايت ثعلبى است كه از يعقوب بن سرى ، از محمّد بن عبداللَّه الحفيد ، از عبداللَّه بن احمد بن عامر ، از پدرش ، از على بن موسى الرضا ، از پدرش موسى بن جعفر ، از پدرش جعفر بن محمّد صادق ، از پدرش محمّد بن على باقر ، از پدرش على بن الحسين سجاد ، از پدرش حسين بن على ، از على بن ابى طالب عليهم السلام نقل شده كه پيامبر خدا صلى اللَّه عليه وآله فرمودند :\r\nحرّمت الجنّة على من ظلم أهل بيتي وآذاني في عترتي ، و من اصطنع صنيعة إلى أحد من وُلد عبدالمطّلب و لم يجازه عليها ، فأنا جازيه [ به 
  ] غداً إذا لقيني في القيامة ؛\r\nبهشت بر كسى كه به اهل بيت من ظلم كند و مرا با آزار ايشان بيازارد ، حرام شده است و هر كه خدمتى به يكى از فرزندان عبدالمطّلب نمايد و كسى پاداش به او ندهد ، خودم در روز واپسين هنگام ديدن او ، پاداش وى را خواهم داد .\r\nحديث ديگرى را شيخ دانشمند ابوعبداللَّه محمّد بن عمران بن موسى مرزبانى در كتاب في ما نزل من القرآن في أمير المؤمنين علي بن أبي طالب عليهما السلام آورده كه نقشه جاحظ را نقش بر آب نموده است .\r\nوى مىنويسد :\r\nآياتى كه در سورهء نساء درباره آن حضرت نازل شده در اين\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nروايت است كه على بن محمّد ، از حسن بن حكم حبرى ، از حسن بن حسين ، از حيّان ، از ابن كلبى ، از ابوصالح نقل مىكند كه ابن عباس درباره آيهء « وَاتَّقُوا اللَّهَ الَّذي تَسائَلُونَ بِهِ وَاْلأَرْحامَ إِنَّ اللَّهَ كانَ عَلَيْكُمْ رَقيبًا » « 1 » گفت :\r\nاين آيه درباره پيامبر خدا صلى اللَّه عليه وآله و خاندان و بستگان آن حضرت نازل شده است ؛ چرا كه هر رابطه و نسبت خويشاوندى در روز واپسين بريده خواهد شد مگر خويشاوندى و وابستگى به پيامبر .\r\nاز طرف ديگر ، روايتى از عمر نقل شده ، گواه معناى اين روايت است ، زيرا او بر نسبت پيدا كردن با امير مؤمنان على عليه السلام بسيار اصرار ورزيد .\r\nدست‌آويز ديگر جاحظ آيه‌اى است كه مىفرمايد :\r\n« وَاتَّقُوا يَوْمًا لاتَجْزي نَفْسٌ عَنْ نَفْسٍ شَيْئًا وَلا يُقْبَلُ مِنْها شَفاعَةٌ وَلا يُؤْخَذُ مِنْها عَدْلٌ وَلا هُمْ يُنْصَرُونَ » ؛ « 2 »\r\nو بترسيد از روزى كه كسى به كار كسى نمىآيد و از او عوض و بدلى قبول نگيرند و كسى آن‌ها را يارى نرساند .\r\n\r\n\r\n","description":"","footnote":"\r\n( 1 ) . سوره نساء : آيه 1 ؛ و از خدايى كه به نام او از يك‌ديگر چيزى درخواست مىكنيد ، پروا نماييد و از ( قطع ارتباط با ) خويشاوندان بپرهيزيد ، به يقين خدا هميشه مراقب شماست .\r\n( 2 ) . سوره بقره : آيه 48 .\r\n","page_name":" 198 ","page_number":198},
  {"content":"\r\n\r\nبا توجه به اين آيه ، به راستى جاحظ يا نادان است يا خود را به نادانى زده است ؛ چرا كه اين آيه درباره كافران نازل شده ، نه درباره رهبران و سروران مسلمانان يا نزديكان پيامبر اكرم صلى اللَّه عليه وآله ؛ زيرا كه در پايان آيه مىفرمايد :\r\n« وَلا هُمْ يُنْصَرُونَ » ؛\r\nو كسى آن‌ها را يارى نرساند .\r\nآيهء ديگرى كه جاحظ دست‌آويز قرار داده ؛ خداوند مىفرمايد :\r\n« يَوْمَ لايُغْني مَوْلًى عَنْ مَوْلًى شَيْئًا » ؛\r\nو روزى كه هيچ دوستى به دوستش نمىتواند يارى رساند .\r\nاين آيه را به خاطر پنهان كارى و ناراستى يا نادانى يا به علت‌هاى ديگر ، به صورت ناقص آورده است ، كه دليل‌هاى اول نزديك‌تر است ؛ زيرا خداوند آن را به اين صورت كامل و تمام آورده و فرموده است :\r\n« وَلا هُمْ يُنْصَرُونَ * إِلّا مَنْ رَحِمَ اللَّهُ إِنَّهُ هُوَ الْعَزيزُ الرَّحيمُ » ؛ « 1 »\r\nو نه آنان يارى مىشوند ، مگر كسى را كه خداوند او را مورد رحمت قرار دهد . همانا خداوند آن بىهمتاى قدرتمند رحمت‌گستر است .\r\nبنابراين ، فرزندان پاك پيامبر مورد رحمت و بخشايش خداوند\r\n\r\n\r\n","description":"","footnote":"\r\n( 1 ) . سوره دخان : آيه‌هاى 41 و 42 .\r\n","page_name":" 199 ","page_number":199},
  {"content":"\r\n\r\nهستند و آيات و احاديث فراوانى در اين باره داريم . پس رشتهء دستاويز او پاره شد ؛ البته همهء كسانى كه مورد رحمت الهى و متديّن هستند سزاوارى رياست در دين را ندارند .\r\nدستاويز ديگر جاحظ آيه‌اى است كه مىفرمايد :\r\n« يَوْمَ لايَنْفَعُ مالٌ وَلا بَنُونَ * إِلّا مَنْ أَتَى اللَّهَ بِقَلْبٍ سَليمٍ » ؛ « 1 »\r\nروزى كه مال و فرزندان هيچ بهره‌اى ندارد ، مگر كسى كه با دلى پاك و سليم به نزد خدا آيد .\r\nاين آيه شريفه نيز با بيان آغازين سخنش ، سازگارى ندارد ، با اين همه ، پاسخ آن بسيار روشن است ؛ زيرا تمامى مفسّران قرآن يا برخى درباره معناى « سليم » گفته‌اند كه منظور ، شرك نورزيدن است و درست همين است .\r\nدستاويز ديگر جاحظ اين آيه است كه مىفرمايد :\r\n« يا أَيُّهَا النَّاسُ اتَّقُوا رَبَّكُمْ وَاخْشَوْا يَوْمًا لايَجْزي والِدٌ عَنْ وَلَدِهِ وَلا مَوْلُودٌ » ؛ « 2 »\r\nاى مردم ! تقواى پروردگارتان را پيشه كنيد و از روزى كه هيچ پدرى كيفر فرزند را به عهده نگيرد و هيچ فرزندى كيفر پدر را عهده‌دار نمىشود ، بترسيد .\r\n\r\n\r\n","description":"","footnote":"\r\n( 1 ) . سوره شعراء : آيه‌هاى 87 و 88 .\r\n( 2 ) . سوره لقمان : آيه 33 .\r\n","page_name":" 200 ","page_number":200},
  {"content":"\r\n\r\nاين آيه هيچ ارتباطى با رهبرى و رياست در دنيا ندارد . اين جايگاه با توجّه به حديث امام رضا عليه السلام مخصوص خويشان رسول اللَّه صلى اللَّه عليه وآله است .\r\nعلاوه بر اين كه مفسران گفته‌اند :\r\nآيهء « عَسى أَنْ يَبْعَثَكَ رَبُّكَ مَقامًا مَحْمُودًا » ؛ « 1 » « اميد است پروردگارت تو را به مقام پسنديده برساند » . به معناى شفاعت است . پس اگر پيامبر گرامى دربارهء همهء مردم مىتواند شفاعت نمايد ، پس فرزندان و خويشان وى نسبت به ديگران سزاوارترند .\r\nهم‌چنين در آيهء « وَلَسَوْفَ يُعْطيكَ رَبُّكَ فَتَرْضى » ؛ « 2 » « و خداوند تو را آن چنان خواهد بخشيد تا خشنود گردى » نيز گفته‌اند : به معناى شفاعت است .\r\nدستاويز ديگر جاحظ اين آيه است كه مىفرمايد :\r\n« وَاتْلُ عَلَيْهِمْ نَبَأَ ابْنَيْ آدَمَ » ؛ « 3 »\r\nو بر آنان خبر و داستان دو فرزند حضرت آدم را بخوان .\r\nاين آيه نيز هيچ ربطى به آنچه گفته ندارد .\r\nآن گاه جاحظ داستان نوح عليه السلام و كنعان را دستاويز كرده است\r\n\r\n\r\n","description":"","footnote":"\r\n( 1 ) . سوره اسراء : آيه 79 .\r\n( 2 ) . سوره ضحى : آيه 5 .\r\n( 3 ) . سوره مائده : آيه 27 .\r\n","page_name":" 201 ","page_number":201},
  {"content":"\r\n\r\nكه اين داستان نيز ارتباطى به خواسته او ندارد ؛ زيرا كجا مقام كنعان به سروران و مهتران امت اسلامى مىرسد ؟\r\nآيهء ديگرى كه جاحظ آن را دستاويز قرار داده اين است كه مىفرمايد :\r\n« لا يَنالُ عَهْدِي الظَّالِمينَ » ؛ « 1 »\r\nپيمان من به ستمكاران نمىرسد .\r\nگفتنى است كه علماى مذهب شيعه درباره اين آيه تحقيق‌هاى محكمى دارند ؛ زيرا آنان گفته‌اند : هر آن كه كفر و بىدينى از او بروز نموده است بىترديد در گذشته ستمگر بوده است ، پس برازنده جايگاه رهبرى و رياست نمىباشد . پس اين آيه به ضرر جاحظ است نه به نفع او . از طرفى علماى شيعه در اين باره رواياتى را از طريق اهل سنّت نيز نقل كرده‌اند . « 2 »\r\n\r\n2 . لزوم مهرورزى سبب لزوم پيروى و اطاعت\r\nمعناى مودّت در اين جا فقط دوستى صرف نيست ، به خصوص در آيه‌اى كه مىفرمايد :\r\n« ذلِكَ الَّذي يُبَشِّرُ اللَّهُ عِبادَهُ الَّذينَ آمَنُوا وَعَمِلُوا الصَّالِحاتِ قُلْ لاأَسْئَلُكُمْ عَلَيْهِ أَجْرًا إِلَّا الْمَوَدَّةَ فِي الْقُرْبى وَمَنْ يَقْتَرِفْ\r\n\r\n\r\n","description":"","footnote":"\r\n( 1 ) . سوره بقره : آيه 124 .\r\n( 2 ) . بناءُ المقالة الفاطمية في نقص الرسالة العثمانيه : 391 - 397 .\r\n","page_name":" 202 ","page_number":202},
  {"content":"\r\n\r\nحَسَنَةً . . . » ؛\r\nاين همان پاداشى است كه خداوند بندگان خود را كه باور دارند و كارهاى شايسته كرده‌اند بدان مژده داده است ، بگو : به ازاى آن [ رسالت 
  ] پاداشى از شما خواستار نيستم مگر دوستى دربارهء خويشاوندان ، و هر كس نيكى به جاى آورد و طاعتى اندوزد براى او در ثواب آن خواهيم افزود . . . .\r\nپس در اين آيه بنابر آن كه استثنا متصل باشد مودّت و مهرورزى پاداش و بهاى رسالت و پيامبرى قرار گرفته و روشن است كه اگر تناسب و برابرى بين چيزى و مقابل آن ، نباشد ، عنوان پاداش بر آن صدق نمىكند . در اين صورت اگر به بزرگى رسالت محمّدى در پيشگاه خداوند و نزد مردمان بنگريم به عظمت و مرتبه بزرگ اين پاداش دست خواهيم يافت كه همان مهرورزى به نزديكان خواهد بود .\r\nهم‌چنين است اگر استثنا منقطع باشد ؛ زيرا در روايت‌ها آمده است كه مسلمانان مىخواستند به پيامبر دارايىهاى زيادى را در عوض اجر پيامبرى بپردازند تا ايشان در راحتى و آسايش باشند ، پس ايشان - بنابر اين نظريه - قبول نفرمودند و هيچ پاداشى را از آن‌ها نخواستند ، سپس فرمودند : ولى مهرورزى خاندان خود را بر شما واجب مىدانم و آن را از شما مىخواهم .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nپس واجب نمودن مهرورزى - در جايى كه امكان داشت پيامبر از آن‌ها چيز ديگرى هم بخواهد نشان دهنده اين است كه اين كار - از همهء چيزها نزد خداوند و پيامبرش مهم‌تر بوده است .\r\nكوتاه سخن اين كه آن چه خواسته شده مهرورزى و دوستى به تنهايى نيست ، بلكه دوستى و مهرورزيى است كه اطاعت و پيروى را در پى دارد . خداوند متعال مىفرمايد :\r\n« قُلْ إِنْ كُنْتُمْ تُحِبُّونَ اللَّهَ فَاتَّبِعُوني يُحْبِبْكُمُ اللَّهُ » ؛ « 1 »\r\nبگو : اگر خداوند را دوست مىداريد ، پس مرا پيروى نماييد تا خداوند شما را دوست بدارد .\r\nپيروى يعنى فرمان بردارى از دستورات الهى ؛ همانطور كه در آيهء مباركه آمده است :\r\n« وَإِنَّ رَبَّكُمُ الرَّحْمنُ فَاتَّبِعُوني وَأَطيعُوا أَمْري » ؛ « 2 »\r\nو او پروردگار شما ( خداى ) رحمان است ، پس مرا پيروى نماييد و از فرمان من اطاعت كنيد .\r\nبنابراين ، پيروى ، گردن نهادن كامل و فرمان بردارى مطلق ، همان معناى امامت و ولايت است .\r\n\r\n\r\n","description":"","footnote":"\r\n( 1 ) . سوره نساء : آيه 21 و به تفاسير ديگر مانند تفسير رازى : 8 / 17 رجوع كنيد .\r\n( 2 ) . سوره نور : آيه 54 .\r\n","page_name":" 204 ","page_number":204},
  {"content":"\r\n\r\nعلامه حلى رحمه اللَّه در بحث امامت على عليه السلام از ديدگاه قرآن مىنويسد :\r\nچهارمين آيه ، آيه مودّت است ، آن جا كه مىفرمايد :\r\n« قُلْ لاأَسْئَلُكُمْ عَلَيْهِ أَجْرًا إِلَّا الْمَوَدَّةَ فِي الْقُرْبى » .\r\nو وجوب مهرورزى با ايشان مستلزم وجوب اطاعت از ايشان است . « 1 » در جاى ديگر مىفرمايد : « دليل هفتم : آيهء مودّت است كه شأن نزول آن را احمد بن حنبل روايت كرده است . . . .\r\nو به جز على عليه السلام از صحابه و آن سه تن ، دوستى هيچ كس لازم نيست ، پس على والاتر است . پس همو رهبر و امام مىباشد و رويارويى و درگيرى با او هيچ گاه با دوست داشتن او سازگارى ندارد و با انجام دستورات او ، مهرورزى به او صورت مىگيرد . بنابراين ، پيروى و فرمان بردارى از او لازم مىشود كه همان معناى امامت است . « 2 »\r\n\r\n3 . دوستى مطلق ( همه جانبه ) باعث برترى در تمام جهات\r\nعلى عليه السلام كسى است كه دوستى او از همه جهات واجب\r\n\r\n\r\n","description":"","footnote":"\r\n( 1 ) . نهج الحق : 175 .\r\n( 2 ) . منهاج الكرامه : 74 . ( نسخه‌اى كه در انتهاى جلد دوم منهاج السنه به چاپ رسيده است ) .\r\n","page_name":" 205 ","page_number":205},
  {"content":"\r\n\r\nو لازم شده است . اين يك مقدمه و مقدمه دوم اين كه : و هر كس دوستى با او اين گونه مورد سفارش خداوند قرار بگيرد همو از ديگران محبوب‌تر و دوست داشتنىتر است و مقدمه سوم اين كه : هر كس نزد خدا و رسول محبوب‌تر باشد ، او از ديگران افضل است و مقدمه چهارم اين كه : هر كس اين گونه باشد امام و رهبر است . پس على عليه السلام امام و رهبر بعد از پيامبر خدا صلى اللَّه عليه وآله مىباشد .\r\nاما مقدمهء نخست روشن و به طور كامل از آيه استفاده مىشود .\r\nو مقدمهء دوم نيز روشن است . از احاديثى كه بيان‌گر محبوب‌ترين شخص نزد خداوند و پيامبرش مىباشد ، حديث طائر است ؛ زيرا وقتى به پيامبر گرامى اسلام پرندهء بريانى پيشكش شد ، فرمودند :\r\nاللهم ائتني بأحبّ خلقك إليك ؛\r\nخداوندا ! بهترين بندگان خود را براى من بفرست .\r\nپس على عليه السلام آمد و به همراه ايشان از آن غذا تناول فرمودند .\r\nاين حديث را بسيارى از صحابه پيامبر روايت نموده‌اند ، مانند :\r\n1 . امير مؤمنان على عليه السلام ،\r\n2 . عبداللَّه بن عباس ،\r\n3 . ابوسعيد خدرى ،\r\n4 . سفينه ،\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n5 . ابوطفيل عامر بن واثلة ،\r\n6 . انس بن مالك ،\r\n7 . سعد بن ابى وقّاص ،\r\n8 . عمرو بن عاص ،\r\n9 . ابومرازم يعلى بن مرّه ،\r\n10 . جابر بن عبداللَّه انصارى ،\r\n11 . ابورافع ،\r\n12 . حبشى بن جناده .\r\nو از تابعين « 1 » ده‌ها تن از بزرگان روايت كرده‌اند و از بزرگان معروف و مشهور در هر قرن نيز افراد بسيارى آن را نقل نموده‌اند ، مانند :\r\nابوحنيفه ( پيشواى حنفىها ) ،\r\nاحمد بن حنبل ( پيشواى حنبلىها ) ،\r\nابى حاتم رازى ،\r\nابوعيسى ترمذى ،\r\nابوبكر بزاز ،\r\n\r\n\r\n","description":"","footnote":"\r\n( 1 ) . راويان حديث از صحابه را تابعى گويند .\r\n","page_name":" 207 ","page_number":207},
  {"content":"\r\n\r\nابوعبدالرحمان نسائى ،\r\nابوالحسن دارقطنى ،\r\nابوعبداللَّه حاكم نيشابورى ،\r\nابوبكر ابن مردويه ،\r\nابونعيم اصفهانى ،\r\nابوبكر بيهقى ،\r\nابوعمر بن عبدالبر ،\r\nابومحمّد بغوى ،\r\nابوالحسن عبدرى ،\r\nابوالقاسم ابن عساكر ،\r\nابن جحر عسقلانى ،\r\nجلال الدين سيوطى و . . . .\r\nخلاصه اين كه اين روايت به روشنى نشان مىدهد كه على عليه السلام از تمام بندگان نزد خداوند و پيامبرش دوست داشتنىتر است . « 1 »\r\n\r\n\r\n","description":"","footnote":"\r\n( 1 ) . اين روايت جلد 13 و 14 از كتاب بزرگ ما : نفحات الأزهار في خلاصة طبقات الأنوار في إمامة ائمة الأطهار را تشكيل مىدهد .\r\n","page_name":" 208 ","page_number":208},
  {"content":"\r\n\r\nمقدمه سوم نيز بسيار روشن است ؛ چرا كه بسيارى از علماى اهل سنّت به آن تصريح دارند ؛ حافظ قسطلانى و ابن حجر مكّى از ولى الدين ابن عراقى اين گونه روايت كرده‌اند :\r\nدوستى و مهرورزى دينى با برترى آن فرد ملازمه دارد . پس هر كسى برتر باشد مهرورزى دينى ما به او بيشتر خواهد بود . « 1 » فخر رازى نيز در تفسير آيهء : « قُلْ إِنْ كُنْتُمْ تُحِبُّونَ اللَّهَ فَاتَّبِعُوني يُحْبِبْكُمُ اللَّهُ » ؛ « بگو : اگر خداوند را دوست داريد پس مرا پيروى نماييد تا خداوند شما را دوست بدارد » مىگويد : منظور از دوستى خداوند به انسان اين است كه به او ثواب عطا كند . « 2 » بديهى است هر كس نزد خداوند دوست داشتنىتر است ثواب او بيشتر خواهد بود و هر كس ثوابش بيشتر باشد ، ناگزير همو برترين خواهد بود .\r\nپيش‌تر گفتيم كه علامه حلّى رحمه اللَّه مىنويسد : دوستى با غير على عليه السلام يعنى با آن سه نفر واجب ، نيست .\r\nابن تيميّه در اين باره گويد : اين گفتار در نزد بيشتر علماى\r\n\r\n\r\n","description":"","footnote":"\r\n( 1 ) . مواهب اللدنيّه بالمنح المحمّديه ، الصواعق المحرقه : 97 .\r\n( 2 ) . تفسير رازى : 8 / 17 .\r\n","page_name":" 209 ","page_number":209},
  {"content":"\r\n\r\nاهل سنّت باطل است ؛ بلكه دوستى اين سه تن نزد اهل سنّت از دوستى على لازم‌تر است ؛ زيرا لزوم دوستى و مهرورزى به اندازه برترى است ، پس هر كه برتر باشد دوستى ما با او كامل‌تر خواهد بود . . . .\r\nاز طرفى ، در روايت صحيح آمده كه عمر در روز سقيفه به ابوبكر گفت : تو سرور ما و بهترين و دوست داشتنىترين فرد ما نسبت به پيامبر خدا هستى . « 1 » تفتازانى نيز در اين باره اظهار نظر كرده است . وى مىگويد : با توجه به ادلهء افضليت ابوبكر و عمر مىتوان « أحبّ خلقك » را تخصيص زد . « 2 » به هر حال ، اين مقدمه نيز بسيار روشن است و هيچ كس در آن اختلاف و ناسازگارى ندارد .\r\nاما براى مقدمه چهارم ، دليل‌هاى عقلى و نقلى بسيارى داريم و بيشتر بزرگان اهل سنّت اعتراف دارند تا آن جا كه رواياتى را از صحابه پيامبر روايت نموده‌اند كه آن‌ها را در بخش شبهات آورده‌ايم . شريف جرجانى دربارهء شورا و اين كه چرا مشورت فقط در اين شش نفر قرار\r\n\r\n\r\n","description":"","footnote":"\r\n( 1 ) . منهاج السنه : 7 / 106 و 107 . گفتنى است كه اين سخن از نظر سند و دلالت مردود است .\r\n( 2 ) . شرح المقاصد : 5 / 299 . روشن است كه هيچ دليل با ارزشى بر اين برترى وجود ندارد .\r\n","page_name":" 210 ","page_number":210},
  {"content":"\r\n\r\nداده شده ، گفته است : « علّت اين كه عمر شورا را فقط در بين آنان قرار داد ، براى اين بود كه آنان را از ديگران برتر مىدانست و براى امامت و مهترى فقط آنان را شايسته ديد » . « 1 » ابن تيميّه به گروه بسيارى از دانشمندان نسبت داده كه رهبرى و سرورى فردى كه برترى ندارد ، در حالى كه شخص برترى وجود دارد ، ستم بزرگى است .\r\nمحب الدين طبرى گويد : « اعتقاد ما اين است كه هيچ گاه ولايت براى كسى كه برترى ندارد با وجود فرد برتر ، برقرار نمىشود » . « 2 » البته علماى ديگر نيز اين گونه گفته‌اند . . . و به آوردن گفتار آنان نيازى نيست . و علامه حلّى رحمه اللَّه در گفتار گذشته‌اش به اين جهت اشاره نموده است و محقق طوسى رحمه اللَّه در دليل‌هاى افضليت ( برترى ) امير مؤمنان على عليه السلام گفته است : « لزوم مهرورزى به او » .\r\nعلامه در توضيح اين عبارت مىنويسد :\r\nاين نوزدهمين جهت بحث مىباشد و شرح آن اين گونه است :\r\nبه راستى فقط دوستى و مهرورزى على عليه السلام لازم و بايسته\r\n\r\n\r\n","description":"","footnote":"\r\n( 1 ) . شرح المواقف : 8 / 365 .\r\n( 2 ) . الرياض النضره : 1 / 216 ، باب خلافت ابوبكر .\r\n","page_name":" 211 ","page_number":211},
  {"content":"\r\n\r\nاست ؛ نه ديگر صحابه پيامبر ، پس همو برترين صحابه مىشود .\r\nآن گاه به شرح مقدمهء نخست مىپردازد و مىنويسد :\r\nحضرت على عليه السلام از خويشاوندان ( قربى ) پيامبر اكرم صلى اللَّه عليه وآله بوده است ، پس مهرورزى به او لازم مىباشد ؛ چرا كه خداوند متعال مىفرمايد :\r\n« قُلْ لاأَسْئَلُكُمْ عَلَيْهِ أَجْرًا إِلَّا الْمَوَدَّةَ فِي الْقُرْبى » ؛ « 1 »\r\nبگو : من هيچ گونه اجر و پاداشى از شما بر اين دعوت درخواست نمىكنم جز دوست داشتن نزديكانم .\r\n\r\n4 . لزوم دوستى مطلق ( همه جانبه ) باعث پاكدامنى و ناآلودگى\r\nهم‌چنين دستور به مهرورزى ايشان به طور مطلق بر عصمت آنان دلالت دارد و زمانى كه عصمت ثابت شود ، امامت و رهبرى ايشان ثابت مىگردد و اين مطلب روشن است .\r\nاما دستور مهرورزى مطلق به ايشان - كه بر اطاعت مطلق دلالت دارد - دليل بر پاكدامنى و ناآلودگى كامل آنان است .\r\nدر اين باره گفتار رازى در تفسير آيهء : « أَطيعُوا اللَّهَ وَأَطيعُوا الرَّسُولَ وَأُولِي اْلأَمْرِ مِنْكُمْ » ؛ « خداى را فرمان بريد و پيامبر و صاحبان امر\r\n\r\n\r\n","description":"","footnote":"\r\n( 1 ) . كشف المراد : 310 .\r\n","page_name":" 212 ","page_number":212},
  {"content":"\r\n\r\nخويش را فرمان بريد » بس است . متن گفتار فخر رازى اين گونه است :\r\nخداوند بلند مرتبه در اين آيه به پيروى از صاحبان امر به صورت قطعى و حتمى فرمان داده است و هر كس خداوند به صورت قطعى به پيروى او فرمان داده است ناگزير بايد از هر گونه اشتباه و خطايى پاك باشد ؛ زيرا اگر از اشتباه نگهداشته نباشد ، در صورت اشتباه و كار ناشايسته ، خداوند فرمان به پيروى او داده بود . پس همان فرمان خداوند به انجام اشتباه خواهد بود در حالى كه اشتباه همواره مورد منع و بازداشت مىباشد ، پس به اجتماع امر و نهى در يك مطلب و در يك جهت منجر مىشود كه ناممكن است .\r\nپس روشن شد كه خداوند به پيروى از صاحبان امر به صورت قطعى و حتمى فرمان داده است و استوار گشت كه هر كس خداوند به صورت قطعى به پيروى از او فرمان داده است بايد پاك و ناآلوده از هر گونه اشتباه باشد و استوار گشت كه صاحبان امر در اين آيه به صورت قطعى معصوم ( ناآلوده و پاك ) هستند . « 1 » به همين مقدار براى گواه از گفتار فخر رازى بسنده مىنماييم ، اما صاحبان امرى كه فرمان داده شد تا از آنان پيروى كنيم چه كسانى\r\n\r\n\r\n","description":"","footnote":"\r\n( 1 ) . تفسير رازى : 10 / 144 .\r\n","page_name":" 213 ","page_number":213},
  {"content":"\r\n\r\nهستند ؛ سخن ديگرى است كه در جاى خود بايد به آن پرداخته شود .\r\nكوتاه سخن اين كه لزوم پيروى و فرمان بردارى مطلق ( همه جانبه ) كه از لزوم مهرورزى مطلق ( همه جانبه ) به دست مى آيد باعث پاكى و ناآلودگى كامل مىشود و به اين جهت بيشتر بزرگان و دانشمندان دينى ما به آن اشاره نموده‌اند .\r\nبياضى عاملى رحمه اللَّه در اين باره گويد :\r\nخداوند مزد پيامبرى پيامبرش را در مهرورزى به خاندانش قرار داده است ، در آيه‌اى مىفرمايد :\r\n« قُلْ لاأَسْئَلُكُمْ عَلَيْهِ أَجْرًا إِلَّا الْمَوَدَّةَ فِي الْقُرْبى » ؛ « 1 »\r\nبگو : من هيچ گونه اجر و پاداشى از شما بر اين دعوت درخواست نمىكنم جز دوست داشتن نزديكانم .\r\nگفته‌اند : معناى قربا در فرمان بردارى است ؛ يعنى در پيروى و فرمان بردارى نزديكان .\r\nدر جواب مىگوييم : قاعدهء زبان عربى اين است كه كلمه‌اى را در تقدير نگيرند و اگر اين تقدير را قبول نماييم پس فرمان دوستى مطلق ( همه جانبه ) آنان فقط با پاكدامنى و منزّه بودن مطلق سازگار است .\r\n\r\n\r\n","description":"","footnote":"\r\n( 1 ) . كشف المراد : 310 .\r\n","page_name":" 214 ","page_number":214},
  {"content":"\r\n\r\nگفته‌اند : روى سخن در آيه با كفرورزان است ؛ يعنى فرزندان و نسل مرا مواظبت نماييد كه همان قبيله قريش باشند .\r\nدر جواب مىگوييم : كفرورزان براى پيامبر هيچ مزدى را نمىپذيرند تا اين كه روى سخن قرار گيرند ، علاوه بر اين كه تمام روايت‌هاى مورد قبول همهء مسلمانان با هر دو جهت ناسازگار است ، پس در صحيح بخارى آمده است . . . . « 1 » سيد شبّر رحمه اللَّه در اين باره مىنويسد :\r\nلزوم مهرورزى باعث لزوم پيروى و فرمان بردارى است ؛ زيرا مهرورزى فقط با پاكدامنى و ناآلودگى همه جانبه لازم مىآيد ؛ زيرا در صورت اشتباه از جانب آنان ، از مهرورزى به آنان بايد دورى شود .\r\nهمان گونه كه خداوند متعال مىفرمايد :\r\n« لا تَجِدُ قَوْمًا يُؤْمِنُونَ بِاللَّهِ وَالْيَوْمِ اْلآخِرِ يُوادُّونَ مَنْ حَادَّ اللَّهَ وَرَسُولَهُ » ؛ « 2 »\r\nهيچ گاه گروهى را كه به خداوند و روز قيامت باور دارند ، نمىيابى كه با دشمنان خداوند و پيامبرش دوستى داشته باشند .\r\n\r\n\r\n","description":"","footnote":"\r\n( 1 ) . الصراط المستقيم : 1 / 188 .\r\n( 2 ) . سوره مجادله : 58 / 22 .\r\n","page_name":" 215 ","page_number":215},
  {"content":"\r\n\r\nو همگان مىگويند كه هيچ كس غير از خاندان پيامبر معصوم نيست ، پس على و دو فرزندش مهتران و سروران هستند . « 1 »\r\n\r\nبررسى و نقد شبهه‌ها\r\nاينك به بررسى و نقد شبهاتى مىپردازيم كه پيرامون دلالت آيه بر امامت ايراد شده است .\r\nسيد شهيد شوشترى رحمه اللَّه سخنى را در ردّ ابن روزبهان دارد ؛ همو كه بر گفتار علامه حلّى رحمه اللَّه ايراد گرفته است .\r\nابن روزبهان گويد : ما مىگوييم : مهرورزى بر او بر هر مسلمانى لازم است و مهرورزى هم با پيروى و فرمان بردارى همراه است ، ولى هر كسى كه مورد اطاعت قرار مىگيرد ، لازم نيست داراى رهبرى و امامت كبرا باشد .\r\nسيد شهيد شوشترى رحمه اللَّه در پاسخ مىگويد :\r\nگفته او كه آيه بر خلافت حضرت على عليه السلام دلالت ندارد ؛ از روى نادانى كامل يا نادانى نمايى خالص است ؛ زيرا دلالت آيه بر لزوم مهرورزى به امير مؤمنان على عليه السلام به طور كامل روشن و واضح است ، چنان كه خداوند پاداش پيامبرى كه بايد هميشگى باشد ،\r\n\r\n\r\n","description":"","footnote":"\r\n( 1 ) . حق اليقين في معرفه اصول الدين : 1 / 270 .\r\n","page_name":" 216 ","page_number":216},
  {"content":"\r\n\r\nمهرورزى به نزديكان و خاندان قرار داده است و اين فقط با عصمت مطلق آنان سازگار است ؛ زيرا در صورت اشتباه از جانب آنان ، مهرورزى به ايشان ناروا مى گردد ؛ همان گونه كه مىفرمايد :\r\n« لا تَجِدُ قَوْمًا يُؤْمِنُونَ بِاللَّهِ وَالْيَوْمِ اْلآخِرِ يُوادُّونَ مَنْ حَادَّ اللَّهَ وَرَسُولَهُ » ؛ « 1 »\r\nگروهى را نمىيابى كه به خداوند و روز واپسين ايمان داشته باشند و كسانى را كه با خدا و رسولش مخالفت كرده‌اند . . . دوست بدارند .\r\nپس فقط امير مؤمنان على عليه السلام به نظر همگان پاك و داراى عصمت مطلق مىباشد ، پس به اثبات رسيد كه همو امام و مهتر است .\r\nو از طرفى ، ابن حجر در باب يازدهم الصواعق المحرقه از پيشواى شافعى خودشان بر خلاف ميل دشمنان اهل بيت عليهم السلام شعرى را اين گونه مىآورد :\r\n يا أهل بيت رسول اللَّه حبّكم * فرض من اللَّه في القرآن أنزله\r\nكفاكم من عظيم القدر أنّكم * من لم يصلّ عليكم لا صلاة له \r\n\r\n\r\n","description":"","footnote":"\r\n1 - سوره مجادله : آيه 22 .\r\n","page_name":" 217 ","page_number":217},
  {"content":"\r\n\r\nاى خاندان پيامبر خدا ! دوستى شما واجبى از جانب خداوند است كه در قرآن آمده است .\r\nهمين بس در بلنداى مرتبت و مقام شما كه هر نمازگزارى بر شما درود و صلوات نفرستد ، گويا نماز نخوانده است .\r\nافزون بر اين ، دليل آوردنِ شيعيان در مقابل سنيان بايسته و لازم نيست ؛ بلكه استحبابى است . زيرا تمامى اهل سنّت به همراه شيعيان بر امامت و سرورى ايشان بعد از پيامبر خدا صلى اللَّه عليه وآله هم نظر هستند و اهل سنّت فقط كسانى را واسط و بينابين قرار مىدهند و شيعيان آن‌ها را قبول ندارند و دليل آوردن به عهده كسى است كه واسطه بودن را ادّعا مىكند ؛ نه بر منكر آن . مگر اين كه امامت او را - با از بين بردن اجماع ( اتفاق نظر همگان ) - از ريشه نپذيرند . در اين صورت بر شيعه بايسته مىشود كه دليل بياورند و خداوند همواره به سوى راه درست هدايت مىنمايد . « 1 » شيخ مظفر رحمه اللَّه نيز پس از سخنى در پاسخ ابن روزبهان مىگويد :\r\nپس روشن شد كه معناى آيه فقط چهار نور پاك هستند و اين آيه\r\n\r\n\r\n","description":"","footnote":"\r\n( 1 ) . احقاق الحق في الردّ على ابن روزبهان : 3 / 23 .\r\n","page_name":" 218 ","page_number":218},
  {"content":"\r\n\r\nبر افضليت و برترى ، عصمت و برگزيدگى آن‌ها از جانب خدا دلالت مىنمايد ؛ زيرا اگر اين گونه نبودند فقط مهرورزى به آنان بايسته نمىشد و دوستى آنان در حدّى نبود كه مانند نداشته باشد ؛ زيرا پاداش و بهاى پيامبرى قرار گرفته كه هيچ حق و پاداشى مانند آن نيست . از اين رو خداوند دوستى نزديكان و خاندان نوح و هود را پاداش و مزد پيامبرى آنان قرار نداده است ؛ بلكه به نوح فرموده است :\r\n« وَيا قَوْمِ لاأَسْئَلُكُمْ عَلَيْهِ مالًا إِنْ أَجرِيَ إِلّا عَلَى اللَّهِ » ؛\r\nاى قوم من ، از شما هيچ مالى نمىخواهم و پاداش من فقط بر عهدهء خداوند است .\r\nهم‌چنين به هود فرمود :\r\n« يا قَوْمِ لاأَسْئَلُكُمْ عَلَيْهِ أَجْرًا إِنْ أَجْرِيَ إِلّا عَلَى الَّذي فَطَرَني أَ فَلا تَعْقِلُونَ » ؛\r\nاى قوم من ، از شما هيچ پاداشى نمىخواهم و پاداش من فقط بر عهده خداوندى است كه مرا آفريد ، آيا درك نمىكنيد ؟\r\nبنابراين ، امامت در خاندان پيامبر خدا صلى اللَّه عليه وآله مخصوص و محدود شده است ؛ زيرا هيچ گاه مهترى كسى كه برترى ندارد بر فرد برتر درست نمىباشد ؛ به خصوص با وجود چنين برترى روشن و بلندمرتبه‌اى .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nافزون بر آن چه كه گفتيم لزوم مهرورزى مطلق ( همه جانبه ) باعث لزوم پيروى و اطاعت مطلق مىباشد ؛ زيرا سرپيچى و نافرمانى كردن با دوستى مطلق ( همه جانبه ) سازگار نيست و لازمه پيروى مطلق ، پاكى و ناآلودگى كامل است كه شرط امامت و مهترى مىباشد و هيچ معصومى - بنابر نظر همگان - جز آن بزرگواران وجود ندارد . پس امامت و سرورى در آنان منحصر مىشود ؛ مخصوصاً كه خداوند اطاعت آن‌ها را بر جميع افراد امّت واجب كرده است .\r\nو ياران پيامبر دلالت آيه را بر امامت و مهترى مىفهميدند ، از اين رو بعضى از آنها پيامبر صلى اللَّه عليه وآله را متهم نمودند و گفتند : او مى خواهد ما را بعد از خود به نزديكانش ترغيب نمايد و آن‌ها را به مهترى ما برگزيند ، آن سان كه در روايات گذشته خوانديم . « 1 » از طرف ديگر ، هر شخصى كه داراى فهم است آن معنا را از آيه دريافت مىدارد ؛ ولى اهل سنّت از اذعان و اقرار بر حقيقت و پرداخت پاداش پيامبرى امتناع ورزيدند و هر گاه از آنان ، جمله‌اى درست بروز كند قوم گرايى و تعصّب او را رها نمىكند تا اين كه سخنى بر خلاف آن بگويد . . . . « 2 »\r\n\r\n\r\n","description":"","footnote":"\r\n( 1 ) . ر . ك : المعجم الكبير : 12 / 26 و ديگر مصادر .\r\n( 2 ) . دلائل الصدق لِنهج الحق : 2 / 125 - 126 .\r\n","page_name":" 220 ","page_number":220},
  {"content":"\r\n\r\nو با دقت در جهاتى كه آورده‌ايم و بزرگان ما به روشنى آن‌ها را گفته‌اند ، پاسخ گفتار سعد تفتازانى - هنگامى كه همان دلايل ما را در برترى امير مؤمنان على عليه السلام آورده است - روشن مىشود ، آن جا كه مىگويد :\r\nكسانى كه به برترى على عليه السلام باور دارند به قرآن ، سنّت و عقل چنگ زده‌اند . آنان نخستين آيه‌اى كه مىآورند اين است كه مىفرمايد :\r\n« فَقُلْ تَعالَوْا نَدْعُ أَبْناءَنا وَأَبْناءَكُمْ وَنِساءَنا وَنِساءَكُمْ وَأَنْفُسَنا وَأَنْفُسَكُمْ . . . » ؛ « 1 »\r\nبگو : بياييد فرزندانمان و فرزندانتان را و زنانمان و زنانتان و خودمان و خودتان را دعوت نماييم . . . .\r\nآيهء ديگر ، آن جا كه مىفرمايد :\r\n« قُلْ لاأَسْئَلُكُمْ عَلَيْهِ أَجْرًا إِلَّا الْمَوَدَّةَ فِي الْقُرْبى » .\r\nآن گاه اين روايت را مىآورند كه سعيد بن جبير گويد : هنگامى كه اين آيه فرود آمد ، گفتند : اى پيامبر خدا ! اينان چه كسانى هستند كه ما آنان را دوست بداريم ؟\r\nپيامبر فرمودند :\r\n\r\n\r\n","description":"","footnote":"\r\n( 1 ) . سوره آل عمران : آيه 61 .\r\n","page_name":" 221 ","page_number":221},
  {"content":"\r\n\r\nعلي وفاطمة وولداها ؛\r\nعلى و فاطمه و دو فرزندش .\r\nترديدى نيست كه هر كس دوستى با او لازم باشد به حكم روشن قرآن همو برترين است .\r\nهم‌چنين برتر كسى است كه يارى او به پيامبر در آيهء شريفه با عطف بر نام خداوند و جبرئيل ثابت شده و كلمه « صالح المؤمنين » را براى او به كار برده‌اند . آن جا كه مىفرمايد :\r\n« فَإِنَّ اللَّهَ هُوَ مَوْلاهُ وَجِبْريلُ وَصالِحُ الْمُؤْمِنينَ » ؛ « 1 »\r\nپس به راستى فقط خداوند و جبرئيل و مؤمنان شايسته ، يار و پشتيبان او هستند .\r\nاز ابن عباس روايت شده است كه منظور از مؤمنان شايسته ، على عليه السلام است . . . .\r\nتفتازانى پس از نقل دليل شيعيان به پاسخ آن مىپردازد و مىنويسد :\r\nپاسخ اين است كه در فراگيرى خوبىها و برترىهاى فراوان حضرت على عليه السلام و ممتاز بودنش به بزرگوارىهاى بسيار هيچ ترديدى نيست ؛ ولى هيچ كدام از اين‌ها به معناى برترى و بزرگى نزد\r\n\r\n\r\n","description":"","footnote":"\r\n( 1 ) . سوره تحريم : آيه 4 .\r\n","page_name":" 222 ","page_number":222},
  {"content":"\r\n\r\nخداوند نيست ، بعد از اين كه ثابت شده از اتفاق نظر مسلمانان - كه جارى مجراى اجماع است - بر برترى ابوبكر سپس عمر و اقرار على عليه السلام به اين برترى ( ! )\r\nعلاوه بر اين كه در اين فضايل گفته شده اشكالاتى هست كه بر دانش آموختگان اين علم پنهان نيست ، مانند اين كه معناى « انفسنا » خود پيامبر است ؛ همان گونه كه گفته مىشود : خود را دعوت نمودم و اين كه لزوم مهرورزى و قطعى بودن نصرت - بنابر تحقق آن - درباره على عليه السلام فقط به او مخصوص نمىباشد . « 1 » در پاسخ او مىگوييم : فهميدى كه آيهء مباركه بر لزوم دوستى على عليه السلام و لزوم دوستى مطلق ( همه جانبه ) به معناى اين است كه او نزد خداوند و پيامبرش از همه محبوب‌تر و دوست داشتنىتر است و هر كه دوست داشتنىتر باشد همو برتر است .\r\nو هم‌چنين لزوم دوستى مطلق ( همه جانبه ) باعث پاكى و عصمت مىشود كه لازمهء امامت و سرورى است .\r\nو امّا ادعاى برترى ابوبكر و عمر « اول الكلام » است . . . مانند ادّعاى مخصوص نبودن امير مؤمنان على عليه السلام بر آن فضايل ذكر\r\n\r\n\r\n","description":"","footnote":"\r\n( 1 ) . شرح مقاصد : 5 / 295 - 299 .\r\n","page_name":" 223 ","page_number":223},
  {"content":"\r\n\r\nشده ؛ زيرا همگان اتفاق نظر دارند كه ابوبكر و عمر معصوم و پاك از خطا نبوده‌اند .\r\nابن تيميّه در اين باره بسيار آشفته و پريشان شده است . او مىگويد : « ما قبول داريم كه دوستى و مهرورزى و موالات على عليه السلام بدون دليل آوردن از آيه لازم است ؛ ولى در اين لزوم موالات و دوستى دليلى كه باعث اختصاص امامت و رهبرى به او شود ، نيست .\r\nو اما اين كه بگوييم : دوستى آن سه نفر واجب و لازم نيست ، پس اين كلام ممنوع است ؛ بلكه دوستى و موالات آن‌ها نيز واجب است ؛ زيرا ثابت شده است كه خداوند آنان را دوست مىداشت و هر كس را خداوند دوست بدارد بر ما واجب است او را دوست بداريم . پس دوستى و دشمنى براى خدا ، لازم و اين محكم‌ترين دستاويز ايمان است و آن‌ها نيز از بزرگان دوستان خداوند و پرهيزگاران بودند و خداوند موالات آنان را لازم كرده ؛ بلكه به تصريح قرآن ثابت شده است كه خداوند از آنان راضى و آنان نيز از خداوند راضى و خشنود گشتند و هر كس خداوند از او خشنود گردد او را دوست مىدارد و خداوند پرهيزگاران ، نيكوكاران ، دادگران و صبركنندگان را دوست مىدارد . . . » . « 1 »\r\n\r\n\r\n","description":"","footnote":"\r\n( 1 ) . منهاج السنه : 7 / 103 و 104 .\r\n","page_name":" 224 ","page_number":224},
  {"content":"\r\n\r\nبه راستى كه ابن تيميّه خود را محكوم نموده است ؛ زيرا اعتراف به لزوم دوستى پرهيزگاران ، نيكوكاران ، دادگران و صبركنندگان . . . ؛ بلكه تمام مؤمنان نموده است ؛ زيرا هيچ كس اين مطالب را انكار نمىنمايد ، و چه كسى مىگويد كه مؤمن اگر حقيقتاً باايمان باشد ، لازم نيست او را دوست بداريم ؛ به خصوص اگر از اهل پرهيزگارى و نيكوكارى و صبر باشد ؟ !\r\nولى تمامى سخن در دوستى مطلق ( همه جانبه ) است و محبوب‌ترين نزد خداوند و پيامبرش مىباشد كه باعث برترى و پاكى و عصمت و لزوم پيروى و فرمانبردارى مىشود . . . و اين همان ويژگىهايى است كه در غير از امير مؤمنان على عليه السلام يافت نمىشود ؛ به خصوص پاكى و عصمت ؛ زيرا اتفاق همگان بر اين است كه در ديگران يافت نمىشود .\r\nسپس ابن تيميّه شروع به استدلال به روايت‌هايى نموده كه اهل سنّت در معرفى محبوب‌ترين فرد نزد رسول خدا صلى اللَّه عليه وآله ، نقل مىنمايند كه روايت مىكنند نزد پيامبر عائشه از همه دوست داشتنىتر بود و گفته شده : از مردان چه كسى ؟ فرموده‌اند : پدرش ( ! )\r\nو اين كه عمر در روز سقيفه به ابوبكر گفت : تو آقاى ما و بهترين ما و دوست داشتنىترين ما نزد پيامبر خدا هستى ؟\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nالبته هر خردمندى مىفهمد كه استدلال به اين روايت‌ها چه اشكالات زيادى دارد .\r\nآلوسى از اين جهت كه به اين روايت‌ها استدلال ننموده كار نيكويى كرده است ؛ بلكه روش عبدالعزيز دهلوى را پيش گرفته و بر آن تكيه نموده است ، ولى تمامى گفتار دهلوى را نياورده و آخر آن را رها كرده است كه به زودى به آن اشاره خواهيم كرد .\r\nآلوسى در اين باره گويد :\r\nو بعضى از شيعيان آيه مودّت را در استدلال به امامت و سرورى على عليه السلام آورده‌اند و گفته‌اند : دوستى على عليه السلام لازم است و دوستى هر كس لازم باشد ، فرمان بردارى و پيروى از وى واجب مىشود و فرمان بردارى از هر كس لازم باشد ، مهترى و امامت او روشن است و در نتيجه على عليه السلام مهتر و سرور است .\r\nالبته اشكال اين گفتار از چند جهت بر كسى مخفى نيست :\r\nنخست آن كه استدلال به آيه در ابتداى گفتارشان زمانى درست مىشود كه معناى آيه اين گونه باشد كه « از شما هيچ مزدى نمىخواهم مگر اين كه نزديكان و خاندان مرا دوست بداريد » و بيشتر علما بر خلاف اين معنا را گفته‌اند و بعضى آن را بىاحترامى به ساحت پيامبر دانسته‌اند . زيرا بيشتر دنياداران خدمات و كارهايى انجام مىدهند\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nو چيزى را در عوض آن مىخواهند كه به سود فرزندان و خاندانشان مىباشد .\r\nهم‌چنين با آيه ديگر اندكى منافات دارد ، آن جا كه مىفرمايد :\r\n« وَما تَسْئَلُهُمْ عَلَيْهِ مِنْ أَجْرٍ » ؛ « 1 »\r\nو تو هيچ گاه بر آن [ رسالت و پيامبرى 
  ] از آن‌ها اجر و پاداشى نمىخواهى .\r\nدوّم آن كه ما قبول نداريم دوستى هر كس لازم باشد ، پيرويش نيز لازم باشد ؛ زيرا ابن بابويه ( شيخ صدوق ) در كتاب اعتقادات خود گفته است : شيعه بر لزوم دوست داشتن علويان اتفاق نظر دارند ، با اين كه فرمان بردارى و پيروى از همهء آنان را لازم نمىدانند .\r\nسوم آن كه ما قبول نداريم پيروى و فرمان بردارى از هر كس لازم باشد ، مهتر و سرور باشد ؛ يعنى رياست و رهبرى كل به او برسد ، و گرنه هر پيامبرى در زمان زندگانى خود به آن مىرسيد . از طرفى خداوند متعال مىفرمايد :\r\n« إِنَّ اللَّهَ قَدْ بَعَثَ لَكُمْ طالُوتَ مَلِكًا » ؛ « 2 »\r\nبه راستى خداوند طالوت را به پادشاهى شما برانگيخت .\r\n\r\n\r\n","description":"","footnote":"\r\n( 1 ) . سوره يوسف : آيه 104 .\r\n( 2 ) . سوره بقره : آيه 247 .\r\n","page_name":" 227 ","page_number":227},
  {"content":"\r\n\r\nو همين آيه با چنين ديدگاه ، سازگار نيست .\r\nپس آيه اقتضاى صغراى استدلال را دارد كه عبارت از لزوم اطاعت است و زمانى كه صغراى استدلال اين باشد آن نتيجه‌اى را كه ذكر مىكنند نخواهد داشت ؛ حتى اگر همهء آن مقدمات استدلال را بپذيريم . بلكه نتيجه اين گونه مىشود كه خاندان پيامبر ، مهتران و امامان هستند ، در صورتى كه آنان به صورت فراگير آن را نمىپذيرند .\r\nالبته اشكالات ديگرى نيز وجود دارد كه بايد بيشتر دقت كنى و غافل نشوى . « 1 » گفتنى است كه آن چه گفته شد عين گفتار دهلوى است كه در تحفه اثنا عشريه آمده است . دهلوى بعد از اين گفتار به روايت‌هاى مختلفى استدلال كرده است .\r\nدهلوى گويد : ابوطاهر سلفى در مشيخه خود از انس روايت كرده كه پيامبر خدا صلى اللَّه عليه وآله فرموده است : « دوستى ابوبكر و سپاس از او بر همه امّت من لازم است » .\r\nنظير اين روايت را ابن عساكر از او و به طريق ديگر از سهل بن سعد ساعدى روايت كرده است .\r\n\r\n\r\n","description":"","footnote":"\r\n( 1 ) . روح المعانى : 29 / 33 .\r\n","page_name":" 228 ","page_number":228},
  {"content":"\r\n\r\nروايت ديگرى را حافظ عمر بن محمّد بن خضر ملّا در كتاب تاريخ خود از پيامبر آورده است كه آن حضرت فرمود : « خداوند بر شما دوستى ابوبكر و عمر و عثمان و على را واجب و لازم دانسته همان گونه كه نماز ، روزه و حج را واجب و لازم كرده است » .\r\nابن عدى از انس از پيامبر صلى اللَّه عليه وآله روايت كرده است كه فرمود : « دوستى ابوبكر و عمر ايمان و دشمنى آنان ، دورويى و نفاق است » .\r\nنظير اين روايت را ابن عساكر از جابر روايت كرده است .\r\nروايت ديگرى را ترمذى نقل مىكند كه جنازه‌اى را نزد پيامبر آوردند ، ولى ايشان بر آن نماز نگزاردند و فرمودند : « او عثمان را دشمن مىداشت ، پس خداوند نيز او را دشمن مىدارد » .\r\nسپس دهلوى متوجه شده كه شيعيان را نمىتوان به روايت‌هاى كه فقط اهل سنّت نقل مىكنند ، مجبور كرد ، از اين رو در اين باره گفته است : اگر چه اين روايت‌ها فقط در كتاب‌هاى اهل سنّت يافت مىشود ، ولى چون شيعيان خواسته‌اند اهل سنّت را به روايت خودشان وادار نمايند ؛ پس ناگزير هستيم تمام روايت‌هاى اهل سنّت را از نظر بگذرانيم و با يك روايت نمىتوان آنان را وادار نمود .\r\nو اگر بخواهند دايره استدلال را بر ما تنگ بگيرند ، مىتوان لزوم\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nدوستى هر سه خليفه‌اى را در برابر جنگ كنندگان با مرتدّان اثبات نمود و اين سه تن ، بزرگانى بودند كه در برابر بىدينان قرار گرفتند و خداوند هر كس را دوست بدارد ، دوستى او لازم است و از اين گونه قياس‌ها . « 1 » در جواب دهلوى بايد گفت :\r\nروشن است كه نمىتوان طرف مقابل را در بحث ملزم كرد مگر با آن چه خود او مىپذيرد و روايت مىنمايد ، يا هر دو بر آن اتفاق نظر دارند . اين در صورتى است كه روايتى را استدلال‌گر آورده كه نزد خودش درست باشد و اگر نزد خود آن‌ها اين روايت‌ها مورد پذيرش نباشد چگونه مىتوان طرف مقابل را به پذيرش وادار نمود ؟\r\nو اى كاش دهلوى مانند ابن تيميّه به دو كتاب بخارى و مسلم كه به دو كتاب صحيح و درست معروف شده‌اند ، دليل مىآورد ؛ زيرا همهء روايت‌هايى كه دهلوى آورده است به تمامى از ناحيه سند بىارزش و باطل هستند و به اين دليل آلوسى از نقل اين روايت‌ها روى گردانيده است .\r\nبهترين اين روايت‌ها ، روايتى است كه ترمذى در صحيح خود - كه يكى از كتاب‌هاى شش گانه اهل سنّت مىباشد - نقل نموده است كه\r\n\r\n\r\n","description":"","footnote":"\r\n( 1 ) . تحفه اثنا عشريه : 205 .\r\n","page_name":" 230 ","page_number":230},
  {"content":"\r\n\r\nپيامبر صلى اللَّه عليه وآله از نماز بر جنازه‌اى خوددارى كرد .\r\nترمذى گويد : فضل بن ابوطالب بغدادى و ديگران گفته‌اند :\r\nعثمان بن زفر ، از محمّد بن زياد ، از محمّد بن عجلان ، از ابى زبير ، از جابر روايت كرده است كه روزى جنازه‌اى را نزد پيامبر خدا صلى اللَّه عليه وآله آوردند تا بر آن نماز بگزارد ، ولى ايشان بر آن نماز نخواندند . از ايشان پرسيدند : اى پيامبر خدا ! ما نديديم قبل از اين نماز بر كسى را ترك نماييد ؟ !\r\nفرمودند : او عثمان را دشمن مىداشت ، پس خداوند نيز او را دشمن داشت .\r\nولى اين روايت از ناحيه سند بىارزش است ؛ حتّى نزد راوى آن ترمذى . وى پس از نقل اين روايت مىگويد :\r\nهذا حديث غريب لا نعرفه إلّامن هذا الوجه ، ومحمّد بن زياد صاحب ميمون بن مهران ضعيف في الحديث جدّاً ؛ « 1 »\r\nاين روايت غريب است و تا كنون به غير از اين طريق اين گونه روايتى را نديده‌ايم و محمّد بن زياد يكى از راويان آن دوست ميمون بن مهران است كه در نقل روايت بسيار سست و بىپايه است .\r\n\r\n\r\n","description":"","footnote":"\r\n( 1 ) . صحيح ترمذى : 5 / 588 .\r\n","page_name":" 231 ","page_number":231},
  {"content":"\r\n\r\nجالب اين كه ابن جوزى اين روايت را در زمره روايت‌هاى جعلى از دو طريق آورده و گفته است : « هر دو طريق نقل روايت به محمّد بن زياد مىرسد كه احمد بن حنبل درباره او گفته است :\r\nمحمّد بن زياد دروغگو و بسيار پليد بود و جعل حديث مىكرد .\r\nيحيى درباره او گفته است : او دروغگويى پليد است .\r\nسعد و دارقطنى درباره او گفته‌اند : او دروغگو است .\r\nبخارى ، نسائى ، فلاس و ابوحاتم درباره او گفته‌اند : روايت او متروك است .\r\nابن حبّان گفته است : محمّد بن زياد روايت را بر افراد مورد اعتماد مىبست و آوردن نام او مگر براى طعن و بدگويى به او روا نيست » . « 1 » بنابراين ، علت اين كه ترمذى گفت : « او جدّاً ضعيف است » روشن مىشود .\r\nالبته او تمام حقيقت را نگفته است و آلوسى كار بسيار درستى انجام داده است كه به اين روايت‌ها دليل نياورده و آن چه آورده از دهلوى بهتر است .\r\nاز اين رو ، از دهلوى بسيار بايد شگفت‌زده شد كه چگونه به\r\n\r\n\r\n","description":"","footnote":"\r\n( 1 ) . موضوعات : 2 / 332 - 333 .\r\n","page_name":" 232 ","page_number":232},
  {"content":"\r\n\r\nاين گونه روايتى دليل مىآورد و مىخواهد شيعه را به آن وادار نمايد ، آن هم در يك مسأله اصلى و پايه‌اى دينى ؟\r\nالبته اگر فرصت اجازه مىداد وضع ديگر روايت‌ها را نيز روشن مىنموديم ؛ ولى وقتى وضع بهترين آن‌ها اين گونه است ، به نقل ديگر روايت‌ها نيازى نيست .\r\nاينك به جهاتى كه آلوسى با دهلوى همراهى نموده است باز گرديم و آن‌ها را باطل نماييم ، پس مىگوييم :\r\nپاسخ دليل نخست : صغراى استدلال ما تمام و درست است همانطور كه به صورت كامل گفتيم و مزد خواهى فقط بنابر نظريه استثنا متصل مىباشد و حقيقت اين اجر را دانستى كه بازگشت آن به خود مسلمانان است . پس هيچ ترديد و نسبت ناروايى در ميان نيست ؛ ولى اگر استثنا منقطع باشد ، هيچ اشكالى ديگر نيست .\r\nپاسخ دليل دوم : شيعيان بر لزوم دوستى علويان بلكه هر مؤمنى از مؤمنان اتفاق نظر دارند ، ولى آيهء شريفه به معناى دوستى مطلق با على ، فاطمه زهرا ، حسن و حسين عليهم السلام است . پس هيچ اختلافى نيست و از اين روست كه هيچ كس از آنان به لزوم دوستى مطلق ( همه جانبه ) غير از اين چهار نور پاك و امامانى ديگر نظر نداده است . . .\r\nو گفتار ما در دوستى مطلق ( همه جانبه ) است ، نه فراگيرى دوستى ، پس\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nآن چه گفته‌اند يا نادانى است يا نادانى نمايى .\r\nپاسخ دليل سوم : جواب آن از مطالب گفته شده روشن است .\r\nپس ما دوستى مطلق و همه جانبه‌اى را كه باعث پاكى و عصمت است اراده مىكنيم . بنابراين هر گاه عصمت يافت شود ، رياست و امامت كبرا همراه آن خواهد بود و اگر نباشد ، آن هم نخواهد بود .\r\nپاسخ دليل چهارم : جواب آن نيز از آن چه گفتيم روشن مىشود .\r\nآن چه گذشت همه مطالبى بود كه در تفسير اين آيه شريفه و چگونگى معناى آن بر مهترى و سرورى امير مؤمنان على و خاندان پاكش عليهم السلام آمده است . خداوند متعال در ادامه آيه مىفرمايد :\r\n« وَمَنْ يَقْتَرِفْ حَسَنَةً » ؛\r\nو هر كه نيكويى ورزد و طاعتى به جا آورد براى او در ثواب آن خواهيم افزود .\r\nمعناى آن ، همان دوستى و مهروزى است ، همان گونه كه از امامان پاك خاندان پيامبر روايت شده است ، مانند امام حسن عليه السلام نواده پاكيزه پيامبر كه در سخنرانى كه بيان فرموده و حاكم نيشابورى آن را روايت نموده است و هم‌چنين بيشتر تفسيرهاى اهل سنّت كه آن را از ابن عباس ، سدى و ديگران نقل نموده‌اند .\r\nقرطبى مىگويد : « آيهء « وَمَنْ يَقْتَرِفْ حَسَنَةً » به معناى به\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nدست آوردن مىباشد و ريشه « قرف » به معناى اندوختن و به دست آوردن است .\r\nابن عباس در اين باره مىگويد : « نيكى » در آيه ياد شده ، مهرورزى و دوستى خاندان محمّد عليهم السلام مىباشد و « نَزِدْ لَهُ فيها حُسْنًا » ؛ بر نيكىهاى آن مىافزاييم » به اين معناست كه هر نيكى را ده برابر يا بيشتر مىنماييم .\r\n« إِنَّ اللَّهَ غَفُورٌ شَكُورٌ » ؛\r\nهمانا خداوند بخشاينده و ارزش شناس مىباشد .\r\nقتاده گفته است : بخشنده گناهان و ارزش شناس نيكىها مىباشد و سدّى گفته است : بخشاينده گناهان خاندان محمّد عليهم السلام و سپاسگزار نيكىهاى آنان . « 1 » ابوحيّان در اين باره مىگويد : از ابن عباس و سدّى روايت شده است كه منظور از « نيكى » دوستى و مهرورزى به خاندان پيامبر خدا عليهم السلام مىباشد . . . .\r\nسدّى گفته است : بخشاينده گناهان خاندان محمّد و سپاسگزار و ارزش شناس نيكىهاى آنان . « 2 »\r\n\r\n\r\n","description":"","footnote":"\r\n( 1 ) . تفسير قرطبى : 16 / 24 .\r\n( 2 ) . البحر المحيط : 7 / 516 .\r\n","page_name":" 235 ","page_number":235},
  {"content":"\r\n\r\nو آلوسى نيز آن را از ابن عباس و سدّى روايت كرده است . « 1 » آرى ، همين مقدار بس است و براى دل و جان بىدغل درمان و براى ادّعاى حق ، بسنده است . درود و صلوات الهى بر سرور و آقاى ما محمّد و خاندان بزرگوار و پاكيزه و پاكش باد .\r\n\r\n\r\n","description":"","footnote":"\r\n( 1 ) . روح المعانى : 25 / 33 .\r\n","page_name":" 236 ","page_number":236},
  {"content":"\r\n\r\n\r\nكتابنامه\r\n1 . قرآن كريم .\r\n2 . نهج البلاغه .\r\nالف\r\n3 . ابطال الباطل : فضل اللَّه بن روزبهان خنجى شيرازى .\r\n4 . احقاق الحق : قاضى نور اللَّه مرعشى شوشترى ، كتابفروشى اسلاميه ، تهران .\r\n5 . الإرشاد في معرفة حجج اللَّه على العباد : ابوعبداللَّه محمّد بن محمّد بن نعمان عكبرى بغدادى ، معروف به شيخ مفيد ، مؤسسه آل البيت عليهم السلام ، قم ، چاپ دوم ، سال 1414 .\r\n6 . إرشاد السارى : احمد بن محمّد بن ابو بكر قسطلانى ، دار احياء التراث العربى ، بيروت .\r\n7 . استجلاب ارتقاء الغرف : شمس الدين سخاوى .\r\n8 . أُسد الغابه : ابوالحسن على بن محمّد شيبانى معروف به ابن الاثير ، دار الكتب علميّه ، بيروت ، لبنان .\r\n9 . أنساب الأشراف : سمعانى ، دار الفكر ، بيروت ، لبنان ، چاپ يكم ، سال 1408 .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nب\r\n10 . البحر المحيط في تفسير القرآن : ابوحيان اندلسى ، مؤسسة تاريخ عربى ، دار احياء التراث العربى ، بيروت ، لبنان ، سال 1411 .\r\n11 . بناء المقالة الفاطمية في نقض الرسالة العثمانيه : سيد جمال الدين احمد بن موسى بن طاووس حسنى حلّى رحمه اللَّه .\r\nت\r\n12 . تاريخ ابن خلدون : ابن خلدون ، دار الكتاب لبنانى .\r\n13 . تاريخ اصفهان ( ذكر اخبار اصفهان ) : ابونعيم احمد بن عبداللَّه اصفهانى ، مطبعة بريل ، سال 1934 م .\r\n14 . تاريخ الطبرى : محمّد بن جرير طبرى ، از منشورات كتابفروشى اروميّه ، قم ، ايران .\r\n15 . تاريخ بغداد : خطيب بغدادى ، دار الكتب علميّه ، بيروت ، لبنان ، چاپ يكم ، سال 1417 .\r\n16 . تاريخ مدينة دمشق : ابن عساكر ، دار الفكر ، بيروت ، لبنان ، سال 1415 .\r\n17 . التبيان في تفسير القرآن : شيخ طوسى رحمه اللَّه ، مؤسسه نشر اسلامى ، سال 1413 .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n18 . تحفه اثنا عشريه : شاه عبدالعزيز دهلوى ، نورانى ، كتابخانه ، پيشاور ، پاكستان .\r\n19 . تذكرة الحفّاظ : ذهبى ، دار احياء التراث العربى ، بيروت ، لبنان .\r\n20 . تصحيح اعتقادات الإماميّة : ابوعبداللَّه محمّد بن محمّد بن نعمان عكبرى بغدادى ، معروف به شيخ مفيد .\r\n21 . تفسير ابن كثير ( تفسير القرآن العظيم ) : ابن كثير ، دار المعرفه ، بيروت ، چاپ سوم ، سال 1409 .\r\n22 . تفسير أبى السعود : قاضى القضاة امام ابى سعود ، دار احياء التراث العربى ، بيروت .\r\n23 . التفسير الكبير : فخر رازى ، دار الفكر ، بيروت ، لبنان ، سال 1415 و دار احياء التراث العربى ، بيروت ، چاپ سوم .\r\n24 . تفسير روح المعانى : شهاب الدين سيد محمود آلوسى ، دار احياء التراث العربى ، بيروت ، چاپ چهارم ، سال 1405 .\r\n25 . تفسير طبرى ( جامع البيان في تفسير القرآن ) : محمّد بن جرير طبرى ، دارالمعرفه ، بيروت ، سال 1412 .\r\n26 . تفسير نسفى : ( مدارك التنزيل ) امام عبداللَّه بن احمد بن محمود نسفى ، دار المعرفه ، بيروت .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n27 . تفسير نيشابورى ( غرائب القرآن ورغائب الفرقان ) : نظام الدين نيشابورى ، چاپ شده در حاشيه تفسير طبرى ، دار المعرفه ، بيروت ، لبنان ، سال 1412 .\r\n28 . تقريب التهذيب : ابن حجر عسقلانى ، دار الكتب علميّه ، بيروت ، لبنان ، چاپ دوم ، سال 1415 .\r\n29 . تلخيص المستدرك : ذهبى ، دار المعرفه ، بيروت ، لبنان .\r\n30 . تهذيب التهذيب : ابن حجر عسقلانى ، دار الكتب علميّه ، بيروت ، لبنان ، چاپ اول ، سال 1415 و دار الفكر ، بيروت ، سال 1404 .\r\n31 . تهذيب الكمال فى أسماء الرجال : جمال الدين ابى الحجّاج يوسف مزى ، مؤسسه الرساله ، بيروت ، لبنان ، چاپ پنجم ، سال 1415 .\r\nج\r\n32 . جامع الأُصول : مبارك بن محمّد شيبانى معروف به ابن الاثير ، دار الفكر ، بيروت ، چاپ اول ، سال 1417 .\r\n33 . الجامع لاحكام القرآن ( تفسير قُرْطُبى ) : محمّد بن احمد انصارى قرطبى ، دار احياء التراث عربى ، افست از چاپ دوم .\r\n34 . الجرح والتعديل : ابن ابى حاتم رازى ، دار الكتب علميّه ، بيروت ، لبنان ، چاپ يكم ، سال 1422 .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nح\r\n35 . حديث أصحابي النجوم : سيد على حسينى ميلانى ، نشر الحقائق ، قم ، چاپ يكم ، سال 1429 .\r\n36 . حق اليقين في معرفه اصول الدين : سيد عبداللَّه شبّر .\r\n37 . حلية الأولياء : ابونعيم اصفهانى ، دار الكتب علميّه ، بيروت ، لبنان ، چاپ يكم ، سال 1418 .\r\nد\r\n38 . الدر المنثور فى التفسير بالمأثور : دار الكتب علميّه ، بيروت ، چاپ اول ، سال 1421 .\r\n39 . دلائل الصدق : شيخ محمّد حسن مظفر ، دار المعلّم ، قاهره ، مصر ، سال 1322 .\r\n40 . دلائل النبوه : ابونعيم احمد بن عبداللَّه اصفهانى .\r\nذ\r\n41 . ذخائر العقبى : محب الدين طبرى ، مكتبة الصحابه ، جدّه ، الشرقيّه ، مكتبة التابعين ، قاهره ، مصر ، چاپ يكم ، سال 1415 .\r\n42 . الذرّية الطاهره : محمّد بن احمد انصارى رازى دولابى ، تحقيق سيّد محمّد جواد حسينى جلالى ، مؤسّسهء نشر اسلامى ، قم ، ايران ، سال 1407 .\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nر\r\n43 . الرياض النّضره : محبّ الدين طبرى ، دار الكتب علميّه ، بيروت ، لبنان .\r\nس\r\n44 . السراج المنير : شمس الدين محمّد احمد شربينى قاهرى شافعى معروف به خطيب شربينى .\r\n45 . سير اعلام النبلاء : ذهبى ، مؤسسه الرساله ، بيروت ، لبنان ، چاپ نهم ، سال 1413 .\r\n46 . سيره ابن هشام ( السيرة النبويّة ) : ابن هشام ، دار احياء التراث العربى ، بيروت ، لبنان ، چاپ يكم ، سال 1415 .\r\nش\r\n47 . شرح المقاصد : تفتازانى ، منشورات شريف رضى ، قم ، ايران ، چاپ اول ، سال 1409 و دار المعارف نعمانيه ، پاكستان ، چاپ اول سال 1401 .\r\n48 . شرح المواقف : سيد شريف جرجانى ، منشورات شريف رضى ، قم ، ايران ، چاپ اول ، سال 1412 .\r\n49 . شرح المواهب اللدنيّه : قسطلانى ، دار المعرفه ، بيروت ، لبنان ، سال 1414 .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n50 . الشفا بتعريف حقوق المصطفى : قاضى عياض ، دار الكتب علميّه ، بيروت ، لبنان .\r\n51 . شواهد التنزيل : حافظ عبيداللَّه بن احمد ، معروف به حاكم حسكانى ، مجمع احياء الثقافة الاسلاميه ، چاپ اول ، سال 1411 .\r\nص\r\n52 . صحيح بُخارى : محمّد بن اسماعيل بُخارى جُعفى ، دار ابن كثير ، دمشق ، بيروت ، يمامه ، چاپ پنجم ، سال 1414 .\r\n53 . صحيح تِرمذى : محمّد بن عيسى بن سوره تِرمذى ، دار الفكر ، بيروت ، لبنان ، چاپ دوم ، سال 1403 .\r\n54 . الصراط المستقيم إلى مستحقّي التقديم : شيخ زين الدين على بن يونس عاملى نباطى بياضى ، مكتبه مرتضويه .\r\n55 . الصّواعق المُحرقة : احمد بن محمّد بن محمّد بن على بن حجر هيتمى مكّى ، تحقيق عبدالرحمان بن عبداللَّه تركى و كامل محمّد خرّاط ، مؤسسه رسالت ، بيروت ، لبنان ، چاپ يكم ، سال 1417 .\r\nط\r\n56 . الطبقات الكبرى : محمّد بن سعد ، دار الكتب علميّه ، بيروت ، لبنان ، چاپ دوم ، سال 1418 .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nع\r\n57 . عمدة القارى : بدر الدين العينى ، دار الفكر ، بيروت ، لبنان .\r\nف\r\n58 . فتح البارى فى شرح صحيح البُخارى : ابن حجر عسقلانى ، دار الكتب علميّه ، بيروت ، لبنان ، چاپ يكم ، سال 1410 .\r\n59 . فتح القدير : محمّد بن على بن محمّد شوكانى ، عالم الكتب .\r\n60 . فرائد السّمطين : ابراهيم بن محمّد حموئى جوينى خراسانى ، مؤسسهء محمودى ، بيروت ، لبنان ، چاپ اول ، سال 1398 .\r\nك\r\n61 . الكاف الشاف في تخريج أحاديث الكشّاف : شهاب الدين احمد بن حجر عسقلانى ( چاپ شده با الكشّاف ) ، مصر .\r\n62 . الكامل : ابن اثير ، دار الفكر ، بيروت ، لبنان ، سال 1399 .\r\n63 . الكشّاف : امام زمخشرى ، دار الكتاب علميّه ، بيروت ، چاپ اول ، سال 1415 .\r\n64 . كشف المراد في شرح تجريد الاعتقاد : علامه حلّى ، جامعه مدرسين ، قم ، سال 1407 .\r\n65 . كفاية الطالب في مناقب على بن ابىطالب عليهما السلام : محمّد بن يوسف گنجى شافعى ، مطبعه حيدريه ، نجف اشرف ، سال 1390 .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n66 . كنز العُمّال : متّقى هندى ، دار الكتب علميّه ، بيروت ، لبنان ، چاپ يكم ، سال 1419 .\r\nل\r\n67 . اللآلى المصنوعه في الأحاديث الموضوعه : جلال الدين سيوطى ، دار الكتب علميّه ، بيروت ، لبنان ، چاپ يكم ، سال 1417 ه .\r\n68 . لسان الميزان : ابن حجر عسقلانى ، دار الكتب علميّه ، بيروت ، لبنان ، چاپ يكم ، سال 1416 .\r\nم\r\n69 . مجمع البيان : شيخ طبرسى ، دار احياء التراث العربى ، بيروت ، لبنان ، سال 1412 .\r\n70 . مجمع الزوائد : هيثمى ، دار الفكر ، بيروت ، لبنان ، سال 1412 .\r\n71 . المستدرك على الصحيحين : حاكم نيشابورى ، دار الكتب علميّه ، بيروت ، لبنان ، چاپ يكم ، سال 1411 .\r\n72 . مسند احمد بن حنبل : احمد بن حنبل شيبانى ، دار احياء التراث عربى ، بيروت ، لبنان ، چاپ سوم ، سال 1415 .\r\n73 . مسند الصحابه : ابوسعيد هيثم بن كليب شاشى .\r\n74 . المعجم الكبير : سليمان بن احمد لخمى طبرانى ، دار احياء التراث ، چاپ دوم ، سال 1404 .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n75 . مقاتل الطالبيّين : ابوالفرج اصفهانى ، مكتبه حيدريه ، نجف اشرف ، چاپ دوم ، سال 1385 .\r\n76 . مقدمه فتح البارى : ابن حجر عسقلانى ، دار احياء التراث عربى ، بيروت ، لبنان .\r\n77 . مناقب على بن ابىطالب عليهما السلام : احمد بن حنبل شيبانى .\r\n78 . المنتظم في تاريخ الملوك والامم : ابن جوزى ، دار الكتب علميّه ، چاپ اول ، سال 1413 .\r\n79 . منهاج السنة النبويه : ابن تيميّه حرانى ، مكتبه ابن تيميّه ، قاهره ، مصر ، چاپ دوم ، سال 1409 .\r\n80 . منهاج الكرامة في معرفة الامامه : حسن بن يوسف بن مطهّر ، معروف به علامه حلّى .\r\n81 . الموضوعات : ابن جوزى ، دار الكتب علميّه ، بيروت ، لبنان ، چاپ يكم ، سال 1415 .\r\n82 . ميزان الإعتدال : ذهبى ، دار الكتب علميّه ، بيروت ، لبنان ، چاپ يكم ، سال 1416 .\r\nن\r\n83 . نفحات الأزهار في خلاصة عبقات الأنوار : سيد على حسينى ميلانى ، نشر الحقايق ، قم ، چاپ دوم ، سال 1426 .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nو\r\n84 . الوافى بالوفيات : صفدى ، دار احياء ، بيروت ، چاپ اول ، سال 1420 .\r\n85 . ينابيع الموده : قندوزى ، منشورات شريف رضى ، قم ، سال 1417 .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\ndoctrinal researches series\r\n( 29 )\r\nthe love to\r\nthe ahlul bayt ( peace be on them )\r\nfrom the viewpoint of the quran\r\nand the sunna\r\na look at the interpretation\r\nof the verse of al - mawaddah\r\nayatollah sayyid ali husayni milani\r\n\r\n\r\n","description":"","footnote":"","page_name":" 248 ","page_number":248}
  ]