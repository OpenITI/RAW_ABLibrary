[
  {"content":"\r\n\r\nترجمه جلد دهم\r\nبحار الانوار\r\nتأليف\r\nمرحوم ملّا محمد باقر مجلسى\r\nدر زندگانى :\r\nحضرت امام حسن مجتبى عليه السلام\r\nحق چاپ محفوظ\r\nاز انتشارات :\r\nكتابفروشى اسلاميه\r\nتهران خيابان پانزدهم خرداد شرقى تلفن - 521966\r\nچاپ اسلاميه - 1364 شمسى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nترجمه بحار\r\nمؤلف : علامه مجلسى\r\nمترجم : محمد جواد نجفى\r\nتعداد : 2000 جلد\r\nناشر : كتابفروشى اسلاميه\r\nتاريخ 1364 شمسى\r\nنوبت چاپ : دوم - چاپ اسلاميه\r\n\r\nبسمه تعالى\r\nمقدمهء مترجم :\r\nخوانندگان گرامى ! اين كتاب ترجمهء جلد دهم بحار الانوار است .\r\nعلامه مولا محمد باقر مجلسى طاب ثراه متوفى بسال - 1111 قمرى كه تأليف فرموده و چند مرتبه به عربى چاپ شده است . چاپ‌هاى اوايل آن خطى و چاپ سنگى بودند . ولى چاپ اخير آن حروفى و بسيار جالب و بچاپ اسلاميه معروف است زندگانى حضرت فاطمهء زهراء و امام حسن و امام حسين عليهم السّلام در جلد دهم چاپ سنگى ولى در چاپ اخير در جلدهاى ( 43 - 44 - 45 ) بچاپ رسيده است چون چاپ اخير از هر نظر بر چاپهاى سابق مقدم بود لذا ما اين چاپ را براى ترجمه برگزيديم .\r\nاين كتاب بقدرى ساده ترجمه شده كه براى عموم مردم مورد استفاده قرار خواهد گرفت . همانطور كه ما اين نكته را در كليهء ترجمه و تأليفات خود مخصوصا ستارگان درخشان مراعات نموده‌ايم .\r\nچون علامهء مجلسى به مناسباتى بعضى از احاديث را مكررا نوشته است لذا ما براى اينكه خوانندگان گرامى خسته نشوند بجاى احاديث مكرر ، يا قسمتى از آنها سه نقطه نهاده و هر جا كه شرح و بسطى لازم بوده نظريهء خود را در ميان پرانتز ، يا در پاورقى نوشته‌ايم .\r\nحاج محمد جواد نجفى\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم اللَّه الرّحمن الرّحيم\r\n\r\n[ بخش‌هاى تاريخ امام حسن عليه السلام 
  ]\r\n\r\nبخش هيجدهم\r\nفلسفه صلح امام حسن عليه السّلام با معاوية بن ابو سفيان\r\n1 - در كتاب : علل الشرائع از سدير روايت مىكند كه گفت : يكوقت پسرم همراه من بود كه امام محمّد باقر عليه السّلام به من فرمود : عقيده‌اى را كه دارى براى ما شرح بده ، تا اگر اغراق در آن باشد جلو آن را بگيريم و اگر نقصى داشته باشد تو را راهنمائى كنيم . وقتى كه من خواستم سخن بگويم آن حضرت فرمود : آرام باش تا برايت بگويم ، هر كس به آن علم و دانشى كه پيغمبر خدا نزد حضرت على ابن ابى طالب نهاده معتقد باشد مؤمن و كسى كه منكر آن باشد كافر خواهد بود .\r\nبعد از على عليه السّلام امام حسن هم همين مقام را دارد . من گفتم : چگونه امام حسن اين مقام و منزلت را دارد در صورتى كه مقام خلافت را به معاويه واگذار نمود ! ؟ فرمود آرام باش ! زيرا امام حسن عليه السّلام بوظيفهء خويشتن آشناتر بود ، اگر اين عمل را انجام نميداد كار بسيار بزرگ و خطرناكى پيش آمد ميكرد .\r\n2 - نيز در كتاب سابق الذكر از ابو سعيد نقل مىكند كه گفت : به امام حسن عليه السّلام گفتم : براى چه با معاويه مداهنه و مصالحه كردى ، در صورتى كه ميدانستى حق مال تو بود ، نه مال او ، و ميدانستى كه معاويه گمراه و ستمكيش است ! ؟\r\nدر جوابم فرمود : اى ابو سعيد ! آيا من بعد از پدرم حجت و امام بر خلق نيستم ! ؟ گفتم چرا . فرمود : آيا من آن كسى نيستم كه پيغمبر خدا صلّى اللَّه عليه و آله و سلّم در بارهء\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nمن و برادرم امام حسين فرموده :\r\nالحسن و الحسين امامان ، قاما او قعدا\r\nيعنى حسن و حسين امام هستند : چه قيام كنند و چه سكوت نمايند ! گفتم :\r\nچرا ، فرمود : پس من چه قيام كنم و چه سكوت نمايم امام مىباشم . اى ابو سعيد ! علت صلح من با معاويه عينا همان علتى است كه پيامبر خدا صلّى اللَّه عليه و آله و سلّم با بنى ضمره و بنى اشجع و اهل مكه نمود . تفاوتى كه هست اين است كه آنان به قرآن كافر شدند و معاويه و يارانش بتأويل قرآن كافر شدند اى ابو سعيد ! اكنون كه من از طرف خداى سبحان امام و پيشوا ميباشم پس نبايد امر و نحوهء مداهنه و محاربه‌اى را كه من ميكنم سفيهانه دانست ، و لو اينكه حكمت آن عملى كه من انجام مىدهم نامعلوم باشد .\r\nآيا نشنيده‌اى هنگامى كه حضرت خضر عليه السّلام كشتى را سوراخ كرد و آن كودك را كشت و آن ديوار را تعمير نمود حضرت موسى به علت اينكه فلسفهء آنها را نميدانست نپسنديد و بر او اعتراض كرد ، اگر من با معاويه مصالحه نميكردم احدى از شيعيان ما بر روى زمين نبود مگر اينكه كشته ميشد .\r\n3 - در كتاب : احتجاج از ابو سعيد روايت مىكند كه گفت : هنگامى كه حسن بن على بن ابى طالب با معاوية بن ابو سفيان صلح كرد مردم بحضور آن حضرت مشرف شدند و بعضى از ايشان آن بزرگوار را به جهت اين بيعتى كه كرده بود سرزنش و ملامت نمودند . امام حسن عليه السّلام ميفرمود : واى بر شما ! شما نميدانيد كه من چه عملى انجام داده‌ام ، به خدا قسم اين عملى كه من انجام دادم از آنچه كه آفتاب بر آن طلوع و غروب مىكند بهتر خواهد بود . آيا نميدانيد من طبق فرمودهء پيامبر صلّى اللَّه عليه و آله امام واجب الاطاعة شما و يكى از دو بزرگ جوانان اهل بهشت ميباشم ! ؟ گفتند : چرا . فرمود : آيا نميدانيد موقعى خضر آن كشتى را سوراخ نمود و آن ديوار را تعمير كرد و آن كودك را كشت حضرت موسى براى اين اعمال بر او خشم نمود و اين خشم به جهت اين بود كه حضرت موسى از حكمت و فلسفهء كارهاى خضر بىاطلاع بود ، ولى اين رفتارهاى خضر نزد حضرت پروردگار\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nنيكو و پسنديده بود . آيا نميدانيد هيچ يك از ما خاندان نيست مگر اينكه بيعتى از سركش و طاغى زمانهء وى بر گردنش خواهد بود غير از قائم آل محمّد صلّى اللَّه عليه و آله و سلّم كه حضرت عيسى بن مريم پشت سر او نماز خواهد خواند . زيرا خداى توانا ولادت حضرت قائم را مخفى و خود آن بزرگوار را غائب خواهد نمود تا وقتى خروج كند كسى بر گردن آن حضرت بيعتى نداشته باشد . اين قائم از نهمين فرزندان برادرم امام حسين و پسر بهترين كنيزان خواهد بود . وقتى غائب شود خدا عمر او را طولانى مينمايد . سپس وى را بقدرت كاملهء خود به صورت جوانى كه كمتر از چهل سال داشته باشد ظاهر مىكند . خدا اين عمل را بدين لحاظ انجام ميدهد كه دانسته شود او بر هر چيزى قدرت دارد .\r\n4 - نيز در كتاب سابق الذكر از زيد بن وهب روايت مىكند كه گفت :\r\nهنگامى كه در مدائن به امام حسن نيزه زده شد من در حالى كه آن حضرت از فشار درد ميناليد بحضورش مشرف شدم و گفتم : يا بن رسول اللَّه ! تو چه صلاح ميدانى ، زيرا مردم متحير و سرگردانند ! ؟ فرمود : به خدا قسم كه معاويه براى من از اين مردم بهتر است . اين مردم گمان ميكنند شيعيان منند ، ولى در صدد كشتن من بر مىآيند ، اثاث و لباس سفرم را بغارت مىبرند ، اموال مرا تصاحب مينمايند به خدا قسم اگر من از معاويه تعهدى بگيرم كه خون خود را حفظ كنم و اهل و عيالم را در امان بدارم بهتر از اين است كه آنان مرا بقتل برسانند و اهل بيتم از بين بروند . به خدا قسم اگر من با معاويه نبرد نمايم اينان گردن مرا ميگيرند و مرا بمعاويه تسليم ميكنند .\r\nبه خدا قسم اگر من با معاويه صلح و سازش نمايم و محترم باشم بهتر از اين است كه من كشته يا اسير گردم ، يا اينكه منتى بر من نهاده شود و تا آخر دهر براى بنى هاشم عيب و عار باشد و معاويه دائما بر زنده و مردهء ما منت بگذارد .\r\nراوى ميگويد : من به آن حضرت گفتم : يا بن رسول اللَّه ! آيا شيعيان خود را نظير گوسفندانى بدون شبان واگذار مينمائى ! ؟ فرمود : چه كنم : من از\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nموضوعى كه بوسيلهء افراد مورد وثوق وى به من رسيده آگاه ميباشم . يك روز امير المؤمنين : على عليه السّلام در حالى كه خوشحال بودم به من فرمود : اى حسن ! آيا خوشحالى ؟ چه حالى خواهى داشت در آن موقعى كه پدر خود را كشته بنگرى ؟ چه حالى خواهى داشت در آن هنگامى كه بنى اميه متصدى امر خلافت شوند و امير آنان شخصى است كه گلوى او و روده‌هايش گشاده ميباشند ، وى مىخورد ولى سير نمىشود در حالى ميميرد كه در آسمان ياورى و در زمين پوزش پذيرى نخواهد داشت . او بر شرق و غرب مستولى خواهد شد ، بندگان در مقابل وى ذليل ميشوند و سلطنت او طولانى خواهد شد ، وى بدعت و گمراهىهائى بيادگار ميگذارد ، حق و سنت پيامبر اسلام صلّى اللَّه عليه و آله و سلّم را پايمال مينمايد .\r\nمعاويه مال خدا را بدوستداران خويشتن تقسيم مىكند ، و افرادى را كه سزاوار آنند از آن ممنوع مينمايد . مؤمن در زمان سلطنت معاويه ذليل و فاسق تقويت خواهد شد . معاويه مال خود را به ياران خويشتن ميدهد ، بندگان خدا را غلام و كنيز زر خريد قرار خواهد داد . در زمان سلطنت وى حق از بين ميرود و باطل ظاهر مىشود ، مردمان نيكوكار مورد لعن قرار ميگيرند ، هر كس با او در بارهء حق دشمنى كند كشته خواهد شد ، هر كسى كه راجع به تقويت باطل با وى دوستى نمايد جائزه خواهد گرفت .\r\nروزگار بدين منوال خواهد بود تا اينكه خدا مردى را در آخر الزمان كه روزگارى است سخت مبعوث مينمايد و او را بوسيلهء ملائكهء خود تأييد مىكند انصار و ياران وى را نگاهدارى مىنمايد ، او را بوسيلهء آيات و معجزات خود نصرت ميدهد وى را بر زمين ظاهر و مسلط مىكند تا اينكه مردم خواه ناخواه مطيع و منقاد او شوند ، او زمين را بعد از آنكه پر از ظلم و ستم شده باشد پر از عدل و داد و نور و برهان خواهد كرد ، عرض و طول شهرها برايش مطيع ميشوند ، حتى كافرى نيست مگر اينكه ايمان مياورد و تبه كارى نيست مگر اينكه نيكوكار خواهد شد ، درندگان در زمان سلطنت او صلح و سازش مينمايند ، زمين گياهان خود را ميروياند آسمان بركات خود را فرو ميريزد ، گنجها براى او ظاهر خواهند شد ،\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nمدت چهل سال مالك شرق و غرب خواهد شد ، خوشا به حال كسى كه روزگار او را درك كند و سخن وى را بشنود .\r\n5 - در كتاب : اعلام الدين ديلمى ميگويد : حضرت امام حسن مجتبى عليه السّلام پس از فوت پدر بزرگوارش سخنرانى كرد و بعد از اينكه حمد و ثناى خدا را بجاى آورد فرمود : آرى و اللَّه ذلت و كمى قدرت ما را از جنگيدن با اهل شام باز نداشت ، ولى ما بوسيلهء سلامت و صبورى با ايشان قتال مينمائيم و سلامت با عداوت و صبورى با جزع و فزع آميخته و مشتبه شد . شما در حالى متوجه ما بوديد كه دين شما بر دنياى شما مقدم بود ، ولى اكنون در حالى هستيد كه دنياى شما بر دين شما مقدم شده است . ما بر له شما بوديم و شما بر له ما بوديد ، ولى امروز شما بر عليه ما قيام نموده‌ايد .\r\nسپس شما از دو قتيل جلوگيرى مينمائيد : يكى كشتگان صفين كه بر آنان گريه ميكنيد و ديگرى كشتگان نهروان كه خون آنان را مطالبه مينمائيد ، آن كسى كه گريان است شكست خورده مىباشد ، آن كسى كه مطالبهء خون مىكند خشمناك است . معاويه مردم را براى امرى دعوت كرد كه عزت و عدالتى در آن نيست . اگر شما ارادهء زندگى داريد ما آن را از او ميپذيريم و با ذلت زندگى ميكنيم و اگر ارادهء موت را داريد ما آن را در ذات خدا بذل ميكنيم و نزد خدا با وى محاكمه مينمائيم . آن گروه عموما در جواب آن حضرت گفتند : ما بقاء و زندگى را خواهانيم .\r\n6 - در كتاب : از سليم ( بضم سين و فتح لام ) ابن قيس روايت مىكند كه گفت : در آن موقعى كه امام حسن عليه السّلام با معاويه اجتماع كرده بود بر فراز منبر رفت و پس از اينكه حمد و ثناى خدا را بجاى آورد فرمود :\r\nايها الناس ! معاويه گمان مىكند من او را لايق مقام خلافت ميدانم ، و خويشتن را براى اين مقام برازنده نميدانم ، در صورتى كه معاويه دروغ ميگويد ، زيرا من طبق دستور قرآن و فرمودهء پيامبر اسلام صلّى اللَّه عليه و آله و سلّم از مردم بر آنان مقدم\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nو سزاوارترم . به خدا قسم ميخورم اگر مردم با من بيعت ميكردند و از من اطاعت و مرا يارى مىنمودند آسمان قطرات باران خود را براى آنان فرو ميريخت و زمين بركات خود را براى ايشان خارج مىنمود . اى معاويه ! براى چه بمقام خلافت طمع نمودى ! ؟ در صورتى كه پيغمبر اعظم اسلام صلّى اللَّه عليه و آله و سلّم فرموده : هيچ امتى هرگز مردى را كه از وى عالمتر وجود داشته باشد امير خود قرار نميدهد مگر اينكه وضع آنان رو به انحطاط خواهد رفت تا اينكه آن امت به قهقرا برگردند و بملت گوساله پرستان ملحق شوند .\r\nو حال آنكه بنى اسرائيل حضرت هارون را از دست دادند و در اطراف گوساله گرد آمدند ، در صورتى كه آنان ميدانستند هارون خليفه حضرت موسى است . اين امت هم حضرت على بن ابي طالب را از دست دادند ، در صورتى كه شنيدند پيامبر معظم اسلام صلّى اللَّه عليه و آله و سلّم به حضرت على بن ابى طالب ميفرمود : تو براى من نظير هارون هستى براى موسى ، با اين تفاوت كه پيامبرى بعد از من نخواهد بود .\r\nپيغمبر اكرم نيز از دست قوم خود فرار كرد ، در صورتى كه آنان را بسوى خدا دعوت ميكرد تا اينكه بجانب غار فرار نمود . اگر پيامبر خدا يارانى ميداشت از دست ايشان فرار نميكرد . اى معاويه ! اگر من هم يارانى ميداشتم با تو صلح و سازش نمىكردم .\r\nخداى حكيم در آن موقعى كه آن مردم هارون را ناتوان شناختند و نزديك بود كه او را بقتل برسانند و ياورى نداشت تا بر عليه آنان قيام نمايد آزاد نهاد ، نيز خداى سبحان پيغمبر اعظم اسلام صلّى اللَّه عليه و آله و سلّم را در آن موقعى كه از دست قوم خود فرار كرد و ياورى نداشت آزاد نهاد ، من و پدرم كه اين امت ما را از دست دادند و با ديگران بيعت كردند و ما ياورى نيافتيم از طرف خدا آزاد بوديم و هستيم .\r\nاين مطالب همان سنت و مثالهائى هستند كه تابع يك ديگرند . ايها الناس ! اگر شما در بين مشرق و مغرب بجستجو بپردازيد غير از من و برادرم فرزند پيغمبرى نخواهيد يافت .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n7 - در كتاب : رجال كشى از ابو حمزه از امام محمّد باقر عليه السّلام روايت مىكند كه فرمود : مردى از ياران امام حسن كه او را : سفيان بن ليلى ميگفتند در حالى كه بر شتر خود سوار بود نزد آن حضرت آمد ، وى در حالى كه دامن لباس خود را گرفته بود نزد آستانهء آن بزرگوار ايستاد و گفت :\r\nالسّلام عليك يا مذل المؤمنين ! يعنى سلام بر تو ، اى ذليل‌كنندهء مؤمنين ! امام حسن عليه السّلام به وى فرمود :\r\nپياده شو و تعجيل منماى ! او پياده شد و شتر خود را در ميان خانه عقال كرد ، آنگاه آمد تا نزد امام عليه السّلام رسيد ، امام به او فرمود : چه گفتى ! ؟ گفت : گفتم :\r\nسلام بر تو اى ذليل‌كنندهء مؤمنين . امام حسن فرمود : به چه دليل اين سخن را ميگوئى ! ؟ گفت : تو عمدا امر خلافت اين امت را از گردن خود خلع نمودى و به اين مرد طاغى و سركش واگذار كردى كه بر خلاف دستور خدا حكومت مىنمايد .\r\nامام حسن فرمود : من تو را از علت اينكه اين عمل را انجام دادم آگاه مىنمايم .\r\nمن از پدرم على عليه السّلام شنيدم ميفرمود : پيامبر با عظمت اسلام صلّى اللَّه عليه و آله فرمود :\r\nروز و شب‌ها نمىگذرند تا اينكه مردى كه داراى گلوئى گشاد و سينه‌اى عريض باشد ، مىخورد ولى سير نمىشود متصدى امر خلافت اين امت شود ، آن مرد معاويه است . علت صلح من با معاويه همين است .\r\nچه باعث شد كه نزد ما آمدى ؟ گفت : دوستى و حب تو . فرمود : محض رضاى خدا ؟ گفت : آرى . فرمود : به خدا قسم هيچ بنده‌اى ما را دوست ندارد و لو اينكه در ديلم اسير باشد مگر اينكه دوستى ما بنفع وى خواهد بود . دوستى ما آنچنان گناهان را از بنى آدم فرو ميريزد كه باد برگ درختان را فرو ميريزد .\r\n8 - در كتاب : كشف الغمه از پدر جبير بن نفير روايت مىكند كه گفت :\r\nوارد مدينه شدم . امام حسن عليه السّلام ميفرمود : جمجمه‌هاى عرب بدست من بود ، آنان صلح و سازش مىكردند با هر كسى كه من صلح و سازش ميكردم و ميجنگيدند با هر كسى كه من ميجنگيدم ، ولى من اين قدرت را براى رضاى خدا و نگاهدارى\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nخونهاى مسلمانان واگذار نمودم . روايت شده : پيغمبر خدا صلّى اللَّه عليه و آله و سلّم امام حسن را ديد كه مىآيد رسول خدا فرمود : پروردگارا ! حسن را سالم بدار و ( ديگران را بوسيلهء او ) سالم بدار .\r\n9 - در كتاب : كافى از محمّد بن مسلم از امام محمّد باقر عليه السّلام روايت مىكند كه فرمود : به خدا قسم آن عملى كه حسن بن علي عليه السّلام انجام داد براى اين امت از آنچه كه آفتاب بر آن مىتابد بهتر بود . به خدا قسم اين آيه كه ميفرمايد : آيا نديدى آن افرادى را كه به آنان گفته شد : دست خود را نگاه داريد ، نماز را بر پا و زكات را پرداخت نمائيد اين آيه در بارهء اطاعت كردن از امام است ، ولى ايشان طالب قتال شدند . هنگامى كه جنگيدن بر آنان واجب شد كه در ركاب امام حسين با دشمنان بجنگند گفتند : پروردگارا ! چرا جنگيدن را بر ما واجب كردى ، كاش ما را تا يك مدت نزديكى بتأخير مىانداختى تا دعوت تو را اجابت و از پيامبران متابعت مىنموديم « 1 »  منظور آنان از اين تأخير انداختن تا زمان حضرت قائم عليه السّلام بود .\r\n\r\nخاتمة\r\nسيد مرتضى در كتاب : تنزيه الأنبياء ميگويد : اگر كسى بگويد : امام حسن عليه السّلام براى چه خويشتن را از مقام امامت خلع و بر كنار كرد و آن را بمعاويه تسليم نمود ، در صورتى كه فسق و فجور معاويه ظاهر و هويدا و اسباب امامت از او بعيد و از صفات مقام امامت عارى و بيگانه بود . سپس براى چه بيعت كرد ، عطا و جايزه‌هاى او را پذيرفت ، با او اظهار دوستى نمود ، قائل بامامت وى شد . با اينكه آن حضرت داراى ياورانى فراوان بود ، اصحابش در اطرافش اجتماع كرده بودند افرادى با وى بيعت كرده بودند كه از بذل و بخشش جان و مال در راه او دريغ نداشتند ، عاقبت كار به جائى رسيد كه به آن حضرت گفتند : اى ذليل‌كنندهء مؤمنين و آن بزرگوار را علنا سرزنش و ملامت مىكردند .\r\n\r\n","description":"","footnote":" ( 1 ) آيهء - 77 - سورهء نساء و - 44 - سورهء ابراهيم . ","page_name":" 10 ","page_number":10},
  {"content":"\r\n\r\nجواب : ما ميگوئيم : بحجت و دليل‌هاى ظاهر و قوى ثابت شده كه امام حسن عليه السّلام امامى است معصوم و مؤيد و موفق . پس بناچار بايد در مقابل جميع اعمال و رفتارهاى آن حضرت تسليم بود و آنها را حمل به صحت نمود ، و لو اينكه فلسفه و علت آنها بطور مفصل شناخته نشود ، و چه بسا ظاهر آنها به نحوى بود كه مورد تنفر مردم بودند . خلاصهء اين مطلب و تثبيت آن را در چند موضع از كتاب :\r\nتنزيه الأنبياء نگاشتيم .\r\nعلاوه بر آنكه گفتيم فلسفه و علت اعمالى كه امام حسن عليه السّلام انجام داد و آنچه كه او را بر آن رفتارها وادار نمود واضح و روشن است . زيرا اگر چه عدد آن يارانى كه در اطراف آن حضرت اجتماع كرده بودند زياد بود ولى در عين حال قلب اكثر آنان تباه بود و شيفته دنياى معاويه بودند ، بدون اينكه هيچ گونه مراقبتى بكنند لذا آن بزرگوار را بحسب ظاهر يارى ميكردند و آن حضرت را براى جنگ مستعد و آماده مىنمودند ، ولى منظورشان اين بود كه وى را دچار ورطه نموده تسليم معاويه نمايند ، اما قبل از اينكه به اين مقصود برسند امام حسن عليه السّلام احساس خطر كرد و خويشتن را از امر خلافت بر كنار كرد و از آن مكر و حيله‌اى كه در يك مدت وسيعى عملى مىشد احتراز نمود .\r\nخود آن حضرت هم در چند مورد بوسيلهء كلماتى مختلف به اين مطلب تصريح نموده است . از جمله اينكه فرموده : من بدين جهت با معاويه صلح و سازش نمودم تا از ريختن خونها جلوگيرى نمايم ، از طرفى هم از ريختن خون خود و اهل و عيالم و ياران باوفايم در امان باشيم . چگونه آن حضرت از اصحاب خويشتن خائف نباشد و آنان را براى كشتن خود و اهل و عيالش متهم ننمايد و حال آنكه وقتى امام حسن براى معاويه نوشت : مردم بعد از رحلت حضرت امير با آن بزرگوار بيعت نموده‌اند و معاويه را براى اطاعت امام حسن دعوت كرده‌اند معاويه همان جواب معروفى را به آن حضرت داد كه متضمن مغالطه است . در آن نامه براى امام حسن نوشت : اگر من ميدانستم تو از من براى امر خلافت قوام بيشترى ميداشتى ،\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nمردم را بهتر ضبط و ربط ميكردى ، مكر و حيله بيشترى در مقابل دشمن ميداشتى براى كليهء امور از من قويتر ميبودى با تو بيعت ميكردم زيرا من تو را اين طور مىبينم كه براى هر خيرى اهليت دارى . نيز در نامه‌اى براى امام حسن نوشت :\r\nداستان من و تو نظير داستان ابو بكر است با شما كه پس از رحلت پيغمبر صلّى اللَّه عليه و آله رخ داد .\r\nاين جريان بود كه امام حسن را وادار نمود در كوفه براى يارانش خطبه بخواند و آنان را براى جهاد تحريك كند ، فضيلت جهاد و اجرى را كه در مقابل صبر كردن براى آن است شرح داد ، آنگاه بايشان دستور داد تا متوجه لشكرگاه خود شوند . ولى احدى از آن مردم جوابى به آن حضرت نداد . لذا عدى بن حاتم به آنان گفت : سبحان اللَّه ! ! پس چرا جواب امام خود را نميدهيد ! ؟ سخنوران مصر كجايند ؟ سپس قيس بن سعد و فلان و فلان قيام كردند و در بارهء جهاد سخنانى نيكو گفتند و گفتند : ما ميدانيم : كسى كه راجع بسخن گفتن بخل ميورزد ( و جواب نميگويد ) سزاوارتر است كه در موقع كارزار بخل كند ( و كارزار ننمايد ) .\r\nآيا نه چنين است كه يكى از ياران آن حضرت نزد پل با خنجرى به نحوى به ران آن بزرگوار زد كه آن را شكافت و به استخوان رسيد و خنجر از دستش گرفته شد ، آنگاه آن امام مظلوم را بمدائن كه حاكم آن سعد بن مسعود عموى مختار بود بردند و امير المؤمنين : على عليه السّلام وى را در مدائن گماشته بود . وقتى امام حسن را داخل خانه سعد بن مسعود كردند مختار به عموى خود گفت : به امام حسن اطمينان دهد و آن حضرت را نزد معاويه ببرند تا معاويه خراج يك سالهء عراق را به او بدهد . ولى سعد اين توطئه را نپذيرفت و به مختار گفت : خدا اين رأى تو را زشت نمايد ، آيا نه چنين است كه من گماشتهء پدرش ميباشم ! پدرش مرا امين دانسته كه مرا به يك چنين مقامى مشرف و از طرف خود والى نموده آيا جا دارد من پيغمبر خدا را فراموش كنم و نسبت به پسر دخترش فاطمه كه حبيبهء آن حضرت\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nاست مراعات آن بزرگوار را ننمايم ؟ سپس سعد بن مسعود طبيبى براى امام حسن آورد و براى معالجهء آن حضرت قيام نمود تا آن زخم معالجه شد و آن بزرگوار را به بيض مدائن برد . چه كسى است كه در ميان يك چنين گروهى اميد نجات و سلامتى داشته باشد تا چه رسد او را يارى و معاونت نمايند . در آن وقتى كه حجر بن عدى كندى به امام حسن گفت :\r\nتو صورت مؤمنين را سياه كردى آن حضرت در جوابش فرمود : آنچه را كه تو دوست دارى همه كس دوست ندارد و نظريهء هر كسى مثل نظريهء تو نيست . من اين عملى را كه انجام دادم به منظور بقاء شما انجام دادم .\r\nابن عباس از عبد الرحمن بن عبيد روايت مىكند كه گفت : هنگامى كه امام حسن با معاويه صلح كرد شيعيان يك ديگر را ملاقات مىكردند و بر ترك قتال اظهار تأسف و حسرت مىنمودند . دو سال بعد از آن روزى كه آن بزرگوار با معاويه صلح كرده بود شيعيان نزد آن حضرت رفتند و سليمان بن صرد خزاعى به آن بزرگوار گفت : تعجب ما راجع به اين بيعتى كه تو با معاويه كردى بر طرف نمىشود ، و حال آنكه تعداد چهل هزار جنگجوى از اهل كوفه در اختيار تو بودند كه عموم آنان جايزه ميگرفتند و بر در خانه‌هاى خود بودند و به همان تعداد از فرزندان و پيروان ايشان با آنان بودند ، غير از اينهائى كه گفته شد شيعيانى هم در بصره و حجاز داشتى ! ؟\r\nسپس تو در موقع عقد قرارداد يك تعهد و وثوقى براى خود نگرفتى و سهمى از جايزه دريافت ننمودى . اكنون كه يك چنين عملى را انجام دادى پس لازم بود كه رجال مشرق و مغرب را بر معاويه شهود بگيرى و نامه‌اى بنويسى كه بعد از معاويه مقام خلافت از تو باشد تا كار بر ما آسانتر باشد . ولى معاويهء مكار قرارداد صلح را بين تو و خودش امضا نمود و به آن وفا ننمود . آنگاه طولى نكشيد كه معاويه در حضور عموم مردم گفت : من شرطهائى كردم و وعده‌هائى دادم كه آتش جنگ خاموش و فتنه و آشوب بر طرف گردد ، اكنون كه خدا مقام\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nخلافت و الفت مردم را بما داده اين شرايط را پايمال مىنمايم . به خدا قسم كه منظور معاويه غير از تو نيست و هيچ اراده‌اى ندارد غير از آن شروطى كه بين تو و او بوده و آخر الامر هم پيمان‌شكنى نمود .\r\nاكنون اگر مايل باشى ، ميتوانى جنگ را از راه خدعه اعاده نمائى . به من اجازه ده كه در كوفه بيائى ، تا من عامل معاويه را از كوفه اخراج و خلع او را اظهار نمايم و تو و او مساوى خواهيد بود ، خدا خائنين را دوست ندارد . آنگاه ما بقى شيعيان نيز مثل سليمان سخنانى گفتند .\r\nامام حسن عليه السّلام در جواب آنان فرمود : شما شيعيان و دوستان ما مىباشيد اگر من براى امر دنيا فعاليت مينمودم و براى سلطنت آن جد و جهد ميكردم و دچار زحمت ميشدم معاويه از من بدتر و فعال‌تر و از لحاظ دادستانى سخت‌تر و از نظر تصميم گرفتن زرنگ‌تر نبود . ولى رأى من غير از رأى شما مىباشد منظور از اين عملى كه انجام دادم غير از نجات خونها نبود ، پس شما هم به قضا و قدر خدا راضى و در مقابل امر او تسليم شويد . در خانه‌هاى خود باشيد و سكوت اختيار نمائيد . با اينكه فرمود : دست نگهداريد تا شخص نيكو كارى استراحت كند ، يا شخص تبه كارى آزاد باشد . اين سخن امام حسن عليه السّلام است كه قلب‌ها را خنك و قانع مينمايد و هر شبهه‌اى كه در اين باره باشد بر طرف مىكند .\r\nروايت شده در آن هنگامى كه معاويه امام حسن عليه السّلام را خواست تا در انظار مردم سخنرانى نمايد و مردم را از نظريات خويشتن آگاه كند آن بزرگوار پس از اينكه برخاست و حمد و ثناى خداى را بجاى آورد فرمود : حقا كه بهترين زيركىها تقوا و پرهيزكار بودن است و احمق‌ترين حماقت‌ها فسق و فجور مىباشد ، ايها الناس ! اگر شما ما بين جابلق و جابرس « 1 »  مردى را طلب كنيد كه جدش پيامبر اسلام صلّى اللَّه عليه و آله و سلّم باشد غير از من و برادرم حسين نخواهيد يافت . خدا شما را\r\n\r\n","description":"","footnote":" ( 1 ) در كتاب قاموس اللغة ميگويد : جابلق شهرى است در مشرق و جابرس شهرى است در مغرب - مترجم . ","page_name":" 14 ","page_number":14},
  {"content":"\r\n\r\nبوسيلهء اولياء ( يعنى حسنين و امامان عليهم السّلام ) محمّد صلّى اللَّه عليه و آله هدايت نمود . معاويه در بارهء حقى كه از من است با من منازعه نمود و من آن را براى اينكه صلاح امت در آن است و براى حفظ خونهاى مردم واگذار نمودم . شما با من به اين شرط بيعت كرديد كه با هر كس صلح و سازش نمايم شما هم صلح و سازش كنيد . نظريهء من اين است كه با معاويه مسالمت كنم ، رأى من اين است كه حفظ خونهاى مردم از ريختن آنها بهتر است ، من صلاح شما را در نظر گرفتم ، و از طرفى هم اين عملى كه من انجام دادم اتمام حجتى است براى آن كسى كه تمناى مقام خلافت را دارد . گر چه ميدانم شايد اين عمل تا يك مدت معلومى براى شما باعث فتنه و آزمايش خواهد بود .\r\nسخن امام حسن عليه السّلام در اين باب بالصراحه بطور كلى نشان ميدهد كه آن بزرگوار مغلوب و مقهور و ناچار به تسليم بوده و نشان ميدهد كه اين صلح و سازش ضرر بزرگى را از دين و مسلمين دفع نموده و اين مطلب از آفتاب مشهورتر و از صبح روشنتر مىباشد ، اما اينكه گوينده‌اى گفته : آن بزرگوار خويشتن را از مقام امامت خلع و بر كنار نموده . معاذ اللَّه كه اين طور باشد ! ! زيرا مقام امامت پس از اينكه براى امام حاصل شود به قول وى از آن مقام خارج نخواهد شد ، اكثر مخالفين ما هم ميگويند : اگر امام خود را از مقام امامت خلع و بر كنار نمايد اثرى در خروج نخواهد داشت . به عقيدهء آنان موقعى امام از مقام امامت خلع مىشود كه گناهان كبيره از وى سر زند . اگر خلع امام شخصا مؤثر باشد در صورتى است كه اختيارا اين عمل را انجام دهد ، ولى در صورتى كه قهرى و ناخواسته باشد اثرى نخواهد داشت . گر چه در بعضى از مواضع هم مؤثر باشد .\r\nحضرت امام حسن عليه السّلام كه مقام خلافت را به معاويه تسليم نكرد ، بلكه از جنگيدن و غلبه يافتن خوددارى نمود ، اين عمل را به علت نداشتن اعوان و انصار و برخورد ننمودن با فتنه و آشوب انجام داد ، چنان كه قبل از اين شرح داديم .\r\nمنظور آن حضرت اين بود كه معاويه بقهر و قدرت بر او غالب نشود ، با اينكه\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nاكثريت و غلبه با معاويه بود . اگر امام حسن به زبان تسليم معاويه ميشد عيبى نداشت زيرا از روى ناچارى و مقهورى بود .\r\nاما بيعت آن حضرت : اگر منظور از بيعت كردم امام حسن با معاويه اين باشد كه آن بزرگوار دست بدست معاويه داده و راضى بوده و خوددارى از نزاع كرده باشد صحيح است ، ولى ما قبلا سبب وقوع آن را و جهات احتياج به آن را شرح داديم ، در اين صورت مسئوليتى متوجه امام حسن عليه السّلام نخواهد شد . كما اينكه مسئوليتى متوجه پدرش امير المؤمنين عليه السّلام در بارهء عملى كه با افراد قبل از خود انجام داد و از نزاع و جنگيدن با آنان خوددارى نمود .\r\nو اگر منظور از بيعت نمودن امام حسن با معاويه اين باشد كه از روى رضا و رغبت بوده است حال و اوضاع آن بزرگوار بر خلاف اين نظريه شهادت ميدهد و سخنان مشهور آن حضرت دلالت ميكنند : آن بزرگوار دچار كمال احتياج و عسر و حرج بوده ، و او بمقام خلافت اولى و سزاوارتر بوده ، ولى به علت غلبه و قهر معاويه و خوف دين و مسلمين از نزاع و جنگيدن با معاويه خوددارى نموده است .\r\nاما قبول نمودن بخشش : ما جريان آن را در اين كتاب در ضمن شرح حال امير المؤمنين على عليه السّلام شرح داديم و گفتيم : پذيرفتن بخشش از شخص ستمكارى كه غالب شده باشد جائز است ، براى كسى كه اين بخشش را مىپذيرد ملامتى نخواهد بود . گرفتن جوائز كه جائز بلكه واجب است ، زيرا هر مالى كه در دست شخصى كه از راه ظلم بر امت اسلام غالب شده موجود باشد بر امام و عموم مسلمين واجب است به هر نحوى كه ممكن باشد آن را از دست وى بگيرند ، خواه بطور رضا و رغبت و خواه بنحو اكراه ، آنگاه آن را در راهى كه صلاح است مصرف كرد .\r\nچون حضرت امام حسن اين قدرت را نداشت كليهء آن اموالى را كه از خدا\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nدر دست معاويه بود بگيرد لذا آنچه را كه بعنوان جائزه به آن حضرت داد واجب بود بگيرد و آن را در بين مستحقين تقسيم نمايد ، زيرا در آن حال تصرف كردن در آن مال بعنوان امام بودن جز براى آن حضرت نبود .\r\nكسى نمىتواند بگويد : آن جوائزى را كه امام حسن از معاويه ميگرفت براى خود و اهل و عيالش به مصرف ميرسانيد و آنها را به ديگران نميداد ، زيرا اين يك موضوعى است كه نمىتوان علم و يقين به آن پيدا نمود . آرى ميتوان گفت :\r\nخود آن بزرگوار هم قسمتى از آن را به مصرف ميرسانيد ، زيرا حق خود و اهل و عيالش در آنها بود ، آن حضرت بناچار قسمتى از آنها را به مستحقين ميرسانيد چگونه امام حسن آن جوائز را آشكارا به مستحقين ميرسانيد ، در صورتى كه به علت تقيه بايد آنها را مخفيانه بمستحقين برساند . همان مطلبى كه آن حضرت را نيازمند پذيرفتن آن جوائز ميكرد همان هم ويرا ناچار مىنمود كه همهء آن جوائز يا قسمتى از آنها را مخفيانه بمستحقين برساند . و حال آنكه آن بزرگوار بيشتر اموال خود را صدقه ميداد ، با مستمندان همراهى مىكرد ، بافراد محتاج رسيدگى مىنمود ، چه بسا آن حقوق هم در ضمن اين گونه انفاق‌ها به مصرف ميرسيد .\r\nاما موالات آن بزرگوار نسبت بمعاويه : اصلا امام حسن در بارهء معاويه نه ظاهرا و نه باطنا موالات و دوستى نداشته است . سخن آن حضرت در حضور و غياب معاويه معروف و ظاهر مىباشد . اگر امام حسن اين عمل را از خوف معاويه و صلح و سازش و دفع شر بزرگ انجام ميداد واجب بود ، زيرا پدر بزرگوارش نيز مثل اين كار را با افراد متقدم انجام داد .\r\nاز همهء اينها تعجب آورتر اينكه امام حسن قائل به امامت معاويه بوده باشد ! ! و حال آنكه قضيه بر خلاف اين است . زيرا آن بزرگوار معتقد بود و صريحا ميفرمود : معاويه اين صلاحيت را ندارد كه از واليان و تابعين امام بشمار برود ، تا چه برسد كه امام باشد .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nاين طور امور را غير از شخص بدعت گذار و عوام الناس كه تبعيت از ديگران مينمايد گمان نميكند ، و رأى عموم كه صواب است و تأمل و شنيدن اخبارى كه در اين باره وارد شده در اعتقادات وى سبقت نگرفته است لذا يك چنين شخصى بموضوعى كه موافق با او نباشد گوش نميدهد و هر گاه بشنود تصديق نميكند مگر يك مطلبى كه وى را خوش آيد . سخن سيد مرتضى رحمة اللَّه عليه بپايان رسيد .\r\nمؤلف گويد : ما در كتاب امامت بوسيلهء دلائل عقليه و نقليه ثابت كرديم كه امامان عليهم السّلام هيچ عملى را انجام نميدهند مگر اينكه از طرف خدا به ايشان دستور داده شده باشد . و بعد از اينكه اخبار بخشهاى گذشته فلسفه و حكمت عملى را كه امام حسن انجام داده خاطر نشان تو شد گمان نميكنم احتياجى بشرح و بسط بيشترى در اين باره داشته باشى . خدا هر كسى را كه بخواهد به راه راست هدايت مينمايد .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nبخش نوزدهم راجع به كيفيت صلح امام حسن عليه السّلام با معاويه\r\n1 - صدوق در كتاب : علل الشرائع مينويسد : معاويه عمر و بن حريث ، اشعث بن قيس ، حجر بن حارث و شبث بن ربعى را دسيسه قرار داد و براى هر يك از ايشان جاسوسى گماشت و گفت : هر كس حسن بن على را بكشد مبلغ دو هزار درهم و يك لشكر از لشكرهاى شام و يكى از دخترانم را به وى جائزه خواهم داد . هنگامى كه اين توطئه به گوش امام حسن عليه السّلام رسيد زير لباسهاى خود اسلحه پوشيد ، از آن مردم بر حذر بود ، جز با پوشيدن سلاح براى نماز حاضر نميشد .\r\nدر آن هنگامى كه امام حسن مشغول نماز بود يكى از آنان تيرى بجانب آن بزرگوار پرتاب كرد . ولى چون اسلحه در بر داشت مؤثر واقع نشد . موقعى كه آن حضرت به ساباط مدائن رسيد يكى از ايشان خنجر مسمومى به ران مبارك امام حسن زد كه كارگر شد . سپس آن بزرگوار دستور داد تا وى را بسوى قبيلهء جريحى باز گردانيدند كه عموى مختار والى آنان بود . مختار به عموى خود گفت : بيا تا امام حسن را بگيريم و به معاويه تسليم نمائيم و او عراق را بما واگذار كند . وقتى شيعيان از قول مختار كه بعموى خود گفته بود آگاه شدند تصميم گرفتند مختار را بقتل برسانند . ولى عموى مختار به وى لطفى كرد و از شيعيان خواست تا او را عفو نمودند .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nحضرت امام حسن عليه السّلام به جاسوسهاى معاويه فرمود : واى بر شما ! ! به خدا كه معاويه به آن ضمانتى كه راجع بقتل من نموده با شما وفا نخواهد كرد . من گمان ميكنم اگر دست بدست معاويه بدهم و با وى مسالمت نمايم او نگذارد بر دين جدم پيامبر خدا باشم ، ولى اگر تنها باشم اين قدرت را دارم كه خدا را مورد پرستش قرار دهم . من اين طور مىبينم كه فرزندان شما بر در خانه‌هاى فرزندان آنان مىمانند ، خواهش طعامى از ايشان ميكنند كه خدا آنها را براى فرزندان شما قرار داده ، اما آب و غذائى بفرزندان شما نخواهند داد . هلاك باد اين عملى كه بدست خود انجام ميدهند . ستمكيشان به زودى ميدانند كه به چه جايگاهى خواهند برگشت .\r\nآنان عذرهاى نامقبولى براى امام حسن آوردند . امام حسن فورا يك نامه براى معاويه نوشت كه مضمون آن اين بود : اما بعد : كار من به جائى رسيده كه از زنده كردن حقى و نابود نمودن باطلى مأيوس شده‌ام . و حال تو حال كسى است كه بمراد و مقصود خود رسيده باشد . من از امر خلافت بر كنار ميشوم و آن را به تو واگذار مينمايم در صورتى كه بر كنار شدن من براى معاد تو جز شر و فتنه نخواهد بود . ولى من با تو شرطهائى ميكنم كه اگر به آنها عمل كنى مشقتى نداشته باشى و چنانچه مكر و غدر نمائى خونى در كار نباشد - آنگاه آن شروط را در نامهء ديگرى براى معاويه نوشت و از وى خواست تا به آنها عمل نمايد و از پيمان‌شكنى خوددارى كند - اى معاويه به زودى پشيمان خواهى شد همانطور كه افراد قبل تو براى باطل قيام و براى احقاق حق قعود كردند پشيمان شدند ، اما ندامت سودى نداشت . و السّلام .\r\nاگر كسى اشكال كند و بگويد : چه كسى بود كه قيام كرد و پشيمان گرديد و كه بود كه سكوت نمود و دچار ندامت شد ! ؟ ميگوئيم : زبير است .\r\nزيرا حضرت امير عليه السّلام او را از خطائى كه كرده بود و عمل باطلى كه انجام داده بود و آن نسبتى كه به وى داده بود آگاه نمود ، ولى زبير بطور قهقرا از آن بزرگوار بازگشت . اگر زبير به آن بيعتى كه كرده بود وفا ميكرد پيمان‌شكنى\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nنمىنمود . ولى بحسب ظاهر اظهار ندامت نمود اما باطن او را خدا ميدانست .\r\nمورّخين در بارهء فضائل عبد اللَّه بن عمر بن خطاب مينگارند : هر گاه يك موضوع ناراحت‌كننده براى او رخ ميداد ميگفت : من براى چيزى محزون نميشوم . ولى در بارهء اين مطلب تأسف ميخورم كه چرا در ركاب حضرت على بن ابى طالب عليه السّلام با گروه ستمكيش مبارزه ننمودم ! ! اين هم پشيمانى شخصى كه سكوت نمود .\r\nنيز مورّخين راجع به عائشه مينويسند : هر گاه كسى ويرا براى به پا كردن جنگ جمل ملامت ميكرد ميگفت : قضا كار خود را كرد و قلم‌ها از نوشتن باز ماندند ! ! به خدا قسم اگر من از پيامبر اسلام صلّى اللَّه عليه و آله تعداد بيست پسر ميداشتم كه همه نظير عبد الرحمن بن حارث بن هشام مىبودند و داغ آنها را بوسيلهء مرگ و قتل ميديدم از برايم آسانتر بود از اينكه به على بن ابى طالب خروج نمودم و آن سعايت و فعاليت‌هائى كه كردم ! ! شكوهء خود را جز براى خدا نخواهم گفت .\r\nنيز مورّخين در بارهء سعد بن ابى وقاص مينگارند : هنگامى كه وى فهميد على ابن ابى طالب عليه السّلام ذو الثدية « 1 »  را كشت در بارهء كارهاى گذشته و آيندهء خود نگران و مضطرب گرديد و گفت : به خدا قسم اگر من ميدانستم على اين كار را مىكند من خويشتن را به او ميرسانيدم و لو اينكه با سر زانو و سينه راه ميرفتم .\r\nوقتى معاويه آمد و سعد نزد او رفت به سعد گفت : چه مانعى داشت كه تو راجع بطلب خون امام مظلوم ( يعنى عثمان ) به من معاونت كنى ! ؟ سعد گفت : من در ركاب تو با على بن ابى طالب كارزار ميكردم . من از پيامبر اسلام صلّى اللَّه عليه و آله شنيدم به حضرت على عليه السّلام ميفرمود : تو براى من نظير هارون ميباشى براى موسى بن عمران معاويه گفت : تو يك مطلبى را از پيغمبر خدا شنيدى ! ؟ گفت : آرى ، و الا اين دو گوشم كر شوند . معاويه گفت : اكنون عذر تو موجه است كه ما را يارى ننمودى ، به خدا قسم اگر من هم يك چنين سخنى را از پيامبر اسلام در بارهء\r\n\r\n","description":"","footnote":" ( 1 ) ثديه بر وزن سميه لقب حرقوص بن زهير است كه بزرگ خوارج نهروان بود و در جنگ نهروان بدست حضرت كشته شد - مترجم ","page_name":" 21 ","page_number":21},
  {"content":"\r\n\r\nعلى ميشنيدم با وى قتال نميكردم .\r\nدر صورتى كه اين ادعاى معاويه محال بود ، زيرا معاويه بيشتر از اين قبيل توصيه‌ها را از رسول خدا در بارهء على بن ابى طالب شنيده بود و مع ذلك موقعى كه حضرت امير از دنيا رحلت كرد معاويه آن بزرگوار را لعنت ميكرد و به او ناسزا ميگفت ، رأى معاويه اين بود كه سلطنت و ثبات قدرت وى بوسيلهء لعن و ناسزا گفتن بعلى ، برقرار خواهد بود . منظور معاويه از آن سخنى كه بسعد گفت اين بود كه عذر او را پذيرفته باشد .\r\nاگر كسى براى حماقت و جهالتى كه دارد اشكال كند و بگويد : على بن ابى طالب هم به علت آن قيام نهضتى كه براى اين گونه امور نمود و خونهائى كه ريخته شد پشيمان گرديد همان طورى كه آنان به علت قيام و سكوت خود نادم شدند .\r\nدر جواب او گفته مىشود : دروغ و سخن ناروائى ميگوئى : زيرا حضرت امير عليه السّلام چندين مرتبه ميفرمود : من ظاهر و باطن امر خويشتن و امر آنان را بررسى كردم : چاره‌اى نديدم جز اينكه با ايشان كارزار نمايم ، يا كافر شدن به آنچه كه حضرت محمّد صلّى اللَّه عليه و آله آورده است . از حضرت على بن ابى طالب عليه السّلام روايت شده كه فرمود : من مأموريت دارم با ناكثين و قاسطين و مارقين قتال كنم . اين حديث از پيامبر اسلام صلّى اللَّه عليه و آله به هجده طريق نقل شده كه بعلى بن ابى طالب ميفرمود :\r\nتو با ناكثين و قاسطين و مارقين كارزار خواهى كرد . اگر حضرت امير در حضور آن افرادى كه سخن پيغمبر را از وى ميشنيدند اظهار ندامت مينمود خويشتن را تكذيب ميكرد . در * صورتى افرادى از مهاجرين از قبيل : عمار و از انصار از قبيل : أبو الهيثم و ابو ايوب و غيرهما در ميان آنان بودند بر فرض اينكه از دروغ بشخصى كه هر كس به وى دروغ ببندد مقعد او پر از آتش مىشود خوددارى نميكرد حتما از بزرگان مهاجرين و انصار خجل ميشد .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nآن عمار ياسرى كه پيامبر اسلام صلّى اللَّه عليه و آله در باره‌اش فرمود : عمار با حق و حق با عمار است ، حق با عمار همراه است در هر كجا كه برود . همان عمارى كه قسم مىخورد و ميگويد : به خدا قسم اگر ما را به قصبات هجر برسانند من ميدانم ما بر حق هستيم و آنان بر باطل خواهند بود . و قسم مىخورد با آن بيرقى كه به صفين آورد و نيز آن را در جنگ احد و احزاب آورد چهار مرتبه كارزار كرده بود . ميگفت : به خدا قسم اين بيرق از بيرق اولى نزد من پيشروتر نبود . عمار ميگفت : آنان اسلام را ظاهر و كفر را مستور نمودند تا يارانى براى كفر بدست آوردند .\r\nاگر حضرت امير عليه السّلام از سخن خود كه ميفرمود : من مأموريت دارم با ناكثين و قاسطين قتال كنم پشيمان ميبود ، آن افرادى كه با آن حضرت بودند به وى ميگفتند : تو بر رسول خدا صلّى اللَّه عليه و آله دروغ بستى و آن بزرگوار هم اقرار ميكرد در نتيجه : زبير و عايشه و ياران آنان ، على عليه السّلام با ابو ايوب و خزيمة بن ثابت و عمار و اصحاب ايشان ، سعد و ابن عمر و يارانشان عموما نادم و پشيمان شده باشند ، اگر آنان عموما پشيمان شده باشند پس بر ندامت اجماع و اتحاد كرده‌اند ، بنا بر اين دوست داشتند آن اعمالى را كه انجام داده‌اند انجام نداده باشند ، زيرا آن اعمالى را كه انجام داده‌اند باطل بوده است ، پس بر انجام دادن باطل اجتماع نموده‌اند .\r\nدر صورتى كه ايشان امتى بودند كه بر باطل اجتماع نميكردند .\r\nيا اينكه براى كارى كه آن را ترك كرده‌اند و دوست نداشتند كه آن را ترك نمايند بر پشيمان بودن ترك حق اجتماع كنند . نيز بناچار هنگامى كه پيغمبر اسلام صلّى اللَّه عليه و آله و سلّم به حضرت ميفرمود : تو با ناكثين و قاسطين و مارقين قتال خواهى كرد بايد خبرى باشد كه آن حضرت داده است . نميتوان خبرى كه آن بزرگوار داده همانطور نشود ، مگر اينكه مخبر را تكذيب نمود ، يا اينكه آن حضرت را به قتال ايشان و ترك آن مأمور كرده باشد . براى فرمانبردارى كه نزد او بود .\r\nهمچنان كه حضرت امير فرمود : آن عمل كفر است .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nاگر كسى اشكال كند و بگويد : امام حسن فرموده : من خونهائى را از ريختن حفظ نمودم ، و تو ادعاء ميكنى كه حضرت امير بريختن آن خونها مأموريت داشت ، در صورتى كه جلوگيرى از ريختن خونى كه خدا و رسول بريختن آن دستور داده‌اند گناه است ما جواب ميگوئيم : آن امتى كه امام حسن عليه السّلام فرمود دو امت و دو فرقه و دو طائفه مىباشد : يكى امتى كه هلاك مىشود و ديگرى امتى كه نجات خواهد يافت . نيز امتى كه سركش و ديگرى امتى كه مظلوم باشد .\r\nپس هر گاه جلوگيرى از ريختن خون گروه مظلوم جز با نريختن خون ظالم ممكن نشود چاره‌اى نيست مگر اينكه بايد از ريختن خون ظالم هم بايد جلوگيرى شود ، زيرا موقعى كه ايشان قتال كنند امت مظلوم در مقابل ظالم قوامى ندارد تا او را مغلوب و خويشتن را حفظ كند ، پس ريختن خون امت ظالم در واقع در صورت ناتوان بودن ريختن خون مظلوم مىباشد .\r\nاگر كسى بگويد : معنى باغى « 1 »  به نظر شما چيست ، آيا مؤمن است ، يا كافر ، يا نه مؤمن است و نه كافر ؟ ميگوئيم : معنى باغى به اجماع اهل نماز همان شخص ظالم و ستمكيش است گروه مرجئه شخص متمرد از امر امام را مؤمن ميدانند و او را باغى مينامند ، اهل وعيد شخص متمرد را كافر مشرك و كافر غير مشرك مينامند نظير گروه اباضيه و زيديه و آنان را فاسق و هميشه در آتش ميدانند نظير و اصل و عمرو ايشان را منافق و دائما در جهنم ميدانند نظير حسن و ياران او . پس بنا بر اين عموم اهل نماز شخص متمرد را از آنچه كه قبلا بوده خارج نموده‌اند . گروهى آنان را كافر و مشرك ميدانند نظير عموم خوارج غير از اباضيه و قومى ايشان را كافر غير مشرك مينامند مثل اباضيه و زيديه و بعضى آن را فاسق و منافق معرفى ميكنند نظير و اصل . كمترين حكمى كه گروه مرجئه بر عليه آنان كرده‌اند اين است كه ايشان را از سنت و عدالت و قبول شهادت ساقط\r\n\r\n","description":"","footnote":" ( 1 ) باغى كسى است كه از اطاعت امام عادل تمرد كند - مترجم . ","page_name":" 24 ","page_number":24},
  {"content":"\r\n\r\nو خارج ميدانند .\r\nاگر گوينده‌اى بگويد : خداى سبحان ( در سوره حجرات آيهء - 9 ) كه فرموده : اگر دو طايفه از مؤمنين قتال نمودند الى آخره . شخص متمرد را مؤمن معرفى نموده است . ما ميگوئيم : آن كسى كه ميخواهد بين دو طايفه جنگجوى را صلح و سازش دهد يا اينكه قبل از قتال آنان شخص متمرد باغى را مىشناسد يا نمىشناسد .\r\nاگر شخص متمرد را بشناسد بايد به اتفاق آن شخصى كه مظلوم قرار گرفته با شخص متمرد كارزار نمايد تا برگردد و تسليم امر خدا شود . اگر شخص اصلاح دهنده شخص متمرد و شخص مظلوم را نشناسد كه شخص متمرد مؤمن و متمرد غير مؤمن را تشخيص نخواهد داد . و مؤمن غير باغى بعدا شناخته مىشود . فرق بين مؤمن غير متمرد و مؤمن متمرد اين است كه اهل نماز با اينكه در اسم او اختلاف دارند عموما وى را مؤمن ميدانند . اما مؤمن متمرد كه اهل نماز به گمان تو در باره‌اش اختلاف دارند مؤمنى نيست كه عموما وى را مؤمن بدانند ، بلكه اجماعا او را متمرد ميدانند . پس نتيجه اين مىشود كه شخص متمرد را نمىتوان مؤمن گفت مگر هنگامى كه اهل نماز عموما وى را مؤمن بدانند ، همانطور كه عموما بر متمرد بودن شخص باغى متفق القول ميباشند .\r\nاگر كسى بگويد : خداى سبحان شخص متمرد را برادر مؤمنين معرفى نموده است و كسى كه برادر مؤمن باشد خود او نيز مؤمن خواهد بود . در جوابش گفته مىشود : سخنى محال و دور از خرد گفتى . زيرا خداى حكيم ( در سورهء هود ، آيه - 50 ) كه ميفرمايد : هود را كه برادر قوم عاد بود براى ايشان مبعوث نموديم در صورتى كه حضرت هود پيغمبر بود و قوم عاد كافر بودند . نيز در عرب اين اصطلاح مىباشد كه ميگويند : اى برادر شامى ، به شخص يمنى ميگويند برادر يمنى ، بشخصى كه شمشير همراه داشته باشد ميگويند فلانى برادر شمشير است بنا بر اين : شخص مدعى دليلى ندارد كه بگويد : برادر مؤمن هم مؤمن مىباشد با اينكه قرآن بر خلاف گفتهء وى شهادت ميدهد و لغت عرب شهادت ميدهد كه\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nمىشود گفت : مؤمن برادر جماد است كه شام و يمن و شمشير و نيزه مىباشد . ما از خدا براى امور دينى و دنيوى و اخروى خويشتن كمك ميخواهيم و از او بوسيلهء منت و كرمش طلب موفقيت مينمائيم .\r\nمؤلف گويد : ابن ابى الحديد در شرح نهج البلاغه از ابو الفرج اصفهانى نقل مىكند كه گفت : امام حسن عليه السّلام بوسيلهء جندب بن عبد اللَّه ازدى ( بفتح همزه و سكون زاء ) نامه‌اى براى معاويه نوشت كه مضمون آن اين بود : از حسن بن على كه امير المؤمنين است بمعاوية بن ابو سفيان اخطار مىشود : سلام عليكم ، من آن خدائى را سپاسگزارم كه خدائى غير از او نيست اما بعد : خداى توانا حضرت محمّد صلّى اللَّه عليه و آله را كه رحمتى بود ( و هست ) براى جهانيان فرستاد و بدين وسيله منتى بر مؤمنين نهاد . بعد از آن كه خدا بوسيلهء آن حضرت حق را ظاهر و شرك را نابود كرد او را بدون هيچ گونه تقصير و ناتوانى قبض روح نمود و گروه قريش را به آن بزرگوار اختصاص داد و ( در سورهء : زخرف ، آيهء - 44 ) فرمود : آن وحيى كه فرستاديم براى ياد آورى تو و قوم مىباشد . هنگامى كه آن حضرت رحلت نمود عرب شروع به نزاع و اختلاف نمود ، گروه قريش گفتند : ما قبيله و بستگان و دوستان حضرت محمّد هستيم ، شما راجع بمقام و حق پيغمبر اسلام صلّى اللَّه عليه و آله و سلّم با ما منازعه مينمائيد . عرب رأى داد كه قول قول قريش است و در مقابل مخالفين حق با ايشان مىباشد ، لذا عرب به قريش احترام نهاد و تسليم ايشان گرديد .\r\nسپس ما همان دليل و برهانى را براى قريش آورديم كه آنان براى عرب آوردند . ولى قريش آن طور كه عرب با ايشان منصفانه رفتار كرد با ما به انصاف رفتار ننمودند . قريش بر خلاف عرب كه داراى انصاف و دليل بودند مقام پيامبر اسلام را غصب و تصاحب نمود . وقتى ما كه اهل بيت و دوستان حضرت محمّد صلّى اللَّه عليه و آله و سلّم هستيم با قريش محاكمه و مجادله كرديم و از آنان خواستيم كه منصفانه با ما رفتار كنند ما را تبعيد كردند و براى ستم نمودن بر ما اجتماع و اتحاد كردند ، دماغ ما را سوزاندند و ما را دچار مشقت نمودند ، وعدهء عذاب با خدا است ، خدا\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nاست كه سرپرست و يارىكننده مىباشد .\r\nجدا ما از افرادى كه بر ما مستولى شدند و حق ما را كه مقام خلافت باشد بظلم گرفتند ، و لو اينكه با فضيلت و سابقه‌دار در اسلام هم باشند . ولى ما از خوف اينكه مبادا منافقين و احزاب مخالف اسلام از موقعيت استفاده كنند و راه و رخنه‌اى براى تخريب دين پيدا كنند يا اينكه سببى بدست آورند و دين اسلام را فاسد نمايند از نزاع غاصبين خوددارى كرديم . اى معاويه ! شخص متعجب امروز از تو تعجب مىكند ! زيرا بر امرى مستولى شدى كه اهليت آن را ندارى . نه در دين فضيلت و شخصيتى دارى كه معروف باشد و نه اثرى دارى كه مورد پسند باشد . تو طرفدار يكى از احزاب هستى . تو پسر دشمنترين قريش ميباشى كه با رسول خدا عداوت ميكردند ، خدا از تو مؤاخذه و محاسبه خواهد كرد . به زودى وارد عالم آخرت ميشوى و خواهى دانست عاقبت چه كسى بخير خواهد شد . به خدا قسم طولى نميكشد كه خداى خود را ملاقات خواهى كرد و او آنچه را كه پيشاپيش فرستاده باشى به تو خواهد داد . در صورتى كه خدا در حق بندگان ظلم نخواهد كرد .\r\nهنگامى كه علي بن ابى طالب ميخواست قبض روح شود مرا براى بعد از خود خليفه و سرپرست مسلمانان قرار داد . من از خداى حكيم خواهانم در دنيا چيزى به من ندهد كه بوسيلهء آن از كرامت‌هاى آخرتم ناقص گردد . تنها چيزى كه مرا وادار كرد : اين نامه را براى تو بنويسم اين بود كه پيش خدا در بارهء امر تو معذور باشم ، اگر تو اين نصيحت را از من بپذيرى داراى حظى بزرگ خواهى بود و از براى مسلمانان هم صلاح است . بيا و دست از انجام دادن باطل بردار و همين طور كه مردم با من بيعت كردند تو نيز بيعت كن ! تو ميدانى كه من نزد خدا براى مقام خلافت از تو سزاوارترم و هر كسى كه از باطل برگردد و قلبى تائب داشته باشد محفوظ خواهد بود .\r\nاى معاويه ! از خدا بترس ! دست از ظلم بردار ! از ريختن خونهاى مسلمين خوددار باش ! به خدا قسم خيرى در اين نيست كه خدا را ملاقات كنى و او را\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nبا بيشتر از اين خونهائى كه از مسلمانان ريخته‌اى ديدار نمائى ، بيا و در طاعت خدا و رسول داخل شو ! با كسى كه از تو بيشتر نسبت به حق و امر خلافت اهليت دارد نزاع مكن ! شايد خدا بدين وسيله نائرهء خونريزى را خاموش كند ، مسلمين را متفق - القول نمايد ، بين ايشان را صلح و سازش دهد ، اگر تو غير از فرو رفتن در باطل را نپذيرى من با مسلمين مردم بسوى تو مىآئيم ، من هم با تو محاكمه ميكنم تا آن خدائى كه احكم الحاكمين است بين من و تو داورى فرمايد .\r\nمؤلف گويد : ابن ابى الحديد پس از اين نامه جواب معاويه را كه حاوى كفر و الحاد بود نقل مىكند تا آنجا كه مىگويد : من فهميدم كه تو مرا براى صلح و سازش دعوت كردى ، اگر من ميدانستم تو بهتر از من رعيت را كنترل ميكردى بيشتر از من احتياط كارى مىنمودى ، سياستمدارى بيشترى ميداشتى ، بر جميع اموال نيرومندتر ميبودى ، مكر و حيلهء بيشترى در مقابل دشمن ميداشتى دعوت تو را اجابت ميكردم و ميدانستم براى اين مقام اهليت دارى . ولى ميدانى من از لحاظ ولايت و قدرت از تو اقتدار بيشترى دارم و از نظر تجربه نمودن اين امت سابقه‌دارترم و از لحاظ سن از تو بزرگترم . بنا بر اين : تو سزاوارترى كه در بارهء امر خلافت از من پيروى كنى ، تو مطيع باش تا بعد از من مقام خلافت را صاحب شوى ، آنچه را كه در بيت المال عراق است مال تو باشد تا در هر راهى كه بخواهى مصرف نمائى ، نيز خراج هر قسمتى از عراق را كه بخواهى از تو باشد كه به مصرف زندگى خويشتن برسانى ، آن را شخصى كه امين تو باشد جمع كند و همه ساله به تو تحويل دهد . تو اين حق را دارى كه چيزى و شخصى بر تو مستولى نشود و هيچ كسى بر تو فرمانفرمائى نكند ، در امورى كه منظور تو اطاعت خدا است كسى نافرمانى تو را نكند ، اطاعت خدا بكن ، خدا شنونده و اجابت‌كنندهء دعا است و السّلام .\r\nجندب ميگويد : وقتى من نامهء معاويه را براى امام حسن عليه السّلام آوردم به آن حضرت گفتم : معاويه بسوى تو خواهد آمد ، پس تو پيش دستى كن و در زمين\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nو شهرهاى معاويه با او كارزار نما ، تو اين قدرت را دارى كه وى تسليم شود ، به خدا قسم معاويه در اين جنگ مصيبتى از ما خواهد ديد كه بزرگتر از جنگ صفين خواهد بود . امام حسن فرمود : من اين كار را خواهم كرد . ولى بعدا راجع بمشورت من كوتاهى نمود و سخن مرا ناشنيده گرفت .\r\n2 - در كتاب : قرب الاسناد از جعفر از پدر بزرگوارش روايت مىكند كه فرمود : امام حسن و امام حسين عليهما السّلام از معاويه عيبجوئى ميگردند و در بارهء او سخنانى ميگفتند و جوائز او را مىپذيرفتند « 1 »  3 - در كتاب : تحف العقول مينگارد : معاويه پس از اينكه با امام حسن صلح و سازش نمود به آن حضرت گفت :\r\nفضائل و مناقب ما را شرح بده ! امام حسن عليه السّلام پس از اينكه حمد و ثناى خدا را بجاى آورد و بر پيامبر گرامى اسلام و آل اطهرش درود فرستاد فرمود : هر كسى كه مرا مىشناسد كه مىشناسد و كسى كه مرا نمىشناسد بداند : من حسن بن رسول اللَّه ميباشم ، من پسر بشير و نذير هستم من فرزند آن شخصيتى ميباشم كه براى مقام رسالت انتخاب شد ، من پسر آن كسى هستم كه ملائكه بر بدن او نماز خواندند و بر او درود فرستادند ، من فرزند آن بزرگمردى ميباشم كه امت اسلام بوسيلهء وى شريف و بزرگوار گرديد ، منم فرزند آن شخصى كه جبرئيل بعنوان سفير بودن نزد او مىآمد ، من پسر آن كسى ميباشم كه براى ترحم به جهانيان مبعوث شد ، صلّى اللَّه عليه و آله اجمعين .\r\nمعاويه كه نتوانست عداوت و حسادت خود را نسبت به امام حسن مخفى نمايد به آن حضرت گفت : از اوصاف رطب براى ما شرح بده ! فرمود : آرى ، اى معاويه بدان كه خرما را باد حامله مىكند ، آفتاب به آن ميدمد ماه آن را رنگين مينمايد\r\n\r\n","description":"","footnote":" ( 1 ) قبل از اين در ضمن قول سيد مرتضى خوانديم كه ميتوان جوائز خليفهء جائر را گرفت و براى فقراء مصرف نمود ، زيرا وى بيت المال را غصب نموده . لذا گرفتن مال مغصوب از غاصب اشكالى ندارد - مترجم ","page_name":" 29 ","page_number":29},
  {"content":"\r\n\r\nحرارت آن را مىرساند ، شب آن را خنك مىكند . آن گاه آن بزرگوار بسخن خود ادامه داد و فرمود : من پسر آن كسى ميباشم كه مستجاب الدعوه بود ، منم فرزند آن شخصيتى كه بمقام : قوسين او ادنى رسيد ، من پسر آن شفيعى هستم كه اطاعت او واجب است منم پسر مكه و منا ، من پسر آن كسى ميباشم كه قريش ( با آن تعصب و خودپرستى كه داشتند ) از براى او تواضع و فروتنى نمودند . منم فرزند آن كسى كه هر كس تابع وى گردد با سعادت خواهد شد و كسى كه او را ترك كند شقى مىشود من پسر آن بزرگمردى هستم كه زمين از برايش پاك‌كننده و مسجد قرار گرفت منم پسر آن كسى كه اخبار آسمانى به وى ميرسيد ، من پسر آن شخصيتهائى هستم كه خدا پليدى را از آنان دور نمود و ايشان را به طرز مخصوصى پاك و پاكيزه كرد .\r\nمعاويه گفت : اين طور گمان ميكنم كه بمقام خلافت مايل باشى ! ؟ امام حسن عليه السّلام فرمود ، اى معاويه ! واى بر تو ! خليفه كسى است كه طبق سيره و دستور پيامبر اسلام صلّى اللَّه عليه و آله عمل نمايد ، بجان خودم قسم كه ما علم‌هاى هدايت و گلدسته‌هاى تقوا هستيم ، ولى تو اى معاويه ! از آن افرادى ميباشى كه سنت‌هاى پيغمبر را نابود و بدعت را زنده ميكنى ، بندگان خدا را حقير و دين خدا را بازيچه قرار ميدهى . چه بسا كه اين اسم و رسم تو دچار گمنامى خواهد شد ، مختصرى زندگى ميكنى و مسئوليت‌هائى از اين زندگى را به عهده خواهى گرفت .\r\nاى معاويه ! به خدا قسم خداى توانا دو شهر آفريده كه يكى از آنها در مشرق و ديگرى در مغرب است : نام آن دو شهر : جابلقا و جابرسا مىباشد ، خداى توانا احدى را غير از جد من پيغمبر خدا صلّى اللَّه عليه و آله براى آنان مبعوث ننموده است .\r\nمعاويه گفت : يا ابا محمّد ! ( كنيهء امام حسن است ) ما را از شب قدر آگاه كن . فرمود : آرى ، جا دارد از اين قبيل پرسشها بكنى خداى توانا آسمانها را هفت طبقه و زمين‌ها را هفت طبقه آفريده ، جن و انس را هم از هفت خلق كرده ، شب قدر را بايد از شب بيست و سوم تا شب بيست و هفتم درك كرد . آنگاه آن بزرگوار\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nبرخاست و رفت .\r\nمؤلف گويد : ابن ابى الحديد از ابو الحسن مدائنى نقل مىكند كه گفت معاويه پس از اينكه با امام حسن صلح و سازش نمود از آن حضرت تقاضا كرد كه براى مردم سخنرانى كند ، ولى آن بزرگوار نپذيرفت . معاويه وى را مجبور كرد ؛ آنگاه منبر براى آن حضرت نصب شد . امام حسن پس از اينكه بر فراز منبر رفت اين خطبه را خواند\r\nالحمد للَّه الذى توحد في ملكه ، و تفرد في ربوبيته يؤتى الملك من يشاء ، و ينزعه عمن يشاء ، و الحمد للَّه الذى اكرم بنا مؤمنكم ، و اخرج من الشرك اولكم ، و حقن دماء آخركم\r\n- بلاء ما خاندان از قديم و جديد نزد شما بهترين بلاء بوده چه شاكر و چه كافر باشيد . ايها الناس ! خداى على بن ابى طالب كه آن حضرت را قبض روح نمود از وضع او آگاه‌تر بود ، خداى حكيم على را به فضيلت و شرافتى اختصاص داده كه شما نظير او را نخواهيد شناخت و نظير سابقهء وى را نخواهيد يافت .\r\nهيهات هيهات ! ! چه امورى كه شما راجع به آنها با على تقلب ورزيديد تا اينكه خداى توانا آن حضرت را بر شما برترى داد ، در صورتى كه او مصاحب شما بود . در جنگ بدر و امثال آن با شما كارزار كرد ، لجن بخورد شما داد ، آبهائى كه كردم داشتند بخورد شما داد ، گردن‌هاى شما را ذليل نمود ، شما را دچار غصه و اندوه كرد . بنا بر اين : اگر بغض على را داشته باشيد نبايد شما را ملامت كرد ! ! آرى ، به خدا قسم امت محمّد صلّى اللَّه عليه و آله مادامى كه تحت سرپرستى و حكومت بنى اميه باشد آسايشى نخواهد داشت ! خدا يك فتنه و آشوبى متوجه شما كرده كه هرگز نمىتوانيد از آن جلوگيرى كنيد تا اينكه به علت فرمان بردارى از سركشان و قلدرهاى خود و تمايل شما به اين گونه شياطين هلاك شويد . من ثواب گذشته‌ها و آن بد رغبتى كه از شما انتظار ميرود و خواب و خيال‌هاى باطل شما را از خدا ميخواهم .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nسپس فرمود : اى اهل كوفه ! ديروز يكى از تيرهاى خدا از شما مفارقت كرد ، تيرى كه بر دشمنان خدا اصابت ميكرد ، تيرى كه فجار و تبهكاران قريش را فرارى ميداد ، دائما حنجره‌هاى آنان را ميگرفت ، بر فراز سينهء ايشان مىنشست . هيچ وقت در راه خدا از ملامت و سرزنش باك نداشت و مال خدا را سرقت نميكرد و از حرب دشمنان خدا گريزنده نبود ، ختم‌ها و تعويذهاى قرآن به وى عطا شده بود ، او دعوت خدا را اجابت نمود ، خداى سبحان وى را راهنمائى كرد و او تبعيت كرد . هيچ ملامتى او را از خدمت در راه خدا باز نميداشت . صلوات و رحمت خدا بر او باد .\r\nمعاويه گفت : هر كس عجله نمايد خطا ميرود و هر كس صبور باشد بهدف خواهد رسيد ، مرا با خطبهء حسن چه كار ! ! 4 - در كتاب خرايج از حارث همدانى روايت مىكند كه گفت : وقتى حضرت امير از دنيا رفت مردم بحضور امام حسن عليه السّلام آمدند و گفتند : تو خليفه و وصى پدرت هستى ، ما بگفته‌هاى تو گوش ميدهيم و مطيع تو ميباشيم ، ما را بامر خويشتن مأمور فرما ! امام حسن عليه السّلام فرمود : دروغ ميگوئيد ، به خدا شما نسبت به آن كسى كه از من بهتر بود وفا نكرديد ، چگونه با من وفادارى مينمائيد ! ؟\r\nمن كه بشما اطمينان ندارم چگونه مطمئن باشم ؟ اگر راست ميگوئيد موعد من و شما لشكرگاه مدائن باشد ، همه در آنجا حاضر شويد .\r\nآنگاه آن حضرت با آن افرادى كه تصميم خروج داشتند سوار شدند و گروه زيادى تخلف كردند و به آن وعده‌هائى كه به آن حضرت داده بودند وفا ننمودند و حاضر نشدند ، آن بزرگوار را آن طور فريب دادند كه قبلا حضرت امير را فريفتند . امام حسن پس از اين بىوفائىها برخاست بسخنرانى پرداخت و فرمود : شما مرا آن طور گول زديد كه شخص قبل از مرا گول زديد ! بعد از من بوسيلهء چه امامى با دشمنان دين قتال خواهيد كرد ، با آن كافر و ظالمى كه هرگز به خدا و رسول ايمان نياورده است ، او و بنى اميه اظهار اسلام ننمودند مگر از خوف شمشير ! ؟ اگر از\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nبنى اميه باقى نماند مگر يك عجوز بىدندانى دين خدا را كج و معوج خواهد كرد .\r\nاين موضوع را پيامبر خدا فرموده است .\r\nسپس آن بزرگوار يك سرلشكر را با چهار هزار نفر بسوى معاويه اعزام نمود ، آن سرلشكر از قبيلهء كنده بود . امام به وى دستور داد : لشكر خود را در مكانى كه انبار نام داشت مستقر نمايد و عملى انجام ندهد تا دستور ثانوى آن بزرگوار به او برسد . هنگامى كه آن سرلشكر متوجه انبار گرديد و در آنجا پياده شد و معاويه از اين جريان آگاه گرديد چند نفر را نزد او فرستاد و براى او نوشت :\r\nاگر نزد من بيائى قسمتى از نواحى شام و جزيره را در اختيار تو ميگذارم ، بدون اينكه نسبت به تو بىرغبت شوم . مبلغ پنجاه هزار ( 000 ، 50 ) درهم نيز براى او فرستاد . آن مرد از خدا بىخبر آن مبلغ رشوه را گرفت و لشكر امام را بسوى آن حضرت باز گردانيد ، آنگاه با دويست نفر مرد كه از خواص و اهل بيت او بودند متوجه معاويه گرديد .\r\nهنگامى كه اين بيوفائى به گوش امام حسن عليه السّلام رسيد برخاست و فرمود :\r\nاين مرد كندى متوجه معاويه شد و نسبت به من و شما پيمان‌شكنى كرد . من مكررا بشما خبر ميدادم كه وفادار نيستيد ، شما بندگان دنيائيد ! اكنون من مرد ديگرى را بجاى وى اعزام مينمايم ، در صورتى كه ميدانم او نيز همان عملى را با ما انجام ميدهد كه رفيقش انجام داد و خدا را در بارهء من و شما در نظر نخواهد گرفت .\r\nسپس مردى را كه از قبيلهء مراد بود با چهار هزار نفر بجانب معاويه فرستاد ، امام عليه السّلام در حضور مردم متوجه وى شد و سفارش كرد و به او فرمود : تو نيز نظير آن مرد كندى عهدشكنى خواهى كرد . ولى او يكنوع قسمهائى براى آن حضرت ياد كرد كه كوه‌ها طاقت آنها را نداشتند و گفت : من پيمان‌شكنى نخواهم نمود .\r\nباز هم امام حسن عليه السّلام فرمود : عهدشكنى خواهد كرد .\r\nموقعى كه آن مرد متوجه انبار گرديد معاويه افرادى را نزد او فرستاد و نظير همان نامه‌اى را براى وى نوشت كه براى شخص قبلى نوشته بود ، مبلغ پنجاه هزار\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n( 000 ، 50 ) درهم رشوه از براى او فرستاد ، او را به اينكه والى هر قسمتى از نواحى شام و جزيره كه مايل باشد مغرور نمود . آن مرد بيوفا هم لشكر را بجانب امام حسن باز گردانيد و خودش بسوى معاويه ره سپار شد و نسبت به آن تعهدى كه كرده بود اهميتى نداد . موقعى كه اين پيمان‌شكنى به گوش امام حسن رسيد برخاست و فرمود : آيا مكررا بشما خبر ندادم كه شما بعهد و پيمان خدا وفا نخواهيد كرد ! ؟\r\nاين رفيق مرادى شما بود كه نسبت به من و شما نقض عهد نمود و متوجه معاويه شد .\r\nسپس معاويه براى امام حسن عليه السّلام نوشت :\r\nيا بن عم ! در بارهء من قطع رحم منماى ! زيرا مردم با تو بيوفائى كردند همانطور كه قبل از تو با پدرت نمودند .\r\nآنگاه گروهى از ياران امام حسن به آن حضرت گفتند : اگر چه آن دو نفر نسبت به تو عهدشكنى كردند ولى ما به تو اخلاص داريم و نقض عهد نخواهيم نمود .\r\nامام عليه السّلام فرمود : من اين مرتبه هم سخن شما را قبول ميكنم ، در صورتى كه ميدانم شما هم نسبت بعهد و پيمان خويشتن وفا نخواهيد كرد . لشكرگاه من در نخيله است ، در آنجا مرا ملاقات نمائيد ، ولى به خدا قسم كه شما بعهد من وفا نخواهيد كرد ، حتما نسبت به من نقض پيمان خواهيد نمود .\r\nپس از اين جريان بود كه امام حسن متوجه نخيله گرديد ، و مدت ده روز در آنجا توقف كرد ، ولى بيشتر از چهار هزار نفر نزد آن حضرت نيامدند . امام عليه السّلام به طرف كوفه مراجعت نمود و پس از اينكه بر فراز منبر رفت فرمود : تعجب ميكنم از گروهى كه حيا و دين ندارند ! ! اگر من امر خلافت را بمعاويه تسليم نمايم به خدا قسم كه راه و فرجى در مقابل بنى اميه نخواهيد داشت . به خدا قسم آنان شما را دچار شكنجه و عذابى خواهند كرد كه تمنا ميكنيد : كاش لشكرهائى بر سر ما ميريخت . اگر من ياورانى ميداشتم مقام خلافت را بمعاويه تسليم نميكردم ، اف و نابودى بر دنيا پرستان باد ! ! اكثر اهل كوفه بمعاويه نامه نوشتند و گفتند : ما با تو هستيم ، اگر اجازه\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nدهى حسن را بگيريم و به تو تسليم كنيم ؟ پس از اين جريان خيمه‌هاى امام حسن را غارت كردند و آن حضرت را با حربه زدند و بدن مباركش را مجروح نمودند .\r\nسپس امام عليه السّلام براى معاويه نوشت : مقام خلافت از من و اهل بيت من است ، اين مقام بر تو و اهل بيت تو حرام مىباشد . من اين موضوع را از پيغمبر معظم اسلام صلّى اللَّه عليه و آله و سلّم شنيدم ، اگر من افرادى را كه صابر و به حق من عارف و غير منكر بودند مىيافتم هرگز تسليم تو نميشدم و خواهش تو را نمىپذيرفتم ، آنگاه بجانب كوفه مراجعت كرد .\r\n5 - شيخ مفيد در كتاب : ارشاد مينگارد : هنگامى كه معاويه از رحلت حضرت امير عليه السّلام و بيعت مردم با امام حسن آگاه شد مردى از قبيله : حمير را بسوى كوفه و شخصى از قبيلهء : بنى قين را بعنوان جاسوسى به بصره فرستاد تا اوضاع آنجا را برايش بنويسند و بر عليه امام حسن عليه السّلام فعاليت نمايند . وقتى امام عليه السّلام از اين جريان آگاه شد دستور داد تا آن مرد حميرى را كه نزد شخصى حجام بود از كوفه خارج نمودند و گردنش را زدند . براى بصره هم نوشت : آن مرد قينى را خارج كردند و گردن زدند .\r\nسپس امام حسن براى معاويه نوشت : تو افرادى را بعنوان جاسوسى ميفرستى تا در بارهء من مكر و حيله كنند ، تو گماشتگانى را آماده ميكنى ، گويا : حب ملاقات ( يعنى جنگ ) داشته باشى ؟ من در اين باره شك ندارم ، اگر خدا بخواهد دچار آن خواهى شد . شنيدم تو خوشنودشده‌اى به چيزى كه هيچ شخص عاقل و فهميده‌اى خوشنود نمىشود . مثل تو در اين باره همانطور است كه اولى گفته :\r\n فقل للذى يبغى خلاف الذى مضى * تزود لأخرى مثلها فكان قد \r\n فإنا و من قد مات منا لكالذي * يروح فيمسى في المبيت ليغتدى \r\n1 - يعنى به آن كسى كه خلاف روش گذشتگان را مىطلبد بگو : آماده باش براى خانهء آخرت كه گويا : نزديك است جرعهء مرگ را بياشامى .\r\n2 - ما و آن افرادى كه از ما طعمهء موت شده‌اند نظير آن شخصى هستيم\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nكه ميرود و شب در خوابگاه ميخوابد كه صبح كوچ كند .\r\nمعاويه جواب نامهء آن حضرت را به نحوى نوشته كه ما احتياجى به نوشتن آن نداريم . پس از اين جريان بين امام حسن و معاويه نامه نگاريهائى شد . استدلال‌هاى امام حسن و لياقت آن حضرت براى مقام خلافت و غصب حق حضرت امير كه گذشتگان كردند و مقام پسر عموى پيامبر را كه بظلم گرفتند و بر آن استقرار يافتند موضوعاتى هستند كه شرح آنها طولانى مىشود .\r\nسپس معاويه بجانب عراق حركت كرد تا بر آن غلبه يابد . هنگامى كه وى به پل منبج ( بر وزن مجلس ) رسيد امام حسن عليه السّلام هم حركت نمود و حجر ( بضم حاء و سكون جيم ) ابن عدى را دستور داد تا فرمانداران را براى كارزار مأمور نمايد ، و مردم را براى جهاد مهيا كند ولى مردم اهمال و كندى نمودند ، اما بعدا با اكراه حركت كردند . همه نوع افرادى با آن بزرگوار بودند : گروهى از ايشان شيعه آن حضرت و شيعهء پدرش بشمار ميرفتند . برخى از خوارج محسوب مىشدند كه تنها هدفشان بهر نحوى كه باشد جنگيدن با معاويه بود . بعضى از آنان افرادى فتنه جو و خواهان غنيمت بودند . عدهء ديگرى شكاك بشمار ميرفتند گروهى از ايشان داراى عصبيت قومى و تابع رؤساى قبائل خود بودند و به دينى مراجعه نميكردند .\r\nامام حسن عليه السّلام حركت كرد تا وارد حمام عمر شد ( نام مكانى است ) آنگاه متوجه دير كعب و در ساباط نزديكى پل فرود آمد و شب را در آنجا بسر برد .\r\nموقعى كه صبح شد امام عليه السّلام در نظر گرفت : ياران خود را آزمايش نمايد ، احوال و اوضاع آنان را نسبت بفرمانبردارى تشخيص و بدين وسيله دوستان خويشتن را از دشمنانش معلوم كرد تا در موقع ملاقات با معاويه و اهل شام بصير و آگاه باشد لذا دستور داد تا در بين مردم ندا در دادند :\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nالصلاة جامعة « 1 »  هنگامى كه مردم ازدحام كردند امام حسن پس از اينكه بر فراز منبر رفت فرمود : هر وقت هر كه خدا را سپاس بگويد من هم ميگويم : سپاس مخصوص خدا مىباشد ، هر وقت هر كه شهادت دهد خدا يكى است من هم شهادت مىدهم : خدا يكى است و گواهى مىدهم حضرت محمّد صلّى اللَّه عليه و آله و سلّم عبد و فرستادهء خدا است كه وى را به حق براى بشارت دادن بمردم فرستاده و او را به وحى خويشتن امين دانسته است ، درود خدا بر او و آل او باد .\r\nاما بعد : من اميدوارم كه به حمد و منت خدا صبح كرده باشم ، من نصيحت‌كننده‌ترين مردم از براى خلق خدا باشم ، و بغض مسلمانى را در دل نداشته باشم بدى و غائله‌اى نسبت بمسلمانى ندارم ، آگاه باشيد : آنچه را كه راجع به اتفاق و اجتماع مردم نمىپسنديد براى شما بهتر از پراكندگى است دوست ميداريد بدانيد : من خير را بر شما از همان نظر ميخواهم كه خود شما ميخواهيد ، پس با دستور من مخالفت ننمائيد ! رأى مرا به من بر نگردانيد ، خدا من و شما را بيامرزد ! من و شما را براهى هدايت كند كه محبت و خوشنودى در آن باشد .\r\nراوى ميگويد : بعضى از مردم بر يك دگر نگاه كردند و گفتند : منظور امام از اين سخنانى كه ميگويد چيست ؟ گفتند : ما گمان ميكنيم : ميخواهد با معاويه صلح و سازش نمايد و مقام خلافت را به او تسليم كند ! آنگاه گفتند : به خدا قسم اين مرد كافر شده است ، سپس به خيمه‌هاى آن حضرت هجوم آوردند و اموال وى را غارت كردند ، حتى سجادهء او را از زير پايش كشيدند . سپس عبد الرحمن ابن عبد اللَّه بن جعال ازدى ( بفتح همزه و سكون زاء ) بر جست و رداى امام حسن را از دوش آن حضرت كشيد و آن بزرگوار در حالى كه شمشير خود را حمايل داشت نشسته بود . امام پس از آن دستور داد تا اسبش را آوردند و سوار شد ، گروهى از\r\n\r\n","description":"","footnote":" ( 1 ) يكنوع اصطلاحى بوده كه هر گاه ميخواستند : انجمنى تشكيل دهند ميگفتند :\r\nالصلاة جامعة - مترجم . ","page_name":" 37 ","page_number":37},
  {"content":"\r\n\r\nشيعيان و ياران خصوصى آن حضرت در اطرافش اجتماع نمودند و از افرادى كه نسبت به امام سوء قصدى داشتند جلوگيرى كردند . سپس فرمود : قبيلهء : ربيعه و همدان ( به سكون ميم ) را نزد من بياوريد ، وقتى ايشان آمدند در اطراف آن بزرگوار اجتماع كردند و مردم را پراكنده نمودند ، امام در حالى حركت نمود كه غير از آن دو قبيله از ما بقى آنان نگران بود .\r\nهنگامى كه امام از تاريكى ساباط مدائن عبور كرد مردى از بنى اسد كه او را : جراح بن سنان ميگفتند سر راه آن بزرگوار آمد و پس از اينكه مهار استر امام را گرفت و گفت : اللَّه اكبر ! ! اى حسن ! آن طور كافر شدى كه پدرت قبلا كافر شد ! ! آنگاه با خنجرى كه در دست داشت آنچنان به ران مقدس آن حضرت زد كه آن را شكافت و به استخوان رسيد ! امام حسن عليه السّلام دست به گردن آن ملعون در آورد و هر دو روى زمين افتادند . آنگاه مردى از شيعيان امام حسن كه او را عبد اللَّه بن خطل طائى ميگفتند بر جست و آن خنجر را از دست آن شخص گرفت و با همان خنجر شكم وى را پاره كرد ، مرد ديگرى از شيعيان آن حضرت كه او را ظبيان بن عماره مىگفتند روى بدن آن لعين افتاد و بينى وى را قطع نمود ، آن ملعون پس از اين جريان هلاك شد . شخص ديگرى كه با آن لعين بود گرفته و كشته شد .\r\nسپس حضرت امام حسن را روى يك تخت نهادند و بمدائن آوردند و در خانه سعد بن مسعود ثقفى كه عامل حضرت امير بود وارد نمودند ، امام هم وى را بر همان مقام گماشت . آنگاه امام عليه السّلام مشغول معالجهء زخم خويشتن گرديد .\r\nگروهى از رؤساى قبائل مخفيانه براى معاويه نوشتند : ما مطيع و منقاد تو ميباشيم ، زودترى بنزد ما بيا ! آنان بمعاويه ضمانت دادند كه هر گاه نزديك لشكر امام حسن شوند آن حضرت را بگيرند و بمعاويه تسليم نمايند ، يا اينكه آن بزرگوار را غافلگير كنند و بكشند و اين مطلب به گوش امام حسن عليه السّلام رسيد . سپس نامهء قيس بن سعد وارد شد كه امام او را با عبيد اللَّه بن عباس از كوفه براى جلوگيرى معاويه كه مبادا بعراق بيايد فرستاده بود و او را سرلشكر قرار داده بود و فرموده\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nبود اگر براى تو پيش آمدى شود قيس بن سعد امير لشكر باشد .\r\nمضمون نامهء قيس بن سعد اين بود كه آنان در قريه‌اى كه آن را حبونيه ميگفتند و مقابل مسكن بود بر معاويه وارد شدند . معاويه شخصى را نزد عبيد اللَّه بن عباس فرستاد و او را بجانب خود دعوت نمود و ضمانت داد كه مبلغ هزار هزار 1000000 درهم به وى رشوه دهد ، نصف اين مبلغ را نقد و نصف ديگر آن را موقعى كه داخل كوفه شود . عبيد اللَّه با ياران خصوصى خود شبانه بلشگر معاويه پيوست . هنگامى كه صبح شد مردم امير لشكر را نيافتند . قيس بن سعد با آنان نماز خواند و به امور ايشان رسيدگى نمود .\r\nپس از اين جريان بود كه براى امام حسن عليه السّلام ثابت شد : آن گروه او را تنها نهادند ، نيت‌هاى آنان فاسد شده كه به آن بزرگوار ناسزا ميگويند و او را تكفير مينمايند ، ريختن خون مباركش را حلال ميدانند ، اموال آن حضرت را غارت ميكنند ! ! غير از شيعيان پدرش و شيعيان خودش كسى با او باقى نمانده كه از خوف و خطر آنان در امان باشد . ياران واقعى آن بزرگوار هم قادر نبودند در مقابل لشكرهاى شام قيام نمايند .\r\nپس از اين اوضاع بود كه معاويه نامه‌اى به جهت صلح و سازش براى امام حسن نوشت و آن نامه‌هائى را كه ياران امام حسن براى معاويه نوشته بودند ما امام حسن را ناگهانى ميكشيم يا اينكه وى را به تو تسليم مينمائيم ، براى امام عليه السّلام فرستاد معاويه در آن نامه عقود و شروطى را بر خود لازم كرده بود كه اگر صلح و سازشى شود به آنها عمل كند و آنها حاوى مصلحت‌هاى عمومى بودند . ولى امام حسن عليه السّلام بسخن معاويه اطمينان پيدا نكرد ، زيرا ميدانست منظور معاويه مكر و حيله است اما در عين حال چاره‌اى نداشت جز اينكه پيشنهاد معاويه را بپذيرد ، زيرا خواهش معاويه ترك جنگ و ايجاد صلح و سازش بود . زيرا ديدهء حق بين ياران آن بزرگوار چنان كه قبلا شرح داديم نسبت به آن بزرگوار ضعيف بود ، منظور ايشان فساد و مخالفت با آن امام مظلوم بود ، بيشتر آنان ريختن خون آن حضرت را حلال ميدانستند\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nو ميخواستند او را بدشمن يعنى معاويه تسليم كنند ، از طرفى پسر عمويش يعنى عبيد اللَّه وى را تنها نهاد و بجانب دشمن آن بزرگوار رفت . اكثر آن مردم نسبت به دنيا مايل و در بارهء آخرت بىميل بودند .\r\nلذا امام حسن براى اطمينان خويشتن و معذور بودن بين خود و خدا و عموم مسلمانان پيمان محكمى از معاويه گرفت و با او شرط كرد كه به حضرت ناسزا نگويد در قنوت نماز از بدگوئى به حضرت امير صرف نظر كند ، شيعيان امام حسن در امان باشند ، اذيت و آزارى به احدى از ايشان نرسد ، هر حقى به حق‌دار برسد . معاويه كليهء اين شروط را پذيرفت و تعهد كرد و براى امام حسن قسم خورد كه به آن شروط عمل كند .\r\nهنگامى كه صلح و سازش خاتمه يافت معاويه حركت كرد و در روز جمعه وارد نخيله گرديد معاويه پس از اينكه با مردم نماز خواند مشغول سخنرانى گرديد و گفت :\r\nبه خدا قسم من با شما نجنگيدم كه نماز بخوانيد ، يا روزه بگيريد يا حج بجا بياوريد ، يا زكات بدهيد زيرا اين اعمال را انجام ميدهيد : بلكه من با شما قتال كردم كه بر شما فرمانفرمائى نمايم ، خدا اين آرزو را به من عطا كرد ، در صورتى كه شما اكراه داشتيد . آگاه باشيد ! من حسن را بوسيلهء آن وعده‌هائى كه دادم در انتظار آرزوهائى نهادم ، اكنون كليه آن وعده و شروط را پايمال مينمايم و به هيچ كدام از آنها وفا نخواهم كرد .\r\nسپس معاويه متوجه كوفه گرديد و چند روزى در كوفه اقامت نمود . هنگامى كه بيعت كردن اهل كوفه با وى خاتمه يافت بر فراز منبر رفت و پس از اينكه سخنرانى نمود سخنانى ناروا در بارهء حضرت على بن ابى طالب و امام حسن عليهما السّلام گفت در آن مجلس امام حسن و امام حسين حضور داشتند . امام حسين عليه السّلام برخاست تا جواب معاويه را بگويد ، ولى امام حسن دست مبارك آن حضرت را گرفت و او را نشانيد . آنگاه خود امام حسن برخاست و فرمود : اى كسى كه على را نام بردى\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nمن حسن هستم و پدرم على است ، تو معاويه و پدرت صخر مىباشد ، مادر من فاطمه زهراء و مادر تو هند است ، جد من پيامبر اسلام صلّى اللَّه عليه و آله مىباشد و جد تو حرب است ، جدهء من خديجهء كبرا و جدهء تو فتيله است ، خدا لعنت كند آن كسى را كه شهرتش پليدتر و حسب و نسبش پست‌تر است ، شر و فتنهء او قديمىتر و از لحاظ كفر و نفاق اقدم مىباشد ! طوايفى از اهل مسجد گفتند : آمين آمين ! ! يقول المترجم :\r\nآمين آمين ! مؤلف گويد : عبد الحميد بن ابى الحديد ميگويد : هنگامى كه معاويه به قصد عراق حركت كرد و به پل منبج رسيد منادى ندا در داد تا مردم انجمن نمودند ، وقتى مردم جمع شدند امام حسن آمد و پس از اينكه بر فراز منبر رفت و حمد و ثناى خداى را بجاى آورد فرمود : خدا جهاد را بر خلق خود واجب نموده ولى مردم آن را اكراه دارند ، آنگاه بمؤمنينى كه اهل جهاد باشند فرموده : صابر باشيد زيرا خدا با صابران است ، ايها الناس ! شما به آنچه كه دوست داريد نائل نمىشويد مگر موقعى كه در مقابل آنچه اكراه داريد صبور باشيد . من اين طور شنيدم كه چون به گوش معاويه رسيده : ما بسرعت بسوى وى حركت نموده‌ايم او نيز به جنبش در آمده ، خدا شما را رحمت كند بسوى لشكرگاه خودتان كه نخيله است خارج شويد تا ما و شما تبادل افكار نمائيم . راوى ميگويد : امام عليه السّلام همانطور كه سخنرانى ميكرد اين بيم را داشت كه مردم او را تنها خواهند نهاد .\r\nآن گروه همه ساكت شدند و احدى با آن بزرگوار سخنى نگفت . وقتى عدى بن حاتم با اين منظره مواجه شد برخاست و گفت : من عدى بن حاتم ميباشم سبحان اللَّه ! چقدر زشت است كه شما جواب امام و پسر دختر پيامبر خود را نمىگوئيد كجايند آن خطباى مصر كه زبانهاشان در موقع امنيت تيز و تند بود ، اما وقتى كار مشكل ميشد نظير روباه‌ها خوشزبان بودند ! آيا از خشم خدا و عذاب او خوف نداريد ! ؟\r\nآنگاه متوجه امام حسن شد و گفت خدا تو را در موقع هدايت نمودن موفق\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nبدارد ، ناراحتىها را از تو بر طرف نمايد ، خدا تو را در ابتداء و انتهاء هر كارى موفق نمايد ، ما سخنان تو را شنيديم ، و متوجه امر تو شديم ، ما سخن تو را گوش ميكنيم ، در بارهء هر چه بگوئى و هر نظريه‌اى كه بدهى مطيع تو خواهيم بود ، اكنون من متوجه لشكرگاه ميشوم هر كسى كه مايل باشد در آنجا نزد من آيد بيايد .\r\nسپس عدى برخاست و از مسجد خارج شد ، و بر مال سوارى خود كه بر در مسجد بود سوار و متوجه نخيله گرديد ، آنگاه بغلام خويشتن گفت : وسائل مسافرت او را آماده نمايد ، عدى اولين كسى بود كه در لشكرگاه رفت .\r\nپس از عدى بن حاتم قيس بن عباده انصارى و معقل بن قيس رياحى و زياد بن حفصهء تميمى برخاستند و مردم را مورد سرزنش و ملامت قرار دادند و آنان را براى كارزار ترغيب كردند . آنگاه با امام حسن عليه السّلام همان سخنانى را گفتند كه عدى بن حاتم گفت و مردم را براى اجابت و قبول امر امام وادار كردند . امام حسن بايشان فرمود : راست گفتيد ، رحمت خدا بر شما باد ! من هميشه شما را بصدق نيت ، وفادارى ، قبول امر خدا مودت و دوستى صحيح ميشناختم . خدا بشما جزاى خير عطا كند . سپس فرود آمد و مردم خارج شدند و تشكيل لشكر داده آماده خروج گرديدند و امام حسن عليه السّلام هم متوجه لشكرگاه شد ، و مغيرة بن نوفل بن حارث را در كوفه خليفهء خويشتن قرار داد و به وى دستور داد تا مردم را وادار كند كه به آن حضرت ملحق شوند . امام حسن عليه السّلام با لشكرى عظيم حركت نمود و در دير عبد الرحمن پياده شد و مدت سه روز توقف كرد تا مردم اجتماع كردند .\r\nسپس آن بزرگوار عبيد اللَّه بن عباس را خواست و به او فرمود : اى پسر عمو ! من تو را با دوازده هزار نفر از سواران عرب و قراء مصر بهمراه تو فرستادم كه هر مرد از ايشان بتعداد لشكر مىافزايند ، تو با ايشان حركت كن ، با آنان به نرمى رفتار نما . با روى باز متوجه ايشان باش ، در مقابل آنان متواضع باش ، ايشان را\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nنزديك خود جاى بده ، زيرا آنان از باقيماندگان افرادى هستند كه مورد وثوق حضرت بودند ، با ايشان حركت كن و از شط فرات برو تا بمسكن ( بفتح ميم و كسر كاف ) برسى و از آنجا با ايشان برو تا در مقابل معاويه قرار بگيرى .\r\nاگر معاويه را ملاقات نمودى او را نگاه دار تا من بيايم ، زيرا من به زودى خواهم آمد ، ولى هر روز مرا از اوضاع خود آگاه كن ، با اين دو نفر يعنى قيس بن سعد و سعيد بن قيس مشورت و تبادل افكار كن . هنگامى كه معاويه را ملاقات نمودى تو در جنگ سبقت نگير تا او سبقت بگيرد . اگر او سبقت گرفت تو نيز با وى مشغول كارزار شو ، اگر برايت پيش آمدى كرد قيس بن سعد امير لشكر باشد و اگر براى او هم پيش آمدى رخ داد سعيد بن قيس امير لشكر شود .\r\nعبيد اللَّه حركت كرد تا به شينور رسيد ، از آنجا وارد شاهى و از شاهى متوجه فرات و از فرات داخل فلوجه وارد مسكن گرديد . امام حسن هم آمد تا به حمام عمر رسيد و از آنجا حركت نمود تا وارد دير كعب شد سپس آمد تا وارد ساباط در نزديكى پل پياده شد .\r\nمؤلف گويد : ابن ابى الحديد ما بقى داستان را همانطور شرح داده كه قبل از اين نگاشتيم . سپس ميگويد :\r\nمعاويه هم حركت نمود تا در قريه‌اى كه آن را : حبونيه ميگفتند وارد شد .\r\nعبيد اللَّه بن عباس آمد و در مقابل معاويه قرار گرفت . موقعى كه صبح شد معاويه شخصى را نزد عبيد اللَّه بن عباس فرستاد و پيغام داد كه امام حسن عليه السّلام در بارهء صلح و سازش با من مراسلاتى كرده است ، امام حسن مقام خلافت را به من تسليم مىكند ، تو مطيع من ميشوى حكمفرما و الا فرمانبردارى خواهى بود ، اگر تو الساعه مطيع من شوى مبلغ هزار هزار ( 1000000 ) درهم به تو عطا ميكنم كه نصف آن را فورا و نصف ديگر را هنگامى كه داخل كوفه شدى به تو خواهم پرداخت .\r\nعبيد اللَّه بن عباس با يارانش شبانه داخل لشكر معاويه شدند و معاويه وعده‌اى كه داده بود وفا كرد ، موقعى كه صبح شد مردم در انتظار بودند كه عبيد اللَّه بيايد\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nو با ايشان نماز بخواند ، ولى او نيامد ، مردم ويرا طلب كردند ولى نيافتند لذا قيس ابن سعد بن عباده با آنان نماز خواند . آنگاه سخنرانى نمود و ايشان را براى جهاد در راه خدا تقويت و تشجيع كرد ، نامى از عبيد اللَّه بن عباس برد و او را ملامت كرد ، سپس لشكر را امر بصبر و قيام در مقابل دشمن كرد و آنان گفتند : اطاعت ميكنيم ، بنام خدا با ما براى جهاد با دشمن قيام كن ، وى با آنان نهضت نمود .\r\nپس از اين جريان بسر ( بضم باء و سكون سين ) ابن ارطاة با گروهى به اهل عراق فرياد زدند و گفتند : اين امير شما عبيد اللَّه بن عباس است كه با معاويه بيعت نموده و امام شما كه حسن است با وى صلح و سازش كرده ، تا كى خويشتن را بكشتن ميدهيد ! ؟ قيس بن سعد در جواب آنان گفت : يكى از اين دو پيشنهاد را قبول كنيد : يا بايد بدون رهبر قتال كنيد ، يا اينكه با شخصى گمراه بيعت نمائيد .\r\nگفتند : بدون رهبر با شما ميجنگيم ، آنگاه لشكر اسلام بلشگر شام حمله كردند و آنان را بقدرى زدند كه ايشان را بجايگاه خود باز گردانيدند .\r\nسپس معاويه نامه‌اى براى قيس بن سعد نگاشت و او را براى رساندن به آرزوهائى تطميع كرد . قيس در جوابش نوشت : نه به خدا من فريب نميخورم ، تو هرگز مرا جز اينكه نيزه بين ما حكمفرما باشد ملاقات نخواهى كرد ، هنگامى كه معاويه از فريب دادن وى مأيوس شد براى قيس نوشت : تو يهودى ابن يهودى ميباشى ، نفس خود را اين طور شفا ميدهى كه آن را براى چيزى كه بر له تو نيست بكشتن ميدهى . زيرا اگر آن لشكرى كه دوست دارى غالب شوند تو را بر كنار خواهند كرد ، و اگر آن لشكرى كه دشمن هستند فاتح گردند تو را نابود مينمايند .\r\nپدر تو تير بكمان نهاد ولى هدف را نزد ، بلكه غير غرض خود را هدف قرار داد آنگاه مردم او را رها كردند ، روز اجلش فرا رسيد و در حالى كه تبعيد شده و غريب بود در حوران از دنيا درگذشت و السّلام .\r\nقيس بن سعد در جواب معاويه نوشت : اما بعد : تو يك بتى هستى كه پسر بت ميباشى ، تو در حالى كه اكراه داشتى داخل اسلام شدى ، از خوف بود كه مدتى\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nدر دين اسلام بودى ، با كمال رضا و رغبت از دين اسلام خارج شدى ، و حال آنكه ثمره و بهره‌اى از اسلام نبردى ، در اسلام آوردن مقدم نبودى و منافق بودن تو تازگى ندارد و دائما با خدا و رسول در جنگ و يكى از احزاب مشركين بودى ، تو هميشه دشمن خدا و رسول و بندگان مؤمن خدا بودى . نام پدرم را برده بودى بجان خودم قسم كه پدرم تير خود را جز بر هدف و غرض خويشتن نزد ، ولى آن كسى كه بگرد و قوزك پاى او نميرسيد از برايش ايجاد دشمنى كرد . تو گمان كردى من يهودى ابن يهودى ميباشم . در صورتى كه تو و عموم مردم ميدانند من و پدرم دشمن آن دينى هستيم كه تو از آن خارج شدى ، و يارىكنندهء اين دينى هستيم كه به آن مشرف شدى و السّلام .\r\nهنگامى كه معاويه نامهء قيس بن سعد را خواند در غضب شد و تصميم گرفت جواب وى را بنويسد ، ولى عمر و بن عاص گفت : آرام باش ، زيرا اگر جواب او را بنويسى وى جوابى سخت‌تر از آن برايت خواهد نوشت ، اما اگر او را واگذارى همان راهى را ميرود كه مردم خواهند رفت .\r\nمعاويه پس از اينكه از قيس صرف نظر كرد عبد اللَّه بن عامر و عبد الرحمن بن سمره را ( بفتح سين و ضم ميم ) به منظور صلح و سازش نزد حضرت امام حسن عليه السّلام فرستاد ، ايشان پس از ورود امام حسن را بسوى معاويه دعوت نمودند و آن حضرت را از مقام خلافت بر حذر داشتند و آن شروطى را كه معاويه كرده بود بحضورش تقديم نمودند .\r\nشروط اين بود كه : امام حسن از كسى تبعيت نكند ، اذيت و آزارى به احدى از شيعيان على عليه السّلام نرساند ، على را جز بخير و خوبى ياد ننمايد ، و شروط ديگرى كه امام حسن عليه السّلام كرده بود و معاويه پذيرفته بود . قيس پس از اين جريان با لشكر به طرف كوفه مراجعت نمود .\r\nابن ابى الحديد پس از اين داستان از قول سعيد بن سويد مينگارد : معاويه در روز جمعه در نخيله با ما نماز خواند و در ضمن سخنرانى كه كرد گفت :\r\nبه خدا قسم من با شما كارزار نكردم كه نماز بخوانيد ، يا روزه بگيريد ، يا حج\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nبجاى آوريد ، يا زكات بدهيد ، زيرا شما اين گونه امور را انجام ميدهيد . بلكه با شما قتال كردم كه بر شما فرمانفرمائى كنم ، خدا اين آرزوى مرا برآورد در حالى كه شما مايل نبوديد . عبد الرحمن بن شريك هر گاه اين داستان را شرح ميداد ميگفت : به خدا قسم كه اين سخن معاويه يكنوع افتضاحى است ! ! ابو الفرج ميگويد : معاويه پس از سخنرانى در نخيله در حالى داخل كوفه شد كه خالد بن عرفطه و حبيب بن حمار كه بيرق او را حمل ميكرد در جلو صورت وى بودند موقعى كه وارد كوفه شد از باب الفيل داخل مسجد شد و مردم در اطراف وى اجتماع كردند .\r\nنيز ابو الفرج از پدر عطاء بن سائب نقل مىكند كه گفت : در آن بينى كه حضرت امير عليه السّلام بر فراز منبر كوفه بود مردى داخل شد و گفت : يا امير المؤمنين ! خالد بن عرفطه از دنيا رفت . حضرت امير فرمود : نه به خدا قسم نمرده و نخواهد مرد تا از اين در داخل اين مسجد - و بدست خود اشاره بباب الفيل نمود - وى در حالى داخل اين مسجد مىشود كه بيرق گمراهى با او خواهد بود ، آن بيرق را حبيب بن حمار حمل مينمايد ناگاه مردى برجست و به حضرت امير گفت : من حبيب ابن حمار ميباشم ، من شيعه هستم فرمود : مطلب همين است كه من ميگويم . به خدا قسم كه خالد بن عرفطه در جلو لشكر معاويه آمد و همين حبيب حمار بيرق او را حمل مينمود .\r\nهنگامى كه صلح بين امام حسن و معاويه خاتمه يافت معاويه دنبال قيس بن سعد فرستاد كه بيايد و با معاويه بيعت نمايد ، قيس مردى بلند قامت بود ، سوار بر اسب ميشد و پاهاى او روى زمين كشيده ميشد ، در صورت وى يك تار مو نبود ، او را خصى الانصار ميگفتند . هنگامى كه خواستند قيس را نزد معاويه وارد كنند گفت من قسم خورده‌ام كه معاويه را ملاقات نكنم مگر اينكه بين من و او نيزه و شمشير باشد معاويه دستور داد تا نيزه و شمشيرى آوردند و بين قيس و معاويه قرار دادند كه قيس به قسم خود عمل كرده باشد .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nروايت شده : هنگامى كه امام حسن عليه السّلام صلح كرد قيس بن سعد با چهار هزار نفر كناره‌گيرى كرد و از بيعت نمودن با معاويه خوددارى نمود ، موقعى كه امام حسن با معاويه صلح كرد و قيس را آوردند كه بيعت كند متوجه امام حسن شد و گفت : آيا من از بيعت تو آزادم ؟ فرمود آرى ! آنگاه صندلى نهادند تا معاويه و امام حسن نشستند . معاويه به قيس گفت : آيا بيعت ميكنى ؟ گفت : آرى ، قيس دست خود را روى ران خويشتن نهاد و آن را به طرف معاويه دراز نكرد ، ولى معاويه از روى تخت خود برخاست و پس از اينكه خود را روى قيس انداخت دست خويش را بدست قيس كشيد . اما قيس دست خويشتن را بسوى دست معاويه بلند نكرد ! 6 - در كتاب مناقب مينگارد : وقتى حضرت امير از دنيا رحلت كرد امام حسن در كوفه سخنرانى نمود و فرمود : ايها الناس ! دنيا دار بلا و فتنه است ، هر چه در دنيا است در معرض فنا و نابودشدنى مىباشد ، موقعى كه فرمود : من با شما بيعت ميكنم كه با هر كس جنگ كنم شما هم بجنگيد و با هر كسى كه صلح و سازش نمايم شما هم صلح كنيد مردم گفتند : شنيديم ، اطاعت مىكنيم ، يا امير المؤمنين ما را دستور بده تا اطاعت نمائيم . سپس امام حسن مدت دو ماه در كوفه اقامت كرد .\r\nمترجم گويد : ابو مخنف مطالبى را از ابن عباس در بارهء صلح امام حسن با معاويه روايت كرده ما آنها را در ضمن روايت يكم همين بخش ترجمه كرديم لذا از تكرار آنها خوددارى مينمائيم .\r\nمؤلف گويد : امام حسن عليه السّلام عبد اللَّه بن حارث را بجانب معاويه فرستاد تا از او تعهد بگيرد كه : معاويه در بين مسلمانان طبق قرآن و سنت حضرت رسول صلّى اللَّه عليه و آله و سلّم عمل نمايد ، امر خلافت بعد از معاويه موكول به شورا باشد ، ناسزا گفتن به حضرت امير ترك شود ، شيعيان امير المؤمنين در امان باشند ، متعرض احدى از آنان\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nنشود ، هر حقى بحقدار برسد ، حق او را كه هر سالى مبلغ پنجاه هزار درهم بود بطور كامل پرداخته شود .\r\nمعاويه اين معاهده را پذيرفت و قسم خورد كه به اين شروط عمل نمايد ، آنگاه عبد اللَّه بن حارث ، عمرو بن ابى سلمه ، عبد اللَّه بن عامر بن كريز ، عبد الرحمن ابى سمره و غيرهم را در اين باره شاهد گرفت . هنگامى كه اين موضوع به گوش قيس بن سعد رسيد گفت :\r\n 1 - اتانى بارض العال من ارض مسكن * بأن امام الحق اضحى مسالما\r\n2 - فما زلت مذ بينته متلددا * اراعى نجوما خاشع القلب واجما \r\n1 - يعنى از زمين مسكن در زمين عال به من خبر رسيد كه امام بر حق صلح و سازش نمود .\r\n2 - من در گذشته‌ها هميشه در حالى كه متحير بودم شاهد و بيّنهء وى بودم ، و مدتها كه دل شكسته و محزون بودم مراعات مينمودم .\r\nروايت شده : امام حسن عليه السّلام در موقع صلح با معاويه فرمود : ايها الناس :\r\nاگر شما در بين جابلقا و جابرسا مردى را غير از من و برادرم حسين طلب كنيد كه جدش پيامبر اسلام باشد نخواهيد يافت معاويه راجع به حقى كه از من بود و آن را به منظور صلاحيت اين امت و حفظ خون آن به وى واگذار نمودم ، با من نزاع كرد . شما با من بيعت كرديد كه با هر كس صلح نمايم شما هم صلح كنيد و من صلاح ديدم كه با او صلح نمايم . اين صلح و سازش من براى عموم افرادى كه تمناى مقام خلافت را داشتند اتمام حجت شد . گر چه ميدانم اين عمل براى شما تا يك زمانى باعث فتنه و آزمايش خواهد بود .\r\nدر روايت ديگرى ميگويد : امام فرمود : من به منظور حفظ و حراست خونهاى شيعيان و خوف بر خويشتن و اهل و عيالم و ياران مخلص خود صلح و سازش نمودم . روايت شده كه امام حسن فرمود : اى اهل عراق ! سه موضوع مهم را من از شما مشاهده كردم و شما را بخشيدم شما پدرم را كشتيد ، به بدن خودم نيزه زديد\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nاموال خودم بغارت برديد .\r\nيكوقت امام حسين عليه السّلام در حالى كه گريان بود بحضور امام حسن مشرف شد ، پس از تشرف در حالى كه خندان بود خارج گرديد ، وقتى دوستان آن حضرت از اين جريان جويا شدند فرمود : تعجب ميكنم از امامى كه ميخواستم چيزى به او تعليم دهم ، من به امام حسن گفتم : چه باعث شد كه مقام خلافت را تسليم نمودى ! ؟\r\nفرمود : همان موضوعى كه قبلا پدرت را به اين امر وادار نمود . راوى ميگويد : وقتى معاويه از امام حسين عليه السّلام خواست كه با وى بيعت كند ، امام حسن بمعاويه فرمود حسين را براى بيعت مجبور منماى ! زيرا حسين عليه السّلام هرگز بيعت نخواهد كرد تا اينكه كشته شود ، او هرگز كشته نمىشود مگر اينكه اهل بيتش كشته شوند اهل بيتش كشته نمىشوند مگر اينكه اهل شام بقتل برسند .\r\nمسيب بن نجبهء فزارى و سليمان بن صرد خزاعى به حضرت امام حسن عليه السّلام گفتند تعجب ما راجع به تو بر طرف نخواهد شد ، زيرا تو با معاويه بيعت كردى در صورتى كه غير از اهل بصره و حجاز تعداد چهار هزار نفر جنگجوى از اهل كوفه در ركاب تو بودند ! امام حسن فرمود : آرى همين طور است . اكنون چه نظريه‌اى دارى ؟ گفت :\r\nرأى من اين است كه تو از اين بيعتى كه كردى برگردى زيرا معاويه عهدشكنى كرده ، فرمود : اى مسيب ! خيرى در پيمان‌شكنى نيست اگر من يك چنين منظورى ميداشتم بيعت نمىكردم .\r\nحجر بن عدى گفت : آرى و اللَّه ! من دوست داشتم كه تو و ماها در آن روز مرده بوديم و يك چنين روزى نديده بوديم ، زيرا در حالى بازگشتيم كه راجع به آن مطلبى كه آن را اكراه داشتيم دماغمان سوخت و آنان در حالى برگشتند كه به آن مطلبى كه دوست داشتند نائل شدند ، هنگامى كه امام با حجر بن عدى ملاقات نمود به او فرمود : من در مجلس معاويه سخن تو را شنيدم ، هر انسانى آنچه را كه تو دوست دارى دوست ندارد ، رأى او نظير رأى تو نخواهد بود . من اين عمل را جز براى باقى ماندن شما انجام ندادم ، خداى تعالى هر روز نظرى و تصميمى دارد اگر خدا ميخواست من به بيعت كردن ناچار نمىشدم ، آنگاه فرمود :\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n اجامل اقواما حياء و لا ارى * قلوبهم تغلى على مراضها \r\nيعنى من با گروههائى به جهت حيائى كه دارم نيك رفتارى ميكنم . ولى نمىبينم كه قلب‌هاى ايشان نسبت به من محبت و جوشش داشته باشند . نيز ميفرمايد :\r\n1 -  لئن ساءني دهر عزمت تصبرا * و كل بلاء لا يدوم يسير \r\n2 -  و ان سرنى لم ابتهج بسروره * و كل سرور لا يدوم حقير \r\n1 - يعنى اگر روزگار مرا ناراحت كند تصميم صبر و تحمل ميگيرم و هر بلائى كه دوامى نداشته باشد سهل است 2 - و اگر روزگار مرا مسرور نمايد به سرور آن خوشحال نمىشوم . زيرا هر سرورى كه دوامى نداشته باشد حقير و كوچك است .\r\n7 - در كتاب مناقب از گروهى از اهل تسنن نقل مىكند : هنگامى كه امام حسن عليه السّلام با معاويه صلح نمود مورد ملامت قرار گرفت . به آن حضرت گفته ميشد ! يا مذل المؤمنين ! و مسود الوجوه ! يعنى اى ذليل‌كنندهء مؤمنين و سياه‌كنندهء صورت‌ها . آن بزرگوار در جواب ميفرمود : مرا سرزنش نكنيد ، زيرا در اين عملى كه من انجام دادم صلاح و مصلحتى بود . پيغمبر خدا صلّى اللَّه عليه و آله در عالم خواب ديد : بنى اميه هر كدام پس از ديگرى ( بالاى منبر آن حضرت ) سخنرانى ميكنند ! رسول خدا از اين خواب محزون شد ، جبرئيل نزد آن حضرت آمد و سورهء :\r\n  إِنَّا أَعْطَيْناك الْكَوْثَرَ   و سورهء :   إِنَّا أَنْزَلْناه فِي لَيْلَةِ الْقَدْرِ   را آورد .\r\nدر روايت ديگر از امام جعفر صادق عليه السّلام نقل شده كه فرمود : آيهء - 205 - سورهء شعراء نازل شد كه ميفرمايد . آيا نديدى كه ما ايشان را تا يك مدتى بهره‌مند نموديم . تا آنجا كه ميفرمايد : يمتعون . سپس سورهء :   إِنَّا أَنْزَلْناه   نازل شد .\r\nمنظور از نزول اين سوره اين است كه خدا ليلة القدر را براى پيامبر خود از آن هزار ماه كه بنى اميه سلطنت كردند بهتر دانسته است .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nاز سهل بن سهل روايت شده كه گفت : پيغمبر خدا صلّى اللَّه عليه و آله در عالم خواب ديد ميمونهائى بر فراز منبرش صعود و نزول مينمايند . آن حضرت از ديدن اين خواب ناراحت و مغموم گرديد ، پس از اين جريان بود كه آن حضرت خندان ديده نشد تا رحلت كرد . اين روايت از امام محمّد باقر عليه السّلام نيز نقل شده است . در كتاب :\r\nمسند ( بضم ميم ) موصلى مينويسد : پيغمبر اكرم اسلام در عالم خواب ديد خوكهائى بر فراز منبرش بالا ميروند .\r\nقاسم بن فضل حرانى ميگويد : وقتى ما مدت سلطنت خلفاى بنى اميه را شماره كرديم هزار ماه بود .\r\nمؤلف گويد : ابن ابى الحديد از سفيان روايت مىكند كه گفت : در آن موقعى كه امام حسن با معاويه صلح كرده و درب خانه‌اش نشسته بود و گروهى نزد آن بزرگوار بودند بحضور آن حضرت مشرف شدم و گفتم :\r\nالسّلام عليك يا مذل المؤمنين ! يعنى سلام بر تو ، اى ذليل‌كنندهء مؤمنين ! فرمود : و عليك السّلام : پياده شو ، من پياده شدم و شتر خود را عقال نمودم ، آنگاه نزد آن بزرگوار نشستم ، فرمود :\r\nچه گفتى ! ؟ گفتم : ميگويم :\r\nالسّلام عليك يا مذل المؤمنين ! فرمود : چه باعث شد كه اين سخن را در بارهء من مىگوئى ؟ گفتم : پدر و مادرم بفدايت به خدا قسم تو در آن موقعى كه با اين شخص سركش يعنى معاويه بيعت كردى و امر خلافت را به اين لعين كه پسر هند جگر خوار است تفويض نمودى ما را ذليل كردى در صورتى كه صد هزار نفر لشكر در اختيار تو بودند و حاضر بودند كه فدائى تو گردند و خدا امر اين مردم را براى تو مهيا كرده بود .\r\nامام حسن فرمود : اى سفيان ! ما اهل بيتى هستيم كه هر گاه حق را تشخيص دهيم به آن متمسك مىشويم . من از حضرت امير علي عليه السّلام شنيدم ميفرمود :\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nاز پيامبر خدا ميفرمود : چند شب و روزى بيش نمىگذرد كه امر و اختيار اين امت بدست مردى مىافتد كه داراى روده‌اى گشاده و گلوئى ضخيم است ، مىخورد ولى سير نمىشود ، خدا نظر رحمت به او نمىكند ، نخواهد مرد مگر موقعى كه در آسمان يك نفر عذر پذير و در زمين يك نفر ناصر دين و مذهب نداشته باشد . يك چنين شخصى همين معاويه خواهد بود . من اين طور دريافته‌ام كه خدا امر خود را عملى خواهد كرد .\r\nدر همين موقع بود كه مؤذن اذان گفت . ما برخاستيم نزد شخصى كه شتر خود را ميدوشيد رفتيم ، امام عليه السّلام يك ظرف شير گرفت و آشاميد و به من هم داد تا آشاميدم .\r\nسپس بجانب مسجد متوجه شديم و آن حضرت به من فرمود : اى سفيان ! چه باعث شد كه تو بنزد ما آمدى ؟ گفتم : به حق آن خدائى كه حضرت محمّد را براى هدايت بشر و دين حق فرستاده محبت شما باعث شد كه نزد شما آمدم فرمود :\r\nاى سفيان ! مژده باد تو را : من از حضرت على شنيدم ميفرمود : از رسول خدا صلّى اللَّه عليه و آله شنيدم ميفرمود : اهل بيت من با دوستداران ايشان نظير اين دو انگشت سبابه ، يا انگشت سبابه و انگشت وسط نزد حوض كوثر در حالى پيش من ميايند كه يكى از آنها بر ديگرى فضيلت داشته باشد . اى سفيان ! بشارت باد تو را كه دنيا نيكوكار و تبه كار را جاى ميدهد تا آن هنگامى كه خداى توانا امام بر حق ( يعنى حضرت صاحب الزمان ) را كه از آل محمّد است مبعوث نمايد .\r\n8 - فضل بن شاذان در بعضى از كتب خود مينگارد : هنگامى كه حضرت امير كشته شد امام حسن در ماه شوال از كوفه براى قتال با معاويه خارج شد و در كسكر با يك ديگر مصادف شدند و امام حسن مدت شش ماه با معاويه قتال كرد .\r\nامام حسن عليه السّلام پسر عموى خود عبيد اللَّه بن عباس را بعنوان مقدمة الجيش فرستاده بود معاويه مبلغ صد هزار درهم رشوه براى عبيد اللَّه بن عباس فرستاد ، عبيد اللَّه\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nبا بيرق رفت و بمعاويه پيوست . لشكر امام حسن همچنان بدون رهبر و رئيس ماند .\r\nپس از اين جريان قيس بن سعد عباده برخاست و پس از اينكه سخنرانى كرد گفت : ايها الناس ! رفتن عبيد اللَّه بن عباس شما را دچار هول و ترس نكند ، زيرا كه اين مرد و پدرش هرگز عمل خيرى انجام نداده‌اند . سپس براى سرپرستى مردم قيام كرد . لشكر امام حسن در ماه ربيع الاول برجستند و خيمه‌هاى آن بزرگوار را غارت كردند و اموال آن حضرت را به يغما بردند ابن بشر ( بكسر باء ) اسدى نيزه بران آن بزرگوار زد آنگاه امام حسن را در حالى كه مجروح شده بود بسوى مدائن بردند و آن بزرگوار در آنجا نزد عموى مختار بن ابو عبيد متحصن شد .\r\n9 - در كتاب : رجال كشى از غلام محمّد بن راشد روايت مىكند كه گفت از امام جعفر صادق عليه السّلام شنيدم ميفرمود : معاويه براى امام حسن نوشت : تو با حسين و اصحاب على عليه السّلام متوجه شام شويد . قيس بن سعد بن عبادهء انصارى نيز با ايشان خارج شد . وقتى وارد شام شدند معاويه اذن دخول به ايشان داد و خطيب‌هائى را براى آنان آماده نمود . سپس گفت : يا حسن برخيز و بيعت كن ! امام حسن برخاست و بيعت نمود ، آنگاه گفت : يا حسين برخيز و بيعت نما ! امام حسين برخاست و بيعت كرد « 1 »  سپس گفت : يا قيس برخيز بيعت كن ! قيس متوجه امام حسين و منتظر اجازهء آن حضرت شد . امام حسين به وى فرمود : امام حسن امام من است 10 - نيز در همان كتاب از ذريح روايت مىكند كه گفت : از امام جعفر صادق عليه السّلام شنيدم ميفرمود : قيس بن سعد بن عبادهء انصارى كه صاحب شرطة\r\n\r\n","description":"","footnote":" ( 1 ) اين روايت با رواياتى كه ميگويند : امام حسين اصلا با معاويه بيعت نكرد مخالف است . زيرا در روايات ديگرى وارد شده : وقتى معاويه به امام حسين گفت :\r\nبيعت كن امام حسن به معاويه گفت : دست از حسين بردار كه اگر كشته شود بيعت نخواهد كرد . چنان كه قبل از اين در همين كتاب خوانديم . ففيه ما فيه - مترجم . ","page_name":" 53 ","page_number":53},
  {"content":"\r\n\r\nالخميس « 1 »  بود نزد معاويه رفت . معاويه به وى گفت : بيعت كن ! قيس متوجه امام حسن شد و گفت : يا ابا محمّد ! آيا بيعت كردى ! ؟ معاويه بقيس گفت : آيا تو از مخالفت خوددارى نمىكنى ! آيا نه چنين است كه من از تو انتقام ميكشم قيس گفت : هر عملى كه ميخواهى انجام بده ! به خدا قسم اگر بخواهم پيمان تو شكسته خواهد شد . راوى ميگويد : وى از لحاظ جسم نظير شتر و كوسه بود .\r\nآنگاه امام حسن برخاست و به قيس فرمود : بيعت كن و قيس بيعت نمود .\r\n11 - در كتاب : كشف الغمه از شعبى روايت مىكند كه گفت : موقعى كه امام حسن در نخيله با معاويه صلح نمود من نزد آن حضرت رفتم . معاويه به امام حسن گفت : برخيز و به مردم بگو : من از مقام خلافت دست برداشتم و آن را به معاويه تسليم نمودم . امام حسن عليه السّلام برخاست و پس از اينكه حمد و ثناى خدا را بجا آورد فرمود : زيركترين مردم كسى است كه تقوا داشته باشد ، و احمق‌ترين افراد شخصى است كه تبه كار باشد اين مقام خلافت كه من و معاويه در بارهء آن اختلاف داريم اگر حق وى باشد ، او از من احق به آن است . و اگر حق من باشد من آن را به منظور صلاحيت امت و نريختن خون امت واگذار نمودم . گرچه ميدانم اين عمل تا يك مدتى موجب فتنه و آزمايش شما خواهد بود .\r\n12 - در كتاب : امالى شيخ از ابو عمر نقل مىكند كه گفت : هنگامى كه امام حسن با معاويه وداع كرد معاويه مردم را جمع كرد و بر فراز منبر رفت و پس از سخنرانى گفت : حسن بن على مرا براى مقام خلافت لايق دانست و خويشتن را لايق ندانست . امام حسن يك پله از معاويه پائين‌تر نشسته بود موقعى كه سخنرانى\r\n\r\n","description":"","footnote":" ( 1 ) منظور از شرطة الخميس آن گروهى از لشكر ميباشند كه مقدمتا ميروند و در مقابل دشمن قرار مىگيرند . آن گروه افرادى هستند از جان گذشته . معنى كلمهء :\r\nشرطه در اين زمان يعنى پليس و معنى كلمهء : خميس يعنى لشكر . لشكر را بدين جهت خميس ميگويند كه از پنج قسمت تشكيل مىشود بدين شرح : 1 - مقدمه 2 - دنباله 3 - ميمنه 4 - ميسره 5 - قلب - مترجم . ","page_name":" 54 ","page_number":54},
  {"content":"\r\n\r\nمعاويه خاتمه يافت امام حسن عليه السّلام بر فراز منبر رفت و پس از حمد و ثناى خدا داستان مباهله را شرح داد و فرمود : پدرم على نفس پيغمبر خدا است ، من و برادرم فرزندان پيامبريم ، منظور از كلمه ، نسائنا ( كه در آيهء مباهله مىباشد ) مادرم زهراء است ، مائيم كه اهل و آل پيامبريم ، پيغمبر خدا از ما و ما از او هستيم .\r\nهنگامى كه آيهء تطهير نازل شد پيغمبر اكرم اسلام صلّى اللَّه عليه و آله ما را زير كساء يمانى كه از ام سلمه بود جمع كرد و در بارهء ما فرمود : پروردگارا ! اينان اهل بيت و عترت من ميباشند ، پليدى را از ايشان دور كن و آنان را پاكيزه كن يكنوع پاكيزگى مخصوصى . احدى غير از من و برادرم حسين و پدر و مادرم در زير آن كسا نبود . احدى نبود كه در مسجد جنب و متولد شود غير از پيامبر خدا و پدرم ، اين فضيلتى است كه از طرف خدا شامل حال ما شده است ، شما مقام و منزلت ما را نزد رسول خدا صلّى اللَّه عليه و آله مشاهده كرديد خدا دستور داد : كليهء دربهائى را كه به طرف مسجد النبى باز مىشدند بستند غير از درب حجرهء ما كه دائما باز بود ، وقتى در اين باره با رسول خدا صلّى اللَّه عليه و آله گفتگو كردند فرمود : من درب آن حجره‌ها را نبستم و درب حجرهء على را باز نگذاشتم ، بلكه خدا به من دستور داد درب كليهء حجره‌ها را مسدود نمايم و درب حجرهء على را باز بگذارم .\r\nمعاويه گمان كرده : من وى را لايق خلافت ميدانم و خويشتن را لايق اين مقام نميدانم ، ولى او دروغ ميگويد . ما راجع به قرآن خدا چنان كه رسول خدا فرموده از ساير مردم سزاوارتريم . ما اهل بيت از آن وقتى كه خداى حكيم پيغمبر خود را قبض كرده مظلوم قرار گرفتيم خدا بين ما و آن افرادى كه حق ما را گرفتند ، اشخاصى كه بر ما مسلط شدند . مردم را بر ما مسلط كردند ، ما را از سهم غنيمت خويشتن ممنوع نمودند و آن افرادى كه مادر ما را از آن حقى كه پيغمبر خدا برايش قرار داد محروم كردند ، قضاوت خواهد كرد .\r\nبه خدا قسم اگر آن هنگامى كه پيامبر خدا صلّى اللَّه عليه و آله از ميان اين مردم رفت با پدرم بيعت ميكردند آسمان باران رحمت خود را براى ايشان فرو ميريخت\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nو زمين بركات خود را براى آنان تقديم مينمود . اى معاويه ! اين امر خلافتى كه تو به آن طمع كردى هنگامى كه از جايگاه خود خارج شد قريش در بارهء آن بنزاع پرداختند . سپس اسيران آزاد شده و فرزندان آنان يعنى تو و يارانت به آن طمع كرديد . در صورتى كه رسول خدا صلّى اللَّه عليه و آله و سلّم فرموده : هيچ امتى نيست كه شخصى سرپرست آنان شود و اعلم از او در ميان ايشان باشد مگر اينكه دائما وضع آنان رو به انحطاط ميگذارد تا اينكه برگردند بجانب آن كسى كه وى را ترك كرده بودند . بنى اسرائيل هارون را در صورتى كه ميدانستند وى در ميان آنان خليفه حضرت موسى است از دست دادند و تبعيت از سامرى نمودند . اين امت هم پدر مرا رها نمودند و با ديگرى بيعت كردند . در صورتى كه شنيدند پيغمبر خدا صلّى اللَّه عليه و آله راجع بپدرم ميفرمود :\r\nانت منى بمنزلة هارون من موسى الا النبوة\r\nيعنى يا على تو از براى من نظير هارون هستى براى موسى ، ( با اين تفاوت كه ) بعد از من پيغمبرى نخواهد آمد ، و حال آنكه در روز غدير خم ديديد :\r\nپيامبر خدا صلّى اللَّه عليه و آله پدرم را براى مقام خلافت بالاى دست بلند كرد و به حاضرين دستور داد كه اين موضوع را بغائبين برسانند .\r\nپيغمبر اسلام صلّى اللَّه عليه و آله از قوم خود فرار كرد و داخل غار شد در حالى كه ايشان را بسوى خدا دعوت ميكرد . اگر آن بزرگوار يارانى ميداشت فرار نميكرد . پدرم در آن موقعى كه دست نگه داشته بود از اين مردم طلب يارى كرد و استغاثه نمود ولى كسى بفرياد او نرسيد . هنگامى كه خواستند هارون را بكشند خدا از مسئوليت وى درگذشت . موقعى كه پيامبر اسلام صلّى اللَّه عليه و آله ياورى نيافت و متوجه نماز شد خدا از مسئوليت او صرف نظر كرد . پدرم و من هم همين طور مسئوليت خدائى نداريم ، زيرا اين امت ما را رها نموده‌اند و با تو بيعت كردند اى معاويه . جز اين نيست كه اينها سنن و امثال كه بعضى تابع بعض ديگر شوند .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nايها الناس ! اگر شما در بين مشرق و مغرب مردى را جستجو كنيد كه از پيغمبر بوجود آمده باشد غير از من و برادرم نخواهيد يافت ، من با معاويه بيعت كردم گر چه ميدانم اين عمل براى معاويه اتمام حجت و متاعى است تا يك مدت معلوم .\r\n\r\n[ نامه امام حسن عليه السلام به معاويه پس از شهادت حضرت امير عليه السلام 
  ]\r\n13 - در كتاب : كشف الغمه مينويسد : از جمله نامه‌هائى كه امام حسن پس از فوت حضرت امير در آن وقتى كه مردم با آن بزرگوار بيعت كرده بودند براى معاويه نوشت اين بود :\r\nبسم اللَّه الرّحمن الرّحيم از عبد اللَّه حسن بن امير المؤمنين بسوى معاوية بن صخر . اما بعد : خدا حضرت محمّد صلّى اللَّه عليه و آله را به جهت اينكه براى مردم عالم رحمتى باشد مبعوث كرد ، حق بوسيلهء آن حضرت ظاهر و باطل را بر طرف نمود ، اهل شرك را بواسطهء آن بزرگوار ذليل و عرب را عموما عزيز كرد هر كسى را كه خواست بوسيلهء آن حضرت مشرف نمود چنان كه ( در آيهء - 44 - سورهء زخرف ) ميفرمايد : آن براى ذكر تو و قوم تو مىباشد . هنگامى كه خداى مهربان حضرت محمّد را قبض روح كرد عرب بعد از آن بزرگوار در بارهء امر خلافت به نزاع پرداختند . گروه انصار گفتند :\r\nمنا امير و منكم امير يعنى يك امير از ما و يك امير از شما . گروه قريش گفتند : ما دوستان و عشيرهء پيغمبر خدائيم ، در بارهء امر پيامبر خدا منازعه نكنيد ، آنگاه عرب دريافت كه اين مقام از گروه قريش است . اكنون مائيم كه دوستان و نزديكان حضرت محمّد صلّى اللَّه عليه و آله و سلّم ميباشيم تعجبى ندارد ، زيرا اين نزاعى كه به غير حق در بارهء دين با ما ميكنى معروف است و اثر نيكوئى در اسلام باقى نميگذارد . وعده ما و تو نزد\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nخدا باشد . ما از خدا ميخواهيم در اين دنيا چيزى بما ندهد كه موجب نقصان مقام آخرت ما باشد .\r\nهنگامى كه امير المؤمنين : على ميخواست از دنيا برود مقام خلافت را بعد از خود به من واگذار نمود . اى معاويه ! از خدا بترس ! نسبت به امت محمّد صلّى اللَّه عليه و آله كارى بكن كه خون آنان را حفظ و امور ايشان را اصلاح كرده باشى و السّلام .\r\n\r\n[ صلحنامه امام حسن عليه السلام 
  ]\r\nاز جمله سخنان امام حسن عليه السّلام در آن موقعى كه صلح و سازش بين آن حضرت و معاويه برقرار شد اين است كه به منظور حفظ خونها و خاموش نمودن فتنه نوشت :\r\nبسم اللَّه الرّحمن الرّحيم اين صلحنامه‌اى است كه بين حسن بن على بن ابى طالب و معاوية بن ابو سفيان برقرار شد : حسن بن على عليهما السّلام امر خلافت را با شروط ذيل به معاوية بن ابو سفيان واگذار كرد :\r\n1 - معاويه طبق دستور قرآن و سنت پيامبر اسلام صلّى اللَّه عليه و آله و سلّم و روش خلفاء نيكوكار با مسلمانان رفتار نمايد .\r\n2 - معاويه اين حق را ندارد كه بعد از خود مقام خلافت را به احدى واگذار كند ، بلكه بايد خليفهء بعد از معاويه با شورا و مشورت مسلمين تعيين شود .\r\n3 - مردم از ظلم معاويه در هر جاى زمين كه هستند در امان باشند ، چه در شام ، چه در عراق ، چه در حجاز و چه در يمن .\r\n4 - ياران و شيعيان على بن ابى طالب جان و مال و زنان و فرزندانشان در امان باشند .\r\n5 - بر معاوية بن ابو سفيان واجب است به اين عهدنامهء خدائى آن طور وفا كند\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nكه خلق خدا وفا ميكنند .\r\n6 - حسن بن على و برادرش حسين و احدى از اهل بيت رسول خدا صلّى اللَّه عليه و آله را مخفيانه و علنا هلاك ننمايد و احدى از ايشان را در هر نقطه‌اى از زمين كه باشند دچار خوف نكند ، فلان و فلان به اين قرارداد شهادت دادند و كافى است كه خدا براى صلحنامه شاهد باشد . و . . .\r\nمؤلف گويد : آن خبر طولانى كه مفضل بن عمر از حضرت صادق عليه السّلام در بارهء رجعت آل محمّد روايت كرده در كتاب غيبت خواهد آمد ، در آن روايت ميگويد : امام جعفر صادق عليه السّلام به مفضل فرمود : امام حسن عليه السّلام برميخيزد و مىگويد : يا جدا ! من با امير المؤمنين : على عليه السّلام در كوفه كه محل هجرت وى است بودم تا اينكه بوسيلهء ضربت عبد الرحمن بن ملجم لعنة اللَّه عليه شهيد شد ، پدرم على همان وصيتى را براى من كرد كه تو در بارهء او نمودى . موقعى كه خبر شهادت پدرم به معاويه لعين رسيد زياد ملعون را با يك صد و پنجاه هزار نفر جنگجوى را فرستاد و دستور داد تا من ، برادرم حسين ، ساير برادرانم ، اهل بيتم ، شيعيان و دوستانم را محاصره كنند و از ما براى معاويهء ملعون بيعت بگيرند و هر كدام از ما كه بيعت نكند گردنش را بزنند و سرش را براى معاويه بفرستند .\r\nوقتى من از اين تصميم معاويه آگاه شدم از خانه خود خارج و براى نماز داخل مسجد جامع كوفه شدم . بر فراز منبر رفتم و پس از اينكه حمد و ثناى خدا را بجاى آوردم گفتم : اى گروه مردم ! خانه‌ها خراب و آثار محو و شكيبائى از دست رفت . ديگر صبر و قرارى در مقابل وسوسه‌هاى شياطين و حكومت خائنين نيست . به خدا قسم كه الساعه دليل و برهانها به ثبوت رسيد و آيات تفصيل داده شد و مشكلات روشن گرديد ، ما انتظار تأويل كليهء اين آيه را مىبرديم كه ( خدا در سورهء آل عمران . آيهء - 144 ) مىفرمايد : محمّد صلّى اللَّه عليه و آله نبود مگر پيامبرى كه پيامبرانى قبل از وى آمدند و رفتند . آيا اگر اين محمّد بميرد يا كشته شود شما به قهقرا و عقب باز ميگرديد ! در صورتى كه هر كس از اسلام باز گردد هرگز\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nبه خدا ضررى نميرساند و خدا به زودى افراد سپاسگزار را جزاى خير خواهد داد .\r\nبه خدا قسم كه جدم پيغمبر خدا صلّى اللَّه عليه و آله از دنيا رفت و پدرم كشته و فتنه انگيزان قلوب مردم را دچار وسوسه نمودند ، مبلغين فتنه نعره كشيدند ، شما با سنت پيغمبر اسلام مخالفت ورزيديد ، عجب فتنه‌اى كه كوركورانه ! گوشى به دعوت‌كنندهء آن داده نمىشود ، جوابى به منادى آن داده نميشود ، با والى و متصدى آن مخالفتى نميگردد ! كلمهء نفاق و پراكندگى ظاهر شده ، علم‌هاى اهل شقاوت به راه افتاده لشكرهاى شام و عراق به جنبش در آمده‌اند ! خدا شما را رحمت كند ! بسوى فتح و پيروزى و نور درخشنده و دانش عالى و نورى كه خاموش نمىشود و حقى كه مخفى نخواهد شد شتاب نمائيد ! ايها الناس ! از خواب غفلت و ظلمت شديد بيدار شويد ! قسم به حق آن خدائى كه حبه را ميشكافد و موجودات ذى روح را ميافريند و عظمت مخصوص او است اگر گروهى از شما با قلب‌هائى صاف و نيت‌هائى خالص كه شائبهء نفاق و نيت پراكندگى در آنها نباشد با من قيام كنيد من قدم بقدم با شمشير جهاد مىكنم و كار را بر جوانب شمشيرها و نوك نيزه‌ها و سم اسبها تنك ميكردم ( كنايه از اينكه كليهء اينها را براى جهاد در راه خدا به كار مىبردم ) خدا شما را رحمت كند ، جواب مرا بگوئيد ! ! گويا ايشان را از اجابت اين دعوت لجام خاموشى به دهان زده بودند ، فقط بيست نفر برخاستند و گفتند : يا بن رسول اللَّه ! ما جز نفس و مال خويشتن مالك چيزى نيستيم . اين مائيم كه در ركاب تو مطيع دستور تو مىباشيم و رأى تو را مىپذيريم هر امرى كه دارى بفرما ! وقتى به يمين و يسار خويشتن نگريستم غير از ايشان احدى را نديدم .\r\nلذا با خودم گفتم : من بجدم رسول خدا صلّى اللَّه عليه و آله تأسى مينمايم كه خدا را عبادت ميكرد و در يك چنين روزى در ميان سى و نه نفر مرد بود ، هنگامى كه تعداد چهل نفر را برايش كامل نمود در ميان آن گروه آمد و امر خدا را ظاهر كرد . اگر\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nمن تعداد چهل نفر مىداشتم آن طور كه بايد و شايد در راه خدا جهاد ميكردم ، سپس سر خود را به طرف آسمان بلند كردم و گفتم : خدايا ! شاهد باش كه من اين مردم را دعوت كرده و از عذاب تو بيم دادم ، امر و نهى نمودم ولى ايشان از جواب دادن به من غافل بودند و از يارى كردن من خوددارى نمودند ، نسبت بطاعت من مقصر و راجع بدشمنان من ناصر بودند ! پروردگارا ! تو پليدى و سختى و عذاب خود را كه از گروه ستمكاران رد نخواهد شد بر آنان نازل كن ! اين بگفتم و از منبر فرود آمدم .\r\nآنگاه وقتى از كوفه خارج و متوجه مدينه شدم ، ايشان نزد من آمدند و گفتند : معاويه اسيرانى را به طرف انبار و كوفه برد اموال مسلمين را بغارت برد ، افرادى بقتل رسانيد كه با وى سر جنگ نداشتند ، زنان و اطفال را كشت ! پس از اين جريان من به آنان ثابت كردم كه وفا ندارند . آنگاه مردان و لشكرهائى را با آنان فرستادم و به ايشان فهماندم كه ميرويد و دعوت معاويه را اجابت ميكنيد عهد و بيعت مرا مىشكنيد ، مطلب از همان قرار شد كه من گفتم مؤلف گويد : ما كليهء اين روايت و شرح آن را در كتاب غيبت نگاشته‌ايم ابن ابى الحديد در شرح نهج البلاغه مينگارد : روايت شده : امام محمّد باقر عليه السّلام به بعضى از ياران خود فرمود : اى فلانى ! چه ظلم و ستمها كه از قريش بما رسيد ! چه مصيبت و سختى كه شيعيان و دوستان ما از اين مردم كشيدند ! پيغمبر خدا صلّى اللَّه عليه و آله در حالى از دنيا رفت كه خبر داد : ما از اين مردم بمقام خلافت سزاوارتريم .\r\nولى گروه قريش بر عليه ما اجتماع نمودند تا اينكه حق را از حق‌دار گرفتند .\r\nقريش دليل و برهانهاى ما را برخ انصار كشيدند . قريش هر كدام پس از ديگرى اين موضوع را متداول داشتند تا اينكه بما بازگشت آنگاه بيعت ما را شكستند و بيرق جنگ را در مقابل ما برافراشتند و صاحب مقام خلافت يعنى حضرت امير همچنان دچار سختى شديد بود تا اينكه كشته شد .\r\nسپس با پسرش حسن عهد و بيعت شد ، آنگاه وى را تنها نهادند تا تسليم شد . پس از آن اهل عراق بر حمله كردند تا اينكه خنجر به پهلويش زده شد و لشكرش را\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nغارت نمودند و خلخال‌هاى مادران فرزندان او ربوده شد ، پس از اين جريان بود كه امام حسن با معاويه صلح و سازش كرد و خون خويشتن و اهل خود را حفظ نمود و آنان آن طور كه بايد و شايد قليل بودند .\r\nپس از امام حسن امام حسين با بيست و چهار هزار ( 000 ، 24 ) نفر از اهل عراق بيعت كرد و آنان نسبت به آن حضرت عهدشكنى نمودند ، در حالى كه بيعت امام حسين بر گردن ايشان بود بر آن حضرت خروج كردند و او را كشتند .\r\nسپس ما اهل بيت دائما : ذليل ، مظلوم ، تبعيد ، غرق محنت ، محروم مقتول و خوفناك ميباشيم ، خون ما و دوستان در امان نخواهد بود . ولى دروغگويان و منكرين حق بوسيلهء دروغ و انكارى كه دارند در هر شهرى نزد دوستان خود و قاضيان تبه كار و گماشتگان بد رفتار تقرب پيدا مىكنند . اخبار و احاديث جعلى و ساختگى براى آنان نقل مىنمايند ، سخنان در بارهء ما مىگويند كه ما نگفته و انجام نداده‌ايم ، تا ما را مورد غضب مردم قرار دهند .\r\nاين اعمال اكثرا پس از شهادت امام حسن عليه السّلام در زمان معاويه انجام مىشد ؛ لذا شيعيان ما در هر شهرى كه بودند كشته مىشدند ، چه دست و پاها كه قطع مىشد ! ! هر كسى محبت ما را ياد آور و متوجه ما ميگرديد يا زندانى ميشد ، يا مال او را به يغما مىبردند ، يا خانه‌اش را خراب ميكردند .\r\nپس از اين جريان بود كه بلاء و گرفتارى همچنان شديد و زياد مىشد تا زمان عبيد اللَّه بن زياد كه قاتل امام حسين عليه السّلام بود . سپس حجاج ابن يوسف روى كار آمد و همهء آنان را كشت و ايشان را به هر نحوه مظنه و تهمت ميگرفت ، حتى كار به جائى رسيده بود كه كسى را كه زنديق و كافر ميگفتند نزد حجاج محبوب‌تر بود از اينكه بگويند : شيعهء على است . حتى اينكه مردى كه او را بخير ياد مىكردند - و چه بسا مردى بود پرهيزكار\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nو راستگو - احاديث بزرگ و عجيب نقل ميكرد ، از قبيل : فضيلت واليان گذشته كه خدا چيزى از آنها را خلق نكرده بود ، آن طور مطالب اصلا نبوده‌اند و واقع نشده‌اند و مع ذلك حجاج گمان ميكرد : اين گونه احاديث بر حق است ، زيرا افراد كثيرى كه بدروغ و پرهيز كار نبودن معروف نبودند اين گونه اخبار و احاديث را نقل ميكردند .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nبخش بيستم در بارهء ساير جريانهائى كه بين امام حسن و معاويه واقع شد\r\n1 - در كتاب : احتجاج از شعبى و ابو مخنف و يزيد بن ابى حبيب روايت مىكند كه گفتند : در اسلام روزى از لحاظ مشاجره و ضجه و مبالغه در سخن گروهى در اجتماع و محفلى سخت‌تر نبود از آن روزى كه : معاوية بن ابو سفيان عمر و بن عثمان بن عفان ، عمرو بن عاص ، عتبة بن ابو سفيان ، وليد بن عتبة بن ابى معيط و مغيرة بن شعبه در آن اجتماع نمودند و بر يك امر توطئه چيدند .\r\nعمرو بن عاص به معاويه گفت : آيا بدنبال حسن بن على نمىفرستى تا او را حاضر نمايد ، زيرا او روش پدر خويش را زنده كرده و گروهى را بدنبال خود انداخته است . اگر دستورى دهد اطاعت مىشود و اگر سخنى بگويد تصديق ميگردد ، اين دو موضوع مقام حسن را بسيار رفعت ميدهند . اى كاش بسراغ وى ميفرستادى تا مقام او و پدرش را پايين مياورديم ، به وى و پدرش ناسزا ميگفتيم ، قدر و قابليت او و پدرش را كاهش ميداديم ، ما براى همين منظور مىنشينيم تا براى تو مورد تصديق قرار بگيرد .\r\nمعاويه در جواب آنان گفت : من از اين خائفم كه وى يك قلاده‌هاى عيب و عارى را به گردن شما بگذارد و همچنان دامنگير شما باشد تا شما را داخل قبر نمايد ، به خدا قسم من هيچ وقت حسن را نديده‌ام مگر اينكه از وى كراهت\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nداشته‌ام و از عتاب او حساب ميبرده‌ام ، اگر من بدنبال وى بفرستم بين او و شما به انصاف رفتار ميكنم . عمرو بن عاص گفت : آيا خوف دارى ادعاى باطل وى بر حق ما و مرض او بر صحت ما رفعت يابد ؟ گفت : نه . عمرو بن عاص گفت :\r\nپس بدنبال وى بفرست .\r\nعتبه گفت : اين يك رأى و نظريه‌اى است كه من آن را نمىپسندم ، به خدا قسم شما اين استطاعت را نداريد با بيشتر و بزرگتر از آنچه كه در نفس خود مشاهده ميكنيد با وى ملاقات و مخاصمه نمائيد ، ولى او با بزرگترين قدرتى كه در خود مىبيند با شما مخاصمه خواهد كرد ، زيرا او از اهل بيتى است كه مرد مخاصمه و مجادله ميباشند .\r\nهنگامى كه بدنبال امام حسن عليه السّلام فرستادند و فرستادهء ايشان به امام حسن گفت : معاويه تو را ميخواهد . فرمود : چه افرادى نزد معاويه هستند ؟ گفت :\r\nفلان و فلان و نام آنان را يكى يكى گفت . امام حسن عليه السّلام فرمود : آنان چه منظورى دارند ! ؟ خدا كند سقف بر سر ايشان خراب شود و عذاب از جايى كه نمى - دانند نصيب آنان شود ! ؟\r\nآنگاه پس از اينكه به كنيز خود فرمود : لباسهاى مرا بياور گفت :\r\nاللهم انى ادرأ بك في نحورهم ، و اعوذ بك من شرورهم ، و استعين بك عليهم ، فاكفنيهم بما شئت و انى شئت من حولك و قوتك يا ارحم الراحمين .\r\nسپس بفرستادهء معاويه فرمود : اين كلمات فرج است كه من خواندم .\r\nموقعى كه امام حسن نزد معاويه آمد معاويه به وى خوش آمد و تحيت گفت و با آن حضرت مصافحه نمود . امام حسن بمعاويه فرمود : اين تحيتى كه به من گفتى دليل بر سلامتى و اين مصافحه‌اى كه كردى بر امنيت خواهد بود ؟ معاويه گفت :\r\nآرى ، اين گروه سخن مرا نشنيدند و بدنبال تو فرستاده‌اند تا از تو اقرار بگيرند كه عثمان مظلومانه كشته شد ، پدر تو او را كشت ، اكنون سخن ايشان را گوش بده و آنان را مجاب نما ، بدون اينكه از طرف من مانعى داشته باشى .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nامام حسن عليه السّلام فرمود : سبحان اللَّه ! خانه خانهء تو است . در اين خانه بايد از طرف تو اجازه باشد . به خدا قسم اگر من ايشان را از لحاظ آن نظرى كه دارند مجاب كنم از ناسزا گفتن تو خجالت ميكشم ، و اگر آنان بر تو غالب شوند من از ضعف تو خجل ميشوم . تو بكدام يك از اين دو مطلب اقرار ميكنى و از كدام يك از آنها پوزش ميطلبى ؟ آيا نه چنين است كه اگر من ميدانستم اينان توطئه و اجتماعى كرده‌اند به شماره ايشان از بنى هاشم بهمراه خويشتن مىآوردم ، گرچه تنها بودن من با اجتماع نمودن آنان ، براى من وحشتناك است ، ولى در عين حال خداى عز و جل امروز و بعد از امروز ولى و ناصر من است اكنون ايشان بگويند تا من بشنوم . و لا حول و لا قوة الا باللَّه العلى العظيم .\r\nعمرو بن عثمان بن عفان بسخن درآمد و گفت : من نظير امروز را نديده‌ام كه بعد از قتل عثمان بن عفان كه خليفه بود احدى از فرزندان عبد المطلب در روى زمين باقى باشد ، در صورتى كه : عثمان فرزند خواهر آنان بود ، در اسلام با فضيلت بود ، مقام و منزلت مخصوصى نزد پيغمبر خدا داشت . چه بد كردند كه كرامت خدا را مراعات ننمودند خون وى را به علت سركشى و فتنه و حسودى ريختند ، چيزى را مطالبه كردند كه براى آن اهليت نداشتند ، با آن همه سوابق و منزلتى كه عثمان نزد خدا و رسول و اسلام داشت ! واى ! اين چه ذلتى است كه حسن عليه السّلام و سائر فرزندان عبد المطلب كه كشندگان عثمان بشمار ميروند روى زمين راه بروند و عثمان به خون خويشتن غلطان باشد ! علاوه بر اينكه خون نوزده نفر از بنى اميه در جنگ بدر به گردن شما است ! پس از عمرو بن عثمان عمرو بن عاص سخنرانى كرد و پس از اينكه حمد و ثناى خدا را بجا آورد گفت : آرى ، اى پسر ابو تراب ! ( ابو تراب كنيهء حضرت امير است ) ما بدنبال تو فرستاديم تا از تو اقرار بگيريم كه پدرت ابو بكر صديق را مسموم كرد و در قتل عمر فاروق دست داشت و عثمان ذو النورين را مظلومانه كشت پدرت ادعاى چيزى را كرد كه حق وى نبود و در آن واقع شد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n- آنگاه فتنهء كشته شدن عثمان را شرح داد و او را ملامت نمود - سپس گفت : اى فرزندان عبد المطلب ! خدا مقام سلطنت را بشما نخواهد داد تا اعمالى را انجام دهيد كه براى شما حلال نباشد . اى حسن ! تو به گمان خود خويشتن را امير المؤمنين ميدانى ، ولى تو يك چنين رأى و عقلى را نخواهى داشت ، در صورتى كه اين مقام از تو سلب شد و تو احمق قريش قلمداد شدى ، اين شكست شما به علت كارهاى بدى است كه پدرت انجام داد . ما تو را بدين جهت خواستيم تا به تو و پدرت ناسزا بگوئيم ، تو اين قدرت را ندارى كه بر ما عتاب كنى و ما را در بارهء اين موضوع تكذيب نمائى ، اگر تو اين طور مىپندارى كه ما تو را تكذيب ميكنيم و در بارهء تو سخن باطل ميگوئيم و بر خلاف حق ادعا مينمائيم تكلم كن ، و الا بدان كه تو و پدرت بدترين خلق خدائيد ! اما پدرت : حقا كه خدا ما را از قتل او جلوگيرى كرد و خود خدا او را كشت . اما تو : فعلا زيردست ما هستى ، ما مختاريم هر تصميمى كه بخواهيم در بارهء تو بگيريم ، به خدا قسم اگر ما تو را بقتل برسانيم نزد خدا گناهكار نيستيم و نزد مردم هم عيبى ندارد .\r\nسپس عتبة بن ابو سفيان شروع بسخن نمود ، اولين كلامى كه گفت اين بود :\r\nاى حسن پدر تو از قريش و از براى قريش بدترين افراد بود ، پدرت از همه كس با قريش بيشتر قطع رحم كرد و از همه كس بيشتر خون آنان را ريخت ، تو نيز از قاتلين عثمان محسوب ميشوى ، حق اين است كه تو را بجرم عثمان بكشيم ، در قرآن است كه قصاص تو لازم است ، ما تو را به علت قتل عثمان خواهيم كشت .\r\nپدر تو را خدا كشت و ما را از كشتن او بىنياز كرد ، تو اميد مقام خلافت دارى ولى تو اهليت آن را ندارى ، تو لايق تدبير امور خلافت نيستى و در مقابل ديگران ترجيح ندارى .\r\nپس از عتبه وليد بن عقبة بن ابى معيط نظير ياران خود سخنرانى كرد و گفت : اى گروه بنى هاشم ! شما اولين كسى بوديد كه راجع بعيب عثمان\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nفعاليت نموديد و مردم را بر عليه وى جمع كرديد تا اينكه وى را به منظور حرصى كه در بارهء سلطنت داشتيد كشتيد و نسبت به او قطع رحم نموديد . امت را دچار هلاكت كرديد و خون امت را به جهت آن حرصى كه براى رسيدن بمقام سلطنت داشتيد و آن محبت و علاقه‌اى كه بدنياى پست و بىارزش داشتيد ريختيد . عثمان دائى شما بود و چه دائى خوبى بود براى شما ! عثمان داماد شما بود و چه داماد خوبى بود براى شما ! شما اول كسى بوديد كه نسبت به وى حسودى كرديد و طعنه زديد ، آنگاه متصدى قتل او شديد ! ديديد كه خدا هم با شما چكار كرد ! ! سپس مغيرة بن شعبه شروع بسخن نمود ، سخنان او بطور كلى ناسزا گفتن به حضرت عليه السّلام بود . بعدا گفت : اى حسن ! عثمان مظلومانه كشته شد . براى پدرت على عذرى نبود كه خود را از قتل عثمان تبرئه نمايد و پوزش بخواهد .\r\nبلكه ما گمان ميكنيم : پدرت كه كشندگان عثمان را با خود ميداشت و آنان را جاى ميداد و از ايشان دفاع ميكرد بقتل عثمان راضى بود ، پدرت داراى شمشير و زبان بلندى بود ، شخص زنده را ميكشت و از اموات عيب‌جوئى ميكرد . بنى اميه براى بنى هاشم بهتر بودند از بنى هاشم براى بنى اميه ، اى حسن ! معاويه براى تو بهتر است از تو براى معاويه .\r\nپدرت در زمانى كه پيغمبر خدا زنده بود با آن حضرت دشمنى ميكرد ، قبل از فوت پيامبر خدا پدرت مردم را بر عليه آن حضرت تحريك مينمود و تصميم گرفت كه پيغمبر را بكشد ، و رسول خدا هم از اين رفتارها آگاه بود . سپس پدرت اكراه داشت كه با ابو بكر بيعت كند تا اينكه از وى قصاص شد ، آنگاه دسيسه نمود و زهرى به ابو بكر داد و او را كشت . سپس با عمر منازعه كرد تا اينكه تصميم گرفت گردن او را بزند ، آنگاه در قتل او فعاليت نمود . پس از اين جريان به عثمان طعنه زد تا او را بقتل رسانيد . پدرت در قتل كليهء اين افراد شركت داشته ، پس بنا بر اين پدرت چه مقام و منزلتى نزد خدا خواهد داشت ! ؟ خدا در قرآن مجيد فرموده : اختيار و قدرت در دست صاحب مقتول مىباشد ، و معاويه صاحب مقتول\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nبه غير حق يعنى عثمان است . پس اگر ما تو و برادرت را بقتل برسانيم به حق رفتار كرده‌ايم ، زيرا اهميت خون علي از خون عثمان بيشتر نخواهد بود . اى فرزندان عبد المطلب ! اين طور نيست كه خدا مقام سلطنت و نبوت را براى شما جمع نمايد .\r\nاين بگفت و ساكت شد .\r\nامام حسن عليه السّلام بعد از اين همه اعتراضات فرمود : سپاس مخصوص آن خدائى است كه افراد اول شما را بوسيلهء افراد اول ما ، و اشخاص آخر شما را بواسطهء اشخاص آخر ما هدايت كرد . درود خدا بر سيد ما محمّد و آل آن حضرت باد .\r\nاكنون مقالهء مرا گوش كنيد و فهم خود را در اختيار من بگذاريد . اى معاويه ! در ابتداء با تو سخن ميگويم . اى ازرق ! ( يعنى كبود رنگ ) در اين مجلس غير از تو كسى به من ناسزا نگفت ! اينان به من فحش و ناسزا نگفتند مگر تو ! ايشان مرا فحش ندادند ، ولى توئى كه به من فحش و ناسزا گفتى ، اين فحشها از تو بود ، اين سوء قصد از تو مىباشد ، توئى كه نسبت بما ستم و دشمنى و حسودى ميكنى ، توئى كه قديما و جديدا با حضرت محمّد صلّى اللَّه عليه و آله و سلّم عداوت مينمائى ! اى ازرق ! به خدا قسم اگر من و اينان در مسجد پيامبر خدا صلّى اللَّه عليه و آله بسخن ميپرداختيم و مهاجرين و انصار در اطراف ما ميبودند ايشان اين قدرت را نداشتند اين گونه سخنانى را كه گفتند بگويند و اين طور از من استقبال كنند كه كردند .\r\nاى گروهى كه بر عليه من اجتماع نموده‌ايد ! و بر عليه من براى يك ديگر معاونت كرده‌ايد ! حقى را كه ميدانيد پايمال نكنيد و اگر من باطلى را بگويم تصديق منمائيد ! اى معاويه ! در ابتداء به تو ميگويم ، و هر چه بگويم كمتر از آن است كه در وجود تو مىباشد .\r\nشما را به خدا قسم مىدهم آيا ميدانيد آن مردى كه به او ( يعنى حضرت امير ) ناسزا ميگوئيد به طرف دو قبله نماز خواند ، و تو اى معاويه آنها را گمراهى فرض ميكردى يا نه ! ؟ اى معاويه تو در آن موقع ، لات و عزى را پرستش مينمودى حضرت امير عليه السّلام دو بيعت كرد يكى بيعت رضوان و ديگرى بيعت فتح . و تو اى\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nمعاويه ! نسبت به بيعت اول كافر شدى و راجع به بيعت دوم پيمان‌شكنى نمودى .\r\nسپس فرمود : شما را به خدا قسم مىدهم آيا اينكه من ميگويم حق است يا نه ! آيا نه چنين است كه حضرت امير در جنگ بدر در حالى علم پيغمبر اسلام را در دست داشت و در ركاب آن حضرت بود كه شما را ملاقات نمود و علم مشركين با تو بود . اى معاويه ! تو بودى بت كه لات و عزى را ميپرستيدى و جنگ با پيغمبر اسلام و مؤمنين را واجب و لازم ميدانستى ؟ على بود كه در جنگ احد در حالى كه بيرق پيامبر خدا را در دست داشت شما را ملاقات نمود ، در صورتى كه تو علمدار مشركين بودى ؟ حضرت امير بود كه در جنگ احزاب در حالى كه بيرقدار پيغمبر اكرم اسلام بود شما را ملاقات كرد و تو اى معاويه پرچم مشركين را در دست داشتى . خدا بوسيلهء كليهء اين مطالب و شواهد حجت خود را بر شما تمام مىكند ، دعوت خويش را ثابت مينمايد ، سخن خود را تصديق مىكند ، پرچم خويشتن را نصرت ميدهد . اين مطالب گواهى ميدهد كه پيغمبر اسلام صلّى اللَّه عليه و آله و سلّم از حضرت امير عليه السّلام در تمام مواطن راضى بوده است .\r\nبعد از آن فرمود : شما را به خدا قسم مىدهم : آيا ميدانيد كه پيامبر خدا صلّى اللَّه عليه و آله بنى قريظه و بنى نظير را محاصره نمود آنگاه عمر بن خطاب را كه پرچمدار مهاجرين بود و سعد بن معاذ را كه پرچمدار انصار بود براى جنگ فرستاد . سعد بن معاذ را در حالى كه مجروح شده بود بازگردانيدند . عمر در حالى بازگشت كه اصحاب خود را دچار ترس كرده بود و اصحابش نيز او را دچار خوف كرده بودند . پس از اين جريان بود كه رسول خدا صلّى اللَّه عليه و آله فرمود : « 1 » \r\n\r\n","description":"","footnote":" ( 1 ) علامهء مجلسى رحمة اللَّه عليه در پايان اين حديث ميفرمايد : اين داستان مربوط بجنگ خيبر است ، نه محاصره نمودن بنى قريظه و بنى نظير ، بعد ميفرمايد :\r\nبنى قريظه و بنى نظير از يهوديان مدينه بودند ، حل اشكال اين است كه شايد بنى نظير و بنى قريظه به يهوديان خيبر پيوسته بودند و . . . مترجم . ","page_name":" 70 ","page_number":70},
  {"content":"\r\n\r\nلأعطين الراية غدا رجلا يحب اللَّه و رسوله و يحبه اللَّه و رسوله ، كرار غير فرار .\r\nيعنى فردا پرچم را بدست مردى ( يعنى حضرت امير ) مىدهم كه خدا و رسول را دوست داشته باشد و خدا و رسول هم وى را دوست داشته باشند ، او مردى است بسيار حمله‌كننده و هرگز فرار ننموده است . سپس آن مرد ( يعنى حضرت امير ) باز نخواهد گشت تا اينكه خدا فتح و پيروزى را نصيب وى نمايد . آنگاه ابو بكر و عمر و غيرهما از مهاجرين و انصار خواهان آن پرچم شدند ولى پيغمبر اسلام صلّى اللَّه عليه و آله و سلّم حضرت امير را كه چشمانش درد ميكردند خواست و آب دهان مبارك خود را در ميان چشمان مبارك آن حضرت ريخت و شفا يافتند رسول خدا بعد از اين جريان پرچم را به حضرت امير داد ، آن بزرگوار رفت و پرچم را باز نگردانيد تا خدا بمنت و لطف خود فتح و پيروزى را به وى نصيب كرد . اى معاويه اى دشمن خدا و رسول ؛ تو در آن روز در مكه بودى . آيا مىشود گفت : مردى كه براى خدا و رسول نصيحت مىكند با مردى كه دشمن خدا و رسول باشد يكسانند ! ؟\r\nمن به خدا قسم ميخورم كه قلب تو اسلام نياورد ، ولى زبانت ترسان بود ، زبان تو سخنى ميگفت كه در قلبت نبود .\r\nشما را به خدا قسم مىدهم : آيا ميدانيد هنگامى كه پيغمبر خدا صلّى اللَّه عليه و آله متوجه جنگ تبوك شد حضرت امير را در مدينه خليفهء خويشتن قرار داد ، بدون اينكه غضب و كراهتى داشته باشد ، آنگاه منافقين حضرت امير را براى اين موضوع سرزنش نمودند و آن بزرگوار برسول خدا گفت : مرا در مدينه مگذار ، زيرا من هرگز از تو تخلف نكرده‌ام . پيامبر خدا صلّى اللَّه عليه و آله در جوابش فرمود : تو وصى و خليفهء منى همانطور كه هارون براى موسى بود ، سپس پيغمبر خدا دست حضرت امير را گرفت و فرمود : ايها الناس ! هر كس مرا دوست داشته باشد حقا كه خدا را دوست داشته است ، هر كسى\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nعلى را دوست داشته باشد حقا كه مرا دوست داشته ، كسى كه مرا اطاعت كند حقا كه خدا را اطاعت نموده ، هر كسى على را اطاعت كند حقا كه مرا اطاعت كرده كسى كه محبت مرا داشته باشد حقا كه محبت خدا را داشته و هر كسى محبت على را داشته باشد حقا كه محبت مرا داشته است .\r\nسپس فرمود : شما را به خدا قسم مىدهم آيا ميدانيد كه پيغمبر خدا صلّى اللَّه عليه و آله در حجّة الوداع فرمود : ايها الناس ! من قرآن خدا را در ميان شما نهادم كه بعد از آن هرگز گمراه نشويد ، پس حلال آن را حلال و حرام آن را حرام بدانيد ، به حكم آن عمل كنيد ، به آيات متشابه آن ايمان داشته باشيد و بگوئيد : بقرآنى كه خدا بر ما نازل كرده ايمان داريم ، نسبت به اهل بيت و عترت من محبت داشته باشيد ! دوست بداريد كسى را كه ايشان را دوست داشته باشد ، آنان را در مقابل دشمنانشان يارى نمائيد . اين قرآن و عترت من دائما در ميان شما ميباشند تا روز قيامت نزد حوض بر من وارد شوند . آنگاه در حالى كه بالاى منبر بود على بن ابى طالب را خواست و دست آن حضرت را گرفت و فرمود : بار خدايا ! دوست بدار كسى را كه اين على را دوست دارد و دشمن بدار شخصى را كه اين على را دشمن بدارد ، پروردگارا ! كسى كه با اين على دشمنى كند در زمين جايگاهى برايش قرار مده و در آسمان محل بالا رفتنى به وى عطا مكن و او را در درك اسفل جهنم قرار بده ! ! شما را به خدا قسم مىدهم : آيا ميدانيد كه پيغمبر خدا به حضرت امير ميفرمود :\r\nتو فرداى قيامت نااهل‌ها را از نزد حوض من دور ميكنى آن طور كه يكى از شما شتر غريب را از ميان شتران خود دور نمايد .\r\nشما را به خدا قسم مىدهم : آيا ميدانيد حضرت امير در آن مرضى كه پيامبر خدا صلّى اللَّه عليه و آله و سلّم از دنيا رحلت كرد بر آن حضرت وارد شد و رسول خدا گريست ، على عليه السّلام به پيغمبر اعظم گفت : براى چه گريه ميكنى يا رسول اللَّه ! فرمود : براى اين گريه ميكنم كه ميدانم بغض و كينه‌هائى از تو در دل امت من است : آنها را ظاهر نميكنند تا موقعى كه از دست بروم .\r\nشما را به خدا قسم مىدهم : آيا ميدانيد هنگامى كه اجل پيغمبر معظم\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nاسلام صلّى اللَّه عليه و آله فرا رسيد و اهل بيت آن بزرگوار اجتماع كردند فرمود : پروردگارا ! اينان اهل بيت و عترت منند ، بار خدايا ! دوست بدار هر كسى كه ايشان را دوست ميدارد ، آنان را بر دشمنانشان نصرت بده ، آنگاه فرمود : مثل اهل بيت من در ميان شما نظير كشتى نوح است ، كسى كه داخل آن شود نجات پيدا مىكند و كسى كه از آن تخلف نمايد غرق خواهد شد .\r\nشما را به خدا قسم مىدهم : آيا ميدانيد اصحاب پيامبر خدا در زمان حيات آن حضرت بر حضرت امير سلام و تبريك ولايت گفتند ، شما را به خدا قسم مىدهم :\r\nآيا ميدانيد على بن ابى طالب در ميان اصحاب پيغمبر اكرم اول كسى بود كه كليهء خواستنىها را بر خود حرام كرد ، بعد از آن ( آيهء - 87 - سورهء مائده نازل شد كه ميفرمايد : ) اى افرادى كه ايمان آورده‌ايد اشياء طيب و نيكوئى كه خدا براى شما نازل كرده حرام نكنيد و سركشى هم منمائيد ، زيرا خدا افراد سركش را دوست ندارد . بخوريد از آن چيزهاى حلال و پاكيزه‌اى كه خدا براى شما مقدر نموده و از آن خدائى كه به او ايمان آورده‌ايد بترسيد .\r\nحضرت امير داراى علم منايا ، علم قضاوت ، علم تشخيص حق از باطل ، علم ثابت و علم نزول قرآن بود . على در ميان گروهى بود كه ما نميدانيم ، آنان ده نفر تمام بودند كه خدا به ايشان خبر داده بود : به خدا ايمان آورده بودند . ولى شما در ميان گروهى بوديد كه نزديك يك عده بودند و ايشان به زبان پيغمبر معظم اسلام ملعونند . من بر له و عليه شما شهادت مىدهم كه خدا كليهء شما اهل بيت را به زبان پيامبر خود لعنت كرده است .\r\nشما را به خدا قسم مىدهم : آيا ميدانيد پيغمبر اعظم اسلام صلّى اللَّه عليه و آله در آن موقعى كه خالد بن وليد به قبيلهء بنى خزيمه مسلط شده بود بدنبال تو فرستاد كه بر وى و براى آنان نامه‌اى بنويسى ، فرستاده پيغمبر خدا بازگشت و گفت : معاويه مشغول غذا خوردن است سه مرتبه آن بزرگوار بدنبال تو فرستاد و در هر سه مرتبه فرستادهء آن حضرت بازگشت و گفت : معاويه مشغول غذا خوردن مىباشد ! آخر الامر پيامبر اكرم تو را نفرين كرد و فرمود : پروردگارا ! شكم معاويه را سير منماى ! به خدا\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nقسم كه اين نفرين پيغمبر خدا صلّى اللَّه عليه و آله در بارهء خورد و خوراك درگير شده است .\r\nشما را به خدا قسم مىدهم : آيا ميدانيد كه اين سخن من حق است يا نه ! اى معاويه ! تو بودى كه پدرت بر شتر قرمزى سوار بود و تو آن را ميراندى و اين برادرت كه اينجا نشسته مهار آن را ميكشيد و اين داستان در جنگ احزاب بود و پيامبر اسلام صلّى اللَّه عليه و آله آن شخص سوار و آن كسى كه مهار آن شتر را ميكشيد و آن شخصى كه آن شتر را سوق ميداد لعنت كرد . پدر تو همان سوار بود ، و تو اى كبود چشم ! همان كسى هستى كه آن شتر را سوق ميدادى ، و همين برادرت كه اينجا نشسته مهار آن را ميكشيد .\r\nشما را به خدا قسم مىدهم : آيا ميدانيد كه رسول خدا صلّى اللَّه عليه و آله ابو سفيان را در هفت موضع لعنت كرد :\r\n1 - هنگامى كه آن حضرت از مكه خارج و متوجه مدينه شد و ابو سفيان از شام آمد ، ابو سفيان به حضرت رسول پرخاش كرد و ناسزا گفت و آن بزرگوار را تهديد بقتل نمود و تصميم گرفت كه به آن حضرت حمله نمايد . ولى خداى توانا شر او را از رسول خود رد كرد .\r\n2 - آن روزى كه ابو سفيان كاروان را طرد نمود كه آن را از دست پيغمبر اكرم نجات دهد .\r\n3 - در جنگ احد كه پيامبر معظم اسلام صلّى اللَّه عليه و آله فرمود : خدا مولاى ما است ، ولى شما مولا نداريد و ابو سفيان گفت : ما داراى بت عزى ميباشيم و شما بت عزى نداريد ، در اين هنگام بود كه خدا ، ملائكه ، رسول و جميع مؤمنين ابو سفيان را لعنت كردند .\r\n4 - در جنگ حنين ، آن روزى كه ابو سفيان گروه قريش و هوازن را آورد و عيينه گروه غطفان و يهود را آورد . آنگاه خداى توانا ايشان را در حالى باز گردانيد كه خشمناك بودند و خيرى نديدند . يعنى قول خداوند سبحان كه در سورهء ( احزاب و فتح ) ابو سفيان و ياران وى را كافر معرفى نموده همين است .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nاى معاويه ! تو در آن روز بر رأى پدرت در مكه مشرك بودى . ولى حضرت امير در آن روز بر رأى و دين پيغمبر خدا صلّى اللَّه عليه و آله بود .\r\n5 - اين آيهء كه ( در سورهء فتح ، آيهء - 25 ) ميفرمايد :  وَ الْهَدْيَ مَعْكُوفاً أَن يَبْلُغ مَحِلَّه  . اى معاويه ! در آن روز تو و پدرت و مشركين قريش راه برسول خدا صلّى اللَّه عليه و آله بستيد و خدا پدرت را به نحوى لعنت كرد كه آن لعنت تا قيام قيامت شامل حال ايشان شد .\r\n6 - در جنگ احزاب بود كه ابو سفيان جميع قريش را آورد و عيينة بن حصن ابن بدر گروه غطفان را آورد و پيامبر اكرم راهنماى آنان را با تابعين ايشان و آن كسى كه آن را سوق ميداد تا روز قيامت لعنت كرد . به پيغمبر خدا گفته شد :\r\nيا رسول اللَّه ! آيا نه چنين است كه در ميان تابعين ايشان مؤمن وجود دارد ؟ فرمود :\r\nلعنت به شخص مؤمن نميرسد . اما احدى در ميان راهنمايان آنان نيست كه مؤمن و اجابت‌كننده و رستگار باشد .\r\n7 - جنگ ثنيه دوازده نفر مرد بر پيغمبر اعظم هجوم كردند كه هفت نفر از آنان از بنى اميه و پنج نفر از قريش بودند . خداى تعالى غير از پيامبر اعظم اسلام افرادى را كه در جنگ ثنيه وارد شدند و اشخاصى كه آنان را سوق ميدادند و راهنماى ايشان بودند لعنت كرد .\r\nشما را به خدا قسم مىدهم : آيا ميدانيد هنگامى كه مردم با عثمان بيعت كردند ابو سفيان در مسجد رسول خدا صلّى اللَّه عليه و آله نزد عثمان رفت و گفت : اى پسر برادر ! آيا كسى هست كه بر عليه ما باشد ؟ گفت : نه . ابو سفيان گفت : پس مقام خلافت را بين جوانان بنى اميه متداول نمائيد ، قسم به حق آن كسى كه جان ابو سفيان بدست او مىباشد نه بهشتى در كار است و نه دوزخى .\r\nشما را به خدا قسم مىدهم : آيا ميدانيد در آن هنگامى كه مردم با عثمان بيعت كردند ابو سفيان دست حسين را گرفت و به وى گفت : اى پسر برادرم ! بيا با من تا به بقيع رويم ، وقتى در وسط قبرها رسيدند ابو سفيان حسين را كشانيد و با بلندترين صدا فرياد زد : اى اهل قبور آن مقام خلافتى كه شما در بارهء آن با\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nما قتال مىكرديد اكنون نصيب ما شده و شما استخوان پوسيده شده‌ايد ! حسين عليه السّلام به او فرمود : خدا پيرى تو را برسوائى ببرد و صورت تو را زشت نمايد ! آنگاه دست خود را كشيد و ابو سفيان را رها كرد . اگر نعمان بن بشير نمىبود و دست او را نميگرفت و به طرف مدينه نمىفرستاد هلاك مىشد . اين عيب و عارهائى است كه تو دارى . آيا تو ميتوانى عيبى از ما بگيرى ! ؟ اى معاويه ! از جمله مطالبى كه موجب لعن تو مىشود اين است كه پدرت ابو سفيان تصميم گرفت اسلام بياورد و تو آن شعرى كه نزد قريش معروف است براى وى فرستادى و او را از اسلام آوردن جلوگيرى نمودى . از جمله موجبات لعن تو اين است كه عمر بن خطاب تو را والى شام كرد و تو نسبت به وى خيانت كردى موقعى كه عثمان تو را والى قرار داد در انتظار مرگ او بودى ، بزرگتر از همهء اينها كه گفته شد تو با حضرت امير عليه السّلام جنگيدى در صورتى كه سوابق نيكو و فضيلت و علم وى را ميدانستى . على نزد خدا و مردم از تو براى امر خلافت اولى و مقدم بود ، نه پست‌تر . تو بودى كه مردم را شبانه پايمال نمودى ، خون گروهى از خلق خدا را بوسيلهء خدعه و مكر و صورت حق بجانب خويش ريختى . عمل تو نظير عمل كسى بود كه بروز قيامت ايمان نداشته باشد و باكى از عقاب نكند .\r\nهنگامى كه مدت عمر بپايان رسيد به بدترين جايگاه باز گشتى . ولى بازگشت حضرت امير عليه السّلام در بهترين جايگاه بود . عذاب خدا در انتظار تو خواهد بود .\r\nاى معاويه ! اينها همه ننگ و عارهايت بودند و من به علت عدم تطويل كلام از ما بقى عيوب و پست فطرىهاى تو خوددارى مينمايم .\r\nاما تو اى عمرو بن عثمان ! تو به علت آن حماقتى كه داشتى نميتوانستى پى به اين گونه رفتارهاى زشت معاويه ببرى . مثل تو نظير آن پشه‌اى است كه بدرخت خرما بگويد : خوددار باش كه من ميخواهم از بالاى تو پياده گردم و درخت خرما در جوابش بگويد : من اصلا متوجه بالا آمدن تو نشدم ، تا چه برسد به اينكه\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nپياده شدن تو براى من مشقت باشد ! به خدا قسم من اين طور حساب نميكنم كه براى تو نيكو باشد با من عداوت نمائى تا براى من مشقت و زحمت باشد . اكنون جواب آن سخنانى را كه گفتى خواهم داد .\r\nآيا علت اينكه تو بعلى ناسزا ميگوئى براى نقصى است كه در حسب و نسب او است ! ؟ يا اينكه وى را از پيغمبر اعظم اسلام صلّى اللَّه عليه و آله دور و بعيد ميدانى ؟\r\nيا اينكه به جهت بلاى بدى كه در اسلام ديد ؟ يا اينكه بجور و ستم حكم كرده باشد ؟\r\nيا اينكه به دنيا رغبت داشته است ؟ اگر تو يكى از اينها را بگوئى دروغ گفته‌اى . اما جواب اينكه گفتى : خون نوزده نفر از بنى اميه در جنگ بدر به گردن ما است : آنان را خدا و رسول كشتند . بجان خودم قسم كه تعداد نوزده نفر از بنى هاشم به اضافهء سه نفر ديگر كشته خواهد شد . سپس از بنى اميه تعداد دو نوزده نفر در يك مكان كشته خواهد شد غير از آن گروهى از بنى اميه كه كشته شدند و غير از خدا كسى تعداد آنان را نمىداند .\r\nپيامبر اعظم صلّى اللَّه عليه و آله و سلم فرموده : هنگامى كه تعداد فرزندان وزغ « 1 »  به - 30 - نفر مرد رسيد مال خدا را در بين خود تصاحب مىنمايند ، بندگان خدا را غلام زر خريد و قرآن خدا را فاسد و باطل قرار ميدهند . موقعى كه تعداد آنان به ( 310 ) سيصد و ده نفر رسيد لعنت حق بر عليه و بر له ايشان خواهد بود . وقتى تعداد آنان به ( 475 ) چهار صد و هفتاد و پنج نفر رسيد هلاكت ايشان از جويدن خرما سريعتر خواهد بود . پس از اين جريان حكم بن ابو العاص جلو آمد و تصميم گرفت كه در اين باره سخن بگويد ولى پيامبر اسلام صلّى اللَّه عليه و آله فرمود : صداى خويشتن را آهسته كنيد ، زيرا وزغ ميشنود ، وقتى اين مطلب را پيغمبر اكرم در خواب ديد كه بنى اميه بعد از آن حضرت مالك امر اين امت خواهند شد و فوق العاده ناراحت گرديد خداى حكيم اين آيهء شريفه را نازل كرد :\r\n لَيْلَةُ الْقَدْرِ خَيْرٌ مِن أَلْف شَهْرٍ \r\n\r\n","description":"","footnote":" ( 1 ) منظور از وزغ بنى اميه است ، چنان كه در چند سطر بعد معلوم خواهد شد - مترجم ","page_name":" 77 ","page_number":77},
  {"content":"\r\n\r\nيعنى ( درك نمودن ) شب قدر بهتر است از هزار ماه ( كه خلفاى بنى اميه خلافت كردند ) .\r\nمن بر له و بر عليه شما شهادت مىدهم كه بعد از قتل حضرت امير عليه السّلام مدت خلافت شما چنان كه خداى عليم در قرآن مجيد تعيين نموده بيشتر از هزار ماه نخواهد بود .\r\nاما تو اى عمرو بن عاص ! كه داراى بغض على و لعين و بدون نسل هستى : جز اين نيست كه يك هستى « 1 »  اولين عيب و ننگ تو اين است كه مادرت زنى زنا كار بود ! تو در رختخواب زنا كه بين چند نفر مشترك بود متولد شدى ، آنگاه گروهى از مردان قريش در بارهء تو محاكمه نمودند كه از جملهء آنان ابو سفيان ابن حرب ، وليد بن مغيره ، عثمان بن حارث ، نصر بن حارث بن كلده و عاص بن وائل بودند كه هر كدام مدعى بودند : تو پسر آنان هستى ! آخر الامر آن كسى كه از لحاظ حسب و نسب پست‌تر و از نظر منصب خبيث‌تر و از جهت زناكارى بزرگتر بود بر ما بقى غلبه يافت و تو را به پسرى تصاحب نمود . با اين سوابقى كه دارى بر ميخيزى و ميگوئى : من بغض حضرت محمّد صلّى اللَّه عليه و آله را دارم ! ؟\r\nعاص بن وائل گفت : محمّد مردى است كه پسر و نسلى ندارد ، هر گاه بميرد اسم و رسم وى نابود خواهد شد !\r\n\r\n","description":"","footnote":" ( 1 ) ممكن است شخصى تعجب كند و بگويد : چگونه مىشود : امام حسن عليه السّلام يك چنين سخنان زننده‌اى بفرمايد ! ؟ جواب تعجب اين است : آن افرادى كه با امام حسن مخاصمه و مجادله ميكردند اشخاصى نبودند كه اولا : بتوانند با سخن معمولى متقاعد شوند .\r\nبعبارت ديگر : ايشان اين لياقت را نداشتند كه به آنان گفته شود : بفرمائيد ، بلكه بايد به اين گونه افراد ناكس گفته شود : بتمرگيد ! ثانيا : اينكه آنان مؤمن نبودند تا نزد خدا و رسول و امام ارزشى داشته باشند لذا قرآن مجيد در سورهء : منافقون آيهء - 4 - راجع به اين قبيل اشخاص ميفرمايد : قاتَلَهُم اللَّه أَنَّى يُؤْفَكُون . يعنى خدا آنان را بكشد ، بدروغ بكجا رانده مىشوند ، بلكه قرآن مجيد در چند مورد ديگر اين گونه افراد را كه كافر بودند لعنت كرده است - مترجم . ","page_name":" 78 ","page_number":78},
  {"content":"\r\n\r\nلذا خداى عليم آيهء ذيل را در شأن عاص بن وائل نازل كرد كه ميفرمايد :\r\n إِن شانِئَك هُوَ الْأَبْتَرُ  يعنى يا محمّد ! نسل آن كسى كه بغض تو را دارد قطع خواهد شد .\r\nمادر تو همان زنى بود كه براى زنا دادن نزد قبيلهء عبد قيس ميرفت و براى اين عمل وارد خانه و مكان و گودى درّه‌هاى ايشان ميشتافت .\r\nتو همان كسى هستى كه پيغمبر اعظم اسلام در هر جا مقابل دشمن قرار ميگرفت از همه بيشتر با آن بزرگوار عداوت و از همه بيشتر آن حضرت را تكذيب مىكردى .\r\nسپس خود را يكى از افراد كشتى قرار دادى كه نزد نجاشى رفتند . همان افراد هرج و مرجى كه بسوى حبشه خارج شدند و خون جعفر بن ابى طالب و آن مردانى را كه به طرف نجاشى هجرت كرده بودند در معرض ريختن قرار داديد ، ولى مكر و حيلهء تو دامنگير خودت شد ، جد و جهد تو پايمال گرديد ، آرزو و خواستهء تو برنيامد ، سعى و كوشش تو بىثمر گرديد ، سخنان تو دروغ درآمد سخن افراد كافر پايمال شد و سخن خدا بالا رفت و ثابت گرديد .\r\nاما سخنى كه در بارهء عثمان گفتى : اى بىحياى بىدين ! تو بودى كه آتش جنگ را بر عليه عثمان شعله‌ور كردى و به طرف فلسطين فرار نمودى و عاقبت نابخيرى او را انتظار ميبردى ، وقتى خبر قتل وى به تو رسيد خويشتن را نزد معاويه پناهنده كردى ، اى خبيث ! تو دين و ايمان خود را براى دنياى ديگرى فروختى ! ! ما تو را براى اينكه بغض ما را داراى ملامت نميكنيم ، تو را در بارهء اينكه محبت ما را ندارى عتاب نخواهيم كرد ، زيرا در زمان جاهليت و اسلام دشمن بنى هاشم بوده و هستى . تو بودى كه پيغمبر عزيز اسلام صلّى اللَّه عليه و آله را بوسيلهء هفتاد شعر هجو نمودى . آنگاه آن بزرگوار فرمود : بار خدايا ! من نميتوانم شعر بگويم و شعر گفتن براى من سزاوار نيست ، پس تو عمرو بن عاص را بشمارهء هر بيتى كه\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nدر بارهء هجو من گفته هزار مرتبه لعنت كن .\r\nاى عمرو بن عاص كه دنياى ديگرى را ( يعنى معاويه ) بر دين و ايمان خود مقدم داشته‌اى هديه‌هائى براى نجاشى فرستادى و براى دومين بار بسوى او رفتى و رفتن اول تو مانع رفتن ثانوى تو نگرديد . منظور تو از اين رفت و آمدها كه با حسرت و نااميدى مواجه شد هلاكت جعفر بن ابى طالب و ياران وى بود . هنگامى كه به آمال و آرزوى خود نرسيدى در بارهء رفيق خودت يعنى عمارة بن وليد توطئه چيدى ! ! اما تو اى وليد بن عقبه ! : به خدا قسم من تو را از اين لحاظ كه بغض على عليه السّلام را دارى ملامت و سرزنش نمىكنم ، زيرا آن حضرت تعداد هشتاد تازيانه براى اينكه تو ميگسارى كرده بودى به تو زد و پدر تو را در جنگ بدر كشت ! تو چگونه به على ناسزا مىگوئى و حال آنكه خدا بوسيلهء ده آيه از قرآن آن حضرت را مؤمن و تو را فاسق معرفى نموده است ! ؟ از جملهء آيات ( آيهء 18 سورهء سجده است كه ميفرمايد : ) آيا كسى كه مؤمن باشد نظير شخصى است كه فاسق باشد ؟\r\nنيز در سورهء حجرات ( آيهء - 6 - ميفرمايد : ) اگر شخص فاسقى براى شما خبرى آورد كاملا تحقيق كنيد ، مبادا از روى بىخبرى به گروهى مصيبتى وارد نمائيد و سپس از كردهء خويشتن پشيمان شويد ! تو چه شخصيتى دارى كه نام قريش را به زبان آرى ، جز اين نيست كه تو پسر عليج ميباشى كه از اهل صفّوريّه و نام او : ذكوان بود .\r\nاما اينكه گمان ميكنى ما عثمان را كشته‌ايم : به خدا قسم اين سخنى كه در بارهء حضرت امير ميگوئى طلحه و زبير و عايشه نتوانستند بگويند ، پس تو چگونه اين تهمت را به على ميزنى ! ؟ اگر تو از مادرت جويا مىشدى كه پدرت كيست او ذكوان را رها مىكرد و تو را به عقبة بن ابى معيط مىبست و از اين حسب و نسب رفعت و مقامى بدست مياورد . در صورتى كه خداى عليم براى تو و پدر و مادرت در دنيا و آخرت اين همه عيب و ننگ شماره كرده است ! ! و حال آنكه خدا در بارهء بندگان خود ستم نمىكند .\r\nاى وليد ! به خدا قسم تو از نظر ولادت و سن از آن كسى كه گمان ميكنى\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nپسر او هستى و حسب و نسبت به وى ميرسد بزرگترى ، پس چگونه به حضرت ناسزا ميگوئى ! اگر تو متوجه خويشتن ميشدى حسب و نسب خود را پيدا مىكردى ، نه اينكه خود را به ديگرى ببندى ، در صورتى كه مادرت به تو گفت : اى پسرم ! به خدا قسم كه پدرت از عقبه ناكستر و پليدتر بود .\r\nاما تو اى عتبة بن ابى سفيان ! تو عقل درست و حسابى ندارى كه من جواب تو را بگويم . تو اصلا عقل ندارى تا من به تو عتاب نمايم ، خيرى ندارى كه كسى به آن اميدوار باشد و شرى ندارى كه كسى از آن بترسد . اگر تو به حضرت ناسزا بگوئى من آن را غريب و بعيد نميدانم . زيرا من تو را غلام غلام على بن ابى طالب نميدانم تا جواب تو را رد كنم و تو را مورد عتاب قرار دهم . اما بدان كه خدا در انتظار عذاب كردن تو و پدر و مادر و برادرت مىباشد . تو فرزند همان پدرانى هستى كه خدا در قرآن مجيد راجع به آنان فرموده : آنان كاركنندگانى هستند كه رنج مىبرند و آتش سوزنده را خواهند چشيد ، از آب جوش جهنم مىنوشند ، خوراكى غير از خار ندارند ، نه ايشان را چاق و نه از گرسنگى بىنياز مينمايد ( سورهء غاشيه ، از آيهء 2 تا آيهء 7 ) تو مرا بقتل تهديد ميكنى ! ؟ پس چرا آن كسى را كه در رختخواب با زنت زنا ميكرد نكشتى ، در صورتى كه روى فرج وى بر تو غلبه يافته بود و در توليد فرزند با تو شريك شد و فرزندى را به تو بست كه مال تو نبود ! واى بر تو ! اگر تو از او انتقام مىكشيدى سزاوارتر بود از اينكه مرا تهديد بقتل نمائى ! من تو را براى اينكه به حضرت ناسزا ميگوئى ملامت نميكنم زيرا آن بزرگوار برادر تو را در كارزار كشت . حضرت امير و حضرت حمزه عليهما السّلام در كشتن جد تو شركت داشت تا اينكه به علت نابكارى خويش مستحق آتش جهنم و عذاب دردناك گرديد ، حضرت امير بود كه عموى تو را بدستور پيغمبر معظم اسلام صلّى اللَّه عليه و آله تبعيد نمود . اما اينكه گفتى : من آرزوى خلافت دارم : به خدا قسم اگر من آرزوى خلافت داشته باشم جا دارد ، زيرا مردم به من التماس ميكنند كه خليفه باشم . ولى تو\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nنظير برادرت و خليفه پدرت نيستى ، زيرا برادرت بيشتر از هر كسى تمرّد امر خدا را ميكرد و از همه كس بيشتر ريختن خون مسلمانها را مطالبه مىنمود .\r\nو خواهان مقامى بود كه اهليت آن را نداشت ، وى با مردم خدعه و مكر مينمود در صورتى كه دست قدرت خدا براى اين گونه امور قويتر است اما اينكه گفتى :\r\nعلى براى قريش بدترين فرد قريش بود : به خدا قسم كه على هيچ مرحومى را تحقير نكرد و هيچ مظلومى را نكشت .\r\nاما تو اى مغيرة بن شعبه ! حقا كه تو دشمن خدائى ، توئى كه تكذيب‌كنندهء قرآنى ، توئى رسول خدا را تكذيب ميكنى ، توئى كه زنا كارى ، واجب است كه حد خدا بر تو جارى شود ، زيرا شهود نيكوكارى بر زنا كارى تو شهادت داده‌اند ، ولى سنگباران نمودن تو بتأخير افتاده و حق بوسيلهء باطل و صداقت بواسطهء غلط اندازى پايمال شد ، اين گونه حقوق بدين لحاظ از دست رفت كه خداى توانا عذاب دردناك و رسوائى دنيا را براى تو مهيا نمايد ، در صورتى كه رسوائى عذاب آخرت بيشتر است .\r\nتو بودى كه فاطمهء زهرا را زدى و بدن وى را خون آلود نمودى ، و آن مظلومه جنين خود را سقط كرد ، تو اين عمل را براى اينكه پيغمبر خدا را ذليل كنى و با امر آن حضرت مخالفت كرده باشى و هتك احترام آن حضرت را ؟ ؟ ؟ انجام دادى .\r\nدر صورتى كه پيامبر خدا به حضرت زهراء فرمود : تو بزرگترين زنان بهشت ميباشى .\r\nبه خدا قسم كه بازگشت تو بسوى آتش است وزر و و بال اين سخنانى كه گفتى بر عليه تو خواهد بود .\r\nبراى كدام يك از اين سه موضوع به حضرت امير ناسزا ميگوئى ؟ آيا به نقصان حسب و نسب آن حضرت ؟ يا براى اينكه از پيغمبر اسلام صلّى اللَّه عليه و آله دور است ؟\r\nيا براى بلائى كه بر اسلام وارد كرده ؟ يا به علت جور و ستمى كه در قضاوت نموده ؟ يا به جهت اينكه به دنيا رغبتى كرده است ؟ اگر اين سخنان را بگوئى دروغ گفتى و مردم تو را تكذيب ميكنند .\r\nآيا تو گمان ميكنى : على عثمان را مظلومانه كشت ؟ به خدا قسم كه على عليه السّلام\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nپرهيزكارتر و پاكتر از اين سخنان است ، بجان خودم قسم اگر اين طور باشد كه حضرت امير عثمان را مظلومانه كشته باشد به تو هيچ ربطى ندارد ، زيرا تو عثمان را در موقعى كه زنده بود يارى نكردى و پس از موت وى هم تعصبى نسبت به او نداشتى خانهء تو هميشه در طائف بود ، تو دائما خواهان زنان زناكار و طرفدار امور زمان جاهليت و نابودكنندهء اسلام بودى ، تا اينكه هر چه نبايد بشود شد .\r\nاما جواب اعتراض تو ببنى هاشم و بنى اميه : منظور تو اين است كه خود را نزد معاويه محبوب نمائى . اما جواب سخن تو در بارهء امارت و قول يارانت راجع بمقام سلطنتى كه بدست آورده‌ايد اين است كه : فرعون مدت چهار صد سال سلطنت كرد و موسى و هارون عليهما السّلام دو پيغمبر بودند كه ويرا ( به راه حق دعوت ميكردند ) و چه صدماتى كه از فرعون كشيدند . مقام خلافت يك مقامى است كه خدا به افراد نيكو كار و تبهكار عطا مينمايد . لذا قرآن مجيد ( در سورهء انبياء ، آيهء 111 ) ميفرمايد :\r\nمن نميدانم ، چه بسا اين مقامى كه تا يك مدت معلومى بشما داده شده موجب آزمايش شما باشد .\r\nو نيز ( در سورهء اسراء ، آيهء 16 ) ميفرمايد : ما هر گاه تصميم بگيريم اهل قريه‌اى را نابود كنيم دستور ميدهيم تا تبهكاران آن قريه بفسق و فجور بپردازند آنگاه سخن ما ثابت مىشود و آنان را بنحو مخصوصى نابود ميكنيم .\r\nامام حسن عليه السّلام پس از اينكه عموم آنان را مجاب نمود برخاست و لباسهاى خود را تكانيد ( و آيهء - 26 - سورهء نور را تلاوت كرد ) تا آنجا كه ميفرمايد :\r\nآن گروه منزه و مبرا هستند از اين سخنانى كه در بارهء ايشان ميگويند . آنان مورد مغفرت خدا و داراى رزق و روزى نيكوئى ميباشند . منظور از اين گونه افراد على بن ابى طالب و ياران و شيعيان آن بزرگوارند .\r\nسپس امام حسن عليه السّلام در حالى خارج شد كه بمعاويه ميفرمود : وزر و وبالى را كه بدست آوردى بچش و تحمل كن و جزاى جنايات خود را دريافت كن . و براى آن عذابهائى را كه خدا براى تو و يارانت از قبيل رسوائى دنيوى و عذاب دردناك\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nاخروى آماده كرده مهيا باش ! ! پس از اين جريان معاويه بياران خويشتن گفت : شما نيز كيفر جنايتهائى را كه مرتكب شده‌ايد بچشيد ! وليد بن عقبه در جوابش گفت : به خدا قسم ما نچشيديم مگر آن طور كه تو چشيدى ، امام حسن جز بر تو گستاخى ننمود .\r\nمعاويه گفت : آيا من نگفتم : شما نميتوانيد از اين مرد انتقام بگيريد ! ؟\r\nاى كاش شما اطاعت امر مرا ميكرديد ، يا اينكه از اين مرد كه شما را رسوا كرد انتقام ميگرفتيد ! به خدا قسم امام حسن برنخاست مگر اينكه اين خانه در نظر من تاريك گرديد ، من تصميم داشتم به وى آسيبى بزنم ، امروز و بعد از اين خيرى در وجود شما نخواهد بود .\r\nراوى ميگويد : وقتى اين مناظرات و مكالمات به گوش مروان بن حكم ( بفتح حاء و كاف ) رسيد و شنيد معاويه و يارانش بوسيلهء امام حسن رسوا شدند متوجه آنان شد ، موقعى رسيد كه ايشان در خانهء معاويه نزد او بودند . مروان از آنان جويا شد : چه توهينى از امام حسن بشما وارد شده ! ؟ گفتند : هر چه شنيدى صحيح است . مروان گفت : پس چرا مرا احضار نكرديد ! به خدا قسم كه من حسن و پدر و اهل بيت او را به نحوى فحش ميدادم كه نزد غلام و كنيزان احترامى نداشته باشند .\r\nمعاويه گفت : اين گروه غافلگير نشدند ، ايشان سوابق مرا و آن را به بد زبانى و فحاشى داشتند ( ولى در عين حال رسوا شدند ) مروان به معاويه گفت : پس بدنبال حسن بفرست تا بيايد ! وقتى معاويه بسراغ امام حسن عليه السّلام فرستاد آن حضرت بفرستادهء معاويه فرمود : اين شخص قلدر و ستمكيش از من چه ميخواهد ؟ به خدا قسم اگر بخواهد زبان درازى كند گوش او را از ننگ و عارهائى كه دارد به نحوى خسته ميكنم كه تا قيام قيامت باقى بمانند .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nهنگامى كه امام حسن عليه السّلام برخاست و متوجه آنان شد ديد ايشان به همان حالى كه بودند در مجلس معاويه حضور دارند . و مروان هم بر ايشان وارد شده است .\r\nامام حسن رفت و نزد معاويه و عمرو بن عاص بر سر تخت نشست و بمعاويه فرمود :\r\nبراى چه بدنبال من فرستادى ؟ معاويه گفت : من سراغ تو نفرستاده‌ام بلكه مروان تو را خواسته است . مروان به امام حسن گفت : تو بمردان قريش فحاشى كرده‌اى ! ؟\r\nفرمود : اكنون چه تصميمى دارى ؟ مروان گفت : به خدا قسم من تو و پدر و اهل بيت تو را به نحوى ناسزا و فحش خواهم گفت كه ورد زبان غلام و كنيزان زر خريد باشد .\r\nامام حسن عليه السّلام در جوابش فرمود : من به تو و پدرت فحش نداده‌ام ، ولى خداى قهار :\r\nتو و پدرت و اهل بيت و ذريهء تو را لعنت كرده است و هر كسى را كه از صلب پدر تو تا قيام قيامت بوجود بيايد به زبان پيغمبر خويش لعنت نموده ! ! اى مروان ! به خدا قسم تو و احدى از آن اشخاصى كه در موقعى كه پيامبر خدا صلّى اللَّه عليه و آله و سلّم تو و پدرت را لعنت ميكرد منكر اين مطلب نخواهيد شد . خدا تو را ميترساند ولى تو جز طغيان و سركشى چيزى اضافه نخواهى كرد ، خدا و رسول راست ميگويند كه در قرآن فرموده : شجرهء ملعونه ( كه در قرآن ياد شده ) ما ايشان را ميترسانيم ، ولى چيزى غير از طغيان زياد نخواهند كرد ( سورهء اسراء ، آيهء 60 ) اى مروان ! تو و ذريهء تو از همان شجرهء ملعونه‌ايد كه در قرآن ياد شده ! ! ناگاه معاويه برجست و دست خود را بر دهان امام حسن عليه السّلام نهاد و گفت : اى ابا محمّد ! تو كه فحاش نبودى ! ؟ پس از اين جريان بود كه امام حسن برخاست و لباس خود را تكان داد و از مجلس خارج شد . سپس آن گروه كه گويا : مجلس فرعون را تجديد كرده بودند برخاستند و با صورتى سياه و غيظى كثير و حزنى شديد از آن مجلس خارج شدند .\r\n2 - در كتاب خرائج مينگارد : روايت شده : عمرو بن عاص به معاويه گفت :\r\nحسن مردى است كه از سخنرانى عاجز مىباشد ، اگر او بر فراز منبر برود و مردم به او نظر كنند خجل مىشود و سخن خود را قطع مينمايد . كاش ميگفتى : او سخنرانى\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nمىكرد . معاويه به امام حسن گفت : كاش بر فراز منبر ميرفتى و ما را موعظه ميكردى .\r\nامام حسن عليه السّلام پس از اينكه بر فراز منبر رفت و حمد و ثناى خداى را بجاى آورد فرمود :\r\nهر كسى مرا ميشناسد كه ميشناسد ، هر كسى كه مرا نمىشناسد بداند كه من حسن ابن على و پسر سيدهء زنان يعنى فاطمه دختر پيغمبر با عظمت اسلام صلّى اللَّه عليه و آله هستم ، منم پسر رسول خدا ، منم پسر نبى اللَّه ، منم پسر نور درخشنده ، منم پسر بشير و نذير منم پسر آن كسى كه بعنوان رحمت براى عالميان فرستاده شد ، منم پسر آن كسى كه بر جن و انس مبعوث شده ، منم پسر آن شخصيتى كه بعد از پيامبر اسلام بهترين خلق خدا بشمار ميرود ، منم پسر صاحب فضائل و مناقب ، منم پسر صاحب معجزات و دلائل ، منم پسر امير المؤمنين ، منم آن كسى كه حقم از دست رفته ، من يكى از دو بزرگ جوانان اهل بهشت ميباشم ، منم كه پسر ركن و مقام هستم ، منم پسر مكه و منا ، منم پسر مشعر و عرفات .\r\nمعاويه كه انتظار يك چنين سخنرانى را از امام عليه السّلام نميبرد در غضب شد و به آن حضرت گفت : از اوصاف رطب شرح بده ! اين گونه سخنان را واگذار ! فرمود : رطب را باد حامله مىكند ، گرما آن را ميپزد ، خنكى شب آن را نيكو مينمايد ، سپس فرمود : منم پسر آن شفيعى كه اطاعتش واجب است ، منم پسر آن كسى كه ملائكه در ركابش قتال ميكردند ، منم پسر آن كسى كه قريش در مقابل وى فروتنى مينمودند ، منم پسر امام مردم ، من پسر محمّد صلّى اللَّه عليه و آله ميباشم .\r\nآخر الامر معاويه ترسيد كه مبادا مردم بدين وسيله دچار فتنه و آشوب شوند لذا گفت : يا ابا محمّد فرود آى ! كفايت كرد . وقتى آن حضرت فرود آمد معاويه به وى گفت : من گمان ميكردم تو بعدا خليفه خواهى شد ، ولى تو كجا و مقام خلافت كجا ! ! امام حسن فرمود : خليفه كسى است كه احكام قرآن و سنت رسول را رواج دهد ، خليفه كسى نيست كه ظلم و ستم را ترويج و سنت رسول را تعطيل نمايد ، دنيا را پدر و مادر خود قرار دهد ، مدت اندكى خلافتى بدست بياورد\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nو بهره‌مند شود ، آنگاه لذت آن قطع شود و مسئوليت آن باقى بماند .\r\nنوجوانى از بنى اميه كه در آن مجلس حضور داشت سخنانى غليظ و ناروا به امام حسن گفت و از دشنام و ناسزا گفتن به آن بزرگوار و حضرت امير از حد تجاوز نمود .\r\nامام حسن عليه السّلام در حق وى نفرين كرد و گفت : پروردگارا ! اين نعمت را از او بگير و او را در رديف زنان قرار بده تا عبرت بگيرد ! وقتى آن جوان اموى متوجه خويشتن گرديد ديد زن شده و خداى توانا آلت رجوليت وى را بفرج زن مبدل نموده و ريش وى فرو ريخت ! آنگاه امام حسن عليه السّلام به وى فرمود : برخيز و كناره‌گيرى كن ، تو را با مجالس مردان چه كار ! ؟ زيرا تو زن ميباشى .\r\nامام حسن عليه السّلام پس از اينكه يك ساعت صبر كرد لباس خود را تكان داد و برخاست كه خارج شود عمرو بن عاص به آن حضرت گفت : بنشين تا من مسائلى را از تو پرسش نمايم .\r\nامام عليه السّلام فرمود : هر چه بنظرت ميرسد بپرس ! گفت : مرا از معنى كرم و نجده و مروءة آگاه كن .\r\nفرمود : كرم آن است كه انسان كارهاى نيكو را تبرعا انجام دهد و قبل از اينكه چيزى از او بخواهند عطا كند ، معنى نجده آن است كه انسان از محرم‌هاى خود دفاع ، و در هر جا در مقابل ناملايمات صبر نمايد . معنى مروءة اين است كه مرد دين و آئين خود را حفظ كند و خويشتن را از پليديها بر كنار و براى اداء حقوق قيام و سلام را افشاء نمايد . آنگاه خارج شد .\r\nمعاويه عمرو بن عاص را ملامت كرد و گفت : تو اهل شام را فاسد نمودى ! عمرو گفت : اين مطلب را از نظر من داشته باش كه اهل شام تو را از نظر ايمان و دين دوست ندارند ، فقط تو را از اين لحاظ دوست دارند كه از دنياى تو بهره‌مند شوند ، زيرا كه شمشير و مال دنيوى در دست تو مىباشد . اما سخن امام حسن ويرا بىنياز نخواهد كرد .\r\nپس از اين جريان داستان آن جوان اموى شيوع يافت و زوجهء وى بحضور\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nامام حسن آمد و شروع بگريه و زارى نمود ، امام عليه السّلام به وى ترحم كرد و دعا نمود تا آن شخص به حالت اوليه بازگشت .\r\n3 - در كتاب مناقب از اسماعيل بن ابان روايت مىكند كه گفت : عبور امام حسن عليه السّلام به مسجد پيغمبر اعظم اسلام صلّى اللَّه عليه و آله افتاد و گروهى از بنى اميه را در آنجا ديد كه با چشم به آن حضرت اشاره نمودند . اين موضوع در وقتى بود كه معاويه بحسب ظاهر به امر خلافت غلبه يافته بود ، وقتى امام حسن با اين منظره مواجه شد دو ركعت نماز خواند و به آنان فرمود : من متوجه اشارهء شما شدم ، ولى به خدا قسم شما هيچ روزى را سلطنت نميكنيد مگر اينكه ما دو روز مينمائيم ، اگر شما يك ماه سلطنت كنيد ما دو ماه به اين مقام خواهيم رسيد ، اگر شما يك سال سلطنت كنيد ما دو سال به اين مقام خواهيم رسيد . در زمان سلطنت شما ما ميخوريم ، مىآشاميم ، لباس ميپوشيم ، ازدواج ميكنيم و سوار مىشويم ، ولى شما در موقع سلطنت ما نميخوريد و نمىآشاميد و ازدواج نخواهيد كرد .\r\nمردى گفت : اين موضوع چگونه عملى مىشود در صورتى كه شما بخشنده‌ترين و رئوفترين و مهربانترين مردم ميباشيد و شما در زمان سلطنت اين گروه در امان باشيد ولى ايشان در زمان سلطنت شما در امان نباشند ! ؟\r\nفرمود : به علت اينكه اينان با مكر شيطانى با ما دشمنى كردند و مكر و حيله شيطان هم ضعيف است . ولى ما بوسيلهء قدرت خدا با ايشان عداوت كرديم و قدرت خدا هم شديد و سخت است .\r\n4 - در كتاب احتجاج از شعبى روايت مىكند كه گفت : معاويه وارد مدينه شد و پس از سخنرانى كه كرد در بارهء حضرت امير عليه السّلام سخنانى ناروا گفت امام حسن عليه السّلام هم برخاست و پس از اينكه حمد و ثناى خدا را بجاى آورد به معاويه فرمود : هيچ پيامبرى مبعوث نشد مگر اينكه يك وصى از اهل بيتش برايش تعيين شد و هيچ پيغمبرى نبود مگر اينكه يك دشمنى از ستم كيشان داشت .\r\nحضرت امير بعد از پيامبر خدا وصى آن حضرت بود . من پسر على عليه السّلام ميباشم ، تو\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nپسر صخر هستى ، جد تو : حرب و جد من : رسول خدا صلّى اللَّه عليه و آله است . مادر تو هند جگر خوار و مادر من حضرت فاطمه زهراء است . جدهء من خديجه كبرا و جدهء تو نثيله مىباشد ، خدا لعنت كند آن كسى را كه از لحاظ حسب و نسب لئيم‌تر و از نظر كفر قديمىتر و از جهت شهرت گمنامتر و از لحاظ نفاق سخت‌تر باشد ! ! اهل مسجد عموما گفتند : آمين ! معاويه خطبهء خويش را قطع كرد و از منبر فرود آمد .\r\n5 - نيز در همان كتاب مينگارد : هنگامى كه معاويه وارد كوفه شد به وى گفتند : حسن بن على نزد مردم مقام رفيعى دارد . به وى بگو : بر فراز منبر آيد و پائين‌تر از تو بنشيند و سخنرانى كند ، چون زبان وى لكنت دارد از نظر مردم خواهد افتاد . معاويه اين پيشنهاد را نپذيرفت ولى مردم به او اصرار كردند تا اين عمل را انجام دهد . معاويه اين مطلب را به امام حسن گفت و آن بزرگوار پس از اينكه پائين‌تر از معاويه نشست و حمد و ثناى خداى را بجاى آورد فرمود : اگر شما ( بين مشرق و مغرب جستجو نمائيد ) تا مردى را بدست آوريد كه جدش پيغمبر باشد نخواهيد يافت غير از من و برادرم ، ما حق قطعى خويشتن را به اين مرد قلدر و سركش - و بمعاويه اشاره كرد - واگذار نموده‌ايم كه مقام و منبر پيغمبر خدا را تصاحب كرده است . ما حفظ خون‌هاى مسلمين را از ريختن آنها بهتر ميدانيم گر چه ميدانم كه مقام خلافت باعث آزمايش شما - و به معاويه اشاره كرد - خواهد شد . معاويه گفت : اين سخن را به چه منظورى گفتى ! ؟ فرمود : به همان منظورى كه خدا فرموده .\r\nمعاويه برخاست و خطبه‌اى غير فصيح و نارسا خواند و در آن خطبه به حضرت عليه السّلام ناسزا و سخنانى ناروا گفت . امام حسن عليه السّلام در همان حالى كه بالاى منبر بود به معاويه فرمود : اى پسر هند جگر خوار ! تو اين جرات را دارى كه به امير المؤمنين ناسزا بگوئى ! در صورتى كه پيامبر اعظم اسلام فرموده :\r\nكسى كه بعلى ناسزا بگويد به من ناسزا گفته و كسى كه به من ناسزا بگويد به خدا ناسزا گفته و كسى كه به خدا ناسزا بگويد خداى قهار او را دائما در جهنم جاى خواهد داد و دچار عذابى هميشگى خواهد شد . امام حسن پس از اين جريان\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nاز منبر فرود آمد ، داخل منزل خويشتن گرديد و بعدا در آنجا نماز بجاى نياورد ! ! 6 - صدوق در كتاب امالى مينگارد : امام حسن عليه السّلام در ضمن آن سخنانى كه بين آن حضرت و وليد بن عقبه رد و بدل شد به وليد فرمود : من تو را ملامت نمىكنم به حضرت امير ناسزا ميگوئى ، زيرا آن حضرت تعداد هشتاد تازيانه براى اينكه تو خمر خورده بودى به تو زد ، پدرت را در جنگ بدر به امر پيامبر اسلام صلّى اللَّه عليه و آله كشت . خداى عليم در بيشتر از يك آيه از قرآن على را مؤمن و تو را فاسق معرفى نموده است ! لذا شاعر در بارهء تو و حضرت امير گفته :\r\n1 - خداى عليم در بارهء حضرت امير و وليد قرآنى بر ما نازل نموده است .\r\n2 - وليد در منزل كفر وارد شد و على در منزل ايمان داخل گرديد .\r\n3 - آن كسى كه مؤمن باشد و خدا را عبادت كند نظير آن شخصى كه فاسق و خيانت كار باشد نخواهد بود 4 - وليد و حضرت امير بعد از مدت كوتاهى عينا براى دريافت جزاى اعمال خويشتن دعوت ميشوند .\r\n5 - جزاى على عليه السّلام بهشت و جزاى وليد ذلت و خوارى خواهد بود .\r\n7 - مؤلف گويد : ابن ابى الحديد از ابو الحسن مدائنى نقل مىكند كه گفت : زياد يك نفر از ياران امام حسن را كه وى را امان داده بودند احضار كرد امام حسن عليه السّلام نامه‌اى بدين مضمون براى زياد نوشت : از طرف حسن بن على بسوى زياد ، اما بعد : تو ميدانى كه ما براى ياران خود امان گرفته‌ايم . فلان شخص به من ميگويد : تو مزاحم وى شده‌اى ، من دوست دارم كه متعرض او نشوى . و السّلام نامهء امام حسن موقعى به زياد رسيد كه معاويه زياد را پسر ابو سفيان معرفى كرده بود . زياد از اين لحاظ در غضب شد كه چرا امام حسن او را پسر ابو سفيان خطاب ننموده ! لذا در جواب امام حسن نوشت : از طرف زياد بن ابو سفيان بسوى حسن ، اما بعد : نامهء تو راجع به شخص فاسقى كه شيعيان فاسق تو و پدرت او را پناه داده‌اند به من رسيد به خدا قسم كه من ويرا از ميان پوست و گوشت تو مطالبه\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nخواهم كرد . گوشت محبوبترين مردم را كه ميخورم گوشت تو از آن خواهد بود . و السّلام هنگامى كه امام حسن عليه السّلام نامهء زياد را خواند آن را براى معاويه فرستاد .\r\nوقتى معاويه آن نامه را خواند خشمناك شد و براى زياد نوشت : از طرف معاوية ابن ابو سفيان بسوى زياد : تو داراى دو رأى ميباشى يك رأى از ابو سفيان و يك رأى از سميه ( بضم سين و فتح ميم ) رأى تو از ابو سفيان حلم خواهد بود و رأى تو از سميه نظير آن نخواهد بود . حسن بن على براى من نوشته كه تو مزاحم يكى از ياوران وى شده‌اى ، تو حق ندارى متعرض او شوى ، زيرا من تو را بر او مسلط نكرده‌ام .\r\n8 - در كتاب احتجاج راجع به فخريه نمودن حضرت امام حسن عليه السّلام با معاويه ، مروان بن الحكم ، مغيرة بن شعبه ، وليد بن عقبه و عتبة بن ابى سفيان مينگارد : يكوقت امام حسن در مجلس معاويه وارد شد ، در آن مجلس افرادى كه آنان را نگاشتيم حضور داشتند ، هر يك از آن گروه بر بنى هاشم فخريه نمودند و بنى هاشم را در انظار كوچك كردند و سخنانى در بارهء ايشان گفتند كه براى امام حسن عليه السّلام ناگوار بود . امام عليه السّلام فرمود : من شخصيتى از بهترين شخصيت‌ها ميباشم ، پدرانم گرامىترين عرب هستند ، ما داراى نسب پر افتخارى ميباشيم ، ما داراى حسب با شخصيتى هستيم ، ما از شاخه‌هاى درختى ميباشيم كه بهترين شاخه‌ها را بوجود آورده است و ميوه‌هاى پاكيزه‌اى داده ، و بدن‌هائى قيام‌كننده تربيت نموده ، اصل و ريشهء اسلام و نبوت در آن درخت است ، ما داراى مقام عالى و شامخى هستيم ، ما داراى عزت و قدرت ميباشيم . ما درياهائى هستيم كه خشك نمىشوند و كوه‌هائى هستيم برافراشته كه مقهور نخواهيم شد .\r\nمروان به آن حضرت گفت : تو خويشتن را ستايش كردى ، مقام خود را بالا بردى ، اى حسن ! هيهات ! به خدا قسم ما پادشاهانى هستيم بزرگوار . افرادى ميباشيم مقتدر و راهنما ، ما ممنوع و خانه‌نشين نخواهيم شد ، تو نظير عزت و قدرت\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nما را ندارى ، تو مقام و فخريهء ما را نخواهى داشت . آنگاه اين شعر را سرود :\r\n1 - ما افرادى را كه از لحاظ وقار پاكيزه بودند شفا داديم . عزت و قدرت آنان به اشخاصى كه بما ملحق شوند خواهد رسيد .\r\n2 - مائيم كه غنيمت را گرفتيم و رد كرديم به جائى كه بايد رد كنيم ، مائيم كه دست پادشاهان را بستيم سپس مغيرة بن شعبه شروع بسخن كرد و گفت : من پدر تو را نصيحت كردم ولى نپذيرفت ، اگر من قطع رحم را مكروه نميداشتم از گروه اهل شام ميشدم .\r\nپدر تو مىدانست كه من بوسيلهء بد اخلاقى قبيلهء قيس و حلم طايفهء ثقيف و تجربه‌هائى كه در امور قبائل داشتند ميتوانم شتران تشنه را از سر آب تشنه بازگردانم .\r\nامام حسن عليه السّلام بسخن آمد و فرمود : اى مروان ! آيا تو گمان ميكنى من اين سخنانى را كه گفتم به علت خوف و ضعف و عجز بود ، آيا تو مىپندارى من خويشتن را ستايش كردم ، در صورتى كه پسر رسول خدا صلّى اللَّه عليه و آله و سلّم ميباشم ، يا خواستم مقام خود را بالا ببرم ، در صورتى كه من بزرگ جوانان اهل بهشت هستم ! ؟ واى بر تو ! كسى تكبر مينمايد كه بخواهد شخصيت پست خود را بالا ببرد ، آن كسى فرحمند مىشود كه بخواهد مقام خويشتن را رفعت دهد ، ولى ما اهل بيت رحمت معدن كرم ، جايگاه خير ، گنجينهء ايمان ، نيزهء اسلام و شمشير برندهء دين ميباشيم .\r\nمادرت برايت گريه كند ! چرا قبل از اينكه من تو را دچار جزع و فزع كنم و نامى به تو بدهم كه بوسيلهء آن از اسم خود بىنياز شوى سكوت اختيار ننمودى ! ؟\r\nاما اينكه گفتى : غنيمت آوردى و پادشاهان را مغلوب نمودى . آيا اين اعمال را در آن روزى كه متصدى بودى و شكست خوردى ، يا ممنوع و خائف شدى انجام دادى ، آن روز غنيمت تو هزيمت تو بود ، تو بودى كه با طلحه بىوفائى و غدر كردى و او را كشتى قباحت بر تو باد ! چقدر پوست صورت تو كلفت است ! ؟ مروان كه جوابى نداشت سر خويشتن را به زير انداخت و مغيره همچنان مبهوت و متحير شد ! !\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nآنگاه امام حسن متوجه او شد و فرمود : اى اعور ثقيف ؛ ( اعور كسى است كه يك چشم داشته باشد و چشم ديگرش حس بينائى را از دست داده باشد ) تو از قبيلهء قريش نيستى كه من با تو مفاخره نمايم . واى بر تو ! آيا مرا نمىشناسى ! در صورتى كه من پسر بهترين و بزرگترين زنان ميباشم ! پيغمبر خدا صلّى اللَّه عليه و آله از علم خدا بما تعليم داد . آن بزرگوار علم تأويل قرآن و مشكلات احكام را بما ياد داد عزت ، قدرت ، و فرمانفرمائى ، فخريه و بزرگوارى مال ماست . تو از آن گروهى هستى كه در زمان جاهليت حسب و نسبى براى آنان ثابت نشد و از اسلام هم نصيبى نداشتند ، غلام زر خريد فرارى را در موقع زد و خورد شيران ژيان و مبارزهء اقران با فخريه كردن چه كار ! ؟ مائيم كه بزرگواريم ، مائيم كه حمايت‌كننده و پيشوائيم . مائيم كه حامى حيثيت و انسانيت هستيم ، مائيم كه ننگ و عار را از دامن خويشتن دور مينمائيم . منم كه پسر زنان نجيبه و باكره ميباشم .\r\nتو نسبت به بهترين وصى بهترين پيامبران بدگمان هستى و ميخواستى او را نصيحت كنى ، وى به عاجز بودن تو بيناتر و به ضعف تو داناتر بود . تو به علت آن بغض و حسودى كه در سينه و ظهور عهدشكنى كه در چشم دارى بايستى دست رد بسينهء خود بگذارى . هيهات ! على اين طور نبود كه بازوى افراد گمراه را تقويت كند . تو گمان ميكنى : اگر در جنگ صفين بودى با درشتخوئى قبيلهء قيس و حلم طايفهء ثقيف چكار ميتوانستى كرد ؟ مادرت برايت گريه كند آيا با آن عجز و ناتوانى كه در مقام جنگ داشتى ؟ يا بفرارى كه در موقع مبارزات ميكردى ؟\r\nبه خدا قسم اگر پنجه‌هاى پر قدرت حضرت امير تو را ميگرفت ميفهميدى كه هيچ قدرتى نميتوانست مانع آن حضرت شود و زنان گريه‌كننده سخت بر تو گريان ميشدند .\r\nاما درشتخوئى قبيلهء قيس تو را با قبيله قيس چه كار ؟ جز اين نيست كه تو يك غلام زر خريدى هستى كه ثقيف ناميده‌شده‌اى و خود را بطائفهء ثقيف ملحق نموده‌اى ، براى اينكه شخصيتى بدست آورى فكر ديگرى بكن ، زيرا تو از مردان\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nثقيف نيستى . تو براى دام نهادن به جهت شكار و تدبير جايگاه گوسفندان لايقترى از اينكه بخواهى جنگجوى باشى و شمشير را به كار ببرى . پس كدام حلم براى غلامان زر خريد خواهد بود .\r\nتو ملاقات امير المؤمنين على عليه السّلام را آرزو دارى ؟ على همان است كه شناختى على شيرى شجاع ، زهرى بود كشنده ، جز شخص شجاع احدى در موقع نيزه زدن و مبارزه تاب مقاومت او را نداشت . پس چگونه كفتار پتياره ميتواند قصد او كند و چگونه سرگين غلطانى كه به قهقرا بر ميگردد ميتواند دست بر او يابد . اما منسوب بودن تو نسبت به شخصيت‌هاى بزرگ شناخته نشده و قرابت تو با آنان نامعلوم است . قرابت تو با ايشان نظير قرابت حيوانات دريائى است با آهوان صحرائى بلكه تو از لحاظ حسب و نسب با آنان از قرابت اين دو دسته حيوان دورترى .\r\nپس از اين گفتگوها مغيره از جاى پريد و امام حسن عليه السّلام ميفرمود :\r\nما از بنى اميه معذرت ميخواهيم - پس از اينكه غلامان زر خريد و آهنگران با ما همسخن شوند و مفاخره نمايند - كه با ايشان همكلام شويم .\r\nمعاويه بمغيره گفت : برگرد ! زيرا گردن كشان نميتوانند با فرزندان عبد المطلب مقاومت كنند و افراد بزرگ منش قادر نيستند با ايشان مفاخره نمايند . آنگاه معاويه امام حسن را قسم داد تا آن بزرگوار ساكت گرديد .\r\n9 - نيز در همان كتاب از سليم ( بضم سين و فتح لام ) ابن قيس روايت مىكند كه گفت : از عبد اللَّه بن جعفر بن ابى طالب شنيدم ميفرمود : معاويه به من گفت : تو چقدر امام حسن و امام حسين را احترام ميكنى ! در صورتى كه ايشان از تو بهتر نيستند و پدر آنان هم از پدر تو بهتر نبودند ، اگر فاطمه عليها السّلام دختر پيغمبر اسلام نمىبود من ميگفتم : مادر تو كه اسماء بنت عميس است كمتر از مادر حسنين نبود ! ؟\r\nعبد اللَّه جعفر ميگويد : من از مقاله معاوية در غضب شدم و نتوانستم خوددارى نمايم ، لذا به وى گفتم : تو نسبت به حضرت حسنين و پدر و مادر ايشان\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nقليل المعرفه هستى . به خدا قسم كه حسنين عليهما السّلام از من بهترند ، پدر ايشان از پدر من و مادرشان از مادر من بهترند . من در زمان كودكى از پيغمبر اعظم اسلام صلّى اللَّه عليه و آله شنيدم در بارهء حسنين و پدرشان توصيه و سفارش ميكرد و من آن توصيه را حفظ كرده و به ذهن خويشتن سپردم .\r\nمعاويه گفت : غير از حسنين و عبد اللَّه جعفر و ابن عباس و برادرش فضل كسى در مجلس نيست ، آنچه را كه در بارهء ايشان شنيده‌اى بگو ، به خدا قسم كه تو دروغگو نيستى .\r\nعبد اللَّه جعفر گفت : مقام آنان بالاتر از آن است كه تو گمان ميكنى .\r\nمعاويه گفت : اگر چه از كوه احد و حرا هم مهمتر باشد بگو ، زيرا مادامى كه كسى از اهل شام در مجلس نباشد من باكى ندارم . اما چون خدا آن شخص سركش شما ( يعنى حضرت امير عليه السّلام ) را كشت و جمعيت شما را پراكنده نمود و مقام خلافت را نصيب اهل آن و جاى گزين در معدن آن كرد از آنچه كه شما بگوئيد باكى نداريم و از اين ادعاها ضررى بما نخواهد رسيد .\r\nعبد اللَّه جعفر گفت : شنيدم از پيامبر خدا صلّى اللَّه عليه و آله كه ميفرمود : من به مؤمنين از خود ايشان اولى و مقدم ميباشم و كسى كه من از خود او بر او مقدم باشم يا على تو نيز از خود او بر او مقدم خواهى بود . پيغمبر خدا اين موضوع را موقعى فرمود : كه حضرت امير ، حسن ، حسين ، عمر بن ام سلمه ، اسامة بن زيد ، فاطمه زهراء ، ام ايمن ، ابو ذر ، مقداد و زبير بن عوام در ميان خانه در حضور آن حضرت مشرف بودند ، آنگاه حضرت رسول ببازوى حضرت امير زد و سه مرتبه همان سخن را تكرار كرد . سپس ثبوت امامت كليهء دوازده امام را بطور صريح شرح داد .\r\nپس از اين گفتگوها آن بزرگوار فرمود : براى امت من تعداد دوازده پيشوا خواهد بود كه كليهء آنان گمراه و گمراه‌كننده‌اند . تعداد ده نفر از آنان\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nاز بنى اميه و دو نفر از ايشان از قريش ميباشند . گناه همهء آن دوازده نفر و گناه آن افرادى را كه گمراه ميكنند به گردن آن دو نفر است . آنگاه حضرت رسول صلّى اللَّه عليه و آله نام آن دو نفر و نام آن ده نفر را با ايشان برد .\r\nمعاويه گفت : نام آنان را براى ما بگو ! گفت : فلان و فلان و فلان و صاحب سلسله و پسرش كه از آل ابو سفيان است و هفت نفر از فرزندان حكم ( بفتح حاء و كاف ) ابن ابى العاص كه اول ايشان مروان مىباشد .\r\nمعاويه گفت : اگر اين مطلبى كه تو ميگوئى حق باشد يقينا من و آن سه نفرى كه قبل از من بودند و عموم آن افرادى كه از اين امت آنان را دوست داشته باشند هلاك‌شده‌ايم ! ! و نيز آن مهاجرين و انصارى كه از اصحاب پيامبر اسلام صلّى اللَّه عليه و آله و عموم تابعين غير از شما اهل بيت و شيعيان شما هلاك شده‌اند ؟\r\nعبد اللَّه جعفر گفت : به خدا قسم اين مطلبى كه من گفتم : حق است و آن را از پيغمبر خدا صلّى اللَّه عليه و آله شنيدم .\r\nمعاويه متوجه امام حسن و امام حسين و ابن عباس شد و گفت : عبد اللَّه بن جعفر چه ميگويد ! ؟ ابن عباس به معاويه كه براى اولين بار وارد مدينه شده بود و مردم بعد از قتل امير عليه السّلام در اطراف جمع شده بودند گفت : نزد آن افرادى كه نامشان را عبد اللَّه جعفر برد بفرست تا از ايشان جويا شوند ، معاويه نزد عمر بن ام سلمه و اسامه فرستاد ، آنان عموما شهادت دادند و گفتند : ما اين موضوع را از رسول خدا صلّى اللَّه عليه و آله همانطور شنيديم كه عبد اللَّه جعفر شنيده است .\r\nسپس معاويه متوجه امام حسن ، امام حسين ، ابن عباس ، فضل ، ابن ام سلمه و اسامه شد و گفت : كليهء شما بر همين عقيده هستيد كه عبد اللَّه جعفر ميگويد ؟\r\nگفتند : آرى . معاويه گفت : اى فرزندان عبد المطلب ! شما امر بزرگى را ادعا ميكنيد و به حجت قوى استدلال مينمائيد ، اگر اين ادعاى شما حق باشد بايد بر اين امر صبر كنيد و آن را مخفى نمائيد ، مردم غافلند و طريق بىاطلاعى را طى ميكنند . اگر اين مطلبى كه شما ميگوئيد حق باشد امت اسلام هلاك شده و از دين\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nو مذهب خود باز گشته ، به خدا كافر شده و پيغمبر خود را انكار نموده است ، فقط شما اهل بيت و شيعيان شما كه نجات يافته‌ايد ، و شيعيان شما در ميان مردم قليل و اندك ميباشند .\r\nبعد از اين جريان ابن عباس متوجه معاويه شد و به وى گفت : خداى عليم ( در قرآن مجيد ، سورهء سبا ، آيهء - 13 ) ميفرمايد : اندكى از بندگان من سپاس‌گزارند و نيز ( در سورهء ص ، آيهء - 24 ) ميفرمايد : ايشان قليل هستند . اى معاويه ! تعجب اين مطلبى كه از من ميشنوى بيشتر از داستان بنى اسرائيل است ، زيرا ساحرين بنى اسرائيل بفرعون ( چنان كه قرآن در سورهء طه ، آيهء - 72 - خبر ميدهد ) گفتند : تو هر عملى كه ميخواهى انجام بده ! آنگاه به حضرت موسى ايمان آوردند و آن بزرگوار را تصديق كردند . سپس حضرت موسى آنان را با افرادى از بنى اسرائيل كه تابع ايشان شدند برد و داخل دريا كرد و عجائبى را به ايشان نشان داد ، آنان موسى و تورات را تصديق كردند و بدين آن بزرگوار اقرار نمودند سپس وقتى به بت‌هائى كه مورد پرستش گروهى قرار گرفته بودند مرور كردند و بموسى ( چنان كه قرآن مجيد ، در سورهء اعراف ، آيهء - 138 - خبر ميدهد ) گفتند : تو نيز براى ما خدايانى قرار بده كه ايشان دارند . حضرت موسى فرمود :\r\nحقا كه شما مردمانى نادان ميباشيد ! آنگاه ( چنان كه قرآن كريم در سورهء طه ، آيهء - 88 - خبر ميدهد ) آنان عموما غير از هارون گوساله پرست شدند و گفتند : اين گوساله خداى شما و خداى موسى است ! پس از اين جريان حضرت موسى ( چنان كه قرآن در سورهء مائده ، آيهء - 21 - شرح ميدهد ) به آنان فرمود : داخل ارض مقدس شويد . ايشان آن جوابى را دادند كه خدا داستان آن را شرح داده . آخر الامر حضرت موسى ( چنان كه در آيهء - 25 - سورهء مائده خبر ميدهد ) گفت : پروردگارا ! من اختيار خويشتن و برادرم را بيشتر ندارم ، پس تو ما بين ما و گروه فاسقين جدائى بينداز .\r\nمتابعت كردن اين امت از مردانى كه آنان را بالا بردند و از\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nايشان اطاعت نمودند ، همان افرادى كه با رسول خدا سوابقى داشتند و نزد آن حضرت مقام و منزلتى داشتند و خويشاوندانى كه بدين حضرت محمّد صلّى اللَّه عليه و آله و قرآن اقرار كردند و تكبر و حسد آنان را وادار نمود كه با امام و ولى خود مخالفت نمايند تعجب بيشترى ندارد از آن گروهى كه از زر و زيور خويشتن گوساله‌اى ساختند و آن را مورد پرستش قرار دادند و سجده كردند و گمان نمودند : آن گوساله پروردگار عالمين است و همه غير از هارون معتقد به اين عقيده شدند .\r\nگروهى با صاحب و سرور ما ( يعنى حضرت امير ) كه براى پيغمبر اكرم اسلام نظير هارون بود براى موسى باقى ماندند بنام : سلمان و ابو ذر و مقداد و زبير ، آنگاه زبير از حضرت امير برگشت و آن سه نفر با حضرت امير ماندند تا خدا را ملاقات كردند .\r\nاى معاويه ! تو تعجب ميكنى از اينكه خداى عليم نام هر يك از امامان را ببرد ، همان امامانى كه پيامبر خدا در روز غدير خم و مواطن ديگر امامت آنان را ثابت كرد و بوسيلهء امامان بر آن مردم اتمام حجت نمود و مردم را به اطاعت ايشان مأمور كرد و خبر داد . اول ايشان حضرت على بن ابى طالب است كه بعد از حضرت رسول مولاى هر مؤمن و مؤمنه‌اى مىباشد ، و فرمود : على بعد از من در ميان امت خليفه و وصى من است . پيامبر اسلام صلّى اللَّه عليه و آله و سلّم لشكرى براى جنگ موته فرستاد و فرمود : جعفر بن ابى طالب امير لشكر باشد ، اگر او كشته شد زيد و اگر زيد هم كشته گرديد عبد اللَّه بن رواحه امير لشكر باشد و آنان عموما شهيد شدند . پيغمبرى كه براى يك جنگ تعداد سه خليفه تعيين مىكند باز هم تو ميگوئى : امت خويشتن را واگذار مينمايد و بعد از آن خليفه‌اى براى آنان تعيين نميكند ! تا كار به جائى برسد كه خود امت براى خويشتن خليفه تعيين كنند ! مىشود گفت : رأى و نظريهء امت براى خودشان از رأى و نظريهء حضرت رسول بهتر است ! در صورتى كه آن اعمال را موقعى مرتكب شدند كه پيامبر خدا خليفهء خود را تعيين و تبيين\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nكرده بود و آن حضرت امت خود را گمراه و دچار شك و شبهه‌اى نگذاشت ! ! اما سخن آن چهار نفرى كه بر عليه حضرت امير عليه السّلام قيام كردند و بر پيغمبر اعظم اسلام دروغ بستند و گمان كردند ، رسول خدا فرموده : خدا مقام نبوت و خلافت را براى ما اهل بيت عطا نكرده است منظور آنان اين بود كه مردم را بوسيلهء شهادت و دروغ و مكر خويشتن دچار اشتباه نمايند .\r\nمعاويه متوجه امام حسن شد و گفت : اى حسن ! تو چه نظريه‌اى دارى ؟\r\nفرمود : اى معاويه ! تو آنچه را كه من و ابن عباس گفتيم شنيدى . اى معاويه ! من از تو و بىحيائى تو تعجب مىكنم ! ! زيرا جرات ميكنى و به خدا دروغ مىبندى و مىگوئى : خدا حضرت امير را كه شخصى طاغى و سركش بود كشت و مقام خلافت را به اصل و معدنش بازگردانيد . اى معاويه ! آيا تو معدن سزاوار خلافت هستى و ما نيستيم ! ؟ اى معاويه ! واى بر تو و آن سه نفرى كه قبل از تو اين مقام را تصاحب كردند و در يك چنين مقامى جلوس نمودند و اين موضوع را براى تو يك سنت و سرمشق قرار دادند ! من يك سخن ميگويم كه تو اهل بيت آن را ندارى ولى در عين حال ميگويم تا اين فرزندان پدرم كه در اطراف منند آن را بشنوند و آن سخن اين است :\r\nمردم راجع به امور فراوانى ( كه ذيلا شرح داده ميشوند ) اتحاد و اجتماعى دارند و در بارهء آن امور اختلاف و نزاعى و تفرقه‌اى ندارند . ( آن امور عبارتند از : شهادت به يگانگى خدا ، رسالت حضرت محمّد صلّى اللَّه عليه و آله ، نمازهاى پنجگانه ، زكات واجب ، روزهء ماه رمضان ، حج بجاى آوردن و موضوعات فراوانى كه غير از خدا كسى شماره و تعداد آنها را نمىداند ، مردم بر حرام بودن زنا ، سرقت كردن دروغ گفتن ، قطع رحم نمودن ، خيانت و معصيت‌هاى ديگرى كه كسى اندازه و شمارهء آنها را نمىداند مگر خدا « 1 » \r\n\r\n","description":"","footnote":" ( 1 ) از اين بيان حضرت مجتبى عليه السّلام اين طور بدست مىآيد كه مسلمين آن زمان كليهء اين واجباتى را كه امام شرح داده واجب و كليه محرماتى را كه آن حضرت بيان كرده حرام ميدانستند . بر خلاف زمانهء فعلى ما كه اكثر مسلمان‌نماها واجبات را واجب و محرمات را حرام نميدانند . كاش تنها به همين اكتفا ميكردند . بلكه انجام دادن واجبات را حرام و بجا آوردن محرمات را واجب ميدانند - مترجم ","page_name":" 99 ","page_number":99},
  {"content":"\r\n\r\nولى در بارهء سنت‌هائى كه از جملهء آنها ولايت است اختلاف و قتال‌هائى نمودند فرقه‌هائى شدند كه يك ديگر را لعنت ميكنند ! و از يك ديگر بيزارى ميجويند و يك ديگر را بقتل ميرسانند ( و ميگويند : ما ) به آن مقدم و اولى ميباشيم .\r\nفقط آن فرقه‌اى اين اختلافات را ندارند افرادى هستند كه تابع قرآن خدا و سنت پيغمبر اسلام صلّى اللَّه عليه و آله باشند . هر كس معتقد به عقيدهء اهل قبله كه اختلافى در آن نيست باشد و علم به موضوعات اختلافى را به خدا واگذار نمايد از آتش جهنم نجات پيدا خواهد كرد و داخل بهشت خواهد شد . كسى كه خدا او را توفيق دهد و قلب وى را بوسيلهء صاحبان امر يعنى امامان او نورانى كند و به وى ياد دهد كه معدن علم كجا است نزد خدا با سعادت است . خدا داراى يك ولى است . پيامبر معظم اسلام صلّى اللَّه عليه و آله فرموده : خدا رحمت كند آن مردى را كه حق را تشخيص دهد و طرفدار آن باشد تا غنيمتى بدست آورد ، يا اينكه سكوت اختيار كند تا سالم باشد .\r\nما اهل بيت ميگوئيم : امامان از ما خواهند بود ، مقام خلافت صلاحيت ندارد مگر از براى ما ، خدا در قرآن و پيغمبر اعظم در سخنان و سنت خويشتن ما را براى مقام خلافت لايق و اهل دانسته‌اند . علم در خاندان ما و ما اهليت آن را داريم ، كليهء علم نزد ما جمع شده . هيچ حادثه‌اى تا روز قيامت رخ نمىدهد حتى ديهء جراحتى ( كه بر كسى وارد شود ) نيست مگر اينكه حكم آن به املاء رسول خدا صلّى اللَّه عليه و آله و خط حضرت امير نوشته شده و نزد ما موجود است .\r\nگروهى گمان كرده‌اند ، ايشان به اين مقام از ما مقدم و سزاوارترند ، حتى تو ، اى پسر هند ! تو نيز اين ادعا را ميكنى . تو گمان ميكنى : عمر نزد پدرم فرستاد و پيغام داد : من در نظر دارم قرآن را در يك جلد بنويسم ، آنچه را كه تو از قرآن نوشته‌اى نزد من بفرست ، پدرم نزد عمر آمد و گفت : اگر گردن مرا بزنى آن قرآن را به تو نخواهم داد ، عمر گفت : چرا ؟ فرمود : منظور خدا كه فرموده :\r\n وَ الرَّاسِخُون فِي الْعِلْم  ، منم ، نه تو و يارانت ، عمر در غضب شد . سپس گفت : پسر\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nابو طالب گمان مىكند : احدى نيست كه علم ديگرى نزد او باشد . هر كسى كه چيزى از قرآن را ميداند نزد من بياوريد ! هر وقت شخصى مىآمد و مقدارى از قرآن ميخواند و ديگرى هم همان مقدار را نظير او ميخواند دستور ميداد آن را مىنوشتند و الا نمىنوشتند ، سپس گفتند : قرآن فراوانى از دست وى رفت . به خدا قسم كه دروغ ميگويند ، بلكه قرآن يك مجموعه‌اى است كه نزد اهلش محفوظ مىباشد سپس عمر به قاضيان و واليان خويشتن دستور داد در بارهء آراء خود جد و جهد كنيد و راجع به هر موضوعى به نظر شما حق است قضاوت نمائيد . آنگاه عمر يا بعضى از واليان خود همچنان در بارهء قضاوت كردن دچار اشتباه‌هاى بسيار بزرگى ميشدند . پدرم حضرت امير آنان را از اشتباهشان نجات ميداد و بدين وسيله براى ايشان اتمام حجت ميكرد . سپس قاضيان در حالى نزد خليفهء خود بازمىگشتند كه در بارهء يك قضيه و يك موضوع چند نوع قضاوت كرده بودند . خليفه داورى عموم را امضاء مىكرد . وى از اين لحاظ قضاوت كليهء آنان را امضا ميكرد كه خدا حكمت و تشخيص سخن حق را به او عطا نكرده بود . هر صنفى از مخالفين ما كه اهل قبله ميباشند گمان ميكنند ما معدن علم و خلافت نيستيم ، ما از خدا كمك ميخواهيم تا ما را بر افراد ظالمى كه بر ما ظلم ميكنند و حق ما را منكر مىشوند و بر ما مسلط مىگردند و نظير تو - اى معاويه - مردم را بر عليه ما تحريك مىنمايند نصرت دهد ، خدا براى ما كافى و بهترين وكيل است .\r\nجز اين نيست كه مردم سه دسته‌اند :\r\n1 - افرادى كه مؤمن هستند و حق ما را ادا ميكنند و تسليم ما مىباشند و بما تأسى مىنمايند ، اين دسته‌اند كه نجات خواهند يافت و دوست خدا و من هستند .\r\n2 - اشخاصى كه براى ما نصب عداوت مىكنند ، از ما بيزارى ميجويند ، ريختن خون ما را حلال مىدانند ، حق ما را انكار مينمايند و اين طور متدين بدين خدا مىباشند كه از ما بيزارى بجويند ، يك چنين افرادى كافر و مشرك و فاسق هستند . اين دسته اشخاص از طريقى كه نمىدانند مشرك و كافر مىشوند ،\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nهمانطور كه بدون علم به خدا ناسزا ميگويند همانطور هم بدون علم براى خدا شريك قرار ميدهند .\r\n3 - افرادى كه معتقد به عقائدى مىشوند بدون اختلاف و حكم هر امر مشكل و ولايت ما را به خدا واگذار مىكنند ، اگر بما تأسى نمىكنند دشمنى هم نمىنمايند و حق ما را هم انكار نمىكنند . ما اميدواريم كه خدا ايشان را بيامرزد و داخل بهشت كند . اين گونه افراد مسلمانى هستند ضعيف .\r\nهنگامى كه معاويه اين سخنان را شنيد دستور داد : به هر يك از اهل مجلس هزار درهم دادند و به امام حسن و امام حسين و عبد اللَّه جعفر هر كدام هزار هزار درهم دادند . . .\r\nابن ابى الحديد مينگارد : عمرو بن عاص در حال طواف با امام حسن عليه السّلام ملاقات نمود و به آن حضرت گفت : تو گمان ميكنى كه دين جز بوسيلهء تو و پدرت بر پا نخواهد بود ، در صورتى كه خدا معاويه را تأييد كرد تا دين را پس از اينكه رو به انحطاط نهاده بود به پا بدارد و دين را بعد از مخفى شدن روشن نمايد . آيا خدا بقتل عثمان راضى بود ! ؟ يا اين عمل حق است كه تو در اطراف كعبه طواف كنى آن طور كه شتر در اطراف آرد ميگردد ، لباسهائى پوشيده‌اى كه فوق العاده سفيد و براق است ، در صورتى كه تو قاتل عثمان ميباشى ، به خدا قسم كه من اين پراكندگى را مبدل به اتحاد و اين راه سخت را تبديل به آسانى ميكنم تا معاويه تو را به همان طريقى كه پدرت رفت وارد نمايد .\r\nامام حسن عليه السّلام در جوابش فرمود : اهل جهنم يك علائمى دارند كه بوسيلهء آنها شناخته ميشوند و آن اين است كه دشمن با دوستان خدا و دوست با دشمنان خدايند . به خدا قسم كه ميدانى على عليه السّلام در بارهء دين شك و ترديدى نداشت و هرگز راجع به خدا يك ساعت و يك طرفه عين شك نداشت . اى پسر ام عمرو ! به خدا قسم اگر جلو زبان خود را نگيرى بدن تو را دچار شمشيرهائى برنده خواهم كرد ! بر حذر باش از اينكه به من هجوم نمائى ! زيرا من همان كسى هستم كه مرا\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nميشناسى ، من كسى نيستم كه در مبارزات ضعيف و ناتوان باشد ، يا شكم پرست باشد . من در ميان قريش نظير واسطهء گردن بند ميباشم ، حسب و نسب من معروف است ، من پسر پدر خودم ميباشم ، ولى تو آن كسى هستى كه خودت ميدانى و مردم هم ميدانند . مردان قريش راجع به اينكه تو را به پسرى تصاحب كنند با يك ديگر محاكمه نمودند ، تا اينكه آخر الامر يكنفر شتر كش قريش كه از نظر حسب و نسب لئيم‌تر و از لحاظ ملامت بزرگتر بود بر ما بقى غالب شد و تو را به فرزندى تصاحب كرد ! از من دور شو ! زيرا تو پليدى ، و ما اهل بيتى هستيم پاك و پاكيزه كه خداى عليم پليديها را از ما دور نموده و ما را بخصوص پاك و پاكيزه آفريده ! ! عمرو بن عاص پس از اين سرزنش‌ها دهانش بسته و با يك عالم عيب و عار بازگشت ! ! .\r\n10 - در كتاب مناقب مينگارد : يك وقت قريش شروع بفخر و مباهات نمودند ، امام حسن عليه السّلام بود ، ولى سخن نمىگفت . معاويه به آن حضرت گفت :\r\nاى ابا محمّد ! مگر تو را چه شده كه سخن نميگوئى در صورتى كه به خدا قسم حسب و نسب تو نقصى ندارد ، و زبان تو ألكن نيست ! ؟ امام حسن عليه السّلام فرمود : اينان هيچ فضيلت و شرافتى را ذكر نكردند مگر اينكه من لب و لباب آن را دارم ! سپس اين شعر را فرمود :\r\nاين سخنان براى چيست ؟ در صورتى كه من در داشتن مقام مبرز و ممتاز سبقت گرفته‌ام ، نظير سبقت گرفتن اسب سريع السير از يك مسافت‌هائى بعيد .\r\n11 - نيز در همان كتاب مينويسد : يك روز معاويه فخريه و مباهات كرد و گفت : من پسر بطحا و مكه ميباشم ، من پسر بخشنده‌ترين اهل مكه‌ام كه داراى گرامىترين اجداد باشد ، من پسر آن كسى هستم كه در زمان جوانى و پيرى از لحاظ فضيلت و شرافت بر قريش آقائى و سيادت نمود ! امام حسن عليه السّلام به معاويه فرمود : آيا بر من فخريه ميكنى ! ؟ ( اى معاويه ! ) منم پسر اصل و ريشه زمين ( شايد منظور آن حضرت بزرگوار حضرت ابراهيم باشد ) منم پسر جايگاه تقوا و پرهيز كارى ، منم پسر آن كسى كه طريق هدايت را آورد ، منم پسر آن\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nشخصيتى كه بوسيلهء فضيلت سابق و حسب و نسب فائق بر اهل عالم سيادت و آقائى كرد .\r\nمنم پسر آن كسى كه اطاعت وى اطاعت خدا و نافرمانى او نافرمانى پروردگار است آيا تو پدرى مثل پدر من دارى كه بوسيلهء وى بر من فخريه كنى ؟ آيا تو يك سوابق عالى نظير سوابق من دارى كه خود را از من برتر بدانى ؟ اى معاويه ! بگو آرى ، يا بگو : نه ! معاويه گفت بلكه ميگويم : نه . اين مطلب براى قول تو يكنوع تصديقى است . امام حسن عليه السّلام فرمود :\r\nحق ظاهرتر از آن است كه راه آن تغيير پيدا كند حق را صاحبان عقل ميشناسند .\r\n12 - نيز در كتاب مناقب مينگارد : يكوقت معاويه به امام حسن گفت :\r\nمن از تو بهترم . امام عليه السّلام در جوابش فرمود : چگونه اى پسر هند ! معاويه گفت :\r\nبراى اينكه مردم در اطراف من اجتماع نموده‌اند ، ولى كسى در اطراف تو نيست .\r\nامام حسن عليه السّلام فرمود : هيهات هيهات ! ! اى پسر هند جگر خوار ! اين بدترين مقامى است كه تو بدست آورده‌اى ، زيرا آن افرادى كه در اطراف تو جمع شده‌اند ، دو دسته‌اند : يكى مطيع و ديگرى مجبور . آنان كه مطيع باشند معصيت خدا را ميكنند ، و اشخاصى كه بطور اجبار از تو فرمانبردارى مينمايند طبق قرآن خدا عذر و موجه دارند . حاشا كه من بگويم : از تو بهترم ، زيرا اصلا در وجود تو خيرى نيست ، بلكه ميگويم : خداى رؤف مرا از صفات پست و رذيله تبرئه كرده ، همچنان كه تو را از صفات نيكو و پسنديده محروم نموده است .\r\nدر كتاب شيرازى از ابن عباس راجع به آيهء - 64 - سورهء اسراء كه ميفرمايد :  وَ شارِكْهُم فِي الْأَمْوال وَ الْأَوْلادِ  « 1 »  نقل مىكند كه گفت : يك روز امام حسن و يزيد بن معاويه نشسته بودند و خرماى تازه ميخوردند . يزيد به امام حسن گفت : من از قديم الايام بغض تو را داشته و دارم . امام عليه السّلام در جوابش فرمود :\r\nاى يزيد ! بدان بدان كه شيطان در موقعى كه پدرت با مادرت جماع ميكرد با وى\r\n\r\n","description":"","footnote":" ( 1 ) يعنى در اموال و اولاد ايشان شركت نما - مترجم ","page_name":" 104 ","page_number":104},
  {"content":"\r\n\r\nشركت كرد و چون دو آب با يك ديگر ممزوج شدند لذا تو بغض مرا دارى .\r\nزيرا خدا در قرآن ميفرمايد :  وَ شارِكْهُم فِي الْأَمْوال وَ الْأَوْلادِ  . نيز شيطان در موقع جماع حرب ( كه از اجداد يزيد بود ) شركت نمود تا صخر بوجود آمد . به همين لحاظ بود كه صخر بغض جدم پيامبر اسلام صلّى اللَّه عليه و آله و سلّم را داشت .\r\nيكوقت سعيد بن سرح از دست زياد فرار كرد و به حضرت امام حسن پناهنده شد . امام عليه السّلام نامه‌اى براى زياد فرستاد و براى سعيد شفاعت نمود . زياد در جواب آن حضرت نوشت : از طرف زياد بن ابى سفيان بسوى حسن بن فاطمه . اما بعد :\r\nنامهء تو به من رسيد ، تو نام خود را قبل از نام من مينويسى ؟ در صورتى كه تو به من احتياج دارى ، من پادشاهم و تو يك شخص بازارى ميباشى ، از اين قبيل اعتراضات به امام عليه السّلام كرده بود . هنگامى كه امام حسن نامهء زياد را خواند لبخند زد و آن را براى معاويه فرستاد . معاويه براى زياد نوشت و او را سرزنش نمود و دستور داد تا سعيد و فرزندان و زن وى را آزاد بگذارد ، اموالى را كه از وى به يغما برده بودند برگردانند ، خانهء او را كه خراب كرده بودند بسازند . سپس به زياد اعتراض كرده بود : تو نامه‌اى بحسن مينويسى كه نام خود او و مادرش را در آن نوشته‌اى نامى از پدرش نبرده‌اى ، اگر تو عقل ميداشتى بايد بدانى چون فاطمه دختر پيغمبر اسلام است اين نامه‌اى كه تو براى وى نوشته‌اى بيشتر موجب افتخارش خواهد شد .\r\nگفته‌اند : يك روز هم امام حسن عليه السّلام نزد معاويه كه روى پهلوى راست خوابيده بود رفت و نزد پاى معاويه نشست . معاويه به امام حسن گفت : آيا تو را از عائشه دچار تعجب نكنم كه ميگويد : من اهليت خلافت را ندارم ! ؟\r\nامام حسن عليه السّلام فرمود : شگفت‌آورتر از آن اين است كه من پائين پاى تو نشسته‌ام و تو خوابيده‌اى ! ! معاويه خجل شد ، آنگاه برخاست و نشست و از آن بزرگوار عذر خواهى نمود .\r\n13 - نيز در كتاب مناقب مينويسد : يك وقت مروان بن حكم در حضور\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nمعاويه به حضرت امام حسن گفت : اى حسن ! تعجب ميكنم از اينكه پيرى بسرعت در شارب تو اثر نموده است ! ميگويند : اين موضوع علامت حماقت و دروغ گفتن مىباشد ! ؟\r\nامام حسن عليه السّلام فرمود : اين طور نيست كه تو شنيده‌اى ، سبب اين موضوع اين است كه دهان ما گروه بنى هاشم خوشبو و لب‌هايمان نيكو است ، زنان ما با نفس‌هاى خود متوجه ما ميشوند ( لذا آن نفسى كه از ايشان به شاربهاى ما مىخورد باعث سفيد شدن شارب ما ميشوند ) ولى چون دهانهاى شما گروه بنى اميه بسيار بد بو مىباشد لذا زنان شما در ( موقع زناشوئى ) دهان و نفس‌هاى خود را به طرف شقيقه‌هاى شما متوجه ميكنند ، علت اينكه موهاى شقيقه و گونه‌هاى صورت شما زودتر سفيد مىشود همين است .\r\nمروان به امام حسن گفت : اى بنى هاشم ! آيا نه چنين است كه شما داراى يك خصلت بدى هستيد ! ؟ فرمود : چه خصلتى ؟ گفت : شما شهوتران هستيد .\r\nفرمود : آرى شهوترانى از زنان ما گرفته شده و در وجود مردان ما قرار گرفته ولى شهوترانى از مردان شما گرفته شده و در وجود زنانتان جايگزين شده ! لذا غير از مرد هاشمى نميتواند در مقابل زنان اموى قيام كند . آنگاه برخاست و خارج شد و اين اشعار را خواند :\r\n1 - مدت پنجاه و پنج سال است كه من اين روزگار را ميگذرانم و هر سال بعد از سال ديگر اميدوارى دارم .\r\n2 - من در دنيا بمرد عاقلى بر نخوردم فعاليت كردم و به آنچه كه ميخواستم نائل نشدم .\r\n3 - پنجه‌هاى دنيا مرا بسرعت تحويل مرگ داد و يقين كردم كه من رهين مرگ با عجله‌اى خواهم بود .\r\n14 - در كتاب كشف الغمه و مناقب مينگارند : امام حسن عليه السّلام به حبيب بن\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nمسلمه فهرى فرمود : تو چه مسيرهائى ميروى كه طاعت خدا در آن نيست ! گفت :\r\nمن مسيرى را كه پدر تو طى كرد نخواهم رفت . فرمود : آرى ، ولى تو براى دنياى دنى مطيع معاويه شده‌اى ، اگر معاويه براى تأمين دنياى تو قيام نموده آخرت تو از دست رفته است . اگر تو اين طور بودى كه هر گاه عمل شرى را انجام ميدادى سخن خيرى ميگفتى از آن اشخاصى بشمار ميرفتى كه خداى عليم ( در سورهء برائة ، آيهء - 102 ) ميفرمايد : عمل صالح و طالح را با يك ديگر مخلوط كردند .\r\nولى تو از آن افرادى ميباشى كه خداى سبحان ( در سورهء مطففين ، آيهء - 14 ) ميفرمايد : گناهانى كه كردند ايشان را دچار قساوت قلب نموده است .\r\n15 - نيز در كتاب كشف الغمه مينگارد : موقعى كه حوثرهء اسدى بر معاويه خروج كرد معاويه نزد امام حسن عليه السّلام فرستاد و از آن حضرت تقاضا كرد كه متصدى قتل حوثره گردد .\r\nامام عليه السّلام فرمود : من بدين جهت از جنگيدن با تو منصرف شدم كه خون مسلمانها ريخته نشود ، من گمان نميكنم برايم صلاح باشد از طرف تو با گروهى قتال كنم ، به خدا قسم تو در اين باره بر من مقدم ميباشى .\r\nبه امام حسن گفته شد : تو داراى بزرگى و عظمت هستى . فرمود : نه ، بلكه من داراى عزت ميباشم . زيرا خدا ( در سورهء منافقون ، آيهء - 8 ) ميفرمايد :\r\nعزت براى خدا و رسول و مؤمنين است .\r\nيكوقت معاويه گفت : اگر شخص هاشمى بخشنده نباشد بقوم و خويش خود شباهت ندارد . اگر شخص زبيرى شجاع نباشد بخويشاوندان خود شباهت نخواهد داشت . هر گاه شخص اموى صبور و حليم نباشد بقوم و خويش خود شبيه نيست . اگر شخص مخزومى متكبر نباشد بقوم و خويشان خود شباهت ندارد . هنگامى كه اين سخنان به گوش امام حسن عليه السّلام رسيد فرمود : معاويه عجب پيش بينى خوبى براى قوم و خويشان خود نموده است ! ! منظور معاويه اين است كه بنى هاشم اموال خود را بذل و بخشش كنند تا فقير شوند . بنى مخزوم تكبر نمايند تا مردم نسبت\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nبه آنان خشمناك گردند . بنى زبير كارزار كنند تا فانى شوند . بنى اميه صبور و حليم باشند تا پيش مردم محبوب گردند .\r\n16 - در كتاب امالى شيخ نقل مىكند كه عمرو بن عثمان بن عفان در بارهء آمدن اسامة بن زيد در مدينه راجع به يكى از ديوارهاى مدينه مخاصمه نمود و اين خصومت را نزد معاويه بردند ، كار آنان به جائى كشيد كه بنزاع پرداختند عمرو به اسامه گفت : با من نزاع ميكنى در صورتى كه تو غلام من هستى ؟ اسامه گفت : به خدا قسم من غلام تو نيستم ، بلكه دوست ندارم كه در حسب و نسب تو باشم ، بلكه مولاى من پيامبر اسلام صلّى اللَّه عليه و آله و سلّم مىباشد . عمرو گفت : آيا نمىشنويد اين غلام با من چكار مىكند ! آنگاه عمرو متوجه اسامه شد و گفت : اى پسر زن سياه چهره ! چه باعث شد كه تو طغيان و سركشى ميكنى ! ؟\r\nاسامه گفت : تو بيشتر از من طغيان مينمائى ، مرا به جهت مادرم ملامت مكن ! به خدا قسم كه مادر من از مادر تو بهتر است ، زيرا مادر من ام ايمن مىباشد كه كنيز رسول خدا صلّى اللَّه عليه و آله و سلّم بود و آن حضرت بمادر من بيشتر از يك مرتبه مژده بهشت داد .\r\nپدر من نيز از پدر تو بهتر بود . پدر من كه نامش زيد حارثه بود يار و محبوب و غلام پيغمبر اسلام بشمار ميرفت . پدرم در جنگ موته در راه خدا و رسول شهيد شد ، من بر پدر تو امير بودم . بلكه به افرادى كه از پدر تو بهتر بودند از قبيل ابو بكر ، عمر ، ابو عبيده و افراد شريف مهاجرين و انصار امير بودم . پس چگونه به من فخريه ميكنى اى پسر عثمان ! ! عمرو گفت : اى مردم ! آيا نميشنويد اين غلام به من چه ميگويد ! ؟ ناگاه مروان بن حكم برخاست و نزديك عمرو بن عثمان نشست . امام حسن عليه السّلام هم برخاست و نزديك اسامه نشست . سعيد بن عاص برخاست و پهلوى عمرو نشست .\r\nعبد اللَّه بن جعفر هم برخاست و نزديك اسامه نشست . وقتى معاويه با اين منظرهء دودستگى\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nبنى هاشم و بنى اميه مواجه شد ترسيد كه مبادا شورش و انقلابى رخ دهد لذا گفت :\r\nمن از اين اطلاعى دارم ، گفتند : تو اطلاع خود را شرح بده ، زيرا ما همه بگفتهء تو راضى ميباشيم .\r\nمعاويه گفت : من شهادت مىدهم كه پيامبر اسلام اين ديوار را به اسامة بن زيد داد ، اى اسامه ! برخيز و ديوار خود را تصاحب كن ، مبارك تو باشد ! آنگاه اسامة با هاشميون برخاستند و معاويه را تحسين نمودند .\r\nعمرو بن عثمان متوجه معاويه شد و گفت : خدا از طرف قوم و خويش به تو جزاى خير ندهد ، تو سخن ما را تكذيب و دليل ما را باطل و طعنهء دشمن را بر ما مسلط كردى ! معاويه گفت : اى عمرو ! واى بر تو ! وقتى من ديدم اين جوانان بنى هاشم كناره‌گيرى كردند ياد آن موقعى آمدم كه چشم آنان در صفين از زير زره متوجه من بود ، نزديك بود كه عقل من از دست برود ، اى پسر عثمان ! من از ايشان در امان نيستم ، و حال آنكه آن مصيبت را دچار پدرت عثمان نمودند ، آنان با من منازعه نمودند تا اينكه با يك زحمت بزرگ از دست ايشان نجات يافتم . اكنون تو برگرد تا اينكه با خواست خدا تلافى اين ديوار تو را خواهم كرد .\r\nمؤلف گويد : ابن ابى الحديد از ابن عباس نقل مىكند كه گفت : امام حسن عليه السّلام نزد معاويه كه در يك مجلس كوچكى بود رفت و نزد پاى وى نشست . معاويه آن سخنانى كه بايد بگويد گفت . آنگاه گفت : عائشه مرا لايق مقام خلافت نميداند و گمان مىكند اين مقام را بناحق تصاحب نموده‌ام ، عائشه را با اين كار چه كار ! ! خدا عائشه را مىآمرزد ، پدر اين شخصى كه اينجا نشسته ( يعنى امام حسن ) با من در بارهء امر خلافت منازعه كرد كه خدا او را قبض روح نمود .\r\nامام حسن عليه السّلام فرمود : اى معاويه ! از اين موضوع تعجب ميكنى ؟ گفت :\r\nآرى و اللَّه . فرمود : آيا تو را از مطلبى كه تعجب آن از اين بيشتر است آگاه نكنم ؟ گفت : چه مطلبى ؟ فرمود : تو در صدر مجلس نشسته باشى و من نزد پاهاى تو !\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nمعاويه پس از اينكه خنديد گفت : اى برادر زاده ! من شنيدم تو مقروض هستى ؟\r\nفرمود : آرى . گفت : چقدر مقروضى ؟ فرمود : صد هزار درهم گفت : ما دستور داده‌ايم مبلغ سيصد هزار درهم به تو بپردازند مبلغ صد هزار درهم آن براى قرض تو و مبلغ صد هزار درهم آن را بين اهل بيت خود تقسيم نمائى و مبلغ صد هزار درهم آن براى خودت باشد . پس با احترام برخيز و جائزهء خويشتن را دريافت نما ! هنگامى كه امام حسن برخاست و خارج شد يزيد به معاويه گفت : به خدا قسم من نديدم اين طور كه تو از امام حسن استقبال كردى او از تو استقبال نمايد .\r\nتعجب اينجا است كه تو مبلغ سيصد هزار درهم به وى مىبخشى ! ؟ معاويه گفت :\r\nاى پسرك من ! بدان كه حق با بنى هاشم است ، هر يك از آنان كه نزد تو آيند در اين گونه امور كوشا باش .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nبخش بيست و يكم راجع به اهل زمانه و عشيره و ياران امام حسن عليه السّلام و جريانهائى كه بين آنان واقع شد\r\n1 - در كتاب معانى الاخبار از امام جعفر صادق عليه السّلام روايت مىكند كه فرمود : امام حسن عليه السّلام دوستى داشت كه لاابالى بود ، مدتى نزد آن حضرت نيامده بود ، يك روز كه بحضور آن حضرت مشرف شد امام به وى فرمود : حال شما چگونه است ؟ گفت : يا بن رسول اللَّه ! حال من بر خلاف آن چيزى است كه خودم و خدا و شيطان آن را دوست داشته باشيم . امام حسن خنديد و فرمود : اين معما را شرح بده ! گفت : زيرا خداى سبحان دوست دارد من مطيع او باشم و معصيت نكنم ، ولى من اين طور نيستم . شيطان دوست دارد كه من خدا را معصيت نمايم و از او اطاعت نكنم ، ولى من اين طور هم نيستم . من خودم دوست دارم كه از دنيا نروم اين طور هم نخواهم بود .\r\nناگاه شخصى برخاست و به امام حسن گفت : يا بن رسول اللَّه براى چيست كه ما مرگ را دوست نداريم ! ؟ فرمود : براى اينكه شما آخرت خود را خراب و دنياى خويشتن را آباد نموده‌ايد . بدين علت است كه دوست نداريد از مكان معمور و آباد به مكان خراب منتقل شويد .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n2 - در كتاب مناقب مينويسد : اين گروه از ياران امام حسن مجتبى عليه السّلام بشمار ميرفتند : عبد اللَّه بن جعفر طيار ، مسلم بن عقيل ، عبد اللَّه بن عباس ، حبابهء والبيه دختر جعفر ، حذيفة بن اسيد ، جارود بن ابى بشر ، جارود بن منذر ، قيس بن اشعث بن سوار ، سفيان بن ابى ليلاى همدانى ( به سكون ميم ) عمرو بن قيس مشرفى ، ابو صالح كيسان بن كليب ، ابو مخنف لوط بن يحيى ازدى ( بفتح همزه و سكون زاء ) مسلم بن بطين ، ابو زرين مسعود بن ابى وائل ، هلال بن يساف و ابو اسحاق ابن كليب سبيعى . ما بقى ياران آن حضرت از اصحاب خصوصى پدرش حضرت امير عليه السّلام بودند . از قبيل : حجر ( بضم حاء و سكون جيم ) رشيد ( بضم راء و فتح شين ) رفاعه ، كميل ، مسيب ، قيس ، ابن وائله ، ابن حمق ، ابن ارقم ، ابن صرد ، ابن عقله ، جابر ، دئلى ، حبه ، عبايه ، جعيد ، سليم ، حبيب ، احنف ، اصبغ و اعور كه شماره آنان مقدور نيست .\r\n3 - در كتاب فروع كافى از ابو برزهء اسلمى نقل مىكند كه گفت : فرزندى براى حضرت امام حسن عليه السّلام متولد شد ، قريش نزد آن بزرگوار آمدند و گفتند :\r\nقدم اين سوار مبارك باشد ! امام حسن فرمود : اين چه سخنى است كه ميگوئيد ! ! ( اين طور نگوئيد ) بلكه بگوئيد : خداى بخشنده را شكر ، قدم اين فرزندى كه خدا بخشيده مبارك ، خدا او را قوى نمايد ، و نيكو كارى ويرا به تو نصيب نمايد .\r\n4 - نيز در فروع كافى از امام جعفر صادق عليه السّلام روايت مىكند كه فرمود :\r\nمردى بمرد ديگرى كه خدا پسرى به او عطا كرده بود گفت : قدم اين سوار مبارك باد ! امام حسن عليه السّلام به وى فرمود : تو از كجا ميدانى كه اين نوزاد سوار يا پياده خواهد بود ! ؟ گفت : فدايت شوم پس چگونه تبريك بگويم ؟ فرمود : بگو : خداى بخشنده را شكر ، قدم اين نوزادى كه به تو بخشيده مبارك باد ، اميد است فرزندى قوى شود و نيكوكارى او نصيب تو گردد .\r\n5 - نيز در همان كتاب روايت مىكند كه يك روز امام حسن عليه السّلام از حمام خارج شد ، شخصى به آن حضرت برخورد و گفت : طاب استحمامك . يعنى :\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nاستحمام تو نيكو باد . امام عليه السّلام در جوابش فرمود : اى احمق ! لفظ است در اينجا معنى ندارد ! ! او گفت : طاب حميمك . فرمود : آيا نميدانى كه معناى كلمهء حميم عرق است . وى گفت : طاب حمامك . فرمود : اگر حمام رفتن من نيكو شود چه فائده‌اى دارد ؟ بلكه بايد بگوئى :\r\nطهر ما طاب منك و طاب ما طهر منك\r\n. يعنى پاكيزه باد آنچه كه از تو طيب است و طيب باد آنچه كه از تو پاكيزه است « 1 »  .\r\n6 - در كتاب مناقب مينويسد : ياران امام حسن ياران پدرش بودند و قيس ابن ورقاء كه به سفينه معروف بود و رشيد هجرى و گفته شده : ميثم تمار بودند .\r\n7 - در كتاب اختصاص مينگارد : اصحاب حسن بن على عليهما السّلام : سفيان بن ابى ليلا همدانى ( به سكون ميم ) و حذيفة بن اسيد ( بضم همزه ) غفارى و ابو رزين اسدى بودند .\r\n8 - نيز در همان كتاب از حضرت موسى بن جعفر عليه السّلام روايت مىكند كه فرمود : هنگامى كه روز قيامت فرا رسد منادى ندا مىكند : ياران و حواريون حسن بن على كه پسر فاطمه دختر پيغمبر اسلام صلّى اللَّه عليه و آله است كجايند ؟ پس از اين ندا سفيان بن ابى ليلا همدانى و حذيفة بن اسيد غفارى قيام ميكنند . سپس ندا مىكند : ياران حسين بن على كجايند ؟ در اين موقع تمام آن افرادى كه با آن بزرگوار\r\n\r\n","description":"","footnote":" ( 1 ) در كتاب معجم متن اللغه ميگويد : استحمام سه معنا دارد : 1 - داخل حمام شدن 2 - شستشو دادن با آب گرم 3 - عرق كردن بدن . حميم به معناى آب گرم است .\r\nحمام هم كه معروف است آن شخص اين سه جمله را موقعى به امام حسن گفت : كه آن حضرت از حمام خارج شده بود ، لذا امام حسن عليه السّلام اضافه بر اينكه امام و معصوم بود خواست به وى بفهماند : اين سه معنا در اين موقع مورد ندارد ، زيرا باب استفعال براى آينده استعمال مىشود ، در صورتى كه امام از حمام خارج شده بود . نيز حميم كه به معناى آب گرم است و حمام كه معروف مىباشد احتياجى بدعا كردن ندارند .\r\nمترجم ","page_name":" 113 ","page_number":113},
  {"content":"\r\n\r\nشهيد شده باشند برميخيزند و احدى از ايشان از آن حضرت تخلف نخواهند كرد .\r\n9 - در كتاب روضه و كتاب فضائل روايت مىكند كه معاويه از ابن عباس پرسيد : تو در بارهء على بن ابى طالب چه ميگوئى ؟ ابن عباس گفت : على عليه السّلام كه ابو الحسن است داراى مقام عالى مىباشد . به خدا قسم كه على عليه السّلام علم هدايت بود ، شخص پرهيزكار ، دانشمند محض ، اصل و ريشهء بذل و بخشش ، كوه بزرگ دانش و بينش ، پناه‌گاه مردم ، نورى در تاريكىها ، راهنماى راه بزرگ دين و مذهب ، چنگ زننده بدستگيره و حبل محكم ايمان ، داراى مجد و مقام عالى بود ، پيشواى دين و تقوا بود ، بزرگ اشخاصى بود كه لباس بزرگى در بر داشتند شوهر دختر مصطفى صلّى اللَّه عليه و آله و سلّم بود ، بزرگوارترين افرادى بود كه روزه ميگرفتند و نماز ميخواندند ، با فخريه‌ترين اشخاصى بود كه ميخنديدند و گريه ميكردند ، على به طرف دو قبله نماز خواند ، آيا هيچ مخلوقى از گذشتگان و آيندگان مىتوانند با على مساوى باشند ! ؟ 10 - در كتاب خصال از عبد الملك بن مروان نقل مىكند كه گفت : يك روز ما نزد معاويه بوديم ، گروهى از قريش كه عدهء از بنى هاشم در بين آنان بودند نيز حضور داشتند . معاويه گفت : اى بنى هاشم ! شما براى چه بر ما فخريه ميكنيد ، آيا نه چنين است كه پدر ، مادر ، خانه و زادگاه ما همه يكى است ! ؟\r\nابن عباس گفت : ما بوسيلهء همان مقامى بر شما فخريه ميكنيم كه تو بر ساير قريش فخريه ميكنى ، و قريش بر انصار و انصار بر ساير عرب و عرب بر عجم فخريه مينمايند ، يعنى ما به پيامبر خدا صلّى اللَّه عليه و آله و سلّم مفتخر و سرافرازيم كه تو نميتوانى اين موضوع را انكار و از آن فرار كنى .\r\nمعاويه گفت : اى ابن عباس ! تو يك زبان تيز و گوينده‌اى دارى كه بوسيلهء آن ادعاى باطل خود را ثابت و حق ديگران را پايمال ميكنى ! ابن عباس گفت :\r\nآرام باش ! زيرا باطل نميتواند بر حق غالب شود ، دست ازين حسودىها بردار ،\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nزيرا حسودى صفت بدى است .\r\nمعاويه گفت : راست ميگوئى ، ولى من تو را به جهت چهار خصلت دوست دارم و از چهار خصلت تو صرف نظر ميكنم . چهار خصلت اول عبارت است از :\r\n1 - از خويشاوندان پيغمبر خدا صلّى اللَّه عليه و آله ميباشى .\r\n2 - تو مردى از اهل بيت من و نژاد خالص عبد مناف هستى .\r\n3 - پدرم با پدر تو دوست بود .\r\n4 - تو زبان و رهبر و فقيه قريش ميباشى .\r\nآن چهار خصلتى كه من از آنها صرف نظر كردم عبارت است از :\r\n1 - تو در صفين با دشمنان من با من دشمنى كردى .\r\n2 - تو با آن افرادى كه به عثمان بد رفتارى كردند همكارى نمودى .\r\n3 - تو با آن اشخاص بودى كه بر عليه‌ام المؤمنين عائشه فعاليت نمودند .\r\n4 - تو در رديف آن گروهى بودى كه زياد را از من ندانستند . من چشم و بينى اين خصال را كوبيدم و عذر تو را از آيهء قرآن و قول شعراء پذيرفتم .\r\nآيهء قرآن اين است كه خدا ( در سورهء برائة ، آيهء - 102 ) ميفرمايد : عمل صالح را با گناه مخلوط نمودند . قول شعراء اين است كه برادر بنى دينار ميگويد :\r\nتو سبقت نخواهى گرفت بر برادرى كه او را از ميان مردان پراكنده و نيكو بدست آورى .\r\nبدان كه من آن چهار خصلت اول تو را قبول كردم و اين چهار خصلت تو را بخشيدم و در اين باره همان طورم كه اولى گفته : من نيكو كارى كسى را كه محبت كند قبول ميكنم و از آن اعمالى كه غير از اين باشند صرف نظر مينمايم .\r\nمعاويه پس از اين سخنان ساكت شد .\r\nابن عباس پس از حمد و ثناء حضرت پروردگار در جواب معاويه گفت :\r\nتو ميگوئى : مرا به جهت آن خويشاوندى كه با رسول خدا صلّى اللَّه عليه و آله و سلّم دارم دوست دارى\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nاين موضوع وظيفه تو و هر فردى است كه به خدا و رسول ايمان آورده باشد . زيرا اين وظيفه همان اجرى است كه پيغمبر اكرم صلّى اللَّه عليه و آله در مقابل هدايت نمودن شما از شما خواست . و خدا هم راجع به اين موضوع ( در سورهء شورا ، آيهء - 22 ) ميفرمايد : يا رسول اللَّه ! به امت خود بگو : من در مقابل اينكه شما را هدايت كرده‌ام غير از اينكه خويشاوندان مرا دوست داشته باشيد چيزى نمىخواهم و كسى كه سخن پيامبر خدا را نپذيرد نااميد و رسوا و به صورت داخل جهنم خواهد شد .\r\nاما اينكه گفتى : من مردى از اهل بيت تو ميباشم : آرى همين طور است ، منظور تو صلهء رحم است . تو فعلا از گذشته‌ها بيشتر صلهء رحم ميكنى و فعلا نسبت بگذشته‌ها مسئوليتى ندارى . اما اينكه ميگوئى : پدر من با پدرت دوست بوده ، آرى همين طور است و قول اول سابقا در بارهء وى گذشت .\r\n1 - به زودى حفظ ميكنم آن كسى را كه در زمان زندگى خويشتن با پدرم برادرى كرده باشد و او را بعد از وى در ميان خويشاوندان نگاهدارى مينمايم .\r\n2 - من با كسى كه عهد و پيمان را مراعات نمىكند و در موقع گرفتاريها با من رفاقت نمىنمايد دشمن نيستم .\r\nاما اينكه ميگوئى : من زبان و رهبر و فقيه ميباشم : اين طور مقام‌هائى را كه من دارم تو نيز دارى ، چيزى كه هست شرف و كرم تو را وادار مىكند كه مرا از خويشتن برتر ميدانى و قول شاعر اول بر اين موضوع دلالت دارد كه ميگويد :\r\nهر شخص بزرگوار براى بزرگواران فضيلت قائل است . بزرگوارى را براى او لايق ميداند و لو اينكه خود وى هم با فضيلت باشد .\r\nاما اينكه گفتى : من در صفين با تو دشمنى كردم : به خدا قسم اگر من با تو دشمنى نميكردم لئيم ترين اهل عالم بودم .\r\nاى معاويه ! تو اين انتظار غلط را داشتى كه من پسر عمويم امير المؤمنين و سيد الوصيين را رها كنم ؟ در صورتى كه مهاجرين و انصار و مردان برگزيده و نيكوكار طرفدار آن حضرت ميباشند ! ؟ آيا در دين من شكى وجود دارد ! ؟ يا\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nاينكه در طبع من سرگردانى يافت مىشود ؟ يا اينكه از كشته شدن در راه خدا مضايقه مينمايم ؟ اما اينكه ميگوئى : من عثمان را رها كردم ، چون آن افرادى كه خويشاوندى نزديكترى با عثمان داشتند او را رها كردند لذا من هم به نزديكان عثمان و افرادى كه نسبت به وى بيگانه بودند تأسى نمودم ، من با عثمان نظير ديگران ظلم و ستم نكردم ، بلكه نظير جوان مردان و عقلاء براى وى دفاع نمودم .\r\nاما اينكه گفتى : من بر عليه عائشه قيام كردم . خداى توانا به عائشه دستور داد كه در خانهء خويشتن قرار بگيرد و محجوبه باشد . ولى چون پردهء حيا را دريد و با پيغمبر خود مخالفت نمود لذا وظيفه خويشتن را در بارهء او انجام داديم .\r\nاما اينكه ميگوئى : من زياد را برادر تو ندانستم . من اين سخن را نگفتم ، بلكه پيامبر خدا صلّى اللَّه عليه و آله زياد را برادر تو ندانست ، زيرا فرموده : فرزند متعلق برختخواب است ، و زنا كار را بايد سنگباران كرد . من پس از اين جواب‌هائى كه به تو دادم دوست دارم تو در جميع امور خوشوقت باشى .\r\nپس از اين قيل و قال‌ها عمرو بن عاص شروع بسخن كرد و به معاويه گفت :\r\nيا امير المؤمنين ! به خدا قسم كه ابن عباس هرگز تو را دوست نداشته است . فقط يك زبان چربى دارد كه هر نوع بخواهد آن را برميگرداند . مثل تو و ابن عباس همان است كه شاعر اول گفت ! ابن عباس گفت : عمرو عاص ميخواهد بين استخوان و گوشت و بين عصا و پوست آن داخل شود ( يعنى در نظر دارد بين من و تو كه نظير استخوان و گوشت بدن با يك ديگر موافقت داريم جدائى بيندازد ) عمرو بن عاص سخن خود را خاتمه داد ، اكنون بايد جواب بشنود ، زيرا با شخص پهلوانى مواجه شده است .\r\nاى عمرو عاص ! آيا نه چنين است كه من براى خدا بغض تو را دارم ؟ و از تو عذر خواهى نمىكنم ! زيرا تو همان شخصى هستى كه برخاستى و گفتى : من\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nبدخواه حضرت محمّد صلّى اللَّه عليه و آله هستم و خدا اين آيه را در شأن تو نازل كرد كه ميفرمايد :\r\nيا محمّد ! نام بد خواه تو محو خواهد شد ! توئى كه از دين و دنيا بىبهره خواهى شد ! توئى كه در زمان جاهليت و اسلام بد خواه حضرت محمّد صلّى اللَّه عليه و آله بودى و هستى .\r\nدر صورتى كه خدا ( در سورهء مجادله ، آيهء - 22 - به حضرت رسول ميفرمايد : ) نيابى گروهى را كه به خدا و روز قيامت ايمان داشته باشند با دشمنان سرسخت خدا و رسول دوستى نمايند . در صورتى كه تو با خدا و رسول قديما و جديدا بشدت دشمنى كردى و ميكنى ، تو بودى كه بر عليه پيغمبر اعظم اسلام صلّى اللَّه عليه و آله فعاليت كردى ، تو بودى كه سواره‌ها و پيادگان خود را بر سر آن بزرگوار ريختى تا اينكه خدا تو را مغلوب كرد و مكر و حيلهء تو را گردنگير خودت نمود ، قدرت تو را سست كرد و سخنان تو را تكذيب نمود ، و تو با يك دنيا حسرت شكست خوردى ! سپس مكر و حيله ورزيدى و براى عداوت با اهل بيت پيامبر خود بعد از آن حضرت فعاليت‌ها كردى ! تو اين رفتارها را به جهت محبت و دوستى معاويه و آل معاويه انجام ندادى ، بلكه منظور تو خصومت با خدا و رسول بود اضافه بر اينكه از قديم الايام بغض و حسودى فرزندان عبد مناف را داشتى ! مثل تو در بارهء اين موضوع همان است كه شاعر اول گفته :\r\n1 - عمرو كه رسواى جهان است به نحوى مزاحم و متعرض من شد كه كفتار متعرض شير ژيان شود .\r\n2 - نه مقام عمرو نظير من است كه مزاحم عرض و آبروى او گردم ، و نه غلام زر خريد من است كه وى را مورد حمله قرار دهم .\r\nعمرو بن عاص شروع بسخن نمود ، ولى معاويه سخن او را قطع نمود و گفت : اى عمرو ! به خدا قسم تو مردى نيستى كه ابن عباس را مجاب كنى ، اگر ميخواهى جواب او را بگوئى بگو و اگر هم ميخواهى سكوت اختيار كنى اختيار كن ! عمرو از موقعيت استفاده نمود و ساكت گرديد .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nابن عباس بمعاويه گفت : عمرو را آزاد بگذار ، به خدا قسم من عيب و عارهاى او را به نحوى شرح مىدهم كه تا قيامت باقى بمانند و ورد زبان كنيزان و غلامان زر خريد قرار بگيرند و در مجالس و محافل خوانده و شنيده شوند ! سپس ابن عباس شروع بسخن كرد و گفت : اى عمرو ! ( و خواست كه عمرو بن عاص را بيش از پيش رسوا كند ) ولى معاويه دست خود را بر دهان ابن عباس نهاد و گفت : اى ابن عباس ! تو را قسم مىدهم كه ساكت شوى ! زيرا معاويه صلاح نميديد اهل شام بشنوند ابن عباس بيش از اين عمرو را رسوا نمايد ! آخرين سخنى كه ابن عباس به عمرو گفت اين بود : اى غلام زر خريدى كه پست هستى برو گم شو ! ! آنگاه پراكنده شدند .\r\n11 - شيخ مفيد در كتاب مجالس مينگارد : يكوقت ابن عباس در مجلس معاوية بن ابو سفيان وارد شد . معاويه متوجه وى گرديد و گفت : يا بن عباس ! شما ميخواهيد مقام امامت را دارا باشيد همانطور كه مقام نبوت مختص شما بود به خدا قسم كه اين دو مقام با يك ديگر جمع نخواهند شد ، اين دليلى كه شما براى مقام خلافت مياوريد مردم را دچار اشتباه كرده است ، شما ميگوئيد : ما اهل بيت پيغمبر اكرم اسلام هستيم ، چرا بايد مقام خلافت نصيب غير ما شود ! ! اين سخن شما يك شبهه‌اى است كه به حق شباهت دارد و مختصرى شبيه به عدالت مىباشد ، ولى اين طور نيست كه شما گمان ميكنيد ، زيرا مقام خلافت با رضايت‌هاى عمومى و مشورت‌هاى خصوصى در ميان قبائل قريش دور مىزند ، ما نشنيده‌ايم كه مردم بگويند : كاش بنى هاشم سرپرست ما بودند ! اگر بنى هاشم سرپرست ما بودند براى امور دنيوى و اخروى ما صلاحيت داشتند . اگر شما قبلا از مقام خلافت كناره‌گيرى ميكرديد فعلا براى رسيدن به آن قتال نميكرديد .\r\nاى بنى هاشم ! اگر شما صاحب خلافت ميشديد مردم را از عذاب قوم عاد و صاعقهء قوم ثمود زودتر هلاك مينموديد ! ؟\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nابن عباس گفت : اى معاويه ! سخن تو كه ميگوئى : ما بوسيلهء نبوت استدلال ميكنيم و ميگوئيم : مقام خلافت از ماست صحيح مىباشد ، اگر مقام خلافت متعلق بمقام نبوت نباشد پس سزاوار كيست ! ؟ اما اينكه گفتى : مقام خلافت و نبوت با يك ديگر جمع نميشوند . پس معنى اين آيه چيست كه خدا ( در سورهء نساء آيهء - 54 ) ميفرمايد : آيا نسبت به آنچه كه بمردم عطا كرده حسودى ميكنند ، در صورتى كه ما به آل ابراهيم كتاب و حكمت و ملك بزرگ عطا كرديم . معنى كتاب نبوت و معنى حكمت اخبار و سنت و معنى ملك مقام خلافت است . ما آل ابراهيم ميباشيم ، و حكم اين مقام تا قيام قيامت در حق ما جريان خواهد داشت .\r\nاما اينكه ادعا ميكنى و ميگوئى : دليل و برهان مردم را دچار اشتباه مىكند . دليل و حجت ما از آفتاب درخشنده‌تر و از ماه نورانىتر است ، زيرا قرآن خدا با ما مىباشد ، سنت و اخبار پيغمبر اعظم اسلام صلّى اللَّه عليه و آله و سلّم در ميان ما است .\r\nتو اين مطالب را خوب ميدانى ، ولى چون ما برادر و جدّ و دائى و عموى تو را كشته‌ايم لذا نسبت بما بىعاطفه و رو گردان هستى ، براى بزرگترين حادثه و ارواحى كه در جهنم ميباشند گريان مباش ! و براى خونهائى كه شرك و كفر ريختن آنها را حلال و دين آنها را ناچيز دانسته خشمناك نباشيد ! ! اما اينكه تو مردم را در گذشته‌ها از ما بريدى و نگذاشتى كه در اطراف ما اجتماع نمايند : محروميت مردم از ما از محروميتى كه ما از آنان داريم بزرگتر ، نيست ، محصول هر امرى كه حاصل گردد حقانيت آن ثابت و باطل آن بر طرف خواهد شد .\r\nاما افتخار تو در بارهء اين خلافتى كه نابود خواهد شد و تو از طريق باطل آن را تصاحب نموده‌اى : فرعون هم قبل از تو به اين مقام رسيد ، ولى خدا او را هلاك كرد ! اى بنى اميه ! شما هيچ روزى خلافت نمىكنيد مگر اينكه ما بعد از شما دو روز خلافت خواهيم كرد ، شما هيچ ماه و سالى خلافت نخواهيد نمود مگر اينكه ما دو ماه و دو سال خلافت مينمائيم .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nاما اينكه گفتى : اگر ما خلافت ميكرديم خلافت ما مردم را از عذاب قوم عاد و صاعقهء قوم ثمود زودتر نابود ميكرد ، قرآن خدا اين سخن تو را تكذيب مينمايد زيرا ( در آيهء - 107 سورهء انبياء ) ميفرمايد : اى محمّد ! ما تو را نفرستاديم مگر اينكه براى اهل عالم رحمتى باشى . ما اهل بيت نزديك اين محمّد صلّى اللَّه عليه و آله و سلّم هستيم تو كه طوق بندگى بر گردن مسلمين نهاده‌اى بيشتر ايشان را عذاب ميكنى ، چنان كه ظاهر و هويدا است ، به زودى بعد از تو پسرت و پسر پدرت كه مالك رقاب مردم ميشوند مردم را زودتر از عذاب قوم عاد نابود خواهند كرد ! سپس خداى توانا انتقام دوستان خود را خواهد كشيد و عاقبت بخيرى نصيب پرهيزكاران خواهد شد .\r\n12 - در كتاب امالى مينويسد : هنگامى كه معاويه حج بجاى آورد و وارد مدينه شد از وى اجازه خواستند كه سعد بن ابى وقاص نزد او برود . معاويه به اهل مجلس خود گفت : وقتى من به سعد اجازه دادم كه بنشيند شما بعلى بن ابى طالب ناسزا بگوئيد .\r\nموقعى كه سعد وارد شد و با معاويه بالاى تخت نشست و آن گروه به حضرت ناسزا گفتند چشمان سعد پر از اشك شدند . معاويه به سعد گفت : براى چه گريه ميكنى ، آيا گريه ميكنى كه بقاتل برادرت عثمان ناسزا ميگويند ! ؟\r\nسعد گفت : به خدا قسم كه گريهء من اختيارى نيست . ما از مكه خارج و وارد همين مسجد ( پيامبر خدا ) شديم ، شب و روز در اينجا بوديم ، هنگامى كه ما از اين مسجد خارج شديم و حضرت امير باقى ماند اين موضوع بر ما ناگوار گرديد هيبت و عظمت پيغمبر خدا صلّى اللَّه عليه و آله مانع شد كه علت اين مطلب را از آن حضرت جويا شويم وقتى عائشه نزد ما آمد به او گفتيم : اى ام المؤمنين ! ما هم مصاحبتى و هجرتى نظير على داريم . پس چرا بايد ما خارج شويم و على در مسجد بماند ، ما نميدانيم كه چه كسى مورد غضب خدا و رسول قرار گرفته است ؟ تو اين موضوع را با پيغمبر خدا در ميان بگذار ، زيرا ما از هيبت آن بزرگوار حساب ميبريم .\r\nوقتى عائشه اين موضوع را با رسول خدا صلّى اللَّه عليه و آله و سلّم در ميان نهاد در جوابش\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nفرمود : اى عائشه ! به خدا قسم من ايشان را از مسجد خارج نكردم و على را باقى نگذاشتم ، بلكه خدا آنان را خارج كرد و على را باقى نهاد .\r\nوقتى در جنگ خيبر آن افرادى كه بايد فرار كنند فرار كردند پيامبر اسلام صلّى اللَّه عليه و آله فرمود : امروز پرچم را بجوان مردى مىدهم كه خدا و رسول را دوست داشته باشد و خدا و رسول هم او را دوست داشته باشند . آنگاه على را كه مبتلى به چشم درد بود خواست و پس از اينكه آب دهان مبارك خود را به چشم على ريخت پرچم را بدست على داد و خدا فتح و فيروزى را نصيب آن حضرت كرد .\r\nهنگامى كه خواستيم با رسول خدا بجنگ تبوك برويم و پيغمبر اكرم با على وداع نمود على گريان شد ، پيامبر اعظم به آن حضرت فرمود : براى چه گريان شدى ! ؟ گفت : چگونه گريان نشوم در صورتى كه از آن زمانى كه تو مبعوث‌شده‌اى من در هيچ جنگى از تو تخلف ننموده‌ام ، پس چرا مرا در اين جنگ همراه خود نميبرى ! ؟ فرمود : يا على ! آيا راضى نيستى كه تو براى من نظير هارون باشى براى موسى ؟ تفاوتى كه هست بعد از من پيغمبرى نخواهد آمد . على گفت : راضى شدم .\r\n13 - در بعضى از كتب مناقب قديمى مينگارد : روايت شده : معاويه براى مروان كه در مدينه عامل وى بوده نوشت : دختر عبد اللَّه بن جعفر را براى يزيد با اين شرائط خواستگارى كن كه : هر مبلغ صداقيه كه پدرش بخواهد معلوم كند و كليهء قرض‌هاى پدرش هر چه كه باشد ادا شود و بين قبيلهء بنى هاشم و بنى اميه صلح و سازش بوجود بيايد ! وقتى مروان براى خواستگارى نزد عبد اللَّه جعفر فرستاد عبد اللَّه گفت :\r\nاختيار ازدواج زنان ما بدست امام حسن عليه السّلام است ، براى خواستگارى نزد آن بزرگوار برويد . هنگامى كه مروان به منظور خواستگارى بحضور امام حسن عليه السّلام آمد آن حضرت فرمود : هر كسى را كه ميخواهى دعوت كن ! مروان پس از اينكه قبيلهء بنى هاشم و بنى اميه را دعوت كرد و حمد و ثناى خداى را بجاى آورد گفت : معاويه به من دستور داده كه زينب دختر عبد اللَّه بن جعفر را با صداقيه‌اى\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nكه پدرش تعيين نمايد براى يزيد بن معاويه خواستگارى كنم و كليهء قرض‌هاى عبد اللَّه را ادا نمايد و بين قبيله بنى هاشم و بنى اميه را صلح و سازش دهند .\r\nيزيد بن معاويه شخصى است كه نظير ندارد ، بجان خودم قسم افرادى كه از ازدواج شما با يزيد غبطه ميخورند از آن اشخاصى كه از ازدواج يزيد با شما غبطه ميخورند بيشترند يزيد آن كسى است كه ابراز وجود او استفاده مىكند . آنگاه سكوت اختيار كرد .\r\nسپس حضرت امام حسن عليه السّلام بعد از اينكه حمد و ثناى خداى را بجاى آورد بمروان فرمود : اما اينكه گفتى صداقيه طبق تعيين پدرش مىباشد : ما هرگز راجع به تعيين صداق براى دختران پيغمبر اسلام صلّى اللَّه عليه و آله از سنت آن حضرت رو گردان نخواهيم شد ، اما راجع به اينكه دختر عبد اللَّه قرض پدر خود را ادا كند :\r\nاصلا سابقه ندارد كه زنان ما قرضهاى پدران خود را ادا كرده باشند ، اما اينكه ميگوئى : بين بنى هاشم و بنى اميه صلح و سازش برقرار شود : ما براى خدا و در راه خدا با شما دشمنى ميكنيم ، هرگز براى مال دنيا با شما صلح و سازش نخواهيم كرد .\r\nاما اينكه گفتى : افرادى كه از ازدواج شما با يزيد غبطه ميخورند از آن اشخاصى كه از ازدواج يزيد با شما غبطه ميخورند بيشترند : اگر مقام خلافت بر مقام نبوت برترى داشته باشد ما بايد بر مقام يزيد غبطه بخوريم و اگر مقام نبوت بر مقام خلافت برترى داشته باشد ، او بايد براى مقام ما غبطه بخورد .\r\nاما اينكه ميگوئى : ابرها از وجود يزيد بهره‌مند ميشوند : اين مقام فقط به آل رسول صلّى اللَّه عليه و آله منحصر است . ما اين طور صلاح ديديم كه دختر عبد اللَّه جعفر را براى پسر عمويش قاسم بن محمّد بن جعفر ازدواج نمائيم و ازدواج وى خاتمه يافته ، مهريهء آن دوشيزه را از آب و ملك مدينه‌ام قرار دادم ، همان ملكى كه معاويه در مقابل آن مبلغ ده هزار دينار به من داد ، اين آب و ملك از براى اين دختر كافى است .\r\nمروان گفت : اى بنى هاشم ! چرا پيمان‌شكنى ميكنيد ! امام حسن عليه السّلام\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nفرمود : اين عمل را در مقابل عمل شما قرار داديم . هنگامى كه مروان اين جريان را براى معاويه نوشت معاويه گفت : ما از ايشان زن خواستيم و نپذيرفتند ، ولى اگر آنان از ما زن ميخواستند جواب رد نمىگفتيم ! ! روايت شده : يكوقت معاويه در مدينهء طيبه ديد گروه زيادى از قريش در اطراف امام حسن اجتماع نموده‌اند و آن حضرت را احترام مينمايند ، اين موضوع باعث حسودى معاويه شد ، لذا ابو الاسود دئلى و ضحاك بن قيس فهرى را خواست و با ايشان راجع به امام حسن مشورت كرد و گفت : من در نظر دارم سخنانى به امام حسن بگويم .\r\nابو الاسود بمعاويه گفت : گر چه رأى تو افضل است ولى در عين حال من ميگويم :\r\nمبادا به امام حسن سخنى بگوئى ! زيرا تو هيچ سخنى به امام حسن نخواهى گفت مگر اينكه شنوندگان خواهند گفت : حسودى ميكنى ، و بدين سبب مقام امام حسن بالا خواهد رفت . در صورتى كه امام حسن عليه السّلام جوانمردى است عادل كامل و از هر كسى حاضرجواب‌تر ، من خائفم از اينكه به نحوى جواب سخنان تو را بگويد كه تو را بكوبد و عيوب و ننگ‌هاى تو را واضح و روشن نمايد .\r\nپس بنا بر اين : هر سخنى كه تو نسبت به آن حضرت بگوئى براى او فضيلت و برترى و براى تو فضيحت و سرزنش خواهد بود . آرى مگر اينكه تو عيب و نقطهء ضعفى در ادب از امام حسن بگيرى ، يا اينكه راجع بحسب و نسب آن حضرت عيبجوئى نمائى ، در صورتى كه حسب و نسب آن بزرگوار پاك و پاكيزه است و از نسب خاص و خالص و لب و لباب عرب مىباشد . امام حسن شخص كريمى است از عرب كه مردم تابع وى هستند ، وى از عنصر طيب و طاهر عرب است . اى معاويه ! مبادا اين منظورى را كه دارى انجام دهى ! ! سپس ضحاك بن قيس فهرى شروع بسخن كرد و گفت : اى معاويه ! اين تصميمى را كه در بارهء امام حسن دارى انجام بده و بلاى خود را از سر او منصرف\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nمنماى ! اگر تو امام حسن را با سخنان تيز و تند و جواب محكم خود سركوب نمائى آنچنان در مقابل تو ذليل مىشود كه شتر پير رام گردد ! معاويه گفت : من منظور خود را انجام خواهم داد .\r\nموقعى كه جمعه فرا رسيد معاويه بر فراز منبر رفت و پس از اينكه حمد و ثناى خداى را بجاى آورد و بر پيامبر اعظم اسلام درود فرستاد حضرت على بن ابى طالب را مورد نقص قرار داد و گفت :\r\nايها الناس ! حقا كه پيران قريش سفيه و كم عقل هستند ، صاحب زندگى تيره و تارى ميباشند ، قضا و قدر آنان را دچار رنج نموده ، شيطان سر ايشان را جايگاه نشستن قرار داده ، بزبانشان قدرت مبادرت داده ، در سينهء آنان تخم نهاده و جوجه درست كرده ! شيطان در گلوى ايشان جايگزين شده ، لغزش را بر ايشان حكمفرما نموده ، سخنان باطل را در نظر آنان جلوه داده ، راه راست را از نظر ايشان مخفى كرده ، آنان را بسوى ظلم و دشمنى و ياوه گوئى و بهتان راهنمائى نموده است ! اينان با شيطان شريك و شيطان با ايشان قرين مىباشد ، كسى كه شيطان قرين وى باشد بد قرينى خواهد داشت ، من براى اينان كافى هستم كه ادبشان كنم ! از خدا استعانت ميخواهم .\r\nبعد از اين همه سخنان ناروا بود كه امام حسن عليه السّلام از جاى برجست و پس از اينكه بازوى منبر را گرفت و حمد و سپاس خدا را بجاى آورد فرمود :\r\nايها الناس ! هر كه مرا ميشناسد كه ميشناسد ، و كسى كه مرا نميشناسد من حسن بن على بن ابى طالب ميباشم . من پسر پيغمبر خدايم ، منم پسر آن كسى كه زمين از برايش مسجد و پاك‌كننده قرار گرفته ، منم پسر چراغ نورانى ، منم پسر بشارت دهنده و بيم دهنده ، منم پسر خاتم النبيين و سيد المرسلين و امام متقين و رسول پروردگار عالميان ، منم پسر آن شخصيتى كه بر جن و انس مبعوث گرديد ، منم فرزند آن كسى كه براى اهل عالم رحمت بود .\r\nموقعى كه معاويه اين سخنان را شنيد از سخن امام حسن در غضب شد و در\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nنظر گرفت كه سخن آن بزرگوار را قطع نمايد ، لذا گفت : يا حسن ! از خرماى تازه شرح بده ! فرمود : باد درخت آن را باردار مينمايد ، گرما آن را مىرساند ، هواى شب آن را خنك و نيكو مىكند ، اى معاويه على رغم انف تو ! سپس بسخن قبلى خويشتن ادامه داد و فرمود : منم پسر آن كسى كه مستجاب الدعوه بود ، منم فرزند آن كسى كه شفيع و مطاع بود ، منم پسر آن كسى كه اولين بار سر از خاك برميدارد و در بهشت را ميكوبد ، منم فرزند آن شخصيتى كه ملائكه در ركاب او قتال ميكردند ، در صورتى كه در ركاب پيغمبران قبل از او اين عمل را انجام ندادند ، منم پسر آن كسى كه گروه‌هاى اسلام را يارى كرد ، منم فرزند آن كسى كه قريش در مقابل وى ذليل و رام شدند .\r\nمعاويه به امام حسن گفت : تو نفس خود را لايق خلافت ميدانى ، در صورتى كه اين اهليت را ندارى ! امام حسن فرمود : خلافت لايق آن كسى است كه طبق قرآن و سنت رسول عمل نمايد . خلافت شايستهء كسى نيست كه با قرآن مخالفت و سنت پيغمبر خدا را تعطيل كند . مثل اين خلافت نظير يك مردى است كه ملكى بدست بياورد و يك مدتى از آن بهره بردارى نمايد ، آنگاه از آن گرفته شود و مسئوليت‌هاى آن براى وى باقى بماند .\r\nمعاويه گفت : هيچ مردى در ميان قريش نيست مگر اينكه دست و نعمت‌هاى نيكوئى از ما نزد او مىباشد .\r\nامام حسن فرمود : آرى ، همان افرادى كه ذلت تو بوسيلهء آنان مبدل به عزت و اقليت تو بواسطهء ايشان تبديل به اكثريت شد .\r\nمعاويه گفت : آنان كيانند يا حسن ! فرمود : همان كسى كه تو از شناختن او به لهو و لعب ميپردازى .\r\nامام عليه السّلام پس از اين گفتگوها فرمود : منم پسر آن كسى كه در زمان جوانى و پيرى بر قريش سرورى ميكرد ، منم پسر آن شخصيتى كه با كرامت و شرافت\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nبر اهل عالم سيادت نمود ، منم فرزند آن كسى كه بوسيلهء بخشش و فضيلت سابقى خود بر اهل دنيا آقائى كرد ، منم پسر آن شخصيتى كه رضايت او رضايت خدا و غضب وى غضب خدا مىباشد . اى معاويه ! آيا تو داراى يك چنين حسب و نسب هستى ! ؟\r\nمعاويه گفت : براى اينكه قول تو را تصديق كرده باشم نه .\r\nامام حسن فرمود : حق ظاهر و باطل دچار ترديد است ، كسى كه مرتكب حق شود هرگز پشيمان نخواهد شد ، شخصى كه مرتكب باطل گردد نااميد خواهد شد ، عقلاء حق را مىشناسند ، سپس معاويه فرود آمد و پس از اينكه دست امام حسن را گرفت گفت : كسى كه به تو اسائهء ادب كند خوشى نخواهد ديد .\r\n14 - در كتاب اختصاص مينگارد : گروهى از اهل عراق نزد معاويه آمدند ، عدى بن حاتم طائى پيشاهنگ گروه كوفيان بود ، احنف بن قيس و صعصعة بن صوحان در ميان اهل بصره بودند . عمرو عاص بمعاويه گفت : اينان مردمان دنيوى هستند ، اينان همان شيعيان على ميباشند كه در جنگ جمل و صفين در ركاب على كارزار نمودند ، تو بايد از ايشان در حذر باشى ! معاويه دستور داد تا براى هر كدام جاى مناسبى آماده كردند آنگاه آن گروه با احترام وارد شدند .\r\nهنگامى كه آنان نزد معاويه آمدند معاويه گفت : خوش آمديد ، شما وارد زمين مقدس انبياء و رسل و حشر و نشر شديد ! صعصعه بسيار حاضر جواب بود گفت اى معاويه ! تو ميگوئى ! اين زمين زمين مقدسى است ، زمين مقدس اهل خود را مقدس نميكند ، بلكه نيكوكارى انسان را مقدس مينمايد . أما اينكه گفتى اين زمين زمين انبياء و رسل مىباشد : افرادى كه منافق و مشرك و ستمكيش بشمار ميرفتند در اين زمين بيشتر بودند از آن اشخاصى كه پيغمبر بودند . اما اينكه ميگوئى : اين زمين زمين حشر و نشر است : دورى محشر براى شخص مؤمن ضررى ندارد ، و نزديك بودن محشر براى شخص منافق ثمرى نخواهد داشت .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nمعاويه گفت : اگر ابو سفيان پدر عموم مردم بود احدى از مردم وجود نداشت مگر اينكه رشيد و با كياست بود . صعصعه گفت : حضرت آدم كه بهتر از ابو سفيان است پدر اين مردم مىباشد و مع ذلك در ميان مردم ؛ احمق ، منافق ، تبه كار ، فاسق ، ناقص العقل و مجنون وجود دارد ! معاويه فوق العاده خجل شد ! ! 15 - در كتاب نوادر راوندى از امام جعفر صادق عليه السّلام روايت مىكند كه فرمود : حضرت حسنين عليهما السّلام پشت سر مروان بن حكم مشغول نماز ( فرادا ) بودند . به يكى از ايشان گفتند : هر گاه پدرت وارد منزل مىشود نماز نميخواند فرمود : نه به خدا ( پدرم نماز ميخواند ) ولى يزيد نماز نميخواند .\r\n16 - در كتاب احتجاج از سليم ( بضم سين و فتح لام ) ابن قيس روايت مىكند كه گفت : معاويه در زمان خلافت خود پس از اينكه حج بجاى آورد متوجه مدينهء طيبه شد اهل مدينه از وى استقبال نمودند . وقتى توجه كرد ديد از قرشىها كسى به استقبال او نيامده ! هنگامى كه پياده شد گفت : پس گروه انصار چه كار ميكنند ! براى چه از من استقبال نكردند ! ؟ در جوابش گفته شد : انصار محتاج شده‌اند ، مال سوارى ندارند . معاويه گفت : پس شترهاى آبكش آنان چه شده ! ؟\r\nقيس بن سعد كه بزرگ انصار بشمار ميرفت گفت : شتران خود را در جنگ بدر كه در ركاب پيغمبر معظم اسلام صلّى اللَّه عليه و آله با پدر تو جنگ ميكردند نابود نمودند تا اينكه خداى توانا دين اسلام را بوسيله شمشيرهاى آنان غالب و فاتح گردانيد در صورتى كه شما به غالب شدن اسلام راضى نبوديد ! معاويه ساكت شد . آنگاه قيس گفت : پيامبر خدا بما خبر داد : ستمكاران بعد از آن حضرت بر ما غالب خواهند شد . معاويه گفت : پيغمبر بشما چه دستورى داده ؟ سعد گفت : بما فرموده : صبر كنيم تا او را ملاقات كنيم . معاويه گفت : پس صبر كنيد تا وى را ملاقات نمائيد .\r\nسپس معاويه بگروهى از قريش برخورد كه نشسته بودند ، عموم ايشان برخاستند ، ولى ابن عباس برنخاست ! معاويه به او گفت : براى چه برنخاستى\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nمگر كينه‌اى از جنگ صفين در دل دارى ، ناراحت مباش كه ما خون عثمان را كه به ستم كشته شد طلب خواهيم كرد .\r\nابن عباس گفت : عمر هم كشته شد ، پس چرا خون او را مطالبه نميكنى ؟\r\nمعاويه : عمر را شخص كافرى كشت . ابن عباس : عثمان را چه كسى كشت ؟ معاويه :\r\nمسلمانان او را كشتند . ابن عباس : همين دليل براى سكوت تو كافى خواهد بود .\r\nمعاويه : ما بعموم گماشتگان خود نوشته‌ايم : بايد مردم از ذكر فضائل و مناقب على بن ابى طالب خوددارى نمايند ، تو نيز بايد خوددارى كنى .\r\nابن عباس : ما را از خواندن قرآن جلوگيرى ميكنى ! ؟ معاويه : نه .\r\nابن عباس : ما را از تفسير و معنا كردن قرآن نهى ميكنى ؟ معاويه : آرى ابن عباس : خواندن قرآن واجب‌تر است يا عمل كردن به آن ؟\r\nمعاويه : عمل كردن به قرآن . ابن عباس : قرآنى را كه معناى آن را ندانيم چگونه به آن عمل كنيم ! ؟\r\nمعاويه : معنا و تأويل قرآن را از كسى جويا شو كه غير از اهل بيت تو باشد .\r\nابن عباس : قرآن بر اهل بيت من نازل شده ، آيا جا دارد كه معناى آن را از آل ابو سفيان جويا شوم ! ؟\r\nاى معاويه ! آيا جا دارد كه ما را از عمل كردن بحلال و حرام قرآن باز دارى ! اگر اين امت از معانى قرآن پرسش نكنند دچار اختلاف و هلاك خواهند شد ! ! معاويه : قرآن را بخوانيد و تأويل هم بكنيد ، ولى آن آياتى را كه در شأن شما نازل شده براى مردم روايت نكنيد ! موضوعات ديگرى را روايت كنيد .\r\nابن عباس : خدا ميفرمايد : ميخواهند : نور خدا را خاموش كنند ، اما خدا نور خود را كامل مىكند و لو اينكه كفار را خوش نيايد .\r\nمعاويه : اى ابن عباس ! آرام باش ، جلو زبان خود را بگير ! اگر هم ميگوئى در خفا بگو ، آشكارا مگو ! موقعى كه معاويه وارد منزل شد مبلغ صد هزار\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nدرهم ( 000 ، 100 ) براى ابن عباس فرستاد ، تا شايد جلو زبان خود را بگيرد .\r\nسپس معاويه دستور داد تا مناديان ندا كردند : هر كس حديثى در بارهء فضائل و مناقب على بن ابى طالب و اهل بيت او نقل كند در امان نخواهد بود . پس از اين اخطار بود كه رنج و شكنجهء اهل كوفه از همه بيشتر شد ، زيرا شيعيان اكثرا در كوفه بودند . معاويه پس از اين جريان زياد را استاندار كوفه و بصره نمود .\r\nچه آنكه زياد مدتى با حضرت امير بود و شيعيان را كاملا مىشناخت . لذا شيعيان را بشدت تحت تعقيب قرار ميداد و ايشان را و لو اينكه زير سنگ و كلوخ پنهان ميشدند بدست مياورد و نابود ميكرد ، ميترسانيد ، دست و پاهاشان را ميبريد ! بر فراز درختان خرما بدار ميزد ! چشمانشان را كور ميكرد ! ايشان را تبعيد مينمود ، تا اينكه آنان را عموما از عراق اخراج نمود . بالاخره شيعه‌اى در عراق نبود مگر اينكه كشته ، يا بدار كشيده ، يا آواره وطن گرديد .\r\nمعاويه پس از اين جنايات بىنظير براى عموم گماشتگانى كه در شهرها داشت نوشت : شهادت احدى از شيعيان على و اهل بيت او را قبول نكنيد . ولى هر كسى را كه از شيعيان و اهل بيت و دوست او باشد و آن افرادى را كه فضائل و مناقب عثمان را نقل كند مقرب بدانيد و نزديك خود بنشانيد و احترام نمائيد ! هر كسى در بارهء مناقب عثمان حديثى جعل كند ، يا روايت نمايد نام وى و نام پدر و نام قبيله‌اش را براى من بنويسد تا من به او خلعت دهم و او را مورد نوازش قرار دهم ! پس از اين اعلام بود كه منافقين عرب و غلام‌هاى زر خريد احاديث فراوانى راجع به فضيلت عثمان جعل كردند و معاويه خلعت و جوائز و بخششهاى قابل توجهى براى آنان ميفرستاد . اين گونه اخبار و احاديث جعلى در هر شهرى بقدرى فراوان شد كه مردم اين موضوع را وسيلهء بدست آوردن مال و منال دنيوى قرار دادند و هر كسى كه از شهرى مىآمد و حديثى راجع به فضيلت عثمان جعل و نقل مىكرد نام او را مينوشتند ، مقرب درگاه آنان قرار ميگرفت ، جوائز فراوانى به وى داده\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nميشد ، آب و ملك شايان توجهى به او ميدادند .\r\nموقعى كه مدتى از اين جريان گذشت معاويه براى عمال خود نوشت : اخبار و احاديث جعلى به قدر كافى راجع بفضيلت عثمان در تمام شهر منتشر شده . از اين به بعد مردم را وادار كنيد تا از اين گونه احاديث جعلى را در بارهء فضيلت معاويه جعل نمايند . زيرا فعلا اين موضوع براى ما محبوبتر است ، ما از اين مطلب بيشتر شاد مىشويم و براى اهل بيت محمّد ناگوارتر است و دليل‌هاى آنان را بيشتر باطل مىكند .\r\nگماشتگان و عمال معاويه نامه‌هاى او را پس از وصول براى مردم ميخواندند مردم دنياپرست هم در هر شهر و دهكده‌اى در بارهء فضيلت معاويه احاديث فراوانى جعل كردند و آنها را براى مكتبداران ميفرستادند تا همانطور كه قرآن را به كودكان تعليم ميدادند آن احاديث مجعوله را هم به آنان تعليم دهند . آن احاديث را نيز بزنان و دختران خويشتن ياد دهند تا اينكه محبت معاويه در قلب عموم جايگزين شود .\r\nپس از اينكه وضع مردم مدتى بدين منوال بود زياد براى معاويه نوشت :\r\nقبيلهء حضرميّين بر دين و رأى على بن ابى طالب ميباشند ، ( وظيفهء من چيست ؟ ) معاويه در جوابش نوشت : هر كسى كه بر دين و رأى على باشد او را بقتل برسان ! ! زياد آنان را كشت و مورد رنج و شكنجه قرار داد .\r\nسپس معاويه نامهء ديگرى به جميع شهرها نوشت كه مضمون آن اين بود :\r\nهر كسى را ثابت شود كه دوست على بن ابى طالب و اهل بيت او مىباشد نام او را از ليست ما محو و حذف نمائيد .\r\nنامهء ديگرى به آنان نوشت : هر كسى را به هر نحوى ثابت شود دوست و محب على مىباشد ، و اگر ثابت نشود ولى بشود او را متهم نمود و در بارهء او گمانى برد بقتل برسانيد ، اين گونه افراد را و لو اينكه در زير هر سنگ و كلوخى يافت شوند نابود نمائيد ! ! كار به جائى رسيد كه شيعيان را براى گفتن يك كلمه يا يك\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nتهمت ميكشتند ، ولى هر كسى را به كفر و زندقه مشهور ميشد محترم مىشمردند و مزاحم او نميشدند ، به هر كسى كه نسبت تشيع داده ميشد در هر شهرى كه بود مخصوصا بصره و كوفه جانش در امان نبود . چنان كه يكى از شيعيان ميخواست به ديگرى كه محرم رازش بود سخنى بگويد وارد خانه‌اش ميشد و مخفى از خادم وى سر بغل گوش او مىنهاد و پس از اينكه وى را قسم ميداد و پيمان ميگرفت كه سخن او را فاش نكند سخن خويشتن را براى او ميگفت ! ! خلاصه ؛ مظلوميت شيعه روز بروز شدت مىيافت ، معاونين ظلم و ستم قوى و زياد ميشدند ، احاديث مجعوله در ميان مردم منتشر گرديد ! كودكان با يك چنين تعليم و تربيتى پرورش يافتند ! بدترين مردم در آن زمان قاريان قرآن بودند زيرا بوسيلهء رياكارى و مكارى اظهار خشوع و پرهيزكارى مىكردند ! خويشتن را براى بدست آوردن اموال دنيوى پرهيزكار نشان ميدادند ، اخبار و احاديث مجعوله و دروغ را در بارهء گماشتگان ظلم و ستم و قاضيان نابكار نقل ميكردند و بدين وسيله خويشتن را نزد آنان مقرب و محترم مىنمودند و در عوض از آنان اموال و قصرها و آب و ملك‌هاى فراوان مىگرفتند ! مردم براى آن حسن ظنى كه به قاريان قرآن داشتند اين گونه اخبار مجعوله را قبول مىكردند و پس از اينكه آنها را ميشنيدند و حق ميدانستند براى ديگران نقل مىنمودند . اگر كسى اين گونه احاديث مجعوله را رد ميكرد با وى دشمنى مىنمودند ! ! سرانجام ؛ اين گونه اخبار و احاديث جعلى و ساختگى بدست افراد متعبد و متدينى افتاد كه حاضر نبودند به خدا و رسول افتراء بزنند و ايشان از روى نادانى اين گونه احاديث را پذيرفتند و پنداشتند كه آنها حق هستند ! اگر آنان ميدانستند اين گونه اخبار عموما جعلى و ساختگى ميباشند ابدا آنها را براى ديگران نقل نميكردند و با كسى كه آنها را رد ميكرد مخالفت و دشمنى نمىنمودند ! در آن زمان ؛ حق نزد آنان باطل و باطل نزد ايشان حق بود . راست به نظر\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nآنان دروغ و دروغ پيش آنان راست بود ! ! موقعى كه امام حسن عليه السّلام شهيد شد كار بلا و فتنه بقدرى بالا گرفت كه هيچ دوستى از دوستان خدا راجع بجان خود در امان نبود ، يا كشته شده بود ، يا آوارهء وطن گرديده بود ! دو سال قبل از اينكه معاويه بميرد حضرت امام حسين عليه السّلام با عبد اللَّه جعفر و عبد اللَّه بن عباس ارادهء حج كرد ، امام حسن عليه السّلام زنان و مردان بنى هاشم ، شيعه و دوستان آنان را خواه به حج رفته يا نرفته بودند و آن افرادى را كه از ايشان در شهرها بودند و آن بزرگوار را با اهل بيتش ميشناختند احضار نمود ، نيز كليهء اصحاب حضرت رسول را با فرزندانشان و تابعين و انصار را كه به زهد و صلاح و عبادت مشهور بودند خواست و عموم آنان را دستور داد تا براى اعمال حج آماده شوند ، تعداد بيشتر از هزار نفر از اين گونه افراد در منا اجتماع نمودند . امام حسين عليه السّلام در منا در ميان خيمهء خويشتن بود . اكثر آن گروه كه از تابعين و فرزندان صحابه بشمار ميرفتند در ميان خيمهء امام حسين جمع شدند . امام عليه السّلام پس از اينكه برخاست و حمد و ثناى خداى بجاى آورد فرمود : اين ملعون طاغى يعنى معاويه آن اعمالى را كه نبايد با ما و شما انجام دهد انجام داد ، چنان كه همه ديديد و شنيديد و حاضر بوديد و بشما خبر رسيد . من در نظر دارم چند موضوعى را از شما جويا شوم ، اگر راست بگويم سخن مرا تصديق و الا تكذيب نمائيد ، اكنون بسخن من گوش كنيد و آن را كتمان نكنيد ، موقعى كه بجانب شهرهاى خويشتن مراجعت نموديد آنچه را از سخنان من دريافتيد براى افرادى از خويشاوندان كه به آنان اعتماد داريد بگوئيد و ايشان را هم دعوت كنيد ، زيرا من ميترسم اين دينى كه بر حق است مندرس و نابود گردد . خدا نور خود را تام و تمام خواهد كرد ، و لو اينكه افراد كافر را خوش نيايد .\r\nامام حسين عليه السّلام كليهء آن آياتى را كه در شأن اهل بيت عليهم السّلام نازل شده بود براى آنان تلاوت و تفسير كرد ، نيز كليهء آن اخبار و رواياتى را كه رسول\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nمعظم اسلام صلّى اللَّه عليه و آله در حق پدر و مادر و اهل بيت امام حسين فرموده بود نقل نمود ، صحابه آن روايات را كه ميشنيدند مورد تصديق قرار ميدادند و ميگفتند : همين طور است ، ما بوديم و شنيديم ، تابعين نيز ميگفتند : آرى ما اين روايات را از راويانى كه براى ما نقل ميكردند و بقول آنان اعتماد داشتيم شنيديم . امام حسين در اين سخنرانى كليهء دليل و برهانها را براى آنان ظاهر و هويدا نمود و در پايان سخنرانى خويشتن به آن گروه فرمود : شما را به خدا قسم مىدهم هنگامى كه بشهرهاى خود بازگشتيد كليهء اين مطالبى را كه من براى شما گفتم براى آن افرادى كه به آنان اعتماد داريد نقل نمائيد . امام عليه السّلام پس از اين سخنرانى از منبر فرود آمد و مردم متفرق شدند .\r\n17 - شيخ مفيد در كتاب مجالس و شيخ طوسى در كتاب امالى مينويسند هنگامى كه خلافت معاويه برقرار شد بسر ( بضم باء و سكون سين ) ابن ارطاة را به منظور دستگير كردن شيعيان حضرت على بن ابى طالب عليه السّلام بسوى حج فرستاد .\r\nدر آن موقع عبيد اللَّه بن عباس استاندار مكه بود . وقتى بسر بن ارطاة عبيد اللَّه را تعقيب كرد و او را نيافت دو كودك كوچك وى را كه در نهايت زيبائى بودند و داراى گيسوانى نيكو بودند بدست آورد و سر بريد . هنگامى كه اين خبر جانگداز بمادر آن دو كودك رسيد نزديك شد كه روح از بدنش مفارقت نمايد . آنگاه اشعار ذيل را سرود :\r\n ها من احس بابنى اللذين هما * كالدرتين تشظا عنهما الصدف \r\n1 - يعنى آگاه باش ! اگر كسى دو فرزند مرا احساس نمايد ( خواهد دانست ) كه نظير دو دانه در بودند كه صدف از آنان پرواز نمايد و جدا شود .\r\n2 - آگاه باش ! اگر كسى دو فرزند مرا كه چون گوش و چشم من بودند احساس كند ( ميداند كه ) امروز قلب من از دست رفته است ! 3 - من از كار بسر آگاه شدم و تصديق نكردم آنچه را كه گمان نمودند از سخن آنان و آن تهمتى كه مرتكب شدند .\r\n4 - شمشير برنده‌اى به شاه رگهاى دو طفل من نهاد و همين طور است\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nظلم و اسراف .\r\n5 - كيست كه شخص حيران و گريان و دل سوخته‌اى را به دو كودكى كه فوت شدند راهنمائى كند ، زيرا گذشتگان گذشتند .\r\nبعد از اين جريان بود كه عبيد اللَّه بن عباس به مجلس معاويه رفت و بسر بن ارطاة را در آنجا ملاقات نمود ، معاويه به عبيد اللَّه گفت : اين پير مرد را ميشناسى ، اين قاتل دو پسر تو مىباشد ! بسر گفت : آرى من قاتل فرزندان وى هستم ، مگر چه كار ميتواند كرد ؟ عبيد اللَّه گفت : كاش من يك شمشير ميداشتم بسر گفت :\r\nبيا اين شمشير مرا بگير ! وقتى خواست شمشير خود را بوى بدهد معاويه مانع شد و به بسر گفت : اف بر تو باد ! اى پير مرد تو چقدر احمقى ! شمشير خود را بدست كسى ميدهى كه دو فرزند عزيز ويرا كشته‌اى ! ؟ گويا : خبر از جگرهاى بنى هاشم ندارى ، به خدا قسم اگر شمشير را به او ميدادى اول تو را ميكشت و بعد مرا نابود ميكرد ! عبيد اللَّه به معاويه گفت : به خدا قسم اول تو را ميكشتم و بعد بسر را نابود ميكردم 18 - شيخ طوسى در كتاب امالى از حسن بن ابو الحسن نقل مىكند كه گفت : من در زمان معاويه در خراسان بجنگ رفته بودم ، امير لشكر ما يكى از تابعين بود ، يك روز او نماز ظهر را با ما بجاى آورد ، آنگاه بر فراز منبر رفت و پس از اينكه حمد و ثناى خداى را بجاى آورد گفت : ايها الناس ! بدانيد حادثه بزرگى در اسلام رخ داده كه بعد از رحلت پيغمبر اكرم اسلام صلّى اللَّه عليه و آله يك چنين حادثه رخ نداده است . به من اين طور رسيده كه معاويه حجر ( بضم حاء و سكون جيم ) ابن عدى و ياران وى را بقتل رسانيده است . اگر مسلمين بتوانند اين ظلم و ستم را تغيير بدهند چه بهتر ، و الا من از خدا ميخواهم مرا قبض روح نمايد و در اين باره تعجيل فرمايد . راوى ميگويد : به خدا قسم وى پس از آن نماز درگذشت و صداى گريه‌كنندگان وى به گوش ما رسيد .\r\n19 - در كتاب احتجاج از صالح بن كيسان نقل مىكند كه گفت : در آن سالى كه معاويه حجر ( بضم حاء و سكون جيم ) ابن عدى و يارانش را كشت به حج رفت و با امام حسين عليه السّلام ملاقات نمود ، آنگاه به امام حسين گفت : يا ابا عبد اللَّه !\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nآيا ميدانى كه من با حجر بن عدى و ياران وى و شيعيان پدرت چه عملى انجام دادم ؟ امام حسين فرمود : ها چه عملى با آنان انجام دادى ؟ گفت : ايشان را كشتيم و كفن كرديم و بر جنازه‌هاشان نماز خوانديم ! امام حسين پس از اينكه خنديد فرمود : اى معاويه ! آن گروه دشمن تو خواهند بود . ولى اگر ما شيعيان تو را بكشيم آنان را كفن نخواهيم كرد ، و نماز بر جنازهء ايشان نخواهيم خواند ، و داخل قبرشان نخواهيم نمود .\r\nآرى من از آن ناسزاهائى كه در بارهء حضرت امير عليه السّلام گفته‌اى و آن قيامى كه براى شكست ما نموده‌اى و آن عيبجوئىهائى كه براى بنى هاشم كرده‌اى آگاهم ؟ اكنون كه اين گونه امور را انجام داده‌اى بنفس خود مراجعه كن و حق را خواه بر عليه و خواه بر له وى باشد از او جويا شو ! اگر عيب خويشتن را بزرگتر از همه نيافتى معلوم مىشود عيب تو كوچك است و ما در حق تو ظلم كرده‌ايم . اى معاويه هيچ وقت تير را به غير كمان جاى مده و بسوى غير از هدف خود پرتاب منماى ! تير دشمنى را از نزديك بر ما مينداز به خدا قسم تو در بارهء ما از مردى ( يعنى عمرو عاص ) اطاعت كردى كه اسلام او قديم و نفاق وى جديد نيست گرچه تو از خود اراده‌اى ندارى ، ولى در عين حال متوجه باش و به خود بيا ، يا دست بردار .\r\n20 - در كتاب رجال كشى مينويسد : پيامبر اعظم اسلام صلّى اللَّه عليه و آله لشكرى را براى جنگ اعزام نمود و به آنان فرمود : در فلان ساعت فلان شب راه را گم ميكنيد ، وقتى راه را گم نموديد به طرف چپ برويد ، هنگامى كه به طرف چپ رفتيد با مردى مواجه ميشويد كه در ميان گوسفندان خود مىباشد ، موقعى كه راه از وى جويا شويد ميگويد : تا از غذاى من نخوريد راه را بشما نشان نخواهم داد . او گوسفندى براى شما ميكشد و از شما مهمان‌نوازى مينمايد ، سپس راه بشما نشان خواهد داد ، شما سلام مرا به او برسانيد و بگوئيد من در مدينه ظهور نموده‌ام .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nهنگامى كه آنان حركت نمودند همانطور شد كه پيغمبر اكرم اسلام صلّى اللَّه عليه و آله فرموده بود . وقتى متوجه سمت چپ شدند با عمرو بن حمق ( بفتح حاء و كسر ميم ) خزاعى مواجه شدند ، وى آن لشكر را همانطور كه پيغمبر اسلام خبر داده بود ضيافت نمود و راه را به آنان نشان داد . ولى ايشان فراموش كردند كه سلام حضرت رسول را به او برسانند ، هنگامى كه خواستند حركت كنند عمرو بن حمق به آنان گفت : آيا پيغمبرى در مدينه ظهور كرده ؟ گفتند : آرى . او پس از شنيدن بشارت متوجه مدينه گرديد و مسلمان شد . بعد از اينكه مدتى در حضور پيامبر اكرم بود آن بزرگوار به وى فرمود : اكنون بجايگاه خود بازگرد . ولى موقعى كه على بن ابى طالب عليه السّلام والى شود نزد او برو ! عمرو بجاى خود مراجعت نمود تا آن موقعى كه حضرت وارد كوفه گرديد ، آنگاه عمرو نيز بحضور امير المؤمنين على عليه السّلام مشرف شد و در جوار آن بزرگوار بود .\r\nيك روز حضرت امير به عمرو بن حمق فرمود : آيا خانه‌اى دارى ؟ گفت :\r\nآرى . فرمود : آن خانه را به فروش و در ميان قبيلهء ازد ( بفتح همزه و سكون زاء ) خانه بخر ، زيرا موقعى كه از ميان شما رحلت كنم والىهاى ستمكيش تو را خواهند گرفت ، ولى قبيلهء ازد از تو حمايت ميكنند و نميگذارند تو در دست آنان باشى ، سپس تو از كوفه متوجه موصل خواهى شد ، در بين راه به مردى كه زمين گير است برميخورى ، نزد او مينشينى و آب ميطلبى ، وى به تو آب ميدهد و از حال تو جويا مىشود ، تو اوضاع و احوال خود را برايش شرح بده و او را بدين مبين اسلام دعوت كن ، او مسلمان خواهد شد ، تو پس از اين اعمال دست خود را به رانهاى وى بمال ، زيرا خداى توانا پاى او را شفا خواهد داد ، وى با تو رفيق و همراه مىشود .\r\nهنگامى كه مقدار ديگرى راه طى كردى بمرد كورى برميخورى ، از او هم آب طلب ميكنى ، وى به تو آب ميدهد ، تو شرح حال خويشتن برايش بگو و او را بدين اسلام دعوت كن ! وقتى مسلمان شد دست بچشمانش بكش ، زيرا چشمانش\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nبه معجزهء من روشن خواهند شد و او نيز با تو رفيق مىشود . اين دو رفيق بدن تو را به خاك دفن مينمايند .\r\nسپس سوارانى براى دستگير نمودن تو ميايند و در نزديكى قلعهء موصل و فلان موضع به تو ميرسند . وقتى آن سواران را مشاهده كردى از اسب پياده شو و داخل آن غارى بشو كه در آن حوالى مىباشد . زيرا فساق جن انس در ريختن خون تو شريك خواهند شد .\r\nهنگامى كه حضرت امير شهيد شد گماشتگان معاويه عمرو بن حمق را تحت تعقيب قرار دادند تا وى را شهيد كنند . موقعى كه عمرو از كوفه متوجه موصل گرديد كليهء آن مطالبى كه حضرت امير فرموده بود رخ دادند . وقتى نزديك قلعهء موصل رسيد به آن دو رفيق خود گفت : بالا برويد و بسوى كوفه نظر كنيد ، هر چه را كه ديديد به من خبر دهيد ، ايشان گفتند : سوارانى را مىبينيم كه ميايند . عمرو پياده شد و پس از اينكه اسب خود را رها كرد داخل آن غار شد ، ناگاه افعى سياهى آمد و او را زد ! ! موقعى كه آن سواران آمدند و با اسب وى مواجه شدند گفتند : اين اسب مال او است . وقتى مشغول جستجوى وى شدند جسدش را در ميان غار يافتند . ولى به هر عضوى از اعضايش كه دست ميزدند از يك ديگر جدا ميشدند . آخر الامر سر مبارك وى را جدا نمودند و نزد معاويه آوردند ! معاويه دستور داد تا سر مقدس او را بالاى نيزه زدند . اين اولين سرى بود كه در اسلام بر فراز نيزه بلند شد ! ! 21 - شيخ طوسى در كتاب امالى از پدر هشام بن سائب كلبى نقل مىكند كه گفت : يك روز معاويه در مسجد دمشق سخنرانى كرد . در آن مسجد ، علماء قريش خطباى ربيعه و رؤساى آنان ، گردنكشان يمن و پادشاهان آن حضور داشتند .\r\nمعاويه گفت : خداى تعالى خلفاى خود را گرامى داشته و بهشت را بر آنان واجب نموده و ايشان را از آتش جهنم نجات داده است . خدا مرا هم از ايشان قرار داده و ياران مرا كه از حرم خدا دفاع ميكنند و خدا ايشان را ظفر داده و بر\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nدشمنان خدا مسلط شده‌اند از اهل شام قرار داده است .\r\nآن روز در مسجد جامع دمشق احنف بن قيس و صعصعة بن صوحان كه اهل عراق بودند حاضر بودند . احنف به صعصعه گفت : آيا كافى است كه من در مقابل معاويه قيام كنم ؟ صعصعه گفت : بلكه من براى جواب وى كافى هستم . سپس قيام كرد و گفت :\r\nاى پسر ابو سفيان ! سخنرانى و تبليغ خود را كردى و در ارادهء خويشتن كوتاهى ننمودى . ولى چگونه مىشود سخنان تو درست باشد ، در صورتى كه تو بظلم و قهر بر ما غلبه يافتى ، و از طريق تجبر و ستم بر ما خلافت ميكنى ، به غير حق بر ما نزديك شده‌اى ، بوسيلهء اسباب فراوانى بر ما مستولى گرديده‌اى ، اما اينكه مدح اهل شام را گفتى من كسى را نديدم كه از ايشان بيشتر مطيع مخلوق و سرپيچتر از امر خالق باشد ، اينان گروهى هستند كه تو دين و بدنشان را بوسيلهء مال دنيا خريده‌اى ، اگر به ايشان عطائى بكنى تو را حمايت و يارى ميكنند ، و اگر به آنان عطا نكنى دست از يارى تو برميدارند و تو را رها مينمايند .\r\nمعاويه گفت : اى پسر صوحان ! ساكت باش ! به خدا قسم اگر من هيچ جرعهء غيظ و غضبى را نياشاميده بودم كه از حلم افضل و از كرم نيكوتر باشد ، مخصوصا در مقابل شخصى مثل تو و احتمال صاحبان تو تو سخن خود را اعاده نميكردى ! صعصعه پس از اين جواب نشست و معاويه اين شعر را سرود :\r\nمن جاهل آنان را از باب حلم و بزرگوارى پذيرفتم و حلم با قدرت يكنوع فضلى است از كرم .\r\n22 - شيخ مفيد در كتاب مجالس از عبد الملك لخمى نقل مىكند كه گفت : حارثة بن قدامه سعدى كه مردى محترم بود بر معاويه وارد شد .\r\nدر آن موقع احنف بن قيس و حباب مجاشعى با معاويه بر فراز تخت بودند .\r\nمعاويه به حارثه گفت : تو كيستى ؟ گفت : من حارثة بن قدامه ميباشم . معاويه گفت : گمان نميكنم تو ( شخصيتى داشته ) باشى . آيا تو بيشتر از يك زنبور عسل خواهى بود ! ؟\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nحارثه گفت : اى معاويه ! اين عمل را انجام مده ! آيا تو مرا بزنبور عسل تشبيه ميكنى كه نيش آن سوزنده و لعابش شيرين است ! ؟ من هم ميگويم : معنى كلمهء معاويه يعنى آن سگى كه به سگهاى ديگر عاوعاو مىكند . و كلمهء اميه ( كه جد بنى اميه است ) تصغير كلمهء امه مىباشد ( كلمهء امه يعنى كنيز زر خريد ) معاويه گفت : اين جسارت را به من مكن ! حارثه گفت : چون تو جسارت كردى من هم كردم ! ! معاويه به حارثه گفت : بيا با من بر فراز تخت بنشين ! حارثه گفت : نخواهم نشست . معاويه گفت : چرا ! ؟\r\nگفت : براى اينكه مىبينم اين دو نفر تو را از جاى خود خارج نموده‌اند من نميخواهم با ايشان شركت كنم .\r\nمعاويه گفت : بيا جلو ! تا تو را خوشحال كنم ! وقتى جلو آمد معاويه گفت : اى حارثه ! من قرض اين دو نفر را خريده‌ام .\r\nحارثه گفت : پس قرض مرا هم خريدارى كن . معاويه به وى گفت : آهسته صحبت كن !\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n\r\nبخش بيست و دوم در بارهء تواريخ ، احوال ، اخلاق ، مدت عمر ، شهادت ، دفن و فضيلت گريه براى امام حسن عليه السّلام\r\n1 - در كتاب كافى مينگارد : امام حسن عليه السّلام در ماه رمضان سنهء دوم هجرى كه جنگ بدر رخ داد متولد شد . نيز روايت شده كه آن حضرت در سال سوم هجرى متولد و در آخر ماه صفر سنهء ( 49 ) هجرى در سن ( 47 ) سالگى و چند ماه شهيد شد .\r\n2 - در كتاب تهذيب مينويسد : امام حسن عليه السّلام در ماه رمضان سال دوم هجرى متولد گرديد و در ماه صفر سال ( 49 ) هجرى در سن ( 47 ) سالگى بوسيلهء زهر شهيد شد .\r\nمؤلف گويد : شيخ شهيد رحمه اللَّه در كتاب دروس مينگارد : امام حسن عليه السّلام در روز سه شنبه ، نيمهء ماه رمضان سال دوم هجرى در مدينهء طيبه متولد شد .\r\nمفيد فرموده : سال سوم هجرى ، و در روز پنجشنبه ، هفتم ماه صفر ، سنهء ( 49 ) هجرى يا سنهء ( 50 ) هجرى مسموما قبض روح شد .\r\nشيخ كفعمى فرموده : امام حسن عليه السّلام در روز سه شنبه . نيمهء ماه رمضان سنهء سوم هجرى متولد گرديد و در روز هفتم ماه صفر سال ( 50 ) هجرى از دنيا رفت .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nنقش انگشتر آن بزرگوار ؛ العزة للَّه بود . آن حضرت داراى پانزده فرزند بود . تعداد زنان آن بزرگوار غير از كنيزانش ( 64 ) نفر بود . « 1 »  باب وى سفينه بود .\r\n3 - در كتاب مناقب مينگارد : امام حسن عليه السّلام در شب نيمهء ماه رمضان سال سوم هجرى كه جنگ احد رخ داد متولد شد و گفته شده : سال دوم هجرى بوده .\r\nحضرت زهراى اطهر آن مولود مسعود را روز هفتم ولادت در ميان پارچه حرير بهشتى كه جبرئيل آن را براى پيغمبر اكرم آورده بود پيچيد و بحضور رسول خدا صلّى اللَّه عليه و آله آورد . پيامبر اعظم آن نوزاد مبارك را حسن ناميد و يك قوچ از برايش عقيقه كرد . امام حسن مدت هفت سال و چند ماه و گفته شده : هشت سال با پيغمبر اكرم اسلام زندگى كرد . و مدت سى سال با حضرت امير و مدت نه سال ، بعضى گفته‌اند : ده سال هم بعد از پدر بزرگوارش زندگى نمود . امام حسن عليه السّلام ميانه بالا و داراى محاسنى انبوه بود . مردم بعد از شهادت پدر بزرگوارش در روز جمعه بيست و يكم ماه رمضان سنه چهلم هجرى با آن حضرت بيعت نمودند . امير لشكر آن بزرگوار عبيد اللَّه بن عباس و پس از وى قيس بن سعد بن عباده بود . عمر امام حسن در موقعى كه با وى بيعت كردند سى و هفت سال بود . مدت چهار ماه و سه روز از خلافت آن بزرگوار گذشت كه جريان صلح آن حضرت با معاويه در سنهء چهل و يكم هجرى رخ داد . سپس امام حسن متوجه مدينه شد و مدت ده سال اقامت كرد .\r\nخدا آن بزرگوار را حسن ناميد و نام مباركش را در تورات ، شبر نهاد .\r\nكنيهء آن حضرت ، ابو محمّد و ابو القاسم است . لقب‌هاى مقدسش : سيد ، سبط ، امين ، حجت ، بر ، تقى ، اثير ، زكى ، مجتبى . سبط اول و زاهد . مادر حضرت امام حسن حضرت فاطمهء زهراء دختر پيامبر اعظم اسلام صلّى اللَّه عليه و آله است .\r\n\r\n","description":"","footnote":" ( 1 ) بعدا در بخش بيست و سوم سخنى راجع به تعداد زنان امام حسن عليه السّلام خواهد آمد - مترجم . ","page_name":" 142 ","page_number":142},
  {"content":"\r\n\r\nامام حسن مظلومانه زندگى كرد و مسموما از دنيا رحلت نمود .\r\nامام حسن ده سال بعد از سلطنت معاويه در مدينه شهيد شد . اول سلطنت معاويه در سنين امامت امام حسن بود .\r\nحضرت امام حسن مدت چهل روز مريض بود . دو شب به آخر ماه صفر سنهء پنجاهم هجرى و گفته شده : سنهء چهل و نهم هجرى باقى مانده بود كه آن حضرت رحلت كرد . مدت عمرش چهل و هفت سال و چند ماه بود . گفته شده : چهل و هشت سال بود و گفته شده : در سال پنجاهم هجرى بود . معاويه براى جعده « 1 »  كه پدرش محمّد بن اشعث و مادرش ام فروه خواهر ابو بكر بن ابى قحافه بود مبلغ ده هزار دينار اشرفى و ده قطعه از زمين‌هاى با آب سورا و سواد كوفه داد تا اينكه امام حسن را مسموم نمود .\r\nحضرت امام حسين عليه السّلام متصدى غسل و كفن و دفن امام حسن گرديد .\r\nقبر مبارك آن حضرت در بقيع نزديك قبر جده‌اش فاطمه بنت اسد مىباشد .\r\n4 - در كتاب كشف الغمه از كمال الدين بن طلحهء شافعى نقل مىكند كه گفته : صحيحترين اقوال راجع بولادت امام حسن عليه السّلام اين است كه آن حضرت در نيمهء ماه رمضان سال سوم هجرى متولد شد .\r\nپدر بزرگوارش حضرت على بن ابى طالب عليه السّلام در ماه ذى حجهء سنهء دوم هجرى با حضرت فاطمهء زهراء عليها السّلام ازدواج نمود و حضرت امام حسن اولين فرزند آن بانو بود .\r\nگفته شده : امام حسن را شش ماهه زائيد . ولى صحيح اين است كه شش ماهه\r\n\r\n","description":"","footnote":" ( 1 ) كلمهء جعده بفتح جيم و سكون عين است . پس اينكه لفظ جعده را بضم جيم ميخوانند غلط مشهور است . از امام جعفر صادق عليه السّلام روايت شده كه فرموده : اشعث بن قيس در ريختن خون حضرت على بن ابى طالب عليه السّلام دست داشت . دخترش جعده بطور مستقيم امام حسن را مسموم و مقتول نمود . پسرش محمد هم در ريختن خون حضرت امام حسين عليه السّلام شركت داشت - مترجم . ","page_name":" 143 ","page_number":143},
  {"content":"\r\n\r\nبه دنيا نيامده است .\r\nهنگامى كه امام حسن عليه السّلام متولد گرديد و پيامبر خدا از اين موضوع آگاه شد امام حسن را گرفت ، اذان به گوش وى گفت ، عبد العزيز بن اخضر هم نظير اين روايت را نقل كرده است .\r\nابن خشاب مينگارد : امام حسن عليه السّلام شش ماهه به دنيا آمد و هيچ مولودى شش ماهه به دنيا نيامد كه زنده بماند مگر امام حسن و حضرت عيسى بن مريم عليهم السّلام .\r\nدولابى « 1 »  در كتاب ذريهء طاهرة مينگارد : حضرت على بن ابى طالب با فاطمهء زهراء ازدواج نمود و آن بانو امام حسن را دو سال بعد از وقعهء احد براى حضرت امير آورد . بين وقعهء احد و آمدن پيغمبر اكرم بمدينهء طيبه دو سال و شش ماه و نيم فاصله شد . از تاريخ فوق چهار سال و شش ماه و نيم گذشته بود كه فاطمهء اطهر امام حسن را زائيد . فاصلهء بين جنگ احد و جنگ بدر يك سال و نيم بود .\r\nروايت شده : آن بانو امام حسن را در ماه رمضان سال سوم هجرى و بقولى در نيمه ماه رمضان همان سال متولد كرد . كنيهء آن بزرگوار ، ابو محمّد بود .\r\nروايت شده : پيغمبر اعظم اسلام صلّى اللَّه عليه و آله و سلّم يك قوچ براى امام حسن عليه السّلام عقيقه كرد . سر مبارك آن حضرت را تراشيد و به وزن موى سرش نقره صدقه داد .\r\nروايت شده : حضرت زهراء عليها السّلام تصميم گرفت يك قوچ براى امام حسن عقيقه كند ، ولى پيغمبر اكرم به وى فرمود : تو براى حسن عقيقه نكن ، ولى سر مباركش را بتراش و به وزن موى سرش نقره در راه خدا بده .\r\n\r\n","description":"","footnote":" ( 1 ) محدث قمى در كتاب كنى و القاب ، جلد دوم مينگارد : كنيهء اين دولابى ، ابو بشر بود ، نامش ، محمد بن احمد بن حماد بن سعد رازى بود ، وى نسبت بحديث و اخبار و تواريخ مردى عالم بشمار ميرفت ، علم حديث را در شام و عراق تحصيل نمود . طبرانى و ابو حاتم بستى از او روايت نقل كرده‌اند ، وى كتابهائى راجع بتاريخ و ولادت و فوت علماء تصنيف نموده كه از جملهء آنها كتاب كنى و اسماء مىباشد . او در عرج كه گردنه‌اى است بين مكه و مدينه در سنهء ( 320 ) هجرى از دنيا رفت .\r\nدولاب قريه‌اى است از قراء شهر رى كه معروف و مشهور است - مترجم . ","page_name":" 144 ","page_number":144},
  {"content":"\r\n\r\nنيز از ابن عباس نقل ميكنند كه پيامبر اسلام براى امام حسن و امام حسين هر كدام يك قوچ عقيقه كرد .\r\nگنجى شافعى در كتاب كفاية الطاب مينويسد : كنيهء امام حسن ، ابو محمّد بود . وى در شب نيمهء ماه رمضان سنهء سوم هجرى در مدينهء طيبه متولد شد و شبيه ترين مردم بود برسول خدا .\r\nاز احمد بن محمّد بن ايوب مغيرى روايت شده كه ، بدن مقدس امام حسن سرخ و سفيد بود . چشمان مباركش سياه ، گونه‌هاى صورت مباركش صاف ، يك خط باريك مو از سينهء مقدسش تا سر نافش كشيده بود ، ريش مباركش انبوه و فراوان ، گردن مقدسش نظير نقره ميدرخشيد ، سر استخوانهاى مفصل‌هايش بزرگ بود .\r\nبين دو كتفش عريض بود ، ميانه بالا بود ، صورت مباركش از همه كس نمكىتر بود از خضاب سياه استفاده ميكرد ، موى مباركش مجعد يعنى پيچيده بود ، بدن بسيار نيكوئى داشت .\r\nحضرت على بن ابى طالب عليه السّلام ميفرمايد : امام حسن از سينه تا سر به پيغمبر اكرم شباهت داشت و امام حسين از سينه به پائين به حضرت محمّد صلّى اللَّه عليه و آله و سلّم شبيه بود .\r\n5 - در كتاب كشف الغمه از جنابذى نقل مىكند كه گفت : امام حسن عليه السّلام در سن ( 45 ) سالگى شهيد شد . امام حسين و عباس كه برادران آن حضرت بودند متصدى غسل آن بزرگوار شدند .\r\nسعيد بن عاص در سنهء ( 49 ) هجرى بر بدن آن بزرگوار نماز خواند « 1 » \r\n\r\n","description":"","footnote":" ( 1 ) چون نسبت اين روايت به جنابذى قابل خدشه است لذا خود اين روايت هم قابل خدشه است پس از مراجعه بكشف الغمه در اواخر باب - 11 - جلد دوم كتاب كشف الغمه يك روايت از جنابذى نقل مىكند . بعدا يك روايت از دولابى نقل كرده كه ما آنها را ترجمه كرديم . سپس اين روايت را به صورت مجهول نقل مىكند و ميگويد : روى ايضا الى آخره چون روايت دولابى بين روايت جنابذى و اين روايت نقل شده لذا معلوم نيست كه اين روايت از جنابذى باشد . بلكه ميتوان گفت : روايتى است مجهول . پس نميتوان باور كرد كه امام حسين به سعيد بن عاص اجازه داده باشد بر بدن مبارك امام حسن نماز خوانده باشد و سعيد هم از نظر شرع نمىتوانست بدون اجازهء ولى و وصى كه امام حسين بود بر بدن امام حسن نماز بخواند ، كما لا يخفى . اضافه بر اينكه در روايت ( 22 ) همين بخش خواهيم خواند كه ابن عباس ميگويد : ما بر بدن امام حسن نماز خوانديم - مترجم . ","page_name":" 145 ","page_number":145},
  {"content":"\r\n\r\nحافظ ( ابو نعيم ) در كتاب حليه از عمر بن اسحاق نقل مىكند كه گفت :\r\nمن با مرد ديگر براى عيادت امام حسن عليه السّلام بحضور آن حضرت مشرف شديم . امام حسن به آن شخص فرمود : از من پرسش كن . گفت : نه به خدا ، من از تو سؤالى نمىكنم تا اينكه خدا تو را شفا دهد ، آنگاه سؤال خواهم كرد .\r\nراوى ميگويد : امام حسن پس از اينكه براى تطهير رفت و بازگشت فرمود :\r\nاز من سؤال كن قبل از اينكه نتوانى سؤال كنى ، وى گفت : ان شاء اللَّه كه خدا تو را شفا دهد تا ما از تو سؤال نمائيم . فرمود : من قسمتى از كبد خود را از دست داده‌ام . من مكررا مسموم شده‌ام ، ولى تاكنون مثل اين دفعه مسموم نشده‌ام سپس روز ديگر كه بحضور آن حضرت مشرف شدم ديدم در حال جان دادن است و امام حسين هم بالاى سر آن بزرگوار نشسته . امام حسين به آن حضرت گفت ، چه كسى بقتل تو متهم است ! ؟ فرمود : براى چه اين سخن را ميگوئى ؟\r\nآيا منظور تو اين است كه او را بقتل برسانى ؟ گفت : آرى . فرمود : اگر آن كسى باشد كه من گمان ميكنم عذاب خدا براى او شديدتر خواهد بود ، و اگر او نباشد من دوست ندارم شخص بىگناهى به جهت من كشته شود . اين بفرمود و شهيد شد .\r\nاز رقيه دختر مصقله نقل شده كه گفت : وقتى اجل امام حسن عليه السّلام فرا رسيد فرمود : مرا به طرف صحرا ببريد تا به آيات و عجائب آسمان نظر كنم .\r\nموقعى كه وى را بصحرا بردند فرمود : پروردگارا ! من جان خود را كه نزد من عزيزترين جانها است ، به تو ميسپارم و راضى به قصاص نميشوم . خدا هم اين موضوع را پذيرفت .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n6 - در كتاب كفايه از جنادة بن ابى اميه نقل مىكند كه گفت : من در آن مرضى كه امام حسن از دنيا رفت بحضور آن حضرت مشرف شدم . جلو آن بزرگوار طشتى بود ، خونى كه استفراغ ميكرد در ميان آن طشت ميريخت ، نيز قطعات كبد مباركش بوسيلهء آن زهرى كه از طرف معاويه به آن بزرگوار داده شده بود خارج ميشد « 1 »  من به امام حسن گفتم : اى آقاى من ! چرا خويشتن را معالجه نميكنى ! ؟\r\nفرمود : اى بندهء خدا : مرگ را با چه ميتوان معالجه نمود ! ؟ من گفتم :  إِنَّا لِلَّه وَ إِنَّا إِلَيْه راجِعُون  .\r\nسپس آن حضرت متوجه من شد و فرمود : به خدا قسم پيغمبر خدا بما خبر داده : مقام امامت نصيب دوازده نفر از فرزندان على و زهرا عليهما السّلام خواهد شد و هيچ يك از ما نيست مگر اينكه مسموم يا مقتول مىشود ! آنگاه من طشت را برداشتم و امام عليه السّلام گريست .\r\nراوى ميگويد : به امام حسن گفتم يا بن رسول اللَّه ! مرا موعظه كن . فرمود :\r\nآرى ، آمادهء سفر آخرت باش ، زاد و توشهء اين سفر را قبل از فرا رسيدن اجل تحصيل كن ، بدان كه تو طالب دنيا هستى و مرگ طالب تو در اين روزى كه هستى غم و اندوه آن روزى كه نيامده مخور ! بدان تو از مال بيشتر از قوت و غذاى خود جمع نميكنى مگر اينكه براى ديگرى خزينه خواهى كرد . بدان كه :\r\n\r\n","description":"","footnote":" ( 1 ) بعضى از علماء فرموده‌اند : جگر از گلو بالا نمىآيد . و بعضى فرموده‌اند :\r\nسند اين روايت ضعيف است . بنا بر اين نميتوان گفت : جگر امام حسن عليه السّلام از گلوى مباركش بالا آمده باشد . اما آنچه كه به نظر مترجم ميرسد اين است كه : عبارت عربى اين حديث ميگويد :\r\nو يخرج كبده قطعة قطعة من السم\r\n- از اين عبارت بدست نمىآيد كه جگر مبارك آن بزرگوار چگونه خارج ميشد ، آيا از دهان يا جاى ديگر خارج ميشد . آرى از اين روايت فقط ثابت مىشود كه جگر مباركش قطعه قطعه خارج ميگرديد . ولى نحوهء خروج از نظر صحت و سقم بستگى بعلم تشريح و علوم مناسب با اين موضوع دارد - مترجم . ","page_name":" 147 ","page_number":147},
  {"content":"\r\n\r\nفي حلالها حساب ، و في حرامها عقاب ، و في الشبهات عتاب .\r\nيعنى فرداى قيامت در بارهء مال حلال دنيا حساب و راجع به حرام آن عقاب و عذاب و در بارهء شبهه ناك آن عتاب خواهد بود . تو دنيا را نظير يك مردارى فرض كن و به قدر كفايت از آن برگير ، اگر اين مقدار كه گرفتى حلال باشد از زهاد دنيا محسوب خواهى شد ، و اگر حرام باشد مسئوليتى ندارى ، زيرا گويا ، از ميته به قدر احتياج استفاده نموده باشى . و اگر عتاب در كار باشد سهل و آسان است .\r\nبراى دنيا به نحوى كار كن كه گويا ، دائما ميخواهى در دنيا باشى ( پس اگر يكى از كارهاى دنيوى بتأخير بيفتد بعدا وقت دارى كه آن را انجام دهى ) ولى براى عالم آخرت به نحوى كار كن كه گويا ، فردا خواهى مرد ( و فرصتى براى انجام دادن آن نخواهى داشت ) اگر طالب عزت بدون عشيره و هيبت بدون قدرت هستى از ذلت معصيت پروردگار بسوى عزت طاعت او شتاب كن . هر گاه ناچار شدى با مردان رفاقت نمائى با كسى رفاقت كن كه زينت بخش تو باشد ، اگر خدمتى براى او كردى نگاهدار تو باشد ، اگر كمكى از وى بخواهى معين تو باشد ، اگر سخنى بگوئى تصديق نمايد ، اگر بر دشمنى حمله كنى تو را تقويت كند ، اگر دستى براى احسان دراز كنى او نيز دراز نمايد ، اگر روزگار رخنه‌اى در كار تو ايجاد كند او آن را مسدود كند ، اگر از تو نيكى احساس كند منظور بدارد ، اگر از او چيزى بخواهى عطا نمايد ، اگر تو ساكت باشى او شروع بسخن كند ، اگر بلائى به وى رسيد تو ناراحت شوى .\r\nخلاصه ؛ بايد كسى باشد كه بوسيلهء او مصيبتى بر تو وارد نشود . و بلاهائى از او به تو نرسد ، در موقع حقايق تو را رها ننمايد ، اگر در بارهء چيزى اختلاف پيدا نموديد تو را بر خود مقدم بدارد .\r\nراوى ميگويد : سپس نفس مبارك امام حسن قطع و رنگ مقدسش به نحوى زرد شد كه من ترسيدم شهيد شود ! در اين بين امام حسين عليه السّلام و اسود بن ابو\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nالاسود وارد شدند . امام حسين آن حضرت را در برگرفت . سر و ميان دو چشم مبارك او را بوسيد ، سپس نزد آن بزرگوار نشست و با يك ديگر رازهاى فراوان گفتند ، ابو الاسود گفت : إنا للَّه ! امام حسن خبر مرگ خود را داد ، امام حسن عليه السّلام حسين را وصى خويشتن قرار داد و در روز پنج شنبه آخر ماه صفر سنهء پنجاهم هجرى در سن ( 47 ) سالگى شهيد و در قبرستان بقيع دفن شد .\r\n7 - سيد مرتضى در كتاب عيون المعجزات مينويسد : ولادت امام حسن مجتبى عليه السّلام پانزده سال و چند ماه بعد از بعثت پيامبر اكرم اسلام صلّى اللَّه عليه و آله واقع شد .\r\nحضرت فاطمهء زهراء در موقعى كه امام حسن را زائيد يازده سال تمام داشت .\r\nتولد امام حسن مثل ولادت جد و پدر بزرگوارش بود . در موقع ولادت پاك و پاكيزه و مشغول تسبيح و تهليل يعنى گفتن لا إله الا اللَّه و قرائت قرآن بود . جبرئيل چنان كه راويان اخبار نقل كرده‌اند براى امام حسن كه در ميان گهواره بود سخن و ذكر خواب ميگفت . هنگامى كه پيغمبر خدا قبض روح شد امام حسن هفت سال و چند ماه داشت . علت مفارقت و انتقال امام حسن عليه السّلام بسوى عالم آخرت چنان كه در اخبار وارد شده - اين بود كه معاويه مبلغ ده هزار اشرفى براى جعده كه زوجهء آن حضرت بود فرستاد ، آنگاه بجعده وعده داد كه اگر امام حسن را شهيد كند چندين قطعه از زمين‌هاى مزروعى سورا و سواد كوفه به وى بدهد . سپس زهرى براى جعده فرستاد و جعده آن زهر را در غذاى امام حسن ريخت . وقتى آن غذا را در حضور امام حسن نهاد فرمود :  إِنَّا لِلَّه وَ إِنَّا إِلَيْه راجِعُون  ! خداى را در مقابل ملاقات نمودن حضرت محمّد سيد المرسلين و پدرم سيد الوصيين و مادرم سيدة نساء العالمين و عمويم جعفر طيار و حمزهء سيد الشهداء صلوات اللَّه عليهم اجمعين سپاسگزارم .\r\nسپس برادرش امام حسين عليه السّلام نزد آن حضرت آمد و به وى فرمود : حال خود را چگونه مىبينى ؟ فرمود : خويشتن را در آخرين روز دنيا و اولين روز\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nآخرت مىبينم ، اما مفارقت تو و ما بقى برادرانم براى من ناگوار است . آنگاه فرمود : استغفر اللَّه ! ولى در عوض وقتى بميرم رسول خدا صلّى اللَّه عليه و آله و امير المؤمنين و فاطمه و جعفر و حمزه صلوات عليهم اجمعين را ملاقات خواهم كرد .\r\nامام حسن پس از اين جريان امام حسين را وصى خويشتن قرار داد . اسم اعظم خدا و مواريث پيامبران صلّى اللَّه عليه و آله و سلّم را كه امير المؤمنين به آن حضرت سپرده بود به حضرت امام حسين عليه السّلام تسليم نمود و به او فرمود : هنگامى كه مردم بدنم را غسل بده ، حنوط و كفن بكن و نزد جدم صلّى اللَّه عليه و آله ببر و به خاك بسپار . اگر ممنوع شدم تو را به حق جدت رسول خدا و پدرت امير المؤمنين و مادرت فاطمهء زهراء قسم مىدهم كه مبادا با احدى مخاصمه كنى ! بلكه بايد فورا جنازه‌ام را به طرف بقيع بازگردانى و نزد مادرم دفن نمائى .\r\nهنگامى كه امام حسن عليه السّلام شهيد شد و امام حسين جنازهء مباركش را برد كه نزد پيغمبر اعظم اسلام صلّى اللَّه عليه و آله دفن نمايد مروان بن حكم كه پيامبر خدا او را تبعيد كرده بود بر استر سوار شد و پس از اينكه نزد عايشه آمد به وى گفت :\r\nاى ام المؤمنين ! حسين در نظر دارد برادرش حسن را نزد رسول خدا به خاك بسپارد به خدا قسم اگر اين عمل را انجام دهد افتخار همجوارى پدرت ابو بكر و عمر كه در جوار پيامبر خدايند تا روز قيامت از بين خواهد رفت ! عايشه گفت : اى مروان اكنون وظيفهء من چيست ؟ گفت : برخيز برو و از اين عمل جلوگيرى نما ! عايشه گفت : چگونه نزد او بروم ! مروان گفت : بيا بر استر من سوار شو ! مروان از استر خود پياده و عايشه بر آن سوار شد و مردم و بنى اميه را بر عليه امام حسين تحريك ميكرد ، آنان را وادار مينمود كه امام حسين را از آن منظورى كه دارد ممانعت نمايند . موقعى عايشه نزديك قبر رسول خدا صلّى اللَّه عليه و آله و سلّم رسيد كه جنازه مبارك امام حسن عليه السّلام هم وارد شده بود ، عايشه خود را از بالاى استر به زير انداخت و گفت : به خدا قسم هرگز نبايد جنازهء حسن در اينجا دفن شود مگر\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nاينكه اين موهاى سر من كنده شوند ! ! بنى هاشم تصميم گرفتند با عايشه مشغول جدال گردند ، ولى امام حسين عليه السّلام فرمود : شما را به خدا قسم مىدهم ، مبادا كه وصيت برادرم را ضايع نمائيد ! جنازهء او را به طرف بقيع باز گردانيد ، زيرا آن حضرت مرا قسم داده اگر مانعى براى اين عمل پيش بيايد با احدى مخاصمه نكنم و جنازه مقدس امام حسن را در بقيع نزد مادرش دفن نمايم .\r\nپس از اين جريان ابن عباس قيام كرد و بعايشه گفت : اى حميراء ! « 1 »  جنگيدن تو با ما كه نقل يك روز نيست ! يك روز بر شتر و يك روز بر استر سوار ميشوى ؟ آيا براى تو كافى نيست كه گفته شود : جنگ جمل را به پا كردى ! تا اين جنگ استر را به پا كنى ؟ يك روز سوار بر آن و يك روز سوار بر اين ! ؟ تو از پردهء پيامبر خدا خارج ميشوى و در نظر دارى نور خدا را خاموش كنى ، در صورتى كه خدا نور خود را تام و تمام مينمايد و لو اينكه مشركين را خوش نيايد ! !  إِنَّا لِلَّه وَ إِنَّا إِلَيْه راجِعُون  عايشه در جواب ابن عباس گفت ! اف به تو و قوم تو ! ! روايت شده كه امام حسن عليه السّلام در سن ( 49 ) سالگى و چند ماه از دنيا رحلت نمود . مدت هفت سال و شش ماه با پيغمبر اعظم اسلام صلّى اللَّه عليه و آله و سلّم بود و ما بقى عمر خود را با امير المؤمنين عليه السّلام طى كرد . ( بروايت دوم همين بخش رجوع شود كه با اين روايت منافات دارد ) روايت شده : جنازهء مبارك امام حسن عليه السّلام را با جنازهء مادرش حضرت زهراى اطهر در يك قبر جاى دادند .\r\nمؤلف گويد : ابن ابى الحديد از ابو الحسن مدائنى نقل نموده كه : وقتى مروان از دفن شدن جنازه امام حسن نزد جدش رسول خدا ممانعت كرد بنى هاشم و بنى اميه اجتماع كردند و هر كدام قبيلهء خويشتن را تقويت نمودند و اسلحه آوردند .\r\n\r\n","description":"","footnote":" ( 1 ) كلمهء حميراء مصغر حمراء يا بيضاء است . معنى آن يعنى سرخ و سفيد . چون بدن عايشه سرخ يا سفيد بوده لذا حضرت محمد صلّى اللَّه عليه و آله اين لقب را بعايشه داد - مترجم . ","page_name":" 151 ","page_number":151},
  {"content":"\r\n\r\nابو هريره به مروان بن حكم گفت : آيا جا دارد تو مانع شوى امام حسن در اين موضع دفن شود ، در صورتى كه من از پيغمبر معظم اسلام شنيدم ميفرمود : حسن و حسين بزرگ جوانان اهل بهشت ميباشند ! ؟ 8 - در كتاب روضهء كافى از امام جعفر صادق عليه السّلام روايت مىكند كه فرمود :\r\nاشعث بن قيس در ريختن خون حضرت امير عليه السّلام شركت داشت . جعده دخترش امام حسن را مسموم نمود . محمّد پسرش در ريختن خون امام حسين سهيم بود .\r\n9 - در كتاب كافى از امام محمّد باقر عليه السّلام روايت مىكند كه فرمود : هنگامى كه اجل امام حسن فرا رسيد به امام حسين فرمود : اى برادر ! اين وصيتى را كه من ميكنم حفظ كن . موقعى كه من مردم جنازه‌ام را آماده كن و بحضور جدم رسول خدا صلّى اللَّه عليه و آله ببر تا با آن بزرگوار تجديد عهد نمايم ، آنگاه جنازه‌ام را نزد قبر مادرم زهراء ببر ، سپس بدنم را باز گردان و در بقيع دفن كن « 1 »  آگاه باشيد كه به زودى از عايشه مصيبتى به جنازهء من خواهد رسيد و مردم از اعمال و رفتار و عداوت عايشه نسبت به خدا و رسول و اهل بيت آگاه خواهند شد .\r\nموقعى كه امام حسن شهيد شد جنازه‌اش را بالاى تختش نهادند و در آن مكانى كه پيغمبر اكرم بر جنازه‌ها نماز ميخواند بردند . وقتى نماز بر بدن آن حضرت خوانده شد جنازهء مباركش را داخل مسجد حضرت محمّد صلّى اللَّه عليه و آله و سلّم كردند موقعى كه آن جنازهء مبارك را روى قبر پيامبر اكرم نگاه داشتند و به عايشه خبر رسيد كه جنازهء امام حسن را آورده‌اند در جوار پيغمبر اعظم اسلام دفن كنند عايشه در حالى خارج شد كه بر استر زين كرده سوار شده بود و اولين زنى كه در اسلام بر زين سوار شد عايشه بود . عايشه توقف نمود و گفت : اين جنازه را\r\n\r\n","description":"","footnote":" ( 1 ) از اين جمله كه امام حسن ميفرمايد : جنازه‌ام را از نزد قبر مادرم بازگردان و در بقيع دفن كن اين طور بدست مىآيد كه قبر حضرت زهراى اطهر در بقيع نيست . بلكه قبر مباركش در حجرهء خود آن بانو يا ميان قبر و منبر پيغمبر اكرم است - مترجم . ","page_name":" 152 ","page_number":152},
  {"content":"\r\n\r\nاز خانهء من دور كنيد . زيرا نبايد چيزى در خانهء من دفن شود ، نبايد پردهء پيامبر خدا پاره گردد ! امام حسين عليه السّلام در جواب عايشه فرمود : تو از قديم الايام پردهء پيامبر خدا را پاره كردى و كسى را داخل خانهء آن حضرت نمودى كه نزديك بودن او را دوست نداشت . اى عايشه ! تو از اين جهت نزد خدا مسئوليت خواهى داشت . برادرم امام حسن به من دستور داد او را نزد جدش رسول خدا بياورم تا با آن حضرت تجديد عهد نمايد .\r\nاى عايشه ! بدان كه برادرم حسن نسبت به خدا و رسول از ما بقى مردم اعلم بود ، نيز به تأويل قرآن خدا عالمتر از اين بود كه پرده پيغمبر اكرم را پاره كند . زيرا خداى حكيم ( در قرآن مجيد ، سورهء احزاب آيهء - 53 ) ميفرمايد اى افرادى كه ايمان آورده‌ايد داخل خانه‌هاى پيامبر نشويد ، مگر اينكه بشما اجازه داده شود . در صورتى كه تو مردانى را ( يعنى جنازهء ابو بكر و عمر را ) بدون اجازهء پيغمبر اكرم داخل خانهء وى كردى ، و حال آنكه خداى سبحان ( در سورهء حجرات ، آيهء - 2 و 3 - ) ميفرمايد : اى افرادى كه ايمان آورديد صداهاى خود را بلندتر از صداى پيغمبر خدا قرار ندهيد ! اما تو ، بجان خودم قسم تو و پدرت و عمر نزد گوش آن حضرت كلنگ‌هائى به زمين زديد . در صورتى كه خداى تعالى ( در سورهء حجرات ، آيهء - 2 - 3 ) ميفرمايد : آن افرادى كه صداى خود را نزد پيغمبر اكرم اسلام آهسته ميكنند آنان همان اشخاصى ميباشند كه خدا قلبشان را براى پرهيزكارى امتحان نموده است . بجان خودم قسم پدر تو و عمر كه نزد رسول خدا دفن شدند موجب اذيت و آزار آن حضرت گرديدند ! و آن حقى را كه خدا به زبان پيامبر از براى آن حضرت لازم دانسته بود رعايت نكردند . خدا براى اموات مؤمنين حرام كرده آنچه را كه براى احياء آنان حرام نموده است .\r\nاى عايشه ! به خدا قسم اگر دفن كردن امام حسن را نزد رسول خدا كه تو\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nدوست ندارى بين ما و خدا جائز بود ميديدى كه ما على رغم انف تو جنازهء ويرا نزد پيغمبر به خاك ميسپرديم ! راوى ميگويد : سپس محمّد بن حنيفه شروع بسخن كرد و گفت : اى عايشه ! يك روز سوار بر استر و يك روز سوار بر شتر مىشوى ! تو نمىتوانى نفس خود را كنترل كنى ! تو به علت دشمنى با بنى هاشم مالك زمين نخواهى شد . عايشه نزديك محمّد بن حنفيه آمد و گفت : اى پسر حنيفه ! كافى است كه اين فرزندان فاطمه سخن بگويند ، تو از جان من چه ميخواهى ! ؟ امام حسين بعايشه فرمود : چرا محمّد بن حنفيه را از فرزندان فواطم دور ميدانى ، به خدا قسم اين محمّد بن حنيفه از نسل سه فاطمه مىباشد بدين شرح : 1 - فاطمه بنت عمران بن عائذ بن عمرو بن مخزوم .\r\n2 - فاطمه بنت اسد بن هاشم . 3 - فاطمه بنت زائدة بن اصم بن رواحة بن حجر بن عبد معيص بن عامر . عائشه به امام حسين گفت : اين جنازه را از من دور كنيد و ببريد ! زيرا شما گروهى هستيد خصومت‌كننده . امام حسين عليه السّلام جنازه امام حسن عليه السّلام را نزد قبر مادرش زهراء برد ، سپس آن را از آنجا خارج كرد و در بقيع دفن نمود .\r\n10 - نيز در كتاب كافى از امام جعفر صادق عليه السّلام روايت مىكند كه فرمود : امام حسن در سن ( 47 ) سالگى در سنهء پنجاهم هجرى قبض روح شد و چهل سال بعد از رسول خدا زندگى كرد .\r\n11 - در كتاب عدد مينويسد : روز نيمهء ماه رمضان ، هجده ماه از هجرت نبوى در سال جنگ بدر حضرت امام حسن عليه السّلام متولد شد .\r\nدر كتاب دلائل الامامه مىنگارد : ولادت امام حسن در نيمهء ماه رمضان سنهء سوم هجرى واقع شد . در كتاب تحفة الظرفاء و كتاب ذخيره نيز همين طور مسطور است .\r\nدر كتاب المجتبى في النسب مينويسد : ولادت امام حسن در ماه رمضان سال سوم هجرى ، نوزده روز قبل از بدر در مدينه واقع شد . در كتاب تذكره\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nميگويد : ولادت آن حضرت در نيمهء ماه رمضان سنهء سوم هجرى كه جنگ احد رخ داد واقع گرديد . در كتاب مواليد الائمه مينويسد : امام حسن عليه السّلام در ماه رمضان سنهء دوم هجرى ، بنا بروايتى سنهء سوم هجرى ، روز سه شنبه نيمهء ماه رمضان در زمان سلطنت يزدجرد بن شهريار متولد شد .\r\n12 - در كتاب كافى از ابو بكر حضرمى روايت مىكند كه گفت : جعده دختر اشعث بن قيس كندى امام حسن عليه السّلام را با كنيزكى كه آن حضرت داشت مسموم نمود . كنيزك آن بزرگوار زهر را استفراغ كرد . ولى امام حسن زهر در شكم مباركش ماند و آن بزرگوار را شهيد كرد .\r\n13 - مؤلف گويد : در بعضى تأليفات علماء ما روايت شده هنگامى كه شهادت امام حسن نزديك شد و روزگارش بسر آمد و زهر در بدنش نفوذ كرد رنگ مباركش ديگرگون و سبز گرديد . امام حسين عليه السّلام به وى فرمود : چرا رنگ مبارك تو بسبزى مايل است ! ؟ امام حسن پس از اينكه گريان شد فرمود : حديثى كه جدم راجع به من و تو فرموده صحيح است ، آنگاه دست به گردن امام حسين درآورد و گريهء طولانى كردند .\r\nسپس امام حسين از آن حديث جويا شد . امام حسن فرمود : جد بزرگوارم به من فرمود : در شب معراج كه داخل روضات الجنات شدم و بمنزلهاى اهل ايمان مرور كردم با دو قصرى مواجه شدم كه خيلى عالى و مجاور يك ديگر و يكنوع بودند ، فقط تفاوتى كه داشتند ، يكى از آنها از زبر جد سبز و ديگرى از ياقوت قرمز بود . من بجبرئيل گفتم : اين دو قصر از كيست ؟ گفت : از امام حسن و امام حسين ميباشند .\r\nگفتم : اى جبرئيل ! پس چرا يك رنگ نيستند ؟ ديدم ساكت شد و جوابى نداد . گفتم : چرا تكلم نمىكنى ؟ گفت : از تو خجالت مىكشم ! گفتم تو را به خدا قسم مىدهم كه مرا از اين موضوع آگاه نمائى ! گفت : علت سبز بودن رنگ قصر امام حسن اين است كه مسموما شهيد مىشود و در وقت شهادت رنگش سبز خواهد شد .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nسبب قرمز بودن قصر حسين اين است كه آن حضرت شهيد مىشود و صورتش بوسيلهء خون قرمز خواهد شد ! ! در همين موقع بود كه گريهء طولانى كردند و حضار هم صدا به ضجه و گريه بلند نمودند ! ابن ابى الحديد از مدائنى نقل مىكند كه گفت : امام حسن چهار مرتبه مسموم شد . در مرتبه اخير ميفرمود : من مكررا مسموم شده‌ام ، ولى هيچ مرتبه‌اى به قدر اين مرتبه مشقت نكشيدم ! مدائنى از جويرية بن اسماء روايت مىكند كه گفت : وقتى امام حسن شهيد شد و جنازهء مباركش را حركت دادند مروان بن حكم زير تابوت آن حضرت آمد ! امام حسين عليه السّلام به مروان فرمود : تو امروز جنازه امام حسن را بلند ميكنى و ديروز جرعهء غيظ و غضب بخورد او ميدادى ! ؟\r\nمروان گفت : آرى من اين عمل را با شخصى انجام دادم كه حلم و صبرش به وزن كوه‌ها است .\r\nسپس ميگويد : راجع به سن امام حسن عليه السّلام در موقع شهادت اختلاف است يك قول آن است كه چهل و هشت ساله بود . اين قول در روايت هشام بن سالم از امام محمّد باقر عليه السّلام نقل شده است . قول ديگر آن است كه چهل و شش ساله بود .\r\nاين قول نيز در روايت ابو بصير از امام محمّد باقر عليه السّلام نقل شده است .\r\nابو الفرج در كتاب مقاتل الطالبيين مينگارد : در بارهء سن امام حسن در موقع شهادت اختلاف است . يك قول از امام جعفر صادق است كه فرموده : آن حضرت در موقع وفات چهل و هشت ساله بود . بنا بروايت ديگر فرمود : چهل و شش ساله بود .\r\nنيز از امام جعفر صادق عليه السّلام نقل مىكند كه فرمود : امام حسين عليه السّلام در موقع شهادت پنجاه و هشت ساله بود . و سن امام حسن و امير المؤمنين على و على بن الحسين و امام محمّد باقر عليهم السّلام هم در همين حدود بود . آنگاه ابو الفرج ميگويد : اين قول درست نيست . زيرا امام حسن در سنهء سوم هجرى متولد و در سنهء پنجاه و يك هجرى شهيد شد و در اين اختلافى نيست . بنا بر اين آن بزرگوار\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nدر موقع شهادت چهل و هشت ساله بود .\r\n14 - در كتاب احتجاج از شخصى روايت مىكند كه گفت : من بحضور امام حسن عليه السّلام مشرف شدم و گفتم : تو ما را ذليل كردى و ما شيعيان را غلام زر خريد قرار دادى ، هيچ مردى با تو باقى نمانده است ! فرمود : براى چه ! ؟\r\nگفتم : براى اينكه امر خلافت را به اين مرد ستمكيش تسليم نمودى فرمود : به خدا قسم من اين امر را به او واگذار نكردم مگر آن موقعى كه يار و ياورى نداشتم .\r\nاگر من ياورانى ميداشتم شب و روز با معاويه ميجنگيدم تا اينكه خدا بين من و او حكم فرمايد . ولى من اهل كوفه را شناخته و آنان را امتحان نموده‌ام ، آنچه كه از آنان فاسد است براى من صلاحيت ندارد . ايشان لفظا و عملا وفادار نيستند ، آنان مختلفند ، زيرا بما ميگويند : قلب‌هاى ما با شما است ، در صورتى كه شمشيرهاى آنان بر عليه ما شهرت يافته‌اند .\r\nدر همين موقع كه آن امام مظلوم با من سخن ميگفت ناگاه خون بالا آورد و طشتى را طلب كرد كه قبلا از خون دهانش پر شده بود . من گفتم : يا بن رسول اللَّه ! اين خونها چيست ؟ من تو را دردمند نمىبينم ! ؟ فرمود : آرى معاويهء ستمكيش شخصى را تحريك نموده و مرا مسموم كرده است ، جگرم اين طور كه ميبينى قطعه قطعه خارج مىشود . گفتم : پس چرا معالجه نميكنى ؟ فرمود : دو مرتبه مرا مسموم نموده و اين مرتبه سوم است كه دوائى برايش پيدا نميكنم .\r\nبه من اطلاع داده شد كه معاويه براى پادشاه روم نوشته و تقاضا كرده بود :\r\nمقدارى زهر كشنده كه آشاميدنى باشد براى وى بفرستد . پادشاه روم در جوابش نوشت : دين و مذهب ما براى ما صلاح نميداند ، بر كشتن كسى كه سر جنگ با ما ندارد اعانت نمائيم . معاويه دوباره نوشت : اين مرد پسر همان مردى است كه در تهامه خروج كرده بود ، وى خروج كرده و سلطنت پدرش را مطالبه مىكند . منظور من اين است كه شخصى را تحريك كنم تا اين زهر آشاميدنى را بخورد او دهد و بدين وسيله\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nمردم و شهرها را از دست او راحت نمايم ، آنگاه معاويه هديه‌هائى براى پادشاه روم فرستاد . پادشاه روم يك شربت زهر آشاميدنى را براى معاويه فرستاد كه من بوسيلهء دسيسه‌اى كه كرده آن را آشاميده‌ام و پادشاه با وى شروطى كرده است .\r\nروايت شده : معاويه زهر را براى جعده دختر اشعث كه زن امام حسن بود فرستاد و به وى گفت : اگر امام حسن را مسموم كنى من پس از شهيد شدن وى تو را براى يزيد تزويج مينمايم . هنگامى كه جعده امام حسن را مسموم و شهيد كرد جعده نزد معاويه آمد و گفت : اكنون مرا براى يزيد تزويج كن ! معاويه به او گفت : برو ! زنى كه براى امام حسن صلاحيت نداشته باشد براى يزيد هم صلاحيت نخواهد داشت ! ! 15 - در كتاب مروج الذهب از حضرت على بن الحسين عليهما السّلام نقل مىكند كه فرمود : پدرم حسين در آن اوائلى كه امام حسن مسموم شده بود نزد امام حسن رفت . امام حسن براى روا كردن حاجت شخصى برخاست و رفت هنگامى كه بازگشت نمود فرمود : من چند مرتبه مسموم شده‌ام ، ولى هيچ مرتبه‌اى اين طور نبودم ، زيرا قسمتى از كبد خود را از دست داده‌ام ، و گويا مىبينم آن را با چوبدستى زير و رو ميكنم ! امام حسين عليه السّلام به وى فرمود : چه كسى تو را مسموم نمود ! ؟ فرمود : چه منظورى دارى ، اگر آن كس باشد كه من گمان ميكنم خدا حساب او را خواهد رسيد و اگر غير از او باشد كه من دوست ندارم شخص بىگناهى مؤاخذه شود . بعد از اين جريان بيشتر از سه روز باقى نبود كه شهيد شد .\r\n16 - در كتاب امالى از ابن عباس نقل مىكند كه گفت : يك روز پيغمبر معظم اسلام صلّى اللَّه عليه و آله نشسته بود ، ناگاه حضرت حسن آمد و پيامبر خدا پس از ديدن او گريان شد ، و به امام حسن فرمود :\r\nالىّ الىّ يا بنى\r\n! يعنى اى پسر كوچك و عزيزم ! نزد من بيا ، رسول خدا او را همچنان نزد\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nخويشتن برد تا وى را بر سر زانوى راست خود نشانيد . تا آنجا كه فرمود : اين حسن پسر من ، از من ، نور چشم من ، روشنى قلب من ، ميوهء دل من ، بزرگ جوانان ، اهل بهشت ، حجت خدا است براى امت ، امر او امر من ، قول وى قول من مىباشد . كسى كه تابع حسن گردد از من و كسى كه از فرمان او سرپيچ باشد از من نخواهد بود .\r\nهنگامى كه من بحسن نظر كردم به ياد آن ذلت‌هائى آمدم كه بعد از من خواهد ديد ! وضع حسن همچنان خواهد بود تا اينكه بوسيلهء زهر كشته خواهد شد . در همان موقع است كه ملائكه و آسمانهاى هفت‌گانه براى شهادت او گريان ميشوند و هر چيز براى مظلوميت حسن گريه ميكنند ، حتى پرندگان هوا و ماهيان دريا . هر كسى براى حسنم گريه كند چشمش در آن روزى كه كليهء چشمها كور ميشوند كور نخواهد شد . كسى كه براى او محزون گردد قلبش در آن روزى كه همهء قلب‌ها محزون ميشوند محزون نخواهد شد . هر كسى حسنم را در بقيع زيارت كند قدم او در آن روزى كه قدم‌ها در صراط ميلغزند لغزش نخواهد يافت .\r\n17 - نيز در همان كتاب از حضرت على بن ابى طالب عليه السّلام روايت مىكند كه فرمود : در آن بينى كه من و فاطمه و حسن و حسين در حضور پيامبر خدا صلّى اللَّه عليه و آله بوديم ناگاه آن حضرت متوجه ما و مشغول گريه شد ! من گفتم : يا رسول اللَّه ! چه باعث گريهء شما شد ؟ فرمود : براى آن ظلم و ستمهائى كه بعد از من بشما ميرسد گريان شدم . گفتم : كدام ظلم و ستمها ! ؟ فرمود : گريه ميكنم براى آن ضربتى كه بر فرق تو خواهد رسيد و آن سيلى كه بر صورت فاطمه خواهد خورد و آن خنجرى كه بران حسن فرو ميرود و زهرى كه مىخورد و شهيد شدن حسين .\r\nحضرت امير ميفرمايد : اهل بيت همه گريان شدند ! من گفتم : يا رسول اللَّه ! آيا خدا فقط ما را براى بلاء آفريده است ؟\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nفرمود : يا على مژده باد تو را . خداى مهربان با ما عهد كرده كه غير از مؤمن كسى تو را دوست ندارد و غير از منافق كسى بغض تو را نخواهد داشت ! 18 - در كتاب عدد ميگويد : شهادت امام حسن عليه السّلام دو شب به آخر ماه صفر سنهء ( 47 ) هجرى واقع شد . در كتاب استيعاب ميگويد : در بارهء وقت شهادت امام حسن اختلاف است . بنا بقولى شهادت آن حضرت در سنهء ( 47 ) هجرى و بنا بروايتى در ماه ربيع الاول سنهء ( 50 ) هجرى ده سال بعد از خلافت معاويه و طبق روايتى در سنهء ( 51 ) هجرى واقع شد . امام حسن در بقيع در خانهء پدرش دفن شد . سعيد بن عاص كه امير مدينه بود بر بدن آن حضرت نماز خواند . امام حسين وى را مقدم داشت و فرمود : اگر سنت نبود من تو را مقدم نميداشتم . آن حضرت را زوجه‌اش جعده دختر اشعث بن قيس مسموم نمود . گفته شده : اين عمل را جون دختر اشعث انجام داد . معاويه براى او ضمانت داده بود كه اگر امام حسن را شهيد كند وى را براى يزيد تزويج كند . ولى موقعى كه جعده امام حسن را شهيد نمود معاويه به ضمانت خود عمل نكرد .\r\nدر كتاب دره ميگويد : عمر امام حسن ( 45 ) سال بود . گفته شده : عمر آن حضرت چهل و نه سال و چهار ماه و نوزده روز بود . بنا بقول ديگرى امام حسن مدت هفت سال با پيغمبر خدا بود مدت سى و سه سال با پدرش امير المؤمنين بود و بعد از پدر هم ده سال زندگى نمود . جميع اين‌ها مىشود پنجاه سال .\r\n19 - در كتاب امالى روايت مىكند : موقعى كه شهادت امام حسن عليه السّلام نزديك شد گريه كرد . به آن بزرگوار گفته شد : آيا گريه ميكنى در صورتى كه يك چنين مقام و منزلتى نزد پيغمبر خدا دارى و آن بزرگوار در بارهء تو فرموده آنچه را كه بايد بفرمايد ، تو بيست حج با پاى پياده بجاى آورده‌اى و سه مرتبه مال خود را حتى نعلين خود را با خدا تقسيم نموده‌اى ! ؟ فرمود : من براى دو موضوع گريه ميكنم ، يكى هول موقع حساب و ديگرى فراق دوستان .\r\n20 - در كتاب علل الشرائع از امام جعفر صادق عليه السّلام روايت مىكند كه\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nفرمود : وقتى امام حسين تصميم گرفت جنازهء امام حسن را نزد پيامبر اكرم اسلام دفن نمايد و گروهى را جمع كرده بود مردى گفت : از امام حسن شنيدم ميفرمود :\r\nبه امام حسين بگوئيد : براى من خونى را نريزد ! اگر اين وصيت نبود امام حسين دست بر نمىداشت تا جنازهء آن حضرت را نزد پيغمبر خدا به خاك بسپارد .\r\nامام صادق عليه السّلام فرمود : اول زنى كه بعد از پيغمبر خدا بر استر سوار شد عايشه بود كه وارد مسجد شد و نگذاشت جنازهء امام حسن را نزد رسول خدا به خاك بسپارند .\r\n21 - در كتاب عدد ميگويد : امام حسين عليه السّلام همه شب جمعه قبر امام حسن را زيارت ميكرد .\r\n22 - در كتاب امالى شيخ طوسى روايت مىكند كه امام حسين عليه السّلام در آن مرضى كه امام حسن از دنيا رفت نزد امام حسن آمد و به آن حضرت فرمود :\r\nحال خود را چگونه مىبينى ؟ فرمود : خود را در اولين روز آخرت و آخرين روز دنيا مىبينم . بدان كه من بر اجل خود سبقت نخواهم گرفت . بر پدر و جدم وارد ميشوم در حالى كه فراق تو و برادران تو و محبين را دوست ندارم . آنگاه فرمود استغفر اللَّه و اتوب اليه از اين سخنى كه گفتم . بلكه محبت ملاقات رسول خدا ، پدرم على بن ابى طالب ، مادرم زهراء ، حمزه و جعفر عليهم السّلام را دارم . خدا جبران هر هلاك شده را مىكند و به هر مصيبتى تعزيت ميگويد و هر فوت‌شده‌اى را درك مينمايد .\r\nاى برادر ! من جگر خود را در ميان طشت ريخته‌ام ، من ميدانم چه كسى اين عمل را با من انجام داده و از كجا آمده . اى برادر ! تو با او چه خواهى كرد ؟\r\nامام حسين فرمود : به خدا كه او را خواهم كشت . فرمود : من تو را از او آگاه نخواهم كرد تا اينكه پيغمبر خدا را ديدار نمايم . اى حسينم ! اكنون وصيت نامهء مرا بنويس :\r\nاين وصيت نامهء حسن بن على است كه براى برادرش حسين نوشته . وصيت حسن اين است كه به يگانگى خدا شهادت ميدهد ، خدا را آن طور كه بايد و شايد\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nعبادت مىكند ، خدا در سلطنت خود شريك ندارد ، دوستى از لحاظ ذلت ندارد ، خدا است است كه هر چيزى را آفريده و آن را به نحو مخصوصى اندازه‌گيرى كرده خدا براى اينكه مورد پرستش و سپاسگزارى قرار بگيرد از هر كسى سزاوارتر است ، كسى كه خدا را مطيع باشد هدايت مىشود ، كسى كه خدا را معصيت نمايد گمراه خواهد شد ، كسى كه بسوى او باز گردد هدايت مىشود .\r\nاى حسينم ! من در باره اهل بيت خود و فرزندانم و اهل بيت تو به تو سفارش ميكنم كه از بدرفتارى آنان درگذرى و نيكو كارى آنان را بپذيرى و براى ايشان چون پدرى باشى ، مرا نزد پيغمبر اكرم دفن كن ، زيرا من به آن حضرت و خانه‌اش از آن افرادى كه بدون اجازهء آن حضرت وارد خانه‌اش شدند سزاوارترم ، چون كه بعد از آن بزرگوار كتابى براى آنان نازل نشده . خدا در قرآن مجيد ( سورهء احزاب ، آيهء - 53 ) ميفرمايد : اى افرادى كه ايمان آورده‌ايد ! بدون اجازه داخل خانه‌هاى پيغمبر نشويد ! به خدا قسم آنان در زمان حيات پيامبر خدا مجاز نبودند بدون اجازه داخل خانه‌هاى آن بزرگوار شوند و بعد از فوت هم يك چنين اجازه‌اى براى ايشان نيامده است . ولى ما چون وارث پيامبر اعظم اسلام ميباشيم بعد از آن حضرت ، حق تصرف داريم .\r\nولى اگر آن زن ( يعنى عايشه ) مانع تو شود تو را به حق خدا و آن قرابتى كه خدا با رسول خود براى تو قرار داده قسم مىدهم كه مبادا حتى به قدر يك خون حجامت از براى من خونريزى نمائى ، تا اينكه پيامبر خدا را ملاقات نمائيم و راجع به آن ظلم و ستمى كه مردم بعد از آن حضرت بما كردند مخاصمه كنيم و آن بزرگوار را آگاه نمائيم . اين بفرمود و شهيد شد .\r\nابن عباس ميگويد : امام حسين عليه السّلام مرا با عبد اللَّه جعفر و على بن عبد اللَّه ابن عباس خواست و بما فرمود : پسر عموى خود را غسل دهيد ، ما بدن امام حسن را غسل داديم ، حنوط كرديم ، كفن نموديم ، آنگاه آن را از مغسل خارج و داخل مسجد كرديم و نماز بر بدنش خوانديم ، سپس امام حسين دستور داد تا در خانه را\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nباز نمايند ، ولى مروان بن حكم و آل ابو سفيان و اشخاصى كه از فرزندان عثمان ابن عفان در آنجا حضور داشتند ممانعت كردند و گفتند : عثمان شهيد در بدترين مكان يعنى بقيع دفن شود و حسن نزد پيامبر خدا دفن گردد ! ؟ ابدا چنين موضوعى عملى نخواهد شد مگر اينكه نيزه و شمشيرهائى در بين ما شكسته شوند و تيرهائى تمام گردند .\r\nامام حسين فرمود : آرى ، به حق آن خدائى كه مكه را محترم شمرده حسن بن على كه فرزند فاطمه است برسول خدا صلّى اللَّه عليه و آله و سلّم سزاوارتر است از آن افرادى كه ( يعنى ابو بكر و عمر ) بدون اجازه داخل خانهء آن حضرت شدند به خدا قسم امام حسن از آن كسى كه مرتكب خطاهائى و باعث تبعيد ابو ذر گرديد به پيغمبر خدا نزديكتر و سزاوارتر است . همان كسى كه با عمار و عبد اللَّه انجام داد آن عملى را كه نبايد انجام بدهد . همان كسى كه تبعيدشدهء پيغمبر خدا را پناه داد . ولى شما بعد از او امير شديد و دشمنان و فرزندان ايشان تابع شما شدند . سپس ما جنازهء امام حسن را آورديم و نزد قبر مادرش ( منظور فاطمه بنت اسد است ) دفن كرديم .\r\nابن عباس ميگويد : من اولين كسى بودم كه باز گشتم . ناگاه سر و صداهائى شنيدم ، ميترسيدم امام نسبت به جنگ با افرادى ميايند تعجيل نمايد . آنگاه شخصى را ديدم كه فتنه و شر از او احساس مينمودم ، وقتى او جلوتر از همه آمد ديدم وى عايشه است كه با چهل سوار مىآيد ، او بر استرى زين كرده سوار و بر همه مقدم و آنان را بجنگ امر ميكرد .\r\nهنگامى كه چشم عايشه به من افتاد گفت : اى پسر عباس ! نزد من بيا ! نزد من بيا ! شما در دنيا جرات پيدا كرده و هر مرتبه پس از ديگرى مرا اذيت ميكنيد ! ميخواهيد شخصى را داخل خانهء من بكنيد كه من وى را دوست ندارم ! ! من در جوابش گفتم : وا مصيبتاه ! يك روز بر استر سوار ميشوى و يك روز بر شتر ! در نظر دارى نور خدا را خاموش كنى ! با دوستان خدا ميجنگى ، بين\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nرسول خدا و حبيبش ( يعنى امام حسن ) حائل ميشوى و نميگذارى جنازهء وى را نزد جدش دفن كنند ! بازگرد ! زيرا خدا كار را درست كرد جنازهء امام حسن را نزد مادرش ( فاطمه بنت اسد ) به خاك سپردند ، به خدا قسم كه امام حسن بلطف خدا نزديك و شما از خدا دور شديد ! وا مصيبتاه ! برگرد ، آنچه را كه تو را خوشحال مىكند ديدى .\r\nابن عباس ميگويد : عايشه با صوتى خشمناك متوجه من شد و با بلندترين صدا فرياد زد : آيا جنگ جمل را فراموش ننموده‌ايد ! اى پسر عباس ! شما افرادى كينه ورز هستيد ! من گفتم : آرى و اللَّه ، اهل آسمانها هم جنگ جمل را فراموش نكرده‌اند ، پس چگونه مىشود اهل زمين آن را فراموش نمايند . سپس عايشه در حالى بازگشت اين شعر را ميخواند : عصاى خود را انداخت و به مسافرت نرفت .\r\nهمچنان كه بوسيلهء آمدن مسافر چشمش روشن مىشود .\r\n23 - در كتاب خرائج روايت مىكند كه امام حسن عليه السّلام به اهل خود ميفرمود :\r\nمن بوسيلهء زهر شهيد ميشوم همانطور كه پيغمبر خدا صلّى اللَّه عليه و آله و سلّم شهيد شد . گفتند چه كسى تو را مسموم مينمايد ؟ فرمود : جعده دختر اشعث بن قيس ، زيرا معاويه وى را تحريك مىكند و اين دستور را به او ميدهد . گفتند : پس جعده را از خانه‌ات خارج و از نفس خود دور كن ! فرمود : چگونه او را خارج كنم در صورتى كه هنوز عملى انجام نداده است اگر من وى را خارج كنم باز هم مرا ميكشد ! اضافه بر اينكه نزد مردم عذرى خواهد داشت .\r\nچند صباحى نگذشت كه معاويه مال قابل توجهى براى جعده فرستاد و او را تطميع كرد كه مبلغ صد هزار درهم نيز از برايش بفرستد و او را براى يزيد تزويج نمايد ، به شرط اينكه آن زهرى را كه براى جعده فرستاد بخورد امام حسن دهد .\r\nوقتى امام حسن عليه السّلام كه روزه بود وارد منزل شد ، در موقع افطار كه روز بسيار گرمى بود جعده يك شربت شير كه همان زهر را در ميان آن ريخته بود بجاى\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nافطار امام حسن آورد . وقتى كه امام حسن آن شير را آشاميد به جعده فرمود :\r\nاى دشمن خدا ! مرا كشتى ! خدا تو را بكشد ! به خدا تو را و قسم كه بعد از من نظير من نخواهى يافت بدان كه معاويه تو را فريب داد و مسخره نمود . خدا تو را و او را رسوا خواهد نمود . امام حسن عليه السّلام پس از اين جريان دو روز زنده بود و شهيد شد . معاويه با جعده عهدشكنى نمود و بر آن وعده‌هائى كه به وى داده بود وفا نكرد ! 24 - در كتاب خرائج از امام جعفر صادق عليه السّلام روايت مىكند كه فرمود :\r\nموقعى كه اجل امام حسن عليه السّلام رسيد شديدا گريان شد و فرمود : من با يك هول و خوف به طرف يك امر بزرگى ميروم كه تاكنون نرفته‌ام ، آنگاه وصيت كرد كه بدن مقدس وى را در بقيع دفن نمايند ، سپس فرمود : اى حسينم ! جسد مرا بالاى تابوت بگذار و به طرف قبر جدم رسول خدا صلّى اللَّه عليه و آله ببر تا با آن حضرت تجديد عهد نمايم ، سپس جنازه‌ام را نزد قبر جده‌ام فاطمهء بنت اسد بازگردان و در آنجا دفن كن . اى پسر مادرم ! اين گروه مخالف گمان ميكنند شما در نظر داريد مرا نزد جدم پيغمبر خدا دفن كنيد ، لذا از شما جلوگيرى مينمايند ، من تو را به خدا قسم مىدهم كه مبادا در بارهء دفن من به قدر يك خون حجامت خونريزى كنى ! موقعى كه امام حسين جنازهء مبارك امام حسن را غسل داد و كفن كرد و بر فراز تابوت نهاد و متوجه قبر پيغمبر معظم اسلام صلّى اللَّه عليه و آله شد تا تجديد عهد نمايد مروان بن حكم با تابعين خود كه گروهى از بنى اميه بودند آمدند . مروان گفت : آيا جا دارد عثمان در دورترين نقطهء مدينه دفن شود و امام حسن در جوار پيامبر خدا ! ؟ هرگز اين موضوع عملى نخواهد شد سپس عايشه كه بر استرى سوار بود آمد و گفت : مرا با شما چه كار ! ؟ شما در نظر داريد شخصى را در خانهء من داخل كنيد كه من او را دوست ندارم ؟\r\nابن عباس به مروان گفت : منظور ما اين نيست كه امام حسن را دفن كنيم زيرا امام حسن به احترام قبر رسول خدا عالمتر از آن است كه به آن هجوم نمايند ، چنان كه ديگران هجوم كردند و بدون اجازه پيغمبر اكرم داخل خانه‌اش\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nشدند ! باز گرد ! ما امام حسن را طبق وصيتى كه كرده در بقيع دفن خواهيم كرد سپس ابن عباس متوجه عايشه شد و به وى گفت : وا مصيبتاه ! يك روز بر استر و يك روز بر شتر سوار ميشوى ! بنا بروايتى گفت : يك روز بر شتر و يك روز بر استر سوار ميشوى ! و اگر زنده بمانى بر فيل هم سوار خواهى شد . ابن حجاج بغدادى كه شاعر بود اين سخنان ابن عباس را بدين شرح بنظم درآورد و گفت :\r\n يا بنت ابى بكر ، لا كان و لا كنت * لك التسع من الثمن ، و بالكل تملكت \r\n تجملت تبغلت ، و آن عشت تفيلت \r\nيعنى اى دختر ابو بكر ! اين طور نبوده و تو نيز اين طور نيستى ( كه گمان ميكنى ) تو يك نهم از يك هشتم ( اموال پيغمبر خدا را ميبرى ) « 1 »  در صورتى كه ميخواهى مالك كليهء آن شوى ! شتر سوار شدى ! استر سوار هم شدى و اگر زنده بمانى فيل سوار نيز خواهى شد .\r\n\r\nبيان :\r\nقول ابن عباس كه بعايشه گفت : تو يك نهم از اموال پيغمبر خدا را ميبرى در مناظرهء حسن بن فضال كوفى با ابو حنيفه نيز رخ داد . زيرا حسن بن فضال به ابو حنيفه گفت : آيا خدا ( آيهء - 53 - سورهء احزاب ) كه ميفرمايد :  يا أَيُّهَا الَّذِين آمَنُوا لا تَدْخُلُوا بُيُوت النَّبِيِّ  الى آخره منسوخ شده يا نه ؟ ابو حنيفه گفت : نه ، اين آيه منسوخ نشده . ابن فضال به ابو حنيفه گفت : بعقيدهء تو بعد از پيغمبر اعظم اسلام صلّى اللَّه عليه و آله كدام يك از ابو بكر و عمرو على بن ابى طالب بهتر بودند ؟ ابو حنيفه گفت : آيا نميدانى كه ابو بكر و عمر در جوار پيغمبر اسلام دفن شده‌اند ؟\r\nچه دليلى براى افضليت ابو بكر و عمر بهتر از اين ميخواهى ! ؟\r\n\r\n","description":"","footnote":" ( 1 ) زيرا اگر شخص متوفى اولاد داشته باشد يك هشتم اموال او به زوجهء دائمى او ميرسد . چون حضرت زهراء بعد از پيغمبر خدا زنده بود پس يك هشتم از اموال آن حضرت بزنانش ميرسيد و چون پيامبر اكرم داراى 9 زن بود پس يك نهم از ما ترك آن حضرت بعايشه ميرسيد مترجم . ","page_name":" 166 ","page_number":166},
  {"content":"\r\n\r\nابن فضال به وى گفت : پس ابو بكر و عمر در حق پيغمبر خدا صلّى اللَّه عليه و آله ظلم كرده‌اند ، زيرا وصيت نموده‌اند ايشان را در مكانى دفن نمايند كه حقى در آن نداشتند . و اگر موضع آن قبر از ابو بكر و عمر بوده و آن را به حضرت رسول اكرم بخشيده باشند حقا كه عمل بدى انجام داده‌اند ، زيرا بذل و بخشش خود را پس گرفته و عهدشكنى نموده‌اند . در صورتى كه تو اقرار كردى و گفتى :\r\nآيهء  لا تَدْخُلُوا بُيُوت النَّبِيِّ  الى آخره منسوخ نشده ! ابو حنيفه اندكى سر به زير شد آنگاه گفت : آن مكان مال پيغمبر و ابو بكر و عمر نبود ، ولى ابو بكر و عمر از حق عايشه و حفصه استفاده كردند و مستحق اين حق شدند كه در آن موضع دفن شوند . ابن فضال به او گفت : تو قبول دارى وقتى پيامبر اسلام از دنيا رفت تعداد 9 زن داشت ؟ و يك هشتم از اموال آن حضرت به اين 9 زن بعنوان ارث ميرسيد ، زيرا فاطمهء اطهر زنده بود ( و شخص متوفى اگر اولاد داشته باشد يك هشتم از اموالش بعنوان ارث بزنانش ميرسد ) پس بنا بر اين ، هر يك از زنان پيامبر خدا يك نهم از آن يك هشتم ارث مىبرند ، وقتى به آن يك نهم بررسى كنيم مىبينيم كه به هر يك از ايشان يك وجب از آن حجره مطهر ميرسد ، زيرا مساحت آن حجرهء مقدس فلان و فلان است . پس چگونه عمرو ابو بكر بيشتر از حق خود را تصاحب نمودند .\r\nگذشته از اينكه گفتيم ، چگونه عايشه و حفصه از پيغمبر اسلام ارث مىبرند در صورتى كه فاطمه دختر آن بزرگوار از ارث ممنوع شد ! ؟ اين موضوع از جهاتى تناقض دارد ! ؟\r\nابو حنيفه ( كه محكوم شد ) گفت : اين شخص را از من دور كنيد ! زيرا رافضى خبيثى است ! !\r\n25 - در كتاب ارشاد مينگارد : از جمله اخبارى كه در بارهء شهيد شدن امام حسن وارد شده اين است كه مغيره ميگويد : معاويه براى جعده بنت اشعث پيغام داد كه من تو را براى پسرم يزيد ازدواج ميكنم به شرط اينكه امام حسن را مسموم نمائى ،\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nآنگاه مبلغ صد هزار درهم از براى وى بفرستد . هنگامى كه جعده امام حسن را مسموم و شهيد نمود معاويه آن مبلغ را براى جعده فرستاد ، ولى او را براى يزيد تزويج نكرد ، فقط مردى از آل طلحه را براى جعده تعيين نمود و او جعده را حامله كرد . سپس هر گاه بين آنان و گروه‌هاى قريش گفتگوهائى واقع ميشد قريش ايشان را ملامت ميكردند و ميگفتند : اى پسران مسموم‌كنندهء شوهران ! ! از عمر بن اسحاق روايت شده كه گفت : من با امام حسن و امام حسين عليهما السّلام در ميان خانه بودم . امام حسن براى قضاء حاجت رفت ، وقتى بازگشت فرمود :\r\nمن مكررا مسموم شده‌ام ، ولى نظير اين مرتبه نبوده ، اين مرتبه يك قطعه از كبد خود را خارج نمودم و با آن چوبى كه در دست داشتم آن را زير و رو كردم .\r\nامام حسين عليه السّلام فرمود : چه كسى اين زهر را بخورد تو داده ؟ امام حسن فرمود : چه منظورى دارى ؟ اگر فلانى باشد و تو قصد كشتن وى را داشته باشى خدا او را شديدتر عذاب خواهد كرد و اگر او نباشد من دوست ندارم شخص بىگناهى بوسيلهء من تحت تعقيب قرار بگيرد .\r\nاز زياد مخارقى روايت شده كه گفت : هنگامى كه اجل امام حسن فرا رسيد امام حسين را خواست و به وى فرمود : موقع مفارقت من از تو فرا رسيده ، من بخداى خود ملحق خواهم شد ، من مسموم شدم و جگرم را در ميان طشت فرو ريختم ، من ميدانم چه كسى مرا مسموم نمود و اين بلا از كجا دچارم شد ، من نزد خدا با او مخاصمه خواهم كرد . تو را به آن حقى كه بگردنت دارم قسم مىدهم : مبادا در اين باره سخنى بگوئى ! در انتظار باش كه خداى سبحان با من چه خواهد كرد .\r\nموقعى كه از دنيا رفتم چشمانم را ببند ، غسلم بده ، كفنم بكن ، بالاى تابوتم بگذار و نزد قبر جدم رسول خدا ببر تا با آن حضرت تجديد عهد نمايم ، سپس جنازه‌ام را نزد قبر جده‌ام فاطمه ( بنت اسد ) باز گردان و در آنجا بخاكم بسپار . اى پسر مادرم ! به زودى اين گروه گمان ميكنند شما ميخواهيد\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nجنازهء مرا نزد قبر پيامبر اسلام صلّى اللَّه عليه و آله دفن نمائيد ، لذا براى اين گمان از شما جلوگيرى خواهند كرد . تو را به خدا قسم مىدهم كه مبادا براى من به قدر خون حجامتى ريخته شود ، سپس راجع به اهل و اولاد و ما ترك خويشتن و آنچه را كه حضرت امير در موقع شهادت به امام حسن وصيت كرده بود به امام حسين توصيه و سفارش نمود . سپس شيعيان خود را بر خليفه خويشتن كه براى بعد از خود تعيين كرده بود راهنمائى و معرفى نمود .\r\nوقتى امام حسن شهيد شد امام حسين او را غسل داد و كفن كرد و بالاى تابوت نهاد ، مروان و گروهى از بنى اميه كه با او بودند ترديد نداشتند كه ميخواهند بدن امام حسن را نزد قبر پيغمبر خدا دفن نمايند . لذا اجتماع كردند و اسلحه پوشيدند . موقعى كه امام حسين جنازهء امام حسن را نزد قبر رسول خدا برد تا تجديد عهد كند آنان عموما بسوى بنى هاشم شتافتند و عايشه هم در حالى كه بر استرى سوار بود به آنان ملحق شد و گفت : مرا با شما چه كار ، ميخواهيد كسى را كه من دوست ندارم داخل خانه‌ام كنيد ! ؟ مروان بن حكم ميگفت : چه بسا جنگيدنى كه از آسايش بهتر باشد ! آيا جا دارد كه عثمان در دورترين نقطهء مدينه دفن شود و حسن در جوار پيامبر اسلام صلّى اللَّه عليه و آله و سلّم دفن گردد ! ؟ ابدا چنين عملى انجام نخواهد گرفت . من اكنون شمشير حمايل ميكنم ! خلاصه كار به جائى رسيد كه نزديك بود فتنه‌اى بين بنى هاشم و بنى اميه واقع شود .\r\nابن عباس بسوى مروان مبادرت كرد و به وى گفت : اى مروان ! از هر راهى كه آمده‌اى بازگرد ! ما تصميم نداريم جنازهء امام حسن را نزد رسول خدا دفن كنيم ، منظور ما اين است كه آن حضرت با جدش تجديد عهد نمايد و بدن مباركش را نزد جده‌اش فاطمه ببريم و او را طبق وصيتى كه كرده دفن نمائيم .\r\nاگر امام حسن وصيت كرده بود ، او را نزد رسول خدا دفن كنيم ميديدى كه كوچكتر از آن بودى كه مانع شوى . ولى امام حسن نسبت به خدا و رسول و احترام پيغمبر عالمتر بود كه بىاجازه داخل شود ، همچنان كه ديگران بىاجازه داخل\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nخانهء آن حضرت شدند .\r\nآنگاه ابن عباس متوجه عايشه شد و گفت : وا مصيبتاه ! يك روز استر سوار و يك روز شتر سوار ميشوى و ميخواهى نور خدا را خاموش و با دوستان خدا قتال كنى ! بازگرد ! از آن موضوعى كه نگران بودى آسوده خاطر باش . زيرا به آنچه كه ميخواستى رسيد . خدا اهل بيت را يارى خواهد كرد و لو اينكه بعد از مدتى باشد .\r\nامام حسين عليه السّلام فرمود : به خدا قسم اگر امام حسن عليه السّلام به من دستور حفظ خونها را نداده بود و دستور نداده بود كه مبادا حتى به قدر يك خون حجامت خونريزى شود ميديد شمشيرهاى خدائى چگونه به كار ميرفتند ، شمائيد كه با ما عهدشكنى نموديد و آن شرطهائى را كه ما با شما كرديم باطل كرديد ! سپس جنازهء امام حسن را بردند و در بقيع نزد جده‌اش فاطمهء بنت اسد به خاك سپردند .\r\nابن شهر آشوب در كتاب مناقب مينويسد : جنازهء امام حسن را به نحوى تير باران نمودند كه تعداد هفتاد تير از بدن مباركش خارج كردند .\r\n26 - نيز در كتاب ارشاد مينگارد : موقعى كه صلح و سازش بين امام حسن و معاويه برقرار شد امام حسن متوجه مدينه گرديد . در مدينه غيظ و غضب خود را فرو ميبرد ، از خانهء خود خارج نميشد و همچنان در انتظار امر پروردگار خويشتن بود تا اينكه مدت ده سال از خلافت معاويه گذشت . معاويه در نظر گرفت براى پسرش يزيد بيعت بگيرد ، معاويه جعده دختر اشعث بن قيس را كه زوجهء امام حسن بود تحريك نمود كه اگر امام حسن را مسموم كند او را براى يزيد تزويج نمايد ، لذا مبلغ صد هزار درهم براى جعده فرستاد ، جعده امام حسن را مسموم كرد و آن بزرگوار مدت چهل روز مريض بود تا اينكه در ماه رمضان سنهء پنجاهم هجرى در سن ( 48 ) سالگى شهيد شد ، خلافت وى مدت ده سال طول كشيد . برادرش امام حسين كه وصى آن حضرت بود متصدى غسل و كفن آن\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nبزرگوار شد و جنازهء مباركش را در بقيع نزد جده‌اش فاطمه بنت اسد به خاك سپرد .\r\n27 - ابو طالب مكى در كتاب قوت القلوب مينويسد : امام حسن عليه السّلام تعداد ( 250 ) زن گرفت و گفته شده : تعداد ( 300 ) زن . و على بن ابى طالب عليه السّلام از اين عمل جلوگيرى ميكرد و در سخنرانىهاى خود ميگفت : چون حسن زنان خود را طلاق ميدهد لذا زن به وى ندهيد ! ابو عبد اللَّه در كتاب رامش افزاى مينگارد :\r\nكليهء آن زنان دنبال جنازهء آن حضرت با پاى برهنه خارج شدند ( در بخش - 23 - خواهيم خواند كه اين سخنان اصلى ندارند ) 28 - در كتاب مناقب مينويسد : امام حسن عليه السّلام دو مرتبه مسموم شد و اين مرتبهء سوم بود . گفته شده : بوسيلهء سودهء الماس مسموم شده بود .\r\nدر كتاب روضة الواعظين ميگويد : امام حسن ميفرمود : من مكررا مسموم شده‌ام ، ولى نظير اين مرتبه نبوده است . زيرا جگرم قطعه قطعه خارج شده و من با چوب آن را زير و رو ميكنم .\r\nمخارقى ميگويد : امام حسن عليه السّلام بحسين فرمود : اى برادر ! من از تو مفارقت ميكنم و به پروردگار خود ملحق ميشوم . من مسموم شدم و جگر خود را در ميان طشت فرو ريخته‌ام من ميدانم چه كسى مرا مسموم نموده است و از كجا اين بلا دچار من شده ! من نزد خدا با وى مخاصمه خواهم كرد . . .\r\nزمخشرى در كتاب ربيع الابرار و ابن عبد ربه در كتاب ، عقد الفريد مينويسد : موقعى كه خبر شهادت امام حسن به معاويه رسيد سجدهء شكرى بجاى آورد و تكبير گفت : آن افرادى كه در اطرافش بودند با او سجدهء شكر بجاى آوردند و تكبير گفتند ! آنگاه ابن عباس نزد معاويه آمد ، معاويه به وى گفت :\r\nآيا امام حسن مرد ؟ گفت : آرى ، رحمت خداى بر او باد ! من شنيده‌ام سجدهء شكر بجاى آورده‌اى و تكبير گفته‌اى ! آيا نه چنين است كه بدن او را در قبر تو نخواهند نهاد ، فرا رسيدن مرگ او موجب طول عمر تو نخواهد شد ! ؟\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nمعاويه گفت : گمان ميكنم كه حسن فرزندان صغيرى بجاى نهاده و مخارج زندگى براى آنان تأمينى نكرده ؟ ابن عباس گفت : آن كسى كه وكيل و سرپرست ايشان مىباشد غير از تو خواهد بود . و بقولى گفت : ما هم صغير بوديم و اكنون بزرگ‌شده‌ايم معاويه گفت : پس تو بزرگ اين گروه ميباشى ؟ گفت : آيا امام حسين عليه السّلام باقى نيست ! ؟\r\nفضل بن عباس ميگويد :\r\n1 -  اصبح اليوم ابن هند آمنا * ظاهر النخوة اذ مات الحسن \r\n1 - يعنى امروز پسر هند جگر خوار ( منظور معاويه است ) در امان است .\r\nنخوت و خود پسندى را براى اين جهت اظهار مىكند كه امام حسن شهيد شده است .\r\n2 - رحمت خداى بروان پاك امام حسن باد كه مدت طولانى پسر هند را محزون و با نشاط ميكرد . 3 - امروز كه بعد از فوت امام حسن است معاويه آزاد و راحت مىباشد . زيرا آن بزرگوار رهين حوادث روزگار قرار گرفت . 4 - اى پسر هند ! از امروز ببعد و بخور و بچر و در امان باش ! ولى شكى نيست كه چاق شدن گوره‌خر را سقط خواهد كرد ! 29 - نيز در همان كتاب ميگويد : هنگامى كه امام حسن عليه السّلام مشرف به مرگ شد امام حسين به وى فرمود : مايلم از حال تو آگاه باشم ؟ امام حسن فرمود : از جدم پيغمبر خدا شنيدم ميفرمود : تا روح در بدن ما اهل بيت باشد عقل از ما مفارقت نخواهد كرد . دست خود را ميان دست من بگذار تا موقعى كه ملك الموت را معاينه كردم دست تو را فشار دهم . هنگامى كه امام حسين دست خود را در ميان دست آن حضرت نهاد بعد از ساعتى دست امام حسين را آهسته فشار داد و امام حسين گوش خود را نزديك دهان آن حضرت آورد . امام حسن به وى فرمود : ملك الموت به من ميگويد : مژده باد تو را ! زيرا خدا از تو راضى و جدت پيامبر اسلام صلّى اللَّه عليه و آله و سلّم شفيع تو مىباشد . امام حسين موقعى كه جنازهء امام حسن را در ميان لحد نهاد اين اشعار را خواند :\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n1 -  أ أدهن رأسى أم تطيب مجالسى * و رأسك معفور و انت سليب \r\n1 - يعنى آيا جا دارد كه من روغن بسرم بزنم ، يا مجالس من طيب و نيكو باشند ؟ در صورتى كه سر و صورت تو روى خاك باشد و تو برهنه باشى ؟ 2 - يا اينكه از آن چيزهاى دنيوى كه دوست دارم بهره‌مند شوم ، آگاه باش : هر چه كه به تو نزديك شود محبوب است . 3 - من دائما بر تو گريه مىكنم مادامى كه كبوتر بخواند و باد صبا و جنوب بوزد . 4 - و مادامى كه چشم من قطرات اشك بريزد و مادامى كه چوبى در ميان درختان حجاز سبز باشد . 5 - گريهء من طولانى و اشك من ريزان است . گرچه تو از من دور شدى ولى مزار تو به من نزديك است . 6 - تو يكنوع غريبى هستى كه اطراف خانه‌ها او را احاطه نموده‌اند .\r\nآگاه باش هر كسى كه زير خاك باشد غريب است . 7 - بازماندگان بر خلاف متوفى خوشحال نمىشوند . هر جوانمردى از امر موت بهره‌اى خواهد داشت . 8 - غارت زده آن كسى نيست كه اموالش را برده باشند . بلكه غارت زده آن شخصى است كه برادرش را به خاك بسپارد . 9 - خويشاوندان تو بايد تو را شب در خواب ببينند كسى كه زير خاك است خويشاوندى ندارد .\r\n30 - نيز در كتاب مناقب از قول امام حسين مينگارد : كه ميفرمود :\r\nاگر من از غم و اندوه نمردم ، ولى به علت اين مصيبت مشتاق مرگ ميباشم .\r\nسليمان بن قبه سروده :\r\n1 -  يا كذب اللَّه من نعى حسنا * ليس لتكذيب نعيه حسن \r\n2 - تو دوست خاص و خالص من بودى و براى هر قبيله‌اى از اهل وى ساكنينى خواهد بود .\r\n3 - من در اين دار دنيا جولان ميزنم و تو را نمىبينم ، در صورتى كه در اين دار دنيا افرادى ميباشند كه مجاور بودن آنان ضرر است .\r\n4 - من ايشان را در عوض تو فرض كردم ، اى كاش به قدر عدن بين من و آنان\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nفاصله بود .\r\nامام جعفر صادق عليه السّلام ميفرمايد : يك روز امام حسن كه در كنار پيغمبر اعظم اسلام نشسته بود برسول خدا صلّى اللَّه عليه و آله گفت : كسى كه بعد از فوت تو تو را زيارت كند چه ثوابى خواهد داشت ؟ فرمود : اى پسر عزيزم ! هر كس بعد از رحلت من مرا زيارت نمايد جزاى او بهشت خواهد بود كسى كه بعد از پدرت او را زيارت نمايد جزاى وى بهشت مىباشد ، و كسى كه تو را بعد از شهيد شدن زيارت كند جزايش بهشت است .\r\n31 - در كتاب كشف الغمه مينگارد : امام حسن عليه السّلام پنجم ماه ربيع الاول سنهء ( 49 ) و بقولى سنهء ( 50 ) هجرى از دنيا رفت و سن آن حضرت ( 47 ) سال بود . و . . .\r\nابن خشاب از حضرت صادق و حضرت باقر عليهما السّلام روايت مىكند كه فرمودند امام حسن عليه السّلام در سن ( 47 ) سالگى شهيد شد . فاصلهء بين امام حسن و امام حسين به قدر يك مدت حمل بود . مدت حمل امام حسين عليه السّلام شش ماه بود ، هيچ نوزادى شش ماهه به دنيا نيامد كه زنده بماند غير از حضرت امام حسين و حضرت عيسى بن مريم عليهم السّلام امام حسن مدت هفت سال با جدش رسول خدا بود و مدت سى سال هم با پدرش على بن ابى طالب زندگى كرد و پس از شهادت حضرت امير مدت ده سال زنده بود بنا بر اين عمر آن حضرت ( 47 ) سال بوده . اين اختلافى است بين مورّخين كه راجع بعمر آن بزرگوار موجود است .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\nبخش بيست و سوم راجع به فرزندان و زنان امام حسن عليه السّلام\r\n1 - شيخ مفيد در كتاب ارشاد مينگارد : امام حسن عليه السّلام داراى پانزده پسر و دختر بود بدين شرح : زيد بن حسن و دو خواهرانش ، يعنى ام الحسن و ام الحسين مادر آنان ، ام بشير دختر ابو مسعود بن عقبة بن عمرو بن ثعلبهء خزرجى بود . حسن بن حسن كه مادرش ، خوله دختر منظور فزاريه بود ، عمر بن حسن و دو برادرانش ، قاسم و عبد اللَّه بن حسن كه مادرشان ام ولد بود . عبد الرحمن بن حسن كه مادرش ام ولد بود . حسين بن حسن كه لقبش اثرم بود و برادرش ، طلحة ابن حسن و خواهرشان فاطمه كه مادرشان ، ام اسحاق دختر طلحة بن عبد اللَّه تميمى بود . ام عبد اللَّه . فاطمه . ام سلمه . رقيه كه مادرانشان جدا بود .\r\nدر كتاب اعلام الورى ميگويد : امام حسن تعداد شانزده نفر فرزند داشت ابو بكر را به ايشان اضافه نموده و گفته : عبد اللَّه بن الحسن در كربلا با امام حسين كشته شد .\r\n2 - نيز در كتاب ارشاد ميگويد : زيد بن حسن عليه السّلام متصدى صدقات پيامبر خدا بود . وى مردى مسن ، جليل القدر ، كريم الطبع ، نيك نفس ، فوق العاده نيكوكار بود . شعراء او را مدح ميگفتند . مردم از اطراف عالم براى دريافت بذل و بخشش‌هاى وى مىآمدند . مورّخين نوشته‌اند : زيد بن حسن متصدى صدقات رسول خدا بود . هنگامى كه سليمان بن عبد الملك بخلافت رسيد براى عامل خود كه در مدينه داشت نوشت :\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nموقعى كه نامه من به تو رسيد زيد بن حسن را از صدقات پيامبر خدا معزول كن و توليت آنها را بفلان بن فلان كه مردى از فاميل خودش بود واگذار نما و هر نحوه اعانتى كه از تو بخواهد كوتاهى منماى ! و السّلام .\r\nهنگامى كه عمر بن عبد العزيز بمقام خلافت رسيد نامه‌اى از وى براى استاندار مدينه آمد كه زيد بن حسن شريف و بزرگ خاندان بنى هاشم مىباشد .\r\nموقعى كه اين نامهء من به تو رسيد توليت آنها را به وى واگذار نما و از هر نحوه اعانتى كه بخواهد كوتاهى منماى ! و السّلام .\r\nمحمد بن بشير خارجى در بارهء زيد ميگويد :\r\n1 -  اذا نزل ابن المصطفى بطن تلعة * نفى جد بها و اخضر بالنبت عودها \r\n1 - يعنى هر گاه فرزند مصطفى صلّى اللَّه عليه و آله وارد سرزمينى شود قحطى و خشكه سالى بر طرف مىشود و بوسيلهء گياهان جوبهاى آن سرزمين سبز ميشوند . 2 - زيد در هر زمستانى نظير بهار است براى مردم . در آن موقعى كه سقوط ستارگان و رعدها از ريزش باران خوددارى نمايند . 3 - زيد ضامن پرداخت جريمه و ديه‌ها مىباشد گويا چراغ تاريكى است ، آن طور كه ستارگان در تاريكى ميدرخشند .\r\nاين زيد در سن ( 90 ) سالگى از دنيا رحلت كرد و گروهى از شعراء برايش مرثيه گفته‌اند ، آثار و بزرگوارى او را شرح داده‌اند . از جمله افرادى كه براى زيد مرثيه گفته‌اند قدامة بن موسى جمحى است :\r\n1 -  فان يك زيد غالت الارض شخصه * فقد بان معروف هناك وجود \r\n1 - يعنى گرچه زمين جسد زيد را فرو برد ، ولى نيكوكارىهاى او در روى زمين وجود دارند . 2 - گرچه زيد رهين قبر گرديد ولى در حالى وارد قبر شد كه نيكرفتار و فقيد ( يعنى مورد جستجوى عموم ) بود . 3 - به سخنان بىنوايان گوش ميدهد و ميداند كه از او طلب نيكوكارى مىكند و باز مىگردد .\r\n4 - در موقعى كه در جايگاه خود فرود آمده باشد ( بدون اينكه ) به شخص مستمند بگويد : قصد كجا دارى نسبت به او بذل و بخشش مىكند . 5 - هر گاه شخص\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nپست فطرت در حق حسب و نسب او تقصير كند پدران و اجداد او جبران آن را خواهند كرد . 6 - نسبت بغلامان زر خريد بخشنده و نسبت به مهمانان مهمان‌نواز و در موقع خوف و ترس نظير شيرى ژيان بود .\r\n7 - هر گاه شخصى كه جديدا بمقام و بزرگى رسيده ادعاى بزرگى كند اين خاندان از قديم الايام وارث مجد و بزرگوارى بوده هستند .\r\n8 - هر گاه بزرگ مردى از اين خاندان بميرد جوانمردى ديگرى كه بزرگوار است جانشين او مىشود تا بعد از او بناى بزرگمردى را محكم و مرتفع نمايد ! 3 - نيز در كتاب سابق الذكر مينويسد : زيد بن حسن از دنيا رفت و ادعاى امامت نكرد . احدى از شيعه و غير شيعه هم براى زيد ادعاى امامت ننمود ! زيرا رجال شيعه دو طائفه‌اند : يكى امامى و ديگرى زيدى شيعهء دوازده امامى مقام امامت را بوسيلهء اخبار و روايت ثابت مىكند و اخبار بالاتفاق در بارهء امامت فرزندان امام حسن اصلا وجود ندارد و احدى از آنان مدعى مقام امامت نشد تا شك و ترديدى رخ دهد ، گروه زيديه مقام امامت را بعد از امام حسن و امام حسين عليهما السّلام از طريق جهاد ثابت ميكنند و زيد بن حسن با بنى اميه صلح و سازش داشت و از طرف آنان عهده دار امورى ميشد ، نظريهء زيد اين بود كه بايد با دشمنان تقيه نمود و با ايشان الفت و مدارا كرد . اين رفتارها بنا به عقيدهء زيديه چنان كه قبلا گفتيم با ادعاى امامت منافات دارد .\r\nاما گروه حشويه معتقد به امامت بنى اميه مىباشند و مقام امامت را اصلا براى فرزندان پيغمبر اعظم اسلام صلّى اللَّه عليه و آله صلاح نميدانند ، گروه معتزله مقام امامت را براى كسى قائل هستند كه بر عقيدهء اعتزال باشد ، يا آن كسى كه مقام امامت بوسيلهء مشورت و انتخاب نصيب او شود . ولى زيد بن حسن چنان كه قبلا شرح داديم خارج از اين احوال بود . گروه خوارج كسى را كه دوستدار على بن ابى طالب باشد امام نميدانند ، در صورتى كه زيد بدون اختلاف دوستدار پدر و جدش بود .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nاما حسن بن حسن ، وى مردى جليل ، رئيس ، فاضل و پرهيزكار بود . توليت صدقات حضرت على بن ابى طالب عليه السّلام با اين حسن بود . اين حسن با حجاج بن يوسف جريانى داشت كه آن را زبير بن به كار بدين شرح روايت كرده و گفته : اين حسن در زمان خود متصدى صدقات حضرت امير بود . يك روز حجاج كه امير مدينه بود با اطرافيان خود حركت كرد و به اين حسن گفت : عمر بن على را در توليت اين صدقات با خويشتن شريك كن ، زيرا او عمو و باقيماندهء خاندان تو مىباشد .\r\nحسن در جواب حجاج گفت : من آن شرطى كه حضرت امير كرده تغيير نميدهم و آن كسى را كه آن حضرت در اين امر داخل نكرده داخل نخواهم كرد . حجاج گفت : من حتما وى را با تو شريك خواهم كرد .\r\nحسن بن حسن در آن حين كه حجاج از او غافل بود بازگشت و متوجه عبد الملك بن مروان شد . پس از ورود بر در خانهء عبد الملك در انتظار اجازه ماند . ناگاه يحيى بن ام حكم به وى برخورد و پس از اينكه به حسن سلام كرد از آمدن او جويا شد . سپس بحسن گفت : من نزد عبد الملك بنفع تو سخن خواهم گفت .\r\nهنگامى كه حسن بن حسن نزد عبد الملك وارد شد به وى خوش آمد گفت و به نيكوئى با او مشغول گفتگو شد ، حسن بن حسن زود پير شده بود و يحيى ابن ام حكم هم در آن مجلس بود . عبد الملك به حسن گفت : يا ابا محمّد ! چقدر زود پير شدى ! ؟ يحيى در جواب عبد الملك گفت : چرا به زودى پير نشود ! آرزوهاى اهل عراق وى را پير كرده ، زيرا گروهى نزد او ميايند و او را دچار آرزوى خلافت ميكنند ! حسن متوجه يحيى شد و به او گفت : پذيرائى نيكوئى از من نكردى ! اين طور نيست كه تو ميگوئى . ولى ما اهل بيت زود پير ميشويم عبد الملك اين مقاله‌ها را ميشنيد .\r\nعبد الملك بحسن بن حسن گفت : اكنون براى چه منظورى آمده‌اى ؟ حسن جريان گفتگوى حجاج را برايش شرح داد . عبد الملك گفت : حجاج اين حق را ندارد . من نامه‌اى براى او مىنويسم كه از آن تجاوز نكند . سپس بعد از نوشتن\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nآن نامه جوائز فراوانى به حسن بن حسن داده هنگامى كه حسن از نزد عبد الملك خارج شد يحيى بن ام حكم با وى ملاقات نمود . حسن به وى اعتراض كرد و گفت اين چه وعده‌اى بود كه به من دادى ! ؟ يحيى گفت : آرام باش ! به خدا قسم عبد الملك دائما از تو حساب مىبرد ، اگر هيبت و عظمت تو نبود بداد تو نمىرسيد و به تو اجازه ملاقات نميداد .\r\nاين حسن بن حسن با عمويش امام حسين عليه السّلام كربلا بود . موقعى كه امام حسين شهيد شد و ما بقى بازماندگان آن حضرت اسير شدند اسماء بن خارجه آمد و او را از ميان اسيران خارج كرد و گفت : به خدا قسم كه هرگز نبايد كسى مزاحم اين پسر خوله شود . عمر بن سعد گفت : پسر خواهر اسماء را به او ببخشيد . گفته شده اين حسن اسير شد و بدنش مجروح بود ، آنگاه آن جراحات معالجه شدند .\r\nروايت شده حسن بن حسن يكى از دو دخترهاى امام حسين عليه السّلام را خواستگارى كرد . امام حسين به او فرمود : اى پسر عزيزم ! هر كدام را كه دوست دارى انتخاب كن . حسن خجل شد و جوابى نگفت . امام حسين فرمود : من فاطمه را براى تو انتخاب نمودم ، زيرا اين فاطمه شباهت بيشترى بمادرم فاطمهء زهراء دارد .\r\nاين حسن بن حسن در سن ( 35 ) سالگى از دنيا رفت و برادرش زيد بن حسن پس از وى زنده بود . حسن بن حسن برادر مادرى خود را كه نامش ابراهيم بن محمّد بن طلحه بود وصى خويشتن قرار داد . وقتى اين حسن از دنيا رحلت كرد زوجه‌اش فاطمهء بنت الحسين بر سر قبرش خيمه زد ، روزها روزه و شبها مشغول عبادت بود . اين بانو از بس زيبا بود بحور العين شباهت داشت . هنگامى كه يك سال از اين جريان گذشت بغلامان خود فرمود : وقتى شب فرا رسيد اين خيمه را برچينيد موقعى كه تاريكى شب فرا رسيد صدائى شنيد كه ميگويد : آيا آنچه را كه مفقود كردند يافتند ! ؟ ديگرى جواب وى را داد و گفت : بلكه مأيوس شدند و بازگشتند ! اين حسن بن حسن از دنيا درگذشت و ادعاى امامت نكرد و كسى هم ادعاى امامت از براى او ننمود همچنان كه در شرح حال برادرش شرح داديم .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nاما عمرو و قاسم و عبد اللَّه كه ما بقى پسران امام حسن بودند در كربلا در ركاب عموى خود امام حسين شهيد شدند ! خدا از ايشان راضى باشد و آنان را خوشحال نمايد و جزاى نيكوئى از طرف دين اسلام و اهل اسلام به ايشان عطا فرمايد .\r\nعبد الرحمن بن حسن با عموى خود امام حسين عليه السّلام متوجه حج گرديد و در ابواء در حالى كه لباس احرام پوشيده بود از دنيا رفت . رحمة اللَّه عليه ! حسين بن حسن كه به اثرم معروف بود مردى با فضيلت بشمار ميرفت ولى ذكرى از شرح حال وى در دست نيست . طلحة بن حسن فردى بخشنده بود .\r\n4 - ابن شهر آشوب در كتاب مناقب مينويسد : امام حسن داراى سيزده پسر و يك دختر بود . پسرانش عبارتند از : عبد اللَّه ، عمر ، قاسم كه مادرشان ام ولد بود . حسين اثرم و حسن كه مادرشان ، خوله دختر منظور فزاريه بود . عقيل و حسن كه مادرشان ام بشير دختر ابو مسعود خزرجى بود زيد و عمر كه مادرشان زنى ثقفيه بود . مادر عبد الرحمن ام ولد بود . طلحه و ابو بكر كه مادرشان ، ام اسحاق بنت طلحهء تميمى بود . احمد و اسماعيل و حسن اصغر دخترش ام الحسن زن عبد اللَّه بود . گفته دختر ديگرش ام الحسين بود كه مادر اين دو بانو ، ام بشير خزاعيه بود . فاطمه دختر ديگرش از ام اسحاق دختر طلحه بود . ام عبد اللَّه و ام سلمه و رقيه هر كدام از يك ام ولد بودند .\r\nعبد اللَّه و قاسم و ابو بكر كه از فرزندان امام حسن بودند در كربلا با امام حسين شهيد شدند . نسل امام حسن از زيد و حسن بيادگار ماند .\r\nابو طالب مكى در كتاب قوت القلوب ميگويد : امام حسن ( 250 الى 300 ) نفر زن گرفت ، و حضرت امير در سخنرانى خود ميفرمود : چون حسن زنان را طلاق ميدهد لذا به وى زن ندهيد « 1 »  ابو عبد اللَّه رامش افزاى ميگويد : اين زنان با پاى برهنه\r\n\r\n","description":"","footnote":" ( 1 ) اين ابو طالب مكى ، اولا نزد علماى رجال و درايت موثق نيست . ثانيا صوفى مىباشد . ثالثا فاسد العقيده بوده . لذا محدث قمى در جلد اول كتاب كنى و القاب ( كه ما آن را ترجمه نموديم و كتابفروشى اسلاميه آن را چاپ و منتشر نمود ) صفحهء ( 108 ) مينويسد :\r\nاين ابو طالب مكى ميگفته ، ( ليس على المخلوق اضر من الخالق ) يعنى ضرر احدى به قدر ضرر خدا به مخلوق نميرسد ( العياذ باللَّه ) آيا كسى كه داراى يك چنين عقيده‌اى باشد ميتوان روايت او را قبول كرد و يك چنين تهمت بزرگى را از او پذيرفت ! و العجب از بعضى نويسندگان كه اين موضوع را من دون شعور براى سفيد نماندن صفحات كتاب خود نوشته‌اند و در طعنهء عموم دشمنان خاندان اهل بيت عليهم السّلام بلكه دشمنان اسلام و قرآن را به روى ايشان باز نموده‌اند . ما جواب‌هاى مفصلى براى اين تهمت بزرگ در جلد چهارم كتاب ستارگان درخشان كه شرح حال امام حسن است نگاشته‌ايم - مترجم ","page_name":" 180 ","page_number":180},
  {"content":"\r\n\r\nبراى جنازهء آن حضرت خارج شدند . و . . .\r\n5 - در كتاب مناقب مينويسد : امام حسن دختر عبد الرحمن بن حارث را خواستگارى كرد عبد الرحمن بعد از اندكى سكوت گفت : به خدا قسم در روى زمين عزيزتر از تو نزد من نيست . ولى در عين حال تو ميدانى كه دخترم پارهء تن من مىباشد و تو زنان را زياد طلاق ميدهى ميترسم تو او را طلاق دهى و از تو رنجيده شوم ، زيرا تو پارهء تن پيامبر خدائى ( و من نميخواهم از تو رنجيده شوم ) اگر شرط ميكنى دخترم را طلاق ندهى مانعى ندارد . امام حسن پس از اندكى سكوت برخاست و خارج شد . شنيدند كه مىفرمود : عبد الرحمن در نظر دارد دختر خود را طوق گردن من كرده باشد .\r\nمحمّد بن سيرين ميگويد : امام حسن خوله دختر منظور بن ريّان را خواستگارى كرد ، او گفت : با اينكه من ميدانم ، تو شخصى بد اخلاق و طلاق دهنده و عهد شكن ميباشى مع ذلك دخترم را به تو مىدهم « 1 »  زيرا تو از گرامىترين و شريفترين خاندان عرب هستى . پس از اين ازدواج بود كه حسن بن حسن متولد شد .\r\nيكوقت چشم يزيد بن معاويه بزن عبد اللَّه بن عامر كه او را ام خالد دختر\r\n\r\n","description":"","footnote":" ( 1 ) اين روايت از اخبار آحاد است . و اكثر علماء خبر واحد را حجت نميدانند .\r\nپس نميتوان اين حديث را پذيرفت . از طرفى در جاى خود نگاشته و ثابت شده كه امام بايد از جميع نواقص بر كنار باشد . چون بد اخلاق بودن و زنان را طلاق دادن و عهدشكنى كردن كه در اين روايت نوشته شده از نواقص بشمار ميروند پس نمىتوان اين روايت را پذيرفت - مترجم . ","page_name":" 181 ","page_number":181},
  {"content":"\r\n\r\nابو جندل ميگفتند افتاد و عاشق او شد ، آنگاه اين موضوع را با پدرش معاويه در ميان نهاد . موقعى كه عبد اللَّه بن عامر نزد معاويه آمد معاويه به وى گفت : من ولايت بصره را نامزد تو نموده‌ام و اگر زن نداشتى رمله را هم براى تو تزويج مىكردم عبد اللَّه رفت و بطمع اينكه با رمله ازدواج نمايد زوجهء خويشتن را طلاق داد .\r\nمعاويه ابو هريره را فرستاد تا ام خالد را براى يزيد خواستگارى كند و هر مبلغى صداق بخواهد برايش قرار دهد . وقتى امام حسن و امام حسين و عبد اللَّه بن جعفر از اين جريان آگاه شدند ( و خواستگارى نمودند ) آن زن امام حسن را انتخاب كرد و آن حضرت با وى ازدواج نمود « 1 »  6 - در كتاب كافى از امام جعفر صادق عليه السّلام روايت مىكند كه فرمود :\r\nحضرت امير در حالى كه بر فراز منبر مشغول سخنرانى بود فرمود : حسن زياد زن طلاق ميدهد ! زن به وى ندهيد ! ناگاه مردى از قبيلهء همدان ( به سكون ميم ) برخاست و گفت : آرى ، به خدا قسم ما به حسن زن ميدهيم ، زيرا فرزند پيغمبر خدا و على بن ابى طالب است ، اگر بخواهد كه نگاه ميدارد ، اگر نخواهد طلاق ميدهد .\r\n7 - نيز در كتاب كافى از امام صادق عليه السّلام روايت مىكند كه فرمود : امام حسن عليه السّلام تعداد پنجاه زن طلاق داد . و حضرت امير در كوفه فرمود : اى مردم كوفه ! بحسن زن ندهيد ! زيرا زياد زنان را طلاق ميدهد و . . . « 2 » \r\n8 - نيز در همان كتاب از امام جعفر صادق عليه السّلام روايت كرده كه فرمود :\r\n\r\n","description":"","footnote":" ( 1 ) اين جريان را با اختلاف فراوانى در جلد چهارم كتاب قصص العرب صفحهء - 291 - شرح داده . از جمله اينكه امام حسين با آن زن ازدواج نمود . از جمله اينكه آن زينب دختر اسحاق بود . از جمله اينكه شوهرش عبد اللَّه بن سلام بود . از جمله اينكه ابو درداء و ابو هريره براى خواستگارى رفتند و . . . مترجم .  ( 2 ) حديث ( 6 و 7 ) اولا از اخبار آحادند ، كه حكم آن را در پاورقى صفحه‌هاى قبل نگاشتيم و ثانيا چگونه ميتوان باور كرد : امام حسن كه يكى از چهارده معصوم بود گوشى به سخنان حضرت امير ندهد تا كار به جائى برسد كه حضرت از مردم استمداد نمايد ! ؟ مترجم . ","page_name":" 182 ","page_number":182},
  {"content":"\r\n\r\nعبد الرحمن بن حسن بن على در ابواء در حالى كه لباس احرام پوشيده بود از دنيا رفت و امام حسن و امام حسين و عبد اللَّه بن جعفر و عبد اللَّه و عبيد اللَّه بن عباس او را كفن كردند ، سر و صورت او را پوشاندند . ولى او را حنوط ننمودند و فرمودند : در كتاب على بن ابى طالب اين طور نوشته است .\r\n9 - مؤلف گويد : ابن ابى الحديد گفته : هر گاه امام حسن ميخواست زنى را طلاق دهد نزد او مىنشست و به او مىفرمود : آيا دوست دارى من فلان مبلغ و فلان شىء را به تو بپردازم و تو را طلاق دهم ؟ آن زن ميگفت : اختيار دست شما است ، يا ميگفت : آرى . امام ميفرمود : فلان مبلغ مال تو باشد . آنگاه برميخواست و ميرفت و طلاقنامهء او را با آنچه كه وعده داده بود برايش ميفرستاد .\r\nابو الحسن مدائنى ميگويد : امام حسن عليه السّلام با هند دختر سهيل بن عمرو ازدواج كرد . اين هند زن عبد اللَّه بن عامر بن كريز بود . وقتى عبد اللَّه وى را طلاق داد معاويه ابو هريره را فرستاد تا آن زن را براى يزيد بن معاويه خواستگارى نمايد . امام حسن فرمود : به آن زن بگوئيد : من هم خواهان تو ميباشم هنگامى كه ابو هريره نزد آن زن آمد و جريان را شرح داد به ابو هريره گفت : هر كدام را تو انتخاب كنى من ميخواهم . ابو هريره گفت : من امام حسن را انتخاب مينمايم . آن زن هم پذيرفت و با آن حضرت ازدواج كرد .\r\nنيز ميگويد : امام حسن با حفصه دختر عبد الرحمن بن ابو بكر ازدواج نمود كه منذر بن زبير او را ميخواست وقتى امام حسن از اين جريان آگاه شد او را طلاق داد و منذر بن زبير او را خواستگارى نمود . ولى آن زن نپذيرفت و گفت : او مرا رسوا كرد ( چون اين روايت از اهل تسنن مىباشد لذا نميتوان آن را پذيرفت ) ابو الحسن مدائنى ميگويد : امام حسن عليه السّلام زياد ازدواج ميكرد . با خوله دختر منظور بن زياد فزارى ازدواج نمود و او حسن بن حسن را برايش آورد .\r\nبا ام اسحاق دختر طلحة بن عبد اللَّه ازدواج كرد و او طلحه را براى آن حضرت\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nآورد . با ام بشر دختر ابو مسعود انصارى ازدواج كرد و او زيد را براى آن حضرت آورد . با جعده ازدواج كرد كه آن بزرگوار را مسموم نمود . سپس با اين گروه از زنان ازدواج كرد : هند دختر سهيل بن عمرو ، حفصه دختر عبد الرحمن بن ابى بكر ، زنى از قبيلهء كلب ، زنى از دختران عمرو بن اهيم منقرى زنى از طائفهء ثقيف كه عمر را برايش آورد ، زنى از دختران علقمة بن زراره ، زنى از بنى شيبان كه از آل همام بن مره بود ، وقتى به آن حضرت گفتند اين زن از گروه خوارج مىباشد طلاقش داد و فرمود : من دوست ندارم با آتشى از جهنم همسر باشم .\r\nوقتى امام حسن از مردى زن خواست او گفت : من به تو زن مىدهم و ميدانم تو مردى عهد شكن و طلاق دهنده و بد اخلاق هستى ولى در عين حال از لحاظ نسب و جد و پدر بهترين مردم بشمار ميروى . زنان امام حسن را كه شماره كردند تعداد هفتاد نفر بودند .\r\n10 - در كتاب عدد ميگويد : امام حسن در مدت عمر خود تعداد هفتاد زن آزاد گرفت و يك صد و شصت كنيز زر خريد گرفت و پانزده نفر فرزند داشت ( چون اين گونه روايات از معصوم وارد نشده لذا مورد اعتماد نيستند ) .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\nبخش‌هاى تاريخ خصوصى امام حسين عليه السّلام\r\n\r\nبخش بيست و چهارم راجع به امامت و وصايت امام حسين عليه السّلام\r\n1 - در كتاب اعلام الورى از امام محمّد باقر عليه السّلام روايت مىكند كه فرمود :\r\nهنگامى كه امام حسن به حال احتضار رسيد به امام حسين فرمود : اى برادر ! من به تو وصيت ميكنم : موقعى كه از دنيا رفتم جنازه‌ام را آماده كن و در ميان حرم جدم رسول خدا صلّى اللَّه عليه و آله و سلّم ببر تا با آن حضرت تجديد عهد نمايم .\r\nآنگاه بدنم را نزد مادرم زهراء ببر . سپس جنازه‌ام را به بقيع ببر و در آنجا دفن كن . الى آخره .\r\n2 - نيز در همان كتاب از امام جعفر صادق عليه السّلام روايت مىكند كه فرمود هنگامى كه اجل امام حسن عليه السّلام فرا رسيد فرمود : اى قنبر ! بيرون در نگاه كن ببين آيا مؤمنى غير از آل محمّد مىبينى ؟ قنبر گفت : خدا و رسول و پسر پيغمبر عالمترند . فرمود : برو محمّد بن على يعنى محمّد بن حنفيه را نزد من بياور ! وقتى من نزد محمّد بن على رفتم به من گفت : آيا غير از خير حادثه‌اى رخ داده ؟ گفتم : امام حسن عليه السّلام را درياب ! محمّد بن على بدون اينكه بند نعلين خود را ببندد حركت نمود و بسرعت\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nبا من آمد .\r\nهنگامى كه محمّد در مقابل امام حسن ايستاد امام حسن به وى فرمود : بنشين ! مثل تو شخصى نبايد از شنيدن سخنى كه مرده را زنده مىكند و زنده براى آن جان ميدهد غايب و غافل باشد . شما بايد داراى علم و چراغ تاريكىها باشيد زيرا بعضى از روشنائى روز از بعض ديگر روشنتر است . آيا نمىدانى كه خداى عز و جل فرزندان حضرت ابراهيم عليه السّلام را امام و بعضى از آنان را بر بعض ديگر فضيلت و برترى داد ، زبور را به حضرت داود عطا كرد . تو ميدانى كه خدا حضرت محمّد صلّى اللَّه عليه و آله و سلّم را به چه مقامى اختصاص داد .\r\nاى محمّد بن على ! من از حسودى تو خائف نيستم ، زيرا خدا كفار را به حسود بودن معرفى كرده ( چنان كه در سورهء بقره ، آيهء - 109 ) ميفرمايد : آنان كافرانى هستند كه از طرف نفس خويشتن حسودند ، در صورتى كه حق براى آنان واضح شد . خدا شيطان را بر تو مسلط نكرده است . اى محمّد بن على ! آيا ميخواهى آنچه را كه از پدرت راجع به تو شنيدم بگويم ؟ گفت : آرى . فرمود : از پدرت شنيدم در بصره راجع به تو ميفرمود : كسى كه دوست دارد در دنيا و آخرت به من نيكوئى نمايد به پسرم محمّد نيكوئى كند . اى محمّد ! اگر بخواهى من از آن موقعى كه نطفهء تو در پشت پدرت بود تو را خبر دهم مىدهم . اى محمّد بن على ! آيا نميدانى بعد از وفات و مفارقت روح من از بدنم حسين بن على امام خواهد بود ، و اين مقام يك ميراثى است كه از پدر و جدش به وى رسيده ، خلافت و امامت امام حسين عليه السّلام در كتابهاى آسمانى خدا نوشته شده خدا شما اهل بيت را بعلم خود از ميان جميع خلق انتخاب كرده و حضرت محمّد را از ميان شما برگزيده و او را بمقام پيغمبرى رسانيده است حضرت محمّد صلّى اللَّه عليه و آله حضرت امير را براى خلافت بعد از خود برگزيد . حضرت مرا براى امامت بعد از خويشتن انتخاب كرد . من هم حسين را انتخاب مينمايم .\r\nمحمّد بن حنفيه گفت ! تو امام و بزرگ من ميباشى . تو وسيلهء من هستى براى\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nحضرت محمّد . به خدا قسم دوست داشتم قبل از اينكه تو اين سخن را به من بگوئى روح از بدنم خارج شده باشد من راجع به وصف تو سخنانى دارم كه نميتوان آنها را بيان كرد . هر چه من بگويم بيشتر از آن گفته شده ! زبان فصحاء و دانشمندان و قلم نويسندگان از نقل فضائل و مناقب تو الكن و كند است . خدا نيكوكاران را جزاى خير ميدهد حسين از همه داناتر و حلم وى از همه بيشتر و قرابتش به حضرت محمّد از ما نزديكتر مىباشد . امام حسين قبل از اينكه آفريده شود امام بود و پيش از اينكه سخن بگويد وحى خدا را خوانده بود . اگر خداى عليم ميدانست بهتر از حضرت محمّد صلّى اللَّه عليه و آله كسى هست او را براى مقام پيامبرى انتخاب ميكرد . چون خدا حضرت رسول را و آن حضرت هم على بن ابى طالب را و حضرت امير تو را برگزيد لذا تسليم و راضى شديم و امامت او را پذيرفتيم . در موقع مشكلات به او پناهنده ميشويم و در امور مشتبهه از آن حضرت راهنمائى مىطلبيم .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n\r\nبخش بيست و پنجم در بارهء معجزات امام حسين عليه السّلام\r\n1 - در كتاب بصائر الدرجات از صالح بن ميثم اسدى نقل مىكند كه گفت : من با عباية بن ربعى نزد زنى از بنى والبه رفتيم كه صورتش از كثرت سجود سوخته بود .\r\nعباية به وى گفت : اى حبابه ! اين پسر برادر تو مىباشد ؟ گفت : كدام برادرم ؟\r\nگفت : صالح بن ميثم . حبابه گفت : آرى و اللَّه پسر برادرم مىباشد . اى پسر برادرم ، آيا دوست دارى معجزه‌اى را كه از امام حسين ديده‌ام براى تو نقل كنم ؟ گفتم :\r\nآرى . گفت : من امام حسين را زياد زيارت ميكردم . تا اينكه بين دو چشمم يك سفيدى ظاهر شد و اين مرض براى من ناگوار شد و چند روزى از زيارت امام حسين عليه السّلام خوددارى نمودم . آن بزرگوار از حال من جويا شده بود كه حبابه كجا است ؟\r\nگفته بودند : يك مرض بين دو چشم او ظاهر شده .\r\nامام حسين به ياران خود فرمود : برخيزيد تا نزد حبابه برويم ! آن بزرگوار با ياران خود نزد من آمدند و من در همين مكان نماز بودم . امام حسين به من فرمود : اى حبابه ! چرا دير نزد من آمدى ! ؟ گفتم : يا بن رسول اللَّه ! اين مرض مانع من شد . آنگاه من مقنعهء خود را برداشتم و آن حضرت آب دهان مبارك خود را در موضع مرض من ريخت و فرمود : اى حبابه ! خداى را شكر كن ، زيرا خدا مرض تو را شفا داد . من خداى را سجده كردم . سپس به من فرمود : سر خود را\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nبلند كن و در آينه بنگر ! وقتى سر برداشتم و بموضع مرض نگاه كردم اثرى از آن نديدم ! لذا حمد خداى را بجاى آوردم .\r\n2 - در كتاب دعوات راوندى پس از نقل اين حديث اضافه كرده : امام حسين به من نظر كرد و فرمود : ما و شيعيان ما داراى فطرت يكتاپرستى ميباشيم و ساير مردم از آن برى هستند .\r\n3 - در كتاب خرائج از يحيى بن ام طويل روايت مىكند كه گفت : ما نزد امام حسين عليه السّلام بوديم كه جوانى بحضور آن حضرت مشرف شد و شروع بگريه كرد امام حسين به او فرمود : براى چه گريه ميكنى ! ؟ گفت : مادرم الساعه بدون اينكه وصيت كند از دنيا رفت . مادرم اموال فراوانى دارد ، به من دستور داده : در آنها دخالت نكنم ، حتى بشما هم خبرى ندهم .\r\nامام حسين فرمود : برخيزيد تا نزد آن زن برويم ! ما با آن بزرگوار حركت كرديم تا درب آن خانه‌اى رفتيم كه جنازهء آن زن در آنجا بود .\r\nامام حسين عليه السّلام توجهى به آن خانه فرمود و دعا كرد كه خدا آن زن را زنده كند تا هر وصيتى كه دوست دارد بكند . ناگاه آن زن برخاست و نشست و شهادت به يگانگى خدا داد . آنگاه متوجه امام حسين شد و گفت :\r\nاى مولاى من ! داخل خانه شو و هر دستورى كه دارى به من بده . امام حسين پس از اينكه داخل خانه شد و روى مخده نشست به آن زن فرمود : خدا تو را رحمت كند وصيت كن ! گفت :\r\nيا بن رسول اللَّه ! من فلان مقدار اموال در فلان جا دارم . يك سوم آن را در اختيار تو ميگذارم كه بدوستان خود عطا كنى . دو سوم اموالم را به اين پسرم مىدهم اگر تو او را از دوستان خود بدانى ولى اگر از مخالفين تو باشد آن دو ثلث را هم تو تصرف كن ، زيرا مخالفين حقى به اموال مؤمنين ندارند ! سپس از امام تقاضا كرد ، بر بدنش نماز بخواند و متصدى امور او شود . آنگاه آن زن مرد همانطور كه مرده بود .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n4 - نيز در كتاب خرائج از حضرت امام زين العابدين عليه السّلام روايت مىكند كه فرمود : شخص اعرابى متوجه مدينه شد كه دلائل امامت امام حسين عليه السّلام را امتحان كند . وقتى نزديك مدينه رسيد استمناء كرد و داخل مدينه گرديد « 1 »  وقتى بحضور امام حسين مشرف شد آن حضرت به وى فرمود :\r\nاى اعرابى ! خجالت نميكشى در حال جنابت نزد امام خود مىآئى شما عرب‌ها هر گاه داخل ميشويد استمناء ميكنيد ! اعرابى گفت : منظورى كه من براى آن آمده بودم معلوم شد . آنگاه رفت و پس از اينكه غسل كرد نزد امام حسين آمد و راجع به آنچه كه در قلب وى بود جويا شد .\r\n5 - نيز در همان كتاب از امام جعفر صادق عليه السّلام روايت مىكند كه فرمود :\r\nهر وقت امام حسين عليه السّلام ميخواست يكى از غلامان خود را بدنبال كارى بفرستد ميفرمود : در فلان روز خارج نشويد ، بلكه در فلان روز خارج شويد ، اگر با دستور من مخالفت نمائيد دزدها بر شما حمله خواهند كرد . يكوقت غلام‌ها با امر امام مخالفت نموده در غير آن موقع كه فرموده بود خارج شدند . ناگاه دزدها سر راه بر آنان گرفتند و ايشان را كشتند و اشيائى را كه همراه داشتند به يغما\r\n\r\n","description":"","footnote":" ( 1 ) استمناء يعنى انسان كارى بكند كه از او منى خارج شود . استمناء بطور كلى در دين مقدس اسلام حرام است . چه انسان با يكى از اعضاى خود اين عمل را انجام دهد و چه با بدن شخص ديگرى . عرق بدن كسى كه بوسيلهء استمناء جنب شود قبل از اينكه غسل كند بنا بر بعضى از فتواها نجس مىباشد و چون نجس است . پس اگر با آب گرمى كه عرق آور و قليل باشد غسل كند غسل او باطل است . زيرا بدن در موقع غسل بايد پاك باشد و ما فرض كرديم كه عرق جنب از حرام نجس است . بعضى از علماء فرموده‌اند : استمناء از گناهان كبيره است . وقتى از امام جعفر صادق راجع به استمناء جويا شدند فرمود :\r\nگناهى است بزرگ . راوى پرسيد ؛ در كجاى قرآن نوشته استمناء حرام است ؟ فرمود :\r\n( در سورهء مؤمنون ، آيهء - 7 ) كه ميفرمايد : فَمَن ابْتَغى وَراءَ ذلِك فَأُولئِك هُم العادُون مترجم ","page_name":" 190 ","page_number":190},
  {"content":"\r\n\r\nبردند . هنگامى كه اين خبر به امام حسين رسيد فرمود : من آنان را بر حذر داشتم ولى قبول نكردند .\r\nسپس آن حضرت فورا برخاست و نزد والى رفت . والى گفت : شنيده‌ام غلامان تو را كشته‌اند ، خدا به تو اجرى عطا كند ! امام حسين عليه السّلام به والى فرمود :\r\nمن تو را از آن افرادى كه ايشان را كشته‌اند آگاه ميكنم . تو آنان را تحت تعقيب قرار بده ! والى گفت : يا بن رسول اللَّه ! آيا تو آنان را ميشناسى ؟ فرمود : آرى ، همين طور كه تو را ميشناسم . اين مرد هم كه مقابل شما است از آن سارقين مىباشد .\r\nآن مرد به امام حسين گفت : چرا مرا هدف قرار دادى و از كجا ميدانى كه من از ايشانم ! ؟ امام عليه السّلام فرمود : اگر براى تو بگويم سخن مرا تصديق ميكنى ؟ گفت : آرى به خدا قسم . فرمود : تو با فلان و فلان خارج شدى ، آنگاه كليهء آن افراد را معرفى نمود و فرمود : چهار نفر از آنان از غلامان مدينه و ما بقى از جيشان مدينه بودند .\r\nوالى مدينه به آن مرد گفت : به حق صاحب اين قبر و منبر قسم يا بايد راست بگوئى يا اينكه گوشت بدن تو را با تازيانه ميسوزانم .\r\nآن مرد گفت : به خدا قسم كه حسين دروغ نگفت ، بلكه راست گفت ، گويا امام حسين با ما بوده است .\r\nوالى عموم آنان را احضار كرد و پس از اينكه اقرار نمودند گردن همه را زد ! ! 6 - نيز در كتاب خرائج مينگارد : روايت شده : مردى بحضور امام حسين عليه السّلام مشرف شد و گفت : من آمده‌ام در بارهء تزويج فلان زن كه ثروتمند است با تو مشورت نمايم . امام عليه السّلام فرمود : اين ازدواج را صلاح نميدانم . آن مرد كه نيز متمول بود توجهى بدستور امام حسين نكرد و با آن زن ازدواج نمود .\r\nطولى نكشيد كه آن مرد نيازمند گرديد . امام حسين به او فرمود : من به تو اشاره كردم ولى گوش ندادى . اكنون وى را رها كن ! زيرا خدا بهتر از اين زن را\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nبه تو عطا خواهد كرد . آنگاه فرمود : برو فلان زن را تزويج كن ! وقتى رفت و با او ازدواج نمود پس از يك سال نيز ثروتمند شد و آن زن يك پسر و يك دختر برايش آورد ، و از آن بهره‌مند گرديد .\r\n7 - نيز در كتاب سابق الذكر مينويسد : هنگامى كه امام حسين متولد شد خدا بجبرئيل دستور داد : با گروهى از ملائكه به زمين هبوط كن و از طرف من به حضرت محمّد صلّى اللَّه عليه و آله تهنيت بگو ! وقتى جبرئيل متوجه زمين شد به جزيره‌اى برخورد در آن جزيره ملكى بود كه آن را فطرس ميگفتند . خدا آن ملك را بدنبال كارى فرستاده بود و آن ملك كوتاهى كرده بود . خدا پر و بال او را شكسته و ويرا در آن جزيره انداخته بود . مدت هفتصد سال بود كه خدا را در آن جزيره ميپرستيد فطرس بجبرئيل گفت : كجا ميروى ؟ جبرئيل گفت : بحضور محمّد صلّى اللَّه عليه و آله و سلّم فطرس گفت : مرا با خود ببر ، شايد آن حضرت برايم دعا كند .\r\nموقعى كه جبرئيل نزد پيغمبر خدا آمد و جريان فطرس را شرح داد پيامبر خدا فرمود : بگو ؛ فطرس بدن خويشتن را به امام حسين بمالد . وقتى فطرس بدن خود را به گهوارهء امام حسين ماليد خداى رحمان و رحيم فورا پر و بال او را عطا كرد . آنگاه فطرس با جبرئيل به طرف آسمان پرواز كرد .\r\n8 - در كتاب مناقب از امام جعفر صادق عليه السّلام روايت مىكند كه فرمود :\r\nيكوقت امام حسين عليه السّلام براى عيادت مردى كه دچار تب شديدى شده بود رفت .\r\nوقتى آن حضرت وارد خانهء آن مرد شد تب او قطع گرديد . وى به امام حسين گفت :\r\nحقا كه من راضى شدم به آن مقامى كه بشما عطا شده . تب از شما فرار مىكند .\r\nامام حسين فرمود : به خدا قسم خدا چيزى را نيافريده مگر اينكه آن را بفرمان بردارى ما مأمور نموده است ، هر گاه ما صوت را بشنويم و شخص را نبينيم ميگويد : لبيك . آنگاه ( به تب خطاب ) فرمود : آيا نه چنين است كه امير المؤمنين به تو فرمود : دچار احدى نشوى جز كافر و شخص گنهكار كه كفارهء گناهان وى باشى ؟ گناه اين شخص چيست ! ؟ آن مريض ، عبد اللَّه بن شداد بن\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nهاد ليثى بود .\r\n9 - كشى از قول حمران بن اعين مينويسد كه گفت : از امام جعفر صادق شنيدم ميفرمود : مردى از شيعيان امير المؤمنين شديدا دچار تب شد و امام حسين عليه السّلام براى عيادت او رفت الى آخره .\r\n10 - در كتاب تهذيب از ايوب بن اعين روايت مىكند كه گفت :\r\nاز امام جعفر صادق عليه السّلام شنيدم ميفرمود : زنى مشغول طواف كعبه بود . مردى هم بدنبال وى بود . آن زن ساق دست خود را ظاهر نمود و آن مرد دست خود را روى ساق دست آن زن نهاد . خداى توانا دست آن مرد را همچنان روى ساق دست آن زن ثابت نگاه داشت . كار به جائى رسيد كه طواف حجاج قطع گرديد ! اين جريان به گوش امير وقت رسيد و مردم جمع شدند ، وقتى اين موضوع را به فقهاء گفتند آنان فتوا دادند : بايد دست اين مرد را قطع نمود ، زيرا جنايت نموده است . امير گفت : آيا كسى از فرزندان محمّد صلّى اللَّه عليه و آله در اينجا نيست ؟ گفتند : چرا امام حسين عليه السّلام ديشب وارد شده . شخصى را بدنبال امام حسين فرستاد تا آن حضرت آمد ، به آن بزرگوار گفت : بنگر اين دو نفر چكار كرده‌اند ! ؟ امام حسين متوجه كعبه شد و دستهاى مبارك خود را بلند كرد و مدت طولانى نگاه داشت و مشغول دعا شد . سپس متوجه آن زن و مرد گرديد و دست آن مرد از دست آن زن باز شد ! ! امير گفت : آيا اين مرد را عقاب نميكنى ؟ فرمود : نه .\r\n11 - در كتاب مناقب از عبد العزيز بن كثير روايت مىكند كه گفت :\r\nگروهى بحضور امام حسين آمدند و گفتند : از فضائل خودتان براى ما شرح بده ! فرمود : شما طاقت شنيدن آنها را نداريد ، شما از من دور شويد تا براى يكى از شما بگويم ، اگر او طاقت آورد براى ما بقى شما هم خواهم گفت . آنان از امام عليه السّلام فاصله گرفتند . آنگاه آن حضرت با يكى از ايشان مشغول صحبت شد تا اينكه او مدهوش و متحير گرديد . وى همچنان مضطرب شد و جواب احدى را نميداد تا اينكه آنان باز گشتند .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nصفوان بن مهران ميگويد : از امام جعفر صادق عليه السّلام شنيدم ميفرمود : دو نفر مرد در زمان امام حسين عليه السّلام راجع به يك زن و فرزند او مخاصمه ميكردند .\r\nاين مرد ادعاء ميكرد : اينان از منند و ديگرى نيز همين ادعا را داشت . امام حسين عليه السّلام از نزد ايشان عبور كرد و فرمود : اين قيل و قال براى چيست ؟ يكى از آنان گفت : اين زن مال من است و ديگرى گفت : اين پسر از من مىباشد .\r\nامام حسين عليه السّلام بمدعى اول فرمود : بنشين ! وى نشست . آن كودك شير خوار بود . امام حسين به آن زن فرمود : قبل از اينكه خدا تو را رسوا كند حقيقت مطلب را بگو ! آن زن گفت : اين مرد شوهر من است و اين پسر از او مىباشد . ولى آن مرد را نمىشناسم .\r\nامام حسين به آن كودك شير خوار فرمود : تو چه ميگوئى ؟ به اجازهء خدا سخن بگو ! آن كودك گفت : من از اين دو نفر مرد نيستم ، بلكه پدرم چوپان قبيلهء فلان است . پس از اين جريان امام دستور داد تا آن زن را سنگباران نمودند حضرت صادق عليه السّلام فرمود : بعد از اين جريان احدى سخن گفتن آن كودك را نشنيد .\r\nاصبغ بن نباته ( بضم نون ) ميگويد : به امام حسين عليه السّلام گفتم : اى آقاى من ! من راجع به يك موضوعى از تو جويا ميشوم كه به آن يقين دارم و آن از اسرار خدا است و تو از آن آگاهى . فرمود : اى اصبغ ! منظور تو اين است كه از آن گفتگوئى كه پيغمبر اسلام صلّى اللَّه عليه و آله نزد مسجد قبا با پدرم كرد آگاه شوى گفت : آرى . فرمود : برخيز ! وقتى برخاستم ناگاه ديدم با آن حضرت در كوفه هستم و مسجد را مشاهده نمودم امام حسين عليه السّلام پس از اينكه لبخندى به صورت من زد فرمود : اى اصبغ ! خدا باد را در اختيار حضرت سليمان پيغمبر قرار داد كه صبحگاه به قدر يك ماه و شبانگاه هم به قدر يك ماه راه طى ميكرد . به من بيشتر از آن كه به سليمان داده شده بود عطا شده . گفتم : يا بن رسول اللَّه ! راست ميگوئى .\r\nامام حسين عليه السّلام فرمود : مائيم كه علم و بيان قرآن نزد ما است ، آنچه كه\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nنزد ما مىباشد نزد احدى از خلق نيست . چون كه ما اهل بيت اهليت اسرار خدا را داريم . سپس به صورت من خنديد و فرمود : ما آل اللَّه و وارثهاى رسول او مىباشيم گفتم : خداى را سپاس‌گزارم ، آنگاه به من فرمود : داخل مسجد شو ! وقتى داخل شدم ديدم پيامبر خدا صلّى اللَّه عليه و آله و سلّم رداء خود را جمع كرده و در ميان محراب نشسته . نيز نگاه كردم ديدم حضرت على بن ابى طالب عليه السّلام دامن اولى را گرفته است .\r\nپيغمبر خدا انگشت عبرت بدندان گرفته و به اولى ميفرمايد : تو و يارانت بد خليفه‌اى بوديد براى من ! لعنت خدا و من بر شما باد ! ! 12 - نيز در همان كتاب از ابن زبير نقل مىكند كه گفت : من به امام حسين گفتم : تو بجانب گروهى ميروى كه پدرت را كشتند و برادرت را تنها نهادند ! ؟ فرمود : اگر من در فلان مكان شهيد شوم برايم محبوب‌تر است از اينكه احترام مكه از دست برود و مورد تعرض قرار بگيرد .\r\nدر كتاب تخريج از ابن عباس نقل مىكند كه گفت : من امام حسين را قبل از اينكه متوجه عراق شود نزد درب كعبه ديدم ، دست جبرئيل در ميان دست آن حضرت بود ، جبرئيل ندا ميكرد : براى بيعت با خداى عز و جل بشتابيد .\r\nوقتى ابن عباس را ملامت كردند كه چرا امام حسين را رها كردى و به يارى او نرفتى ؟ گفت : ياران امام حسين از يك مرد كمتر و از يك مرد زيادتر نبودند ما نام آنان را قبل از اينكه شهيد شوند ميدانستيم . محمّد بن حنفيه هم ميگفت : نام ياران امام حسين و پدرانشان نزد ما مرقوم و مسطور است .\r\n13 - در كتاب نجوم از امام جعفر صادق عليه السّلام روايت مىكند كه فرمود :\r\nيك سال امام حسين عليه السّلام پاى پياده متوجه مكهء معظمه شد و پاهاى مباركش متورم شدند ، بعضى از غلامانش به آن حضرت گفتند : كاش سوار ميشدى تا اين ورم پاى شما بر طرف ميشد . فرمود : ابدا ! وقتى وارد آن منزل شويم شخص سياه چهره‌اى به استقبال تو مىآيد كه روغنى دارد ، تو از آن روغن بخر و براى قيمتش مضايقه مكن . غلام گفت : پدر و مادرم بفداى تو ! در جلو ما منزلى نيست كه كسى اين\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nدواء را بفروشد ! ؟ فرمود : چرا در آن منزل جلو تو مىباشد .\r\nهنگامى كه به قدر يك ميل راه رفت ناگاه آن شخص سياه چهره پيدا شد . امام حسين بغلام فرمود : اين همان مردى است كه گفتم ، آن دوا را از او بگير ! غلام آن دواء را گرفت و پول آن را داد . آن شخص گفت : اين روغن را براى كه ميخواهى ؟ گفت : براى حسين بن على عليهما السّلام . گفت : مرا نزد آن حضرت ببر ، وقتى بحضور آن حضرت آمد گفت : يا بن رسول اللَّه ! من غلام تو ميباشم ، پول اين روغن را نخواهم گرفت . فقط دعا كن تا خدا يك پسر صحيح و سالمى به من عطا كند كه شما اهل بيت را دوست داشته باشد ، زيرا من زنم را در حالى ترك نمودم كه مشغول وضع حمل بود . امام عليه السّلام فرمود : به طرف منزل خود باز گرد كه خدا يك چنين پسرى به تو عطا فرموده است .\r\nمؤلف گويد : چون عين اين معجزه بدون كم و زياد در معجزات امام حسن گذشت پس بعيد است كه براى امام حسين هم رخ داده باشد . ظاهرا نام حسين در اينجا اشتباها بجاى نام حسن نوشته شده باشد .\r\n14 - نيز در همان كتاب از حذيفه از امام حسين عليه السّلام روايت مىكند كه فرمود : به خدا قسم سركشان و طاغيان بنى اميه براى كشتن من اجتماع خواهند كرد و عمر بن سعد در جلو آنان خواهد بود . امام حسين اين خبر را در زمان زنده بودن پيامبر خدا ميداد . من به آن حضرت گفتم : آيا پيغمبر خدا اين خبر را به تو داده ؟ فرمود : نه . وقتى من بحضور رسول خدا صلّى اللَّه عليه و آله آمدم و اين جريان را برايش شرح دادم فرمود : علم حسين هم عين علم من است ، زيرا ما خاندان امور را قبل از اينكه موجود شوند ميدانيم .\r\n15 - در كتاب رجال كشى راجع به حبابهء والبيه همان حديثى را نقل مىكند كه در حديث يكم همين بخش گذشت .\r\n16 - سيد مرتضى در كتاب عيون المعجزات از امام جعفر صادق روايت مىكند كه فرمود : اهل كوفه بحضور حضرت امير آمدند و از نيامدن باران به آن\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nبزرگوار شكايت كردند و گفتند : از خدا براى ما باران بخواه ! حضرت امير به امام حسين فرمود : برخيز از خدا براى ايشان باران بخواه ! امام حسين عليه السّلام برخاست و پس از اينكه حمد و ثناى خداى را بجاى آورد و درود بر پيغمبر خدا فرستاد اين دعا را خواند :\r\nاللهم معطى الخيرات ، و منزل البركات ، ارسل السماء علينا مدرارا ، و اسقنا غيثا مغزارا ، واسعا ، غدقا ، مجللا ، سحا ، سفوحا ، فجاجا ، تنفس به الضعف من عبادك ، و تحيى به الميت من بلادك ، آمين رب العالمين\r\n! هنوز آن حضرت از دعا فراغت حاصل نكرده بود كه فورا باران رحمت حضرت پروردگار فرو ريخت و اعرابى از نواحى كوفه آمد و گفت : نهرها و جويبارها را ديدم كه از آب موج ميزدند ! از برادر عطاء بن السائب نقل شده كه گفت : من روز عاشورا شاهد بودم كه مردى از قبيلهء تيم بنام عبد اللَّه بن جويره نزد امام حسين عليه السّلام آمد و گفت :\r\nيا حسين ! امام حسين فرمود : چه ميخواهى ! ؟ گفت : مژده باد تو را به آتش جهنم ! امام فرمود : ابدا اين طور نيست ، بلكه من برحمت خداى آمرزنده و شفيعى مطاع خواهم پيوست ، من از خير بسوى خير ميروم ، تو كيستى ؟ گفت : من ابن جويره ميباشم . ناگاه امام حسين عليه السّلام بقدرى دست مبارك خود را بلند كرد كه ما سفيدى زير بغل آن بزرگوار را ديديم ، آنگاه در حق ابن جويره نفرين كرد و فرمود :\r\nاللهم جره الى النار\r\n! يعنى پروردگارا ! وى را دچار آتش نما ! ابن جويره در غضب شد و بر امام حسين حمله كرد . اسب وى او را به نحوى به زمين زد كه يك پاى او در حلقهء ركاب ماند و سرش روى زمين قرار گرفت . سپس اسب او پا بفرار نهاد و او را همچنان ميكشيد و سرش به هر سنگ و درختى مىخورد تا اينكه پا و ساق پا و ران وى قطعه قطعه شد ! و شقهء ديگر بدنش همچنان در ركاب آويزان بود و بدين كيفيت داخل جهنم گرديد .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nمؤلف گويد : در بعضى از كتب معتبره از طاوس يمانى نقل شده كه گفت :\r\nهر گاه امام حسين در مكان تاريكى مىنشست مردم بوسيلهء سفيدى و نور جبين و گلوى مباركش به طرف آن حضرت راهنمائى ميشدند . زيرا پيامبر اسلام صلّى اللَّه عليه و آله جبين و گلوى حسين را زياد ميبوسيد .\r\nيك روز جبرئيل نازل شد و ديد حضرت فاطمهء اطهر خواب است و امام حسين در ميان گهواره گريه مىكند . جبرئيل عليه السّلام با امام حسين گفتگو و آن حضرت را آرام مينمود تا اينكه فاطمهء زهراء از خواب بيدار شد . حضرت زهراء ميشنيد شخصى حسين را آرام مىكند ولى احدى را نميديد ! سپس پيغمبر اكرم به وى خبر داد آن شخص جبرئيل مىباشد .\r\nقسمتى از معجزات آن حضرت در بخشهاى سابق گذشت و قسمت ديگر آنها در بخشهاى آينده مخصوصا بخش شهادت و بخش بعد از شهادت آن بزرگوار خواهد آمد .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n\r\nبخش بيست و ششم در بارهء اخلاق و رفتار و ياران امام حسين عليه السّلام\r\n1 - در تفسير عياشى از مسعده روايت مىكند كه گفت : امام حسين عليه السّلام به گروهى از فقراء عبور كرد كه عباى خود را گسترده بودند و چند پاره‌اى نان روى آن ريخته و مشغول خوردن بودند . آنان به امام حسين گفتند : يا بن رسول اللَّه ! بيا ( با ما غذا بخور ) امام عليه السّلام نشست و با ايشان مشغول غذا خوردن شد و اين آيه را تلاوت كرد :  إِنَّه لا يُحِب الْمُسْتَكْبِرِين  يعنى خدا افراد متكبر را دوست ندارد . سپس به فقراء فرمود : من دعوت شما را پذيرفتم ، شما هم دعوت مرا اجابت نمائيد ! گفتند : اطاعت ميكنيم يا بن رسول اللَّه . آنگاه برخاستند و با آن حضرت وارد منزل امام حسين شدند . آن بزرگوار به كنيزك خود فرمود : آنچه را كه ذخيره نموده‌اى بياور ! 2 - در كتاب مناقب از عمرو بن دينار روايت مىكند كه گفت : امام حسين عليه السّلام نزد اسامة بن زيد كه مريض بود رفت ، شنيد كه اسامه ميگفت : وا غماه ! امام حسين فرمود : اى پسر برادرم ! غم و اندوه تو چيست ؟ گفت : قرض من مىباشد كه به شصت هزار درهم رسيده . امام حسين عليه السّلام فرمود : قرض تو را من ادا ميكنم اسامه گفت : ميترسم بميرم . فرمود : تو نخواهى مرد تا من قرض تو را ادا نمايم .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nراوى ميگويد : امام حسين قبل از فوت اسامه قرض وى را ادا كرد .\r\nامام حسين عليه السّلام ميفرمود : بدترين خصال پادشاهان ترس از دشمنان و قساوت قلب داشتن نسبت به ضعفاء و بخل‌ورزيدن در موقع بخشش است .\r\nدر كتاب انس المجالس مينگارد : هنگامى كه مروان فرزدق را از مدينه خارج نمود و او نزد امام حسين آمد امام حسين مبلغ چهار صد اشرفى به وى عطا كرد . به آن حضرت گفته شد : فرزدق شاعرى است كه مردم را هجو مىكند ! فرمود :\r\nبهترين ثروت انسان آن است كه عرض و آبروى خود را بوسيلهء آن حفظ نمايد .\r\nپيغمبر اسلام صلّى اللَّه عليه و آله به كعب بن زهير عطائى كرد و راجع به عباس بن مرداس فرمود : زبان او را از طرف من قطع كنيد ! ( يعنى چيزى به او ببخشيد كه زبان خود را نگاه دارد ) اعرابى وارد مدينهء طيبه شد و از كريمترين مردم جويا شد . امام حسين عليه السّلام را به وى معرفى كردند . او داخل مسجد شد و ديد كه امام حسين مشغول نماز است .\r\nمقابل آن حضرت ايستاد و اين اشعار را سرود :\r\n1 -  لم يخب الان من رجاك و من * حرك من دون بابك الحلقة \r\n2 -  انت جواد و انت معتمد * ابوك قد كان قاتل الفسقة \r\n3 -  لو لا الذى كان من اوائلكم * كانت علينا الجحيم منطبقة \r\n1 - يعنى كسى كه الان چشم اميد به تو دارد و حلقهء درب خانهء تو را حركت دهد نااميد نخواهد شد . 2 - توئى كه بخشنده و مورد اعتماد ميباشى . پدر تو قاتل افراد فاسق و نابكار بود . 3 - اگر مقام نبوت پدران و نياكان شما نميبود آتش دوزخ دچار ما ميشد .\r\nراوى ميگويد : امام حسين عليه السّلام سلام كرد و بقنبر فرمود : آيا چيزى از مال حجاز باقى مانده ؟ گفت : آرى ، مبلغ چهار هزار اشرفى باقى مىباشد . فرمود :\r\nآنها را بياور ! زيرا كسى كه از ما بيشتر به آنها احتياج دارد آمده است .\r\nسپس آن معدن جود و سخا برد را ( بضم باء يكنوع لباسى است كه از يمن\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nمىآوردند ) از تن خويشتن خارج كرد و آن اشرفىها را در ميان آن پيچيد و آن را به علت اينكه به نظر مباركش اندك بود و بدين جهت كه از اعرابى خجل ميشد از شكاف در به آن اعرابى عطا كرد و اين اشعار را خواند :\r\n1 -  خذها فانى اليك معتذر * و اعلم بانى عليك ذو شفقة \r\n2 -  لو كان في سيرنا الغداة عصا * امست سمانا عليك مندفقة \r\n3 -  لكن ريب الزمان ذو غير * و لكف منى قليلة النفقة \r\n1 - يعنى اين اشرفىها را بگير و من به علت اينكه به تو مختصرى عطا كردم پوزش مىطلبم . بدان كه من نسبت به تو شفقت و مهربانى دارم .\r\n2 - اگر حق ما را بما ميدادند باران بذل و بخشش از آسمان‌ها بر تو فرو ميريخت .\r\n3 - ولى چه بايد كرد كه حوادث روزگار وضع انسان را تغيير ميدهند و دست من فعلا خالى از پول مىباشد .\r\nراوى ميگويد : اعرابى آن اشرفىها را گرفت و شروع به گريه كرد ! امام حسين به وى فرمود : آيا براى اينكه بخشش ما قليل و اندك بود گريه ميكنى ؟\r\nگفت : نه . بلكه براى اين گريه ميكنم كه چگونه خاك تو را مىربايد و اين گونه بذل و بخششهايت را از بين ميبرد .\r\n3 - نيز در كتاب مناقب مينويسد : روز عاشورا يك اثرى به پشت مبارك امام حسين عليه السّلام مشاهده شد ، وقتى از حضرت امام زين العابدين عليه السّلام راجع به آن اثر جويا شدند فرمود : آن اثر آن كيسه‌هاى غذائى است كه بدوش ميگرفت و براى بيوه زنان و يتيمان و بىنوايان ميبرد .\r\nگفته شده : عبد الرحمن سلمى سورهء مباركهء حمد را به يكى از كودكان امام حسين عليه السّلام ياد داد . هنگامى كه آن كودك سورهء حمد را براى امام حسين خواند آن حضرت مبلغ هزار اشرفى و هزار حله به عبد الرحمن عطا كرد و دهان او را از درّ پر نمود . وقتى از آن حضرت راجع به اين بخشش فراوان پرسش كردند فرمود : اين عطاء در مقابل آن حمدى كه وى به فرزند من تعليم داد ناچيز است . آنگاه\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nاين شعر را خواند :\r\n1 -  اذا حادت الدنيا عليك فجد بها * على الناس طرا قبل ان تتفلت \r\n2 -  فلا الجود يفنيها اذا هى اقبلت * و لا البخل يبقيها اذا ما تولت \r\n1 - يعنى هر گاه دنيا به تو جود و بخشش نمود تو نيز قبل از اينكه دنيا را از دست داده باشى بعموم مردم بخشش كن .\r\n2 - هر وقت مال دنيا به تو روآور شود بذل و بخشش آن را فانى نخواهد كرد و هر گاه دنيا از تو اعراض نمايد بخل كردن آن را باقى نمىگذارد و . . .\r\nصولى از امام جعفر صادق عليه السّلام روايت مىكند كه فرمود : بين امام حسين و محمّد بن حنفيه گفتگوئى درگرفت . آنگاه محمّد بن حنفيه براى امام حسين نوشت :\r\nاى برادر ! پدر من و تو يكى است پس تو از اين لحاظ بر من برترى ندارى . ولى چون مادر تو فاطمه دختر پيغمبر اسلام صلّى اللَّه عليه و آله و سلّم مىباشد لذا اگر زمين پر از طلا و مال مادر من شود بمادر تو نخواهد رسيد . وقتى اين نامهء مرا خواندى نزد من بيا و رضايت مرا حاصل كن ! زيرا تو از من افضل ميباشى . و السّلام عليك و رحمت اللَّه و بركاته . موقعى كه امام حسين اين تقاضاى محمّد بن حنفيه را پذيرفت بعدا گفتگوئى بين ايشان درنگرفت « 1 »  4 - نيز در همان كتاب مينگارد : يكى از نمونه‌هاى شجاعت امام حسين عليه السّلام اين بود كه بين آن حضرت و وليد بن عقبه راجع به يك آب و ملكى منازعه درگرفت . امام حسين عمامهء وليد را كه والى مدينه بود از سرش ربود و آن را به گردن وليد بست ! وليد گفت : به خدا قسم تا امروز نديده بودم كه كسى نسبت به امير خود يك چنين جراتى پيدا كرده باشد ! وليد گفت : قسم به خدا من اين سخن را از روى غضب و خشم نگفتم ، ولى تو براى اين حلمى كه من دارم با من حسودى كردى ، آن آب و ملك از تو مىباشد . امام حسين عليه السّلام فرمود : اكنون كه\r\n\r\n","description":"","footnote":" ( 1 ) اگر اين صولى همان صولى شطرنجباز باشد چگونه ميتوان روايت او را پذيرفت ؟ از طرفى هم اين حديث از اخبار آحاد و از غير معصوم است . مترجم . ","page_name":" 202 ","page_number":202},
  {"content":"\r\n\r\nقبول كردى اين ملك از من است آن را به تو بخشيدم . اين بفرمود و از جاى برخاست .\r\nدر روز عاشورا به امام حسين گفته شد : تسليم حكم پسر عمويت يزيد باش فرمود : نه به خدا قسم ، من خودم را بدست خويشتن ذليل شما نخواهم كرد و نظير غلام‌ها فرار نخواهم نمود . سپس فرياد زد : اى بندگان خدا ! من از هر شخص متكبرى كه بروز حساب يعنى قيامت ايمان نياورد به پروردگار خودم و پروردگار شما پناه ميبرم . آنگاه فرمود :\r\nموت في عز خير من حياة في ذل\r\nيعنى مردن با عزت بهتر از زندگى با ذلت است . آن روزى كه آن بزرگوار شهيد شد اين اشعار را خواند :\r\n1 - الموت خير من ركوب العار 2 - و العار اولى من دخول النار .\r\n3 - و اللَّه ما هذا و هذا جارى\r\n1 - يعنى مرگ از مرتكب شدن عار بهتر است . 2 - و عار از داخل شدن در جهنم اولى و سزاوارتر است . 3 - به خدا قسم كه اين و آن جارى نخواهند بود .\r\nابن نباته گفته :\r\n الحسين الذى رأى القتل في العز * حياة و العيش في الذل قتلا \r\nيعنى حسين عليه السّلام آن جوانمردى است كه كشته شدن با عزت را زندگى و زندگى با ذلت را مردگى ميداند .\r\nدر كتاب حليه ميگويد : هنگامى كه لشكر كفر نزد امام حسين وارد شدند و آن حضرت يقين كرد كه آنان با وى قتال خواهند كرد به ياران خويش فرمود : دشمن چنان كه مىبينيد نزد ما آمده است . دنيا ديگرگون شده و نيكوكارى و حلاوت آن به تلخى مبدل گرديده چيزى از آن باقى نمانده مگر مقدار آبى كه در ته ظرف باقى باشد و الا زندگى است پست نظير چراگاهى وخيم . آيا نمىبينيد كه حق عملى نميشود و از باطل جلوگيرى نميگردد ، تا اينكه شخص مؤمن براى ملاقات خدا راغب شود . من مرگ را جز سعادت نمىبينم و زندگى با ستمكيشان را غير از ملال\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nنخواهم ديد ! ! سپس وقتى متوجه كربلا گرديد متمثل به اين اشعار شد :\r\n1 -  سأمضى فما بالموت عار على الفتى * اذا ما نوى خيرا و جاهد مسلما \r\n1 - يعنى من از دنيا ميگذرم و مرگ از براى جوانمرد عيب و عار نيست به شرطى كه نيت او خير باشد و در حالى جهاد كند كه مسلمان باشد .\r\n2 - و شخصا به مردان نيكو كار احسان نمايد ، و با شخص ناپسند و مجرم مفارقت و مخالفت كند . 3 - من جان خويشتن را ( براى فدا كارى ) مقدم ميدارم و تصميم بقاى آن را ندارم ، تا در روزگار با لشكرهاى انبوه مواجه گرديم . 4 - اگر زنده بمانم مذمت نمىشوم و اگر بميرم ملامت نخواهم شد .\r\nولى براى تو ( اى شخص ناجوانمرد ! ) همين بس كه با ذلت زندگى كنى و دماغت به خاك ماليده شود ! 5 - نيز در كتاب مناقب راجع بزهد و تقواى امام حسين عليه السّلام مىنويسد :\r\nبه آن حضرت گفته شد : چقدر خوف تو از پروردگارت بزرگ است ؟ فرمود : فرداى قيامت كسى در امان نيست مگر آن كسى كه در دنيا از خدا خوف داشته باشد .\r\nعبد اللَّه بن عبيد ميگويد : امام حسين عليه السّلام با پاى پياده بيست و پنج حج بجاى آورد در صورتى كه اسب‌هاى نيكوئى در كاروان آن بزرگوار بود .\r\nدر كتاب عيون المحاسن مينگارد : امام حسين با انس بن مالك مقدارى راه رفت تا بقبر حضرت خديجهء كبرا رسيد ، آنگاه گريان شد و به انس فرمود :\r\nاكنون تو آزادى كه از نزد من به روى . انس ميگويد : من خويشتن را از آن حضرت پنهان نمودم ، ديدم آن بزرگوار مشغول نماز گرديد . وقتى نمازش طولانى شد شنيدم اين اشعار را ميفرمود :\r\n1 -  يا رب يا رب انت مولاه * فارحم عبيدا اليك ملجاه \r\n1 - يعنى اى پروردگار ! اى پروردگار كسى كه تو مولاى اوى ميباشى . رحم كن به بندهء حقيرى كه تو پناگاه او هستى 2 - اى خدائى كه داراى مقامهائى عالى هستى تو مورد اعتماد من هستى . خوشا به حال\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nكسى كه تو مولاى او باشى .\r\n3 - خوشا به حال كسى كه خدمتگزار تو و بيدار باشد و از دست بليه و گرفتارى خود به حضرت ذو الجلال شكايت نمايد .\r\n4 - هيچ عليلى و مريضى ندارد كه از محبت مولاى خود بيشتر باشد .\r\n5 - هر گاه غم و اندوه و غصهء خويش را اظهار نمايد خداى مهربان جواب او را لبيك خواهد گفت .\r\n6 - هر وقت در اين تاريكى دست بدعا بلند كند خدا وى را گرامى ميدارد و بلطف خويشتن نزديك مينمايد .\r\nسپس شنيدم ندائى در جوابش گفت :\r\n1 -  لبيك عبدى و انت في كنفى * و كلما قلت قد علمناه \r\n1 - يعنى لبيك اى بندهء من ! تو در جوار من هستى . آنچه را كه گفتى ما آنها را شنيديم .\r\n2 - ملائكه من مشتاق صوت تو ميباشند . همين صدائى كه ما شنيديم براى تو كافى خواهد بود .\r\n3 - دعاى تو در حجب من جولان مىزند . براى تو كافى است كه ما موانع استجابت دعاى تو را بر طرف نموديم .\r\n4 - اگر باد از اطراف و جوانب او وزيدن گيرد غش مىكند در آن موقعى كه وى را فرا گيرد .\r\n5 - بدون اينكه بىرغبت و خائف باشى از من هر چه ميخواهى بدون حساب بخواه ! زيرا من خدا هستم .\r\n6 - نيز در همان كتاب اين اشعار را به آن حضرت نسبت ميدهد .\r\n1 -  يا اهل لذة دنيا لا بقاء لها * ان اغترارا بظل زائل حمق \r\n1 - يعنى اى اهل لذت دنيائى كه بقائى ندارد ، حقا كه فريب خوردن سايه‌اى كه از بين ميرود حماقت است . نيز از آن بزرگوار نقل شده كه فرموده :\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n1 -  سبقت العالمين الى المعالى * بحسن خليقة و علو همة \r\n1 - يعنى من از نظر بلند همتى و علو مقام براى خلقت نيكوئى كه دارم به تمام اهل عالم سبقت گرفتم .\r\n2 - نور هدايت من بوسيلهء حكمت من در شبهائى كه بشدت تاريك و گمراه‌كننده باشند ميدرخشد . 3 - افراد منكر تصميم دارند اين نور را خاموش نمايند .\r\nولى خدا قبول نميكند جز اينكه آن نور را كامل نمايد .\r\n7 - نيز در كتاب مناقب از امام جعفر صادق عليه السّلام روايت مىكند كه فرمود :\r\nيك روز پيغمبر اعظم اسلام صلّى اللَّه عليه و آله ميخواست مشغول نماز شود ، امام حسين عليه السّلام هم در جوار آن حضرت بود . وقتى پيامبر اعظم تكبير گفت ، امام حسين نتوانست تكبير بگويد . رسول خدا دوباره تكبير گفت و امام حسين نيز نتوانست متابعت نمايد . پيغمبر خدا همچنان گفتن تكبير را به امام حسين ياد ميداد تا اينكه امام حسين در تكبير هفتم توانست تكبير بگويد .\r\nامام جعفر صادق عليه السّلام فرمود : پس از اين جريان بود كه گفتن هفت تكبير در ابتداى نماز مستحب و سنت شد .\r\nاز امام حسين عليه السّلام روايت شده كه فرمود : اين سخن از پيامبر خدا نزد من صحيح است كه فرمود : بعد از نماز بهترين اعمال نزد خدا اين است كه انسان بدون معصيت در قلب مؤمن ادخال سرور نمايد . من يك روز غلامى را ديدم با سگى غذا مىخورد ، به وى گفتم : چرا اين عمل را انجام ميدهى ؟ گفت : يا بن رسول اللَّه ! من مغموم ميباشم ميخواهم اين سگ را مسرور كنم شايد من هم مسرور گردم ، غم و اندوه من اين است كه مالك من شخصى است يهودى و من نظر دارم از وى مفارقت نمايم .\r\nامام حسين عليه السّلام مبلغ دويست اشرفى نزد مالك آن غلام برد . يهودى گفت :\r\nاين غلام من فداى قدم تو باد و اين باغ و بستان را نيز به آن غلام بخشيدم ، و اين\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nمبلغ پول را هم كه دادى بشما تقديم نمودم .\r\nامام حسين عليه السّلام فرمود : من نيز اين پول را به تو بخشيدم .\r\nيهودى گفت : من هم قبول كردم و اين پول را به آن غلام بخشيدم ، امام حسين فرمود : من نيز آن غلام را آزاد نمودم و اين پول و باغ را به او بخشيدم .\r\nزن آن يهودى گفت : من الساعه اسلام اختيار نمودم و مهريه‌ام را بشوهرم بخشيدم ، شوهرش گفت : من نيز مسلمان شدم و اين خانه‌ام را بزنم بخشيدم ! ! ترمذى در كتاب جامع خود مينگارد : ابن زياد چوب به بينى امام حسين ميزد و ميگفت : من سرى به اين نيكوئى نديده‌ام ! انس گفت : امام حسين شبيه - ترين مردم است به پيامبر خدا صلّى اللَّه عليه و آله و سلّم .\r\nروايت شده : هر گاه امام حسين عليه السّلام در مكان تاريكى مىنشست مردم بوسيلهء نورانيت صورت و گردن مباركش به طرف آن حضرت ميرفتند ! 8 - در كتاب كشف الغمه از انس بن مالك روايت مىكند كه گفت : من در حضور امام حسين عليه السّلام بودم كه كنيزكى از كنيزان آن حضرت بحضور آن بزرگوار آمد و يك شاخهء ريحان تقديم نمود . امام حسين عليه السّلام به وى فرمود :\r\nمن تو را در راه خدا آزاد كردم . من به آن حضرت گفتم : يك كنيزك را براى يك شاخهء ريحان آزاد مينمائى ! ؟ فرمود : خدا ما را اين طور پرورش داده است .\r\nزيرا در ( قرآن ، سورهء نساء آيهء - 86 ) ميفرمايد : هر گاه بشما درودى گفته شود نيكوتر از آن را يا عين آن را تلافى نمائيد . بهتر از اين شاخهء ريحان آزاد نمودن اين كنيز بود .\r\nيك روز امام حسين ببرادرش امام حسن فرمود : من دوست داشتم زبان تو از من و قلب من از تو باشد .\r\nيكوقت امام حسن نامه‌اى به امام حسين نوشت و به وى اعتراض كرد : چرا به شعرا جايزه ميدهى ! ؟\r\nامام حسين در جوابش نوشت : تو از من بهتر ميدانى كه بهترين مال انسان\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nآن است كه براى حفظ آبرو به مصرف برسد .\r\n9 - نيز در همان كتاب مينگارد : عبد اللَّه بن زبير امام حسين و ياران او را دعوت نمود ، ياران آن حضرت غذا خوردند ولى خود آن بزرگوار ميل نفرمود .\r\nوقتى به آن حضرت گفته شد : چرا غذا نميخورى ؟ فرمود : من روزه هستم و تحفهء روزه ميخواهم . گفتند : تحفهء روزه چيست ؟ فرمود : روغن و منقل .\r\nيكى از غلامان آن بزرگوار جنايتى كرد كه مستوجب عقاب شد . امام عليه السّلام دستور داد تا او را بزنند . آن غلام قسمتى از اين آيه را خواند :  وَ الْكاظِمِين الْغَيْظَ  يعنى مؤمن خشم خود را فرو خواهد برد . امام حسين فرمود : او را رها كنيد ! غلام گفت :  وَ الْعافِين عَن النَّاس  . امام عليه السّلام فرمود : تو را عفو نمودم . غلام گفت :  وَ اللَّه يُحِب الْمُحْسِنِين  « 1 »  يعنى خدا نيكوكاران را دوست ميدارد .\r\nامام حسين فرمود : تو را در راه خدا آزاد كردم و دو برابر آنچه كه به تو عطا مينمودم عطا خواهم كرد .\r\nفرزدق ميگويد : هنگامى كه من از كوفه برميگشتم امام حسين با من ملاقات نمود و به من فرمود :\r\nاى ابو فراس ! از كوفه چه خبر ؟ گفتم : راست بگويم ؟ فرمود : آرى .\r\nگفتم : قلب‌هاى مردم با تو ولى شمشيرهاى آنان با بنى اميه است ، تا بنگريم خدا كه را يارى نمايد . امام حسين فرمود : راست ميگوئى ، زيرا مردم بندگان زر خريد مال و ثروت ميباشند ، و دين را براى خالى نبودن عريضه به زبان جارى ميكنند .\r\nدين را موقعى ميخواهند كه دنياى آنان بوسيلهء دين تأمين شود . اما وقتى بوسيلهء ابتلاء مورد آزمايش قرار ميگيرند دينداران قليل هستند .\r\nامام حسين عليه السّلام ميفرمايد : كسى كه نزد ما بيايد بايد يكى از چهار خصلت را دارا باشد : آيه و علامت محكم ، قضيهء عادل ، برادرى كه مورد استفاده باشد مجالست با علماء و . . . نيز ميفرمايد : شخص نيازمند به علت چيزى كه از تو مىطلبد\r\n\r\n","description":"","footnote":" ( 1 ) سورهء آل عمران ، آيهء - 134 . ","page_name":" 208 ","page_number":208},
  {"content":"\r\n\r\nآبروى خود را ميريزد ، ولى تو آبروى خود را مريز و او را محروم منماى ! 10 - در كتاب فلاح السائل مينويسد : به حضرت امام زين العابدين گفته شد : فرزندان پدرت چقدر قليل بودند ! ؟ فرمود : من تعجب ميكنم چگونه فرزند براى پدرم متولد شد ، زيرا پدرم در هر شبانه روز هزار ركعت نماز بجاى مىآورد ! 11 - در كتاب جامع الاخبار مينگارد : اعرابى نزد امام حسين عليه السّلام آمد و گفت : يا بن رسول اللَّه ! من ضامن يك ديهء كامل شده‌ام و از پرداخت آن عاجزم .\r\nبا خويشتن گفتم : بايد از كريمترين مردم سؤال نمايم و كريمتر از اهل بيت رسول خدا صلّى اللَّه عليه و آله و سلّم نديده‌ام .\r\nامام حسين عليه السّلام فرمود : اى برادر عرب ! من از تو سه موضوع را جويا ميشوم ، اگر يكى از آنها را جواب بگوئى يك سوم ديه‌اى را كه گفتى به تو عطا مينمايم . اگر جواب دو موضوع را بگوئى دو قسمت آن ديه را به تو مىدهم .\r\nاگر جواب كليهء آنها را بگوئى من كليهء آن ديه را به تو مىپردازم .\r\nاعرابى گفت : يا بن رسول اللَّه ! آيا مثل تو شخصيتى كه از خاندان علم و شرف ميباشى از مثل من شخصى كه عوام هستم پرسش مينمائى ! ؟ امام عليه السّلام فرمود :\r\nآرى از جدم پيغمبر خدا صلّى اللَّه عليه و آله و سلّم شنيدم ميفرمود : بايد به هر كسى به قدر معرفتش عطا كرد . اعرابى گفت : از آنچه كه در نظر دارى پرسش نما ! اگر توانستم كه جواب ميگويم و الا از شما ياد ميگيرم و لا قوة الا باللَّه ! امام حسين فرمود : كدام اعمال افضل است ؟ اعرابى : ايمان به خدا . امام عليه السّلام طريق نجات از هلاكت چيست ؟ اعرابى : اعتماد به خدا . امام حسين : چه صفتى باعث زينت مرد مىشود ؟ اعرابى : علم و دانشى كه با حلم باشد . امام عليه السّلام : اگر اين صفت را نداشته باشد ؟ اعرابى : ثروتى كه با جوانمردى توام باشد . امام حسين :\r\nاگر اين هم نباشد ؟ اعرابى : فقر و تنگدستى كه با صبر همراه باشد . امام عليه السّلام اگر اين را نيز نداشته باشد ؟ اعرابى : صاعقه‌اى از آسمان نازل شود و او را بسوزاند ، زيرا كه وى اهليت اين بلا را خواهد داشت .\r\nامام حسين عليه السّلام خنديد و يك كيسهء پولى كه حاوى هزار اشرفى بود به وى\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nعطا فرمود و انگشتر خويشتن را كه نگين آن دويست درهم قيمت داشت نيز به او بخشيد و فرمود : اى اعرابى ! اين اشرفىها را در عوض ديه بپرداز و اين انگشتر را به مصرف مخارجات خويشتن برسان ! اعرابى پس از اينكه اين بخشش را گرفت گفت : خدا بهتر ميداند كه مقام پيامبرى را در چه خاندانى قرار دهد ! ! 12 - مؤلف گويد : از ابو سلمه روايت شده كه گفت : من با عمر بن خطاب حج بجاى آوردم - هنگامى كه وارد ابطح شديم ناگاه با اعرابى مواجه شديم كه متوجه ما شده بود . وقتى نزد عمر آمد گفت : من در حالى كه لباس احرام پوشيده بودم تخم شتر مرغ را برداشتم و كباب كردم و خوردم ، اكنون چه كفاره‌اى به من واجب است ؟ عمر گفت : من حكم اين مسأله را نميدانم ، بنشين شايد خدا بوسيله بعضى از اصحاب محمّد راه و فرجى به تو عطا كند .\r\nناگاه ديديم : حضرت امير با امام حسين عليهما السّلام وارد شدند عمر به اعرابى گفت : اين على بن ابى طالب است ، مسألهء خود را از او جويا شو ! اعرابى برخاست و مسألهء خود را مطرح نمود . حضرت امير به وى فرمود : از اين كودك يعنى امام حسين جويا شو ! اعرابى ناراحت شد و گفت : هر كدام از شما مسألهء مرا به ديگرى حواله ميدهيد ! ؟ مردم به وى اشاره كردند و گفتند : واى بر تو ! اين كودك پسر پيغمبر اسلام صلّى اللَّه عليه و آله و سلّم است ! ! اعرابى به امام حسين گفت : يا بن رسول اللَّه من از خانهء خود به منظور حج خارج شدم آنگاه مسألهء خود را مطرح كرد . امام حسين عليه السّلام به وى فرمود : آيا شتر دارى ؟ گفت : آرى . فرمود : بشمارهء آن تخم شتر مرغى كه خوردى شتر ماده ببر و با شتران نر جفت‌گيرى كن و بچه‌هاى آنها را براى خانهء خدا هديه كن .\r\nعمر گفت : شايد بعضى از شتران حامله نشوند : امام حسين فرمود : شايد\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nبعضى از تخم شتر مرغ هم جوجه ندهد .\r\nعمر گفت : راست گفتى و خوب گفتى . آنگاه حضرت امير عليه السّلام برخاست و امام حسين را بسينهء خود چسبانيد و فرمود : ذريه‌اى هستى كه بعضى از آنان از بعضى ديگرند و خدا شنوا و دانا است ؟ ! 13 - در كتاب كنز الفوائد مينگارد : مردى به امام حسين گفت : تو متكبرى ! امام در جوابش فرمود : كبر فقط مخصوص خداى توانا است و لايق غير او نخواهد بود . چنان كه ( در آيهء - 8 - سورهء منافقون ) ميفرمايد : عزت و قدرت براى خدا و رسول و مؤمنين خواهد بود .\r\n14 - در كتاب كافى از امام جعفر صادق عليه السّلام روايت مىكند كه فرمود : امام حسين عليه السّلام از حضرت زهراء و زن ديگرى شير نخورد . امام حسين را نزد پيغمبر خدا صلّى اللَّه عليه و آله و سلّم مىآوردند و آن حضرت شست مبارك خود را در دهان امام حسين ميگذاشت و امام حسين انگشت پيغمبر اعظم اسلام را بقدرى ميمكيد كه تا دوالى سه روز براى آن حضرت كافى بود . پس بنا بر اين گوشت و خون امام حسين از گوشت و خون پيامبر معظم اسلام صلّى اللَّه عليه و آله روئيد و هيچ نوزادى شش ماهه متولد نشد كه زنده بماند غير از حضرت عيسى بن مريم و امام حسين عليهم السّلام .\r\nدر روايت ديگرى وارد شده : حضرت على بن موسى الرضا عليه السّلام فرمود :\r\nامام حسين عليه السّلام را بحضور پيغمبر خدا مياوردند و آن بزرگوار زبان مبارك خود را در دهان امام حسين ميگذاشت و امام حسين آن را مىمكيد و بدين وسيله قوى ميشد و از هيچ زنى شير نخورد .\r\n15 - در كتاب مناقب مىنويسد : امام حسين عليه السّلام در سال جنگ خندق در مدينهء طيبه روز پنجشنبه يا سه شنبه پنجم ماه شعبان سنهء چهارم هجرى متولد شد .\r\nولادت امام حسين ده ماه و بيست روز بعد از ولادت امام حسن واقع گرديد .\r\nروايت شده : فاصلهء بين ولادت امام حسين و امام حسن از مدت يك حمل كه حد اقل آن شش ماه است بيشتر نبود .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nامام حسين عليه السّلام شش سال و چند ماه با جد بزرگوارش زندگى كرد .\r\nمدت عمر آن حضرت پنجاه سال تمام بود . گفته شده : پنجاه و هفت سال و پنج ماه عمر كرد . قول ديگر آن است كه مدت عمر آن بزرگوار پنجاه و شش سال و پنج ماه بود . بنا بقول ديگرى پنجاه و هشت سال زندگى كرد . مدت خلافت آن حضرت پنج سال و چند ماه در اواخر سلطنت معاويه و اوايل سلطنت يزيد بود .\r\nقاتل امام حسين ، عمر بن سعد بن ابى وقاص و خولى ( بفتح خاء ) ابن يزيد اصبحى بودند . سر مبارك آن بزرگوار را سنان بن انس نخعى و شمر بن ذى الجوشن از بدن مقدسش جدا كردند . اسحاق بن حيوهء ( بفتح حاء و سكون و فتح واو ) حضرمى آنچه را كه همراه امام حسين عليه السّلام بود به يغما برد و عبيد اللَّه بن زياد سر مبارك آن حضرت را با اشياء غارت شده براى يزيد بن معاويه فرستاد .\r\nامام حسين عليه السّلام قبل از ظهر روز عاشورا كه روز شنبه و دهم ماه محرم بود شهيد شد .\r\nو گفته شده : شهادت آن بزرگوار در روز جمعه بعد از ظهر و بقولى روز دوشنبه واقع شد . محل شهادت آن حضرت در عراق در كربلا كه بين نينوا ( بكسر نون ) و غاضريه و از قريه‌هاى نهرين محسوب مىشود واقع گرديد . اين عمل جانگداز در سنهء ( 60 ) و بقولى ( 61 ) هجرى انجام شد و جسد مقدسش در كربلا در غرب فرات دفن شد .\r\nشيخ مفيد فرموده : ياران امام حسين در اطراف خود آن بزرگوار دفن شده‌اند و ما اطلاعى از قبور آنان نداريم جز اينكه ميدانيم حائر بر قبور ايشان احاطه دارد .\r\nسيد مرتضى در بعضى از مسائل خود فرموده : سر مقدس امام حسين از شام بكربلا برگشت و به بدن مباركش ملحق شد .\r\nطوسى فرمود : زيارت اربعين از همان است .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nشيخ كلينى در بارهء سر امام حسين دو روايت نقل كرده : يكى اينكه امام جعفر صادق فرموده : سر مبارك امام حسين عليه السّلام در جنب حضرت امير عليه السّلام دفن شده و ديگرى اينكه آن سر مقدس خارج از كوفه پائين‌تر از قبر حضرت امير دفن گرديده است .\r\nيكى از ياران امام حسين ، عبد اللَّه بن يقطر بود كه با امام حسين همشير بود . اين همان عبد اللَّه است كه امام حسين او را بكوفه فرستاد و او را از بالاى دار الاماره به زير انداختند . از جمله ياران امام حسين عليه السّلام : انس بن حارث كاهلى اسعد شامى ، عمرو بن ضبيعه ، رميث بن عمرو ، زيد بن معقل ، عبد اللَّه بن عبد ربه خزرجى ، سيف بن مالك ، شبيب بن عبد اللَّه نهشلى ، ضرغامة بن مالك ، عقبة بن سمعان ، عبد اللَّه بن سليمان ، منهال بن عمرو اسدى ، حجاج بن مالك ، بشير بن غالب و عمران بن عبد اللَّه خزاعى بودند .\r\n16 - مؤلف گويد : ابو الفرج در كتاب مقاتل الطالبيين ميگويد : ولادت امام حسين عليه السّلام در روز شنبه پنجم ماه شعبان سنهء چهارم هجرى رخ داد . و شهادت آن حضرت در روز جمعه دهم ماه محرم سنهء ( 61 ) هجرى در سن ( 56 ) سالگى و چند ماه واقع شد . گفته شده : روز شنبه شهيد شد . و اين قول از ابو نعيم ( بضم نون و فتح عين ) يعنى فضل بن دكين نقل گرديده . ولى قول اول صحيح‌تر است .\r\nاما قول سنىها كه نوشته‌اند : امام حسين روز دوشنبه شهيد شد باطل مىباشد زيرا اين قول از طريق روايت معتبر نقل نشده . روز اول آن ماه محرمى كه امام حسين عليه السّلام شهيد شد چهارشنبه بود . ما اين موضوع را از سائر زيج‌ها به حساب هندى استخراج نموده‌ايم . طبق اين محاسبهء دقيق نميتوان گفت : روز عاشورا روز دوشنبه بوده .\r\nابو الفرج ميگويد : اين حساب زيج هندى را روايت هم تأييد مينمايد .\r\nسفيان ثورى از امام جعفر صادق عليه السّلام روايت مىكند كه فرمود : امام حسين\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nدر سن ( 58 ) سالگى شهيد شد .\r\n17 - شيخ مفيد در كتاب اختصاص مينگارد : اصحاب امام حسين عليه السّلام عبارت بودند از : ياران خود آن حضرت كه با وى شهيد شدند و گروهى از اصحاب حضرت امير عليه السّلام كه عبارت بودند از : حبيب بن مظهر ، ميثم تمار ، رشيد ( بضم راء و فتح شين ) هجرى ( بفتح هاء و جيم ) سليم ( بضم سين و فتح لام ) ابن قيس هلالى ، ابو صادق و ابو سعيد عقيصا .\r\n18 - در كتاب اعلام الورى مينويسد : امام حسين عليه السّلام در مدينه روز سه شنبه و بقولى روز پنجشنبه ، سوم ماه شعبان و گفته شده : پنجم آن ماه ، سنهء چهارم هجرى متولد شد .\r\nقول ديگر آن است كه آن حضرت در آخر ماه ربيع الاول سنهء سوم هجرى به دنيا آمد و مدت پنجاه و هفت سال و پنج ماه عمر كرد . مدت هفت سال با رسول خدا و مدت سى و هفت سال با حضرت امير و مدت چهل و هفت سال با امام حسن مجتبى عليهم السّلام بود . و مدت خلافت آن بزرگوار ده سال و چند ماه بود .\r\n19 - در كتاب كشف الغمه مينگارد : امام حسين عليه السّلام پنجم ماه شعبان سنهء چهارم هجرى در مدينهء طيبه به دنيا آمد . حضرت زهراى اطهر پنجاه شب بعد از ولادت امام حسن به امام حسين عليهما السّلام حامله شد و . . .\r\nمؤلف گويد : قول اشهر راجع به ولادت امام حسين عليه السّلام اين است كه در سوم ماه شعبان متولد شد . زيرا شيخ طوسى در كتاب مصباح روايت كرده از طرف ابو محمّد عليه السّلام نامه براى قاسم بن علاء خارج شد كه مولاى ما امام حسين عليه السّلام روز پنجشنبه سوم ماه شعبان متولد شد . تو اين روز را روزه بگير و آن دعا را بخوان . آنگاه آن دعا را نقل نموده است .\r\nسپس شيخ ميفرمايد : امام جعفر صادق عليه السّلام آن دعا را در روز سوم ماه شعبان تلاوت ميكرد و ميفرمود : اين دعا از دعاهاى سوم شعبان است كه روز ولادت امام حسين بود .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nبنا بروايتى كه نيز شيخ طوسى در كتاب مصباح نقل كرده ولادت امام حسين عليه السّلام در پنجم ماه شعبان سنهء چهارم هجرى واقع شد .\r\nنيز شيخ طوسى در كتاب تهذيب مينويسد : امام حسين در اواخر ماه ربيع الاول سنهء سوم هجرى متولد شد و . . .\r\n20 - در كتاب كافى از امام جعفر صادق عليه السّلام روايت مىكند كه فرمود :\r\nمردى از منافقين مرد ، امام حسين با جنازهء وى خارج شد . يكى از دوستان امام حسين با آن حضرت ملاقات كرد . امام عليه السّلام به وى فرمود : فلانى ! كجا ميروى ؟\r\nگفت : ميخواهم فرار كنم كه به جنازهء اين شخص منافق نماز نخوانم . امام حسين به او فرمود : بيا طرف راست من توقف كن و آنچه كه من ميگويم تو نيز بگو ! هنگامى كه صاحب آن ميت تكبير نماز را گفت امام حسين هم تكبير گفت و اين عبارت را فرمود :\r\nاللّهم العن فلانا عبدك ، الف لعنة مؤتلفة غير مختلفة ، اللّهم اخز عبدك في عبادك و بلادك ، و اصله حرّ نارك ، و اذقه اشدّ عذابك ، فإنه كان يتولى اعدائك و يعادى اوليائك ، و يبغض اهل بيت نبيك .\r\n21 - نيز در كتاب كافى از امام جعفر صادق عليه السّلام روايت مىكند كه فرمود :\r\nيكوقت امام حسين عليه السّلام نشسته بود كه جنازه‌اى را از نزد آن بزرگوار عبور دادند . مردم پس از ديدن آن جنازه از جاى برخاستند ( ولى امام حسين برنخاست ) امام حسين فرمود : جنازهء يهودى را از آن راهى بردند كه پيغمبر خدا صلّى اللَّه عليه و آله و سلّم بر سر آن راه نشسته بود . چون پيامبر خدا دوست نداشت سر مبارك خود را براى جنازهء يهودى بلند كند لذا از جاى برخاست .\r\n22 - نيز در همان كتاب از امام جعفر صادق عليه السّلام روايت مىكند كه فرمود :\r\nامام حسين براى عمره خارج و در بين راه مريض شد . اين خبر به حضرت امير كه در مدينه بود رسيد . حضرت امير عليه السّلام بدنبال امام حسين خارج شد و آن حضرت را در حال مريضى در سقيا ( كه نام موضعى است ) ملاقات نمود . امير المؤمنين به امام\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nحسين فرمود : مريضى تو چيست ؟ گفت : سرم درد مىكند حضرت امير دستور داد شترى آوردند و آن را نحر كردند ( يعنى سر بريدند ) آنگاه سر او را تراشيدند و وى را به مدينه باز گردانيد . هنگامى كه صحت يافت عمره را بجاى آورد .\r\n23 - نيز در كتاب كافى از حضرت صادق نقل مىكند كه فرمود : امام حسين با وسمه و حناء خضاب مينمود .\r\n24 - در كتاب مزبور از امام صادق روايت مىكند كه فرمود : هنگامى كه امام حسين شهيد شد با وسمه خضاب كرده بود .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n\r\nبخش بيست و هفتم در بارهء مناظرات امام حسين عليه السّلام با معاويه و ياران او\r\n1 - در كتاب مناقب مينگارد : به معاويه گفته شد : مردم چشم مقام خلافت را به امام حسين عليه السّلام افكنده‌اند . كاش به وى دستور ميدادى تا بر فراز منبر ميرفت و سخنرانى ميكرد . زيرا در زبانش گرفتگى است معاويه گفت : ما اين عيب را براى حسن گمان ميكرديم . در صورتى كه او در نظر مردم بزرگ شد تا اينكه ما را رسوا نمود ! خلاصه ، بقدرى راجع به اين موضوع به معاويه گفتند كه سرانجام وى به امام حسين گفت : كاش بالاى منبر ميرفتى و سخنرانى مينمودى .\r\nامام حسين عليه السّلام بر فراز منبر رفت و پس از اينكه حمد و ثناى خداى را بجا آورد و درود به حضرت محمّد صلّى اللَّه عليه و آله فرستاد شنيد ، مردى ميگويد : اين كيست كه سخنرانى مىكند ! ! امام حسين فرمود : ما همان حزب خدائيم كه غالب خواهيم شد ، ما عترت نزديك پيامبر خدا ميباشيم : مائيم كه اهل بيت پاك و پاكيزهء پيغمبر اسلام هستيم ، ما يكى از آن دو امانت گرانبها هستيم كه پيامبر اسلام صلّى اللَّه عليه و آله ما را در رديف قرآن مجيد قرار داده . همان قرآنى كه شرح و بسط هر چيزى در آن مىباشد و قبل از اين و بعد از اين باطل نخواهد بود . همان قرآنى كه در بارهء تفسير آن بسخن ما اعتماد مىشود و ما راجع بتأويل آن بيگانه نيستيم ، بلكه از حقايق آن تبعيت مينمائيم .\r\nاى گروه مردم ! از ما اطاعت كنيد ! زيرا اطاعت ما واجب است . چه آنكه اطاعت ما به اطاعت خدا و رسول مقرون مىباشد . خداى سبحان راجع به وجوب اطاعت ما ( در قرآن مجيد ، سورهء نساء ، آيهء - 59 ) ميفرمايد : از خدا و رسول و صاحبان امر يعنى امامان عليهم السّلام فرمانبردارى نمائيد . و اگر در بارهء موضوعى اختلاف پيدا كرديد\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nقضاوت آن را بعهدهء خدا و رسول بگذاريد . ( و در آيهء - 83 - همان سوره ميفرمايد : ) اگر داورى اختلافات خود را بعهدهء رسول و صاحبان امر يعنى امامان بگذارند آن افرادى كه احكام را استنباط ميكنند حكم آن را خواهند دانست . اگر فضل و رحمت خدا شامل حال شما نمىشد شما جز عدهء اندكى تبعيت از شيطان ميكرديد .\r\nمن شما را از اينكه گوش بدعوت‌هاى شيطانى بدهيد بر حذر ميدارم ! زيرا شيطان براى شما دشمنى است آشكار ، اگر شما از شيطان تبعيت نمائيد نظير آن دوستان وى ميشويد كه خدا ( در سورهء انفال ، آيهء - 48 ) راجع به آنان ميفرمايد :\r\nشيطان بدوستانش ميگويد : امروز كسى از مردم بر شما غالب نخواهد شد و من شما را پناه خواهم داد . اما هنگامى كه دو لشكر يك ديگر را ديدند شيطان به عقب برگشت و گفت : من از شما بيزارم . اگر شما فريب شيطان را بخوريد دچار ضربت شمشير و نيزه‌ها و شكستن استخوان‌ها و هدف نيزه‌ها خواهيد شد . سپس ايمان آوردن اين گونه افراد كه قبلا ايمان نياورده باشند يا عمل خيرى انجام نداده باشند قبول نخواهد شد . سپس معاويه به امام حسين گفت : يا ابا عبد اللَّه تا اين اندازه كافى است ، حقا كه تبليغ خود را كردى ! ! 2 - نيز در كتاب مناقب مينگارد : يك روز مروان بن حكم به امام حسين گفت :\r\nاگر فخريه و مباهات شما بر ما بوسيلهء فاطمه زهراء نباشد پس به چه وسيله‌اى بما فخريه خواهيد كرد ؟ امام حسين عليه السّلام از جاى برجست و به شدت گلوى مروان را گرفت و فشار داد . آنگاه عمامهء مروان را بگردنش پيچيد ! كار به جائى رسيد كه مروان غش كرد ! ! سپس امام حسين عليه السّلام نزد گروهى از قريش آمد و فرمود : شما را به خدا قسم مىدهم اگر اين سخنانى كه من ميگويم صحيح است سخن مرا تصديق كنيد :\r\nآيا شما در زمين دو محبوبى كه از من و برادرم نزد پيامبر خدا محبوبتر باشند سراغ داريد . و يا اينكه در روى زمين كسى را غير از من و برادرم كه پسر دختر پيغمبر باشند مىشناسيد ؟ گفتند : نه . فرمود : من هم در روى زمين كسى را كه ملعون بن ملعون باشد نمىشناسم غير از مروان بن حكم و پدرش كه پيغمبر معظم السّلام صلّى اللَّه عليه و آله او را تبعيد نمود .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nبه خدا قسم ما بين جابرس و جابلق كه يكى از آنها در مشرق و ديگرى در مغرب مىباشد مردى نيست كه خود را به اسلام منسوب بداند و از تو و پدرت براى خدا و رسول و اهل بيتش خصومت بيشترى داشته باشد . علامت صدق قول من در بارهء تو اين است كه هر گاه غضب كنى عباى تو از دوش تو مىافتد . راوى ميگويد :\r\nبه خدا قسم مروان غضب كرد و هنوز از جاى خود برنخاسته بود كه عبايش از دوشش افتاد ! ! 3 - در تفسير عياشى از امام جعفر صادق عليه السّلام روايت مىكند كه فرمود :\r\nموقعى كه مروان بن حكم داخل مدينه شد بقفا روى تخت خوابيد و در حضور يكى از دوستان امام حسين گفت : بسوى مولاى خود كه بر حق است باز گشتند ، آگاه باش كه فرمانفرمائى مخصوص به خدا است كه سريعترين حساب‌كنندگان مىباشد .\r\nامام حسين بدوست خود گفت : هنگامى كه مروان داخل مدينه شد چه گفت ؟\r\nگفت : وقتى داخل شد بر سر تخت بقفا خوابيد و گفت : بسوى مولاى خود كه بر حق است باز گشتند تا آنجا كه فرموده ، خدا سريعترين حساب‌كنندگان است .\r\nامام حسين عليه السّلام فرمود : آرى ، به خدا قسم من و يارانم بسوى بهشت باز ميگرديم ، مروان و يارانش هم به طرف جهنم باز خواهند گشت .\r\n4 - در كتاب مناقب مينويسد : امام حسين عليه السّلام عائشه دختر عثمان را خواستگارى نمود . مروان گفت : من عائشه را براى عبد اللَّه بن زبير تزويج خواهم كرد . سپس معاويه براى مروان كه در حجاز عامل او بود نوشت : ام كلثوم دختر عبد اللَّه بن جعفر را براى پسرش يزيد خواستگارى كند . مروان نزد عبد اللَّه بن جعفر آمد و جريان را با او در ميان نهاد . عبد اللَّه گفت : اختيار اين دختر دست من نيست . بلكه اجازهء اين عمل دست امام حسين عليه السّلام است كه دائى اين دختر مىباشد هنگامى كه مروان اين جريان را به امام حسين گفت . آن حضرت فرمود : من راجع به ازدواج اين دختر از خدا طلب خير مينمايم .\r\nوقتى مردم در مسجد پيامبر اكرم صلّى اللَّه عليه و آله اجتماع نمودند مروان آمد و نزد\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nامام حسين نشست و گروهى از افراد جليل القدر هم در حضور آن حضرت مشرف بودند . مروان گفت : معاويه مرا مأمور كرده كه اين ازدواج را مورد عمل قرار دهم . مهريهء اين دختر را هر مبلغى كه پدرش بگويد قرار مىدهم و صلح و سازش بين بنى اميه و بنى هاشم و اداء كردن قرض عبد اللَّه جعفر هم جز مهريهء وى خواهد بود . من ميدانم آن افرادى كه براى ازدواج نمودن با يزيد غبطه ميخورند بيشتر از اشخاصى ميباشند كه براى ازدواج با شما غبطه بخورند . تعجب ميكنم كه يزيد چگونه مهريه قرار ميدهد در صورتى كه يزيد شخصى است بىنظير و ابرها از صورت يزيد سيراب ميگردند ! يا ابا عبد اللَّه ! اين پيشنهاد را بپذير ! امام حسين عليه السّلام فرمود : سپاس مخصوص آن خدائى است كه ما را براى دين خود انتخاب كرد ، ما را از ميان خلق خود برگزيد . الى آخره . آنگاه متوجه مروان شد و فرمود : آنچه را كه گفتى ما شنيديم .\r\nاما مهريهء اين دختر كه ميگوئى : هر مبلغى است كه پدرش معلوم نمايد ، بجان خودم قسم اگر ما اين موضوع را ميپذيرفتيم از سنت پيامبر خدا صلّى اللَّه عليه و آله و ميزان مهريهء دختران و زنان اهل بيت آن حضرت تجاوز نميكرديم . سنت پيغمبر خدا اين است كه مبلغ مهريه دوازده اوقيه باشد كه چهار صد و هشتاد درهم مىشود .\r\nاما اينكه ميگوئى : قرض پدرش را ادا خواهيم كرد ، چه موقع بوده كه زنان ما قرض‌هاى ما را ادا كرده باشند ( كه اين دومين بار باشد ؟ ) اما صلح و سازش بين اين دو قبيله ، ما گروهى هستيم كه با شما براى رضاى خدا دشمنى ميكنيم ، ما با شما براى دنيا صلح و سازش نخواهيم كرد ! بجان خودم قسم كه حسب و نسب نتوانسته بين ما را صلح و سازش دهد تا چه برسد به سبب ! اما اينكه ميگوئى : تعجب ميكنيم از يزيد كه چگونه مهريه قرار ميدهد ، حقا آن كسى كه از يزيد و پدر و جد يزيد بهتر بود مهريه قرار داد ! اما اينكه گفتى : يزيد شخصى است بىنظير ، همان كسى كه قبلا نظير و لايق يزيد بود امروز نيز خواهد بود . زيرا امير بودن يزيد چيزى بر مقام و شخصيت وى اضافه ننموده\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nاما اينكه ميگوئى ابرها از صورت يزيد سيراب ميشوند ، اين صفت از پيامبر اعظم اسلام بود ، نه از يزيد . اما اينكه گفتى : افرادى كه براى ازدواج با يزيد غبطه ميخورند از اشخاصى كه براى ازدواج با شما غبطه ميخورند بيشترند ، افرادى كه براى ازدواج با يزيد غبطه ميخورند جاهل و نادانند ، ولى اشخاصى كه اين غبطه را نسبت بما ميخورند عاقل و دانشمند ميباشند .\r\nسپس امام حسين عليه السّلام پس از سخنى كه گفت فرمود : عموما شاهد باشيد كه من ام كلثوم دختر عبد اللَّه جعفر را براى پسر عمويش قاسم بن محمّد بن جعفر با مهريهء چهار صد و هشتاد درهم ازدواج نمودم و آب ملكى را كه در مدينه يا فرمود : زمينى را كه در عقيق دارم به اين دختر دادم كه دخل و درآمد آن در هر سالى مبلغ هشت هزار دينار طلا خواهد بود و اين مبلغ ان شاء اللَّه اين زن و شوهرش را بىنياز مينمايد .\r\nراوى ميگويد : رنگ مروان ديگرگون شد و گفت : اى بنى هاشم ! آيا با ما پيمان‌شكنى ميكنيد ! ؟ شما جز عداوت چيزى را نمىپذيريد ! پس از اين جريان امام حسين عليه السّلام داستان عائشه دختر عثمان را با خواستگارى امام حسن و نپذيرفتن مروان را خاطر نشان وى نمود و فرمود : اى مروان ! اكنون چه كسى عهدشكنى مينمايد ! ؟ مروان پس از اين جريان اين دو شعر را خواند :\r\n1 -  اردنا صهركم لنجدد ودا * قد اخلقه به حدث الزمان \r\n1 - يعنى منظور ما اين بود كه دامادى شما را بپذيريم ، و تجديد مودت كنيم زيرا حوادث روزگار آن را كهنه كرده بود ، 2 - و موقعى كه نزد شما آمدم تقاضاى مرا نپذيرفتيد و آن كينه و خصومتهاى پنهانى خود را واضح و آشكار نموديد . سپس ذكوان كه يكى آزادشدگان بنى هاشم بود جواب مروان را به اين اشعار داد :\r\n1 -  اماط اللَّه منهم كل رجس * و طهرهم بذلك في المثانى \r\n1 - يعنى خدا هر پليدى را از اهل بيت پيغمبر صلّى اللَّه عليه و آله دور نموده و بدين وسيله ايشان را در قرآن پاك و پاكيزه كرده است .\r\n2 - براى اهل بيت پيغمبر اعظم اسلام غير از خود آنان نظير و همانندى وجود\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nنخواهد داشت .\r\n3 - آيا تو هر ستمكيش و كينه‌ورزى را نظير خيرخواهانى قرار ميدهى كه اهل بهشت ميباشند ! سپس حضرت امام حسين عليه السّلام با عائشه دختر عثمان ازدواج كرد .\r\n5 - در كتاب سابق الذكر مينگارد : عمرو بن عاص به امام حسين عليه السّلام گفت : براى چيست كه فرزندان ما از فرزندان شما بيشترند ! ؟ امام عليه السّلام در جوابش فرمود :\r\n بغاث الطير اكثرها فراخا * وام الصقر مقلات نزور \r\nيعنى مرغان لاشخور و پرندگان شرور جوجه‌هاى فراوانى دارند . ولى باز شكارى چندان فرزندى نخواهد داشت .\r\nعمرو عاص گفت : چه علت دارد كه شاربهاى ما زودتر از شاربهاى شما سفيد ميشوند ! ؟ امام حسين فرمود : براى اينكه دهان زنان شما بد بو مىباشد .\r\nهنگامى كه يكى از زنان شما نزديك شوهرش ميرود و بوى دهانش به شارب وى مىخورد سفيد مىشود .\r\nعمرو بن عاص گفت : براى چيست كه ريش شما خاندان بنى هاشم از ريش ما بنى اميه پرپشت‌تر است ! ؟ امام حسين عليه السّلام ( آيهء 58 سورهء اعراف را خواند كه ميفرمايد : )  وَ الْبَلَدُ الطَّيِّب يَخْرُج نَباتُه بِإِذْن رَبِّه وَ الَّذِي خَبُث لا يَخْرُج إِلَّا نَكِداً  يعنى گياه شهر و زمين پاك و پاكيزه به اجازهء خدا ميرويد . ولى آن مكانى كه خبيث باشد جز خار و خسك چيزى خارج نميكند ! معاويه متوجه عمرو عاص شد و گفت : تو را به آن حقى كه من به گردن تو دارم ساكت شو ؟ زيرا اين حسين پسر على بن ابى طالب است ! ! امام حسين عليه السّلام اين دو شعر را در جواب معاويه خواند :\r\n1 -  ان عادت العقرب عدنا لها * و كانت النعل لها حاضرة \r\n\r\n","description":"","footnote":"","page_name":" 222 ","page_number":222},
  {"content":"\r\n\r\n2 -  قد علم العقرب و استيقنت * ان لا لها دنيا و لا آخرة \r\n1 - يعنى اگر عقرب عود كند و باز گردد ما هم در مقابل او استقامت خواهيم كرد . زيرا لنگهء نعل براى مجاب كردن آن حاضر است .\r\n2 - حتما عقرب ميداند و يقين دارد كه نه دنيائى دارد و نه آخرتى خواهد داشت .\r\n6 - نيز در كتاب مناقب مينويسد : يكوقت امام حسين عليه السّلام نزد معاويه رفت و ديد كه اعرابى حاجتى به معاويه دارد . معاويه از آن اعرابى اعراض كرد و متوجه امام حسين عليه السّلام شد . اعرابى به اشخاصى كه حاضر بودند گفت : اين كيست كه وارد شد ! ؟ گفتند : حضرت حسين بن على عليهما السّلام است . اعرابى به امام حسين گفت :\r\nاى پسر دختر رسول خدا ! من از تو تقاضا ميكنم راجع به حاجت من با معاويه صحبت كنى .\r\nامام حسين به معاويه گفت : حاجت اين اعرابى را روا كن .\r\nمعاويه پذيرفت و بداد اعرابى رسيد . اعرابى پس از اين مرحمت امام حسين اين اشعار را خواند :\r\n1 -  اتيت العبشمى فلم يجد لى * الى ان هزه ابن الرسول \r\n1 - يعنى من نزد درخت خشك آمدم ولى او در حق من احسانى نكرد .\r\nتا اينكه پسر رسول خدا او را به احسان وادار نمود .\r\n2 - حسين از نظر جود و بخشش فرزند مصطفى صلّى اللَّه عليه و آله است . و از رحم پاك بتول يعنى حضرت زهراى اطهر بوجود آمده است .\r\n3 - حقا كه حضرت هاشم فضيلت و برترى بر جد شما بنى اميه دارد ، همانطور كه فصل بهار بر فصل خزان برترى خواهد داشت .\r\nمعاويه گفت : اى اعرابى ! من به تو عطا نمودم و تو مدح و منقبت حسين را ميگوئى ! ؟\r\nاعرابى گفت : تو از حق حسين به من عطا كردى و حاجت مرا بدستور\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nحسين ادا نمودى .\r\nدر كتاب عقد الفريد مينگارد : معاويه عمرو بن عاص را خواست و به وى گفت : راجع به حسين با من مشورتى بكن ! عمرو عاص گفت : نظريهء من اين است كه حسين را از مدينه با خود بسوى شام ببرى و روابط اهل عراق را با وى قطع نمائى و روابط وى را هم با اهل عراق قطع كنى .\r\nمعاويه گفت : منظور تو اين است كه از دست حسين راحت شوى و مرا دچار اشكال‌هاى حسين نمائى ! اگر تو در مقابل حسين بتوانى صبر كنى من نيز ميتوانم .\r\nو اگر نخواهم نسبت به حسين بدرفتارى كنم بايد با وى قطع رحم نمايم . سپس عمرو عاص را وادار كرد تا سعيد بن عاص را آورد . معاويه به سعيد گفت :\r\nاى ابو عثمان ! تو راجع به حسين و من چه نظريه‌اى دارى ؟ گفت : تو از حسين راجع به آيندهء خود خوف دارى ، تو بعد از خود فرزندى بجاى ميگذارى كه حسين را از پاى درخواهدآورد و بر او سبقت خواهد گرفت . تو حسين را نظير درخت خرما بگذار تا آب بياشامد و در هوا بالا رود ، هر چه بالا رود به آسمان نخواهد رسيد .\r\n7 - در تفسير فرات بن ابراهيم از ابو الجاريه و اصبغ بن نباته ( بضم نون ) روايت مىكند كه گفتند : مروان حكم ( بفتح حاء و كاف ) در مدينهء طيبه سخنرانى كرد و به حضرت على بن ابى طالب عليه السّلام ناسزا گفت . هنگامى كه مروان از منبر فرود آمد امام حسين عليه السّلام وارد مسجد شد . به آن حضرت گفتند : مروان به حضرت امير ناسزا گفت . فرمود : آيا امام حسن در مسجد نبود ؟ گفتند : چرا . فرمود :\r\nحسن چيزى نگفت ! ؟ گفتند : نه .\r\nامام حسين در حالى كه چون شيرى خشمناك بود قيام كرد و پس از اينكه نزد مروان آمد به وى فرمود : اى پسر زن كبود چشم ! اى پسر زن ملخ خوار ! سر تو به جائى رسيده كه به حضرت امير ناسزا بگوئى ! ؟ مروان در جوابش گفت : تو كودك\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nهستى ، عقل ندارى ! امام حسين در جوابش فرمود : آيا ميخواهى تو و يارانت را از عيوبى كه داريد و حضرت امير و شيعيانش را از مقام و مرتبه‌اى كه دارند آگاه نمايم .\r\nعلى همان شخصيتى است كه خدا ( در قرآن مجيد ، در سورهء مريم ، آيه - 96 ) در باره‌اش ميفرمايد :\r\nآن افرادى كه ايمان آوردند و عمل نيكو انجام دادند به زودى خدا دوستى آنان را در دلهاى پاك جاى خواهد داد . اين آيه‌اى كه نگاشته شد در شأن على و شيعيان او نازل شده است .\r\nنيز راجع به آن حضرت ( در همان سوره ) ميفرمايد : ما اين بشارت را بنحو آسانى در زبان تو جارى نموديم تا تو اين مژده را به افراد با تقوا بدهى ! سپس اين مژده را رسول عربى صلّى اللَّه عليه و آله به حضرت على بن ابى طالب عليه السّلام داد ! 8 - در كتاب كافى روايت مىكند كه معاويه مروان بن حكم را عامل مدينه قرار داد و به وى دستور داد براى جوانان مدينه جائزه‌اى بپردازد .\r\nمروان اطاعت نمود . حضرت على بن الحسين عليهما السّلام ميفرمايد : هنگامى كه من نزد مروان رفتم گفت : نام تو چيست ؟ گفتم : على بن الحسين گفت : نام برادرت چيست ؟\r\nگفتم : على . مروان گفت : چه خبر است ! على على ؟ منظور پدرت چيست كه نام كليهء فرزندان خود را على ميگذارد ! سپس جائزه‌اى به من داد و من بسوى پدرم بازگشتم و جريان را برايش شرح دادم . پدرم فرمود : واى بر پسر زن كبود چشم دباغ باد ! ! اگر براى من صد پسر متولد شود دوست دارم نام آنان را على بگذارم .\r\n9 - كشى مينگارد : مروان بن حكم كه در مدينه عامل معاويه بود براى معاويه نوشت : عمرو بن عثمان ميگويد : رجال عراق و بزرگان حجاز نزد حسين ابن على عليه السّلام رفت و آمد ميكنند و از قيام حسين نمىتوان در امان بود . من در اين باره تحقيق كرده‌ام و اين طور فهميده‌ام كه حسين فعلا در صدد مقام خلافت نيست ولى از اينكه مبادا بعدا فكر خلافت بسرش بزند در امان نخواهم بود . اكنون\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nتو نظريهء خود را براى من بنويس ! و السّلام .\r\nمعاويه در جوابش نوشت : نامهء تو و اصل و از مندرجاتش كه در بارهء حسين بود اطلاع حاصل شد . مبادا در بارهء هيچ موضوعى متعرض حسين شوى ! مادامى كه حسين كارى با تو نداشته باشد تو نيز او را واگذار ! زيرا ما تا هنگامى كه حسين به بيعت ما وفا كند و با پادشاهى ما مخالفت نكند متعرض وى نخواهيم شد .\r\nمادامى كه حسين مزاحم تو نشود تو خويشتن را از او پنهان بدار و السّلام .\r\nسپس معاويه نامه‌اى براى امام حسين عليه السّلام نوشت كه مضمون آن اين بود :\r\nامورى از تو به من ابلاغ شده ، اگر سخنانى كه در بارهء تو گفته شده حق باشد گمان ميكنم براى تو صلاح باشد كه از آنها خوددارى نمائى . به خدا قسم آن كسى كه با خدا عهد و پيمان بسته باشد سزاوارتر است كه بعهد خود وفا كند .\r\nاگر اين سخنانى كه از تو به گوش من رسيده باطل باشد بايد هم باطل باشد ، زيرا تو از اين گونه سخنان بركنارى . نفس خويشتن را موعظه كن ! متوجه خود باش ! بعهد و پيمان خود وفا كن ! زيرا اگر تو منكر من شوى من نيز منكر تو خواهم شد . اگر تو نسبت به من مكر و حيله كنى من هم در بارهء تو خواهم كرد . بترس از اينكه ما بين اين امت اختلاف ايجاد كنى و ايشان را بدست خود دچار فتنه و آشوب نمائى ! ! تو كه بىوفائى اين مردم را ميدانى و آنان را امتحان كرده‌اى ، پس نظر به خويشتن و دين خود و امت محمّد بكن ! مبادا افراد سفيه و نادان تو را آلت دست قرار دهند ! هنگامى كه اين نامهء معاويه به امام حسين عليه السّلام رسيد در جوابش نوشت : نامهء تو به من رسيد ، نوشته بودى : امورى از من به تو رسيده كه از آنها بيزارى و من به نظر تو براى غير آن امور سزاوارم . كارهاى نيكو را نمىتوان جز با راهنمائى و توفيق خدا انجام داد .\r\nاما اينكه نوشته بودى امورى از من به تو رسيده . اين گونه سخنان را افراد\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nسخن‌چين و متملق و فتنه انگيز براى تو گفته‌اند ، زيرا من با تو تصميم جنگ و مخالفت ندارم . ولى به خدا قسم در عين حال من از اينكه با تو مبارزه نكنم خائف ميباشم و گمان نميكنم كه خدا راضى باشد من از جنگيدن با تو دست بردارم و عذر مرا در بارهء مبارزهء با تو و اين گروه ملحد كه حزبى ستمكيش و دوستان شياطين ميباشند بپذيرد .\r\nآيا تو همان معاويه‌اى نيستى كه حجر ( بضم حاء و سكون جيم ) ابن عدى را با آن افرادى كه اهل نماز و عبادت و با ظلم و بدعت مخالف بودند و در راه خدا از هيچ گونه ملامتى باك نداشتند شهيد نمودى ! ؟ تو آنان را بوسيلهء ظلم و دشمنى در صورتى كشتى كه قسم‌هاى غليظ براى ايشان خورده بودى و امان‌هاى كامل به آنان داده بودى كه ايشان را نسبت بحوادث قبلى كه بين تو و آنان رخ داده بود و بغض و كينه‌اى كه از ايشان در دل دارى مؤاخذه ننمائى ! ! آيا تو همان معاويه‌اى نيستى كه عمرو بن حمق ( بفتح حاء و كسر ميم ) را شهيد كردى ؟ در صورتى كه وى از اصحاب پيامبر خدا صلّى اللَّه عليه و آله بشمار ميرفت و رنگش از كثرت عبادت زرد شده بود ! ؟ تو اين جنايت را موقعى انجام دادى كه به وى امان داده بودى ، تو يك عهد و پيمان و اطمينانى از طرف خدا به او داده بودى كه اگر آنها را به يك پرنده ميدادى از سر كوه بنزد تو فرود مىآمد . سپس او را بنامردى شهيد نمودى و جرات پيدا كردى و با عهد و پيمان خداى تعالى مخالفت نمودى و آن تعهد را ناچيز و ناديده گرفتى ! ! آيا تو همان معاويه‌اى نيستى كه مدعى شدى و زياد بن سميه ( بضم سين و فتح ميم و ياء مشدد ) را كه در رختخواب ثقيف متولد شد بپدرت ملحق نمودى ؟ در صورتى كه پيغمبر اعظم اسلام صلّى اللَّه عليه و آله و سلّم فرمود : فرزند از صاحب رختخواب است و زناكار را بايد سنگباران نمود . تو سنت پيامبر اسلام را عمدا پايمال و بدون هدايت خدائى از هوا و هوس خود متابعت نمودى ! ! سپس يك چنين زنازاده‌اى يعنى زياد را\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nبر عراق و بصره مسلط كردى تا دست و پاهاى مردم را قطع نمايد ، چشم‌هاى آنان را از كاسه درآورد ، ايشان را بر فراز شاخه‌هاى درخت خرما بدار بزند ! گويا ، تو از اين امت نباشى و آنان هم از تو نباشند ! ! آيا تو همان معاويه‌اى نيستى كه يار قبيله حضرمىها بودى و زياد بن سميه براى تو نوشت : قبيلهء حضرمىها متدين بدين حضرت على بن ابى طالب عليه السّلام ميباشند و تو در جوابش نوشتى : هر كسى را كه بدين على باشد بقتل برسان ! زياد بدستور تو آنان را شهيد و مثله « 1 »  نمود ! ! و حال آنكه به خدا قسم دين على همان دينى است كه تو و پدرت بوسيلهء شمشير آن مسلمان شديد ! بوسيلهء دين على است كه تو در مقام خلافت جلوس كرده‌اى ، اگر دين على نبود شرافت و شخصيت تو و پدرت همان مسافرت زمستانى و تابستانى بود كه از مكه بشام ميكرديد و بدين وسيله خويشتن را از گرسنگى و بىنوائى نجات ميداديد ! ! اما اينكه نوشته بودى : من بخودم و دين حضرت محمّد صلّى اللَّه عليه و آله و امت آن بزرگوار نظرى كنم و از تفرقهء اين امت و اينكه بوسيلهء من دچار فتنه گردند بپرهيزم ، من فتنه‌اى براى اين امت بزرگتر نمىبينم از اينكه تو خليفهء آنان باشى ! من نظريه‌اى را براى خودم و دينم و امت حضرت محمّد صلّى اللَّه عليه و آله و سلّم افضل و بهتر از اين نمىبينم كه با تو جهاد نمايم ، اگر من با تو جهاد كنم ، قربتا الى اللَّه تعالى جهاد ميكنم و اگر جهاد با تو را ترك كنم بايد براى اين گناه از پروردگارم طلب مغفرت نمايم و از او بخواهم كه مرا ارشاد نمايد .\r\nاما اينكه نوشته بودى : اگر من منكر تو گردم تو نيز منكر من خواهى شد ، تو هر مكر و حيله‌اى كه بنظرت ميرسد در بارهء من بكن . من اميدوارم كه مكر و حيلهء تو به من ضررى نخواهد رسانيد . و ضرر آن براى تو از همه بيشتر خواهد بود ، زيرا تو بر اسب جهالت خويشتن سوار و بر شكستن عهد\r\n\r\n","description":"","footnote":" ( 1 ) مثله بضم ميم و سكون ثاء يعنى قطع نمودن اعضاء و جوارح از قبيل : دست ، پا ، گوش ، بينى ، چشم و . . . مترجم . ","page_name":" 228 ","page_number":228},
  {"content":"\r\n\r\nو پيمان خويشتن حريص‌شده‌اى ! بجان خودم قسم كه تو به شرطى وفا و عمل ننموده‌اى ! زيرا عهد و پيمان خود را شكستى و آن افرادى را كه با آنان صلح نمودى بعد از آن همه قسم‌هائى كه خوردى و تعهدهائى كه كردى و اطمينانهائى كه دادى شهيد نمودى ! تو آنان را بدون اينكه با كسى قتال نمايند شهيد كردى تو ايشان را بدين علت كشتى كه فضائل و مناقب ما را نقل ميكردند و حق ما را بزرگ ميداشتند . تو آنان را براى امرى شهيد نمودى كه مبادا بميرى و آنان را نكشته باشى ، يا اينكه ايشان قبلا از اينكه شهادت را درك كنند بميرند .\r\nاى معاويه ! مواظب باش كه از تو قصاص خواهد شد و يقين داشته باش كه حساب تو را خواهند رسيد ! بدان خداى توانا نامهء اعمالى ترتيب داده كه هيچ گناه كبيره و صغيره‌اى نيست مگر اينكه آن را به حساب خواهد آورد ! خدا اين جنايات تو را فراموش نخواهد كرد . جناياتى كه به مردم ظنين ميشوى ، دوستان خدا را تهمت ميزنى و ميكشى ، دوستان خدا را از خانه‌هاشان بديار غربت تبعيد مينمائى مردم را مجبور ميكنى با پسرت كه كودكى است نورس و شرابخوار و سگباز بيعت كنند من تو را اين طور ميدانم كه خود را دچار زيان خواهى كرد ، و دين خود را از دست خواهى داد ، با رعيت خويشتن حقه بازى خواهى نمود ، امانت خود را خيانت مينمائى ، گوش بسخن شخص سفيه و نادان ميدهى و افراد پرهيزكار را بخاطر اين گونه تبه‌كاران دچار خوف ميكنى ! ! و السّلام .\r\nهنگامى كه معاويه نامهء امام حسين عليه السّلام را خواند گفت : حقا كه در سينهء حسين بغض و كينه‌اى است كه من آن را نميدانم ! يزيد به معاويه گفت : جوابى براى حسين بنويس كه خويشتن را كوچك حساب كند و در اين نامه حسين را از آن كارهاى شرى كه پدرش انجام داد آگاه كن ! در همين موقع بود كه عبد اللَّه ابن عمرو بن عاص وارد شد . معاويه به او گفت : نامه‌اى را كه حسين نوشته ديدى ؟\r\nگفت : مگر چه نوشته ؟ وقتى معاويه آن نامه را برايش تلاوت كرد عبد اللَّه به معاويه گفت : چه مانعى دارد تو يك جوابى براى حسين بنويسى كه با چشم حقارت به خود\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nبنگرد ؟ عبد اللَّه اين سخن را براى خوش آمد معاويه گفت . يزيد به معاويه گفت :\r\nاكنون نظريهء من چگونه است ؟ معاويه خنديد و به عبد اللَّه گفت : يزيد هم همين عقيدهء تو را دارد . عبد اللَّه گفت : عقيدهء يزيد صحيح است . معاويه گفت : نظريهء شما هر دو خطا است . به نظر شما اگر من بخواهم عيوب على را بگويم مثلا ميتوانم چه بگويم ؟ شخصى مثل من نبايد عيبى را بگويد كه در وجود كسى نباشد ، يا اينكه نداند چه عيبى در وجود او است . اگر من عيب شخصى را بگويم كه مردم آن را نميدانند باكى براى صاحب آن نخواهد بود و مردم آن عيب را اهميتى نميدهند ، بلكه آن را تكذيب مينمايند . من چگونه عيب حسين را بگويم ، در صورتى كه به خدا قسم عيبى در وجود او نيست ! ! نظريهء من اين بود كه نامه‌اى بحسين بنويسم و او را تهديد نمايم . سپس اين نظريه را تعويض نمودم و اين طور ديدم كه با وى لجاجت نكنم .\r\n10 - در كتاب احتجاج اين موضوع را نيز به همين نحو مينگارد تا آنجا كه ميگويد : معاويه چيزى كه امام حسين را ناراحت كند براى آن حضرت ننوشت . جوائزى را كه براى آن حضرت ميفرستاد قطع ننمود . معاويه در هر سالى غير از انواع و اقسام هديه‌هائى كه براى امام حسين عليه السّلام تقديم ميكرد مبلغ هزار هزار درهم براى آن بزرگوار ميفرستاد .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n\r\nبخش بيست و هشتم راجع به آياتى كه در بارهء شهادت امام حسين عليه السّلام نازل شده و اينكه خدا خونخواه آن حضرت مىباشد\r\n1 - عياشى در تفسير خود در ذيل آيهء - 77 - سورهء نساء از امام جعفر صادق عليه السّلام روايت مىكند كه فرمود : منظور از اينكه ميفرمايد : ( آيا نديدى آن افرادى را كه به آنان گفته شد : دست نگهداريد ) يعنى با امام حسين عليه السّلام و ( نماز را به پا بداريد و موقعى كه قتال ( بر آنان واجب شد ) يعنى در ركاب امام حسين آنان ( ميگويند : پروردگارا ! چرا قتال را بر ما واجب نمودى ، كاش قتال را بتأخير مىانداختى تا يك مدت نزديكى ) يعنى تا زمان خروج حضرت قائم عليه السّلام زيرا نصرت و ظفر با آن حضرت خواهد بود . خدا ميفرمايد : يا محمّد ! بگو : متاع دنيا اندك است ، آخرت براى آن افرادى كه پرهيزكار باشند بهتر است .\r\n2 - نيز در همان تفسير از امام محمّد باقر عليه السّلام روايت مىكند كه فرمود :\r\nبه خدا قسم آن صلح و سازشى كه امام حسن عليه السّلام با معاويه كرد براى اين امت از هر چه كه آفتاب بر آن مىتابد بهتر است . به خدا قسم اين آيه در بارهء امام حسن نازل شده كه ميفرمايد :\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n أَ لَم تَرَ إِلَى الَّذِين قِيل لَهُم كُفُّوا أَيْدِيَكُم وَ أَقِيمُوا الصَّلاةَ وَ آتُوا الزَّكاةَ  . اين آيه در بارهء اطاعت نمودن امام مىباشد وقتى طلب قتال كردند و بر آنان واجب شد كه در ركاب امام حسين عليه السّلام قتال نمايند گفتند : پروردگارا ! چرا قتال را بر ما واجب نمودى ، كاش ما را تا يك زمان نزديكى بتأخير مىانداختى . و نيز منظور از اين آيه كه ميفرمايد :\r\n رَبَّنا أَخِّرْنا إِلى أَجَل قَرِيب نُجِب دَعْوَتَك وَ نَتَّبِع الرُّسُل  « 1 »  تأخير تا زمان حضرت قائم عليه السّلام مىباشد .\r\n3 - نيز در تفسير عياشى از امام محمّد باقر عليه السّلام روايت مىكند كه فرمود :\r\nمنظور از اين جمله كه ميفرمايد :  كُفُّوا أَيْدِيَكُم  يعنى زبان خود را نگاه داريد .\r\nو امام صادق عليه السّلام ميفرمايد : جمله  كُفُّوا أَيْدِيَكُم وَ أَقِيمُوا الصَّلاةَ  در شأن امام حسن عليه السّلام نازل شده ، زيرا خدا آن حضرت را مأمور كرده از جنگ با معاويه خوددارى نمايد . آنگاه فرمود : جملهء  فَلَمَّا كُتِب عَلَيْهِم الْقِتال  در شأن امام حسين عليه السّلام نازل شده ، زيرا خدا بر آن حضرت و عموم اهل زمين واجب نموده كه در ركاب آن بزرگوار قتال كنند .\r\n4 - نيز در همان تفسير از امام محمّد باقر عليه السّلام نقل مىكند كه فرمود :\r\nاگر عموم اهل زمين در ركاب آن حضرت قتال ميكردند كشته ميشدند .\r\n5 - در تفسير مذكور از امام صادق عليه السّلام روايت مىكند كه فرمود : آن قتل نفسى را كه خدا حرام كرده امام حسين بود كه وى را در ميان اهل بيتش شهيد نمودند ! 6 - نيز در تفسير سابق الذكر از امام محمّد باقر عليه السّلام روايت مىكند كه فرمود : اين آيه كه ميفرمايد : ( هر كسى مظلوم كشته شود ما تقاص او را در اختيار وارث وى قرار داده‌ايم مبادا در قتل اسراف نمايد زيرا كه وى يارى كرده خواهد\r\n\r\n","description":"","footnote":" ( 1 ) سورهء ابراهيم ، آيهء - 44 - يعنى پروردگارا ما را تا يك مدت نزديكى بتأخير بينداز تا دعوت تو را اجابت و از پيامبران متابعت نمائيم - مترجم . ","page_name":" 232 ","page_number":232},
  {"content":"\r\n\r\nشد « 1 »  در شأن امام حسين عليه السّلام نازل شده .\r\n7 - نيز در تفسير مزبور از امام محمّد باقر عليه السّلام روايت مىكند كه در تفسير آيهء  وَ مَن قُتِل مَظْلُوماً  الى آخره ميفرمايد : منظور از اين آيه امام حسين عليه السّلام مىباشد ، زيرا آن بزرگوار مظلومانه شهيد شد و ما امامان خونخواه آن حضرت هستيم . هنگامى كه قائم ما خاندان قيام كند خون امام حسين را طلب خواهد كرد . او بقدرى از قتلهء امام حسين را ميكشد كه خواهند گفت : در قتل اسراف مىكند . امام باقر عليه السّلام فرمود : منظور از مقتول ، امام حسين و منظور از خونخواه حضرت قائم و منظور از اسراف در قتل كشتن غير قاتل مىباشد و منظور از يارى شدن اين است كه از دنيا نخواهد رفت تا اينكه مردى از آل رسول صلّى اللَّه عليه و آله و سلّم زمين را پر از عدل و داد كند همانطور كه پر از ظلم و ستم شده باشد و او را يارى نمايد .\r\n8 - در كتاب كنز الفوائد از امام جعفر صادق عليه السّلام روايت مىكند كه فرمود :\r\nسورهء فجر را در نمازهاى واجب و نمازهاى نافلهء خود بخوانيد ، زيرا اين سورهء حضرت حسين بن على عليهما السّلام است . به آن راغب باشيد ، خدا شما را رحمت كند ! ابو اسامه كه حضور داشت به حضرت صادق گفت : چگونه اين سوره مخصوص امام حسين عليه السّلام است ! ؟ فرمود : آيا نشنيده‌اى كه در اين سوره ميفرمايد  يا أَيَّتُهَا النَّفْس الْمُطْمَئِنَّةُ  الى آخره . منظور از نفس مطمئنه كه راضى و مرضى است امام حسين عليه السّلام مىباشد . اصحاب امام حسين كه از آل محمّد صلّى اللَّه عليه و آله بودند فرداى قيامت از خدا راضى و خدا هم از آنان راضى خواهد بود .\r\nاين سورهء مباركه خصوصا در شأن حضرت حسين و شيعيان آن بزرگوار و شيعهء آل محمّد صلّى اللَّه عليه و آله نازل شده است . كسى كه در تلاوت سورهء مباركهء و الفجر مداومت نمايد درجهء او در بهشت نظير درجهء امام حسين خواهد بود ، خدا با عزت و حكمفرما خواهد بود .\r\n\r\n","description":"","footnote":" ( 1 ) سورهء بنى اسرائيل ، آيهء - 32 . ","page_name":" 233 ","page_number":233},
  {"content":"\r\n\r\n9 - در تفسير فرات بن ابراهيم از امام جعفر صادق عليه السّلام روايت مىكند كه در ذيل آيهء - 40 - سورهء حج كه ميفرمايد  الَّذِين أُخْرِجُوا مِن دِيارِهِم  الى آخره فرمود : اين آيه در شأن حضرت امير و جعفر و حمزه نازل شد و در بارهء حضرت حسين شهيد جريان پيدا كرد .\r\n10 - در كتاب كافى روايت مىكند كه شخصى از امام جعفر صادق عليه السّلام راجع بتفسير آيهء - 33 - سورهء اسراء جويا شد كه ميفرمايد  وَ مَن قُتِل مَظْلُوماً  الى آخره . امام صادق فرمود : در بارهء امام حسين نازل شده كه اگر عموم اهل عالم بجرم شهيد كردن آن بزرگوار كشته شوند اسراف نخواهد بود « 1 »  11 - در تفسير على بن ابراهيم از حضرت امام جعفر صادق عليه السّلام روايت مىكند كه فرمود : منظور از اين آيه كه در سورهء و الفجر ميفرمايد  يا أَيَّتُهَا النَّفْس الْمُطْمَئِنَّةُ  الى آخره امام حسين عليه السّلام است .\r\n12 - در كتاب كافى از حضرت صادق عليه السّلام در ذيل آيهء - 88 - سورهء و الصافات كه ميفرمايد  فَنَظَرَ نَظْرَةً فِي النُّجُوم  الى آخره روايت مىكند كه فرمود : حضرت ابراهيم حساب كرد و مصائب امام حسين را دريافت و بقوم خود فرمود : من مريض هستم .\r\n13 - در كتاب كامل الزيارات از امام جعفر صادق عليه السّلام روايت مىكند كه\r\n\r\n","description":"","footnote":" ( 1 ) صدوق در جلد اول علل الشرائع ، باب - 164 - روايت مفصلى راجع به اين موضوع نقل مىكند كه قسمتى از آن اين است : عبد السّلام به حضرت رضا گفت : چه ميفرمائيد در بارهء اين روايتى كه امام جعفر صادق فرموده : هنگامى كه قائم عليه السّلام خروج كند ذريه‌هاى قاتلين امام حسين را به علت رفتار اجدادشان خواهد كشت ؟ حضرت رضا فرمود :\r\nهمين طور است كه حضرت صادق فرموده . عبد السّلام گفت : پس اينكه قرآن ميفرمايد :\r\nگناه كسى به گردن ديگرى نخواهد بود چيست ؟ فرمود : ولى آنان برفتار اجداد خود راضى خواهند بود . اگر مردى در مشرق كشته شود و مردى در مغرب بكشته شدن وى راضى باشد در قتل او شريك خواهد بود - مترجم . ","page_name":" 234 ","page_number":234},
  {"content":"\r\n\r\nفرمود : آيهء   وَ إِذَا الْمَوْؤُدَةُ سُئِلَت ، بِأَيِّ ذَنْب قُتِلَت   در بارهء امام حسين عليه السّلام نازل شده .\r\n14 - على بن اسباط در كتاب نوادر از حسن بن زياد نقل مىكند كه گفت :\r\nبه حضرت امام جعفر صادق عليه السّلام گفتم : منظور از آيهء - 77 - سورهء نساء كه ميفرمايد :\r\n أَ لَم تَرَ إِلَى الَّذِين قِيل لَهُم كُفُّوا أَيْدِيَكُم وَ أَقِيمُوا الصَّلاةَ  چيست ؟ فرمود : اين آيه در شأن امام حسن مجتبى عليه السّلام نازل شده ، زيرا خدا او را دستور داد كه از جنگ با معاويه خوددارى نمايد . گفتم : منظور از اين قسمت كه ميفرمايد :  فَلَمَّا كُتِب عَلَيْهِم الْقِتال  چيست ؟ فرمود : در شأن امام حسين عليه السّلام نازل شده ، زيرا خدا بر آن حضرت و بر جميع اهل زمين واجب كرده كه در ركاب آن بزرگوار قتال نمايند . و . . .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n\r\nبخش بيست و نهم در بارهء چيزهائى كه خدا در عوض شهادت امام حسين عطا كرده است :\r\n1 - در كتاب امالى شيخ از محمّد بن مسلم روايت مىكند كه گفت : از حضرت امام محمّد باقر و امام صادق عليهما السّلام شنيدم مىفرمودند : خداى سبحان در عوض شهادت امام حسين عليه السّلام مقام امامت را نصيب ذريهء آن بزرگوار نمود ، شفاء امراض را در تربت مقدس آن حضرت و مستجاب شدن دعا را نزد قبر مبارك آن بزرگوار قرار داد . ايامى را كه زوار آن بزرگوار بزيارتش ميروند و بر مىگردند جزء عمر آنان قرار نميدهد .\r\nمحمّد بن مسلم ميگويد : به حضرت صادق گفتم : اين خصلت‌ها كه براى زوار حسين عليه السّلام باشد پس خود آن بزرگوار چه مقامى خواهد داشت ! ؟ فرمود : خداى مهربان امام حسين را به پيغمبر اكرم صلّى اللَّه عليه و آله و سلّم ملحق نموده و امام حسين هم داراى درجهء و منزلت پيامبر خدا مىباشد .\r\nسپس حضرت صادق عليه السّلام آيهء - 31 - سورهء طور را تلاوت كرد كه ميفرمايد :\r\nافرادى كه ايمان آوردند و ذريهء ايشان از ايشان تبعيت كردند ذريهء آنان را به آنان ملحق نموديم .\r\n2 - در كتاب اكمال الدين از صادق آل محمّد صلّى اللَّه عليه و آله و سلّم روايت مىكند كه فرمود :\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nهنگامى كه حضرت زهراى اطهر عليها السّلام امام حسين را متولد كرد پيغمبر اعظم اسلام به حضرت زهراء فرمود : امتم بعد از من حسينم را خواهند كشت . فاطمهء اطهر گفت :\r\nمن به يك چنين فرزندى احتياج ندارم . رسول اكرم در جوابش فرمود : خدا ميفرمايد : من مقام امامت را در عوض اين شهادت بفرزندان امام حسين عطا خواهم كرد . حضرت زهراء گفت : راضى شدم .\r\n3 - نيز در همان كتاب از امام جعفر صادق عليه السّلام روايت مىكند كه فرمود :\r\nموقعى كه فاطمهء اطهر به حضرت امام حسين حامله شد پيامبر معظم اسلام صلّى اللَّه عليه و آله بفاطمهء زهراء فرمود : خداى مهربان پسرى به تو عطا مىكند كه نامش ، حسين است و امت من او را خواهند كشت . حضرت زهراء گفت : من به يك چنين فرزندى احتياج ندارم . رسول اعظم فرمود : خدا در اين باره يك وعده‌اى به من داده .\r\nگفت : چه وعده‌اى ؟ فرمود : به من وعده داده مقام امامت را بعد از امام حسين بفرزندان آن حضرت عطا كند . فاطمهء اطهر گفت : راضى شدم .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n\r\nبخش سىام راجع به اخبارى كه خدا در بارهء شهادت امام حسين عليه السّلام به انبياء داده است :\r\n1 - در كتاب احتجاج از سعد بن عبد اللَّه روايت مىكند كه گفت : به حضرت قائم آل محمّد صلّى اللَّه عليهم اجمعين گفتم : تأويل   كهيعص   چيست ؟ فرمود :\r\nاين حروف از اخبار غيبى ميباشند كه خداى عليم بندهء خود حضرت زكريا را از آنها آگاه نمود و سپس داستان آن را براى حضرت محمّد صلّى اللَّه عليه و آله شرح داد . جريان اين قضيه بدين شرح است كه حضرت زكريا عليه السّلام از خدا خواست كه نام‌هاى مبارك پنج تن آل عبا را به او ياد دهد . جبرئيل به زمين هبوط كرد و آنها را به حضرت زكريا عليه السّلام تعليم داد . هر وقت حضرت زكريا نامهاى مبارك : محمّد ، على ، زهراء ، و حسن عليهم السّلام را مىبرد غم و اندوه وى بر طرف ميشد ، ولى هر گاه نام مبارك حسين را مىبرد گريه راه گلوى او را ميگرفت و نفس وى به شماره مىافتاد ! تا اينكه يك روز حضرت زكريا گفت : بار خدايا ! براى چيست كه هر وقت من نام آن چهار نفر را ميبرم غم و اندوه من بر طرف مىشود ، ولى موقعى كه نام حسين را ميبرم چشمانم اشكبار و نفسم به شماره مىافتد ! ؟ خداى عليم داستان شهادت امام حسين را براى زكريا شرح داد و فرمود :\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n  كهيعص   ك اشاره بكربلاى امام حسين عليه السّلام است . ه اشاره به هلاكت عترت پاك مىباشد . ى اشاره بنام يزيد است كه در حق حسين عليه السّلام ظلم كرد ، ع اشاره به عطش حسين و ص اشاره به صبر آن بزرگوار است .\r\nهنگامى كه حضرت زكريا اين جريان را شنيد مدت سه روز از مسجد خويشتن خارج نشد و در آن مدت اجازهء ورود به احدى نداد . آنگاه مشغول گريه و زارى شد ، وى از براى امام حسين عليه السّلام مرثيه ميخواند و ميگفت :\r\nپروردگارا ! آيا بهترين خلق خود ( يعنى حضرت محمّد را ) دچار مصيبت فرزندش ميكنى ؟ بار خدايا ! آيا يك چنين بلائى را بر در خانه آن حضرت پياده خواهى كرد ؟ پروردگارا ! آيا لباس يك چنين مصيبتى را به على و زهراء مىپوشانى ! بار خدايا ! آيا چنين مصيبتى را نصيب آنان خواهى كرد ؟\r\nسپس حضرت زكريا دعاء كرد و گفت : پروردگارا ! يك پسرى به من عطا كن كه در اين زمان پيرى چشم من به وى روشن شود ، موقعى كه اين پسر را به من عطا كردى مرا شيفتهء محبت وى بگردان ، سپس مرا دچار مصيبت او بكن همچنان كه حضرت محمّد حبيب خود را دچار مصيبت فرزند خواهى كرد ! آنگاه خدا حضرت يحيى عليه السّلام را به زكريا عطا كرد و او را دچار مصيبت وى نمود . مدت حمل حضرت يحيى عليه السّلام شش ماه بود و مدت حمل امام حسين عليه السّلام نيز شش ماه بود ، الى آخره 2 - صدوق در كتاب امالى از كعب الاحبار نقل مىكند كه گفت : در كتاب ما اين طور نوشته شده : مردى از فرزندان حضرت محمّد صلّى اللَّه عليه و آله و سلّم شهيد مىشود هنوز عرق مالهاى سوارى يارانش خشك نشده كه داخل بهشت خواهند شد و با حور - العين معانقه خواهند كرد « 1 »  در همين موقع بود كه امام حسن عليه السّلام از آنجا عبور كرد به كعب الاحبار گفتند : آن مرد اين است ؟ گفت : نه . وقتى امام حسين\r\n\r\n","description":"","footnote":" ( 1 ) معانقه اين است كه دو نفر در حال ايستادن سر و گردن خود را از راه محبت پهلوى يك ديگر بگذارند - مترجم . ","page_name":" 239 ","page_number":239},
  {"content":"\r\n\r\nاز آنجا عبور كرد به وى گفتند : آن مرد اين است ؟ گفت : آرى .\r\n3 - نيز در كتاب امالى از گروهى روايت مىكند كه گفتند : ما با شهرهاى روم جنگيديم وقتى داخل يكى از كليساهاى آنان شديم ديديم اين شعر در آن نوشته شده :\r\n أ يرجو معشر قتلوا حسينا * شفاعة جده يوم الحساب \r\nيعنى گروهى كه امام حسين را كشتند آيا جا دارد روز قيامت بشفاعت جد حسين اميدوار باشند ؟ ما از آن افراد پرسيديم : اين شعر از چه موقعى در كليساى شما نوشته شده ؟ گفتند : سيصد سال قبل از اينكه پيغمبر شما مبعوث شود .\r\n4 - مؤلف گويد : در كتاب مثير الاحزان از سليمان اعمش روايت مىكند كه گفت : ما مشغول طواف بوديم ، ناگاه شنيديم مردى ميگويد : خدايا مرا بيامرز گر چه ميدانم نخواهى آمرزيد ! ؟ وقتى من از او راجع به اين مأيوس بودنش جويا شدم گفت : من يكى از آن چهل نفرى بودم كه سر امام حسين را از طريق شام براى يزيد برديم . وقتى از كربلا حركت كرديم و در اولين دير نصارا پياده شديم سر امام حسين بر فراز نيزه قرار داشت . در آن حينى كه مشغول غذا خوردن شديم ناگاه ديديم ، دستى با قلم آهنى با خون اين سطر را به ديوار نوشت :\r\n أ ترجو امة قتل حسينا * شفاعة جده يوم الحساب \r\nيعنى آيا امتى كه امام حسين را شهيد نمودند جا دارد كه روز قيامت بشفاعت جد حسين چشم شفاعت داشته باشند ؟ ما شديدا دچار جزع و فزع شديم يكى از ما تصميم گرفت آن دست را بگيرد ولى غايب شد و آن شخص بازگشت ! ! پدر عبد الرحمن بن مسلم ميگويد : وقتى ما با اهل روم كارزار كرديم و داخل يكى از كليساى آنان شديم كه نزديك قسطنطنيه بود خطى به زبان رومى بر آن نوشته شده بود . وقتى از گروهى جويا شديم ؛ معنى اين خط چيست و آنان\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nشرح دادند ديديم همين شعر سابق الذكر را نوشته است ! ابو عمرو زاهد در كتاب ياقوت از گروهى نقل مىكند كه گفتند : ما با نصارا جنگيديم و گروهى از آنان را اسير كرديم كه شخص دانشمندى در ميان ايشان بود .\r\nما نسبت به او احترام و احسان نموديم . وى گفت : پدرم از آباء و اجداد خود برايم نقل كرد : سيصد سال قبل از اينكه محمّد عربى صلّى اللَّه عليه و آله مبعوث شود در بلاد روم حفارى كردند و با سنگى مواجه شدند كه اين بيت به زبان فرزندان شيث بر آن نوشته شده بود :\r\n أ ترجوا عصبة قتلت حسينا * شفاعة جده يوم الحساب \r\n5 - صدوق در كتاب امالى از امام جعفر صادق عليه السّلام روايت مىكند كه فرمود : يك وقت پيغمبر عظيم الشأن اسلام در خانهء ام سلمه بود به وى فرمود :\r\nمبادا بگذارى كسى نزد من بيايد . ناگاه امام حسين عليه السّلام كه كودكى بود آمد و ام سلمه نتوانست از او جلوگيرى نمايد آن حضرت همچنان آمد تا بحضور پيامبر خدا مشرف شد . وقتى ام سلمه نيز بدنبال امام حسين آمد ديد آن بزرگوار روى سينهء رسول خدا صلّى اللَّه عليه و آله قرار گرفته و پيغمبر اكرم در حالى كه گريان است چيزى را زير و رو مىكند .\r\nپيامبر خدا به‌ام سلمه فرمود : اين جبرئيل است كه به من خبر ميدهد ، اين حسينم شهيد خواهد شد و اين همان تربتى است كه حسينم روى آن شهيد مىشود اى ام سلمه اين تربت را نزد خود نگاه دار . هر وقت ديدى اين تربت به خون مبدل شد بدان كه اين حبيب من شهيد شده است ! ! ام سلمه گفت : يا رسول اللَّه ! از خدا بخواه كه اين بلاء را از حسين تو دور نمايد ؟ فرمود : من از خدا تقاضا كردم ، ولى خدا فرمود : در عوض اين شهادت يك درجه‌اى بحسين داده مىشود كه به احدى از مخلوقين داده نخواهد شد . اين حسين شيعيانى دارد كه هر گاه شفاعت كنند شفاعت آنان قبول خواهد شد . حضرت مهدى موعود از فرزندان اين حسين خواهد بود . به خدا قسم شيعيان حسين هستند كه فرداى قيامت رستگار خواهند بود\r\n\r\n","description":"","footnote":"","page_name":" 241 ","page_number":241},
  {"content":"\r\n\r\n6 - صدوق در كتاب عيون اخبار رضا عليه السّلام از فضل روايت مىكند كه گفت : از حضرت رضا شنيدم ميفرمود : هنگامى كه خداى مهربان به حضرت ابراهيم دستور داد ، آن قوچى را كه براى آن حضرت نازل شده بود در عوض فرزندش اسماعيل ذبح نمايد . حضرت ابراهيم آرزو داشت ، كاش پسرم اسماعيل را قربانى ميكردم و مأمور نميشدم كه اين قوچ را بجاى وى قربانى كنم . ابراهيم عليه السّلام بدين جهت اين تمنا را كرد كه مصيبت آن پدرى در قلبش جاىگزين شود كه عزيزترين فرزند خود را بدست خويش در راه خدا قربانى كرده باشد . و به جهت يك چنين مصيبتى مستوجب رفيع‌ترين درجات اهل ثواب شده باشد .\r\nخداى رؤف به حضرت ابراهيم وحى كرد : يا ابراهيم ! محبوبترين خلق من نزد تو كيست ؟ گفت : پروردگارا ! خلقى را نيافريدى كه از حبيب تو حضرت محمّد صلّى اللَّه عليه و آله و سلّم نزد من عزيزتر باشد . خطاب شد : آيا محمّد نزد تو محبوبتر است يا خودت گفت : بلكه حضرت محمّد صلّى اللَّه عليه و آله نزد من از خودم محبوبتر است . خطاب رسيد : فرزند حضرت محمّد نزد تو محبوبتر است يا فرزند خودت ؟ گفت : بلكه فرزند آن حضرت نزد من محبوبتر است . خطاب آمد : ذبح فرزند آن بزرگوار از راه ظلم براى قلب تو دردناكتر است يا ذبح فرزند خودت كه وى را بدست خود در طاعت من قربانى كنى ؟ گفت :\r\nپروردگارا ذبح فرزند آن حضرت كه بدست دشمنانش انجام گيرد براى قلب من دردناكتر است .\r\nخطاب شد : يا ابراهيم ! گروهى كه گمان ميكنند از امت حضرت محمّد ميباشند پسرش حسين را بعد از آن حضرت بظلم و دشمنى به نحوى خواهند كشت كه گوسفندان را سر مىبرند . آنان براى اين جنايت مستوجب خشم من خواهند شد . حضرت ابراهيم عليه السّلام براى اين مصيبت جزع و فزع كرد و قلبش سوخت و شروع بگريه كرد .\r\nپس از اين جريان بود كه خطاب آمد : يا ابراهيم ! ما اين جزع و فزع تو را كه براى امام حسين عليه السّلام كردى در عوض اينكه پسرت اسماعيل را در راه ما قربانى كرده باشى قبول كرديم و بدين وسيله رفيع‌ترين درجات افراد مصيبت - زده را به تو عطا نموديم . معناى قول خداى سبحان كه ( در آيهء - 107 - سورهء\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nو الصافات ) ميفرمايد  وَ فَدَيْناه بِذِبْح عَظِيم  همين است .\r\n7 - در كتاب علل الشرائع از صادق آل محمّد صلّى اللَّه عليه و آله و سلّم روايت مىكند كه فرمود :\r\nآن اسماعيلى كه خداى سبحان ( در سورهء مريم ، آيهء - 54 - ) در باره‌اش فرموده  وَ اذْكُرْ فِي الْكِتاب إِسْماعِيل  الى آخره اين اسماعيل بن ابراهيم عليهما السّلام نبود . بلكه يكى از پيامبران بود كه خدا او را بر قوم خود مبعوث نمود . آن قوم وى را گرفتند و پوست سر و صورت آن حضرت را كندند ! ! آنگاه ملكى نزد آن بزرگوار آمد و گفت : هر دستورى دارى به من بده تا از ايشان انتقام بگيريم ، فرمود : من هم به مظلوميت امام حسين عليه السّلام اقتداء مينمايم .\r\n8 - نيز در همان كتاب از امام جعفر صادق عليه السّلام نظير اين روايت را نقل نموده است .\r\n9 - در كتاب امالى شيخ از حضرت صادق عليه السّلام روايت مىكند كه فرمود :\r\nيكوقت امام حسين عليه السّلام در حضور پيغمبر اعظم اسلام صلّى اللَّه عليه و آله بود كه جبرئيل نازل شد و گفت : يا محمّد ! آيا اين حسين را دوست ميدارى ! ؟ فرمود : آرى . جبرئيل گفت : آيا نه چنين است كه امت تو او را به زودى خواهند كشت پيامبر خدا صلّى اللَّه عليه و آله بشدت محزون و اندوهناك شد ! جبرئيل گفت : آيا دوست دارى آن تربتى را كه حسين روى آن شهيد مىشود به تو نشان دهم ؟ فرمود : آرى . جبرئيل آن قسمت زمينى را كه بين كربلا و پيغمبر اكرم بود فرو برد و دو قطعه خاك از كربلا بوسيلهء بالهاى خود آورد و به حضرت رسول داد . آنگاه آن قسمت زمين به يك چشم بهمزدن به حال اول خود بازگشت و گسترده شد پيغمبر خدا صلّى اللَّه عليه و آله به آن تربت فرمود : چه خوب تربتى هستى ! خوشا به حال كسى كه روى تو كشته خواهد شد ! ! 10 - نيز در همان كتاب مينگارد : يكى از بزرگان ملائكه از خدا اجازه خواست كه به زيارت پيغمبر اعظم اسلام بيايد . خداى مهربان به او اجازه داد .\r\nدر آن هنگامى كه آن ملك در حضور رسول خدا بود امام حسين عليه السّلام وارد شد .\r\nپيامبر اكرم امام حسين عليه السّلام را بوسيد و او را در كنار خود جاى داد . آن ملك\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nبه حضرت رسول گفت : آيا اين حسين را دوست دارى ؟ فرمود : آرى ، من خيلى او را دوست دارم ، وى فرزند من است آن ملك گفت : امت تو به زودى او را شهيد مينمايند . فرمود : آيا امت من پسرم را ميكشند ! ؟ گفت : آرى ، آيا مايل هستى مقدارى از آن تربتى كه حسين را روى آن شهيد ميكنند به تو نشان دهم فرمود : آرى . سپس آن ملك مقدارى خاك قرمز رنگ كه خوشبو بود به پيغمبر خدا نشان داد و گفت : هر گاه اين تربت مبدل به خون شود علامت اين است كه پسر تو شهيد شده است ، راوى ميگويد : به من خبر داده شد آن ملك ميكائيل بود .\r\n11 - نيز در كتاب امالى شيخ از زينب بنت جحش كه زوجهء رسول خدا بود نقل مىكند كه گفت : يك روز پيغمبر اعظم صلّى اللَّه عليه و آله در اطاق من خوابيده بود كه امام حسين عليه السّلام آمد من نميگذاشتم حسين نزد آن حضرت برود ، زيرا ميترسيدم آن بزرگوار را بيدار كند . وقتى من از حسين غفلت كردم ديدم بحضور جد بزرگوارش رفته و روى شكم مبارك آن حضرت نشسته و روى ناف آن حضرت بول كرده ؟ وقتى من خواستم آن بزرگوار را از روى سينهء پيامبر خدا بردارم رسول اكرم به من فرمود : بگذار تا بول فرزندم تمام شود . موقعى كه بول حسين تمام شد حضرت رسول وضوء گرفت و شروع به نماز كرد . هر وقت آن بزرگوار به سجده ميرفت امام حسين به پشت مقدس آن حضرت سوار ميشد . پيامبر خدا بقدرى سجده را طولانى ميكرد تا امام حسين فرود مىآمد و هنگامى كه پيغمبر برميخواست امام حسين همچنان به پشت آن حضرت بود تا نماز تمام شد .\r\nناگاه ديدم رسول اعظم صلّى اللَّه عليه و آله دست مبارك خود را باز كرد و فرمود : اى جبرئيل نشان بده ، نشان بده ! من به آن حضرت گفتم : يا رسول اللَّه ! امروز يك عملى انجام دادى كه هرگز انجام نداده بودى ! ؟ فرمود : آرى ، جبرئيل نزد من آمد و در بارهء مصيبت فرزندم حسين به من تسليت و تعزيت گفت ، و خبر داد : امتم او را خواهند كشت و اين خاك قرمز را براى من آورد .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n12 - در كتاب خرائج از پيامبر معظم اسلام صلّى اللَّه عليه و آله و سلّم روايت مىكند كه فرمود :\r\nهنگامى كه خدا تصميم گرفت قوم نوح را هلاك كند بنوح وحى كرد : از درخت ساج تخته درست كند . موقعى كه نوح آن تخته‌ها را آماده كرد نميدانست آنها را چه كند .\r\nپس از اين جريان جبرئيل آمد و شكل كشتى را به آن حضرت نشان داد .\r\nيك تابوت با جبرئيل بود كه حاوى يك صد و بيست و نه هزار ( 129000 ) ميخ بود .\r\nنوح كشتى را با آن ميخها ميخ كرد تا اينكه پنج عدد از آنها باقى ماند . وقتى دست خود را به يكى از آن ميخهاى پنجگانه زد آنچنان نورانى شد كه ستارهء درخشنده‌اى در افق آسمان نورانى شود . حضرت نوح از اين منظره همچنان متحير ماند ! ! ناگاه آن ميخ به زبان فصيح گفت : من بنام بهترين پيامبران يعنى حضرت محمّد بن عبد اللَّه صلّى اللَّه عليه و آله ميباشم .\r\nجبرئيل عليه السّلام نازل شد و حضرت نوح به او فرمود : اين چه نوع ميخى است كه من نظير آن را نديده‌ام ! ؟\r\nجبرئيل گفت : اين ميخ بنام سيد انبياء حضرت محمّد بن عبد اللَّه است . آن را در سمت راست جلو كشتى نصب كن .\r\nسپس حضرت نوح عليه السّلام دست به ميخ دومى زد و ديد آن نيز درخشيد و نورانى شد ! نوح به جبرئيل گفت : اين چه نوع ميخى است ؟ جبرئيل گفت : اين نام برادر و پسر عمويش سيد اوصياه يعنى على بن ابى طالب عليه السّلام مىباشد ، آن را در طرف چپ جلو كشتى نصب كن . وقتى حضرت نوح دست به سومين ميخ زد آن نيز نورانى و درخشنده شد ! جبرئيل گفت : اين بنام فاطمهء اطهر است . آن را پهلوى ميخ پدرش نصب كن . هنگامى كه حضرت نوح دست به ميخ چهارم زد و آن نيز درخشيد جبرئيل فرمود : اين ميخ بنام حسن است ، آن را پهلوى ميخ پدرش نصب كن . وقتى آن حضرت دست به پنجمين ميخ زد و آن هم درخشيد و نورانى گرديد و يك رطوبتى داد ، جبرئيل گفت : اين ميخ از امام حسين مىباشد ، آن را پهلوى ميخ\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nپدرش نصب كن . حضرت نوح بجبرئيل فرمود : اين رطوبت چيست ! ؟ گفت : خون است . آنگاه جريان شهيد شدن امام حسين عليه السّلام را براى نوح شرح داد .\r\nحضرت نوح پس از شنيدن اين جريان كشندگان و ظلم‌كنندگان بر حسين و افرادى كه آن حضرت را واگذار نمودند لعنت كرد .\r\n13 - در كتاب امالى شيخ از عائشه روايت مىكند كه گفت : پيغمبر اعظم اسلام صلّى اللَّه عليه و آله و سلّم امام حسين عليه السّلام را روى دامن مبارك خود نشانيد و او را بوسيد .\r\nجبرئيل برسول خدا گفت : آيا اين پسرت را دوست دارى ! ؟ فرمود : آرى گفت : امت تو او را بعد از تو شهيد مينمايند ! اشك رسول اكرم بعد از اين جريان جارى شد و . . .\r\n14 - نيز در همان كتاب از انس روايت مىكند كه گفت : ملك باران اجازه خواست كه بحضور پيغمبر اسلام صلّى اللَّه عليه و آله مشرف شود . پيامبر خدا به‌ام سلمه فرمود :\r\nمواظب باش كه احدى نزد ما نيايد . ناگاه امام حسين عليه السّلام آمد ، من مانع شدم كه نزد رسول خدا برود ، ولى او برجست و بحضور پيامبر اكرم رفت ، آنگاه از دوش پيغمبر بالا ميرفت و روى دوش آن حضرت مينشست . آن ملك برسول خدا گفت :\r\nآيا حسين را دوست دارى ؟ گفت : آرى و . . .\r\n15 - در كتاب كامل الزيارات از امام جعفر صادق عليه السّلام روايت مىكند كه فرمود : هنگامى كه جبرئيل خبر شهادت امام حسين را براى پيغمبر معظم اسلام آورد آن حضرت دست على بن ابى طالب عليه السّلام را گرفت و قسمتى از روز را بكنارى رفتند و شروع بگريه نمودند ! از يك ديگر جدا نشدند تا جبرئيل آمد و به ايشان گفت :\r\nخداى مهربان بشما سلام مىرساند و ميفرمايد : اگر شما صبر كنيد من عزم خود را جزم نموده‌ام كه حسين شهيد شود . پيغمبر اكرم فرمود : صبر ميكنم .\r\n16 - نيز در همان كتاب از صادق آل محمّد صلّى اللَّه عليه و آله و سلّم روايت مىكند كه فرمود :\r\nهنگامى كه فاطمهء اطهر به امام حسين حامله شد جبرئيل بحضور پيامبر اسلام صلّى اللَّه عليه و آله آمد و گفت : فاطمه به زودى پسرى مياورد كه امت تو بعد از تو او را خواهند كشت .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nموقعى كه فاطمه به حسين حامله شد كراهت داشت و هنگامى كه وى را زائيد كراهت داشت .\r\nسپس حضرت صادق فرمود : آيا مادرى در دنيا ديده‌ايد كه از زائيدن پسرى ناراضى باشد ؟ حضرت زهراء عليها السّلام از اين نظر از ولادت حسين كراهت داشت كه ميدانست او به زودى شهيد خواهد شد .\r\nآنگاه فرمود : ( آيهء - 15 - سورهء احقاف در شأن امام حسين نازل شده كه ميفرمايد : ) ما به انسان در بارهء والدين او توصيه و سفارش كرديم . همان انسانى كه مادرش از حامله شدن به وى و زائيدن او كراهت داشت و مدت حمل و شيرخوارگى وى سى ماه بود .\r\n17 - نيز در كتاب كامل الزيارات از امام جعفر صادق عليه السّلام روايت مىكند كه فرمود : جبرئيل بر حضرت محمّد صلّى اللَّه عليه و آله نازل شد و گفت : يا محمّد ! خدا بر تو سلام مىرساند و به تو بشارت ميدهد به مولودى كه از فاطمه متولد مىشود و امت تو او را بعد از تو خواهند كشت .\r\nپيغمبر اكرم فرمود : سلام بر خداى سبحان باد . اى جبرئيل من به اين گونه فرزندى كه از فاطمه متولد گردد و بعد از من بدست امتم كشته شود احتياجى ندارم ( زيرا تحمل يك چنين مصيبتى خيلى ناگوار است ) جبرئيل بالا رفت و برگشت و همان مقالهء اول را گفت . رسول خدا صلّى اللَّه عليه و آله فرمود :\r\nبر پروردگار من سلام باد ، من به چنين مولودى احتياج ندارم كه امتم او را بعد از من شهيد نمايند . جبرئيل عروج و هبوط كرد و گفت :\r\nيا محمّد ! خداى مهربان تو را سلام مىرساند و به تو مژده ميدهد كه مقام امامت و ولايت و وصيت را بفرزندان امام حسين عليه السّلام عطا خواهد كرد . پيغمبر معظم اسلام صلّى اللَّه عليه و آله فرمود راضى شدم .\r\nپس از اين جريان پيامبر خدا نزد فاطمهء اطهر فرستاد و فرمود : خدا به من بشارت داده به مولودى كه از تو متولد مىشود و امت من وى را بعد از من خواهند\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nكشت .\r\nفاطمهء اطهر جواب داد : من به اين گونه مولودى كه امت تو او را بعد از تو شهيد كنند احتياج ندارم .\r\nپيغمبر اكرم در جوابش فرمود : خدا در عوض اين مصيبت مقام امامت و ولايت و وصيت را بفرزندان حسينم عطا خواهد كرد . فاطمهء زهراء گفت : راضى شدم .\r\nآنگاه ( آيهء - 15 - سورهء احقاف در شأن وى نازل شد كه ميفرمايد : ) در حالى كه كراهت داشت به وى حامله شد و او را زائيد ، مدت حمل و شيرخوارگى او سى ماه شد ، تا اينكه قوى و چهل ساله شد و گفت :\r\nپروردگارا ! به من توفيق بده كه در مقابل آن نعمت‌هائى كه به من و والدين من عطا كردى سپاسگزار باشم و عمل نيكوئى انجام دهم كه نزد تو پسنديده باشد فرزندان مرا نيز صالح و نيكوكار قرار بده . اگر گفته بود : اصلح لى ذريتى كليهء فرزندان آن حضرت امام ميشدند ( ولى چون فرموده  أَصْلِح لِي فِي ذُرِّيَّتِي  لذا بعضى از فرزندانش بمقام امامت رسيدند ) امام حسين عليه السّلام از فاطمه و زن ديگرى شير نخورد . بلكه آن حضرت را نزد پيامبر خدا صلّى اللَّه عليه و آله مياوردند و آن بزرگوار شست مبارك خود را در دهان امام حسين ميگذاشت و حسين عليه السّلام بقدرى انگشت آن حضرت را ميمكيد كه غذاى دو الى سه روز خود را تأمين ميكرد و گوشت و خون امام حسين بدين وسيله از گوشت پيامبر اكرم اسلام صلّى اللَّه عليه و آله پرورش مييافت . هيچ مولودى شش ماهه به دنيا نيامد كه زنده بماند غير از عيسى بن مريم و امام حسين عليهما السّلام .\r\n18 - نيز در همان كتاب روايت هفدهم را كه نگاشته شد بطور خلاصه از امام جعفر صادق عليه السّلام نقل كرده . چون عين اين روايت است لذا ترجمهء آن لزومى ندارد .\r\n19 - نيز در كتاب سابق الذكر از صادق آل محمّد صلّى اللَّه عليه و آله روايت مىكند كه فرمود : فاطمهء زهراء عليهما السّلام نزد پيامبر خدا رفت و ديد آن حضرت گريان است گفت : پدر جان ! چرا گريانى ؟ فرمود : جبرئيل به من خبر داده ، امتم حسينم را\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nخواهند كشت . زهراى اطهر نيز شروع بجزع و فزع كرد و اين سخن از برايش ناگوار شد ! سپس وقتى پيغمبر خدا آن بانوى بزرگوار را آگاه كرد كه مقام امامت نصيب فرزندان حسين مىشود قلب مباركش آرام گرفت ! ! 20 - نيز در كتاب نام برده از حضرت على بن ابى طالب عليه السّلام روايت مىكند كه فرمود : يكوقت پيغمبر اعظم اسلام نزد ما آمد ، در آن موقع ام ايمن مقدارى شير و كره و خرما براى ما فرستاده بود . ما از آن شير و كره و خرما به آن حضرت تقديم كرديم . وقتى آن بزرگوار مقدارى از آنها را خورد برخاست و در كنج خانه چند ركعتى نماز خواند . وقتى به سجدهء آخر رسيد بشدت گريان شد ! هيچ كدام از ما به جهت عظمت آن بزرگوار جرات نكرديم از سبب گريه‌اش جويا شويم ! امام حسين عليه السّلام در كنار آن حضرت ايستاد و گفت : پدر جان وقتى نزد ما آمدى بقدرى مسرور شديم كه براى هيچ موضوعى اين قدر مسرور نميشديم ، سپس گريان شدى و ما را مغموم نمودى ، براى چه گريان شدى ! ؟ فرمود : اى پسر عزيزم ! جبرئيل عليه السّلام نزد من آمد و گفت : شما همه شهيد خواهيد شد و قبور شما پراكنده خواهد بود . امام حسين عليه السّلام گفت : پدر جان كسى كه قبور پراكندهء ما را زيارت كند چه ثوابى خواهد داشت ! فرمود : پسر جان ! آنان گروهى از امت من ميباشند كه شما را زيارت ميكنند . ثواب ايشان اين است كه بايد از خدا خير و بركت بخواهند و بر من لازم مىشود كه روز قيامت نزد آنان بيايم و آنان را از هول و ترس قيامت كه به علت گناهان خود دارند نجات دهم و خداى رؤف ايشان را در بهشت ساكن نمايد .\r\n21 - در كتاب كامل الزيارات از حضرت على بن ابى طالب عليه السّلام روايت مىكند كه فرمود : يك روز پيغمبر خدا صلّى اللَّه عليه و آله نزد ما آمد ، ما غذائى بحضور آن حضرت تقديم نموديم . ام ايمن يك سينى خرما و يك كاسهء شير و سرشير براى ما آورد و ما آنها را بحضور پيامبر خدا تقديم نموديم ، آن بزرگوار مقدارى از آنها\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nخورد ، وقتى فراغت حاصل كرد من آب بدست مباركش ريختم . هنگامى كه دست خويشتن را شست صورت و ريش مقدس خود را با رطوبت دستهايش مرطوب نمود ؛ آنگاه يكطرف خانه مشغول به نماز شد . ( الى آخر حديث بيستم كه قبلا نوشتيم ) .\r\n22 - نيز در همان كتاب از صادق آل محمّد صلّى اللَّه عليه و آله روايت مىكند كه فرمود :\r\nيكوقت جبرئيل بحضور پيامبر خدا نازل شد كه امام حسين در حضور آن حضرت بازى ميكرد . جبرئيل برسول خدا خبر داد : امت تو اين حسين را خواهند كشت ! پيغمبر اكرم صلّى اللَّه عليه و آله و سلّم شروع به جزع و فزع نمود ! جبرئيل به پيامبر خدا گفت :\r\nالساعه آن تربتى را كه امام حسين در ميان آن شهيد مىشود به تو نشان خواهم داد .\r\nآنگاه زمين ما بين مكانى كه رسول خدا نشسته بود تا كربلا به نحوى فرو رفت كه قطعه زمين مكان پيغمبر و قطعه زمين كربلا با يك ديگر متصل شدند و جبرئيل مقدارى از تربت امام حسين را برگرفت و برسول خدا داد سپس زمين به كمتر از يك چشم بهم زدن به حالت اوليهء خود بازگشت ! ! امام جعفر صادق عليه السّلام ميفرمايد : ( آصف بن برخيا كه ) يار حضرت سليمان عليه السّلام بود اسم اعظم خدا را خواند و زمين ما بين تخت حضرت سليمان و تخت بلقيس اعم از كوه و دشت به نحوى فرو رفت كه قطعهء زير تخت سليمان و قطعهء زير تخت بلقيس به يكديگر وصل شدند و تخت بلقيس كشيده شد . حضرت سليمان فرمود : به خيال من اين طور رسيد كه تخت بلقيس از زير تخت من خارج گرديد ! ! امام صادق عليه السّلام فرمود : سپس آن زمين سريعتر از يك چشم بهم زدن به حال خود بازگشت ! ! مترجم گويد : چون از حديث - 23 - الى حديث - 27 - مطالب احاديث سابق را تكرار مينمايند و خواننده را خسته ميكنند لذا ما از ترجمهء آنها خوددارى مينمائيم .\r\n28 - نيز در كتاب كامل الزيارات از بريد عجلى روايت مىكند كه گفت :\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nبه حضرت امام جعفر صادق گفتم : يا بن رسول اللَّه ! مرا از آن اسماعيلى كه خدا در قرآن خبر داده آگاه كن ، زيرا ( در سورهء مريم ، آيهء - 54 - ) ميفرمايد :\r\n وَ اذْكُرْ فِي الْكِتاب إِسْماعِيل إِنَّه كان صادِق الْوَعْدِ وَ كان رَسُولًا نَبِيًّا  . آيا چنان كه مردم گمان ميكنند او اسماعيل بن ابراهيم عليهما السّلام بود ؟\r\nامام صادق عليه السّلام فرمود : اسماعيل بن ابراهيم قبل از حضرت ابراهيم از دنيا رفت . از طرفى حضرت ابراهيم عليه السّلام خودش در زمين حجت خدا و صاحب شريعت و دين بود ، با بودن ابراهيم چگونه مىشود اسماعيل بسوى كسى مبعوث شده باشد ؟\r\nگفتم : پس اين اسماعيلى كه خدا در قرآن فرموده كيست ؟ فرمود : وى اسماعيل ابن حزقيل بود كه پيغمبرى بشمار ميرفت ، خدا او را براى هدايت قومش مبعوث نمود ولى قوم وى او را تكذيب نمودند و كشتند و پوست صورت او را كندند سپس خداى قهار بر آنان غضب نمود و سطاطائيل را كه ملك عذاب بود نزد اسماعيل فرستاده او به اسماعيل گفت : من سطاطائيل هستم كه ملك عذاب ميباشم ، خدا مرا فرستاده كه اگر تو اجازه دهى قوم تو را دچار انواع و اقسام عذاب نمايم ؟ فرمود : نه ، من احتياجى به اين عمل ندارم .\r\nخداى توانا به وى وحى كرد : پس چه حاجتى دارى ؟ اسماعيل گفت :\r\nپروردگارا ! تو براى ربوبيت خود و نبوت حضرت محمّد صلّى اللَّه عليه و آله و سلّم و ولايت اوصياء آن بزرگوار عهد و پيمان گرفته‌اى ، خلق خود را آگاه كرده‌اى كه پيغمبر اسلام بعد از آن بزرگوار امام حسين را خواهند كشت و به حسين وعده دادى كه او را به دنيا بازگردانى تا انتقام خود را از آنان بگيرد . حاجت من اين است كه مرا هم به دنيا بازگردانى تا انتقام خويش را از كشندگانم بگيرم . همانطور كه امام حسين خواهد گرفت . خدا اين وعده را به اسماعيل بن حزقيل داد و آن حضرت با امام حسين عليه السّلام به دنيا باز خواهد گشت .\r\n29 - نيز در همان كتاب از حضرت صادق عليه السّلام روايت مىكند كه فرمود :\r\nيكوقت پيغمبر اكرم صلّى اللَّه عليه و آله در خانهء فاطمهء اطهر بود و امام حسين در كنار آن حضرت بود . ناگاه ديدند پيامبر خدا گريان شد و سجده كرد و فرمود : اى فاطمه ! اى\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nدختر محمّد ! جبرئيل در اين ساعت با بهترين شكل و صورت در خانهء تو به نظر من آمد و گفت : يا محمّد ! أ تحب الحسين ؟ گفتم : آرى . حسين نور چشم من است ، نوگل من مىباشد ، ميوهء قلب من است .\r\nجبرئيل پس از اينكه دست خود را روى سر حسين نهاد به من گفت : مبارك مولودى هستى ، صلوات و رحمت و رضوان خدا بر تو باد . لعنت ، غضب ، عذاب ، رسوائى و عقاب خدا بر آن كسى باد كه با تو قتال و دشمنى و منازعه نمايد آيا نه چنين است كه حسين در دنيا و آخرت بزرگ شهيدان خلق اولين و آخرين مىباشد نيز بزرگ جوانان اهل بهشت اجمعين است ! پدرش از او بهتر است ، سلام به او برسان و به وى بشارت بده كه صاحب علم و رايت هدايت مىباشد ، راهنماى دوستان من شاهد و حافظ بر خلق من ، خازن علم من ، و بر اهل آسمانها و زمين‌ها و جن و انس حجت من مىباشد .\r\n30 - در كتاب ارشاد از ام الفضل دختر حارث نقل مىكند كه وى بحضور پيغمبر اعظم اسلام صلّى اللَّه عليه و آله مشرف شد و گفت : يا رسول اللَّه ! من ديشب خواب آشفته‌اى ديدم ! فرمود : چه خوابى ؟ گفت : خوابى است خطرناك ! فرمود : چه خوابى ديدى ؟ گفت : در خواب ديدم گويا ، يك قطعه از جسد مبارك تو قطع شد و در كنار من نهاده شد ! پيامبر خدا صلّى اللَّه عليه و آله فرمود : خير است . زيرا فاطمه پسرى مياورد و او در كنار تو خواهد بود .\r\nپس از اين جريان بود كه فاطمهء اطهر امام حسين عليه السّلام را متولد كرد .\r\nام الفضل ميگويد : امام حسين همانطور كه پيغمبر خدا فرموده بود نزد من بود . يك روز من امام حسين را بحضور رسول خدا بردم و او را در كنار آن حضرت نهادم ، وقتى صورت خود را از آن حضرت برگردانيدم ناگاه ديدم چشمان آن بزرگوار اشكبارند ، گفتم : يا رسول اللَّه ! پدر و مادرم بفداى تو باد ، چرا گريان شدى ! ؟ فرمود : جبرئيل نزد من آمد و گفت : امتم اين حسينم را شهيد مينمايند و قسمتى از تربت وى را كه قرمز رنگ است نزد من آورد .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n31 - در كتاب ارشاد از ام سلمه روايت مىكند كه گفت : در يكى از روزها كه پيامبر عظيم الشأن اسلام صلّى اللَّه عليه و آله نشسته بود و امام حسين هم در كنار آن حضرت بود ناگاه ديدم چشمهاى مبارك رسول خدا پر از اشك شد ! گفتم : يا رسول اللَّه فداى تو گردم چرا تو را گريان مىبينم ؟ فرمود : جبرئيل نزد من آمد و در بارهء پسرم حسين به من تسليت گفت و به من خبر داد كه گروهى از امتم حسينم را ميكشند ، خدا شفاعت مرا به آنان نصيب ننمايد ! نيز از ام سلمه روايت شده كه گفت : يك شب پيامبر خدا از نظر ما غائب شد و خيلى طول كشيد . وقتى آمد گرد و غبار بسر و صورت مباركش نشسته و موهايش ژوليده و كف دست مقدسش بسته بود . من گفتم : يا رسول اللَّه چرا تو را گرد و غبار آلوده مىبينم ؟ فرمود : امشب مرا بموضعى بردند كه آن را كربلا ميگويند ، در آنجا قتلگاه حسينم و گروهى از اهل بيتم را به من نشان دادند . من همچنان خونهاى آنان را جمع كردم ، آن خونها اين‌ها است كه در ميان دست من مىباشد آنگاه كف دست خود را باز كرد و به من فرمود : اين خونها را بگير و آنها را نگاه دار ! وقتى من آنها را گرفتم و نگاه كردم ديدم شبيه به خاك قرمز مىباشد ، من آنها را در ميان يك شيشه ريختم و سر آن را بستم و نگاهدارى نمودم .\r\nهنگامى كه امام حسين از مكه خارج و متوجه عراق شد من همه شب و همه روزه آن شيشه را خارج ميكردم و ميبوئيدم و به آن نظر ميكردم و براى مصيبت وى ميگريستم وقتى روز دهم محرم كه امام حسين در آن كشته شد فرا رسيد من آن شيشه را در اول روز خارج كردم ديدم به حال خود مىباشد . وقتى آخر روز نزد آن شيشه رفتم ديدم آن خاك مبدل به خون گرديده ! در ميان خانه فرياد زدم و گريان شدم ولى خشم خود را براى اينكه مبادا دشمنان خاندان عصمت كه در مدينه بودند آگاه شوند و در شماتت من سرعت كنند فرو بردم . من دائما مواظب وقت و روزى كه آن خاك مبدل به خون شده بود بودم ، هنگامى كه خبر شهادت امام حسين رسيد ديدم با آن روز مطابق است .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n32 - در كتاب مناقب از قول قس بن ساعدهء ايادى مينگارد : كه قبل از مبعث پيغمبر اعظم اسلام اين شعر را گفت 1 - گروهى از مسلمان‌نماها از قدر و حد خود تخلف نمودند و در جنگ صفين و جنگ جمل فتنه و آشوب به پا كردند .\r\n2 - آنگاه بعد از پيامبر خونهاى ريخته شده را به گردن امام حسين نهادند و بر آن بزرگوار شوريدند تا اينكه شهيد شد ! ! 33 - در تفسير فرات بن ابراهيم از پيغمبر معظم اسلام صلّى اللَّه عليه و آله و سلّم روايت مىكند كه فرمود : شبى كه مرا به معراج بردند جبرئيل دستم را گرفت و مرا داخل بهشت نمود . من در حالى كه مسرور بودم ناگاه با درختى از نور مواجه شدم كه بوسيلهء نور مكلل بود .\r\nدو ملك را ديدم كه تا قيام قيامت حلل و زيور به آن درخت ميپوشاندند .\r\nسپس متوجه جلو خود شدم و با درخت سيبى كه از آن بزرگتر نديده بودم روبرو گرديدم . وقتى يكى از آن سيب‌ها را چيدم و آن را پاره كردم ديدم حوريه‌اى از آن خارج شد كه گويا ، مژه‌هايش نظير سينهء كركس بود . به او گفتم : تو از كيستى ؟\r\nناگاه گريان شد و گفت : من از پسرت حسين بن على بن ابى طالب ميباشم كه بظلم شهيد خواهد شد .\r\nآنگاه وقتى چند قدمى جلو رفتم با درخت رطبى مواجه شدم كه از كره نرمتر و از عسل شيرينتر بود . يك رطب از آن را با اشتها خوردم و آن رطب در پشت من مبدل به نطفه شد . هنگامى كه به زمين هبوط كردم و با خديجهء كبرا همبستر شدم او بفاطمه حامله شد . پس فاطمه حوريه‌اى است انسيه . هر گاه من مشتاق بوى بهشت ميشوم دخترم فاطمه را ميبويم .\r\n34 - در بعضى از كتب مناقب كه معتبرند از ام سلمه روايت مىكند كه گفت :\r\nجبرئيل عليه السّلام بر پيامبر اسلام صلّى اللَّه عليه و آله نازل شد و گفت : امت تو حسينت را بعد از تو خواهند كشت .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nسپس گفت : اكنون من مقدارى از تربت حسين را به تو نشان خواهم داد .\r\nآنگاه مقدارى سنگريزه آورد و رسول خدا آنها را در ميان يك شيشه ريخت .\r\nوقتى شب شهادت امام حسين عليه السّلام فرا رسيد ام سلمه ميگويد : شنيدم گوينده‌اى ميگفت :\r\n1 -  ايها القاتلون جهلا حسينا * ابشروا بالعذاب و التنكيل \r\n2 -  قد لعنتم على لسان داود * و موسى و صاحب الانجيل \r\n1 - يعنى اى افرادى كه حسين را از روى جهالت شهيد نموديد ! مژده باد شما را به عذاب و رسوائى دائمى .\r\n2 - شما به زبان حضرت داود و حضرت موسى و صاحب انجيل يعنى حضرت عيسى لعنت شديد .\r\nام سلمه ميگويد : من گريان شدم ! وقتى سر آن شيشه را باز كردم ديدم خونى در ميان آن موجود است .\r\n35 - در تأليفات بعضى از اصحاب از ام سلمه روايت مىكند كه گفت :\r\nيك روز پيغمبر معظم اسلام صلّى اللَّه عليه و آله نزد من آمد ، امام حسن و امام حسين عليهما السّلام هم بدنبال آن حضرت آمدند و در دو طرف پيامبر خدا نشستند . رسول خدا امام حسن را روى زانوى راست و امام حسين را روى زانوى چپ خويش نشانيد . آنگاه جبرئيل نازل شد و گفت :\r\nيا رسول اللَّه ! آيا حسنين را دوست دارى ؟\r\nفرمود : چگونه ايشان را دوست نداشته باشم در صورتى كه آنان دو نوگل دنيوى و نور دو چشم من ميباشند .\r\nجبرئيل گفت : يا نبى اللَّه ! مشيت خدا بر مظلوم بودن ايشان قرار گرفته ، تو بايد صبر كنى . فرمود : چه مظلوميتى ؟ گفت : تقديرات امام حسن اين است كه مسموم از دنيا ميرود . مقدرات امام حسين اين است كه سر مباركش را از تن جدا ميكنند . دعاى هر پيغمبرى مستجاب مىشود ، اگر مايل باشى دعا كن تا خداى\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nتوانا حضرت حسنين را از مسموم و شهيد شدن نجات دهد و اگر مايل باشى اين مصيبتى كه دچار ايشان مىشود ذخيره‌اى است براى شفاعتى كه تو فرداى قيامت از گنه‌كاران امت خود خواهى كرد .\r\nپيغمبر معظم اسلام صلّى اللَّه عليه و آله فرمود : اى جبرئيل ! من بقضاوت پروردگارم راضى ميباشم . خواستهء من هم خواستهء او است ، من دوست دارم كه دعاى من براى مقام شفاعتم ذخيره شود تا گنه‌كاران امتم را شفاعت نمايم و خدا در بارهء دو فرزندم هر قضاوتى كه صلاح ميداند بفرمايد .\r\n36 - روايت شده : يك روز پيامبر عظيم الشأن اسلام صلّى اللَّه عليه و آله و سلّم با گروهى از اصحاب در عبور بودند . ناگاه بكودكانى برخوردند كه در معبر مشغول بازى بودند . پيغمبر اكرم نزد يكنفر از آنان نشست و ميان چشمان او را بوسيد و نسبت به او ملاطفت نمود ، سپس او را در كنار خود نشانيد و وى را بيش از پيش بوسيد .\r\nوقتى راجع به اين موضوع جويا شدند فرمود : يك روز من ديدم اين كودك با حسين بازى ميكرد و خاك پاى حسينم را برميداشت و به صورت و چشمان خود ميماليد ، من اين كودك را بدين لحاظ دوست دارم كه او حسينم را دوست ميدارد . جبرئيل به من خبر داده ، اين كودك در كربلا از ياران حسينم بشمار خواهد رفت .\r\n37 - روايت شده : هنگامى كه حضرت آدم عليه السّلام به زمين هبوط كرد حضرت حواء را نديد ، آن حضرت براى يافتن حواء شروع بجستجو نمود . موقعى كه عبور آن بزرگوار به كربلا افتاد بدون جهت اندوهگين و نفس در سينه‌اش تنگ شد ! ! وقتى به محل شهادت امام عليه السّلام رسيد پاى مباركش صدمه ديد و خون از آن جارى شد ! سر مقدس خود را به طرف آسمان بلند كرد و گفت :\r\nبار خدايا ! آيا گناهى از من سرزد كه تو مرا عقاب كردى ؟ زيرا من كليهء زمين را گرديدم و يك چنين مصيبتى را كه در اين زمين ديدم مشاهده ننمودم ؟\r\nخطاب رسيد : يا آدم ! گناهى از تو صادر نشده . ولى چون فرزندت حسين\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nعليه السّلام بظلم در اين زمين شهيد مىشود لذا خون تو جارى شد تا با خون حسين موافقت كرده باشد . حضرت آدم عليه السّلام فرمود : آيا اين حسين پيغمبر است ؟\r\nخطاب آمد : نه . ولى سبط حضرت محمّد مىباشد . حضرت آدم گفت : قاتل اين حسين كيست ؟ خطاب شد : يزيد قاتل آن حضرت است كه اهل آسمانها و زمين او را لعنت خواهند كرد . حضرت آدم بجبرئيل گفت : من چه بگويم ؟ فرمود : يزيد را لعنت كن ! حضرت آدم چهار مرتبه يزيد را لعنت كرد . سپس چند قدمى راه رفت تا به عرفات رسيد و حضرت حواء را در آنجا يافت .\r\n38 - روايت شده : وقتى حضرت نوح عليه السّلام بر كشتى سوار شد و تمام دنيا را گردش كرد و عبورش بكربلا افتاد زمين كشتى او را گرفت . نوح از غرق شدن خائف شد ، لذا دعا كرد و گفت :\r\nپروردگارا ! من كليهء زمين را گرديدم و دچار يك چنين جزع و فزعى كه در اين زمين گرديدم نشدم ! ! جبرئيل نازل شد و گفت : يا نوح ! حسين كه سبط خاتم الأنبياء و پسر خاتم الاوصياء است در اين موضع شهيد خواهد شد .\r\nنوح گفت : قاتل حسين كيست ؟ فرمود : همان كسى است كه اهل آسمانها و زمين او را لعنت خواهند كرد .\r\nحضرت نوح چهار مرتبه قاتل امام حسين را لعنت كرد ، آنگاه كشتى حركت نمود تا بر سر جودى استقرار يافت .\r\n39 - روايت شده : عبور حضرت ابراهيم عليه السّلام كه سوار بر اسب بود بكربلا افتاد . پاى آن اسب به زمين گرفت و حضرت ابراهيم عليه السّلام به نحوى سقوط كرد كه سر مباركش شكست و خون جارى شد . آن بزرگوار شروع كرد به استغفار و گفت :\r\nپروردگارا ! چه گناهى از من سر زده ؟ جبرئيل نازل شد و گفت : گناهى از تو سر نزده . ولى چون سبط خاتم الأنبياء و پسر خاتم الاوصياء در اينجا شهيد\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nخواهد شد . لذا خون تو جارى شد تا با خون مقدس وى موافقت كرده باشد .\r\nحضرت ابراهيم گفت : اى جبرئيل قاتل حسين كيست ؟ فرمود : همان شخصى است كه اهل آسمانها و زمين او را لعنت كرده‌اند و قلم بدون اجازهء پروردگار بر لعن وى جريان يافت ! آنگاه خدا بقلم وحى كرد : تو براى اين لعنى كه بر قاتل امام حسين كردى سزاوار ثناء و درود ميباشى .\r\nپس از اين جريان ابراهيم عليه السّلام دستهاى خود را بلند نمود و يزيد را فراوان لعن كرد و اسب آن حضرت با زبان فصيح آمين گفت ! حضرت ابراهيم به اسب خود فرمود : مگر تو چه فهميدى كه براى دعاى من آمين گفتى ! ؟ گفت : يا ابراهيم من فخريه ميكنم كه تو بر من سوارشده‌اى ، اما وقتى از پشت من سقوط كردى من بسيار خجل شدم و باعث اين خجالت من يزيد لعنة اللَّه عليه شد ! ! 40 - روايت شده : كه حضرت اسماعيل گوسفندان خود را بر لب فرات ميچرانيد . چوپان آن حضرت به او خبر داد : از فلان موقع ببعد اين گوسفندان از اين شريعه آب نمىآشامند ! حضرت اسماعيل دعا كرد و از سبب اين موضوع جويا شد . جبرئيل نازل گرديد و گفت : يا اسماعيل ! اين موضوع را از گوسفندان جويا شو ! زيرا كه علت اين مطلب را براى تو خواهند گفت . وقتى آن بزرگوار بگوسفندان فرمود : چرا از اين آب نمىآشاميد ! ؟ به زبان فصيح گفتند : بما اين طور رسيده : فرزند تو كه سبط حضرت محمّد است در اينجا با لب تشنه كشته خواهد شد ، لذا ما به علت غم و اندوهى كه براى آن بزرگوار داريم از اين شريعه آب نمىآشاميم . حضرت اسماعيل راجع به قاتل امام حسين جويا شد ، گوسفندان گفتند : همان كسى است كه اهل آسمانها و زمين و عموم خلائق او را لعنت خواهند كرد . حضرت اسماعيل هم گفت : پروردگارا ! قاتل امام حسين را لعنت كن ! ! 41 - روايت شده : يك روز حضرت موسى و هارون عليهما السّلام در عبور بودند ، وقتى به زمين كربلا عبور كردند نعلين حضرت موسى و بند آن پاره شد ! و خار\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nبپاهاى مبارك آن حضرت رفت و خون جارى شد . حضرت موسى گفت : پروردگارا ! چه گناهى از من صادر شده ؟ خطاب آمد : چون حسين بن على در اينجا شهيد و خون مباركش ريخته خواهد شد لذا خون تو در اينجا جارى شد كه با خون او موافقت كرده باشد . موسى عليه السّلام گفت : بار خدايا ! اين حسين كيست ؟ خطاب شد : سبط محمّد مصطفى و پسر على مرتضى مىباشد . گفت : قاتل او كيست ؟ در جوابش گفته شد : او همان كسى است كه ماهيان دريا و وحوش صحراء و پرندگان هوا وى را لعنت مينمايند حضرت موسى دستهاى خود را بلند نمود و يزيد را لعنت و نفرين كرده هارون هم آمين گفت ، آنگاه رفتند .\r\n42 - روايت شده : حضرت سليمان بر فراز بساط خود مىنشست و در هوا گردش ميكرد ! در يكى از روزها كه عبورش بكربلا افتاد باد بساط آن حضرت را سه مرتبه به نحوى بدور خود گردانيد كه آن بزرگوار ترسيد سقوط نمايد ، آنگاه باد تسكين يافت و بساط آن حضرت در زمين كربلا فرود آمد ! حضرت سليمان بباد فرمود : چرا از رفتار ماندى ؟ گفت : زيرا امام حسين در اينجا كشته خواهد شد . فرمود : حسين كيست ؟ گفت : او سبط محمّد مختار و پسر على كرار مىباشد . فرمود : قاتل وى كيست ؟ گفت : يزيد است كه اهل آسمانها و زمين او را لعنت مينمايند . حضرت سليمان دست‌هاى مبارك خود را بلند كرد و در حق يزيد لعنت و نفرين نمود و جن و انس هم آمين گفتند . سپس باد بساط آن بزرگوار را حركت داد ! 43 - روايت شده : حضرت عيسى عليه السّلام با حواريون در بيابانها گردش ميكردند . يك روز كه عبور آنان بكربلا افتاد با شيرى درنده مواجه شدند كه سر راه را گرفته بود ، حضرت عيسى نزد آن شير آمد و گفت : براى چه بر سر اين راه نشسته‌اى و نميگذارى ما عبور كنيم ؟ آن شير با زبان فصيح گفت : من نميگذارم شما عبور كنيد تا اينكه يزيد را كه قاتل حسين است لعنت نمائيد ! حضرت عيسى فرمود : اين حسين كيست ؟ گفت : سبط محمّد است كه نبى امى مىباشد\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nو پسر على كه ولى آن حضرت است . گفت : قاتل حسين كيست ؟ گفت : قاتل وى همان كسى است كه وحوش و مگس و درندگان او را مخصوصا روز عاشورا لعنت ميكنند . حضرت عيسى عليه السّلام دستهاى خود را بلند كرد و در حق يزيد لعنت و نفرين نمود و حواريون هم آمين گفتند . آنگاه آن شير از سر راه ايشان دور شد و بدنبال كار خود رفتند .\r\n44 - صاحب كتاب درّ ثمين در تفسير ( آيهء - 37 - سورهء بقره كه ميفرمايد : )  فَتَلَقَّى آدَم مِن رَبِّه كَلِمات  روايت مىكند كه حضرت آدم عليه السّلام نام‌هاى مبارك پيغمبر اسلام و امامان عليهم السّلام را در عرش ديد ! جبرئيل به آن حضرت تعليم داد تا فرمود :\r\nيا حميد به حق محمد ، يا عالى به حق على ، يا فاطر به حق فاطمه ، يا محسن به حق الحسن و الحسين و منك الاحسان .\r\nهنگامى كه نام حسين را ذكر نمود اشكهايش جارى و قلب مباركش شكست .\r\nآنگاه بجبرئيل گفت : چرا وقتى نام پنجمى ايشان را ذكر ميكنم قلبم ميشكند و اشكم جارى مىشود ! ؟ جبرئيل گفت : اين پسر تو دچار يك مصيبتى خواهد شد كه مصائب ديگر در مقابل آن كوچك خواهند بود : حضرت آدم فرمود : چه مصيبتى ؟ جبرئيل گفت : حسين در حالى شهيد مىشود كه عطشان ، غريب ، تنها ، بىياور و بىمعين خواهد بود . اى آدم ! اگر تو او را ميديدى ميشنيدى كه ميگفت :\r\nوا عطشاه ! وا قلة ناصراه ! حتى يحول العطش بينه و بين الماء كالدخان .\r\nيعنى آه از عطش ! آه از بىياورى ! كار تشنگى آن حضرت به جائى ميرسد كه آسمان بنظرش مثل دود خواهد آمد . كسى جوابش را نميگويد مگر با شمشير ، تا اينكه جرعهء مرگ را بياشامد . آن حضرت را نظير گوسفند از قفا سر مىبرند ، خيمه‌هايش را به يغما مىبرند ، سر مبارك وى و يارانش را در شهرها ميگردانند ، زن و بچه‌هايش را به اسيرى خواهند برد . در علم خدا\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nاين طور سبقت يافته است . سپس حضرت آدم و جبرئيل نظير زن جوان مرده گريان شدند .\r\n45 - روايت شده : امام حسن و امام حسين عليهما السّلام يك روز كه عيد بود وارد حجرهء جد بزرگوارشان گرديدند و گفتند : يا رسول اللَّه ! امروز روز عيد است .\r\nبچه‌هاى عرب لباسهاى الوان و جديد خود را پوشيده‌اند ، چون ما لباس نو نداريم لذا بحضور تو مشرف‌شده‌ايم . پيغمبر اعظم يك نظر به حال ايشان نمود و شروع بگريه كرد ، زيرا لباسى كه لايق آنان باشد نداشت ! و صلاح نديد كه آنان را از لباس ممنوع و رنجيده نمايد . سپس آن حضرت دست بدعا بلند كرد و گفت :\r\nپروردگارا ، به قلب حسنين و مادرشان ترحم بفرما ! پس از اين جريان جبرئيل نازل شد و دو حلهء سفيد بهشتى آورد . پيامبر اكرم مسرور شد و بحسنين فرمود : اى دو بزرگ جوانان اهل بهشت ! اين لباسى را كه خياط قدرت آنها را به اندازهء قامت شما دوخته بگيريد . وقتى حضرت حسنين ديدند آن حله‌ها سفيدند گفتند : يا جدا ! ما چگونه اين حله‌ها را بپوشيم در صورتى كه كليهء بچه‌هاى عرب لباسهاى الوان پوشيده‌اند ! ؟ پيغمبر اعظم چند دقيقه‌اى راجع به اين موضوع در فكر فرو رفت .\r\nجبرئيل گفت : يا محمّد ! آسوده خاطر باش ، ناراحت مباش ، زيرا دست قدرت پروردگار هر نحوى كه ايشان دوست داشته باشند اين حله‌ها را رنگ خواهد كرد و قلب آنان را شاد خواهد نمود ! يا رسول اللَّه ! دستور بده تا طشت و ابريق بياورند ، وقتى طشت و ابريق را حاضر كردند جبرئيل گفت : يا رسول اللَّه ! من آب به اين حله‌ها ميريزم و تو آنها را شستشو بده تا به هر رنگى كه ايشان دوست داشته باشند رنگ شوند .\r\nپيغمبر معظم اسلام صلّى اللَّه عليه و آله لباس امام حسن عليه السّلام را در ميان طشت نهاد و جبرئيل شروع كرد بريختن آب . سپس پيامبر اكرم متوجه امام حسن شد و به\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nاو فرمود : اى نور چشم من ! تو چه رنگى را دوست دارى كه حلهء تو به آن رنگ شود ؟ امام حسن گفت : من رنگ سبز را دوست دارم . آنگاه پيغمبر اعظم اسلام لباس امام حسن را با آن آب شستشو داد و بقدرت خداى توانا آن لباس نظير زبرجد سبز برنگ سبز درآمد ! رسول خدا آن را از ميان طشت خارج نمود و به امام حسن داد تا پوشيد .\r\nپس از حلهء امام حسن حلهء امام حسين را در ميان طشت جاى داد و جبرئيل شروع كرد بريختن آب . آنگاه پيامبر خدا صلّى اللَّه عليه و آله و سلّم متوجه امام حسين كه پنج ساله بود شد و به وى فرمود : اى نور چشم من ! تو چه رنگى را دوست ميدارى ؟\r\nگفت : يا جدا ! من رنگ قرمز را دوست ميدارم . پيغمبر اكرم لباس امام حسين را بدست مبارك خود در ميان آن آب شستشو داد و آن لباس نظير ياقوت احمر قرمز شد و امام حسين آن لباس را پوشيد سپس رسول خدا خوشحال گرديد و حضرت حسنين هم در حالى كه مسرور بودند متوجه مادرشان فاطمهء زهرا شدند .\r\nناگاه جبرئيل كه با اين منظره مواجه شد گريست ! ! پيامبر خدا به وى فرمود :\r\nاى جبرئيل ! در مثل يك چنين روزى كه دو فرزند عزيز من مسرور و خوشحال شدند تو گريه ميكنى ! ؟ تو را به خدا قسم مىدهم مرا از سبب گريهء خود آگاه كن ! جبرئيل فرمود : يا رسول اللَّه ! علت اينكه دو فرزند تو اين دو رنگ مختلف را برگزيدند اين است كه ، به امام حسن زهرى داده مىشود كه رنگ بدنش از شدت زهر سبز خواهد شد . و امام حسين را هم به نحوى ذبح ميكنند كه پوست بدنش به خون مباركش خضاب خواهد شد ! پيغمبر خدا گريان و فوق العاده براى اين مصيبت محزون گرديد ! 46 - مؤلف گويد : از لبابه بنت حارث روايت شده كه گفت : قبل از ولادت امام حسين عليه السّلام در عالم خواب ديدم كه گويا ؛ يك قطعه از گوشت پيغمبر اعظم اسلام جدا شد و در كنار من قرار گرفت . وقتى اين خواب را براى رسول خدا نقل\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nكردم فرمود : اگر خواب تو راست باشد فاطمهء زهراء به زودى پسرى مياورد و من او را به تو مىدهم كه شيرش دهى . مطلب همانطور شد كه رسول معظم صلّى اللَّه عليه و آله و سلّم خبر داد . در يكى از روزها من امام حسين را آوردم و در كنار خويش جاى دادم و آن بزرگوار بول كرد آن بزرگوار را از پيغمبر خدا دور كردم و آن حضرت گريان شد ! پيامبر اكرم نظير شخص خشمناك به من فرمود : اى ام الفضل آهسته‌تر ! اين لباس مرا مىتوان شست ! چرا تو پسر مرا ناراحت كردى ! ام الفضل ميگويد : من امام حسين را نهادم و رفتم كه آب بياورم . هنگامى كه بازگشتم ديدم حضرت رسول صلّى اللَّه عليه و آله گريه مىكند ! گفتم : يا رسول اللَّه ! براى چه گريان شدى ! ؟\r\nفرمود : جبرئيل آمد و به من خبر داد ؛ امتم اين حسينم را شهيد مينمايند .\r\nراوى ميگويد : هنگامى كه يك سال تمام از عمر امام حسين عليه السّلام گذشته بود تعداد دوازده ملك بصورت‌هاى مختلف بحضور پيامبر عظيم الشأن اسلام مشرف شدند كه يكى از آنان به صورت بنى آدم بود . ايشان پس از اينكه به پيغمبر اعظم اسلام تعزيت گفتند ميگفتند : همان بلائى كه از قابيل به هابيل رسيد بحسين بن فاطمه نيز خواهد رسيد و گناه قاتل حسين به قدر قاتل هابيل خواهد بود . هيچ ملكى نبود مگر اينكه بحضور پيامبر خدا مىآمد و تسليت ميگفت و آن حضرت ميفرمود :\r\nپروردگارا ! هر كسى حسين را واگذار كند تو او را واگذار كن ! قاتل حسين را نابود بفرما ! و او را به مقصود خويشتن نائل مفرما ! انس بن سحيم ميگويد : شنيدم از پيغمبر اكرم اسلام كه ميفرمود :\r\nاين پسر من در زمين عراق شهيد خواهد شد . هر كسى وى را درك كند بايد او را يارى نمايد ! انس با امام حسين در كربلا آمد و در ركاب آن حضرت شهيد شد .\r\nاز عايشه روايت شده كه گفت : امام حسين در حالى كه كودك بود نزد پيغمبر خدا آمد . پيامبر اكرم به من فرمود :\r\nاى عايشه آيا مايلى كه من يك خبر شگفت انگيز به تو بدهم ، چند لحظه\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nقبل يك ملك نزد من آمد كه تا به حال هرگز پيش من نيامده بود . اين ملك به من خبر داد ؛ اين حسين تو بقتل خواهد رسيد و . . .\r\nعبد اللَّه بن يحيى ميگويد : ما با حضرت على بن ابى طالب عليه السّلام متوجه صفين شديم وقتى آن حضرت محاذى نينوا رسيد فرمود : اى عبد اللَّه ! آهسته برو ، آنگاه فرمود :\r\nيكوقت من بحضور پيامبر خدا مشرف شدم و ديدم چشمان مباركش اشكبارند ، گفتم : پدر و مادرم بفداى تو يا رسول اللَّه ! براى چيست كه چشمان مبارك تو اشكبارند ! ؟\r\nآيا كسى تو را خشمناك كرده ! ؟\r\nفرمود : نه . بلكه جبرئيل نزد من بود و به من خبر داد : حسينت در كنار فرات شهيد خواهد شد .\r\nسپس گفت : دوست دارى ، تربت حسين عليه السّلام را ببوئى ؟\r\nگفتم : آرى . وى دست خود را دراز كرد و يك مشت از تربت حسين را آورد و به من داد . من نتوانستم از گريه خوددارى نمايم . نام آن زمين كربلا مىباشد .\r\nهنگامى كه دو سال از عمر امام حسين عليه السّلام گذشت پيغمبر اكرم اسلام صلّى اللَّه عليه و آله بسفرى رفت و در بين راه ايستاد و استرجاع كرد « 1 »  و چشمان مباركش پر از اشك شدند . وقتى راجع به اين موضوع از آن بزرگوار جويا شدند فرمود :\r\nجبرئيل در بارهء زمينى كه در كنار فرات مىباشد و آن را كربلا ميگويند و حسين در آن كشته خواهد شد با من گفتگو مىكند ، گويا ؛ من دارم حسينم و قتلگاه و مدفن او را در آن زمين مىبينم . گويا ؛ دارم مىبينم زن و بچهء وى را اسير و بر شتران سوار كرده و سر مبارك حسينم را براى يزيد لعنة اللَّه عليه مىبرند ! به خدا قسم احدى نيست كه بر سر حسينم نظر كند و خوشحال شود مگر اينكه خدا بين قلب و زبانش مخالفت مىنمايد و او را دچار عذاب دردناكى خواهد كرد .\r\n\r\n","description":"","footnote":" ( 1 ) استرجاع اين است كه ميگويند : إِنَّا لِلَّه وَ إِنَّا إِلَيْه راجِعُون - مترجم . ","page_name":" 264 ","page_number":264},
  {"content":"\r\n\r\nسپس پيغمبر خدا صلّى اللَّه عليه و آله از مسافرت با حالتى مغموم و اندوهناك و حزين بازگشت آنگاه با امام حسن و امام حسين بر فراز منبر رفت و سخنرانى نمود و مردم را موعظه كرد . موقعى كه از سخنرانى فراغت يافت دست راست خود را بر سر امام حسن و دست چپ خويش را بر سر امام حسين نهاد و فرمود :\r\nپروردگارا ! محمّد عبد و رسول تو مىباشد و اين دو كودك نيكوترين عترت ، بهترين اصل و ريشه ، بافضيلت‌ترين فرزندان من و آن كسى هستند كه من ايشان را در ميان امتم بجاى ميگذارم . جبرئيل به من خبر داده كه اين حسن من بزهر شهيد مىشود و حسينم به خون خويشتن غلطان خواهد شد ! بار خدايا ! اين شهادت را براى حسين مبارك بگردان ! او را از بزرگان شهيدان قرار بده ! پروردگارا ! اين عمل را براى قاتل حسين و كسى كه وى را واگذار نمايد مبارك مگردان و او را دچار حرارت آتش خود نما و وى را در گودترين طبقات دوزخ خود محشور بدار ! پس از اين سخنرانى مردم شروع بگريه و زارى نمودند . رسول خدا به آنان فرمود :\r\nايها الناس ! آيا براى حسينم گريه ميكنيد و او را يارى نمىكنيد .\r\nپروردگارا ! تو دوست و يارىكنندهء حسينم باش ! سپس فرمود :\r\nاى گروه مردم ! من دو چيز بزرگ را در ميان شما برسم امانت ميگذارم :\r\nيكى قرآن خدا و ديگرى عترت و اصل و ريشه و ميوهء دل و روح قلبم كه هرگز از يك ديگر جدا نمىشوند تا نزد حوض كوثر بر من وارد شوند . آگاه باشيد من در اين باره چيزى از شما نمىخواهم جز اينكه پروردگارم فرموده از شما بخواهم . من از شما ميخواهم كه فرزندان مرا دوست داشته باشيد ! بر حذر باشيد از اينكه فرداى قيامت در حالى مرا ملاقات نمائيد كه عترت مرا اذيت كرده باشيد و اهل بيت مرا كشته\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nو مظلوم نموده باشيد ! ! آگاه باشيد كه فرداى قيامت سه پرچم از اين امت نزد من خواهد آمد : 1 - پرچمى كه سياه و ظلمانى خواهد بود و ملائكه از ديدن آن دچار جزع و فزع خواهند شد ! وقتى اهل آن پرچم در مقابل من توقف كنند جويا مىشوم ؛ شما چه كسى هستيد ؟ ايشان نام مرا فراموش ميكنند و ميگويند : ما اهل توحيد و از عرب ميباشيم . من ميگويم : من همان احمدى هستم كه پيغمبر عرب و عجم ميباشم . آنان ميگويند : ما از امت تو هستيم . من ميگويم : بعد از من با اهل بيت و عترت من و قرآن پروردگارم چگونه رفتار كرديد ؟ ميگويند : قرآن را كه ضايع نموديم و به احكام آن عمل نكرديم . عترت تو را هم بقدرى حريص بوديم كه ايشان را از روى زمين براندازيم . موقعى كه من اين سخن را از ايشان مىشنوم از آنان اعراض خواهم كرد . ايشان در حالى خارج ميشوند كه عطشان و صورتشان سياه خواهد بود .\r\n2 - سپس پرچم ديگرى نزد من خواهد آمد كه از پرچم قبلى سياه‌تر خواهد بود . من به آنان ميگويم : بعد از من با ثقلين يعنى قرآن و عترت من چگونه رفتار نموديد ؟ آنان ميگويند : با قرآن كه مخالفت كرديم و اهل بيت و عترت تو را قطعه قطعه نموديم ! من خواهم گفت : از نزد من دور شويد ! آنان با جگرى عطشان و صورتى سياه خارج خواهند شد .\r\n3 - پس از آن دو پرچم ، پرچم ديگرى بر من وارد مىشود كه صورت اهل آن نورانى خواهد بود . من ميگويم : شما چه كسى هستيد ؟ ميگويند : ما اهل توحيد و تقوا و امت حضرت محمّد صلّى اللَّه عليه و آله و سلّم ميباشيم ، ما باقيماندگان اهل حق هستيم ، ما قرآن را قبول كرديم ، حلال آن را حلال و حرام آن را حرام دانستيم ، ما ذريهء حضرت محمّد را دوست داشتيم و ايشان را به نحوى يارى ميكرديم كه خويشتن را يارى مىنموديم ، ما با كسى كه خصم آنان بود قتال مىكرديم . آنگاه من به ايشان\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nخواهم گفت : مژده باد شما را ، من پيغمبر شما محمّد ميباشم ، آرى شما در دنيا همانطور بوديد كه شرح داديد ، سپس ايشان را از حوض خود سيراب مينمايم . آنان در حالى خارج مىشوند كه سيراب و خوشحال خواهند بود ، سپس داخل بهشت مىشوند و هميشه در آن جاويدان خواهند بود .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n\r\nبخش سى و يكم در بارهء اخبارى كه پيامبر و على و حسن عليهم السّلام راجع به شهادت امام حسين عليه السّلام داده‌اند .\r\n1 - در كتاب امالى شيخ از حضرت امام زين العابدين عليه السّلام روايت مىكند كه فرمود : اسماء بنت عميس ( بضم عين و فتح ميم ) به من گفت : من قابلهء امام حسن و امام حسين عليهما السّلام بودم . هنگامى كه امام حسن متولد شد پيغمبر خدا صلّى اللَّه عليه و آله و سلّم آمد و به من فرمود : فرزندم را بياور ، من امام حسن را كه با پارچهء زرد قنداق شده بود بحضور آن حضرت بردم . آن بزرگوار آن پارچهء زرد را به يكطرف انداخت و فرمود : آيا من بشما نگفتم : نوزاد را در ميان پارچهء زرد قنداق نكنيد ! ؟\r\nسپس پارچهء سفيدى خواست و امام حسن را در ميان آن پيچيد آنگاه اذان به گوش راست و اقامه به گوش چپ امام حسن گفت .\r\nپس از اين جريان متوجه حضرت امير شد و فرمود : نام اين فرزند مرا چه نهاده‌ايد ؟ حضرت على بن ابى طالب فرمود : يا رسول اللَّه ! من در نامگذارى اين مولود مسعود بر شما سبقت نخواهم گرفت .\r\nپيامبر خدا هم فرمود : من نيز در اين موضوع به پروردگار خود سبقت نخواهم گرفت . در همين موقع جبرئيل نازل شد و فرمود : يا محمّد صلّى اللَّه عليه و آله خداى مهربان\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nتو را سلام مىرساند و ميفرمايد : على بن ابى طالب از براى تو نظير هارون است براى حضرت موسى يك تفاوت در كار است كه بعد از تو پيامبرى نخواهد بود . اين مولود را با پسر هارون همنام كن . رسول اكرم فرمود : نام فرزند هارون چه بود ؟\r\nجبرئيل گفت : شبر بود . پيغمبر خدا صلّى اللَّه عليه و آله فرمود : معنى شبر چيست ؟ گفت :\r\nحسن . اسماء ميگويد : پيامبر خدا بعد از اين جريان آن نوزاد مقدس را حسن ناميد .\r\nهنگامى كه حضرت زهراى اطهر امام حسين عليه السّلام را زائيد من پرستار آن حضرت بودم ، وقتى رسول خدا آمد به من فرمود : پسرم را بياور ! من امام حسين را در حالى كه در ميان پارچه سفيدى پيچيده شده بود بحضور حضرت محمّد صلّى اللَّه عليه و آله و سلّم بردم . آن حضرت همان اعمالى را كه براى امام حسن انجام داد در بارهء امام حسين عليه السّلام نيز انجام داد و گريان شد ، آنگاه فرمود : اى پسرم ! تو داراى يك مصيبتى خواهى بود .\r\nبار خدايا ! قاتل حسين را لعنت كن ! اى اسماء مبادا اين جريان را براى فاطمهء اطهر بگوئى ! موقعى كه روز هفتم امام حسين فرا رسيد پيغمبر معظم اسلام نزد من آمد و فرمود : پسرم را بياور ، من امام حسين را نزد آن حضرت بردم و آن بزرگوار همان اعمالى را نسبت به حسين انجام داد كه در بارهء امام حسن انجام داده بود .\r\nهمانطور كه براى امام حسن عقيقه كرده بود براى امام حسين نيز يك قوچ ابلق عقيقه كرد . يك ران و يك پاى آن گوسفند را بقابلهء امام حسين داد ؟\r\nآنگاه سر مبارك امام حسين را تراشيد و مطابق وزن موى سرش نقره صدقه داد .\r\nسپس سر مباركش را خوشبو نمود و فرمود : خون ماليدن به سر نوزاد از كارهاى زمان جاهليت است . بعد از اين اعمال امام حسين را در كنار خود نهاد و فرمود :\r\nيا ابا عبد اللَّه ! مصيبت تو براى من ناگوار است ! آنگاه شروع بگريه نمود .\r\nمن گفتم : يا رسول اللَّه ! پدر و مادرم بفداى تو باد چرا روز اول ولادت\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nامام حسين و امروز گريان شدى ! ؟ فرمود : براى اين حسينم اشك ميريزم كه گروهى از طائفهء ستمكيش و كافر بنى اميه او را شهيد خواهد كرد ، خدا آنان را لعنت كند ! و شفاعت مرا در روز قيامت نصيب ايشان ننمايد ! اين حسينم را مردى شهيد مىكند كه دين مرا خراب مىكند و بخداى بزرگ كافر مىشود .\r\nسپس فرمود : پروردگارا ! من همان چيزى را براى اين دو فرزندم ميخواهم كه حضرت ابراهيم براى ذريهء خويشتن خواست . بار خدايا ! اين حسنين را با آن كسى كه ايشان را دوست داشته باشد دوست بدار و كسى كه بغض ايشان را داشته باشد به قدر ظرفيت آسمان و زمين لعنت كن ! 2 - صدوق در كتاب امالى از ابن عباس روايت مىكند كه گفت : من در آن سفرى كه حضرت امير متوجه صفين شد با آن بزرگوار بودم . وقتى حضرت امير به نينوا كه نزديك شط فرات است رسيد با بلندترين صدا به من فرمود : آيا ميدانى اينجا چه موضعى است ؟ گفتم : نه يا امير المؤمنين . فرمود : اگر تو نظير من از اين موضع آگاه ميبودى از اينجا عبور نميكردى تا مثل من گريه كنى ! ! آنگاه آن بزرگوار بقدرى گريه كرد كه ريش مباركش خيس شد و اشكهايش به سينهء مقدسش فرو ريخت ! ما نيز با آن حضرت شروع بگريه نموديم آن بزرگوار ميفرمود : آه ! آه ! مرا با آل ابو سفيان چه كار ! مرا با آل حرب كه حزب شيطان است و دوستداران كفر چه كار ! اى ابا عبد اللَّه ! صابر باش ، زيرا پدر تو نيز مثل آنچه تو از ايشان خواهى ديد ديده است .\r\nسپس آن حضرت آب خواست و براى نماز وضو گرفت و آنچه را كه خدا خواست نماز خواند و نظير مرتبهء اول شروع به سخنرانى نمود و بعد از نماز ساعتى خواب رفت . آنگاه بيدار شد و فرمود : يا بن عباس ! گفتم : لبيك من اينجا حاضرم . فرمود : ميخواهى اين خوابى كه چند لحظه قبل ديدم برايت بگويم ؟ گفتم : چشمان تو بخواب خوش روند . يا امير المؤمنين خير است .\r\nفرمود : گويا ، ديدم مردانى از آسمان فرود آمدند كه پرچم‌هاى سفيدى\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nهمراه داشتند و شمشيرهاى خود را كه سفيد و درخشنده بودند حمايل كرده بودند ، آنگاه در اطراف اين زمين يك خطى كشيدند . سپس گويا ، ديدم اين نخل‌ها شاخه‌هاى خود را به زمين ميزدند و اين زمين غرق خون تازه شد ! آنگاه حسين كه جوجه و فرزند و چون مخ من مىباشد در ميان درياى خون غرق شده و هر چه استغاثه مىكند كسى نيست بفريادش برسد ! پس از اين ماجرا ديدم مردانى كه سفيد و نورانى بودند از آسمان نازل شدند و گفتند : اى آل رسول ! صبور باشيد ! زيرا شما بدست اشرار مردم كشته خواهيد شد . يا ابا عبد اللَّه ! اين بهشت است كه مشتاق تو مىباشد . آنگاه ايشان به من تعزيت ميگفتند و ميگفتند : يا ابا الحسن ! مژده باد تو را ، زيرا در آن روزى كه مردم در محضر عدل خدا قيام ميكنند خدا چشم تو را بوسيلهء اين حسين روشن خواهد كرد پس از اين جريان بود كه بيدار شدم .\r\nقسم به حق آن كسى كه جان على در دست قدرت او مىباشد صادق مصدق ( بضم ميم و فتح صاد و دال با تشديد ، يعنى كسى كه او را تصديق كرده باشند ) يعنى حضرت محمّد صلّى اللَّه عليه و آله و سلّم به من خبر داد ؛ من اين زمين را موقعى كه براى قتال با مردمان ستمكار خارج شوم خواهم ديد . اين زمين ، كرب و بلا مىباشد . حسين و تعداد هفده نفر از فرزندان من و فرزندان فاطمه در اين زمين دفن خواهند شد ! اين زمين در آسمانها معروف به كربلاء است ، همچنان كه بقعهء حرمين و بقعهء بيت المقدس معروفند .\r\nسپس آن حضرت به من فرمود : يا بن عباس ! در اطراف اين زمين در جستجوى پشكل آهو باش ، به خدا قسم كه من دروغ نميگويم و دروغ به من گفته نشده ، رنگ آنها نظير رنگ زعفران مىباشد ، ابن عباس ميگويد : من در صدد جستجوى پشكل آهوان بر آمدم و آنها را يافتم ، آنگاه آن حضرت را صدا زدم و گفتم : من پشكل آهوان را به همان صفاتى كه فرمودى يافتم . حضرت امير فرمود : خدا و رسول راست ميگويند .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nسپس آن بزرگوار هروله كنان نزد آنها آمد و آنها را برداشت و بوئيد و فرمود : اينها همان است كه گفتم . اى ابن عباس ! آيا ميدانى اينها كدام پشكل‌ها مىباشند ؟ اينها همان پشكل‌هائى هستند كه حضرت عيسى آنها را بوئيد ، زيرا حضرت عيسى با حواريون بر اين زمين عبور كردند و آهوانى را ديدند كه جمع شده بودند و گريه ميكردند . حضرت عيسى با حواريون نشستند ، عيسى گريان شد و حواريون هم گريان شدند . ولى حواريون نميدانستند عيسى براى چه گريه مىكند حواريون گفتند : يا عيسى ! براى چه گريان شدى ! ؟\r\nحضرت عيسى فرمود : آيا مىدانيد ، اين چه زمينى است ؟ گفتند : نه .\r\nفرمود : اين همان زمينى است كه فرزند پيغمبر اسلام صلّى اللَّه عليه و آله و فرزند حضرت فاطمهء زهراء در آن شهيد خواهد شد . همان زهراى بتولى كه شبيه مادر من است فرزند پيغمبر در اين زمين دفن خواهد شد . اين خاكى است كه از مشك خوشبوتر است . زيرا محل دفن پسر پيامبر است كه شهيد خواهد شد . خاك مدفن انبياء و فرزند ايشان نيز چنين خواهد بود . اين آهوان به من گفتند : ما از اين لحاظ در اين زمين مىچريم كه تربت پاك فرزند پيامبر خدا مىباشد و ما در اين زمين در امان خواهيم بود .\r\nحضرت امير فرمود : سپس حضرت عيسى دست خود را به آن پشكل‌ها زد و آنها را بوئيد و فرمود : خوشبوئى اين پشكل‌ها به جهت آن گياهانى است كه آهوان از اين زمين مىخورند . پروردگارا ! اين پشكل‌ها را نگاه دار تا پدرش آنها را ببويد و براى او تعزيت و تسليتى باشد . فرمود : اين پشكل‌ها تا امروز مانده‌اند و رنگ آنها براى طول زمان زرد شده است و نام اين زمين ، كرب و بلاء است . سپس با بلندترين صدا فرمود : اى پروردگار عيسى بن مريم ! اين عمل را براى كشندگان حسين و آن افرادى كه بر آنان كمك مىكنند و اشخاصى كه حسين را واگذار مينمايند مبارك مگردان ! ! سپس حضرت امير عليه السّلام گريهء طولانى كرد و ما هم با وى گريان شديم تا\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nاينكه آن حضرت به رو افتاد و مدت طولانى غش كرد . و بعدا به هوش آمد آنگاه آن پشكلها را در ميان رداى خود ريخت . بعد از آن به من فرمود : يا بن عباس ! هر گاه ديدى كه اين پشكل‌ها منفجر و مبدل به خون شدند و خون از آنها سيلان كرد بدان كه امام حسين كشته شده و در اين زمين دفن گرديده است .\r\nابن عباس گويد : به خدا قسم من آن پشكلها را از آن اعمالى كه خدا به من واجب كرده بود بهتر حفظ و حراست ميكردم و هيچ گاه آنها را از گوشهء آستين خود خارج نميكردم . تا اينكه يكوقت در ميان خانه خوابيده بودم وقتى بيدار شدم ديدم آن پشكل‌ها مبدل به خون تازه گرديده و جارى شده‌اند . و آستين من پر از خون تازه شده . برخاستم و نشستم و شروع بگريه نمودم و گفتم : به خدا قسم حسين كشته شد ! ! به خدا قسم على عليه السّلام هر خبرى كه به من داده هرگز دروغ نبوده و در بارهء آينده هر چه فرموده همان شده ، زيرا پيغمبر اسلام صلّى اللَّه عليه و آله و سلّم مطالبى را به حضرت امير خبر ميداد كه به ديگران خبر نميداد .\r\nمن در موقع فجر با جزع و فزع خارج شدم ، به خدا قسم ديدم يك گرد و غبارى مدينه را فرا گرفته كه يك ديگر را نمىتوان ديد ! ! سپس آفتاب به نحوى طلوع كرد كه گويا ، يك طشت خون بود . گويا ، بديوارهاى مدينه خون تازه جارى شده باشد . من نشستم و در حالى كه گريان بودم با خود ميگفتم : به خدا قسم كه امام حسين كشته شده ! صدائى از يك طرف خانه شنيدم كه اين دو شعر را ميگفت :\r\n1 - اى آل رسول ! صبر كنيد ! فرزند فاطمه شهيد شد .\r\n2 - روح الامين با گريه و ناله نازل شده است .\r\nسپس آن گوينده با صداى بلند گريه كرد و من هم گريان شدم من آن ساعت را كه روز عاشورا يعنى دهم ماه محرم بود يادداشت نمودم . هنگامى كه خبر شهادت امام حسين بما رسيد و من آن يادداشت را با آن خبر شهادت تطبيق نمودم ديدم مطابق بود . وقتى راجع به اين موضوع با آن افرادى كه با آن حضرت بودند\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nگفتگو كردم گفتند : به خدا قسم آنچه را كه تو شنيدى ما هم شنيديم ، اين اشعار را در حال جنگ شنيديم . ولى نميدانستيم گويندهء آن‌ها كيست ! ما اين طور تصور ميكرديم كه او خضر عليه السّلام بوده است .\r\n3 - در كتاب اكمال الدين نيز نظير اين حديث را روايت كرده است .\r\n4 - نيز در كتاب امالى از هرثمة بن ابو مسلم روايت مىكند كه گفت :\r\nوقتى ما با حضرت امير المؤمنين على از جنگ صفين بازگشتيم و وارد كربلا شديم آن بزرگوار نماز صبح را خواند ، آنگاه مقدارى از تربت آن زمين را برداشت و بوئيد و فرمود : عجب خاكى هستى كه گروه‌هائى از تو بدون حساب داخل بهشت خواهند شد ! ! وقتى هرثمه نزد زوجهء خود كه شيعهء حضرت امير بود بازگشت گفت :\r\nيك موضوعى را براى تو بگويم و آن اين است كه : ولى تو حضرت ابى الحسن عليه السّلام پس از اينكه در كربلا پياده شد و نماز خواند مقدارى از تربت آن را برداشت و فرمود :\r\nاى تربت ! گروه‌هائى از تو محشور ميشوند و بدون حساب داخل بهشت خواهند شد ! ! زوجه‌اش به وى گفت : حضرت على بن ابى طالب عليه السّلام غير از حق چيزى نخواهد گفت .\r\nهرثمه ميگويد : هنگامى كه امام حسين عليه السّلام آمد كربلا من هم در ميان آن لشكرى بودم كه ابن زياد بكربلا فرستاده بود . وقتى آن منزل و آن درخت را ديدم ياد آن حديثى كه حضرت امير فرموده بود افتادم .\r\nآنگاه بر شترم سوار شدم و نزد امام حسين رفتم و سلام كردم و آنچه را كه از پدرش حضرت امير راجع به آن مكان شنيده بودم از برايش شرح دادم .\r\nامام حسين عليه السّلام فرمود : تو بر له يا بر عليه ما هستى ؟\r\nگفتم : نه بر له و نه بر عليه تو ميباشم . زيرا كودكانى را بجاى نهاده‌ام كه\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nميترسم ابن زياد آنان را اذيت و آزار نمايد .\r\nامام عليه السّلام فرمود : پس جايى برو كه مقتل و صداى ما را نشنوى . قسم به حق آن خدائى كه جان حسين در دست قدرت او است احدى نيست كه امروز صداى استغاثهء ما را بشنود و بفرياد ما نرسد مگر اينكه خداى قهار او را به صورت داخل جهنم خواهد كرد .\r\n5 - نيز در همان كتاب از اصبغ بن نباته ( بضم نون ) روايت مىكند كه گفت : در آن بينى كه حضرت امير براى مردم سخنرانى ميكرد و ميفرمود :\r\nهر چه ميخواهيد از من جويا شويد ، به خدا قسم مطلبى از گذشته و آينده نيست مگر اينكه من شما را از آن آگاه خواهم كرد ناگاه سعد بن ابى وقاص برخاست و به آن حضرت گفت : سر و ريش من داراى چند تار مو ميباشند ؟\r\nحضرت امير عليه السّلام فرمود : آرى و اللَّه ، تو پرسشى از من كردى كه خليل من حضرت محمّد صلّى اللَّه عليه و آله به من فرمود : تو اين سؤال را خواهى كرد . هيچ تار موئى بر سر و صورت تو نيست مگر اينكه يك شيطان در ريشهء آن نشسته است و در خانهء تو يك شخص رذلى است كه حسين مرا خواهد كشت و عمر بن سعد در آن روز در مقابل وى مشغول خوردن گوشت دراج بود . « 1 » \r\n\r\n","description":"","footnote":" ( 1 ) در عبارت عربى كلمهء ؛ سخل موجود است . سخل بضم سين و فتح خاء با تشديد يعنى رذل و پست . شايد منظور حضرت امير كه فرموده : در خانهء تو يك سخلى است كه حسين مرا ميكشد يعنى يك شخص پست فطرى . نه اينكه كودكى در خانه تو مىباشد كه حسين مرا ميكشد . پس اينكه بعضى نوشته‌اند عمر سعد آن روز كودكى بوده كه تازه راه افتاده بوده با اين حديث تناسب ندارد . اما اينكه در آخر اين حديث مينويسد : و عمر ابن سعد يومئذ يدرج بين يديه ، يدرج از باب علم يعلم به معناى خوردن گوشت دراج مىباشد كه يكنوع پرنده‌اى است و به معناى رفتن در راه دين و مذهب هم آمده .\r\nپس ميتوان گفت : عمر بن سعد كه شخصى رذل بود و در آن روز مشغول خوردن گوشت دراج بود ، يا اينكه ادعاى دين‌دارى ميكرد .\r\nاما اينكه ابن ابى الحديد در شرح نهج البلاغه نوشته : آن شخصى كه اين سؤال را از حضرت امير كرد سنان بن انس نخعى بود در صورتى صحيح است كه قاتل امام عليه السّلام پسر سنان بوده باشد . پس با اين ملاحظات ميتوان گفت : آن شخصى كه از حضرت امير جويا شد و گفت : سر و صورت من داراى چند تار مو مىباشد سعد وقاص بود . زيرا پسرش عمر در كربلا فرمانده لشكر يزيد بود - مترجم . ","page_name":" 275 ","page_number":275},
  {"content":"\r\n\r\n6 - نيز در كتاب سابق الذكر از پيامبر معظم اسلام روايت مىكند كه فرمود : كسى كه خوشحال است زندگى وى نظير زندگى من باشد ، مردن او مثل مردن من باشد ، در بهشت برين در منزل من باشد ، بهشتى كه درختان او را خدا بدست قدرت خود آفريده است بايد على بن ابى طالب را دوست داشته باشد و به اوصياى بعد از آن حضرت اقتداء نمايد ، زيرا آنان عترت منند ، ايشان از گل من آفريده شده‌اند ، من از آن افراد امتم كه منكر فضائل و مناقب ايشان باشند به خدا شكايت مينمايم . همان افرادى كه با ايشان قطع رحم ميكنند . به خدا قسم بعد از من اين حسينم را خواهند كشت ، خدا شفاعت مرا نصيب آنان ننمايد .\r\n7 - در كتاب ارشاد مينگارد : يكوقت حضرت امير عليه السّلام سخنرانى كرد و فرمود : قبل از اينكه مرا از دست بدهيد هر چه ميخواهيد بپرسيد ، به خدا قسم در بارهء گروهى كه صد تن را گمراه يا هدايت نمايند جويا نميشويد مگر اينكه من شما را از گوينده و سرپرست آنان تا روز قيامت آگاه خواهم كرد .\r\nمردى برخاست و گفت : مرا از اينكه در سر و صورتم چند تار مو وجود دارد آگاه كن ؟\r\nحضرت امير فرمود : دوست من حضرت محمّد صلّى اللَّه عليه و آله به من خبر داد كه تو اين موضوع را از من خواهى پرسيد و فرمود : بشمارهء هر تار موئى كه در سر تو باشد ملكى است كه تو را لعنت مىكند و بشمارهء هر تار موئى كه در ريش و صورت تو باشد يك شيطانى است كه تو را تحريك مينمايد . در خانهء تو يك پسرى مىباشد يعنى\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nعمر بن سعد كه پسر دختر پيغمبر اسلام صلّى اللَّه عليه و آله يعنى امام حسين را خواهد كشت .\r\nعلامت صدق قول من كه گفتم : ملك‌ها و شيطان‌ها تو را لعنت ميكنند اين است كه پسرت فرزند رسول خدا را خواهد كشت . اگر نه چنين بود كه اثبات اين برهان مشكل است تو را از شمارهء تار موهاى سر و صورت تو آگاه مينمودم . ولى در عين حال ، دليل بر مدعاى من همان است كه پسر ملعون تو فرزند پيامبر را خواهد كشت . پسر او در آن موقع كودكى بود كه تازه راه ميرفت .\r\nهنگامى كه كار بر امام حسين مشكل شد همين عمر بن سعد همانطور كه حضرت امير خبر داده بود متصدى قتل آن بزرگوار گرديد .\r\n8 - در كتاب قرب الاسناد از امام محمّد باقر عليه السّلام روايت مىكند كه فرمود :\r\nوقتى حضرت امير با دو نفر از ياران خود بكربلا عبور كرد چشمان مباركش پر از اشك شد و فرمود : اينجا محل پياده شدن ايشان است . اينجا محل اثاث و خيمه‌گاه آنان مىباشد ، اينجا خونشان ريخته خواهد شد ، خوشا به حال تو خاكى كه خونهاى محبوب‌ها روى تو ريخته خواهد شد ! 9 - در كتاب بصائر الدرجات از حضرت على بن ابى طالب روايت مىكند كه فرمود : رسول اكرم فرمود : كسى كه دوست دارد ، زندگى وى نظير زندگى من باشد الى آخره كه قبلا در شمارهء - 6 - همين بخش نگاشته شد .\r\n10 - نيز در كتاب سابق الذكر از پيغمبر اعظم اسلام صلّى اللَّه عليه و آله روايت مىكند كه فرمود : كسى كه ميخواهد نظير من زندگى كند و نظير من بميرد و داخل بهشت پروردگار من شود همان بهشت برينى كه پروردگار من اشجار آن را غرس نموده است بايد على بن ابى طالب را دوست و دشمن او را دشمن داشته باشد بايد به اوصياء بعد از او اقتداء نمايد ، زيرا آنان بعد از من پيشوايان هدايت هستند ، خدا علم و فهم مرا به آنان عطا فرموده ، ايشان عترت من و گوشت و خونشان از گوشت و خون من است من از آن افراد امتم كه منكر فضائل آنان باشند و نسبت به ايشان قطع رحم نمايند به خدا شكايت ميكنم . به خدا قسم اين حسينم را\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nميكشند ، خدا شفاعت مرا نصيب آنان ننمايد ! 11 - در كتاب مزبور از سويد ( بضم سين و فتح واو ) ابن غفله روايت مىكند كه گفت : من در حضور حضرت امير عليه السّلام بودم كه مردى نزد آن بزرگوار آمد و گفت :\r\nيا امير المؤمنين ! من از وادى القرا بحضور تو آمده‌ام . خالد بن عرفطه از دنيا رفت . حضرت امير در جوابش فرمود : خالد نمرده است . وى سخن خود را اعاده نمود . امام عليه السّلام فرمود : نمرده ، به حق آن خدائى كه جان من در دست او است وى فعلا نخواهد مرد ! آن مرد باز سخن خود را تكرار كرد و گفت : سبحان اللَّه ! من بشما خبر مىدهم كه او مرده است و تو ميگوئى : نمرده ! ! حضرت امير فرمود : به حق آن خدائى كه جان من در دست قدرت او است خالد بن عرفطه نمرده و نخواهد مرد تا اينكه راهنماى آن لشكر گمراهى شود كه پرچم آن را حبيب بن جماز به اهتزاز درآورد .\r\nراوى ميگويد : موقعى كه اين مقاله به گوش حبيب بن جماز رسيد بحضور حضرت امير آمد و گفت : تو را به خدا قسم مىدهم كه در بارهء من بدگمان مباش ! زيرا من از شيعيان تو ميباشم . تو يك موضوعى را در بارهء من گفته‌اى كه من آن را در وجود خود نمىبينم . حضرت امير فرمود : اگر تو حبيب بن جماز باشى حتما آن پرچم را حمل و نقل خواهى كرد ! ابو حمزه ميگويد : به خدا قسم اين حبيب بن جماز از دنيا نرفت تا اينكه عمر بن سعد گروهى را به طرف امام حسين فرستاد و خالد بن عرفطه در مقدمهء آن گروه بود و حبيب بن جماز پرچم آنان را ميبرد .\r\n12 - در كتاب ارشاد نيز نظير اين روايت را نقل كرده است .\r\nدر كتاب كامل الزيارات از امام جعفر صادق عليه السّلام روايت مىكند كه فرمود :\r\nيك روز امام حسين عليه السّلام در كنار پيغمبر معظم اسلام بود و با آن حضرت بازى ميكرد و ميخنديد . عائشه گفت : يا رسول اللَّه ! چقدر اين كودك را دوست مىدارى ! ؟\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nپيامبر خدا فرمود : واى بر تو ! چگونه وى را دوست نداشته باشم در صورتى كه او ميوهء قلب و نور چشم من مىباشد ، آيا نه چنين است كه امتم وى را به زودى شهيد خواهند كرد ؟ و هر كسى حسين را پس از شهيدشدنش زيارت كند خدا ثواب يكى از حج‌هاى مرا در نامهء عملش خواهد نوشت .\r\nعائشه دچار تعجب شد و گفت : ثواب يكى از حج‌هاى تو ! ؟\r\nفرمود : آرى ، بلكه ثواب دو حج از حج‌هاى من .\r\nعائشه : ثواب دو حج از حج‌هاى تو ! ؟\r\nپيغمبر خدا : آرى ، بلكه ثواب چهار حج از حج‌هاى من .\r\nراوى ميگويد : پيامبر خدا صلّى اللَّه عليه و آله و سلّم همچنان به تعداد حج‌هاى خود اضافه كرد تا اينكه به - 90 - حج و عمرهء مقبوله رسيد ! 13 - نيز در همان كتاب از امام محمّد باقر عليه السّلام از پيغمبر اعظم اسلام آن روايتى را نقل مىكند كه در شمارهء - 6 - همين بخش نگاشته شد .\r\n14 - نيز در كتاب مذكور از حضرت باقر آل محمّد صلّى اللَّه عليه و آله و سلّم روايت مىكند كه فرمود : هر گاه حسين نزد پيغمبر خدا مىآمد رسول خدا او را به خود مىچسبانيد و به حضرت امير ميفرمود :\r\nحسين را نگاه دار . آنگاه امام حسين را مىبوسيد و گريه ميكرد ! امام حسين به پيامبر خدا ميگفت : چرا گريه ميكنى ؟ ميفرمود : اى پسر عزيزم من جاى شمشيرهائى كه بر بدن تو وارد خواهد شد ميبوسم و اشك ميريزم . حسين عليه السّلام گفت : پدر جان ! آيا من شهيد ميشوم ؟ فرمود : آرى ، به خدا قسم كه پدر و برادرت نيز كشته خواهند شد . امام حسين گفت : آيا قبور ما پراكنده خواهد بود ؟\r\nفرمود : آرى اى پسر عزيزم . امام حسين گفت : چه كسى از امت تو قبر ما را زيارت خواهد كرد ؟ فرمود : غير از صديقين امت من مرا و پدرت و برادرت و تو را زيارت نخواهند كرد .\r\n15 - نيز در كتاب كامل الزيارات از ابو عبد اللَّه جدلى روايت مىكند كه گفت :\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nمن بحضور حضرت امير المؤمنين مشرف شدم . امام حسين عليه السّلام پهلوى آن حضرت بود . آن بزرگوار بدست خود به كتف امام حسين زد و فرمود : اين پسرم كشته مىشود و احدى او را يارى نخواهد كرد . گفتم : يا امير المؤمنين ! اين زندگى دنيا چقدر بد و ناگوار است ! ؟ فرمود : آنچه را كه گفتم عملى خواهد شد .\r\n16 - نيز در كتاب مذكور از حضرت امير روايت مىكند كه فرمود : اين حسين من به طرز عجيبى كشته خواهد شد . من آن تربتى را كه حسين روى آن شهيد مىشود ميدانم ، آن تربت نزديك دو نهر مىباشد .\r\n17 - نيز در كتاب سابق الذكر از امام جعفر صادق عليه السّلام روايت مىكند كه فرمود : حضرت امير به امام حسين فرمود : تو از قديم پيشواى جوانمردان بودى و هستى . امام حسين گفت : فدايت شوم حال من چگونه خواهد بود ؟ فرمود : تو چيزى را ميدانى كه ديگران نسبت به آن جاهل هستند و شخص عالم به زودى از علم خود بهره‌مند خواهد شد . اى پسر عزيز قبل از اينكه آن روز فرا برسد تو شنوا و بينا باش ! قسم به حق آن كسى كه جان من در دست قدرت او مىباشد بنو اميه حتما خون تو را خواهند ريخت ، ولى نميتوانند تو را از دين خود بازگردانند و خدا را از ياد تو ببرند . امام حسين گفت : به حق آن خدائى كه جان من در دست او مىباشد همين مقام از براى من كافى خواهد بود من نسبت به آنچه خدا نازل كرده اقرار دارم ، سخن پيغمبر خدا را تصديق مينمايم ، قول پدرم را تكذيب نخواهم كرد .\r\n18 - در كتاب ارشاد روايت مىكند كه يك روز حضرت امير عليه السّلام به براء ابن عازب فرمود : اين حسين من كشته خواهد شد و تو زنده‌اى و او را يارى نخواهى كرد . هنگامى كه امام حسين شهيد شد براء بن عازب ميگفت : به خدا قسم كه حضرت على بن ابى طالب راست گفت . زيرا امام حسين كشته شد و من او را يارى ننمودم ! آنگاه براى اين بىسعادتى دچار حسرت و پشيمانى گرديد ! ! 19 - در كتاب كشف الغمه و ارشاد از عبد اللَّه بن شريك عامرى روايت\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nمىكند كه گفت : هر گاه عمر بن سعد از در مسجد داخل ميشد ياران حضرت امير ميگفتند : اين شخص قاتل امام حسين است . آنان اين سخن را در زمان بسيار طولانى قبل از شهادت امام حسين ميگفتند .\r\n20 - نيز در همان دو كتاب مينگارد : عمر بن سعد به امام حسين عليه السّلام ميگفت : يا ابا عبد اللَّه ! گروهى از اين مردم سفيه و نادان گمان ميكنند ، من تو را خواهم كشت ! امام حسين فرمود : آنان سفيه نيستند بلكه افرادى حليم ميباشند آيا نه چنين است كه چشم من به اين موضوع روشن مىشود كه تو جز اندكى از گندم عراق نخواهى خورد .\r\n21 - در كتاب مناقب از ابن عباس روايت مىكند كه گفت : هند كه مادر معاويه بود از عايشه خواست كه از پيامبر خدا راجع به خوابى ( كه ديده بود ) جويا شود . پيغمبر اكرم بعائشه فرمود : به او بگو ، خواب خود را نقل كند ، هند گفت :\r\nگويا ؛ در عالم خواب ديدم : آفتاب از بالاى سرم طلوع نمود و ماه از فرج من خارج شد و گويا ؛ ستاره‌اى كه سياه بود از ماه خارج گرديد و به آن آفتاب كوچكى كه از آفتاب بزرگ خارج شده بود حمله كرد و آن را بلعيد ، آنگاه افق براى بلعيده شدن آن آفتاب سياه گرديد ! ! سپس ستارگانى ديدم كه از آسمان و ستارگان ديگرى كه سياه بودند از زمين ظاهر شدند و ستارگان سياه كليهء افق زمين را احاطه نمودند .\r\nچشمان مبارك پيغمبر خدا صلّى اللَّه عليه و آله و سلّم از شنيدن اين خواب اشكبار شد و فرمود :\r\nوى هند است و دو مرتبه به هند فرمود : اى دشمن خدا ! از نزد ما خارج شو زيرا تو غم و اندوه مرا تجديد نمودى و خبر مرگ احباب مرا به من دادى .\r\nهنگامى كه هند خارج شد پيغمبر اعظم فرمود : بار خدايا ! هند و نسل ويرا لعنت كن ! وقتى راجع به تعبير آن خواب از رسول خدا جويا شدند فرمود : آن آفتابى كه بالاى سر او طلوع نمود على بن ابى طالب عليه السّلام است . و آن ستارهء سياهى كه\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nنظير ماه بود معاويه است كه فتنه‌انگيز و فاسق و منكر خدا است و آن ظلمت و ستارهء سياهى كه از ماه خارج شد و بر آن آفتاب كوچك حمله كرد و آن را بلعيد و افق زمين سياه شد فرزندم حسين است كه پسر معاويه يعنى يزيد او را شهيد مىكند و آفتاب از براى شهادتش سياه و افق زمين تاريك خواهد شد .\r\nاما آن ستارگان سياهى كه كليهء زمين را احاطه كردند بنى اميه خواهند بود .\r\n22 - در تفسير فرات بن ابراهيم از امام جعفر صادق عليه السّلام روايت مىكند كه فرمود : امام حسين عليه السّلام را مادرش ميبرد ، پيامبر اكرم امام حسين را گرفت و فرمود :\r\nخدا قاتل و ربايندگان اشياء تو را لعنت كند ! خدا افرادى را كه بر عليه تو قيام ميكنند هلاك نمايد ! خدا بين من و آن افرادى كه بر عليه تو قيام مينمايند حكم فرمايد ! حضرت زهراى اطهر عليها السّلام گفت : پدر جان ! چه ميگوئى ؟\r\nفرمود : اى دختر عزيزم ! به ياد آن اذيت و ظلم و ستم و غدرى آمدم كه بعد از من و تو دچار حسينم خواهد شد ، حسينم در آن روز در ميان گروهى است كه گويا ، ستارگان آسمان هستند و بسوى شهادت ميشتابند . گويا ، من لشكرگاه و موضع اثاث و تربت آنان را مىبينم .\r\nفاطمهء زهراء گفت : پدر جان ! اين موضعى كه شما آن را توصيف ميكنى كجا است ؟ فرمود : موضعى است كه آن را كربلاء مينامند و آن موضع براى ما و امامان و امت خانهء كرب و بلاء است . گروهى از اشرار امت من بر حسين و يارانش حمله و خروج ميكنند كه اگر عموم افرادى كه در آسمانها و زمين هستند براى احدى از ايشان نزد خدا شفاعت كنند پذيرفته نخواهد شد و آنان هميشگى در دوزخ خواهند بود .\r\nفاطمهء اطهر گفت : پدر جان ! آيا حسين من شهيد خواهد شد ! ؟\r\nفرمود : آرى ، اى دختر عزيزم ! به نحوى شهيد مىشود كه احدى قبل از او\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nشهيد نشده باشد ! آسمانها ، زمين‌ها ، ملائكه ، وحوش ، گياهان ، درياها و كوه‌ها براى حسينم گريان ميشوند . اگر خدا به آنها اجازه دهد نفس كشى در روى زمين باقى نيست كه تنفس كند . گروهى از دوستداران ما نزد حسين ميايند كه در روى زمين به خدا عالمتر و به حق ما ثابت‌تر از ايشان نخواهد بود . در روى زمين احدى غير از آنان نيست كه متوجه حسين شود . ايشان در تاريكىهاى ظلم و ستم چراغ‌هاى درخشنده‌اى هستند ، آنان شفاعت خواهند كرد ، ايشانند كه فرداى قيامت وارد حوض كوثر من خواهند شد ، موقعى كه بر من وارد شوند ايشان را بوسيلهء علائمى كه دارند ميشناسم ، اهل هر دينى امامان خود را ميطلبند ، ولى آنان غير از ما كسى را نخواهند طلبيد . ايشانند كه باعث قوام زمين ميباشند و باران براى خاطر آنان نازل مىشود .\r\nحضرت زهراء عليها السّلام گريان شد و گفت :  إِنَّا لِلَّه وَ إِنَّا إِلَيْه راجِعُون  ! رسول اعظم به آن بانوى معظمه فرمود : بافضيلت‌ترين اهل بهشت افرادى هستند كه در دنيا شهيد شده باشند ، جانها و اموال خود را دادند كه در عوض بهشت را دارا باشند ، آنان در راه خدا قتال ميكنند و دشمن را ميكشند و خودشان كشته ميشوند و اين وعده‌اى است حق كه خدا داده . آنچه را كه نزد خدا مىباشد بهتر است از دنيا و آنچه در آن است . شهيد شدن از مردن آسانتر است . هر كسى كه شهادت نصيبش شده باشد به جايگاه خود خواهد رفت و كسى كه كشته نشود يقينا خواهد مرد .\r\nاى فاطمه ، اى دختر محمّد ! آيا دوست ندارى فرداى قيامت هر دستورى كه بدهى نزد اين خلق از تو اطاعت شود ، آيا راضى نيستى كه پسرت از حاملين عرش محسوب شود ، آيا راضى نيستى كه مردم نزد پدرت بيايند و طلب شفاعت نمايند ، آيا دوست ندارى كه شوهرت در روز قيامت مردم عطشان را از حوض كوثر سيراب نمايد ، دوستان خود را سيراب كند و دشمنان خويش را تشنه بگذارد ، آيا راضى نيستى كه شوهرت اختيار دوزخ را داشته باشد ، دوزخ از او اطاعت كند ، هر كسى را\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nكه وى بخواهد در ميان خود نگاه دارد ؟\r\nآيا راضى نيستى بنگرى ملائكه در اطراف آسمان ايستاده و به تو و هر دستورى كه بدهى نظر داشته باشند ، نيز ملائكه نظر كنند و بنگرند كه شوهرت با خلائقى كه حاضر شده‌اند نزد خدا مخاصمه كند ، چه اعمالى خواهى ديد كه خداى توانا با قاتل فرزند تو حسين و قاتل شوهرت انجام خواهد داد ، زيرا حجت آن حضرت بر خلق تمام و دوزخ مطيع وى خواهد شد ، آيا دوست ندارى كه ملائكه براى پسرت گريه كنند و هر چيزى براى او تأسف بخورد ، آيا راضى نيستى كه هر كسى به زيارت حسين تو بيايد خدا ضامن او باشد ، هر كسى به زيارت حسين برود ثواب يك حج و عمره خواهد داشت و يك چشم بهمزدن از رحمت خدا دور نخواهد بود و هر گاه بميرد شهيد مرده باشد و مادامى كه زنده باشد ملائكه براى او دعاء كنند ، و هميشه در امان خدا باشد تا از دنيا رحلت نمايد .\r\nحضرت زهراى اطهر گفت : پدر جان تسليم و راضى شدم ، به خدا توكل كردم .\r\nسپس پيغمبر معظم اسلام صلّى اللَّه عليه و آله و سلّم دست روى قلب و چشمان فاطمه كشيد و فرمود :\r\nمن و شوهرت و دو فرزندت در يك مكانى خواهيم بود كه چشم تو روشن و قلب تو خوشحال شود .\r\n23 - در بعضى از كتب معتبر از عبد اللَّه بن قيس روايت شده كه گفت : من با آن افرادى كه در صفين در ركاب حضرت امير ميجنگيدند بودم . ابو ايوب اعور سلمى ( بضم سين و فتح لام با تشديد ) شريعه را گرفته و آب را به روى مردم بسته بود . مسلمانان به حضرت امير از تشنگى شكايت كردند ، آن بزرگوار چند نفر سوار را براى گرفتن شريعه فرستاد ، ولى ايشان محرومانه بازگشتند ، حضرت امير ناراحت شد امام حسين عليه السّلام گفت : پدر جان ! اجازه ميدهى من بدنبال اين مأموريت بروم ؟\r\nفرمود : اى فرزندم برو ! امام حسين با صد نفر سوار رفت و ابو ايوب را از شريعه خارج كرد ، آنگاه بر لب شريعه خيمه زد و سواران خود را پياده نمود .\r\nهنگامى كه حضرت امير آمد و با اين منظره مواجه گرديد گريان شد . گفته\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nشد : يا امير المؤمنين براى چه گريان شدى در صورتى كه اين اولين پيروزى است كه بدست امام حسين عليه السّلام انجام گرفت ! ؟\r\nفرمود : بخاطرم آمد كه حسينم با لب تشنه در كربلا شهيد خواهد شد .\r\nكار او به جائى ميرسد كه اسبش رم مىكند و همهمه مينمايد و ميگويد :\r\nالظليمه ! الظليمه ! لامة قتلت ابن بنت نبيها\r\nيعنى فرياد از ظلم و ستم امتى كه پسر دختر پيامبر خود را كشتند ! ! 24 - ابن نما در كتاب مثير الاحزان از ابن عباس روايت مىكند كه گفت : هنگامى كه مرض موت پيغمبر اعظم اسلام صلّى اللَّه عليه و آله شديد شد امام حسين را به سينهء مقدس خود چسبانيده بود . عرق آن بزرگوار در حالى كه جان ميداد بر او فرو ميريخت و ميفرمود : من با يزيد چه كرده‌ام ! خدا به يزيد بركت ندهد ! پروردگارا ! يزيد را لعنت كن ! آنگاه مدت طولانى غش كرد . وقتى به هوش آمد در حالى كه چشمان مباركش اشكبار بودند امام حسين را ميبوسيد و ميفرمود :\r\nآيا نه چنين است كه بين من و قاتل تو نزد خداى عز و جل محاكمه‌اى خواهد بود ! ! 25 - در آن ديوانى كه به حضرت امير عليه السّلام منسوب مىباشد « 1 »  اشعار ذيل مسطور است :\r\n1 -  حسين اذا كنت في بلدة * غريبا فعاشر بآدابها \r\n1 - يعنى اى حسين ! موقعى كه در شهرى غريب باشى بر تو لازم است كه طبق آداب آن شهر معاشرت كنى .\r\n2 - نبايد در بين آنان به عقل افتخار كنى ، زيرا هر گروهى به عقلهاى خود\r\n\r\n","description":"","footnote":" ( 1 ) اين ديوان مقدس را كه مندرجاتش كلام الملوك ملوك الكلام است عبد العزيز بن يحيى بن احمد بن عيسى جلودى بصرى كه از بزرگان علماى شيعه بشمار ميرود تأليف كرده اين ديوان مبارك را ابن جانب در سنهء 1383 - قمرى در تهران با ساده‌ترين بيان ترجمه نمودم و كتابفروشى ادبيه كه در خيابان ناصر خسرو واقع شده آن را چاپ و منتشر كرد ، داشتن اين كتاب براى هر فردى لازم است - مترجم ","page_name":" 285 ","page_number":285},
  {"content":"\r\n\r\nاتكاء دارند .\r\n3 - كاش پسر ابو طالب هم به اين امور بر طبق آداب و اسباب آنها عمل ميكرد .\r\n4 - ولى امير المؤمنين على امر خدا را انتخاب كرد و بزرگانى را كه در ميان آن قوم بودند آتش زد .\r\n5 - پس براى اموال دنيوى خوشحال مباش ! و خود را براى سختىهاى دنيا نگران منماى ! 6 - براى عذر خواهى خود شخص معتمدى را بيار نزد آن كسى كه تو را به اشياء پاكيزهء دنيا نائل مىكند .\r\n7 - فردا را به ديروز قياس نما و استراحت كن ، جد و جهد دنيا دنياپرستان را انتخاب مكن .\r\n8 - گويا ، مىبينم جان و فرزندان من در كربلا مشغول جنگ و جدال ميباشند .\r\n9 - ريش‌هاى ما از خون ما آن طور خضاب ميشوند كه لباس‌هاى عروس خضاب شود .\r\n10 - اين مصائب را مىبينم اما نه به چشم ظاهر بلكه كليد درهاى اين مصائب به من داده شده .\r\n11 - مصيبت‌هائى است كه مانع بازگشت تو ميشوند . پس قبل از آنكه بر تو وارد شوند خود را براى آنها آماده كن .\r\n12 - خدا رحمت كند قائم ما را كه صاحب قيامت است و مردم دچار رنج آن مىشوند .\r\n13 - اى حسين ! مهدى عليه السّلام خون مرا طلب مىكند . بلكه خونخواه تو نيز خواهد بود ، پس در بارهء آن صبور باش .\r\n14 - براى هر خونى هزار خون مطالبه مىشود و مهدى در كشتن آن گروه ستمكار كوتاهى نخواهد كرد .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n15 - در آن موقع جبران كردن ظالمين و عذر خواهى آنان نفعى براى ايشان نخواهد داشت .\r\n16 - پس براى مفارقت احباب نگران مباش ! زيرا دنيا براى ويرانى آماده است .\r\n17 - از عمارتها بطور فصيح جويا شو تا بدانى كه براى صاحبان آنها بقائى نخواهد بود .\r\n18 - من همان دينى ميباشم كه قرآن فرموده :  أَكْمَلْت لَكُم دِينَكُم  و مؤمنين در بارهء آيات قرآن شكى ندارند .\r\n19 - براى ما به حكم آيات قرآن فخريه‌اى است كه قرآن به بيان مخصوص خود بما صلوات ميفرستد .\r\n20 - پس بر جد خود حضرت مصطفى صلوات بفرست ، بر آن حضرت و افرادى كه طالب آيات قرآن باشند سلام بگو !\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n\r\nبخش سى و دوم مصيبت امام حسين عليه السّلام بزرگترين مصائب و باعث ذلت مردم بود :\r\n1 - در كتاب علل الشرائع از عبد اللَّه بن فضل روايت مىكند كه گفت :\r\nبه امام جعفر صادق عليه السّلام گفتم : يا بن رسول اللَّه ! چرا روز عاشورا روز مصيبت و غم و اندوه و گريه است ولى روز رحلت پيامبر معظم اسلام صلّى اللَّه عليه و آله و روز شهادت حضرت زهراى اطهر و روز شهادت امير المؤمنين و روز شهادت امام حسن عليهم السّلام اين طور نيست ! ؟\r\nفرمود : روز شهادت امام حسين عليه السّلام از ساير روزها بزرگتر است . زيرا اصحاب كساء كه گرامىترين خلق خدا بشمار ميرفتند پنج نفر بودند .\r\nهنگامى كه پيغمبر اعظم صلّى اللَّه عليه و آله از ميان ايشان رفت حضرت امير با فاطمه زهراء و حسن و حسين عليهم السّلام باقى ماندند . دل مردم از ديدن ايشان تسلى و تسكين پيدا ميكرد . موقعى كه حضرت زهراء را شهيد كردند قلب مردم بوسيلهء ديدار حضرت امير و حسن و حسين عليهم السّلام تسلى مىيافت . وقتى حضرت امير را شهيد نمودند دل مردم به ديدن حضرت حسنين عليهما السّلام خوش بود . موقعى كه امام حسن را شهيد كردند چشم مردم به حضرت امام حسين باز ميشد .\r\nاما هنگامى كه امام حسين را شهيد نمودند كسى از اصحاب كساء عليهم السّلام باقى نمانده بود كه مردم به وى دل‌خوش كنند . پس شهيد شدن امام حسين مثل اين بود كه عموم اصحاب كساء شهيد شده باشند ، همچنان كه باقى بودن آن حضرت نظير اين بود كه جميع ايشان باقى باشند . بدين لحاظ است كه مصيبت روز عاشورا از مصيبت كليهء روزها بزرگتر است .\r\nعبد اللَّه بن فضل ميگويد : به امام جعفر صادق عليه السّلام گفتم : يا بن رسول اللَّه !\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nچه مانعى داشت كه بعد از امام حسين چشم مردم به حضرت امام زين العابدين عليه السّلام باز شود ، همانطور كه به پدران آن بزرگوار باز ميشد ! ؟ فرمود : آرى حضرت على بن الحسين بعد از پدران خود بزرگ عابدين و امام و حجت بر خلق بود . ولى در عين حال پيامبر اكرم اسلام را نديده بود و چيزى از آن حضرت نشنيده بود . على بن الحسين علم و دانش را از پدر خود از جد بزرگوارش از پيغمبر خدا به ارث برده بود . ولى مردم حضرت امير و فاطمه و حسن و حسين عليهم السّلام را متواليا با رسول معظم اسلام صلّى اللَّه عليه و آله مشاهده كرده بودند و هر گاه به يكى از آنان نظر ميكردند به ياد آن زمانى مىآمدند كه وى با پيامبر خدا بود و رسول خدا در بارهء او چه توصيه و سفارشاتى ميفرمود . هنگامى كه عموم ايشان شهيد شدند مردم از مشاهدهء اين گونه افرادى كه نزد رسول خدا گرامى بودند محروم و بىبهره شدند . در شهيد شدن يكى از آنان اين مصيبت نبود كه همه شهيد شده باشند غير از شهادت امام حسين عليه السّلام زيرا آن حضرت بعد از عموم ايشان شهيد شد . بدين علت است كه روز مصيبت امام حسين از نظر مصيبت از همهء روزها بزرگتر است .\r\nعبد اللَّه بن فضل هاشمى ميگويد : به امام جعفر صادق عليه السّلام گفتم :\r\nيا بن رسول اللَّه ! پس چرا اهل تسنن روز عاشورا را روز بركت ناميدند ! ؟ ناگاه ديدم آن بزرگوار گريان شد و فرمود :\r\nموقعى كه امام حسين شهيد شد مردم در شهر شام به يزيد تقرب مىجستند ، لذا اخبار و احاديث جعلى و ساختگى را براى يزيد نقل ميكردند و از او جائزه ميگرفتند .\r\nاز جمله اخبار ساختگى اين بود كه روز عاشورا را روز خير و بركت ناميدند تا مردم در اين روز از جزع و گريه و مصيبت و حزن منصرف شوند و به فرح و خوشحالى و بركت بپردازند . خدا بين ما و آنان داورى خواهد كرد .\r\nراوى ميگويد : حضرت صادق عليه السّلام پس از اين مقاله به من فرمود : يا بن عم ! ضرر اين گونه اخبار جعلى براى اسلام و مسلمانان كمتر است از ضرر و خطر اخبار\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nساختگى آن گروهى كه خودشان را بما بستند و گمان مينمايند ، داراى دوستى ما و معتقد به امامت ما ميباشند . زيرا آنان اين طور گمان ميكنند ، امام حسين عليه السّلام شهيد نشده و شهادت آن حضرت نظير عيسى بن مريم بر مردم اشتباه شده ! پس بنا بر اين ، به گمان آنان عتاب و ملامتى بر بنى اميه كه حسين را شهيد كرده‌اند نخواهد بود ! يا بن عم ! كسى كه گمان كند ، امام حسين عليه السّلام شهيد نشده پيغمبر خدا و على مرتضى و امامانى را كه بعد از ايشان خبر از شهادت امام حسين داده‌اند تكذيب نموده است و كسى كه آنان را تكذيب نمايد بخداى بزرگ كافر شده است و خون او براى هر شخصى كه اين مطلب را از وى بشنود مباح است .\r\nعبد اللَّه بن فضل گفت : يا بن رسول اللَّه ! در بارهء آن شيعيانى كه يك چنين عقيده‌اى دارند چه ميگوئى ! ؟ فرمود : آنان از شيعيان من نيستند ، من از ايشان بيزارم .\r\nراوى ميگويد : به آن حضرت گفتم : پس معناى قول خداى سبحان چيست كه ( در آيهء - 62 - سورهء بقره ) ميفرمايد : شما ميدانيد ، ما به آن افرادى كه در روز شنبه سركشى نمودند گفتيم : بوزينه‌هائى باشيد رانده شده . فرمود : آنان گروهى بودند كه مدت سه روز مسخ شدند ( يعنى از شكل انسان به شكل حيوان در آمدند ) و مردند و نسلى بجاى ننهادند . بوزينه و خوك‌ها و ساير مسخ‌شدگان فعلى نظير و شبيه آنها ميباشند . و گوشت آنچه كه فعلا شبيه آنها ديده مىشود خوردنى نيست .\r\nسپس امام جعفر صادق عليه السّلام فرمود : خدا غلاة و مفوضه « 1 »  را لعنت كند .\r\n\r\n","description":"","footnote":" ( 1 ) غلاة بضم غين گروهى بودند كه در حق حضرت امير غلو كردند و ما فوق آن مقامى را براى آن بزرگوار قائل شدند كه خود آن حضرت براى خود قائل بود . مفوضه بضم ميم و فتح فاء گروهى بودند كه ميگفتند : خدا امر عالم و بشر را در اختيار ائمه نهاده و خود از كار بر كنار شده است . اين دو گروه كافر و نجس ميباشند . در كتاب جنات الخلود از حضرت امير روايت مىكند كه فرمود :\r\nهلك في اثنان : محب غال و مبغض قال\r\n. يعنى دو دسته از مردم در بارهء من هلاك يعنى كافر شده‌اند ، يكى گروهى كه راجع به محبت من غلو كردند و ديگرى آن گروهى كه مرا واگذار نمودند - مترجم . ","page_name":" 290 ","page_number":290},
  {"content":"\r\n\r\nزيرا آنان معصيت خدا را كوچك شمردند و به خدا كافر شدند ! براى خدا شريك قرار دادند و گمراه شدند و ديگران را هم گمراه كردند ، ايشان اين اعمال را بدين جهت انجام دادند كه از انجام دادن واجبات خدا و پرداخت حقوق فرار نمايند ! 2 - صدوق در كتاب خصال از عمر بن بشر همدانى ( به سكون ميم ) نقل مىكند كه گفت : به اسحاق گفتم : مردم از چه موقع ذليل شدند ؟\r\nگفت : از آن وقتى كه امام حسين شهيد و زياد دعوت شد و حجر ( بضم حاء و سكون جيم ) ابن عدى كشته شد .\r\n3 - در كتاب احتجاج از اسحاق بن يعقوب روايت مىكند كه گفت : توقيعى به خط امام زمان عليه السّلام بوسيلهء محمّد بن عثمان بدست من رسيد كه نوشته بود : قول كسى كه بگويد : امام حسين عليه السّلام شهيد نشده باعث كفر و تكذيب و گمراهى است .\r\n4 - صدوق در كتاب عيون اخبار رضا عليه السّلام از هروى روايت مىكند كه گفت : به حضرت على بن موسى الرضا گفتم : گروهى در شهر كوفه هستند كه گمان ميكنند پيغمبر خدا در نماز سهو نميكرد . فرمود : دروغ ميگويند ، خدا آنان را لعنت كند ! كسى كه سهو نميكند فقط آن خدائى است كه غير از او خدائى نيست .\r\nگفتم : يا بن رسول اللَّه ! در ميان ايشان افرادى هستند كه گمان مىكنند ، امام حسين شهيد نشده ، بلكه حنظلة بن اسعد شامى شبيه به آن حضرت شد و كشته گرديد اما امام حسين نظير عيسى بن مريم به آسمان بالا رفت . ايشان ( به آيهء - 141 - سورهء نساء ) استدلال ميكنند كه ميفرمايد : خدا هرگز كفار را بر مؤمنين مسلط نخواهد كرد .\r\nحضرت رضا عليه السّلام فرمود : دروغ ميگويند ، لعنت و غضب خدا بر آنان باد ! ايشان به علت اينكه پيامبر خدا را كه خبر داد ، امام حسين بعدا كشته مىشود تكذيب مينمايند كافر شده‌اند . به خدا قسم حسين و آن كسى كه بهتر از حسين بود يعنى امير المؤمنين و امام حسن كشته شدند . احدى از ما امامان نيست مگر اينكه\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nكشته خواهد شد . به خدا قسم من بوسيلهء زهر و مكر و حيله كشته خواهم شد . اين موضوع از پيامبر معظم اسلام صلّى اللَّه عليه و آله به من رسيده و آن حضرت از جبرئيل و جبرئيل از طرف خدا خبر داده است .\r\nاما معنى قول خداى سبحان كه ميفرمايد : خدا هرگز كفار را بر مؤمنين مسلط نخواهد كرد اين است : يعنى خدا هرگز از طرف كفار بر مسلمان اتمام حجت نخواهد كرد . چطور اين ادعا صحيح است در صورتى كه خداى عليم ( در قرآن مجيد ) خبر ميدهد كه كفار انبياء را بدون جرم شهيد ميكردند . با اينكه كفار پيامبران را ميكشتند مع ذلك از طرف كفار بر انبياء اتمام حجت نميشد .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n\r\nبخش سى و سوم چرا خدا از قتلهء امامان عليهم السّلام جلوگيرى نكرد و فلسفهء مبتلا شدن ائمه چيست ! ؟\r\n1 - در كتاب اكمال الدين و احتجاج و علل الشرائع از محمّد بن ابراهيم نقل مىكند كه گفت : من نزد حسين بن روح ( نايب امام زمان ) بودم كه شخصى برخاست و گفت : من در نظر دارم از تو سؤال بكنم . فرمود : هر چه در نظر دارى جويا شو ! گفت : براى من بگو : آيا امام حسين عليه السّلام ولى خدا بود يا نه ؟\r\nفرمود : چرا . گفت : آيا قاتل امام حسين دشمن خدا بود يا نه ؟ فرمود : چرا گفت : آيا جايز است كه خدا دشمن خود را بر دوست خويشتن مسلط نمايد ؟\r\nحسين بن روح در جوابش فرمود : اين جوابى را كه به تو ميگويم درك كن :\r\nبدان كه خداى عز و جل علنا با مردم سخن نميگويد . بلكه پيامبرانى را از جنس و صنف بشر نظير خودشان براى آنان فرستاد . اگر خدا پيغمبرانى را براى بشر ميفرستاد كه از همجنس و همشكل آنان نمىبودند مردم از ايشان متنفر ميشدند و سخن آنان را قبول نميكردند . اما هنگامى كه پيامبرانى از جنس بشر براى ايشان آمدند و غذا خوردند و در بازارها راه رفتند به پيغمبران خود گفتند : شما هم مثل خود ما هستيد ، ما سخن شما را نمىپذيريم تا معجزه‌اى بكنيد كه ما نتوانيم كرد . در اين صورت ما ميدانيم كه شما در آوردن معجزه اختصاص داريد و ما نداريم .\r\nلذا خداى توانا معجزاتى به انبياء عليهم السّلام عطا كرد كه مردم از آوردن آنها\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nعاجز شدند .\r\nبعضى از انبياء بعد از اينكه مردم را از عذاب خدا بيم دادند طوفان را از باب معجزه آوردند و كليهء افرادى كه طغيان كردند و متمرد بودند غرق شدند .\r\nبعضى از پيغمبران را در آتش انداختند و آتش بر آنان از باب معجزه سرد و سلامت شد . بعضى از پيامبران از سنگ سفت ناقه درآورد و شير در پستان آن جارى نمود .\r\nبعضى از انبياء دريا از برايش شكافته شد و از ميان سنگ چشمهء آب برايش جارى گرديد و عصاى او كه از چوب خشك بود مبدل به اژدها گرديد و سحر و جادوى ساحران را باطل نمود .\r\nبعضى از پيامبران شخص كور و مرض پيسى را شفا ميداد و اموات را به اجازهء خدا زنده مىكرد . و آنان را از آنچه مىخوردند و در خانه‌هاى خود ذخيره ميكردند خبر ميداد .\r\nبعضى از پيغمبران شق القمر ميكردند و حيوانات از قبيل شتر و گرگ و غيره با او سخن ميگفتند .\r\nهنگامى كه انبياء از اين قبيل معجزات آوردند و امت‌هاى ايشان از اظهار اين گونه معجزات عاجز شدند خدا به جهت آن تقديرات و لطف و حكمتى كه نسبت به بندگان خود داشت پيامبران را با اين معجزاتى كه داشتند گاهى غالب و گاهى مغلوب گاهى مسلط و قاهر و گاهى مقهور قرار ميداد .\r\nاگر خداى عليم انبياء را در همه حال غالب و قاهر ميگردانيد و آنان را مبتلى و مورد آزمايش قرار نميداد مردم ايشان را خدا قرار ميدادند و از خدا اعراض ميكردند و از طرفى هم فضيلت و ارزش صبر بر بلاء و محنت و امتحانات آنان شناخته نميشد .\r\nلذا خداى سبحان حال پيغمبران را از اين لحاظ نظير حال غير آنان قرار\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nداد تا در موقع محنت و بلاء صبور و در هنگام عافيت و غلبه بر دشمنان سپاسگزار و در جميع احوال فروتن باشند ، متكبر و متجبر نباشند ، و از جهتى هم مردم بدانند كه پيامبران خدائى دارند كه او خالق و مدبر آنان مىباشد . سپس بدين جهت مردم خداى را پرستش كنند و از پيغمبران او اطاعت نمايند و بدين وسيله بر آن افرادى كه سركشى ميكنند و مدعى خدائى پيامبران ميشوند با اينكه نسبت بدستور انبياء عناد و مخالفت و نافرمانى و انكار كنند . تمام حجت شود .\r\nو از جهتى هم هلاك شود آن كسى كه از دليل و برهان هلاك شده و زنده شود آن شخصى كه از دليل و برهان زنده گرديده است .\r\nمحمّد بن ابراهيم ميگويد : من فرداى آن روز نزد حسين بن روح برگشتم و با خود ميگفتم : آن جواب‌هائى كه حسين بن روح ديروز به من داد از پيش خود بود ! ! وقتى نزد او رفتم وى پيشدستى كرد و به من گفت :\r\nاى محمّد بن ابراهيم ! اگر من از آسمان فرود آيم و پرنده‌اى مرا بربايد يا باد مرا در مكان بسيار دورى پرتاب نمايد ( ضرب المثلى است ) برايم بهتر است از اينكه مطلبى را از دين خدا به رأى و از پيش خود بگويم . بلكه جواب‌هائى كه به تو دادم از اصل يعنى حضرت حجت عجل اللَّه تعالى فرجه الشريف شنيده شده است .\r\n2 - در كتاب قرب الاسناد از ابن بكير ( بضم باء و فتح كاف ) روايت مىكند كه گفت : راجع بقول خداى سبحان كه ( در سورهء شورا ، آيهء - 30 - ) ميفرمايد : هر مصيبتى كه بشما ميرسد ثمرهء اعمالى است كه انجام ميدهيد از امام جعفر صادق عليه السّلام جويا شدم . آن حضرت فرمود : همين طور است كه قرآن فرموده ولى خدا از اكثر آنها عفو ميفرمايد .\r\nگفتم : آيا آن مصائبى كه حضرت امير و اهل بيت آن بزرگوار ديدند از همين قرار است ؟\r\nفرمود : پيغمبر معظم اسلام صلّى اللَّه عليه و آله بدون اينكه گناهى كرده باشد هر روزى\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nهفتاد مرتبه استغفار ميكرد .\r\n3 - در كتاب خصال از حضرت امام محمّد باقر عليه السّلام روايت مىكند كه فرمود :\r\nحضرت ايوب عليه السّلام مدت هفت سال بدون اينكه گناهى كرده باشد مبتلى شد پيامبران گناه نمىكنند ، زيرا معصوم و پاك ميباشند ، انبياء گناه نمىكنند ، نه گناه كبيره و نه گناه صغيره .\r\nحضرت ايوب در تمام آن مدتى كه مبتلى بود بدنش بوى نامطلوبى نگرفت و شكل وى زشت نگرديد و از بدن مباركش خون و چرك جارى نشد ، هر كسى آن حضرت را مشاهده ميكرد بنظرش ناپسند نبود و از ديدن آن بزرگوار وحشت نميكرد و بدن مقدسش با اينكه زخم بود دچار كرم نشد . خدا در بارهء عموم انبياء و اوليائى كه گرامى بودند و آنان را مبتلى ميكرد همين عمل را انجام ميداد . مردم بدين جهت از حضرت ايوب عليه السّلام اجتناب مينمودند كه آن بزرگوار در ظاهر امر تهيدست و ضعيف بود . آن مردم در بارهء اينكه خداى توانا حضرت ايوب را تأييد خواهد كرد و گشايشى به وى خواهد داد غافل و جاهل بودند . در صورتى كه پيامبر اعظم اسلام صلّى اللَّه عليه و آله و سلّم فرموده : بلاء و گرفتارى انبياء عليهم السّلام از عموم مردم بزرگتر بود ، سپس بلاء آن افرادى كه نسبتا بيشتر به انبياء شباهت داشتند .\r\nخداى عليم حضرت ايوب را دچار آن بلاى بزرگ كرد و آن بزرگوار را به آن كيفيت بمردم نشان داد كه هر گاه ميديدند ، خدا آن نعمت‌هاى بزرگ را به حضرت ايوب عطا كرده مدعى نشوند و نگويند : حضرت ايوب عليه السّلام خدا است و از طرفى هم بوسيلهء وضع حضرت ايوب استدلال كنند و بگويند : خداى توانا دو نوع ثواب ميدهد : يكنوع ثواب استحقاقى و ديگرى ثواب اختصاصى و از جهتى هم مردم شخص ضعيفى را براى اينكه ضعيف است حقير نشمارند . شخص فقير را به علت فقير بودنش كوچك حساب نكنند ، شخص مريض را به جهت مريض بودنش به چشم حقارت ننگرند و بدانند كه خدا هر كسى را كه بخواهد مريض مىكند و هر شخصى را كه بخواهد شفا ميدهد ، هر وقت بخواهد ، هر نحوى كه بخواهد\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nبه هر سببى كه بخواهد و هر كسى كه بخواهد از اين عمل عبرت بگيرد ، هر كسى كه بخواهد شقى شود . هر كه بخواهد سعادتمند گردد . خداى تعالى در كليهء اين گونه امور بعدل قضاوت مينمايد ، كارهايش با حكمت است . عملى در بارهء بندگانش انجام نميدهد مگر اينكه براى آنان اصلح خواهد بود و بندگانش قوت و قدرتى ندارند مگر بوسيلهء خداى توانا .\r\n4 - در كتاب معانى الاخبار از ابن رئاب نقل مىكند كه گفت : از حضرت صادق عليه السّلام راجع به معناى اين آيهء شريفه جويا شدم كه ميفرمايد : هر مصيبتى كه بشما ميرسد جزاى آن اعمالى است كه انجام داده‌ايد و خدا از بيشتر آنها عفو خواهد كرد .\r\nآيا آن مصائبى كه دچار حضرت امير و اهل آن حضرت شد جزاى اعمالى بود كه انجام داده بودند . در صورتى كه ايشان از اهل بيت عصمت و طهارت و معصوم بودند ! ؟\r\nامام صادق عليه السّلام فرمود : پيغمبر خدا صلّى اللَّه عليه و آله هر روزى بدون اينكه گناهى كرده باشد صد مرتبه توبه و استغفار ميكرد . خداى عليم اولياى خود را مخصوصا مبتلى مىكند تا در عوض به آنان اجر و ثواب عطا فرمايد .\r\n5 - در كتاب بصائر الدرجات از ضريس نقل مىكند كه گفت : در آن هنگامى كه گروهى از ياران امام محمّد باقر عليه السّلام در حضورش مشرف بودند از آن حضرت شنيدم ميفرمود : تعجب ميكنم از گروهى كه ما را دوست دارند و ما را امام ميدانند و ميگويند : اطاعت ما نظير اطاعت خدا بر آنان واجب است ولى در عين حال حجت و دليل خود را ميشكنند و به علت ضعف ايمانى كه دارند با خويشتن خصومت مينمايند و در نتيجه حق ما را ناقص ميكنند و بدين وسيله در بارهء آن افرادى كه خداى عليم معرفت و اطاعت امر ما را نصيب آنان كرده عيبجوئى مينمايند . آيا شما مىپذيريد كه خدا اطاعت اولياى خود را بر بندگانش واجب بداند آنگاه اخبار غيبى آسمان و زمين را از اولياى خود مخفى بدارد و رشته‌هاى علم را كه قوام و پايهء دين ايشان است از آنان قطع نمايد ! ؟\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nحمران به حضرت باقر عليه السّلام گفت : فدايت شوم نظريهء شما در بارهء قيام نمودن حضرت امير و حسن و حسين عليهم السّلام كه براى دين خدا خروج و قيام كردند و آن مصيبت‌هائى كه از افراد قلدر به آنان رسيد تا اينكه مقتول يا غالب شدند چيست ! ؟ امام باقر عليه السّلام فرمود : اى حمران ! خداى حكيم اين گونه مصائب را براى على و فرزندانش عليهم السّلام مقدر و امضاء و واجب نمود آنگاه آنها را اجراء كرد . على و حسن و حسين صلوات اللَّه عليهم به جهت تقدم علمى كه پيامبر اسلام صلّى اللَّه عليه و آله در بارهء آن مصائب داشت قيام كردند و هر يك از ما امامان كه سكوت اختيار كرديم به جهت علمى است كه داريم .\r\nاى حمران ! اگر آنان راجع به مصائبى كه از افراد سركش و قلدر و از طرف خدا دچار ايشان شد دعا مىكردند خدا آنها را دفع مينمود . اگر آنان براى نابود شدن خلافت ستمكيشان دعا مىكردند خدا دعاى ايشان را مستجاب و قدرت ظالمين را نابود مينمود سپس مدت عمر افراد قلدر و از بين رفتن خلافت آنان زودتر از اينكه نخ گردن بندى قطع و دانه‌هايش پراكنده شود از بين ميرفت . اى حمران ! آن مصائبى كه دچار على و فرزندانش شد به علت گناهى كه كرده باشند يا مخالفتى كه با خدا نموده باشند نبود ، بلكه براى آن مقام و منزلتى بود كه نزد خدا داشتند و خدا خواست كه به آن نائل شدند . عقيده و مذهب‌هاى ناروا نسبت به ايشان قابل قبول نيست .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\n\r\nبخش سى و چهارم در بارهء ثواب گريه بر مصيبت امام حسين و ساير امامان عليهم السّلام :\r\n1 - در كتاب امالى از حضرت رضا عليه السّلام روايت مىكند كه فرمود : كسى كه ياد آور مصيبت ما شود و براى آن ستم‌هائى كه در حق ما شده گريه كند درجهء وى فرداى قيامت نظير درجهء ما خواهد بود . كسى كه متذكر مصيبت ما گردد و گريان شود و ديگران را هم گريان كند چشم وى در آن روزى كه همهء چشم‌ها گريانند گريان نخواهد بود . اگر كسى در مجلسى بنشيند كه امر دين ما خاندان در آن زنده و تقويت شود قلب او در آن روزى كه عموم قلب‌ها مىميرند نخواهد مرد .\r\n2 - در كتاب عيون اخبار رضا عليه السّلام از آن بزرگوار روايت مىكند كه فرمود : كسى كه مصيبت ما را بخاطر بياورد و گريان شود و ديگران را هم گريان نمايد چشم او فرداى قيامت گريان نخواهد بود و . . .\r\n3 - در تفسير على بن ابراهيم از حضرت امام جعفر صادق عليه السّلام روايت مىكند كه فرمود : كسى كه نام ما را ببرد يا نام ما نزد او برده شود و به قدر بال مگس اشك از چشمش خارج شود خدا گناهان او را مىآمرزد و لو اينكه مثل كف دريا باشد .\r\n4 - در كتاب مجالس مفيد و امالى شيخ طوسى از امام جعفر صادق عليه السّلام روايت مىكند كه فرمود : نفس كشيدن با غم و اندوه براى مظلوميت ما خاندان تسبيح گفتن براى خدا و مغموم بودن از براى ما عبادت و پوشيده داشتن اسرار ما جهاد في سبيل اللَّه خواهد بود ، سپس فرمود : واجب است كه اين حديث را\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nبا طلا بنويسند .\r\n5 - در كتاب كامل الزيارات از ابن خارجه نقل مىكند كه گفت : ما نزد امام جعفر صادق عليه السّلام بوديم و نامى از امام حسين عليه السّلام برده شد ، امام صادق گريان شد و ما هم گريستيم . سپس آن بزرگوار فرمود : امام حسين فرموده : من كشتهء اشك ميباشم ، هيچ مؤمنى ياد آور من نمىشود مگر اينكه گريان خواهد شد .\r\n6 - نيز در همان كتاب از امام حسين عليه السّلام روايت مىكند كه فرمود : من كشتهء اشك هستم . كسى با غم و اندوهناكى به زيارت من نمىآيد مگر اينكه خدا او را با خوشحالى نزد اهل و عيالش باز مىگرداند .\r\nعلامهء مجلسى در بارهء اينكه امام حسين عليه السّلام فرمود : من شهيد اشك هستم ميفرمايد : يعنى من منسوب به اشك و گريه و سبب آنها ميباشم ، يا اينكه با گريه و غم و اندوه كشته خواهم شد ، ولى احتمال اول واضحتر است .\r\nمترجم گويد : از ذيل حديث پنجم كه ميفرمايد : هيچ مؤمنى ياد آور من نمىشود مگر اينكه گريان خواهد شد اين طور بدست مىآيد : امام حسين بقدرى مظلومانه شهيد شده كه گريه كردن براى آن بزرگوار فطرى و ذاتى مؤمن است . بعبارت ديگر ، هر گاه مؤمنى ياد امام حسين كند بىاختيار گريان و منقلب خواهد شد .\r\n7 - در كتاب امالى شيخ از محمّد بن ابى عمارهء كوفى نقل مىكند كه گفت :\r\nاز امام جعفر صادق عليه السّلام شنيدم ميفرمود : كسى كه براى خونى كه از ما ريخته شده ، يا حقى كه از ما پامال شده ، يا عرض و آبروئى كه از ما از بين رفته ، يا براى يكى از شيعيان ما چشمش يك قطره اشك بريزد خداى رؤف او را سال‌هاى متمادى در بهشت جاى خواهد داد .\r\n8 - در كتاب مجالس مفيد از حضرت امام حسين عليه السّلام روايت مىكند كه فرمود : هيچ بنده‌اى نيست كه چشمانش براى ما يك قطره اشك بريزند يا پر از اشك\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nشوند مگر اينكه خداى عليم وى را در بهشت جاى گزين مينمايد .\r\nاحمد بن يحيى اودى ميگويد : من امام حسين عليه السّلام را در عالم خواب ديدم و به آن حضرت گفتم : اين موضوع صحيح است كه مخول بن ابراهيم از پدر ربيع - ابن منذر از قول تو براى من گفت : تو فرموده‌اى : هيچ بنده‌اى نيست كه چشمانش يك قطره اشك براى من بريزند يا اينكه پر از اشك شوند مگر اينكه خدا وى را در بهشت جاى خواهد داد ؟ فرمود : آرى . گفتم : چون اين موضوع را از خود شما شنيدم پس احتياجى بنقل راوى ندارم .\r\n9 - در كتاب امالى شيخ از امام جعفر صادق عليه السّلام روايت مىكند كه فرمود :\r\nهر جزع و فزع و گريه‌اى مكروه است غير از جزع و گريه براى امام حسين عليه السّلام 10 - در كتاب كامل الزيارات از صادق آل محمّد صلّى اللَّه عليه و آله روايت مىكند كه فرمود : يكوقت حضرت امير به امام حسين نظرى كرد و به او فرمود : اى ( باعث ) اشك كليهء مؤمنين ! ! امام حسين گفت : منظور تو من ميباشم ؟ فرمود : آرى ، اى پسر عزيزم ! 11 - نيز در همان كتاب از ابو عمارهء منشد نقل مىكند كه گفت : هرگز هيچ روزى نام امام حسين عليه السّلام نزد امام جعفر صادق عليه السّلام برده نميشد كه آن حضرت تا شب تبسمى نمايد آن بزرگوار ميفرمود : امام حسين سبب اشك هر مؤمنى مىباشد .\r\n12 - نيز در كتاب سابق الذكر از صادق آل محمّد صلّى اللَّه عليه و آله روايت مىكند كه فرمود : امام حسين شهيد اشك است .\r\n13 - در كتاب امالى ابن الشيخ از حضرت صادق عليه السّلام روايت مىكند كه فرمود : امام حسين كه نزد پروردگار مىباشد به لشكرگاه و محل قبر خود و شهيدانى كه نزديك آن حضرت مدفونند و زوار خويشتن نظر مرحمت مىكند .\r\nامام حسين عليه السّلام نام زوار و نام پدران آنان و مقام و منزلتى كه نزد خدا دارند از شما كه نام فرزند خود را ميدانيد بهتر ميشناسد و بهتر ميداند . آن بزرگوار هر كسى را كه برايش گريه مىكند مىبيند و برايش طلب مغفرت مينمايد ، از\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nپدران خود تقاضا مىكند كه براى زوارش طلب آمرزش نمايند . امام حسين ميفرمايد : اگر زائر من بداند كه خدا چه ثوابهائى برايش مهيا نموده است خوشحالى وى از گريه و زارى او بيشتر خواهد شد ، هنگامى كه زائر آن حضرت از زيارت برميگردد هيچ گناهى نخواهد داشت .\r\n14 - در تفسير على بن ابراهيم از حضرت على بن الحسين عليه السّلام روايت مىكند كه فرمود : هر گاه چشم شخص مؤمنى براى شهادت امام حسين بقدرى پر از اشك شود كه به گونه‌هاى صورتش بچكد خدا او را دائما در غرفه‌هاى بهشتى جاى خواهد داد . هر شخص مؤمنى كه چشمش براى آن اذيت‌هائى كه در دنيا بما رسيده بقدرى پر از اشك شود كه به گونه‌هاى صورت وى برسد خدا او را در جايگاه صداقت در بهشت جاى خواهد داد ، هر شخص مؤمنى كه در راه ما دچار اذيت و آزارى شود و چشمانش براى آن اذيت‌ها پر از اشك شود و بگونه‌هاى صورتش بريزد خدا اذيت و آزارها را از او دور مىكند و روز قيامت وى را از غضب خود و آتش جهنم در امان خواهد داشت و . . .\r\n15 - در كتاب قرب الاسناد از ازدى ( بفتح همزه و سكون زاء ) نقل مىكند كه امام جعفر صادق عليه السّلام به فضيل ( بضم فاء و فتح ضاد ) فرمود : شما مينشينيد و گفتگو ميكنيد ؟ گفت : آرى فدايت شوم .\r\nفرمود : اين گونه مجالس را دوست دارم ، اى فضيل ! امر دين ما را زنده كنيد ، اى فضيل ! هر كسى نام ما را ببرد يا نام ما نزد او برده شود و به قدر بال مگس اشك از چشمش خارج شود خدا گناهان او را مىآمرزد ، و لو اينكه به قدر كف دريا باشد .\r\n16 - در كتاب امالى از ابو عماره نقل مىكند كه گفت : امام جعفر صادق به من فرمود : شعرى در بارهء امام حسين عليه السّلام براى من بگو ! وقتى من شعر در عزاى حسين گفتم آن حضرت گريان شد . دوباره شعر گفتم و آن بزرگوار گريان شد به خدا قسم من همچنان شعر ميگفتم و آن حضرت مىگريست تا اينكه صداى گريه را\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nاز خانهء آن برگزيدهء خدا شنيدم .\r\nسپس امام جعفر صادق به من فرمود : اى ابو عماره ! كسى كه در عزاى امام حسين شعر بگويد و تعداد پنجاه نفر را بگرياند بهشت بر او واجب خواهد شد .\r\nاگر كسى در عزاى حسين شعر بگويد و تعداد سى نفر را گريان كند . جزاى او بهشت است . هر كسى در مصيبت امام حسين شعر بگويد و تعداد بيست نفر را بگريه درآورد بهشت جزاى او خواهد بود . كسى كه در عزاى حسين شعر بگويد و تعداد ده نفر را گريان نمايد بهشت از براى او است . و هر كسى كه در عزاى حسين شعر بگويد و يك نفر را گريان كند جزايش بهشت خواهد بود . اگر كسى در عزاى امام حسين شعر بگويد و خودش گريه كند اهل بهشت مىشود . اگر شخصى در مصيبت امام حسين شعر بگويد و خويشتن را شبيه به گريه‌كننده نمايد جزاى وى بهشت خواهد بود .\r\n17 - در كتاب رجال كشى از زيد شحام نقل مىكند كه گفت : ما و گروهى از كوفىها در حضور امام جعفر صادق عليه السّلام نشسته بوديم كه جعفر بن عفان بحضور امام صادق مشرف شد . حضرت صادق وى را نزديك خود جاى داد و به او فرمود :\r\nاى جعفر ! گفت : لبيك ! خدا مرا فداى تو كند . فرمود : به من اين طور رسيده كه تو خيلى خوب در بارهء امام حسين عليه السّلام شعر ميگوئى ؟ گفت : آرى فداى تو شوم . فرمود : پس شعر بگو ! وقتى وى شعر گفت : امام صادق عليه السّلام بقدرى گريه كرد كه اشك‌هاى آن حضرت به گونه‌هاى صورت و ريش مباركش فرو ريخت و افرادى هم كه حضور داشتند گريان شدند .\r\nسپس حضرت صادق عليه السّلام فرمود : اى جعفر ! به خدا قسم ملائكهء مقرب خدا شعر تو را كه در اينجا براى امام حسين گفتى شنيدند و بيشتر از ما گريه كردند .\r\nاى جعفر ! خدا الساعه بهشت را بر تو واجب نمود و تو را آمرزيد .\r\nآنگاه فرمود : اى جعفر ! آيا زيادتر از اين براى تو بگويم ؟\r\nگفت : آرى اى مولاى من . فرمود : احدى نيست كه در بارهء مصيبت امام\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nحسين شعر بگويد و گريه كند و ديگران را گريان نمايد مگر اينكه خدا بهشت را بر او واجب مىكند و او را مىآمرزد .\r\n18 - در كتاب امالى صدوق از حضرت امام رضا عليه السّلام روايت مىكند كه فرمود : ماه محرم ماهى است كه مردم زمان جاهليت جنگ و جدال را در آن حرام ميدانستند . ولى در اين ماه ريختن خونهاى ما حلال شد ! احترام ما از بين رفت ! فرزندان و زنان ما اسير شدند ! خيمه‌هاى ما طعمهء آتش‌ها قرار گرفتند ! اموال ما به يغما رفت ! احترامى كه ما براى پيغمبر خدا داشتيم مراعات نشد ! حقا كه مصيبت امام حسين پلك چشم ما را زخم و اشكهاى ما را جارى و عزيز ما را در ارض كرب و بلا ذليل و غم اندوه را تا روز قيامت دچار ما كرد .\r\nپس گريه‌كنندگان بايد بر شخصى مثل حسين گريه كنند ، زيرا گريه براى آن حضرت باعث آمرزش گناهان بزرگ خواهد شد .\r\nسپس حضرت رضا فرمود : هر گاه ماه محرم فرا ميرسيد پدرم خندان نبود تا ده روز از محرم نگذشته بود غم و اندوه بر پدرم غالب بود . هنگامى كه روز عاشورا فرا ميرسيد روز مصيبت و محزونى و گريهء پدرم بود و ميفرمود : اين همان روزى است كه امام حسين صلوات اللَّه عليه در آن شهيد شد ! ! 19 - نيز در همان كتاب از حضرت رضا عليه السّلام روايت مىكند كه فرمود :\r\nكسى كه روز عاشورا بدنبال كارى نرود خدا حاجت‌هاى دنيا و آخرت او را روا خواهد كرد .\r\nكسى كه روز عاشورا روز مصيبت و حزن و گريهء او باشد خدا روز قيامت را روز فرح و خوشحالى وى قرار خواهد داد و چشم او در بهشت بما روشن خواهد شد .\r\nكسى كه روز عاشورا را روز خير و بركت قرار دهد و در آن روز چيزى براى منزل خود ذخيره كند بركتى در آن نخواهد بود و روز قيامت با يزيد و عبيد اللَّه ابن زياد و عمر بن سعد لعنة اللَّه عليهم در قعر دوزخ محشور خواهد بود .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n20 - نيز در كتاب امالى صدوق از حضرت امام حسين روايت مىكند كه فرمود : من شهيد اشك هستم ، هيچ مؤمنى مرا بخاطر نمىآورد مگر اينكه گريان مىشود .\r\n21 - در كتاب كامل الزيارات از حضرت امام جعفر صادق عليه السّلام روايت مىكند كه فرمود : كسى كه نام ما نزد او برده شود و چشم وى اشكبار گردد و لو به قدر بال مگس ، گناهان وى آمرزيده مىشوند و لو اينكه باندازهء كف درياها باشد و . . .\r\n22 - نيز در همان كتاب از امام محمّد باقر عليه السّلام روايت مىكند كه فرمود :\r\nهر گاه چشم مؤمنى براى شهادت امام حسين بقدرى پر از اشك شود كه به گونه‌هاى صورتش بچكد خداى رؤف او را دائما در غرفه‌هاى بهشت جاى خواهد داد .\r\n23 - نيز در كتاب كامل الزيارات از امام جعفر صادق عليه السّلام روايت مىكند كه فرمود : كسى كه نام ما نزد او برده شود و چشمانش گريان گردد خدا آتش جهنم را به صورت او حرام خواهد كرد .\r\n24 - صدوق در كتاب امالى از ريان بن شبيب نقل مىكند كه گفت :\r\nمن در روز اول محرم بحضور حضرت على بن موسى الرضا عليه السّلام مشرف شدم . آن بزرگوار به من فرمود : آيا روزه هستى ؟ گفتم : نه . فرمود : امروز همان روزى است كه حضرت زكريا عليه السّلام دعا كرد و گفت :\r\nپروردگارا ! يك ذريهء طيب و پاكيزه‌اى از نزد خود به من عطا كن ، زيرا تو دعا را مستجاب ميكنى . خدا دعاى او را مستجاب نمود و در آن موقعى كه حضرت زكريا در محراب عبادت بود ملائكه به او گفتند : خداى رؤف مژدهء يحيى را به تو ميدهد . پس كسى كه در اين روز روزه بگيرد و دعا كند خدا دعاى او را مستجاب مىكند همانطور كه دعاى حضرت زكريا را مستجاب نمود .\r\nسپس حضرت رضا عليه السّلام فرمود : اى پسر شبيب ! اين ماه محرم ماهى است كه در گذشته‌ها مردم زمان جاهليت آن را محترم مىشمردند و ظلم و قتال را در آن حرام مىدانستند . ولى اين امت احترام اين ماه را و احترام پيامبر خدا را نشناخت .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nدر اين ماه ذريهء پيغمبر خود را كشت زنان او را اسير نمود . اموال او را به يغما برد ، خدا هرگز آنان را نيامرزد .\r\nاى پسر شبيب ! اگر بخواهى براى چيزى گريه كنى براى امام حسين گريه كن ! زيرا آن مظلوم به نحوى ذبح شد كه گوسفند ذبح مىشود و تعداد هجده نفر از مردان اهل بيتش با او شهيد شدند كه در زمين شبيه و نظيرى نداشتند آسمانهاى هفتگانه و زمين‌ها در عزايش گريان شدند . تعداد چهار هزار ملك براى يارى كردن امام حسين به زمين نازل شدند ، ولى او را كشته ديدند . آنان در حالى كه ژوليده مو و غبار آلودند تا قيام حضرت قائم عليه السّلام نزد قبر امام حسين خواهند بود . آن ملائكه از انصار حضرت قائم ميباشند . شعار آنان اين است :\r\nيا لثارات الحسين\r\n! ! يعنى اى طلب‌كنندگان خون حسين ! ! اى پسر شبيب ! پدرم از پدرش از جد خود برايم فرمود : هنگامى كه جدم حسين عليه السّلام كشته شد آسمان خون و خاك قرمز فرو ريخت ! اى پسر شبيب ! اگر بقدرى براى امام حسين گريه كنى كه اشكت بگونه‌هاى صورتت بچكد خداى مهربان گناهان تو را چه صغيره و چه كبيره ، چه قليل و چه كثير مىآمرزد .\r\nاى پسر شبيب ! اگر خوشحالى از اينكه خدا را ملاقات كنى و گناهى نداشته باشى امام حسين عليه السّلام را زيارت كن ! اى پسر شبيب ! اگر دوست داشته باشى در آن غرفه‌اى كه در بهشت بنا شده با پيغمبر خدا صلّى اللَّه عليه و آله باشى كشندگان امام حسين را لعنت كن ! اى پسر شبيب ! اگر دوست دارى ثواب آن افرادى را داشته باشى كه با امام حسين شهيد شدند هر گاه ياد آن حضرت ميكنى بگو :\r\n يا لَيْتَنِي كُنْت مَعَهُم فَأَفُوزَ فَوْزاً عَظِيماً \r\n! يعنى اى كاش من هم با شهداى كربلا بودم تا رستگارى بزرگى نصيبم ميشد .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nاى پسر شبيب ! اگر دوست دارى در درجات عالى بهشت با ما باشى براى محزونى ما محزون و براى فرحمندى ما فرحمند باشى بر تو لازم است كه داراى ولايت ما باشى ! زيرا اگر مردى سنگى را دوست داشته باشد خدا او را روز قيامت با آن سنگ محشور خواهد نمود .\r\n25 - در كتاب كامل الزيارات از عبد اللَّه بن غالب نقل مىكند كه گفت :\r\nبحضور حضرت امام جعفر صادق عليه السّلام مشرف شدم و مرثيه‌اى از امام حسين برايش خواندم . هنگامى كه شعر ذيل را خواندم شنيدم زنى از پشت پرده صيحه زد و گفت : يا ابتاه !\r\n لبلية تسقو حسينا * بمسقاة الثرى غير التراب \r\n« 1 »  يعنى بليهء امام حسين عليه السّلام بليه‌اى بود كه زمين ( بجاى آب ) گرد و غبار خاك مرطوبى را به وى داد .\r\n26 - نيز در همان كتاب از ابو هارون اعمى نقل مىكند كه گفت : من بحضور امام جعفر صادق عليه السّلام مشرف شدم ، آن حضرت به من فرمود : شعر برايم بگو ! وقتى شعر گفتم فرمود : منظور من اين گونه شعر نيست . بلكه ميخواهم از آن شعر و مرثيه‌هائى كه نزد قبر امام حسين ميگوئيد برايم بگوئيد من اين شعر را خواندم :\r\n امرر على جدث الحسين * فقل لاعظمه الزكية \r\nيعنى بر سر قبر امام حسين عليه السّلام مرور كن و به استخوانهاى پاك و پاكيزه‌اش بگو .\r\nوقتى ديدم حضرت صادق گريان شد من از گفتن شعر خوددارى نمودم . آن بزرگوار فرمود : ما بقى اشعار را بگو . وقتى ما بقى اشعار را گفتم فرمود : بيشتر\r\n\r\n","description":"","footnote":" ( 1 ) در چند نسخه كلمهء غير در اين شعر مشاهده مىشود ولى به نظر مترجم كلمهء غبر كه به معناى غبار مىباشد صحيح‌تر است و چون مادهء سقى دو مفعول قبول مىكند لذا كلمهء غبر كه در شعر است مفعول دوم سقى است - مترجم . ","page_name":" 307 ","page_number":307},
  {"content":"\r\n\r\nاز اين برايم بگو ! گفتم :\r\n يا مريم قومى و اندبى مولاك * و على الحسين فاسعدى ببكاك \r\nيعنى اى مريم ! سر از قبر برآور و براى مولاى خودت ( امام حسين عليه السّلام ) گريه و زارى كن و حسين را بوسيلهء گريهء خويش يارى نما ! راوى گويد : امام جعفر صادق عليه السّلام به من فرمود : اى ابو هارون ! هر كسى براى امام حسين شعر بگويد و تعداد ده نفر را گريان كند جزاى او بهشت خواهد بود . سپس آن حضرت همچنان از تعداد نفرات كم كرد تا به يكنفر رسيد و فرمود :\r\nكسى كه در عزاى حسين شعر بگويد و يك نفر را گريان نمايد جزايش بهشت است .\r\nپس از آن فرمود : هر كسى امام حسين را بخاطر بياورد و گريان شود بهشت جزاى او مىباشد .\r\nنيز از حضرت صادق عليه السّلام روايت شده كه فرمود : هر عمل خيرى كه مخفيانه انجام گيرد ثواب دارد ، غير از گريه كردن براى ما ( كه اگر علنا و آشكار باشد ريا نخواهد بود و ثواب خواهد داشت ) 27 - در كتاب خصال در خصال‌هاى چهارصدگانه از حضرت على بن ابى طالب عليه السّلام روايت مىكند كه فرمود : خداى عليم متوجه زمين شد و ما را انتخاب نمود و شيعيانى براى ما برگزيد كه ما را يارى ميكنند . براى فرح ما فرحمند و براى حزن ما محزون ميگردند . جان و مال خود را در راه ما مىبخشند .\r\nايشانند كه از ما ميباشند و بسوى ما باز خواهند گشت .\r\n28 - صدوق در كتاب امالى روايت مىكند كه حضرت امير برسول خدا صلّى اللَّه عليه و آله و سلّم گفت : يا رسول اللَّه ! آيا تو عقيل را دوست ميدارى ؟ فرمود : آرى به خدا ، من عقيل را از دو جهت دوست ميدارم : يكى براى خود عقيل و ديگرى براى اينكه ابو طالب او را دوست دارد . پسر اين عقيل ( يعنى حضرت مسلم ) در راه محبت پسر تو ( يعنى امام حسين ) كشته خواهد شد و چشم‌هاى مؤمنين برايش اشكبار خواهند شد و ملائكهء مقربون به او صلوات ميفرستند سپس پيغمبر خدا صلّى اللَّه عليه و آله بقدرى گريست\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nكه اشكهايش به سينهء مباركش فرو ريخت و فرمود : از آن مصائبى كه عترتم بعد از من خواهند ديد به خدا شكايت ميكنم .\r\nابن طاوس ميگويد : از آل رسول صلّى اللَّه عليه و آله روايت شده كه فرمودند : كسى كه براى ما خاندان گريان شود و تعداد صد نفر را گريان كند بهشت از براى او است كسى كه براى ما گريه كند و تعداد پنجاه نفر را بگرياند جزاى او بهشت مىباشد اگر كسى براى ما گريه كند و تعداد سى نفر را بگرياند جزاى وى بهشت خواهد بود . كسى كه خودش براى ما گريان شود و تعداد بيست نفر را گريان نمايد بهشت جزاى او است . هر كسى براى ما گريه كند و تعداد ده نفر را گريان كند جزاى او بهشت خواهد بود . اگر كسى براى ما گريان شود و يك نفر را گريان نمايد بهشت جزاى او مىباشد و كسى كه خود را شبيه به گريه‌كننده كند جاى او در بهشت خواهد بود .\r\n29 - در كتاب ثواب الاعمال از ابو هارون اعمى همان روايتى را نقل مىكند كه در شماره - 26 - همين بخش گذشت .\r\n30 - نيز در همان كتاب قسمتى از ذيل روايت - 26 - همين بخش را از امام جعفر صادق عليه السّلام نقل مىكند كه گذشت .\r\n31 - در كتاب محاسن عين آن روايتى را كه در ذيل شماره - 21 - همين بخش گذشت نقل مينمايد .\r\n32 - در كتاب كامل الزيارات از مسمع ( بكسر ميم اول و سكون سين و فتح ميم دوم ) كردين نقل مىكند كه گفت : امام جعفر صادق عليه السّلام به من فرمود :\r\nتو اهل عراق هستى ، آيا به زيارت قبر امام حسين عليه السّلام ميروى ؟ گفتم : نه زيرا من مردى مشهور و اهل بصره ميباشم ، نزد ما گروهى هستند كه طرفدار خليفه ميباشند . دشمنان ما كه ناصبىها و اهل قبائل و غير هم هستند زيادند . من در امان نيستم از اينكه شكايت مرا به خليفه بكنند و ضررهائى به من برسد .\r\nامام صادق فرمود : آيا مصيبت امام حسين را بخاطر نمىآورى ؟ گفتم :\r\nچرا . فرمود : از مصيبت آن حضرت ناراحت ميشوى ؟ گفتم : آرى ، به خدا قسم بقدرى\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nحال گريه به من دست ميدهد كه اهل و عيالم اثر آن را بر من مشاهده ميكنند و من به نحوى از غذا خوردن بيزار ميشوم كه اثر آن در صورتم معلوم ميگردد .\r\nحضرت صادق فرمود : خدا اشكهاى تو را رحمت كند : آيا نه چنين است كه تو در رديف افرادى خواهى بود كه براى مصيبت ما جزع و فزع ميكنند براى خوف ما خائف ميشوند ، براى امنيت ما ايمن خواهند بود .\r\nتو به زودى در موقع مردن خود خواهى ديد كه پدرانم نزد تو حاضر ميشوند و به ملك الموت در بارهء تو توصيه مينمايند ، بشاراتى به تو خواهند داد كه قبل از موت چشم تو روشن خواهد شد و ملك الموت در آن موقع از مادر مهربان به فرزند خود به تو مهربانتر خواهد بود .\r\nمسمع ميگويد : سپس حضرت صادق گريان شد و من هم گريان شدم آنگاه آن حضرت فرمود : سپاس مخصوص آن خدائى است كه ما را بوسيلهء رحمت خود بر خلق خويشتن فضيلت و برترى داد و ما اهل بيت را برحمت خود اختصاص داد . اى مسمع زمين و آسمان از موقعى كه امير المؤمنين على شهيد شده است براى ما گريه مينمايند و ملائكه براى ما گريهء بيشترى كردند . گريهء ملائكه براى ما از موقعى كه مردان ما شهيد شدند خاتمه نيافته است . هيچ شخصى براى مصائب ما گريه نميكند مگر اينكه قبل از ريزش اشك چشمش خدا او را مىآمرزد هنگامى كه اشك وى بگونه‌هاى صورتش جارى شود اگر يك قطره از آن در آتش جهنم بچكد به نحوى حرارت آن را خاموش مىكند كه حرارتى نخواهد داشت .\r\nكسى كه دلش براى ما بسوزد در موقع جان دادن بقدرى خوشحال ميشوند كه تا وقتى نزد حوض كوثر بر ما وارد شود آن خوشحالى در قلبش خواهد بود حوض كوثر از ورود او براى محبتى كه بما دارد فرحمند مىشود و بقدرى از انواع و اقسام غذا به وى ميدهد كه دوست ندارد از آنجا خارج شود .\r\nاى مسمع ! كسى كه يك شربت آب حوض كوثر را بياشامد بعدا هرگز تشنه نخواهد شد و مشقتى نخواهد ديد . آب كوثر داراى خنكى كافور ، بوى مشك ،\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nطعم زنجبيل ، شيرين‌تر از عسل ، نرم‌تر از كره ، صاف‌تر از اشك ، خوشبوتر از عنبر است . از چشمهء تسنيم خارج مىشود و به نهرهاى بهشت عبور مىكند و بر درّ و ياقوت جارى ميگردد . تعداد پياله‌هائى كه در ميان حوض كوثر است از شمارهء ستارگان بيشتر مىباشد . بوى حوض كوثر از هزار سال راه بمشام ميرسد پياله‌هاى آن از طلا و نقره و گوهرهاى الوان است . كليهء بوهاى خوش را بمشام آشامندهء خود مىرساند . آشامندهء آب كوثر ميگويد : كاش من همين جا ميبودم و عوض و بدلى انتخاب نمىكردم و از اينجا بجاى ديگرى محول نميشدم .\r\nاى مسمع ! آيا نه چنين است كه از آن حوض سيراب خواهى شد ! هيچ چشمى براى ما گريان نمىشود مگر اينكه بوسيلهء نظر كردن بكوثر شاد خواهد شد . هر كسى كه محب ما باشد از آب كوثر مىآشامد .\r\nحضرت على بن ابى طالب عليه السّلام در حالى نزد حوض كوثر ايستاده كه عصائى از چوب عوسج بدست دارد و دشمنان ما را با آن دور مىكند . آنگاه مردى از دشمنان ميگويد : من در دنيا به يگانگى خدا و نبوت پيغمبر اكرم شهادت داده‌ام حضرت امير ميفرمايد : نزد فلانى كه امام تو بوده برو و از او بخواه تا براى تو شفاعت كند . وى ميگويد : آن امامى كه تو ميگوئى از من بيزارى ميجويد .\r\nحضرت امير ميفرمايد : برگرد و از آن شخصى كه او را دوست و بر همهء خلق مقدم ميداشتى و او را بهترين خلق ميدانستى تقاضا كن تا شفيع تو شود . زيرا كسى كه نزد تو بهترين خلق بود سزاوارتر است كه شفاعتش رد نشود . وى خواهد گفت : من از سوز عطش خواهم مرد . حضرت امير ميفرمايد : خدا تشنگى و عطش تو را زياد فرمايد ! ! مسمع گفت : فدايت شوم چگونه آن شخص ميتواند نزديك حوض كوثر بيايد در صورتى كه غير از او كسى نميتواند نزد آن حوض بيايد ! ؟ فرمود : براى اينكه او از كارهاى زشت بر كنار بوده و هر گاه كسى بما ناسزا ميگفته جلوگيرى ميكرده و از امور خطرناكى كه ديگران انجام ميدادند اجتناب مينموده . اين اعمال را\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nبه جهت محبتى كه بما داشته باشد يا از روى هوا و هوس انجام نميداده ، بلكه براى آن جد و جهدى كه در بارهء عبادت و تدين خود داشته و از بد گوئى مردم خوددارى ميكرده انجام ميداده است . ولى قلبش منافق و داراى مذهب ناصبى و تابع ناصبىهاى گذشته و دوستى آنان بوده و ايشان را بر هر كسى مقدم مىداشته .\r\n33 - نيز در كتاب كامل الزيارات از پدر على بن ابو حمزه نقل مىكند كه گفت : از امام جعفر صادق عليه السّلام شنيدم ميفرمود : گريه و زارى انسان براى هر امرى مكروه و ناپسند است ، غير از گريه كردن در عزاى حضرت حسين بن على عليهما السّلام زيرا اين گونه گريه و زارى اجر خواهد داشت .\r\n34 - نيز در همان كتاب از امام صادق عليه السّلام همان روايتى را نقل مىكند كه در ذيل شمارهء - 26 - همين بخش نگاشته شد .\r\n35 - نيز در كتاب كامل الزيارات همان روايتى را از حضرت امام زين العابدين عليه السّلام نقل مىكند كه در ذيل شمارهء - 8 - همين بخش نوشته شد .\r\n36 - نيز در كتاب سابق الذكر از عبد اللَّه بن بكير ( بضم باء و فتح كاف ) نقل مىكند كه گفت : من با حضرت امام جعفر صادق عليه السّلام حج بجاى آوردم و به آن حضرت گفتم : يا بن رسول اللَّه ! اگر قبر امام حسين عليه السّلام شكافته شود آيا چيزى از بدن مقدسش در آن بدست مىآيد ؟ فرمود : اى پسر بكير ! عجب پرسش بزرگى كردى ! ! امام حسين عليه السّلام با پدر و مادر و برادرش در منزل پيامبر اسلام صلّى اللَّه عليه و آله ميباشند و با آن حضرت مشغول خوردن رزق و روزى و شادمانى هستند . امام حسين عليه السّلام در طرف راست عرش مىباشد و ميگويد : پروردگارا ! به آن وعده‌اى كه به من داده‌اى وفا كن . امام حسين بزوارش نظر مرحمت دارد ، آن بزرگوار زوار خود را با نام آنان و نام پدرانشان و آنچه كه دارند\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nبهتر از اين ميشناسد كه يكى از ايشان فرزند خود را بشناسد . امام حسين عليه السّلام به افرادى كه برايش گريه ميكنند نظر مرحمت دارد و براى آنان طلب مغفرت مينمايد و از پدرش تقاضا مىكند براى ايشان طلب آمرزش كند . امام حسين بگريه‌كنندهء خود ميگويد : اگر ميدانستى خدا چه ثوابهائى براى تو آماده كرده فرح و خوشحالى تو از اين غم و اندوه تو بيشتر ميشد . امام حسين براى كليهء گناه و خطاهاى وى استغفار خواهد كرد .\r\n37 - نيز در همان كتاب نظير اين روايت را نقل كرده است .\r\n38 - مؤلف گويد : در تأليفات بعضى از نويسندگان معاصر كه مورد وثوق است ديدم ، روايت شده : هنگامى كه پيغمبر اعظم اسلام صلّى اللَّه عليه و آله فاطمهء اطهر را از شهادت فرزندش حسين و آن مصائبى كه دچار آن حضرت شد آگاه نمود آن بانو گريهء شديدى كرد و گفت : پدر جان ! يك چنين مصائبى در چه موقع رخ ميدهد ؟ فرمود در آن زمانى كه من و تو و على در دنيا نباشيم ! گريهء حضرت زهراء شديدتر شد و گفت : پدر جان ! پس چه كسى براى حسينم گريه خواهد كرد و چه كسى متصدى عزادارى وى خواهد شد ! ؟\r\nپيامبر معظم فرمود : اى فاطمه ! زنان امت من بر زنان اهل بيتم و مردان ايشان بر مردان اهل بيت من گريه خواهند كرد ، همه ساله هر گروهى پس از ديگرى عزادارى را تجديد مينمايند . هنگامى كه روز قيامت فرا رسد تو زنان امت من و من مردان آنان را شفاعت خواهيم كرد . هر يكى از ايشان كه در مصيبت امام حسين گريه كند ما دست او را ميگيريم و داخل بهشت مينمائيم .\r\nاى فاطمه ! هر چشمى فرداى قيامت گريان است غير از چشمى كه در مصيبت حسين گريه كند ، زيرا صاحب آن چشم خندان و مژدهء نعمت‌هاى بهشت به وى داده خواهد شد .\r\nمؤلف گويد : در بخش گريهء آسمان و زمين بر امام حسين عليه السّلام قسمتى\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nاز اين گونه اخبار خواهد آمد .\r\n39 - در بعضى از كتابهاى علماى شيعه از سيد على حسينى حكايت شده كه گفت : من با گروهى از مؤمنين در جوار حضرت على بن موسى الرضا عليه السّلام مجاور بودم . وقتى روز عاشورا فرا رسيد يكى از ياران ما كتاب مقتل امام حسين عليه السّلام را ميخواند تا رسيد به اين روايت كه :\r\nحضرت امام محمّد باقر عليه السّلام ميفرمايد : كسى كه چشمانش در مصيبت امام حسين اشك بريزد و لو اينكه به اندازهء بال يك مگس باشد خدا گناهان او را مىآمرزد و لو اينكه به قدر كف دريا باشند .\r\nدر آن مجلس شخصى بود كه داراى جهل مركب « 1 »  بود و ادعاى علم ميكرد ولى علم و دانشى نداشت . وى گفت : اين حديث صحيح نيست و عقل به آن معتقد نميشود . در بارهء اين موضوع بين ما قيل و قالهائى شد تا اينكه از آن مجلس\r\n\r\n","description":"","footnote":" ( 1 ) جهل را به چند قسم تقسيم كرده‌اند كه از آن جمله است : جهل بسيط و جهل مركب . جهل بسيط آن است كه انسان بداند كه نميداند . جهل مركب آن است كه انسان نميداند كه نميداند . اين جهل را بدين جهت جهل مركب ناميده‌اند كه از دو جهل تركيب شده : يكى اينكه نميداند و ديگرى اينكه نميداند كه نميداند . يكى از شعراء اين مطلب را بنظم درآورده و گفته :\r\n آن كس كه بداند و بداند كه بداند * گوى سبق از گنبد گردون بجهاند\r\n\r\n و آن كس كه نداند و بداند كه نداند * بار خرك خويش به منزل برساند\r\n\r\n و آن كس كه بداند و نداند كه بداند * بيدار كنش زود كه در خواب نماند\r\n\r\n و آن كس كه نداند و نداند كه نداند * در جهل مركب ابد الدهر بماند \r\nاصل اين موضوع در مجلس خليل بن احمد فراهيدى كه يكى از علماء بزرگ و مجتهدين عاليقدر شيعه بشمار ميرود رخ داد . زيرا شخصى در مجلس وى مطلبى از او پرسيد و او اندكى صبر كرد . آن شخص به خليل خنديد كه چرا دير جواب گفتى ! سپس خليل متوجه اهل مجلس شد و اين موضوع را مطرح كرد - مترجم . ","page_name":" 314 ","page_number":314},
  {"content":"\r\n\r\nپراكنده شديم . ولى آن شخص در تكذيب اين حديث اصرار داشت .\r\nآن مرد در آن شب خوابيد و در عالم خواب ديد كه گويا ؛ قيامت قيام كرده و مردم همه در يك زمين محشور شده‌اند . ميزانها نصب گرديده ، صراط گسترده شده ، محاسبات آماده‌اند . نامه‌هاى اعمال گشوده شده و دوزخ شعله‌ور گرديده ، بهشت زينت شده ، حرارت بر او شديد شده ، او در اين بين شديدا عطشان و طالب آب بود ولى آب نبود ! ! وقتى وى به طرف راست و چپ خود توجهى نمود با حوضى مواجه شد كه فوق العاده طويل و عريض بود ! ميگويد : من با خودم گفتم : اين همان حوض كوثر است و داراى يك آبى است كه از برف سردتر و از عسل شيرين‌تر مىباشد .\r\nناگاه ديد ، دو نفر مرد و يك زن نزد آن حوض ميباشند كه نور آنان بر خلائق ميدرخشد ! و مع ذلك ايشان سياه پوش و گريان و محزون بودند ! راوى ميگويد : من گفتم : اينان كيانند ! ؟ در جوابم گفته شد : اين آقا محمّد مصطفى ، اين آقا ، امام على مرتضى ، اين بانو ، فاطمهء زهراء صلّى اللَّه عليهم اجمعين ميباشند . گفتم : پس چرا مىبينم لباس سياه پوشيده‌اند و گريان و محزون هستند ! ؟ به من گفته شد : آيا امروز روز عاشورا نيست كه روز قتل امام حسين عليه السّلام است ! ؟ ايشان بدين لحاظ محزون ميباشند .\r\nمن نزديك حضرت زهراى اطهر رفتم و به او گفتم : اى دختر رسول خدا ! من عطشانم . ناگاه ديدم آن حضرت با حالى خشمناك به من نگريست و فرمود : تو آن شخصى هستى كه منكر ثواب و فضيلت گريه كردن در عزاى فرزندم حسين ميباشى ؟ همان حسينى كه جان قلب من و نور چشم من و سيد و بزرگ شهيدان است ، همان حسينى كه بوسيلهء ظلم و دشمنى بقتل رسيد ! خدا آن افرادى را كه\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nدر حق حسينم ستم كردند و او را شهيد نمودند و مانع آب آشاميدن وى شدند لعنت كند ! ! راوى ميگويد : من در حالى از خواب بيدار شدم كه دچار جزع و خوف شده بودم ! و فراوان استغفار ميكردم و از تكذيب آن حديث پشيمان شدم ! آنگاه نزد آن رفقائى آمدم كه با آنان بودم و پس از اينكه خواب خود را نقل كردم توبه و انابه نمودم .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n\r\nبخش سى و پنجم فضائل و مناقب شهداى كربلاء عليهم السّلام\r\n1 - در كتاب علل الشرائع از پدر ابو عماره نقل مىكند كه گفت : به حضرت امام جعفر صادق عليه السّلام گفتم : مرا از سبب اينكه ياران امام حسين عليه السّلام براى شهيد شدن اقدام نمودند آگاه كن . فرمود : به نحوى پرده از جلو چشم آنان رد شد كه جاى خويشتن را در بهشت ديدند . لذا بعضى از ايشان در شهيد شدن بر ديگرى سبقت ميگرفت تا زودتر به حوريه‌اى كه در انتظار او است برسد و با وى معانقه نمايد ( يعنى او را در آغوش بگيرد ) و در مكان بهشتى خود جايگزين شود 2 - در كتاب معانى الاخبار از حضرت على بن الحسين عليهما السّلام روايت مىكند كه فرمود : هنگامى كه روز عاشورا كار بر امام حسين تنگ و سخت شد ياران آن حضرت به وى نظر كردند ديدند روحيهء آن بزرگوار بر خلاف آنان قوى است . زيرا هر چه كار مشكل‌تر ميشد رنگ آنان ديگر گون و اعضاء ايشان لرزان و قلب‌هاى آنان بيشتر ترسان ميگرديد ! ولى رنگ حضرت امام حسين و ياران خصوصى آن بزرگمرد بر خلاف ديگران درخشنده‌تر ميشد ، اعضاء آنان آرام‌تر ميگرديد و قلب‌هاشان تسكين بيشترى مىيافت ! ! بعضى از آنان به يك ديگر ميگفتند : امام حسين را بنگريد كه اصلا باكى از مرگ ندارد ! ؟ آن جوانمرد بىنظير در جوابشان ميفرمود : اى بزرگواران ! صبور باشيد ! زيرا مرگ نظير يك پلى است كه شما را از اين رنج و سختىهاى دنيوى عبور ميدهد و داخل بهشت وسيع و نعمت‌هاى هميشگى مينمايد كدام يك از شمائيد كه دوست نداشته باشيد از زندان در يك قصر عالى منتقل\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nشويد ! ولى مرگ از براى دشمنان شما نظير كسى است كه از يك قصر عالى در يك زندان و عذابى منتقل گردد ! پدرم از زبان مبارك پيغمبر اعظم اسلام صلّى اللَّه عليه و آله برايم نقل كرد كه فرمود :\r\nدنيا زندان مؤمن و بهشت كافر است ! مرگ براى مؤمنين يك پلى مىباشد كه كه ايشان بوسيلهء آن وارد بهشت خود ميشوند و براى كفار يك پلى مىباشد كه بواسطهء آن داخل جهنم خود ميگردند . من دروغ نميگويم و دروغ هم برايم گفته نشده .\r\n3 - در كتاب خرائج از حضرت امام زين العابدين عليه السّلام روايت مىكند كه فرمود : من در آن شبى كه پدرم فرداى آن شهيد شد با آن حضرت بودم پدرم به ياران خود فرمود : شب فرا رسيده ، شما ميتوانيد در اين تاريكى شب به هر جا ميخواهيد برويد ، زيرا منظور اين مردم غير از من كسى نيست . وقتى اين گروه مرا شهيد كنند مزاحم شما نخواهند شد ، من بيعت خود را از شما پس گرفتم ، شما آزاد هستيد . آنان در جواب گفتند : به خدا قسم كه ما ابدا دست از يارى تو بر نخواهيم داشت . پدرم فرمود : كليهء شما فردا كشته خواهيد شد ، احدى از شما زنده نخواهد ماند . ايشان گفتند : خدا را شكر كه ما را بوسيلهء شهيد شدن با تو شريف قرار داد .\r\nسپس پدرم در حق آنان دعاى خير كرد و فرمود : اكنون سرهاى خود را بلند كنيد و بنگريد ! ايشان سر بلند كردند و جايگاه خويشتن را در بهشت مشاهده نمودند . امام حسين عليه السّلام به هر يك از آنان ميفرمود : اى فلان ! اين منزل تو است در بهشت لذا ايشان بوسيلهء سينه و صورت خود از نيزه و شمشيرها استقبال ميكردند تا به منزلگاه بهشتى خود وارد شوند .\r\n4 - در كتاب خصال و كتاب امالى از ثمالى نقل مىكند كه گفت : حضرت امام زين العابدين عليه السّلام نظرى به عبيد اللَّه بن عباس بن على بن ابى طالب نمود و شروع بگريه كرد و فرمود : هيچ روزى براى پيغمبر خدا صلّى اللَّه عليه و آله از جنگ احد سخت‌تر نبود ، زيرا حضرت حمزة بن عبد المطلب كه شير خدا و رسول بود در\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nآن روز شهيد شد .\r\nبعد از جنگ احد جنگ موته براى پيامبر خدا ناگوار شد كه پسر عموى آن حضرت يعنى جعفر بن ابى طالب در آن روز شهيد شد .\r\nسپس امام زين العابدين فرمود : هيچ روزى مثل روز عاشوراى امام حسين نبود . زيرا تعداد سى هزار نفر كه گمان مىكردند از اين امت بودند اطراف آن بزرگمرد را گرفتند و هر كدام از آنان ميخواستند بوسيلهء ريختن خون امام حسين به خدا تقرب بجويند .\r\nامام حسين ايشان را ياد آور خدا ميكرد ولى نمىپذيرفتند ، تا اينكه سرانجام آن حضرت را از راه ظلم و كينه و دشمنى شهيد نمودند .\r\nآنگاه حضرت سجاد عليه السّلام فرمود : خدا حضرت عباس را رحمت كند ! حقا كه امام حسين را بر خويشتن مقدم داشت و جان خود را فداى آن حضرت نمود تا اينكه دستهاى مباركش قطع شد .\r\nخداى مهربان در عوض دستهاى عباس عليه السّلام دو بال به وى عطا كرد تا بوسيلهء آنها در بهشت با ملائكه پرواز نمايد . كما اينكه اين نعمت را نيز به جعفر بن ابى طالب عطا كرد .\r\nحضرت عباس عليه السّلام نزد خدا يك مقام و منزلتى دارد كه فرداى قيامت جميع شهيدان براى آن غبطه ميخورند .\r\n5 - در كتاب كامل الزيارات از حضرت امام جعفر صادق عليه السّلام روايت مىكند كه فرمود : هيچ شهيدى نيست مگر اينكه دوست دارد ، كاش امام حسين عليه السّلام زنده بود تا او ( در ركاب آن حضرت شهيد و ) با آن بزرگوار داخل بهشت ميشد .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\n\r\nبخش سى و ششم راجع به كفر قاتل‌هاى امام حسين عليه السّلام و ثواب لعن بر آنان\r\n1 - در كتاب عيون اخبار رضا و كتاب امالى همان روايتى را نقل ميكنند كه آن را در شمارهء - 24 - بخش سى و چهارم نگاشتيم .\r\n2 - مؤلف گويد : در باب وقايع شام از قول حضرت على بن موسى الرضا عليه السّلام نوشتيم كه فرمود : هر كسى كه به فقاع يعنى آب جو و شطرنج نظر كند و يادآور امام حسين شود و يزيد را لعنت كند خدا گناهان وى را محو مينمايد و لو اينكه بشمارهء ستارگان باشند .\r\n3 - در كتاب عيون اخبار رضا عليه السّلام از پيغمبر اعظم اسلام صلّى اللَّه عليه و آله روايت مىكند كه فرمود : قاتل حسين بن على عليهما السّلام در تابوتى است از آتش ، و عذاب نصف اهل دنيا نصيب او خواهد بود . دست و پاى او با زنجيرهاى آتشين بسته مىگردند و در جهنم سراشيب مىشود تا اينكه بقعر جهنم ميرسد .\r\nوى داراى يك بوى متعفنى خواهد بود كه اهل جهنم از تعفن آن بپروردگار خود پناهنده خواهند شد . او دائما با جميع افرادى كه در قتل امام حسين دخيل بودند در جهنم دچار عذابى دردناك خواهند بود . هر گاه پوست بدن آنان بريان شود خداى توانا پوست ديگرى براى بدن ايشان مىآفريند تا اينكه هميشه عذاب دردناك را بچشند و يك ساعتى از آن آزاد نباشند . آنان از آب جوش جهنم سيراب ميشوند . واى بر ايشان از عذاب آتش ! !\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n4 - در كتاب عيون اخبار رضا عليه السّلام از پيامبر معظم اسلام صلّى اللَّه عليه و آله روايت مىكند كه فرمود : حضرت موسى بن عمران عليه السّلام دعا كرد و گفت :\r\nپروردگارا ! برادرم هارون از دنيا رفت ، او را بيامرز ! خدا به آن حضرت وحى كرد :\r\nيا موسى ! اگر اين دعا را در بارهء جميع خلق اولين و آخرين ميكردى من مستجاب مينمودم ، غير از قاتل امام حسين عليه السّلام . زيرا من انتقام حسين را از او خواهم كشيد .\r\n5 - نيز در همان كتاب از پيغمبر اعظم اسلام روايت مىكند كه فرمود :\r\nبدترين اين امت حسين را شهيد خواهد كرد و كسى كه از فرزندان حسين بيزارى بجويد به من كافر شده است .\r\n6 - در كتاب خصال از رسول اكرم صلّى اللَّه عليه و آله روايت مىكند كه فرمود :\r\nشش طايفه هستند كه خدا و هر پيغمبر مستجاب الدعوه‌اى آنان را لعنت كرده‌اند :\r\n1 - كسى كه چيزى به قرآن اضافه كند .\r\n2 - كسى كه قضا و قدر خدا را تكذيب نمايد .\r\n3 - شخصى كه سنت مرا ترك كند .\r\n4 - كسى كه ترك حرمت عترت مرا كه خدا لازم دانسته حلال بداند .\r\n5 - شخصى كه بر مردم مسلط شود و كسى را كه خدا عزيز و مقتدر كرده ذليل نمايد و كسى را كه خدا ذليل نموده عزيز و قدرتمند كند .\r\n6 - كسى كه غنيمت مسلمانان را تصاحب كند و براى خود حلال بداند .\r\n7 - در كتاب امالى شيخ از حسن بن ابو فاخته نقل مىكند كه گفت :\r\nبه امام جعفر صادق عليه السّلام گفتم : هر گاه من ياد آور امام حسين عليه السّلام مىشوم چه بگويم ؟ فرمود : سه مرتبه بگو :\r\nصلّى اللَّه عليك يا ابا عبد اللَّه\r\n! 8 - در كتاب ثواب الاعمال از عيص بن قاسم نقل مىكند كه گفت :\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nيكوقت نزد امام جعفر صادق عليه السّلام سخنى از قاتل امام حسين عليه السّلام بميان آمد .\r\nيكى از اصحاب حضرت صادق عليه السّلام گفت :\r\nمن دوست داشتم كه خداى توانا در دنيا از قاتل حسين انتقام بگيرد .\r\nامام صادق عليه السّلام فرمود : گويا ، منظور تو اين است كه عذاب او قليل باشد ؟\r\nبلكه آن عذابى كه خدا در آخرت براى قاتل امام حسين مهيا نموده است شديدتر و سخت‌تر است .\r\n9 - نيز در همان كتاب از پيامبر اعظم اسلام صلّى اللَّه عليه و آله و سلّم روايت مىكند كه فرمود : در دوزخ يك مكانى است كه غير از قاتل حسين بن على و قاتل يحيى بن زكريا استحقاق آن را نخواهند داشت .\r\n10 - در كتاب كامل الزيارات از كعب نقل مىكند كه گفت : اول كسى كه از مردم قاتل امام حسين را لعنت كرد حضرت ابراهيم خليل عليه السّلام بود . آن حضرت از فرزندان خود نيز تعهد گرفت كه قاتل حسين را لعنت كنند .\r\nپس از حضرت ابراهيم حضرت موسى قاتل امام حسين را لعنت كرد و به امت خود دستور داد تا او را لعنت كنند .\r\nسپس حضرت داود اين عمل را انجام داد و به بنى اسرائيل فرمود : قاتل امام حسين را لعنت نمودند .\r\nپس از داود حضرت عيسى بن مريم قاتل حسين عليه السّلام را لعنت كرد و به بنى اسرائيل دستور داد تا قاتل حسين را لعنت نمودند . آنگاه به آنان فرمود :\r\nاگر روزگار امام حسين را درك كرديد از يارى كردن آن بزرگوار كوتاهى نكنيد ، زيرا كسى كه در ركاب حسين شهيد شود مثل شخصى است كه در ركاب پيامبران در حالى شهيد شده باشد كه بجنگ روآور بوده و پشت به جنگ نكرده باشد . گويا ، من به بقعهء امام حسين نظر مىكنم . هيچ پيغمبرى نبود مگر اينكه به زيارت كربلا رفت و در آنجا توقف نمود و فرمود : تو يك بقعهء پر خير و بركتى هستى . ماه درخشنده‌اى در تو دفن خواهد شد .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\n11 - نيز در كتاب سابق الذكر از عمر بن هبيره نقل مىكند كه گفت :\r\nمن امام حسن و امام حسين عليهما السّلام را ديدم كه در كنار پيامبر اكرم اسلام صلّى اللَّه عليه و آله نشسته‌اند . و آن حضرت گاهى امام حسن و گاهى امام حسين را مىبوسيد و به امام حسين ميفرمود : واى بر آن كسى كه قاتل تو باشد .\r\n12 - نيز در كتاب كامل الزيارات از پيامبر معظم اسلام صلّى اللَّه عليه و آله روايت مىكند كه فرمود : كسى كه دوست دارد نظير من زندگى كند و مثل من بميرد و داخل بهشت برين شود . همان بهشتى كه خداى من درختان آن را بدست قدرت خود غرس نموده است بايد على بن ابى طالب و اوصياء بعد از او را دوست داشته باشد و در مقابل فضيلت آنان تسليم شود . زيرا ايشان پيشوايانى پسنديده‌اند كه خدا فهم و علم مرا به آنان عطا نموده است . ايشان عترت و گوشت و خون من ميباشند . من از دشمنان آنان كه از امت خودم هستند به خدا شكايت مىكنم ، همان دشمنانى كه منكر فضائل ايشان مىشوند و نسبت به آنان قطع رحم مىنمايند .\r\nبه خدا قسم اين پسرم را ميكشند ، خدا شفاعت مرا نصيب آنان ننمايد ! ! 13 - نيز در كتاب نام برده شده از امام جعفر صادق عليه السّلام روايت مىكند كه فرمود : قاتل حضرت يحيى بن زكريا ولد الزنا بود و قاتل امام حسين عليه السّلام هم ولد الزنا بود . آسمان جز براى حضرت يحيى و امام حسين گريه نكرد .\r\n14 - نيز در همان كتاب از حضرت صادق آل محمّد صلّى اللَّه عليه و آله نظير روايت - 13 - را نقل مىكند .\r\n15 - نيز در همان كتاب نظير روايت - 13 - و - 14 - را از امام صادق نقل مينمايد .\r\n16 - نيز در كتاب كامل الزيارات از داود رقى نقل مىكند كه گفت : من در حضور امام جعفر صادق عليه السّلام مشرف بودم كه آن بزرگوار آب خواست .\r\nهنگامى كه آب را آشاميد حالت گريه به آن حضرت دست داد و چشمان مباركش پر از اشك شد .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nسپس به من فرمود : خدا قاتل امام حسين عليه السّلام را لعنت كرده ، هيچ بنده‌اى نيست كه آب بياشامد و قاتل امام حسين را لعنت كند مگر اينكه خدا صد هزار ( 000 ، 100 ) حسنه در نامهء عملش مينويسد و صد هزار ( 000 ، 100 ) گناه از او محو مينمايد و صد هزار ( 000 ، 100 ) درجه برايش بالا ميبرد و گويا ، تعداد صد هزار ( 000 ، 100 ) غلام زر خريد آزاد كرده باشد و خدا او را فرداى قيامت در حالى محشور مىكند كه قلبش خنك باشد .\r\n17 - در تفسير امام حسن عسكرى عليه السّلام ميفرمايد : پيغمبر اعظم اسلام صلّى اللَّه عليه و آله فرمود : آيهء - 84 - سورهء بقره در شأن يهود نازل شد كه ميفرمايد : هنگامى كه از شما عهد و پيمان گرفتيم كه خونهاى خود را نريزيد . الى آخره .\r\nاين آيه در شأن آن يهوديانى نازل شد كه عهد و پيمان خدا را شكستند ، پيامبران خدا را تكذيب نمودند ، اولياء خدا را شهيد كردند .\r\nسپس حضرت رسول فرمود : آيا ميخواهيد : شما را از يهوديان اين امت كه شبيه به آن يهوديان هستند آگاه كنم ؟ گفتند : آرى يا رسول اللَّه ! فرمود :\r\nگروهى از امت من ميباشند كه خود را از امت من ميدانند و مع ذلك ، با فضيلت‌ترين ذريهء مرا شهيد مىكنند ، پاكيزه‌ترين نسل مرا بقتل ميرسانند ، شريعت و سنت مرا تغيير ميدهند ، حسن و حسين مرا شهيد مىنمايند ، همانطور كه گذشتگان يهود يحيى بن زكريا را كشتند ! ! آگاه باشيد ! همانطور كه خدا كشندگان حضرت زكريا را لعنت كرد قاتل‌هاى حسنين را نيز لعنت خواهد نمود .\r\nخداى توانا قبل از روز قيامت يك هادى و مهدى ( يعنى حضرت صاحب الزمان ) را از اولاد حسين مظلوم براى فرزندان آنان مبعوث خواهد كرد تا آنان را بوسيلهء شمشيرهاى دوستانش به آتش جهنم بسوزاند . آگاه باشيد ؛ خدا قاتل‌هاى حسين را با آن افرادى كه آنان را دوست داشته باشند و ياور ايشان باشند ، و افرادى كه بدون تقيه از لعن بر آنان خوددارى نمايند لعنت كرده است .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nآگاه باشيد ؛ خدا بر گريه‌كنندگان امام حسين عليه السّلام و اشخاصى كه دشمنان او را لعنت كنند و افرادى كه قلبشان از غيظ و غضب بر آنان پر باشد صلوات و رحمت ميفرستد .\r\nآگاه باشيد ؛ افرادى كه بقتل حسين راضى باشند در قتل آن حضرت شريك خواهند بود ! آگاه باشيد ؛ كشندگان امام حسين و ياران و تابعين ايشان و اشخاصى كه از آنان پيروى نمودند از دين خدا بيزارند .\r\nخداى مهربان به ملائكهء مقربين خود دستور ميدهد آن اشكهائى را كه در عزاى امام حسين عليه السّلام ريخته مىشود به خازنهاى بهشت دهند تا آنها را با آب حيات ممزوج نمايند و گوارائى آب حيات بدين وسيله هزار برابر آن خواهد شد .\r\nملائكه اشك افرادى را كه براى خوشحال و خندان شدن از قتل امام حسين ميريزند در جهنم مىبرند و آنها را به آب جوش و صديد و غساق و غسلين « 1 »  آن ممزوج ميكنند تا حرارت آن بيشتر و عذاب آن هزار برابر شديدتر گردد و دشمنان آل محمّد صلّى اللَّه عليه و آله كه در جهنم هستند بوسيلهء آن معذب شوند .\r\n18 - در كتاب كافى از داود بن فرقد نقل مىكند كه گفت : من در حضور امام جعفر صادق عليه السّلام نشسته بودم ، يك كبوتر راعبى صدا ميكرد ، حضرت صادق به من فرمود : آيا ميدانى اين پرنده چه ميگويد ؟ گفتم : نه فدايت شوم ، فرمود : اين كبوتر در حق قاتل‌هاى امام حسين نفرين مىكند ، آن را در خانه‌هاى خود نگاه داريد .\r\n19 - نيز در همان كتاب از امام جعفر صادق عليه السّلام روايت مىكند كه فرمود :\r\nكبوتر راعبى را در خانه‌هاى خودتان نگاه داريد . زيرا كه قاتل‌هاى امام حسين را لعنت مىكند و خدا هم قاتل‌هاى حسين را لعنت كرده است .\r\nمؤلف گويد : در بعضى از كتابهاى افراد معاصر يافتم كه ، وقتى ابن زياد لشكر خود را براى حرب با امام حسين عليه السّلام جمع كرد تعداد آنان هفتاد هزار\r\n\r\n","description":"","footnote":" ( 1 ) صديد : چركى كه با خون آلوده باشد . غساق : چرك . غسلين : چرك - مترجم . ","page_name":" 325 ","page_number":325},
  {"content":"\r\n\r\n( 000 ، 70 ) نفر سوار بود . ابن زياد گفت : هر كسى كه متصدى قتل حسين شود رياست هر شهرى را كه بخواهد به او داده مىشود ولى كسى جواب وى را نداد ابن زياد عمر بن سعد را خواست و به آن ملعون گفت : اى عمر ! من در نظر دارم كه تو شخصا متصدى حرب حسين شوى . عمر گفت : مرا از اين مأموريت معاف بدار . ابن زياد گفت : تو را معاف نمودم ، ولى آن رياستنامهء شهر رى را كه به تو داده‌ايم بما مسترد كن ! عمر گفت : پس يك امشبى به من مهلت بده تا در اين امر فكر كنم . ابن زياد گفت : مانعى ندارد .\r\nعمر بن سعد متوجه منزل خود شد و در بارهء اين مأموريت ننگ‌آور با قوم و برادران خود و افرادى كه مورد وثوق وى بودند مشورت كرد . ولى احدى از آنان راجع به اين موضوع به عمر اشاره‌اى نكرده و اجازه نداد . شخصى نزد عمر بن سعد بود كه قبلا با پدرش دوست و مردى خير خواه بود و او را كامل ميگفتند . او همانطور كه از نامش هم معلوم مىشود مردى عاقل و كامل و متدين و صاحب رأى بود . وى بعمر بن سعد گفت : چه شده كه تو را اين طور در حال فعاليت و حركت مىبينم ، مگر چه تصميمى دارى ! ؟\r\nعمر بن سعد گفت : من رياست و سر لشكرى اين لشكر را عهده‌دار شده‌ام كه بجنگ حسين بروم . جز اين نيست كه قتل حسين و اهل بيت او براى من مثل يك لقمه‌اى است كه آن را بخورم . يا نظير يك شربت آبى است كه آن را بياشامم هنگامى كه حسين را شهيد نمايم متوجه ملك رى خواهم شد .\r\nكامل به عمر بن سعد گفت : اف بر تو باد ! ! تو در نظر دارى حسين را كه پسر دختر پيامبر اسلام است شهيد كنى ؟ اف بر تو و دين تو ! اى عمر ! آيا سفيه و از راه هدايت گمراه‌شده‌اى . آيا نميدانى كه بجنگ چه كسى ميروى ؟ و با چه كسى ميجنگى ؟\r\n إِنَّا لِلَّه وَ إِنَّا إِلَيْه راجِعُون  ! ! به خدا قسم اگر دنيا و ما فيها به من داده شود كه يك نفر از امت حضرت\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nمحمّد صلّى اللَّه عليه و آله را بقتل برسانم قبول نخواهم كرد . تو چگونه جرات ميكنى حسين را كه پسر دختر پيغمبر اعظم اسلام است شهيد نمائى ؟ فرداى قيامت كه بر پيامبر خدا وارد شوى جواب آن حضرت را چه خواهى گفت ! در صورتى كه ، فرزند و نور چشم و ميوهء دل آن حضرت را شهيد نموده باشى ؟ همان حسينى كه پسر بزرگترين زنان عالم ، پسر سيد الوصيين و بزرگ جميع جوانان اهل بهشت مىباشد در صورتى كه حسين در اين زمان براى ما نظير جدش رسول خدا است براى مردم آن زمان . اطاعت حسين مثل اطاعت جدش پيغمبر خدا بر ما واجب است . حسين صاحب اختيار بهشت و دوزخ است . اكنون هر تصميمى كه دارى بگير . من خدا را شاهد ميگيرم كه اگر تو با حسين محاربه كنى ، يا او را شهيد نمائى ، يا بر عليه وى يا بر قتل او قيام كنى جز اندك زمانى در اين دنيا باقى نخواهى بود .\r\nعمر بن سعد در جواب كامل گفت : آيا تو مرا بوسيلهء مرگ ميترسانى ؟ در صورتى كه من پس از كشتن حسين رئيس هفتاد هزار ( 000 ، 70 ) سوار خواهم بود و استاندار ملك رى خواهم شد .\r\nكامل در جواب عمر گفت : من يك حديث صحيحى براى تو نقل ميكنم كه اميدوارم اگر موفق شوى آن را قبول نمائى ؛ بدان كه من با پدرت بسوى شام مسافرت كردم ! اسبم خسته شد و من از دوستانم عقب ماندم و سرگردان و عطشان شدم ! ناگاه دير راهبى نظر مرا به خود جلب كرد . من متوجه آن دير شدم ، وقتى بر در آن دير رسيدم از اسب خود فرود آمدم كه شايد شربت آبى بياشامم ، ناگاه ديدم راهبى از بالا متوجه من شد و گفت : چه ميخواهى ؟ گفتم : من تشنه‌ام . گفت : تو از امت اين پيغمبر هستى كه با يك ديگر جدال ميكنند و يك ديگر را براى مال دنيا ميكشند و در اين دنيا به مزخرفهاى آن دل مىبندند ! ؟ گفتم : من از امت مرحومه يعنى امت حضرت محمّد صلّى اللَّه عليه و آله و سلّم ميباشم .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nدر جوابم گفت : شما بدترين امت هستيد ، در روز قيامت واى بر شما ! ! زيرا شمائيد كه عترت پيامبر خود را ميكشيد ، زنان او را اسير ميكنيد و اموال وى را به يغما ميبريد . گفتم : اى راهب آيا ما يك چنين عملى را انجام ميدهيم ! ؟\r\nگفت : آرى ، هنگامى كه اين جنايت را كرديد ؛ آسمان‌ها ، زمين‌ها ، درياها ، كوه‌ها ، بيابانهاى بىآب و علف ، وحوش و پرندگان دچار ناله و خروش خواهند شد و قاتل حسين را لعنت خواهند كرد . سپس قاتل حسين جز اندك زمانى در اين دنيا زنده نخواهد بود ، سپس مردى براى خونخواهى حسين ظهور مينمايد و هر كسى را كه در قتل حسين شركت كرده باشد بقتل مىرساند و خدا روح او را به تعجيل بدوزخ ميفرستد .\r\nسپس آن راهب به من گفت : تو يك قرابت و خويشاوندى با قاتل پسر پيغمبر دارى . به خدا قسم اگر من روز حسين را درك مىكردم جان خود را در مقابل شمشيرها براى او فدائى مىنمودم .\r\nگفتم : اى راهب ! من به خدا پناه ميبرم از آن افرادى باشم كه با پسر دختر پيامبر اسلام صلّى اللَّه عليه و آله قتال نمايم .\r\nگفت : اگر تو اين عمل را انجام ندهى پس شخصى از خويشاوندان تو انجام خواهد داد و به قدر نصف عذاب اهل جهنم دچار قاتل حسين خواهد شد ، عذاب قاتل حسين از عذاب فرعون و هامان شديدتر خواهد بود .\r\nآن راهب پس از اين سخنان در را به روى من بست و سيرابم ننمود و مشغول عبادت گرديد .\r\nوقتى من بر اسب خود سوار شدم و برفقاى خويش پيوستم پدرت سعد به من گفت : براى چه از ما عقب ماندى ؟ من داستان راهب را برايش شرح دادم ، وى به من گفت : راست ميگوئى .\r\nسپس پدرت سعد براى من گفت : يك مرتبه هم وى قبل از من نزد دير آن راهب رفته و آن راهب به وى گفته : تو همان شخصى هستى كه قاتل پسر پيغمبر\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nخدائى . پدر تو از اين موضوع خائف شد و ترسيد كه مبادا تو كشندهء امام حسين باشى ، لذا اين جنايت را از تو دور ميدانست .\r\nاى عمر ! از اين موضوع بر حذر باش كه بر امام حسين خروج كنى و عذاب نصف اهل جهنم دچار تو شود .\r\nراوى ميگويد : هنگامى كه اين خبر به ابن زياد رسيد كامل را احضار نمود و زبانش را بريد . كامل يك روز يا يك نصفه روز زنده بود و برحمت خدا و اصل شد .\r\nراوى ميگويد : حكايت شده : شخصى از بنى اسرائيل حضرت موسى را در حالى ديد كه عجله داشت ، رنگش زرد شده بود ، بدنش ضعيف بود ، مفصلهايش ميلرزيد ، جسم شريفش لرزان بود ، چشمان مقدسش فرو رفته و نحيف شده بود .\r\nاين حالت موقعى از خوف خدا بموسى عليه السّلام دست ميداد كه خدا او را براى مناجات دعوت مىكرد . آن شخص بنى اسرائيلى كه بموسى ايمان آورده بود آن حضرت را به اين علائم شناخت و به آن بزرگوار گفت :\r\nيا موسى ! من يك گناه كرده‌ام ، تو از خدا بخواه كه مرا عفو فرمايد و موسى اين تقاضا را پذيرفت .\r\nموقعى كه حضرت موسى با خدا مشغول مناجات شد گفت :\r\nپروردگارا ! گرچه قبل از پرسش من از تقاضايم آگاهى ولى آيا اجازه ميدهى كه سؤالى بكنم ؟ خطاب آمد : هر سؤالى بكنى به تو عطا ميكنم ، چه حاجتى دارى تا برايت روا كنم .\r\nگفت : بار خدايا ! فلان بندهء اسرائيلى تو گناه كرده و از تو انتظار عفو دارد .\r\nخطاب رسيد : يا موسى ! هر كسى كه از من طلب مغفرت كند او را عفو مينمايم ، غير از قاتل حسين .\r\nحضرت موسى گفت : پروردگارا ! اين حسين كيست ! ؟\r\nخطاب شد : حسين همان كسى است كه در كوه طور براى تو شرح دادم .\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nحضرت موسى گفت : پروردگارا ! قاتل حسين كيست ! خطاب شد : امت جدش كه ظالم و ستمكيش هستند او را در زمين كربلا شهيد مينمايند . اسب حسين رم و همهمه مىكند و فرياد مىزند و ميگويد :\r\nالظليمة الظليمة من امة قتلت ابن بنت نبيها\r\nيعنى فرياد از ظلم و ستم امتى كه پسر دختر پيغمبر خود را شهيد نمودند .\r\nسپس بدن حسين بدون غسل و كفن روى خاكها خواهد ماند ، اموال او را به يغما مىبرند ، زنان وى را در شهرها اسير مينمايند ، ياوران او را شهيد مىكنند ، سر آنان را با سر حسين بر فراز نيزه‌ها بلند خواهند كرد .\r\nيا موسى ! صغيرهم يميته العطش ، و كبيرهم جلده منكمش ، يستغيثون و لا ناصر ، و يستجيرون و لا خافر .\r\nيعنى اى موسى ! تشنگى افراد كوچك ايشان را ميكشد ، پوست بدن بزرگان آنان درهم كشيده مىشود ، استغاثه ميكنند ولى فريادرسى نخواهد بود ، پناهنده ميشوند ولى پناه‌گاهى نخواهند داشت .\r\nسپس حضرت موسى گريان شد و گفت : پروردگارا ! عذاب قاتل‌هاى حسين چگونه خواهد بود ؟\r\nخطاب آمد : اى موسى ! عذاب آنان بقدرى شديد است كه اهل جهنم از آن به آتش جهنم پناهنده خواهند شد . رحمت من و شفاعت جد حسين نصيب ايشان نخواهد شد ! اگر براى خاطر او نبود زمين قاتل‌هاى وى را فرو ميبرد .\r\nحضرت موسى گفت : بار خدايا ! من از ايشان و كسى كه به جنايت ايشان راضى باشد بيزارم .\r\nخداى سبحان فرمود : يا موسى ! من رحمت خود را براى پيروان حسين واجب نموده‌ام . بدان ، كسى كه براى حسين گريان شود ، يا ديگران را بگرياند يا خود را شبيه به گريه‌كنندگان نمايد جسدش را به آتش جهنم حرام مىنمايم .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n\r\nنكته\r\nنويسندهء كتاب الزام النواصب و ديگران ميگويند : ميسون دختر بجدل كلبى با غلام پدر خود زنا كرد و به يزيد حامله شد . نسابهء كلبى به اين موضوع اشاره كرده و گفته :\r\n1 - اگر زمانه ما را بدست ترك دچار قتل و موت نمود .\r\n2 - دعى يعنى ابن زياد و عبد كلب يعنى يزيد فرزندان پيغمبر خدا را در زمين كربلا كشت .\r\nمنظور از دعى ، ابن زياد است . زيرا مادر پدرش كه سميه ( بضم سين و فتح ميم ) نام داشت در زناكارى مشهوره و معروفه بود . پدرش زياد در خانهء ابو - عبيد كه غلام بنى علاج بود متولد شد .\r\nمعاويه ادعا كرد كه پدرم ابو سفيان با مادر زياد زنا كرده و نطفهء زياد منعقد شد ، پس بنا بر اين ، زياد برادر من است . لذا زياد را دعى ميناميدند ( دعى يعنى آن كسى كه پدر معلومى ندارد و ديگرى او را به پسرى ميپذيرد ) عائشه ابن زياد را ، زياد بن ابيه ميناميد . ( يعنى پسر پدرش ) زيرا زياد پدر معلومى نداشت . منظور از عبد كلب يزيد بن معاويه است . زيرا يزيد از نسل غلام بجدل كلبى بود .\r\nاما عمر بن سعد ، پدرش سعد زنا زاده بود ، زيرا مادر سعد از دوست خويش حامله شد كه مردى از قبيلهء بنى عذره بود . دليل بر اين موضوع قول معاويه است زيرا سعد به معاويه گفت : من از تو بمقام خلافت سزاوارترم . معاويه در جواب سعد گفت : بنى عذره اين ادعا را نمىپذيرند . سپس براى سعد ضرطه داد .\r\nاين موضوع را نوفلى بن سليمان از علماء اهل تسنن نقل كرده است .\r\nقول سيد حميرى ( بكسر حاء و سكون ميم و فتح ياء ) نيز بر اين موضوع شهادت ميدهد . زيرا ميگويد :\r\nاز قديم الايام اين طور بوده كه شخص زنا زاده را دعوت ميكنند تا بر آنان سيادت نمايد . اگر بنى سعد سكوت نمىكردند زنازادگان سيادت نمىنمودند .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\n\r\nبخش سى و هفتم راجع به جريان بيعت مردم با يزيد بن معاويه تا شهادت امام حسين عليه السّلام\r\nمؤلف گويد : من در ابتداء اين قصص هولناك را از روايت صدوق نقل ميكنم سپس آن را از كتاب ارشاد مفيد ، كتاب ملهوف سيد بن طاوس ، كتاب مثير الاحزان ابن نما ، كتاب مقاتل الطالبيين ابو الفرج اصفهانى ، روايت محمّد بن ابى طالب حسينى كه در كتاب مقتل خود نقل نموده ، روايت صاحب كتاب مناقب قديمى كه معتبر است و نويسندهء آن از اماميه يا زيديه بشمار ميرود و يك نسخهء صحيح از آن نزد من است ، كتاب مروج الذهب مسعودى كه از علماى شيعه مىباشد ، كتاب مناقب ابن شهر آشوب ، كتاب كشف الغمه و غير ذلك از آن كتابهائى كه نام آنها را خواهيم برد . سپس اين كتاب را بوسيلهء اخبار متفرقه خاتمه ميدهيم .\r\n1 - صدوق در كتاب امالى از حضرت امام زين العابدين عليه السّلام روايت مىكند كه فرمود : هنگامى كه اجل معاويه فرا رسيد يزيد را خواست و در مقابل خود نشانيد و به او گفت : اى پسرك من ! من گردن گردنكشان را براى تو ذليل كرده‌ام ، شهرها را براى تو مطيع نموده‌ام ، مقام سلطنت را براى تو نظير يك لقمه قرار داده‌ام .\r\nفقط من از سه نفر در بارهء تو بيم دارم كه ميترسم با كمال قدرت با تو مخالفت نمايند ، آنان عبارتند از : عبد اللَّه بن عمر بن خطاب و عبد اللَّه بن زبير و حسين بن على .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nعبد اللَّه بن عمر نزد تو خواهد بود ، مواظب او باش ! بدن عبد اللَّه زبير را اگر بر او ظفر يافتى ذرّه ذرّه كن ! زيرا او آن طور در كمين تو مىباشد كه شير در كمين شكار خود باشد ، وى نظير روباهى كه در انتظار فرصت باشد تا سگ را فريب دهد با تو رفتار خواهد كرد .\r\nحسين بن على را كه ميدانى تا چه حدودى از طرف پيغمبر خدا محفوظ ميشد ، حسين از گوشت و خون پيامبر اعظم اسلام است . تو ميدانى كه حسين را اهل عراق دعوت ميكنند ، آنگاه ويرا واگذار مينمايند . اگر تو بر حسين ظفر يافتى آن مقام و منزلتى را كه او نزد رسول خدا دارد مراعات كن و وى را به علت عملى كه انجام دهد مؤاخذه منماى ! با تمام اين اوصاف او با ما رگ و ريشهء خويشاوندى دارد . بر حذر باش كه مزاحم وى شوى ، يا اينكه از دست تو ناراحت شود ! هنگامى كه معاويه هلاك و يزيد بعد از او متصدى امر خلافت شد عموى خود را كه عتبه ( بضم عين و سكون تاء ) ابن ابو سفيان بود عامل مدينهء پيغمبر اسلام صلّى اللَّه عليه و آله و سلّم قرار داد . وقتى عتبه وارد مدينه گرديد عامل معاويه را كه مروان بن حكم ( بفتح حاء و كاف ) بود معزول نمود و خودش جانشين او گرديد تا امر يزيد را اجراء نمايد . مروان فرار كرد و او به مروان دست نيافت « 1 »  عتبه بدنبال امام حسين عليه السّلام فرستاد و به آن حضرت گفت : امير المؤمنين يعنى يزيد به تو دستور داده كه با وى بيعت كنى ، امام حسين عليه السّلام به وى فرمود :\r\nتو ميدانى كه ما اهل بيت كرامت و معدن رسالت و اركان حق ميباشيم ، همان حقى كه خدا آن را در قلب ما امانت نهاده ، و زبان‌هاى ما را به آن گويا نموده است و زبان‌هاى ما به اجازهء خدا در بارهء حق ناطق مىباشد ! من از جدم پيامبر خدا صلّى اللَّه عليه و آله و سلّم شنيدم ميفرمود : مقام خلافت بر فرزندان ابو سفيان حرام است ! من چگونه با اهل بيتى بيعت كنم كه پيغمبر اعظم اسلام اين موضوع را در بارهء آنان فرموده\r\n\r\n","description":"","footnote":" ( 1 ) بعضى از فضلاء ميگويند : شايد ابن زبير بوده كه فرارى شده زيرا موقعى كه امام حسين نزد عتبه آمد مروان در آن مجلس بود . ","page_name":" 333 ","page_number":333},
  {"content":"\r\n\r\nاست ؟ هنگامى كه عتبه اين مقاله را از امام حسين شنيد كاتب خود را خواست و نامه‌اى براى يزيد نوشت كه مضمون آن اين بود :\r\n\r\n[ نامه عتبه به يزيد 
  ]\r\nبسم اللَّه الرحمن الرّحيم از عتبه بسوى يزيد كه امير المؤمنين مىباشد . حسين تو را لايق بيعت نمىبيند اكنون هر نظريه‌اى در بارهء حسين دارى معلوم كن . و السّلام .\r\nوقتى اين نامه بدست يزيد رسيد در جواب عتبه نوشت : هنگامى كه اين نامهء من به تو و اصل شد فورا جواب آن را برايم بنويس ! در نامهء خود آن افرادى را كه مطيع من يا مخالف من باشند تعيين كن ! بايد سر حسين بن على هم با آن نامه‌اى كه ميفرستى باشد ! موقعى كه اين موضوع به گوش امام حسين عليه السّلام رسيد تصميم گرفت از زمين حجاز متوجه ارض عراق شود . وقتى شب شد آن حضرت متوجه قبر پيامبر خدا شد تا با قبر آن بزرگوار وداع نمايد . هنگامى كه نزد قبر شريف رسيد نورى از قبر برايش ساطع شد و آن حضرت بجاى خود بازگشت ، وقتى شب دوم فرا رسيد امام حسين عليه السّلام نزد قبر مقدس پيغمبر اكرم اسلام آمد تا آن را وداع كند . آن بزرگوار براى نماز قيام كرد ، نمازش طولانى شد و گويا در حال سجده بخواب رفت .\r\nناگاه در عالم خواب ديد كه پيامبر خدا آمد و امام حسين را بسينهء خويش گرفت و ميان دو چشم آن حضرت را بوسيد و به وى فرمود : پدرم بفداى تو ، گويا من تو را مىبينم كه بين گروهى از اين امت كه اميد شفاعت مرا دارند غرقه به خون هستى .\r\nولى اين گونه مردم بهره‌اى از خير نزد خدا ندارند ، اى پسر عزيزم ! تو پيش پدر و مادر و برادرت كه مشتاق تو ميباشند خواهى آمد .\r\nو ان لك في الجنة درجة لا تنالها الا بالشهادة\r\nيعنى تو در بهشت يك درجه‌اى دارى كه به آن نائل نمىشوى مگر بوسيلهء\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nشهيد شدن .\r\nامام حسين در حالى كه گريان بود از خواب بيدار شد و نزد اهل بيت خويشتن آمد و خواب خود را نقل و آنان را وداع كرد .\r\nسپس خواهران و دختر خود را با قاسم بن حسن بر محمل‌ها سوار نمود و با تعداد بيست و يك نفر مرد از ياران و اهل بيت خود حركت كرد كه نام عده‌اى از آنان بدين شرح است : ابو بكر بن على ، محمّد بن على ، عثمان بن على عباس بن على ، عبد اللَّه بن مسلم بن عقيل ، على بن الحسين كه اكبر بود و على بن - الحسين كه اصغر بود .\r\nهنگامى كه عبد اللَّه بن عمر از خروج امام حسين آگاه شد با سرعت بدنبال امام حسين شتافت و در بعضى از منازل به آن حضرت رسيد . وى به امام حسين گفت : يا بن رسول اللَّه ! كجا ميروى ! ؟ فرمود : به عراق . گفت : تقاضا ميكنم به طرف حرم جد خود باز گردى . ولى امام حسين نپذيرفت . وقتى ابن عمر ديد امام عليه السّلام باز نخواهد گشت گفت : يا ابا عبد اللَّه ! آن موضع بدنت را كه جدت ميبوسيد به من نشان بده . امام حسين ناف مبارك خود را به او نشان داد و او سه مرتبه آن موضع شريف را بوسيد و پس از اينكه گريان شد گفت : يا بن رسول اللَّه ! من تو را به خدا ميسپارم ، زيرا تو در اين راهى كه ميروى كشته خواهى شد .\r\nامام حسين با يارانش عليهم السّلام حركت كردند ، هنگامى كه به ثعلبيه رسيدند مردى نزد آن بزرگوار آمد كه بشر بن غالب نام داشت .\r\nوى به امام حسين گفت : يا بن رسول اللَّه ! مرا از قول خداى سبحان كه ميفرمايد :\r\n يَوْم نَدْعُوا كُل أُناس بِإِمامِهِم  « 2 »  آگاه كن . فرمود : يك امام آن است كه مردم را به راه هدايت دعوت مىكند و مردم\r\n\r\n","description":"","footnote":" ( 2 ) سورهء اسراء ، آيهء - 71 - يعنى آن روزى كه هر گروهى را با امام و پيشوايشان ميخوانيم - مترجم . ","page_name":" 335 ","page_number":335},
  {"content":"\r\n\r\nميپذيرند و يك امام آن است كه بشر را به راه گمراهى دعوت مىكند و آنان اجابت ميكنند . گروه اول اهل بهشت و گروه دوم اهل جهنم خواهند بود . و معناى آيهء - 7 - سورهء شورا كه ميفرمايد : گروهى در بهشت و گروهى در دوزخ خواهند بود همين است .\r\nسپس از ثعلبيه حركت كرد و وارد عذيب ( بضم عين و فتح ذال ) شد و فرمود : در اينجا خواب قيلوله ميكنم « 1 »  وقتى از خواب بيدار شد گريان بود .\r\nپسرش به آن حضرت گفت : پدر جان ! براى چه گريان شدى ! فرمود : پسرم ! خواب اين موقع دروغ نخواهد بود . الساعه در خواب ديدم گوينده‌اى به من گفت : شما بسرعت ميرويد و مرگ شما را بسوى بهشت سوق ميدهد .\r\nامام حسين عليه السّلام از عذيب كوچ نمود و وارد رهينه ( بضم راء و فتح هاء ) گرديد . مردى كه كنيه‌اش ، ابا هرم بود نزد آن بزرگوار آمد و گفت :\r\nاى پسر پيغمبر چه باعث شد كه تو از مدينه خارج شدى ! ؟\r\nامام در جوابش فرمود : اى ابا هرم ! دشمنان دين عرض و آبروى مرا در معرض خطر قرار دادند و من صبر كردم ، اموال مرا بردند صبر نمودم ، اكنون كه ميخواهند خونم را بريزند فرار كردم .\r\nو ايم اللَّه ليقتلنى ثم ليلبسنهم اللَّه ذلا شاملا و سيفا قاطعا و ليسلطن عليهم من يذلهم .\r\nيعنى به خدا قسم اينان مرا شهيد مينمايند ، سپس خداى توانا لباس ذلت را بر آنان مىپوشاند و شمشير برنده‌اى را بر ايشان مسلط مينمايد . شخصى را بر آنان مسلط مىكند كه ايشان را ذليل نمايد .\r\nراوى ميگويد : وقتى حسين عليه السّلام وارد رهينه شد و اين خبر به گوش ابن زياد رسيد ، ابن زياد حر بن يزيد را با تعداد هزار نفر سوار به طرف امام حسين فرستاد .\r\nحر ميگويد : هنگامى كه از منزل خود بسوى امام حسين خارج شدم\r\n\r\n","description":"","footnote":" ( 1 ) خوابى است كه قبل از ظهر ميكنند و فوق العاده براى صحت و سلامتى بدن مفيد است . در اين باره رواياتى هم وارد شده - مترجم ","page_name":" 336 ","page_number":336},
  {"content":"\r\n\r\nشدم سه مرتبه شنيدم منادى ميگفت :\r\nاى حر ! مژده باد تو را به بهشت ! وقتى متوجه صاحب اين ندا شدم كسى را نديدم . با خود گفتم : مادرت در عزايت گريان شود ، تو براى قتال با پسر پيامبر خدا صلّى اللَّه عليه و آله و سلّم خارج ميشوى و بشارت بهشت به تو داده مىشود ! ؟ موقع نماز ظهر بود كه حر بن يزيد با امام حسين مصادف شد . حسين بن على بفرزندش فرمود : تا اذان و اقامه بگويد . سپس امام عليه السّلام برخاست و با دو لشكر نماز خواند . وقتى سلام نماز را گفت حر بن يزيد از جاى جست و گفت : السّلام عليك يا بن رسول اللَّه و رحمة اللَّه و بركاته . امام حسين فرمود : و عليك السّلام ، تو كيستى ؟ گفت : من حر بن يزيد ميباشم . فرمود : بر عليه يا بر له ما هستى ؟ گفت : به خدا قسم كه من براى قتال تو فرستاده شدم . ولى پناه به خدا ميبرم كه از قبرم بر انگيخته شوم و پيشانى من به پاهايم بسته شده باشد و با صورت داخل جهنم شوم .\r\nاى پسر پيغمبر ! كجا ميروى ! برگرد بجانب حرم جدت . زيرا اگر بعراق بيائى شهيد خواهى شد .\r\nامام حسين عليه السّلام در جواب حر اين اشعار را خواند :\r\n1 -  سأمضى فما بالموت عار على الفتى * اذا ما نوى حقا و جاهد مسلما \r\n2 -  و واسى الرجال الصالحين بنفسه * و فارق مثبورا و خالف مجرما \r\n3 -  فان مت لم اندم و ان عشت لم الم * كفى بك ذلا ان تموت و ترغما \r\n1 - يعنى من به زودى از اين جهان ميگذرم و مرگ براى جوانمرد عيب و عار نيست ، در صورتى كه نيت او حق باشد و در حالى كه مسلمان باشد و جهاد نمايد .\r\n2 - و جان خود را براى مردان نيكوكار فدا كند و از شخص ملعون مفارقت و با شخص مجرم مخالفت نمايد .\r\n3 - اگر من شهيد گردم ندامت و پشيمانى ندارم و اگر زنده بمانم مورد ملامت نخواهم بود . ولى براى تو همين بس كه در حال ذلت بميرى و بينى تو به خاك ماليده شود .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nسپس امام حسين عليه السّلام حركت كرد تا در قطقطانه ( بضم قاف اول و قاف دوم ) وارد شد . ناگاه چشم آن حضرت به خيمه‌اى افتاد و فرمود : اين خيمه از كيست ؟ گفته شد : از عبد اللَّه بن حر حنفى است . امام حسين عليه السّلام نزد عبد اللَّه فرستاد و فرمود : اى مرد ! اگر در اين ساعت مرا يارى كنى جدم پيغمبر خدا صلّى اللَّه عليه و آله و سلّم نزد خدا شفيع تو خواهد بود و الا گنه‌كار و خطاكار ميشوى و خدا از تو مؤاخذه مينمايد .\r\nعبد اللَّه گفت : يا بن رسول اللَّه ! اگر من تو را يارى كنم اول كسى خواهم بود كه در پيش تو كشته گردم . ولى اين اسبم را به تو مىدهم . به خدا قسم تا به حال بر اين اسب سوار نشدم مگر اينكه مرا بمقصدم رسانده است و هيچ كس مرا تعقيب ننموده مگر اينكه مرا نجات داده . اين اسب را قبول كن .\r\nامام حسين عليه السّلام از او اعراض كرد و صورت خود را برگردانيد و فرمود :\r\nما به تو و اسب تو احتياجى نداريم . من افراد گمراه‌كننده را تقويت نخواهم كرد .\r\nولى از اينجا فرار كن كه بر له و بر عليه ما نباشى ، زيرا هر كسى صداى استغاثهء ما اهل بيت را بشنود و ما را يارى نكند خداى توانا او را با صورت در آتش جهنم مىاندازد .\r\nامام حسين پس از اين جريان حركت نمود تا وارد كربلاء شد و فرمود :\r\nاينجا چه موضعى است ؟ گفته شد : يا بن رسول اللَّه ! اينجا كربلاء مىباشد فرمود :\r\nهذا و اللَّه يوم كرب و بلاء ، و هذا الموضع الذى يهراق فيه دمائنا ، و يباح فيه حريمنا .\r\nيعنى به خدا قسم كه امروز روز كرب و بلاء مىباشد ، و اين همان موضعى است كه خونهاى ما در آن ريخته خواهد شد ، و احترام ما در اينجا از بين خواهد رفت .\r\nعبيد اللَّه بن زياد هم وارد نخيله شد و لشكر خود را در آنجا متمركز نمود .\r\nآنگاه تعداد چهار هزار سوار را به سرلشكرى عمر بن سعد بسوى امام حسين عليه السّلام اعزام نمود .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nسپس عبد اللَّه بن حصين ( بضم حاء و فتح صاد ) تميمى با تعداد هزار سوار حركت كرد و پس از وى شبث بن ربعى ( بفتح شين و باء و بكسر راء و سكون باء ) با تعداد هزار نفر سوار آمد و بعد از او محمّد بن اشعث بن قيس كندى با تعداد هزار سوار وارد شد . ابن زياد منصب سر لشكرى بر عموم را براى عمر بن سعد نوشت و به عموم دستور داد كه مطيع وى باشند .\r\nسپس به ابن زياد خبر دادند : عمر بن سعد شبها با امام حسين جلوس مىكند و با يك ديگر سخن ميگويند و ابن سعد دوست ندارد با امام حسين مبارزه نمايد .\r\nابن زياد شمر بن ذى الجوشن را با تعداد چهار هزار سوار بجانب كربلاء اعزام كرد و براى ابن سعد نوشت : موقعى كه اين نامهء من به تو رسيد مبادا به حسين بن على مهلتى بدهى ! بايد كار را بر حسين سخت بگيرى و بين وى و آب جدائى بيندازى ، همانطور كه بين عثمان و بين آب جدائى انداخته شد .\r\nهنگامى كه اين نامه نزد ابن سعد و اصل شد دستور داد تا منادى او ندا در داد :\r\nما حسين و ياران او را فقط امروز و امشب مهلت ميدهيم . وقتى اين ندا به گوش امام حسين و يارانش رسيد فوق العاده ناراحت شدند . امام حسين عليه السّلام برخاست و در ميان اصحاب سخنرانى كرد و فرمود :\r\nپروردگارا ! من اهل بيتى نيكوكارتر و پاكيزه‌تر از اهل بيت خودم نميشناسم و اصحابى خوبتر از اصحاب خودم نمىبينم . سپس بياران خود فرمود :\r\nكار من به اينجا كشيده كه مىبينيد . من بيعت خود را از شما برداشتم و عهد و بيعتى از من به گردن شما نخواهد بود . اينك تاريكى شب فرا رسيده ، شما از تاريكى و موقعيت استفاده نمائيد و پراكنده شويد . زيرا منظور اين گروه فقط من هستم . اگر بر من ظفر يابند با ديگرى كارى ندارند .\r\nعبد اللَّه بن مسلم بن عقيل برخاست و گفت : يا بن رسول اللَّه ! اگر ما ؛ بزرگ ، سيد ، پسر سيد ، عموها و پسر سيد انبياء خود را تنها بگذاريم و در ركابش شمشيرى به كار نبريم و در ركاب او با نيزه كارزار ننمائيم مردم بما چه\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nخواهند گفت ! ؟ نه به خدا ، ما تو را تنها نمىگذاريم . ما نيز بدنبال تو خواهيم بود ما جان خود را فداى جان تو مينمائيم ، ما خون‌هاى خود را براى خون تو بريختن ميدهيم ، هر گاه ما يك چنين فداكارى را بكنيم وظيفه و عملى را كه بر ما لازم بوده انجام داده‌ايم .\r\nپس از عبد اللَّه مردى برخاست و در مقابل امام حسين قرار گرفت كه او را زهير ( بضم زاء و فتح هاء ) ابن قين بجلى ميگفتند . وى گفت :\r\nيا بن رسول اللَّه ! من دوست دارم در راه تو و افرادى كه با تو ميباشند كشته و زنده شوم ، دوباره كشته و زنده كردم ، براى سومين بار كشته و زنده شوم تا صد مرتبه و خدا بوسيلهء من بلاء را از شما و اهل بيت دفع نمايد .\r\nامام حسين عليه السّلام پس از اينكه دعا كرد و بياران خود فرمود :\r\nخدا بشما جزاى خير دهد ، دستور داد تا اطراف لشكرگاه را شبيه به خندق گود نمودند .\r\nسپس فرمود : مقدارى هيزم آماده كردند بعد از اين جريان حضرت على ابن الحسين را با تعداد سى نفر سوار و بيست نفر پياده فرستاد تا آب بياورند و آنان شديدا ترسان بودند .\r\nآنگاه امام حسين عليه السّلام چهار شعر را انشاء كرد كه مطلع آنها اين است :\r\n1 -  يا دهر اف لك من خليل * كم لك بالاشراق و الاصيل \r\nاين چهار بيت را به زبان فارسى بنظم در آورده‌اند و گفته‌اند :\r\n اى روزگار دوستيت پايدار نيست * با دوست غير دشمنيت هيچ كار نيست \r\n بس بامداد و شام تو جمعى ز دوستان * كشتى و دشمنيت آشكار نيست \r\n هر زنده‌اى چو من بسوى مرگ ميرود * جاويد غير حضرت پروردگار نيست \r\nسپس امام حسين عليه السّلام به ياران خود فرمود : بر خيزيد براى آخرين مرتبه آب بياشاميد ، وضو بگيريد ، غسل كنيد ، لباسهاى خود را شستشو دهيد تا كفن شما باشد . بعد از انجام اين اعمال بود كه امام حسين با ياران خود نماز صبح را\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nخواند و ايشان را براى جهاد در راه خدا آماده نمود .\r\nسپس دستور داد تا در ميان آن خندقى كه در اطراف لشكرگاه خود كنده بود آتش روشن كردند . اين دستور را بدين جهت داد كه از يك طرف با دشمن جهاد نمايد .\r\nوقتى مردى از طرف لشكر ابن سعد كه او را ابن ابى جويريهء مزنى ميگفتند آمد و نظرش به آن آتش افتاد كه شعله‌ور شده كف زد و به امام حسين و يارانش گفت :\r\nبشارت باد شما را به آتش دوزخ ، حقا كه شما عجله كرديد و آتش جهنم را در دنيا مشاهده نموديد ! امام حسين فرمود : اين مرد كيست ؟ گفته شد : ابن ابى جويريهء مزنى است .\r\nامام حسين عليه السّلام در حق وى نفرين كرد و فرمود :\r\nپروردگارا ! آتش جهنم را در دنيا نصيب اين مرد بگردان ! ناگاه اسب آن نابكار رم كرد و او را در ميان همان آتشها انداخت و سوخت ! ! پس از اين شخص مرد ديگرى از لشكر ابن سعد كه او را تميم بن حصين ( بضم حاء و فتح صاد ) فزارى ميگفتند خارج شد و به امام حسين و يارانش فرياد زد و گفت :\r\nاين آب فرات را مىبينيد كه نظير شكم ماهىها ميدرخشد ، به خدا قسم قطره‌اى از آن را نخواهيد آشاميد تا جرعهء مرگ را با جزع و فزع بياشاميد ! امام حسين عليه السّلام فرمود : اين مرد كيست ! ؟ گفته شد : تميم بن حصين است .\r\nامام حسين فرمود : اين شخص و پدرش اهل جهنم ميباشند .\r\nپروردگارا ! اين مرد را امروز از تشنگى نابود كن ! راوى ميگويد : تشنگى بقدرى بر آن خبيث غلبه يافت كه از بالاى اسب خود سقوط كرد و اسبها بدن او را پايمال نمودند و داخل جهنم شد .\r\nسپس مرد ديگرى از لشكر ابن سعد متوجه امام حسين شد كه او را محمّد بن\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nاشعث بن قيس كندى ميگفتند و گفت : يا حسين بن فاطمه ! تو از طرف پيغمبر خدا چه احترامى دارى كه ديگران ندارند ؟ امام حسين ( آيهء - 23 - سورهء آل عمران را تلاوت كرد كه ميفرمايد : ) خدا آدم و نوح و آل ابراهيم و آل عمران را از ميان مردم عالم برگزيد .\r\nآنگاه فرمود : به خدا قسم كه حضرت محمّد صلّى اللَّه عليه و آله و سلّم از آل ابراهيم و عترت پيغمبر هم از آل پيغمبر ميباشند . بعد از اين بيان فرمود : اين مرد كيست ؟ گفته شد : محمّد بن اشعث بن قيس كندى مىباشد . امام حسين سر مبارك خود را بجانب آسمان بلند كرد و گفت :\r\nپروردگارا ؟ امروز يك ذلتى نصيب محمّد بن اشعث بفرما كه بعد از اين روز او را ابدا عزيز نفرمائى ! ناگاه وى براى قضاى حاجت از لشكر خارج شد ، در آن هنگامى كه مشغول قضاى حاجت بود خداى توانا عقربى را بر او مسلط كرد تا وى را زد و همچنان با عورت باز بدرك اسفل رفت .\r\nبعد از اين جريان تشنگى بر امام حسين و يارانش غلبه يافت . مردى از شيعيان امام حسين نزد آن حضرت آمد كه او را يزيد بن حصين همدانى ( به سكون ميم ) ميگفتند - و راوى گفته : او دائى اسحاق همدانى بود - وى گفت :\r\nيا بن رسول اللَّه ! آيا به من اجازه ميدهى تا خارج شوم و با اين گروه سخن بگويم ؟\r\nامام به او اجازه داد . وى متوجه آن گروه شد و گفت :\r\nاى گروه مردم ! خداى عزيز حضرت محمّد صلّى اللَّه عليه و آله و سلّم را در حالى مبعوث نمود كه بشارت‌دهنده و ترساننده باشد ، مردم را به اجازهء خدا بسوى خدا دعوت كند و چراغى درخشنده باشد .\r\nاين آب فرات است كه خوك و سگ‌هاى اين ديار از آن بهره‌مند ميشوند و حال آنكه بين پسر پيغمبر و اين آب فرات جدائى انداخته شده ! گفتند :\r\nاى يزيد ! تو زياد سخن گفتى ، بس كن ! به خدا قسم بايد حسين از تشنگى\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nرنج ببرد ، همانطور كه آن كسى كه قبل از او دچار تشنگى شد ( شايد منظور عثمان باشد ) امام حسين به يزيد فرمود : تو بنشين ! سپس امام حسين در حالى كه به شمشير خود تكيه كرده بود متوجه آن گروه نابكار شد و با بلندترين صدا فرمود :\r\nشما را به خدا قسم مىدهم آيا مرا مىشناسيد ؟\r\nگفتند : آرى ، تو پسر پيامبر خدا صلّى اللَّه عليه و آله و سبط او هستى .\r\nامام : شما را به خدا قسم مىدهم آيا ميدانيد جد من پيغمبر خدا صلّى اللَّه عليه و آله است ؟\r\nآن گروه : آرى . امام : شما را به خدا سوگند مىدهم آيا ميدانيد مادر من فاطمه زهراء دختر حضرت محمّد است ؟ آن گروه : آرى . امام عليه السّلام : شما را به خدا قسم مىدهم آيا ميدانيد پدرم على بن ابى طالب عليه السّلام است ! آن گروه : آرى .\r\nامام : شما را به خدا قسم مىدهم آيا ميدانيد جدهء من خديجهء كبرا دختر خويلد است كه قبل از كليهء زنان اين امت ايمان آورد ؟ آن گروه : آرى .\r\nامام : آيا ميدانيد حمزهء سيد الشهداء عموى پدر من است . آن گروه : آرى .\r\nامام : شما را به خدا قسم مىدهم آيا ميدانيد جعفر طيار كه در بهشت است عموى من است ؟ آن گروه : آرى . امام : شما را به خدا قسم مىدهم آيا ميدانيد اين شمشير رسول خدا صلّى اللَّه عليه و آله و سلّم است كه من بسته‌ام . آن گروه : آرى .\r\nامام : شما را به خدا قسم مىدهم آيا ميدانيد اين عمامهء پيامبر اسلام است كه من بر سر نهادم ؟ آن گروه : آرى .\r\nامام : شما را به خدا قسم مىدهم آيا ميدانيد على از لحاظ اسلام آوردن اول و از همه اعلم و از نظر حلم از همه بزرگتر و ولى هر مؤمن و مؤمنه‌اى بود ؟ آن گروه : آرى . امام عليه السّلام فرمود :\r\nفبم تستحلون دمى ! ؟\r\nيعنى پس چرا ريختن خون مرا حلال ميدانيد ! ؟ در صورتى كه پدرم فرداى قيامت دشمنان دين را به نحوى از لب حوض كوثر دور مىكند كه شتر تشنه از لب\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nآب برگردد ! ! و نيز فرداى قيامت پرچم حمد بدست جدم رسول خدا خواهد بود ! آن گروه گفتند : ما همهء اين مطالب را ميدانيم ولى در عين حال تو را رها نخواهيم كرد تا بوسيلهء تشنگى طعم مرگ را بچشى ! امام حسين عليه السّلام كه آن روز پنجاه و هفت ساله بود محاسن مبارك خود را گرفت و فرمود : هنگامى كه ملت يهود گفتند : عزيز پسر خدا است غضب خدا بر آنان شديد شد . موقعى كه مسيحيان گفتند : حضرت مسيح پسر خدا مىباشد خشم خدا بر ايشان زياد گرديد . وقتى گروه مجوس آتش پرست شدند غضب خدا بر آنان شدت يافت . غضب خدا بر آن گروهى كه پيغمبر خود را شهيد كردند شديد گرديد غضب خدا بر اين گروهى كه تصميم دارند پسر پيامبر خود را شهيد نمايند شديد خواهد شد .\r\nراوى ميگويد : حر بن يزيد رياحى اسب خود را راند و در حالى از لشكر ابن سعد داخل لشكر امام حسين شد كه دست خود را روى سر خويش نهاده بود و ميگفت : پروردگارا ؟\r\nمن بسوى تو بازگشته‌ام توبهء مرا بپذير ، زيرا قلب‌هاى اولياء و فرزندان پيامبر تو را دچار ترس نموده‌ام . يا بن رسول اللَّه ! آيا توبهء من قبول است ؟ فرمود :\r\nآرى ، خدا توبهء تو را پذيرفت . حر گفت : يا بن رسول اللَّه ! به من اجازه بده تا از طرف تو جهاد نمايم . امام حسين به وى اجازه داد و او در حالى مشغول كارزار شد كه اين رجز را ميخواند :\r\n اضرب في اعناقكم بالسيف * عن خير من حل بلاد الخيف \r\nيعنى من با اين شمشير از طرف بهترين مردانى كه از بلاد خيف « 1 »  آمده‌اند بگردنهاى شما ميزنم .\r\nسپس تعداد هجده نفر از لشكر يزيد را بدوزخ فرستاد و شهيد شد .\r\n\r\n","description":"","footnote":" ( 1 ) منظور او امام حسين است كه از حجاز آمده بود . چون مسجد خيف ( بفتح خاء از بلاد حجاز است لذا آن بلاد را بنام خيف معرفى نموده است - مترجم . ","page_name":" 344 ","page_number":344},
  {"content":"\r\n\r\nامام حسين هنگامى ببالين حر آمد كه خون او با فشار از بدنش خارج ميشد ! امام عليه السّلام به او فرمود : اى حر به به ! ! تو همانطور كه نامت نشان ميدهد در دنيا و آخرت حر يعنى آزاد مرد ميباشى سپس اين دو شعر را سرود :\r\n1 -  لنعم الحر حر بنى رياح * و نعم الحر مختلف الرماح \r\n2 -  و نعم الحر اذ نادى حسينا * فجاد بنفسه عند الصباح \r\n1 - يعنى اين حر كه از قبيله بنى رياح است مردى بسيار خوب است .\r\nحر در موقع نيزه زدن مردى است نيكو .\r\n2 - حر جوانمردى است خوب ، زيرا امام حسين را صدا زد و در موقع صبح جان خود را فدائى نمود .\r\nبعد از حر زهير ( بضم زاء و فتح هاء ) ابن قين بجلى در حالى براى مبارزه قيام كرد كه امام حسين را مخاطب قرار داد و اين رجز را خواند :\r\n اليوم نلقى جدك النبيا * و حسنا و المرتضى عليا \r\nيعنى امروز جد تو را كه نبى است با امام حسن و مرتضى على عليهم السّلام ديدار خواهيم كرد . سپس تعداد نوزده نفر از دشمنان دين را كشت و از پاى درآمد و گفت :\r\n انا زهير و انا ابن القين * اذبكم بالسيف عن حسين \r\nيعنى من زهير و پسر قين ميباشم . من با شمشيرم شما را از كشتن حسين جلوگيرى مينمايم .\r\nپس از زهير حبيب بن مظهر اسدى در حالى براى جهاد قيام كرد كه اين رجز را ميخواند :\r\n انا حبيب و ابى مطهر « 1 »  * لنحن ازكى منكم و اطهر \r\n ننصر خير الناس حين يذكر \r\n\r\n","description":"","footnote":" ( 1 ) در بارهء نام پدر حبيب بين نويسندگان اختلاف است . از اين رجز اين طور بدست مىآيد كه نام پدر حبيب ، مطهر بوده است - مترجم . ","page_name":" 345 ","page_number":345},
  {"content":"\r\n\r\nيعنى من حبيبم كه پدرم پاك و پاكيزه است . ما از شما پاك و پاكيزه‌تر ميباشم ما شخصيتى را يارى ميكنيم كه هر گاه نامش ذكر شود از عموم مردم بهتر است . حبيب تعداد سى و يك نفر از لشكر ابن سعد را بقتل رسانيد و شهيد شد .\r\nبعد از حبيب عبد اللَّه بن ابى عروهء غقارى ( بكسر غين ) براى كارزار قيام كرد و اين رجز را ميخواند :\r\n قد علمت حقا بنو غفار * انى اذب في طلاب الثار \r\n بالمشرفى و القنا الخطار \r\nيعنى حقا كه بنى غفار ميدانند من براى خون خواهى بوسيلهء شمشير مشرفى و نيزه كارزار مينمايم . عبد اللَّه بن ابو عروه تعداد بيست نفر از لشكر كفر را به جهنم نازل كرد و شهيد شد .\r\nپس از عبد اللَّه بدير ( بضم باء و فتح دال ) ابن حفير ( بضم حاء و فتح فاء ) همدانى ( به سكون ميم ) كه فصيح ترين اهل زمان خود محسوب ميشد در حالى كه اين رجز را ميخواند براى كارزار قيام نمود :\r\n انا بدير و ابى حفير * لا خير فيمن ليس فيه خير \r\nيعنى من پدرم حفير است . خيرى در وجود كسى كه خير ندارد نخواهد بود . آنگاه تعداد سى نفر مرد را از لشكر ابن زياد كشت و شهيد گرديد .\r\nبعد از بدير مالك بن انس كاهلى در حالى كه اين رجز را ميخواند براى جهاد در راه خدا قيام نمود :\r\n1 -  قد علمت كاهلها و دودان * و الخندفيون و قيس عيلان \r\n2 -  بان قومى قصم الاقران * يا قوم كونوا كاسود الجان \r\n3 -  آل على شيعة الرحمن * و آل حرب شيعة الشيطان \r\n1 - يعنى قبائل كاهل و دودان و خندف و قيس عيلان عرب ، 2 - همه ميدانند كه قبيلهء من درهم شكنندهء همانندان هستند . اى قوم ! شما ( براى جنگيدن در راه خدا ) نظير شيرها باشيد .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n3 - آل على تابعين خدا و آل حرب ( نام يكى از اجداد يزيد است ) از تابعين شيطانند . وى تعداد هجده نفر از لشكر يزيد را دوزخى نمود و شهيد گرديد .\r\nبعد از مالك بن انس زياد بن مهاصر كندى در حالى براى جهاد في سبيل اللَّه اقدام كرد كه اين رجز را ميخواند :\r\n1 -  انا زياد و ابى مهاصر * اشجع من ليث العرين الخادر \r\n2 -  يا رب انى للحسين ناصر * و لابن سعد تارك مهاجر \r\n1 - يعنى نام من زياد است و نام پدرم مهاصر مىباشد . من از شيرى كه بچهء خود را از دست داده و در جايگاه خود كمين كرده باشد شجاع ترم .\r\n2 - اى پروردگار ! من ياور حسينم و ابن سعد را ترك ميكنم و از او دورى ميجويم . تعداد نوزده نفر از لشكر يزيد را بقتل رسانيد .\r\nپس از زياد وهب بن وهب براى كارزار قيام نمود وى نصرانى بود كه با مادرش بدست امام حسين مسلمان شده بودند و با آن حضرت بكربلا آمده بودند .\r\nاو بر اسبى سوار شد و چوبى را كه پايهء خيمه بود بدست گرفت و شروع به قتال كرد تا تعداد هفت يا هشت نفر از لشكر يزيد را جهنمى كرد ، سپس او را اسير نمودند و نزد عمر بن سعد آوردند . عمر دستور داد تا گردنش را زدند و سرش را به طرف لشكر امام حسين انداختند . مادرش شمشير او را برداشت و براى جهاد قيام نمود . ولى امام حسين عليه السّلام به وى فرمود : اى ام وهب بنشين ! زيرا خدا جهاد را از زنان برداشته . تو و پسرت در بهشت با جد من حضرت محمّد صلّى اللَّه عليه و آله خواهيد بود .\r\nبعد از وهب هلال بن حجاج در حالى براى كارزار با لشكر كفار قيام كرد كه اين رجز را ميخواند :\r\n ارمى بها معلمة افواقها * و النفس لا ينفعها اشفاقها \r\nيعنى من با كمان در حالى كه ورزيده‌ام تير اندازى ميكنم و پرهيز نمودن\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nاز آن براى جان نتيجه‌اى ندارد . او تعداد سيزده نفر از دشمنان خدا و رسول را كشت و شهيد شد .\r\nپس از هلال بن حجاج عبد اللَّه بن مسلم بن عقيل در حالى براى جهاد با كفار قيام نمود كه اين رجز را ميخواند :\r\n1 -  اقسمت لا اقتل الا حرا * و قد وجدت الموت شيئا مرا \r\n2 -  اكره ان ادعى جبانا فرا * ان الجبان من عصى و فرا \r\n1 - يعنى من قسم خورده‌ام كه كشته نگردم مگر در حالى كه آزاد مرد باشم و حال اينكه مرگ را يك چيز تلخى يافته‌ام 2 - من دوست ندارم كه ترسان و فرارى خوانده شوم . زيرا شخصى كه ترسان باشد معصيت كار و فرارى خواهد بود .\r\nبعد از عبد اللَّه بن مسلم حضرت على بن الحسين عليه السّلام براى جهاد در راه خدا قيام كرد . وقتى متوجه كارزار گرديد چشم امام حسين عليه السّلام اشكبار شد و فرمود :\r\nپروردگارا ! بر عليه اينان شاهد باش زيرا پسر پيامبر كه از نظر صورت و صفات شبيه‌ترين مردم است به پيغمبر تو براى مبارزه قيام نمود . على بن الحسين در حالى كه اين رجز را ميخواند شروع بكارزار كرد :\r\n انا على بن الحسين بن على * نحن و بيت اللَّه اولى بالنبى \r\n ا ما ترون كيف احمى عن ابى \r\nيعنى من على بن حسين بن على هستم كه ما از همه كس برسول خدا مقدم تريم . آيا نمىبينيد كه چگونه از پدرم حمايت ميكنم ؟\r\nهنگامى كه وى تعداد ده نفر از لشكر خونخوار يزيد را كشت بسوى امام حسين بازگشت و گفت : پدر جان ! العطش ! امام حسين عليه السّلام به او فرمود : پسر جان صبر كن ، زيرا جدت تو را به حد كافى سيراب خواهد نمود . على بن الحسين عليه السّلام بجانب كارزار مراجعت نمود و تعداد چهل و پنج نفر مرد از آن گروه ستمكيش را بدرك اسفل نازل نمود و شهيد شد . صلى اللَّه عليه .\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nبعد از على بن الحسين حضرت قاسم بن الحسن عليهما السّلام در حالى براى جهاد با آن نابكاران قيام كرد كه اين رجز را ميخواند :\r\n لا تجزعى نفسى فكل فان * اليوم تلقين ذرى الجنان \r\nيعنى اى نفس من جزع و فزع منماى ! زيرا هر كسى فانى خواهد شد . امروز اعلى درجات بهشت را ملاقات خواهى كرد .\r\nسپس تعداد سه نفر مرد از لشكر ابن سعد را كشت و پس اينكه تير خورد از بالاى اسب سقوط كرد و شهيد شد .\r\nهنگامى كه امام حسين به طرف راست و چپ نظرى كرد و كسى را نديد سر خود را بجانب آسمان بلند كرد و فرمود : پروردگارا ! تو مىبينى كه چه عملى با فرزند پيغمبرت انجام داده مىشود . در همين موقع بود كه قبيلهء بنى كلاب بين امام حسين و بين آب فرات حائل شدند . سپس تيرى بجانب آن بزرگوار پرتاب شد كه به گلوى مباركش فرو رفت و از بالاى اسب سقوط نمود . آنگاه تير را خارج كرد و بدور انداخت . پس از اين جريان كف دست خود را زير گلوى مقدسش ميگرفت وقتى پر از خون ميشدند خونها را به سر و محاسن مبارك خود ميماليد و ميفرمود : من خدا را در حالى ملاقات ميكنم كه غرقه به خون خود ميباشم . اين بفرمود و با سمت چپ صورت مباركش به زمين افتاد .\r\nدر همين حال بود كه سنان بن ايادى و شمر بن ذى الجوشن عامرى با گروهى از اهل شام آمدند تا بالاى سر امام حسين رسيدند . بعضى از آن ستمكيشان به ديگران ميگفتند : چرا منتظريد ! ؟ كار اين مرد را تمام كنيد ! ؟ تا راحت شود .\r\nسنان بن انس ايادى پياده شد و پس از اينكه محاسن شريف امام حسين را بدست گرفت با شمشير به گلوى مبارك امام حسين ميزد و ميگفت : به خدا قسم من سر تو را جدا ميكنم در صورتى كه ميدانم تو پسر پيغمبر خدا و از لحاظ پدر و مادر بهترين مردم ميباشى ! اسب امام حسين عليه السّلام جلو رفت ، يال و پيشانى خود را به خون آن حضرت رنگين\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nنمود و در حالى كه شيهه ميزد متوجه خيمه‌هاى آن بزرگوار گرديد . هنگامى كه دختران پيغمبر خدا شيههء اسب را شنيدند و خارج شدند ديدند اسب امام عليه السّلام بدون راكب برگشته ! دريافتند كه امام حسين شهيد شده است - ام كلثوم دختر حضرت امير عليه السّلام در حالى كه دست خود را روى سر نهاده بود ناله و ندبه ميكرد و ميگفت : وا محمّداه ! اين حسين تو است كه عريان است ، عمامه و رداى او را بغارت برده‌اند ! سپس سنان بن انس سر مبارك امام حسين را در حالى نزد ابن زياد آورد كه اين شعر را ميخواند :\r\n1 -  املاء ركابى فضة و ذهبا * انا قتلت الملك المحجبا \r\n2 -  قتلت خير الناس اما و ابا * و خيرهم اذ ينسبون نسبا \r\n1 - يعنى ركاب مرا پر از نقره و طلا كن ، زيرا من پادشاه محجوب و محترمى را كشته‌ام .\r\n2 - من شخصيتى را شهيد نموده‌ام كه از لحاظ مادر و پدر و حسب و نسب بهترين مردم مىباشد .\r\nعبيد اللَّه بن زياد به سنان گفت : واى بر تو ! اگر ميدانستى كه حسين از نظر پدر و مادر بهترين مردم است پس چرا او را شهيد نمودى ! ؟ سپس دستور داد تا گردن سنان را زدند و بدوزخش روانه كردند .\r\nابن زياد شخصى را نزد ام كلثوم دختر حضرت امير فرستاد و گفت : سپاس مخصوص آن خدائى است كه مردان شما را كشت ، ديدى خدا با شما چه كرد ! ؟\r\nام كلثوم فرمود : اى پسر زياد ! اگر چشم تو بكشتن امام حسين روشن شود مدت طولانى بود كه چشم جدش به آن حضرت روشن ميشد ، زيرا كه جدش او را ميبوسيد و او را بر گردن خود سوار مىكرد .\r\nاى پسر زياد ! در اين فكر باش ، جواب جدش پيامبر خدا را چه خواهى گفت ، زيرا آن بزرگوار خصم تو خواهد بود .\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n2 - مؤلف گويد : شيخ مفيد در كتاب ارشاد مينگارد : هنگامى كه حضرت امام حسن مجتبى عليه السّلام از دنيا رفت شيعيان در عراق به جنبش در آمدند و نامه‌اى براى امام حسين عليه السّلام نوشتند كه مضمون آن ، خلع معاويه و بيعت با آن حضرت بود .\r\nامام حسين اين پيشنهاد را نپذيرفت و فرمود : ما بين من و معاويه يك عهد و پيمانى است كه شكستن آن براى من جايز نيست تا مدت آن منقضى گردد .\r\nهنگامى كه معاويه بميرد در اين باره فكرى خواهم كرد .\r\nموقعى كه معاويه در نيمهء ماه رجب سال - 60 - هجرى از دنيا رفت يزيد براى وليد بن عتبة ( بضم عين و سكون تاء ) ابن ابو سفيان كه از طرف معاويه استاندار مدينه بود نوشت :\r\nحتما از حسين بيعت بگير و به هيچ وجهى اين موضوع را تاخير نيندازد .\r\nوليد شبانه بدنبال امام حسين عليه السّلام فرستاد و آن حضرت را خواست . چون امام حسين منظور او را دريافت لذا گروهى از دوستان خود را خواست و دستور داد تا سلاح با خود بردارند . فرمود : چون وليد در اين موقع شب مرا خواسته لذا من ايمن نيستم از اينكه وى مرا به امرى وادار كند و من هم گوش به او ندهم ، از طرفى هم وى شخصى امين نيست ، پس شما با من بيائيد و بر در خانهء او باشيد .\r\nچنانچه شنيديد صداى من بلند شد وارد خانه شويد و از وى جلوگيرى نمائيد .\r\nوقتى امام حسين عليه السّلام نزد وليد بن عتبه رفت ديد مروان بن حكم ( بفتح كاف ) پيش وليد مىباشد . وليد خبر مرگ معاويه را به امام حسين داد و امام حسين فرمود :  إِنَّا لِلَّه وَ إِنَّا إِلَيْه راجِعُون  .\r\nوليد پس از اين جريان نامهء يزيد را براى امام حسين خواند و گفت : من مأموريت دارم از تو براى يزيد بيعت بگيرم .\r\nامام حسين عليه السّلام فرمود : من گمان نميكنم تو قبول كنى كه من مخفيانه با يزيد بيعت كنم ، بلكه بايد بطور علنى بيعت نمايم كه مردم از اين موضوع آگاه شوند ؟\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nوليد گفت : آرى . امام حسين فرمود : پس اين موضوع باشد تا فردا صبح تو تجديد نظر كنى . وليد گفت : مانعى ندارد ، شما برگرد و بعدا با جمعيت نزد ما بيا .\r\nمروان بن حكم به وليد گفت : به خدا قسم اگر الساعه حسين از تو مفارقت نمايد و بيعت نكند بر او دست نخواهى يافت مگر اينكه بين تو و او كشتارهائى شود . اين مرد را زندانى كن و مگذار از نزد تو خارج شود تا اينكه بيعت نمايد يا گردنش را بزنى ! وقتى امام حسين اين مقاله را از مروان شنيد برجست و به مروان فرمود :\r\nانت يا بن الزرقاء تقتلنى ام هو\r\n! ؟ يعنى اى پسر زن كبود چشم ! تو مرا بقتل ميرسانى يا وليد ! ؟\r\nبه خدا قسم دروغ گفتى و گناه كردى . سپس آن حضرت از آنجا خارج و با دوستانش وارد منزل خويش گرديد .\r\nسيد بن طاوس ميگويد : يزيد براى وليد نامه نوشت و او را مأمور كرد كه از امام حسين عليه السّلام و اهل مدينه براى يزيد بيعت بگيرد . مخصوصا سفارش كرد كه از امام حسين بيعت بگير و اگر نپذيرفت گردنش را بزن و سر او را براى من بفرست ! وليد پس از ورود اين نامه مروان را خواست و در بارهء امر امام حسين با او تبادل افكار نمود .\r\nمروان گفت : حسين ابدا قبول نخواهد كرد . اگر من جاى تو مىبودم گردن حسين را ميزدم ! وليد گفت : اگر من خلق نمىشدم بهتر از اين بود كه اين عمل را انجام دهم ! سپس وليد بدنبال امام حسين فرستاد تا آن حضرت با تعداد سى نفر از اهل بيت و دوستان خود آمد و . . . تا آنجا كه امام حسين در غضب شد و به مروان\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nفرمود : واى بر تو ، اى پسر زن كبود چشم ، تو براى زدن گردن من دستور ميدهى به خدا قسم دروغ گفتى و گناه كردى ! امام عليه السّلام بعد از اين گفتگوها متوجه وليد شد و به او فرمود : ايها الامير ! ما اهل بيت نبوت و معدن رسالت ميباشيم ، مائيم كه ملائكه بر خاندانمان نازل ميشدند ، خدا دنيا را بما افتتاح نمود و بما ختم خواهد كرد . يزيد مردى است فاسق و شراب خوار ، قاتل مردم بىگناه و شخصى است كه بطور علنى فسق و فجور مىكند . شخصيتى مثل من ابدا با يزيد بيعت نخواهد كرد . ولى در عين حال ما و شما تا فردا صبح تجديد نظر ميكنيم تا معلوم شود كدام يك از ما براى مقام بيعت و خلافت اهليت خواهيم داشت . اين بفرمود و خارج شد .\r\nابن شهر آشوب ميگويد : يزيد براى وليد نوشت : حتما بايد از حسين و عبد اللَّه بن عمر و عبد اللَّه بن زبير و عبد الرحمن بن ابى بكر براى من بيعت بگيرى و به هيچ وجهى آنان را معاف ننمائى . هر كدام از ايشان از اين موضوع خوددارى كند گردن وى را بزن و سر او را براى من بفرست ! وليد راجع به اين موضوع با مروان بن حكم مشورت كرد . مروان گفت صلاح اين است كه ايشان را قبل از اينكه از جريان آگاه شوند بخواهى و از آنان بيعت بگيرى .\r\nوليد بدنبال آنان كه سر قبر پيغمبر اعظم اسلام صلّى اللَّه عليه و آله بودند فرستاد .\r\nعبد اللَّه بن عمر و عبد الرحمن گفتند : ما داخل خانه‌هاى خود ميشويم و درهاى خانه را مىبنديم . ابن زبير گفت : به خدا قسم كه من ابدا با يزيد بيعت نخواهم كرد .\r\nامام حسين عليه السّلام فرمود : من نزد وليد خواهم رفت ؟ الى آخره .\r\nشيخ مفيد ميگويد : مروان به وليد گفت : تو دستور مرا انجام ندادى ، نه به خدا قسم حسين بعد از اين تسليم تو نخواهد شد . وليد گفت : واى بر غير تو ( مثلى است كه براى احترام مخاطب زده مىشود ) تو يك تكليفى براى من معلوم ميكنى كه دين و دنياى من در معرض خطر و هلاكت قرار بگيرد ! ؟ به خدا قسم من دوست ندارم آنچه را كه آفتاب بر آن مىتابد و از آن غروب مىكند از مال\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nو سلطنت دنيوى مال من باشد و امام حسين را كشته باشم . سبحان اللَّه ! ! اگر حسين بگويد : من بيعت نميكنم من بايد او را شهيد نمايم ؟ به خدا قسم من اين طور مىپندارم كسى كه حسين را بكشد فرداى قيامت نزد خدا كفهء ميزان ثوابش سبك خواهد بود .\r\nمروان به وى گفت : اكنون كه اين نظريه را دارى كار نيكوئى كردى مروان اين سخن را به ظاهر ميگفت ولى باطنا نظريهء وليد را خوب نميدانست .\r\nسيد بن طاوس ميگويد : هنگامى كه صبح شد امام حسين عليه السّلام از منزل خود بيرون آمد تا از اوضاع و احوال آگاه شود . ناگاه با مروان مصادف شد . مروان گفت : يا ابا عبد اللَّه ! من تو را نصيحت ميكنم ، سخن مرا بشنو تا نتيجه بگيرى امام حسين فرمود : چه نصيحتى ؟ بگو ، شايد بپذيرم . مروان گفت : من به تو دستور مىدهم با يزيد كه امير المؤمنين است بيعت نمائى ! زيرا كه اين عمل باعث خير دنيوى و اخروى تو خواهد بود . امام حسين عليه السّلام فرمود :\r\n إِنَّا لِلَّه وَ إِنَّا إِلَيْه راجِعُون  پس بايد دندان اسلام را كند ! زيرا اين امت بدست سرپرستى نظير يزيد مبتلى شده است . در صورتى كه از جدم پيامبر خدا صلّى اللَّه عليه و آله شنيدم ميفرمود :\r\nخلافت بر آل ابو سفيان حرام است . سپس گفتگو بين مروان و امام حسين به طول انجاميد تا اينكه مروان در حالى كه خشمناك بود برگشت .\r\nوقتى صبح روز بعد فرا رسيد امام حسين عليه السّلام در روز سوم ماه شعبان سنهء - 60 - هجرى متوجه مكه گرديد و ما بقى ماه ذى قعده را در مكهء معظمه اقامت نمود .\r\nشيخ مفيد ميگويد : امام حسين عليه السّلام آن شب را كه شب شنبه و سه شب به آخر ماه رجب سال - 60 - هجرى مانده بود در منزل خود اقامت كرد . وليد بن عتبه با ابن زبير مشغول مكاتبه بود كه براى يزيد بيعت بگيرد . ولى ابن زبير زير بار نميرفت\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nتا اينكه سرانجام ابن زبير همان شب از مدينه خارج و متوجه مكه گرديد . وقتى صبح شد وليد گروهى از مردان را كه از دوستان بنى اميه بودند با تعداد هشتاد سوار بدنبال ابن زبير فرستاد . آنان در تعقيب ابن زبير رفتند ولى چون وى را نيافتند بازگشتند .\r\nهنگامى كه آخر روز شنبه فرا رسيد وليد مردانى را نزد امام حسين فرستاد كه بيايد با وليد براى يزيد بيعت نمايد .\r\nامام حسين به آنان فرمود : امشب را صبح كنيد ، سپس شما و ما نظريهء خود را اعلام خواهيم كرد . مأمورين وليد آن شب را از امام حسين عليه السّلام دست برداشتند و اصرارى به آن حضرت ننمودند .\r\nامام حسين پس از اين جريان در روز يك شنبه كه دو روز به آخر ماه رجب مانده بود از مدينه خارج و با پسران ، برادرزادگان ، برادران و اكثر اهل بيت خود به استثناى محمّد بن حنفيه متوجه مكهء معظمه گرديدند . محمّد بن حنفيه بدين لحاظ با امام حسين خارج نشد كه نميدانست امام عليه السّلام متوجه كجا است . لذا به امام حسين گفت :\r\nيا اخي ! تو نزد من محبوبترين و عزيزترين مردم ميباشى من نصيحت خود را براى احدى از مردم ذخيره نميكردم مگر براى تو . زيرا تو نسبت به نصيحت من اولى و احق ميباشى . تو خويشتن را هر چقدر كه بتوانى از بيعت با يزيد و از شهرها دور كن ، آنگاه فرستادگان خود را بسوى مردم بفرست و ايشان را بجانب خود دعوت كن ، اگر مردم با تو بيعت كردند حمد خداى را بجاى خواهى آورد .\r\nو چنانچه مردم در اطراف شخص ديگرى رفتند خدا دين و عقل تو را شكست نخواهد داد ، جوانمردى و بزرگوارى تو از بين نخواهد رفت . من براى تو خائفم از اينكه داخل يكى از اين شهرها شوى و در بين مردم اختلاف ايجاد شود . گروهى بر له تو و گروهى بر عليه تو باشند و بدين علت شروع به مقاتله كنند و در نتيجه تو هدف نيزه‌ها قرار بگيرى و سرانجام آن كسى كه از نظر پدر و مادر\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nو خويشتن بهترين مردم است خونش هدر رود و اهل بيتش ذليل شوند .\r\nامام حسين در جوابش فرمود : يا اخي ! پس به كجا روم ؟ محمّد گفت : برو در مكه . اگر در آنجا مطمئن شدى به مقصود خود خواهى رسيد و اگر در آنجا موافقتى براى تو حاصل نشد به ريگزارها و كوهسارها ميروى و از شهرى به شهر ديگرى منتقل ميشوى تا اينكه بنگرى كار اين مردم بكجا خواهد رسيد . زيرا تو وقتى در مقابل امرى قرار بگيرى داراى بهترين نظريه ميباشى .\r\nامام عليه السّلام به محمّد فرمود : اى برادر ! حقا كه تو نصيحت و مهربانى خود را كردى . من اين رجاء را دارم كه نظريهء تو محكم و موفق باشد .\r\nمحمّد بن ابو طالب موسوى ميگويد : هنگامى كه نامهء قتل امام حسين از طرف يزيد براى وليد و اصل شد خيلى بنظرش ناگوار آمد . لذا گفت :\r\nخدا نكند من پسر دختر پيغمبرش را بقتل برسانم و لو اينكه يزيد دنيا را با آنچه كه در آن است به من بدهد .\r\nراوى ميگويد : يك شب امام حسين عليه السّلام از منزل خود خارج و متوجه قبر جد بزرگوارش شد و گفت :\r\nاى رسول خدا سلام بر تو باد . من حسينم كه پسر فاطمه و پسر تو و پسر دختر تو هستم . من همان سبط تو هستم كه مرا در ميان امت خود بجاى نهادى .\r\nيا رسول اللَّه ! شهادت مىدهم كه اينان از من دست برداشتند و مرا ضايع نمودند . از من محافظت نكردند . اين شكايتى بود كه من به تو كردم تا هنگامى كه تو را ملاقات نمايم . سپس برخاست و همچنان مشغول ركوع و سجود گرديد .\r\nوليد پس از اين جريان به منزل امام حسين فرستاد تا بنگرد آيا خارج شده يا نه . وقتى امام عليه السّلام را در منزل خود نيافت گفت : حمد خداى را كه مرا بريختن خون حسين مبتلى ننمود .\r\nسپس امام حسين موقع صبح وارد منزل خود گرديد .\r\nوقتى شب دوم فرا رسيد نيز امام حسين بر سر قبر مبارك جد خود آمد و چند\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nركعتى نماز خواند . هنگامى كه از نماز فراغت حاصل كرد فرمود :\r\nپروردگارا ! اين قبر پيامبر تو محمّد مىباشد و من پسر دختر پيغمبر تو هستم .\r\nتو از اوضاع من كاملا آگاهى .\r\nپروردگارا ! من كار نيك را دوست دارم و امر زشت را زشت ميدانم .\r\nاى خداى ذى الجلال و الاكرام ! تو را به حق اين قبر و صاحب آن قسم مىدهم آنچه را كه رضاى تو و پيغمبر تو در آن است براى من مقدر نمائى .\r\nسپس همچنان نزد قبر رسول خدا گريه كرد تا صبح نزديك شد و بعد از آن سر مبارك خود را روى قبر نهاد و مختصرى خوابش رفت . ناگاه در عالم خواب ديد پيغمبر خدا صلّى اللَّه عليه و آله با گروهى از ملائكه كه در طرف راست و چپ و جلو آن حضرت قرار داشتند آمد و امام حسين را به سينهء خود چسبانيد و ميان دو چشمش را بوسيد و به وى فرمود :\r\nحبيبى يا حسين ! كانى اراك عن قريب مرملا بدمائك ، مذبوحا بارض كرب و بلاء .\r\nيعنى اى حبيب من ، اى حسين ! گويا ، من به زودى تو را غرقه بخونهاى خود مىنگرم ، تو را در حالى مىبينم كه در زمين غم و بلا بدست گروهى از امتم ذبح شده باشى . تو با اين مصيبت‌ها عطشانى هستى كه آب نخواهى خورد و تشنه‌اى ميباشى كه سيراب نخواهى شد . آن گروه ستمكار با اينكه تو را شهيد ميكنند باز هم چشم اميد به شفاعت من خواهند داشت ! خدا شفاعت مرا در روز قيامت نصيب آنان ننمايد ! اى محبوب من حسين ؟ پدر و مادر و برادرت نزد من آمدند و مشتاق تو ميباشند تو در بهشت داراى يك درجه‌اى هستى كه جز بوسيلهء شهيد شدن به آن نخواهى رسيد .\r\nامام حسين عليه السّلام همچنان در عالم خواب بجد بزرگوارش نگاه مىكرد و ميگفت :\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nيا جداه ! من احتياجى ندارم به دنيا باز گردم ، مرا با خودت داخل قبر نما ! پيغمبر صلّى اللَّه عليه و آله و سلّم فرمود : تو بايد به دنيا بازگردى تا شهادت و آن ثوابهائى كه خداى رؤف براى تو نوشته نصيب تو شود .\r\nزيرا ؛ تو ، پدرت ، برادرت ، عمويت و عموى پدرت در روز قيامت در يك زمره محشور خواهيد شد تا اينكه داخل بهشت شويد .\r\nامام حسين عليه السّلام در حالى از خواب بيدار شد كه دچار وحشت‌زدگى بود .\r\nبعدا اين خواب خود را براى اهل بيت خويش و فرزندان عبد المطلب نقل كرد .\r\nدر آن روز در همهء مشرق و مغرب كسى از اهل بيت پيامبر خدا مغمومتر و گريانتر نبود .\r\nسپس وقتى امام حسين عليه السّلام تصميم گرفت از مدينهء طيبه خارج شود شبانه روى قبر مادرش فاطمهء اطهر آمد و با آن حضرت وداع نمود . بعدا روى قبر برادرش امام حسن رفت و با آن بزرگوار نيز وداع كرد . پس از آن در موقع صبح وارد منزل خود شد .\r\nمحمّد بن حنفيه بحضور امام حسين آمد و گفت : يا اخى ! تو از عموم خلق نزد من محبوبتر و عزيزترى . به خدا قسم من نصيحت خويشتن را براى احدى از خلق ذخيره ننموده‌ام و كسى از من راجع به نصيحت نمودن تو اولى و احق نخواهد بود .\r\nزيرا تو ، بزرگ ، جان ، روح ، چشم و بزرگ خاندان من هستى . توئى كه بر من واجب است مطيع تو باشم ، زيرا خداى عليم تو را شريفتر از من قرار داد و تو را از بزرگان اهل بهشت قرار داده .\r\nتو متوجه مكه شو ، اگر در آنجا مطمئن شدى كه چه بهتر و الا بسوى بلاد يمن برو ، زيرا اهل آن ديار انصار جد و پدرت ميباشند و آنان رئوفترين و مهربانترين مردم و داراى وسيعترين بلاد هستند ، اگر در آنجا اطمينانى براى تو حاصل شد كه بهتر و الا بسوى ريگزارها و قلهء كوهها ميروى و از شهرى بشهرى منتقل ميشوى تا اينكه بنگرى كار اين مردم بكجا خواهد كشيد و خداى توانا\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nبين ما و اين گروه فاسقين و نابكار داورى فرمايد .\r\nامام حسين عليه السّلام فرمود : اى برادر ! اگر ملجا و پناگاهى هم نباشد من با يزيد بن معاويه بيعت نخواهم كرد .\r\nناگاه محمّد بن حنفيه سخن خود را قطع و شروع به گريه نمود .\r\nامام حسين عليه السّلام هم ساعتى با وى گريست و فرمود : يا اخى ! خدا تو را جزاى خير عطا كند ، زيرا تو نصيحت كردى و راه ثواب را نشان دادى . من اكنون عازم مكه ميباشم . من و برادرانم و برادرزادگانم و شيعيانم براى اين مسافرت آماده‌شده‌ايم ، امر آنان امر من و رأى ايشان رأى من است .\r\nاما تو اى برادر ! عيبى ندارد كه در مدينه بمانى و از طرف من مواظب امور اين گروه باشى « 1 »  امام حسين عليه السّلام پس از اين جريان دوات خواست و وصيت ذيل را براى برادرش محمّد بن حنفيه نوشت :\r\n\r\n[ وصيت امام حسين عليه السلام به محمد بن حنفيه 
  ]\r\nبسم اللَّه الرّحمن الرّحيم اين آن وصيت نامه‌اى است كه حسين بن على بن ابى طالب عليه السّلام براى برادرش محمّد بن حنفيه نوشت :\r\nحسين شهادت ميدهد : خدا يكى است و شريكى ندارد . حضرت محمّد صلّى اللَّه عليه و آله عبد و رسول خدا مىباشد كه حق را از طرف حق آورد ، بهشت و جهنم بر حق هستند ، قيامت خواهد آمد و شكى در آن نيست ، خداى توانا هر كسى را كه در قبور باشد برانگيخته خواهد كرد ، من براى سركشى و عداوت و فساد كردن و ظلم نمودن از مدينه خارج نشدم . بلكه ،\r\n\r\n","description":"","footnote":" ( 1 ) يكى از عللى كه محمد بن حنفيه با اينكه برادر امام حسين بود با آن حضرت بكربلا نيامد همين بود كه امام حسين فرمود : تو در مدينه باش و علل ديگر اين موضوع را ما مفصلا در جلد پنجم ستارگان درخشان نوشته‌ايم - مترجم . ","page_name":" 359 ","page_number":359},
  {"content":"\r\n\r\nو انما خرجت لطلب الاصلاح في امة جدى أريد ان آمر بالمعروف و انهى عن المنكر .\r\nيعنى جز اين نيست كه من به منظور ايجاد صلح و سازش در ميان امت جدم خارج شدم ، من در نظر دارم امر بمعروف و نهى از منكر نمايم . من ميخواهم مطابق سيرهء جدم رسول خدا و پدرم على بن ابى طالب عليهم السّلام رفتار نمايم . كسى كه مرا به جهت اينكه حق ميگويم قبول كند او به حق سزاوارتر است و كسى كه دست رد بسينهء من بگذارد من صبر ميكنم تا خدا كه بهترين حكم‌كنندگان است بين من و او داورى نمايد .\r\nيا اخى ! اين وصيتى است كه من براى تو كردم . توفيق من جز با خدا نيست من به خدا توكل ميكنم و بسوى او انابه مينمايم .\r\nسپس امام عليه السّلام آن وصيت نامه را مهر كرد و پيچيد و به محمّد بن حنفيه داده در دل شب از مدينه خارج شد .\r\nمحمّد بن ابى طالب از حمزه روايت مىكند كه گفت : ما راجع به اينكه محمّد بن حنفيه با امام حسين بكربلا نيامد در حضور امام جعفر صادق عليه السّلام گفتگوئى كرديم .\r\nامام صادق عليه السّلام فرمود : اى حمزه ! من حديثى را براى تو ميگويم كه بعد از اين مجلس اين پرسش را ننمائى . هنگامى كه امام حسين عليه السّلام ميخواست از مدينه خارج شود كاغذى خواست و در آن نوشت :\r\n\r\n[ نامه امام به روايت امام صادق عليه السلام 
  ]\r\nبسم اللَّه الرّحمن الرّحيم از طرف حسين بن على بن ابى طالب بسوى بنى هاشم ، اما بعد ، هر كسى از شما به من ملحق شود شهيد خواهد شد و كسى كه تخلف نمايد به فتح و پيروزى نخواهد رسيد .\r\nشيخ مفيد از امام جعفر صادق عليه السّلام روايت مىكند كه فرمود : هنگامى كه امام حسين عليه السّلام از مدينه حركت نمود گروه‌هائى از ملائكه با آن حضرت ملاقات نمودند كه حربه‌هائى بدست داشتند و بر اسبهاى بهشتى سوار بودند ، به آن حضرت\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nسلام كردند و گفتند : اى كسى كه بعد از جد و پدر و برادر خود بر خلق حجت خدائى . خداى توانا جد بزرگوار تو را در چند موضع بوسيلهء ما امداد نمود .\r\nتو را هم بواسطهء ما يارى نموده است .\r\nامام حسين عليه السّلام فرمود : وعدهء من و شما در محل قبر و بقعهء من باشد كه كربلاء است و در آن شهيد خواهم شد .\r\nهنگامى كه وارد كربلا شدم نزد من بيائيد . ملائكه گفتند : اى حجت خدا ! تو بما دستور بده تا ما اطاعت نمائيم . اگر تو از دشمنى كه با تو ملاقات نمايد باكى دارى ما با تو خواهيم بود ؟ فرمود : آنان به من دست نخواهند يافت و مرا ناراحت نخواهند كرد تا وارد كربلا شوم .\r\nسپس گروه‌هائى از جن كه مسلمان بودند بحضور امام حسين مشرف شدند و گفتند : اى سيد ما ! ما شيعه و انصار تو هستيم . هر امرى كه دارى و هر چه كه ميخواهى بما بفرما ! اگر تو ما را بقتل كليهء دشمنانت مأمور فرمائى و در همين مكان باشى ما براى تو كافى خواهيم بود .\r\nامام حسين عليه السّلام به آنان جزاى خير داد و فرمود : آيا قرآنى را كه خدا بر جدم نازل كرده قرائت نكرده‌ايد كه ميفرمايد : در هر جا كه باشيد مرگ شما را ميربايد و لو اينكه در برج و باروهاى مرتفع و محكم باشيد « 1 »  نيز ميفرمايد : حتما آن افرادى كه قتل براى آنان نوشته شده بسوى محل شهادت خود خواهند رفت « 2 »  اگر من در مكان خود بمانم پس اين مردم چگونه آزمايش خواهند شد ؟\r\nو چه كسى در بقعهء من كه در كربلاء است ساكن خواهد شد ؟ در صورتى كه خدا در موقع گسترش زمين آن بقعه را براى من انتخاب نموده و آن را پناگاهى براى شيعيان ما قرار داده و در دنيا و آخرت براى ايشان محل امن و امان خواهد بود .\r\n\r\n","description":"","footnote":" ( 1 ) سورهء نساء ، آيهء - 78 .  ( 2 ) سورهء آل عمران ، آيهء - 154 . ","page_name":" 361 ","page_number":361},
  {"content":"\r\n\r\nشما در روز شنبه كه روز عاشورا است و من در آخر آن روز شهيد خواهم شد نزد من بيائيد . در آن روز احدى از مردان اهل بيت و برادران من باقى نخواهد ماند . آن روز سر من براى يزيد فرستاده خواهد شد .\r\nگروه جن در جواب آن بزرگوار گفتند : اى حبيب خدا و پسر حبيب خدا ! اگر اطاعت امر تو واجب نبود و جايز بود كه ما با دستور تو مخالفت كنيم به خدا قسم كليهء دشمنان تو را قبل اينكه به تو برسند نابود ميكرديم .\r\nامام حسين عليه السّلام در جواب آنان فرمود : به خدا قسم كه ما از شما بر ايشان مسلطتر ميباشيم . ولى بايد هر كس هلاك و كافر مىشود با دليل و بينه هلاك شود و هر كسى كه زنده و مؤمن ميگردد بوسيلهء دليل و بينه باشد .\r\nمؤلف گويد : در بعضى از كتب اين طور يافتم ، هنگامى كه امام حسين عليه السّلام تصميم گرفت از مدينه خارج شود ام سلمه نزد آن حضرت آمد و گفت : اى پسرم ! مرا به علت خارج شدن خود به طرف عراق محزون منماى ، زيرا من از جد بزرگوارت شنيدم ميفرمود : فرزندم در عراق در آن زمينى كه آن را كربلاء ميگويند :\r\nكشته خواهد شد .\r\nامام حسين در جوابش فرمود : اى مادر ! به خدا قسم من اين موضوع را ميدانم . من بناچار كشته خواهم شد و چاره‌اى هم نخواهد بود . به خدا قسم من آن روزى را كه شهيد ميشوم ميدانم ، من ميدانم چه كسى مرا شهيد خواهد كرد من آن بقعه‌اى را كه در آن دفن ميشوم ميدانم ، من مىدانم چه افرادى از اهل بيت و خويشاوندان و شيعيانم كشته خواهند شد . اگر بخواهم قبر و آرامگاه خود را به تو نشان مىدهم .\r\nسپس آن حضرت به طرف كربلا اشاره نمود و زمين بقدرى فرو نشست كه امام حسين مدفن و لشكرگاه و موقف و محل شهيد شدن خود را به‌ام سلمه نشان داد . در همين موقع بود كه‌ام سلمه بشدت گريان شد و تسليم قضا و قدر خدا گرديد .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nامام حسين پس از اين جريان به‌ام سلمه فرمود : خدا خواسته مرا بواسطهء ظلم و دشمنى دشمنان مقتول و سر بريده بنگرد . مشيت خدا قرار گرفته كه اهل بيت و زنان من اسير و تبعيد گردند ، كودكانم سر بريده و مظلوم شوند ، آنان اسير و دچار قيد و بند گردند ، ايشان استغاثه كنند ولى يار و معينى نداشته باشند .\r\nدر روايت ديگرى مينگارد : ام سلمه به امام حسين گفت : جدت پيغمبر خدا صلّى اللَّه عليه و آله يك تربتى به من عطا كرد كه آن را در ميان شيشه نهاده‌ام . امام عليه السّلام فرمود : به خدا قسم من كشته خواهم شد . اگر بسوى عراق هم خارج نگردم باز هم كشته خواهم شد . سپس آن حضرت مقدارى تربت برداشت و در ميان شيشه ريخت و به‌ام سلمه داد و به وى فرمود : اين تربت را نزد آن تربتى كه جدم به تو داده بگذار . هر گاه ديدى خون از آنها جارى شد بدان كه من شهيد شده‌ام .\r\nشيخ مفيد مينويسد : هنگامى كه امام حسين متوجه مكه شد ( آيهء - 18 - سورهء قصص را ) خواند كه ميفرمايد : خارج شد از آن در حالى كه خائف بود و انتظار مىبرد و ميگفت : پروردگارا ! مرا از دست گروه ستمكيشان نجات بده .\r\nامام حسين عليه السّلام از شاه راه متوجه مكه گرديد ولى همراهانش گفتند :\r\nكاش نظير ابن زبير از بىراهه ميرفتى كه مأمورين تو را بدست نمىآوردند .\r\nفرمود : نه به خدا ، من از راه راست خارج نمىشوم تا خدا هر قضاوتى كه صلاح ميداند بكند .\r\nوقتى امام حسين در روز جمعه كه سوم ماه شعبان بود داخل مكهء معظمه گرديد ( آيهء - 22 - سورهء قصص را خواند كه ميفرمايد : ) وقتى متوجه شهر مدين ( بفتح ميم و ياء و سكون دال ) شد گفت : شايد خداى من مرا به راه راست هدايت فرمايد .\r\nسپس امام حسين عليه السّلام در مكه پياده شد و اهل مكه بحضور آن حضرت اياب و ذهاب مىنمودند . افرادى كه از اطراف جهان براى انجام عمل عمره آمده بودند نيز بحضور آن بزرگوار مشرف مىشدند در آن موقع ابن زبير هم در مكه بود\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nو در يك طرف كعبه مشغول نماز و طواف بود . وى نيز با اشخاصى كه نزد امام حسين مىآمدند مىآمد . او گاهى همه روزه و گاهى دو روزى يك مرتبه بحضور امام حسين مشرف مىشد . امام حسين براى ابن زبير مانع و سد بزرگى بود . زيرا ابن زبير ميدانست مادامى كه امام حسين در شهر مكه باشد اهل حجاز با او بيعت نخواهند كرد . چه آنكه امام حسين از ابن زبير فرمانرواتر و جليل‌تر بود .\r\nهنگامى كه خبر هلاكت معاويه به اهل كوفه رسيد و آنان از حال يزيد جويا شدند و از طرفى هم فهميدند كه امام حسين عليه السّلام با يزيد بيعت نكرده و نيز از خروج ابن زبير و امام حسين بسوى مكه آگاه گرديدند لذا شيعيان در كوفه در منزل سليمان بن صرد ( بضم صاد و فتح راء ) خزاعى اجتماع نمودند . آنان مردن معاويه را ياد آور مىشدند و خداى را سپاس ميگفتند .\r\nسليمان بن صرد گفت : معاويه هلاك شد و امام حسين از بيعت نمودن با يزيد خوددارى كرده و بجانب مكه حركت نموده است . شما شيعيان حسين و شيعهء پدرش مىباشيد ، اگر مىدانيد كه وى را يارى و با دشمنانش جهاد خواهيد كرد پس نامه برايش بنويسيد . ولى اگر ميترسيد كه دچار سستى خواهيد شد او را فريب ندهيد ؟ ايشان گفتند : نه به خدا ، ما با دشمنان امام حسين مىجنگيم و جان خود را فداى آن حضرت مىنمائيم ، بنويسيد تا امام حسين بيايد ، سپس اين نامه را براى امام حسين نوشتند :\r\n\r\n[ نامه سليمان بن صرد و . . . به امام عليه السلام 
  ]\r\nبسم اللَّه الرحمن الرحيم بسوى امام حسين از طرف سليمان بن صرد و مسيب بن نجبه و رفاعة بن شداد بجلى و حبيب بن مظاهر و شيعيان مؤمن و مسلمان كوفه .\r\nسلام عليك ما حمد آن خداى را بجا مىآوريم كه غير از او خدائى نيست . سپاس مخصوص آن خدائى است كه دشمن ستمكيش و لجوج تو را نابود كرد ، همان دشمنى كه بر اين امت حمله كرد و بوسيلهء ظلم و ستم زمامدار ايشان گرديد ،\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nبيت المال مسلمانها را غصب نمود ، نيكرفتاران اين امت را كشت ، بدرفتار و نابكاران را باقى نهاد ، مال بيت المال خدا را بين ثروتمندان و قلدران تقسيم كرد ، نابود باد همانطور كه قوم ثمود نابود شدند .\r\nچون ما امام و راهنما نداريم لذا از شما تقاضا مينمائيم بسوى ما بيائى ، شايد خداى توانا ما را بوسيلهء تو به حق برساند . نعمان بن بشير در دار الاماره است ، ولى ما جمعه‌ها نزد او نميرويم و در ايام عيد با وى خارج نمىشويم . اگر بما خبر برسد كه تو متوجه ما خواهى شد ما با خواست خدا او را بسوى شما اخراج مينمائيم .\r\nسپس آن نامه را به عبد اللَّه بن مسمع ( بكسر ميم اول و فتح ميم ثانى ) همدانى ( به سكون ميم ) و عبد اللَّه بن وائل دادند و ايشان را مأمور كردند كه به سرعت آن نامه را به امام حسين برسانند . آنان به سرعت خارج شدند و در روز دهم ماه رمضان در مكه بحضور امام حسين عليه السّلام مشرف شدند .\r\nاهل كوفه دو روز بعد از فرستادن آن نامه قيس بن مسهر صيداوى و عبد اللَّه و عبد الرحمن كه پسران عبد اللَّه بن زياد أرحبى بودند و عمارة بن عبد اللَّه سلولى را بحضور امام حسين عليه السّلام اعزام نمودند . تعداد يك صد و پنجاه نامه بوسيلهء ايشان براى امام عليه السّلام فرستادند كه يكى از آنها را يكنفر و ديگرى را دو نفر و بعضى را چهار نفر نوشته بودند .\r\nسيد بن طاوس مينگارد : امام حسين عليه السّلام با اين دعوت‌هائى كه از آن حضرت مىكردند قبول نمىكرد . سپس در مدت يك روز تعداد ششصد نامه براى امام حسين عليه السّلام آمد . نامهء كوفيان همچنان بنحو تواتر مىآمد تا اينكه تعداد دوازده هزار ( 000 ، 12 ) نامه براى آن حضرت آمد .\r\nشيخ مفيد مينويسد : كوفيان پس از دو روز هانى بن هانى سبيعى و سعيد بن عبد اللَّه حنفى را با نامه‌اى بسوى امام حسين فرستادند كه مضمون آن اين بود :\r\n\r\n[ نامه كوفيان به امام عليه السلام 
  ]\r\nبسم اللَّه الرحمن الرحيم بسوى حسين بن على از طرف شيعيان كه مؤمن و مسلمان هستند . اما بعد ؛ فورا حركت كن ! زيرا مردم در انتظار تو ميباشند و كسى غير از تو غمخوار آنان نيست\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nالعجل ! العجل ! العجل ! و السّلام سپس شبث بن ربعى ، حجار بن ابجر ، يزيد بن حارث بن رويم ، عروة بن قيس ، عمرو بن حجاج زبيدى و محمّد بن عمرو تيمى براى امام حسين نوشتند اما بعد ؛ باغهاى ما سبز ، ميوه‌جات رسيده ، گياه زمين روئيده . درختان داراى برگ گرديده است . هر گاه ميخواهى بجانب لشكرى كه آماده و مجهز مىباشد بيا . سلام و رحمت و بركات خدا بر تو و بر پدرت باد !\r\n\r\n[ نامه امام حسين عليه السلام به كوفيان 
  ]\r\nهنگامى كه كليهء فرستادگان كوفيان نزد امام حسين مشرف شدند و نامه‌ها را قرائت نمودند و امام عليه السّلام از فرستادگان از حال مردم جويا شد امام حسين نامه‌اى نوشت و به هانى بن هانى و سعد بن عبد اللَّه كه آخرين فرستادگان بودند داد كه مضمون آن اين بود :\r\nبسم اللَّه الرحمن الرحيم از طرف حسين بن على بسوى گروه مؤمنين و مسلمين . اما بعد ؛ هانى و سعيد نامه‌هاى شما را نزد من آوردند و آخرين نفر فرستادگان شما بودند كه نزد من آمدند . كليهء آنچه را كه شما شرح داده بوديد فهميدم . مقالهء اكثر شما اين بود كه ما امام نداريم . تو بسوى ما بيا شايد خدا ما را بوسيلهء تو به حق هدايت و نزديك نمايد .\r\nمن برادر و پسر عم و شخصى كه از اهل بيت و مورد وثوق من است يعنى مسلم بن عقيل را بسوى شما ميفرستم .\r\nاگر مسلم براى من بنويسد كه آراء عموم و عقلاء و فضلاء شما متحد شده باشد ، همانطور كه فرستادگان شما آمدند و نامه‌هاى شما را قرائت نمودم من با خواست خدا به زودى بسوى شما ميايم . بجان خودم كه امام طبق دستور قرآن و عدالت قضاوت خواهد نمود .\r\nامام كسى است كه دين حق را پذيرفته و جان خود را براى دين زندانى كند و السّلام .\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nسپس امام حسين عليه السّلام مسلم بن عقيل را خواست و او را با قيس بن مسهر صيداوى و عمارة بن عبد اللَّه سلولى و عبد الرحمن بن عبد اللَّه ازدى ( بفتح همزه و سكون زاء ) بسوى كوفه اعزام نمود و حضرت مسلم را به پرهيزكارى و كتمان مقصود و مدارا نمودن مأمور كرد . و چنانچه مسلم ديد كه مردم كوفه اجتماع نمودند و مطيع وى شدند اين موضوع را براى امام حسين بنويسد .\r\nحضرت مسلم عليه السّلام آمد تا وارد مدينهء طيبه شد و در مسجد پيغمبر اعظم اسلام صلّى اللَّه عليه و آله نماز خواند و با اهل بيت خويشتن وداع كرد . بعدا دو نفر راهنما را از قيس اجير نمود . آنان آمدند و پس از اينكه حركت نمودند راه را گم كردند و بشدت دچار تشنگى گرديدند و از رفتار ماندند . آن دو نفر وقتى علائم راه را ديدند و راه به حضرت مسلم نشان دادند از تشنگى مردند و مسلم عليه السّلام روبراه شد .\r\nحضرت مسلم از موضعى كه به مضيق معروف بود نامه‌اى نوشت و بوسيلهء قيس بن مسهر براى امام حسين فرستاد كه مضمون آن اين بود :\r\nمن با دو نفر راهنما از مدينه حركت نمودم و ايشان راه را گم كردند ، سپس بقدرى تشنگى بما سخت گرفت كه آن دو نفر مردند . ما آمديم و خود را با نيم - رمقى به آب رسانديم . اين آب در مكانى است كه آن را مضيق مينامند . من اين مسافرت را بفال بد گرفتم . اگر صلاح بدانى مرا معاف بدار و ديگرى را براى اين عمل برگزين - و السّلام .\r\nامام حسين در جوابش نوشت : من اين طور حساب ميكنم كه هيچ موضوعى تو را وادار نكرد كه از اين فرمان من استعفا كنى غير از خوف و ترس ، بايد اين امر را كه من براى تو صادر نموده‌ام انجام دهى - و السّلام .\r\nهنگامى كه حضرت مسلم نامهء مبارك امام حسين را خواند گفت : من از اين مأموريت خود خوفى ندارم . بعدا حركت كرد تا بر سر آب طى رسيد . وقتى پياده شد و حركت نمود ناگاه با صيادى مواجه شد كه آهوئى را صيد كرد .\r\nحضرت مسلم اين منظره را بفال نيك گرفت و گفت : ان شاء اللَّه كه دشمن كشته خواهد شد .\r\nحضرت مسلم عليه السّلام پس از اين جريان آمد تا داخل كوفه و در خانهء مختار بن\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nابو عبيدهء ثقفى وارد شد . همان خانه‌اى است كه فعلا آن را خانهء مسلم بن مسيب ميگويند . پس از ورود مسلم بود كه شيعيان بحضور آن حضرت رفت و آمد ميكردند هر گروهى كه نزد مسلم مىآمدند و آن بزرگوار نامهء امام حسين را براى آنان تلاوت مىكرد ايشان گريان ميشدند . مردم همچنان با حضرت مسلم بيعت ميكردند تا تعداد آنان به هجده هزار ( 000 ، 18 ) نفر رسيد .\r\nحضرت مسلم براى امام حسين نوشت : تعداد ( 000 ، 18 ) نفر با ما بيعت نمودند .\r\nاكنون بسوى كوفه حركت كن ! شيعيان همچنان نزد حضرت مسلم بن عقيل اياب و ذهاب مينمودند تا اينكه مكان آن حضرت معلوم شد .\r\nوقتى جريان ورود حضرت مسلم به نعمان بن بشير رسيد كه از طرف معاويه والى كوفه بود و يزيد بعد از معاويه وى را برقرار گذاشته بود بر فراز منبر رفت و پس از اينكه حمد و ثناى خدا را بجاى آورد گفت : اى بندگان خدا ! از خدا بترسيد و بسوى فتنه و تفرقه شتاب نكنيد ! زيرا اين فتنه و آشوب موجب نابود شدن مردانى و ريختن خونها و غصب اموالى خواهد شد . من با كسى كه با من سر جنگ ندارد قتال نميكنم ، بسوى كسى كه به طرف من نمىآيد نخواهم رفت ، افرادى را كه از شما بخواب رفته‌اند بيدار نميكنم ، بيهوده مزاحم شما نخواهم شد ، به بهانهء تهمت و بد بينى شما را نخواهم گرفت . ولى اگر شما دشمنى خود را علنى كنيد . بيعت خويشتن را بشكنيد و با امام خود مخالفت نمائيد بخدائى كه غير از او خدائى وجود ندارد مادامى كه قائمهء شمشيرم بدستم باشد شما را خواهم زد و لو اينكه كسى از شما مرا يارى ننمايد . آيا نه چنين است كه من اميد دارم ، افراد حق‌شناس شما از آن افرادى كه بوسيلهء باطل هلاك ميشوند بيشترند عبد اللَّه بن مسلم ربيعهء حضرمى كه با بنى اميه هم سوگند بود برخاست و به نعمان گفت : ايها الامير ! اين فتنه و آشوب جز با ظلم و ستم اصلاح نخواهد شد و اين نظريه‌اى كه تو بين خود و بين دشمنت انتخاب نموده‌اى نظريهء افراد ضعيف است . نعمان گفت : اگر من در بارهء طاعت خدا ضعيف باشم برايم محبوب‌تر است از اين كه بواسطهء معصيت عزيز باشم . وى پس از اين سخنرانى\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nاز منبر فرود آمد .\r\nعبد اللَّه بن مسلم خارج شد و براى يزيد بن معاويه نوشت : اما بعد ؛ مسلم بن - عقيل وارد كوفه شده و شيعيان با وى براى حسين بن على بن ابى طالب بيعت نموده‌اند اگر بكوفه احتياجى دارى مرد قوى را بفرست تا امر تو را اجراء و نظير خودت با دشمنت رفتار نمايد . زيرا نعمان بن بشير شخصى است ضعيف ، يا اينكه خود را ضعيف نشان ميدهد .\r\nبعد از عبد اللَّه بن مسلم عمارة بن عقبه نامه‌اى نظير نامهء عبد اللَّه براى يزيد نوشت . سپس عمر بن سعد بن ابى وقاص نامه‌اى مثل نامهء آنان براى يزيد نوشت هنگامى كه اين نامه‌ها به يزيد رسيد سرحون را كه دوست يا غلام معاويه بود خواست و به وى گفت : نظريه تو در اين باره چيست كه حسين مسلم بن عقيل را بجانب كوفه فرستاده تا برايش بيعت بگيرد . به من اين طور رسيده كه نعمان ضعيف است و سخنرانى بدى كرده است . تو چه كسى را صلاح ميدانى كه من او را استاندار كوفه نمايم ؟ يزيد با ابن زياد چندان موافق نبود .\r\nسرحون گفت : اگر پدرت معاويه زنده مىبود و در اين باره نظريه ميداد تو رأى وى را ميپذيرفتى ؟ گفت : آرى . سرحون دستخط معاويه را درآورد كه نوشته بود : عبيد اللَّه بن زياد استاندار كوفه باشد ، سرحون بعد از اين جريان گفت : اين نظريهء معاويه مىباشد كه اين نامه را نوشته است . پس تو بايد حكومت كوفه و بصره را به عبيد اللَّه بن زياد واگذار كنى . يزيد گفت : مانعى ندارد . اين مأموريت را به ابن زياد ابلاغ نما .\r\nيزيد پس از اين جريان مسلم بن عمرو باهلى را خواست و نامه‌اى براى عبيد اللَّه بن زياد نوشت كه مضمون آن اين بود :\r\nشيعيان من از كوفه برايم نوشته‌اند : مسلم بن عقيل در كوفه دسته‌بندى مىكند و در نظر دارد بين مسلمانان تفرقه ايجاد نمايد . موقعى كه نامهء من به تو رسيد فورا متوجه كوفه شو و مسلم بن عقيل را آن طور جستجو كن كه مهره را از ميان خاك\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nجستجو كنى ، وقتى او را يافتى وى را بقتل برسان يا از شهر تبعيدش كن و السّلام سپس حكم فرماندارى كوفه را به وى تسليم نمود .\r\nمسلم بن عمرو باهلى متوجه بصره و بر عبيد اللَّه بن زياد وارد شد و نامهء يزيد را با حكم فرماندارى ابن زياد به او تسليم كرد .\r\nابن زياد همان ساعت دستور داد كه فردا براى مسافرت بكوفه مهيا باشند .\r\nسپس از بصره خارج شد و برادرش عثمان را خليفهء خويشتن قرار داد و . . .\r\nسيد بن طاوس مينگارد : امام حسين پس از اين جريان نامه‌اى براى گروهى از اشراف بصره نوشت و ايشان را براى يارى نمودن و اطاعت خويشتن دعوت نمود . آن نامه را به وسيلهء ابو رزين كه سليمان نام داشت و دوست يا غلام آن حضرت بود براى آنان فرستاد ، از جمله اشراف بصره ، يزيد بن مسعود نهشلى و منذر بن جارود عبدى بودند .\r\nيزيد بن مسعود بنى تميم و بنى حنظله و بنى سعد را احضار كرد . هنگامى كه حاضر شدند گفت : اى بنى تميم ! مقام و حسب و نسب من در ميان شما چگونه است ؟ گفتند : به به ! بسيار خوب است ! به خدا قسم كه تو براى ما پشت و پناه ميباشى ، تو از نظر فخر و شرافت گل سر سبد هستى ، و در اين باره حق تقدم دارى . يزيد بن مسعود گفت : من شما را براى يك موضوع مهم خواسته‌ام كه با شما مشورت كنم و در بارهء آن از شما استعانت نمايم .\r\nآنان گفتند : به خدا قسم كه نصيحت تو خير است و ما نظريهء تو را ميپسنديم دستور بده تا انجام دهيم ! گفت : معاويه مرد ، به خدا قسم كه هلاكت و نابود شدن وى كارها را آسان نمود ! آگاه باشيد كه پايهء جور و گناه درهم شكست و اركان ظلم متزلزل شد .\r\nمعاويه يك امرى را احداث نمود كه به گمان خودش آن را محكم و پايدار كرده ولى هيهات كه ارادهء او عملى شود . معاويه فعاليت كرد ولى دچار سستى گرديد مشاوره نمود ولى مخذول و متروك شد .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nاكنون يزيد كه فردى است شراب خوار و رئيسى است تبهكار ادعاء مىكند كه خليفهء مسلمانان باشد و با اينكه حلم و علمى اندك دارد بر آنان فرمانفرمائى نمايد ، در صورتى كه به قدر جاى پاى خود از حق خبرى ندارد .\r\nمن به خدا قسم ميخورم براى دين با يزيد جهاد نمودن از جهاد با مشركين افضل است . اين حسين بن على است كه پسر پيامبر اسلام صلّى اللَّه عليه و آله مىباشد ، صاحب شرافتى است اصيل و داراى نظريه‌اى است اساسى ، داراى فضيلتى است كه قابل وصف نيست و صاحب علمى است كه پايان ندارد .\r\nامام حسين عليه السّلام براى مقام خلافت مقدم مىباشد ، زيرا آن بزرگوار داراى سوابق و سن و پيشينه و قرابت است .\r\nحسين عليه السّلام نسبت به افراد كوچك عاطفه دارد و در بارهء اشخاص بزرگ احترام مينمايد ، چه بزرگوار سرپرستى است براى رعيت و امام گروهى است كه خدا حجت را بوسيلهء او تمام كرده ، موعظه بواسطهء وى كامل گرديده ، براى ديدن نور حق نابينا نباشيد ، قدم براى ترويج باطل برمداريد ، صخر بن قيس بود كه در جنگ جمل شما را از جهاد بر كنار ميكرد ، امروز جا دارد كه چرك جهاد نكردن در جنگ جمل را بوسيلهء يارى نمودن پسر پيغمبر شستشو دهيد .\r\nبه خدا قسم احدى از شما از يارى كردن امام حسين كوتاهى نميكند مگر اينكه خدا فرزندانش را دچار ذلت و قبيلهء وى را دچار قلت خواهد كرد .\r\nاكنون اين منم كه لباس جنگ پوشيده‌ام و زرهء جنگ را در بر كرده‌ام .\r\nكسى كه در راه خدا كشته نشود يقينا خواهد مرد ، كسى كه فرار كند بدام خواهد افتاد خدا شما را رحمت كند جواب نيكوئى بگوئيد .\r\nبنى حنظله شروع بسخن كردند و گفتند : اى ابو خالد ! ما تيرهاى قبيله و سواران عشيرهء تو هستيم ، اگر بوسيلهء ما تيراندازى كنى بهدف خواهى رسيد و اگر بواسطهء ما مبارزه نمائى پيروز خواهى شد .\r\nبه خدا قسم تو در هيچ درياى محنتى فرو نخواهى رفت مگر اينكه ما نيز\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nدر آن فرو خواهيم رفت .\r\nبه خدا قسم تو دچار هيچ سختى نمىشوى مگر اينكه ما نيز دچار آن ميشويم .\r\nما تو را بوسيلهء شمشيرهاى خود يارى ميكنيم و هر گاه بخواهى ما تو را بوسيلهء بدنهاى خويشتن نگاهدارى مينمائيم .\r\nبعد از بنى حنظله بنى سعد بن زيد بسخن آمدند و گفتند :\r\nاى ابو خالد ! بدترين چيزها نزد ما اين است كه با تو مخالفت كنيم و از رأى تو خارج شويم . صخر بن قيس ما را به ترك مبارزه مأمور نمود ولى ما نظريهء خود را پسنديديم و عزت ما همچنان برقرار است . بما اجازه بده تا مشورت نمائيم و نظريهء خود را بعرض تو برسانيم .\r\nسپس بنى عامر بن تميم سخنرانى كردند و گفتند : اى ابو خالد ! ما پسران پدر تو و خلفاء تو ميباشيم . راضى نيستيم كه تو غضب كنى ، اگر تو قيام نمائى ما سكوت نمىكنيم ، اختيار در دست تو مىباشد ، تو دستور بده تا ما انجام دهيم ، بما امر كن تا اجابت نمائيم . هر وقت كه بخواهى فرمانفرمائى در اختيار تو است .\r\nيزيد بن مسعود گفت : اى بنى سعد ! به خدا قسم اگر شما اين عمل را انجام دهيد خداى توانا شمشير دشمن را هميشه از سر شما برميدارد و دائما شمشير شما در ميان خود شما خواهد بود . سپس يزيد بن مسعود نامه‌اى براى امام حسين نوشت كه مضمون آن اين بود :\r\n\r\n[ نامه يزيد بن مسعود به امام حسين عليه السلام 
  ]\r\nبسم اللَّه الرحمن الرحيم نامهء شما به من رسيد و آنچه را كه براى آن دعوت كرده بودى فهميدم از قبيل : بهره‌مند شدن از طاعت تو و نائل شدن به نصيحت خود بوسيلهء يارى كردن تو و اينكه خدا هرگز زمين را از كسى كه عمل خير انجام دهد يا راهنماى راه نجات باشد خالى نخواهد گذاشت . شما حجت خدائيد بر خلق ، شما در زمين امانت خدائيد ، شما شاخهء شجرهء احمديه ميباشيد كه حضرت رسول اصل آن است .\r\nپس تو با ميمنت و مباركى و سعادت بسوى ما بيا كه گردنهاى بنى تميم مطيع تو\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nميباشند ، ايشان از شتر تشنه‌اى كه بسوى آب ميرود بيشتر به اطاعت تو مشتاقند .\r\nنيز گردنهاى بنى سعد فرمان‌بردار هستند . ايشان چرك سينه‌هاى خود را بوسيلهء آب باران شستشو داده‌اند .\r\nموقعى كه امام حسين عليه السّلام نامهء وى را خواند فرمود : تو را چه شده كه اين قدر با سعادتى ! خدا تو را در آن روزى كه ترسناك است ايمن و از تشنگى آن سيراب و عزيز بدارد .\r\nولى افسوس هنگامى كه يزيد بن مسعود مهيا شد و خواست بسوى امام حسين حركت نمايد خبر شهادت حضرت حسين شهيد به او رسيد . او براى اينكه دستش از يارى امام حسين بريد فوق العاده دچار جزع و فزع گرديد .\r\nاما منذر بن جارود ، وى نامهء امام حسين را با فرستاده‌اش نزد ابن زياد آورد . زيرا منذر ميترسيد كه مبادا آن نامه از طرف ابن زياد دسيسه‌اى باشد . چون كه دختر منذر بن جارود كه نامش ، بحريه بود زن ابن زياد بود .\r\nعبيد اللَّه بن زياد فرستادهء امام حسين را گرفت و بر فراز دار زد . بعدا بالاى منبر رفت و اهل بصره را براى اينكه مخالفت نكنند و فتنه انگيزى ننمايند تهديد نمود . سپس آن شب را صبح كرد و برادرش عثمان بن زياد را در بصره نايب مناب خويشتن قرار داد و متوجه كوفه گرديد .\r\nابن نما ميگويد : امام حسين عليه السّلام نامه‌اى براى رجال بصره نوشت كه از آن جمله : احنف بن قيس ، قيس بن هيثم ، منذر بن جارود و يزيد بن مسعود نهشلى بودند .\r\nسپس آن نامه را بوسيلهء زراع سدوسى و بقولى به سليمان كه كنيه‌اش ابو رزين بود فرستاد . مضمون آن نامه اين بود :\r\nمن شما را بسوى خدا و رسول دعوت مينمايم ، زيرا سنت پيغمبر خدا صلّى اللَّه عليه و آله از بين رفته ، اگر شما دعوت مرا بپذيريد و امر مرا اطاعت كنيد من شما را به راه هدايت راهنمائى ميكنم .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nاحنف در جواب امام حسين عليه السّلام نوشت : صبر كن ، زيرا وعدهء خدا حق است مبادا افرادى كه به حق يقين ندارند تو را سبك بشمارند و . . .\r\nهنگامى كه ابن زياد بر كوفه مشرف شد پياده گرديد كه تاريكى شب جهان را فرا بگيرد . اهل كوفه گمان كردند كه وى امام حسين است . ابن زياد از طرف نجف داخل كوفه گرديد . ناگاه زنى فرياد زد و گفت :\r\nبخداى كعبه قسم كه اين شخص پسر رسول خدا است . سپس مردم همه فرياد زدند و گفتند : ما كه از چهل هزار نفر بيشتريم با تو خواهيم بود ، بعد از اين جريان بقدرى در اطراف ابن زياد ازدحام نمودند كه دم اسب وى را هم گرفتند زيرا آنان اين طور مىپنداشتند كه وى امام حسين است .\r\nاما وقتى ابن زياد نقاب را از روى خود برداشت و گفت :\r\nمن عبيد اللَّه ميباشم آن گروه سقوط كردند و يك ديگر را پايمال نمودند ، عبيد اللَّه در حالى كه عمامهء سياه بر سر داشت داخل دار الاماره گرديد .\r\nهنگامى كه صبح شد ابن زياد براى سخنرانى قيام نمود و اهل كوفه را مورد عتاب قرار داد ، رؤساى آنان را سرزنش كرد ، وعده داد : اگر ايشان از او اطاعت كنند به آنان احسان نمايد و اگر نافرمانى وى را نمايند ايشان را اذيت كند و از حوزهء خود خارج كند .\r\nسپس گفت : اى اهل كوفه ! يزيد مرا والى شهر شما قرار داده ، او مرا عامل شهر شما نموده . يزيد به من دستور داده ، بيت المال شما را بين شما تقسيم كنم ، حق مظلوم شما را از ظالم بگيرم ، حق شخص ضعيف را از قوى بگيرم ، بشخصى كه حرف‌شنو و مطيع باشد احسان نمايم ، بر شخص غير مطيع سخت‌گيرى كنم ، اين موضوع را به اين مرد هاشمى يعنى حضرت مسلم بگوئيد تا از غيظ و غضب من برحذر باشد . پس از اين سخنرانى از منبر فرود آمد .\r\nشيخ مفيد مينگارد : عبيد اللَّه بن زياد در حالى متوجه كوفه شد كه مسلم بن عمرو باهلى و شريك بن اعور حارثى و اهل بيت و حشم وى همراهش بودند .\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nاو در حالى داخل كوفه شد كه عمامهء سياه بر سر نهاده و نقاب به صورت خود زده بود . از طرفى هم مردم شنيده بودند كه امام حسين عليه السّلام بسوى آنان روى آور شده ، لذا در انتظار آن حضرت بودند و هنگامى كه عبيد اللَّه را ديدند گمان كردند كه امام حسين است . ابن زياد به همين جهت بر هر گروهى عبور ميكرد بر او سلام ميكردند و ميگفتند : يا بن رسول اللَّه ! خوش آمدى . ابن زياد از آن بشارتى كه آنان براى ورود امام حسين به يكديگر مىدادند ناراحت شد . موقعى كه ازدحام مردم زياد شد مسلم بن عمرو گفت : دور شويد ! اين شخص عبيد اللَّه ابن زياد است ! ! ابن زياد شبانه همچنان در حالى كه گروهى اطراف او را گرفته بودند حركت كرد تا بر در قصر رسيدند . آنان كه در اطرافش بودند شك نداشتند كه وى امام حسين است . نعمان بن بشير درهاى قصر را به روى ابن زياد و همراهانش بسته بود . گروهى از همراهان ابن زياد فرياد زدند : در را باز كنيد . ولى نعمان كه مىپنداشت او امام حسين است از بالاى قصر متوجه وى شد و گفت : تو را به خدا از اينجا دور شو ! زيرا من اين امانتى را كه دارم به تو نخواهم سپرد احتياجى به جنگيدن با تو نيست و ابن زياد سخن نميگفت سپس ابن زياد نزديك رفت و نعمان هم از بالاى قصر به زير آمد . ابن زياد گفت : در را باز كن ، خدا گره از كارت باز نكند ، شب طولانى گرديد . وقتى شخصى كه پشت سر ابن زياد بود اين مكالمه را شنيد برگشت و به آن افرادى كه بدنبال ابن زياد آمده بودند و گمان ميكردند او امام حسين است گفت : اى مردم ! به حق آن خدائى كه شريك ندارد اين شخص پسر مرجانه مىباشد پس از اين جريان نعمان در را باز نمود و بعد از اينكه عبيد اللَّه داخل قصر گرديد در را به روى ما بقى مردم بست و آنان متفرق شدند .\r\nهنگامى كه صبح شد مردم را از طرف ابن زياد دعوت كردند . وقتى مردم جمع شدند ابن زياد بيرون آمد و پس از اينكه حمد و ثناى خدا را بجاى آورد\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nگفت : امير المؤمنين يعنى يزيد مرا بر شهر و مرز بيت المال شما فرمانروائى داده ، به من امر كرده كه با ستمديدگان شما منصفانه رفتار نمايم ، به محرومين بذل و بخشش كنم . يا افرادى كه حرف‌شنو و مطيع دستورات يزيد باشند نظير پدرى مهربان نيك رفتار باشم ، تازيانه و شمشير من براى كسى آماده است كه از حكم من سرپيچ باشد و با پيمانم مخالفت كند ! پس واجب است كه هر كسى بر جان خود خائف باشد ، راستى و صداقت است كه خطر را از انسان دور مىكند ، نه تهديد . سپس ابن زياد از فراز منبر فرود آمد .\r\nسپس بزرگان شهر كوفه را تحت مؤاخذه قرار داد و گفت : بايد نام معروفين ، طرفداران امير المؤمنين ، گروه خوارج ، افرادى را كه باعث تفرقه ميشوند به من معرفى نمائيد ! كسى كه اين گونه اشخاص را نزد ما بياورد در امان خواهد بود ، و هر كسى كه آنان را معرفى نميكند بايد عهده‌دار شود ، آن افرادى كه در اختيار او باشند مزاحم ما نشوند و در غيب بر عليه ما قيام ننمايند . كسى كه اين دستور را اجراء نكند ذمهء ما از او برى خواهد بود . خون و مال او براى ما حلال است ! اگر بزرگ هر محله‌اى شخصى از دشمنان يزيد را بشناسد و او را نزد ما نياورد وى را بر در خانه‌اش بدار خواهم زد و سهميهء او از بيت المال قطع خواهد شد هنگامى كه حضرت مسلم بن عقيل عليه السّلام از ورود عبيد اللَّه بن زياد آگاه شد ، سخنان و سخت‌گيرىهائى كه بر بزرگان كوفه كرده بود شنيد از خانهء مختار خارج و بخانهء هانى بن عمره وارد شد و شيعيان بطور مخفيانه بحضور آن حضرت اياب و ذهاب ميكردند و توصيه مينمودند كه مبادا كسى از مكان مسلم آگاه شود ! ! ابن زياد يكى از غلامان خويش را كه معقل نام داشت خواست و به او گفت : اين سه هزار درهم را بگير و بجستجوى مسلم بن عقيل بپرداز . وقتى يكى از طرفداران وى را يا چند تن از آنان را يافتى اين سه هزار درهم را به آنان بده و بگو :\r\nبا اين پول براى جنگيدن با دشمنان استمداد نمائيد . تو اين طور وانمود نما كه از طرفداران آنان هستى . زيرا وقتى اين پول را به ايشان بپردازى از طرف تو\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nمطمئن مىشوند و به تو اعتماد پيدا ميكنند و اسرار خود را از تو پنهان نخواهند داشت . سپس صبح و عصر نزد آنان اياب و ذهاب كن و بدين وسيله معلوم كن كه مسلم بن عقيل در كجا پنهان شده و تو نزد او خواهى رفت .\r\nآن غلام اين عمل را انجام داد و در مسجد اعظم كوفه رفت . او نزد مسلم بن - عوسجه كه مشغول نماز بود نشست ، از گروهى شنيد كه ميگفتند : مسلم بن - عوسجه براى امام حسين بيعت ميگيرد . معقل آمد و نزد مسلم بن عوسجه نشست تا او از نماز فراغت حاصل نمود . معقل به وى گفت : اى بندهء خدا ، من شخصى از اهل شام ميباشم . خدا بر من منت نهاده كه محب اهل بيت پيامبر خدا و محب دوست آنان ميباشم ، سپس بدروغ شروع بگريه نمود و گفت : اين مبلغ سه هزار درهم است كه ميخواهم آن شخصى را كه شنيدم از طرف اهل بيت وارد كوفه شده و براى پسر دختر پيامبر خدا بيعت ميگيرد ملاقات نمايم ، ولى كسى را نيافته‌ام كه مرا بسوى او راهنمائى كند . من جا و مكان او را نميدانم ، وقتى وارد اين مسجد شدم شنيدم چند نفر از مؤمنين ميگويند : تو شخصى هستى كه از اين خاندان آگاه ميباشى ، لذا نزد تو آمدم كه اين پول را از من بگيرى و مرا نزد رفيق خود ( يعنى حضرت مسلم ) ببرى ، زيرا من يكى از برادران دينى تو ميباشم كه به تو اطمينان دارم ، اگر بخواهى من حاضرم قبل از ملاقات وى با تو بيعت نمايم .\r\nمسلم بن عوسجه گفت : خداى را براى اينكه با تو ملاقات نمودم سپاسگذارم ، زيرا بدين وسيله مسرور شدم ، تو بمنظورى كه دارى نائل خواهى شد ، حتما خدا اهل بيت پيغمبر خود را بوسيلهء تو يارى خواهد كرد . ولى من دوست ندارم قبل از اينكه خوف من از اين شخص سركش و ستمكيش تمام شود مردم بدانند براى حسين بيعت ميگيرم .\r\nمعقل گفت : غير از خير چيزى نخواهد بود . اكنون از من بيعت بگير ! مسلم بن عوسجه از وى بيعت گرفت ، ولى از او تعهد گرفت كه نصيحت كند و اين موضوع را كتمان نمايد . هر چه مسلم بن عوسجه گفت معقل پذيرفت . سپس به\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nمعقل گفت : چند روزى در خانهء من بيا و برو تا من از حضرت مسلم برايت اجازه بگيرم . وقتى معقل چند روزى با مردم اياب و ذهاب نمود مسلم بن عوسجه برايش اجازه گرفت ، حضرت مسلم اجازه داد و معقل با آن حضرت ( بدروغ ) بيعت كرد . سپس حضرت مسلم به ابو ثمامهء صائدى كه مأمور گرفتن اموال بود و اسلحه براى آنان ميخريد دستور داد تا آن پول را گرفت . ابو ثمامه رجلى بينا و يكى از شهسواران عرب و بزرگان شيعه بشمار ميرفت . معقل همچنان نزد حضرت مسلم و يارانش اياب و ذهاب مىكرد ، وى اولين كسى بود كه نزد آنان داخل و آخرين شخصى بود كه از پيش ايشان خارج ميشد . او بدين وسيله منظور ابن زياد را تأمين نمود و همه وقت اخبار جديد را براى ابن زياد شرح ميداد .\r\nابن شهر آشوب مينگارد : موقعى كه حضرت مسلم عليه السّلام داخل كوفه گرديد و در خانهء سالم بن مسيب وارد شد تعداد دوازده هزار نفر مرد با او بيعت نمودند .\r\nهنگامى كه ابن زياد داخل كوفه شد حضرت مسلم شبانه از خانه سالم به خانهء هانى بن عروه منتقل گرديد و در امان وى بود .\r\nمردم همچنان با حضرت مسلم بيعت مىكردند تا اينكه تعداد بيست و پنج هزار نفر مرد با آن حضرت بيعت نمودند . حضرت مسلم تصميم گرفت كه خروج كند ، ولى هانى گفت : عجله مكن .\r\nشريك بن اعور همدانى كه از بصره با عبيد اللَّه بن زياد آمده بود مريض شده بود و چند روزى در خانهء هانى بن عروه بسترى شده بود . شريك به حضرت مسلم گفت : ابن زياد براى عيادت من خواهد آمد ، من سخن را با او طولانى مينمايم .\r\nتو با شمشير خود بيا و او را بقتل برسان ! علامت بين من و تو اين باشد كه من ميگويم : آب ميخواهم . ولى هانى بن عروه وى را از اين عمل جلوگيرى كرد .\r\nوقتى ابن زياد نزد شريك آمد و از مريضى وى جويا شد و گفتگوى آنان به طول انجاميد و شريك ديد كسى خارج نشد و ترسيد كه وقت بگذرد لذا اين شعر را خواند :\r\n\r\n","description":"","footnote":"","page_name":" 378 ","page_number":378},
  {"content":"\r\n\r\n ما الانتظار بسلمى ان تحييها * كأس المنية بالتعجيل اسقوها \r\nيعنى چه انتظار دارى كه سلمى را زنده كنى ، وى را به زودى از جام مرگ سيراب نمائيد .\r\nابن زياد از اين شعر احساس خطر نمود و خارج شد . هنگامى ابن زياد داخل قصر دار الاماره گرديد مالك بن يربوع تميمى نامه‌اى نزد ابن زياد آورد كه آن را از دست عبد اللَّه بن يقطر گرفته بود . در آن نامه نوشته بود :\r\nبسوى حسين بن على بن ابى طالب عليهم السّلام اما بعد ؛ من به تو خبر مىدهم گروهى از اهل كوفه كه چنين و چنانند با تو بيعت نموده‌اند ، موقعى كه اين نامهء من به تو رسيد فورا فورا حركت كن زيرا عموم مردم با تو هستند ، مردم اصلا توجهى به يزيد ندارند . ابن زياد دستور داد تا عبد اللَّه بن يقطر را شهيد نمودند .\r\nابن نما ميگويد : موقعى كه ابن زياد از خانهء هانى خارج شد حضرت مسلم در حالى كه شمشير بدست داشت وارد گرديد . شريك به آن حضرت گفت : چه مانعى براى تو پيش آمد ؟ حضرت مسلم فرمود :\r\nوقتى من تصميم گرفتم خروج نمايم يك زن دامنم را گرفت و گفت :\r\nتو را به خدا قسم مىدهم كه مبادا ابن زياد را در خانهء ما بقتل برسانى و بعد در مقابل من شروع بگريه نمود ، لذا من شمشير را انداختم و نشستم .\r\nهانى گفت : واى بر آن زن ! ! زيرا اين عمل او باعث كشتن من و كشتن خود او گرديد ! آن بلائى كه من از دست آن فرارى بودم دچار آن شدم .\r\nابو الفرج در كتاب مقاتل ميگويد : هانى به حضرت مسلم گفت : من دوست ندارم ابن زياد در خانهء من كشته شود . وقتى حضرت مسلم آمد و شريك به او گفت :\r\nچه مانع شد كه تو نيامدى ابن زياد را بقتل برسانى ؟ فرمود : دو خصلت :\r\nاول اينكه هانى دوست نداشت ابن زياد در خانهء وى كشته شود .\r\nدوم حديثى كه از پيامبر خدا صلّى اللَّه عليه و آله به من رسيده و فرموده :\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nان الايمان قيد الفتك ، فلا يفتك مؤمن\r\nيعنى ايمان براى مكر و حيله قيد و بند است ، هيچ مؤمنى مكر و حيله نخواهد كرد .\r\nهانى گفت : به خدا قسم اگر ابن زياد را كشته بودى شخص كافر و فاجرى را بدرك نازل كرده بودى .\r\nشيخ مفيد ميگويد : چون هانى بن عروه از عبيد اللَّه خائف بود لذا در مجلس ابن زياد حاضر نشد و خويشتن را بمريضى زد . ابن زياد به اهل مجلس خود گفت :\r\nچه شده كه من هانى را نمىبينم ؟ گفتند : مريض است . گفت : اگر بدانم كه مريض است براى عيادت او خواهم رفت .\r\nسپس محمّد بن اشعث و اسماء بن خارجه و عمرو بن حجاج زبيدى را خواست .\r\nدر آن موقع رويحه دختر عمرو كه او را ، ام يحيى ميگفتند زوجهء هانى بود . ابن زياد به آنان گفت : چه شده كه هانى بن عروه بديدن ما نمىآيد ؟ گفتند : ما خبرى نداريم . ولى ميگويند : مريض است .\r\nابن زياد گفت : شنيدم بهبودى يافته و بر در خانهء خود مىنشيند . شما با او تماس بگيريد و به وى بگوئيد : حق ما را فراموش نكند ! زيرا من دوست ندارم شخصى مثل هانى در ميان اشراف عرب تلف شود .\r\nآن گروه شبانه نزد هانى كه بر در خانهء خود نشسته بود آمدند و به وى گفتند : چرا با امير ملاقات نميكنى ؟ زيرا ابن زياد ميگويد : اگر من بدانم هانى مريض است او را عيادت مينمايم . هانى گفت : مريضى مانع من است . گفتند :\r\nاين طور به ابن زياد رسيده كه تو شبها بر در خانه‌ات مىنشينى . ابن زياد اين طور گمان مىكند كه تو از ملاقات وى كوتاهى ميكنى . سلطان اين موضوع را تحمل نميكند كه كسى در حق او جفا كند . تو را قسم مىدهم كه با ما سوار شوى ( تا بديدن ابن زياد برويم ) .\r\nهانى لباسهاى خود را خواست و پوشيد ، استر خود را خواست و سوار شد ،\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nوقتى نزديك قصر ابن زياد رسيد گويا احساس خطر كرد ، لذا به حسان بن - خارجه گفت :\r\nاى پسر برادر ! به خدا قسم من از اين مرد بيمناك ميباشم ! تو چه صلاح ميدانى ! ؟\r\nاو گفت : اى عمو ! خوفى براى تو نيست . فال بد مزن ! ولى حسان نميدانست ابن زياد به چه منظورى بدنبال هانى فرستاده بود .\r\nوقتى هانى نزد ابن زياد كه گروهى نزد او بودند وارد شد و چشم ابن زياد به او افتاد به هانى گفت :\r\nاتتك بحائن رجلاه « 1 »  هنگامى كه هانى به ابن زياد نزديك شد ابن زياد به شريح قاضى كه نزد او بود گفت :\r\n اريد حبائه و يريد قتلى * عذيرك من خليلك من مراد \r\nيعنى من زنده بودن او را در نظر دارم و او تصميم قتل مرا دارد . عذر خود يا عذر خواه خود را از قبيلهء مراد بياور . ابن زياد در ابتداء كه وارد كوفه شده بود نسبت به هانى اكرام و ملاطفت ميكرد .\r\nهانى گفت : ايها الامير ! مگر چه خبر شده ! ؟ ابن زياد گفت : اى هانى بن - عروه دست بردار ! اين كارهائى است كه تو در خانهء خود بر عليه امير المؤمنين يعنى يزيد و عموم مسلمين انجام ميدهى ! ؟ تو مسلم بن عقيل را داخل خانهء خود ميكنى و براى او جمعيت و سلاح جمع مينمائى و مردان را در خانه‌هاى اطرافت جمع‌آورى ميكنى و مع ذلك گمان مينمائى اين مطلب بر من مخفى است ! ؟\r\nهانى گفت : من اين امور را انجام نداده‌ام و مسلم هم در خانهء من نيست .\r\nابن زياد گفت : آرى تو اين كارها را كرده‌اى ! وقتى قيل و قال در ميان\r\n\r\n","description":"","footnote":" ( 1 ) يعنى بپاى خود بسوى مرگ آمدى . اين عبارت ضرب المثلى است در عرب .\r\nشرح و بسط اين مثل را از كتاب مجمع الامثال ميدانى در ذيل شمارهء - 57 - مطالعه فرمائيد - مترجم . ","page_name":" 381 ","page_number":381},
  {"content":"\r\n\r\nايشان به طول انجاميد و هانى زير بار نرفت ، ابن زياد معقل را كه جاسوس وى بود خواست . هنگامى كه معقل آمد ابن زياد به هانى گفت : اين شخص را ميشناسى ؟\r\nگفت : آرى . هانى پس از اين ماجرا دريافت كه معقل جاسوس ابن زياد بوده .\r\nمعقل بوده كه جريان هانى و حضرت مسلم را با ابن زياد مخابره ميكرده . هانى محكوم شد و ساعتى سر به زير افكند ! سپس هانى به خود آمد و به ابن زياد گفت : به من گوش بده و مقاله‌ام را تصديق نما ، به خدا قسم كه من دروغ نميگويم . قسم به خدا كه من مسلم را در منزل خود دعوت ننمودم و از جريان كار او آگاه نبودم تا اينكه مسلم نزد من آمد و اجازه خواست كه بر من وارد شود . من خجل شدم از اينكه وى را جاى ندهم ، و خود را مذمت كردم ، لذا او را مهمان نمودم و جاى دادم . سپس جريان مسلم همان است كه براى تو شرح داده‌اند . اكنون اگر مايل باشى من با تو تعهد محكمى مينمايم .\r\nكه در بارهء تو انديشهء سوئى نكنم و غائله‌اى ايجاد ننمايم . من نزد تو خواهم آمد و دست خود را بدست تو مىدهم . چنانچه بخواهى من حاضرم چيزى را نزد تو رهن بگذارم تا پيش تو بيايم . من اينك نزد مسلم ميروم و به او دستور مىدهم تا از خانه‌ام خارج شود و به هر جاى زمين كه ميخواهد برود و من ذمهء خويشتن را از نگهدارى او خلاص ميكنم .\r\nابن زياد گفت : به خدا قسم تو هرگز از من مفارقت نخواهى كرد مگر اينكه مسلم را نزد من بياورى . هانى گفت : به خدا قسم من هرگز مسلم را پيش تو نخواهم آورد . آيا جا دارد من مهمان خود را به تو تسليم نمايم تا او را شهيد نمائى ! ؟\r\nابن زياد گفت : به خدا قسم بايد مسلم را بياورى ! هانى گفت : به خدا قسم وى را نزد تو نخواهم آورد ! هنگامى كه گفتگوى آنان طولانى گرديد مسلم بن عمرو باهلى كه غير از او كسى از اهل شام و بصره در كوفه نبود برخاست و گفت :\r\nاى امير ! خدا امور تو را اصلاح نمايد ، هانى را به من واگذار كن تا با او\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nمكالمه نمايم .\r\nسپس مسلم بن عمرو با هانى بكنارى رفتند ، بحسب ظاهر از ابن زياد دور شدند ولى بقدرى دور بودند كه ابن زياد آنان را ميديد و هر گاه صداى ايشان بلند ميشد ابن زياد ميشنيد كه چه ميگويند .\r\nمسلم بن عمرو به هانى گفت : تو را به خدا قسم مىدهم مبادا خويشتن را بكشتن دهى ، عشيره و فاميل خود را دچار بليه نمائى ! به خدا قسم من به شهيد شدن تو مايل نيستم . مسلم بن عقيل پسر عموى اين گروه است . اينان مسلم را شهيد نميكنند و ضررى به او نميرسانند ، مسلم را به اين گروه تسليم نما ، زيرا اين عمل باعث سرشكستگى و نقص تو نخواهد شد . تو مسلم را بپادشاه مىسپارى .\r\nهانى گفت : به خدا قسم اين عمل براى من عيب و عار است شخصى را كه همسايه و مهمان من است تحويل دشمن دهم ، در صورتى كه من زنده و صحيح و سالم ميباشم ، مىشنوم و مىبينم ، داراى بازوئى قوى و ياورانى فراوان هستم . به خدا قسم اگر من بيشتر از يكنفر نداشته باشم و ناصرى هم نداشته باشم مسلم را تسليم نخواهم كرد تا اينكه فداى او گردم . مسلم بن عمرو همچنان هانى را قسم ميداد و هانى ميگفت : ابدا چنين عملى را انجام نخواهم داد .\r\nوقتى ابن زياد اين مكالمات را شنيد گفت : هانى را نزديك من بياوريد ! هنگامى كه وى را نزد او بردند ابن زياد گفت : به خدا قسم يا بايد مسلم را پيش من بياورى يا اينكه گردن تو را خواهم زد ! هانى گفت : به خدا قسم اگر مرا بقتل برسانى شمشيرهائى برق‌آسا اطراف خانهء تو را محاصره خواهند كرد ! ابن زياد گفت : واى بر تو ! تو مرا از شمشيرهاى برنده ميترسانى ؟ هانى اين طور ميپنداشت كه خويشاوندانش به يارى او قيام خواهند كرد . ابن زياد دستور داد تا هانى را نزديك وى آوردند ، سپس بقدرى با چوب دستى خود به صورت و پيشانى و گونه‌هاى صورت هانى زد كه بينى وى شكست و خون در صورت و محاسن شريف هانى فرو ريخت كار به جائى كشيد كه چوب دستى ابن زياد شكست ! هانى دست برد كه شمشير\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nيكى از پاسبانان را بگيرد و از خود دفاع نمايد ولى آن پاسبان شمشير خود را پس گرفت .\r\nابن زياد به هانى گفت : تو خارجى شدى ! ؟ ريختن خون تو حلال شده ، او را بكشيد و در ميان يكى از اطاقها زندانى كنيد و در را به روى وى قفل نمائيد و چند نفر پاسبان را محافظ او قرار دهيد ! پس از اين اعمال زشت ابن زياد حسان بن اسماء قيام كرد و به ابن زياد گفت : اين بهانه‌جوئىها را رها كن ! تو بما دستور دادى كه هانى را نزد تو آورديم ، اكنون بينى و صورت او را شكستى و خون وى را به محاسن شريفش جارى كردى و گمان ميكنى كه او را خواهى كشت ! ؟ ابن زياد گفت : تو نيز اينجا بودى ؟ سپس دستور داد تا مشتى به سينهء حسان بن اسماء زدند و او را با پشت گردنى در يك گوشه از مجلس جاى دادند . محمّد بن اشعث گفت : ما نظريهء امير را مىپسنديم ، خواه بر له و خواه بر عليه ما باشد . زيرا امير حق تأديب دارد وقتى به گوش عمرو بن حجاج رسيد كه هانى كشته شد . او با قبيلهء مذحج قيام نمود و دار الامارهء ابن زياد را محاصره كرد . سپس فرياد زد من عمرو بن حجاج هستم و اينان شهسواران و رجال قبيلهء مذحج ميباشند ما كه خليفه را خلع نكرده‌ايم و از مسلمانان مفارقت ننموده‌ايم ، زيرا آنان شنيده بودند كه هانى شهيد شده و اين موضوع بنظرشان بزرگ آمده بود .\r\nوقتى به ابن زياد گفته شد : شهسواران قبيلهء مذحج . بر در قصر ايستاده ( و تصميم جدال دارند ) ابن زياد به شريح قاضى گفت :\r\nنزد هانى برو ، ببين اگر زنده است نزد آنان برو و بگو : هانى زنده است ، كشته نشده . هنگامى كه شريح نزد هانى آمد و چشم هانى به وى افتاد در حالى كه خون‌هايش بريش مباركش مىچكيد گفت :\r\nاى خدا ! ؟ اى مسلمانان ! آيا خويشاوندان من هلاك شده‌اند ؟ اهل دين كجايند اهل شهر كجايند ؟ ناگاه صداى ضجه‌اى را از در قصر شنيد و گفت :\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nمن گمان ميكنم اين ضجه‌ها از گروه مذحج و طرفداران من كه مسلمانند باشد . اگر تعداد ده نفر بر من وارد شوند مرا نجات خواهند داد .\r\nوقتى شريح سخن هانى را شنيد متوجه قبيلهء مذحج شد و به آنان گفت :\r\nهنگامى كه امير كلام و مقالهء شما را شنيد به من دستور داد نزد هانى بروم . من پيش هانى رفتم و او را ديدم ، امير مرا مأمور كرده ، با شما ملاقات كنم و شما را آگاه نمايم كه هانى زنده است و اينكه بشما خبر رسيده : هانى كشته شده صحيح نيست .\r\nعمرو بن حجاج و يارانش به شريح گفتند : اكنون كه هانى كشته نشده ما خدا را سپاسگزاريم . سپس بازگشتند .\r\nعبيد اللَّه بن زياد پس از اين جريان با اشراف مردم و پاسبانان و نزديكان خود خارج شد و پس از اينكه بر فراز منبر رفت گفت :\r\nايها الناس ! بطاعت خدا و پيشوايان خود چنگ بزنيد ! پراكنده نشويد كه :\r\nهلاك ، ذليل ، مقتول ، جفا كش و محروم خواهيد شد ! برادر انسان كسى است كه راست بگويد . حتما كسى كه اخطار نمايد معذور خواهد بود . و السّلام موقعى كه ابن زياد تصميم گرفت از منبر فرود آيد ناگاه ديده‌بانان از آن در مسجد كه به باب خرما فروشان معروف بود با فرياد و خروش وارد شدند و گفتند : مسلم بن عقيل آمد ! ! ابن زياد با سرعت داخل قصر شد و درهاى آن را بست .\r\nعبيد اللَّه بن حازم گفت : من فرستادهء مسلم بن عقيل بودم ، آمدم بسوى قصر كه بنگرم هانى چه عملى انجام داده است .\r\nهنگامى كه هانى مضروب و محبوس شد من بر اسب خود سوار شدم و نخستين كسى بودم كه بر مسلم بن عقيل وارد گرديدم و جريان هانى را برايش شرح دادم .\r\nناگاه زنانى از قبيلهء مراد در حالى كه اجتماع كرده بودند فرياد ميزدند : يا عبرتاه ! يا ثكلاه ! ( جمله‌اى است كه در موقع استمداد گفته مىشود ) من نيز پيش مسلم رفتم و اين موضوع را برايش گفتم . مسلم به من دستور داد در ميان يارانش كه خانه‌هاى\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nاطراف او را پر كرده بودند و تعداد چهار هزار نفر مرد بودند ندا كنم :\r\nيا منصور امت ! يعنى اى كسى كه يارى كرده شده اى بميران ! ( يكنوع شعارى است كه در موقع جنگ بفال نيك ميگرفته‌اند ) هنگامى كه اين ندا را كردم اهل كوفه شنيدند و در اطراف حضرت مسلم اجتماع كردند .\r\nحضرت مسلم بن عقيل عليه السّلام براى هر يك از رؤساى قبيلهء كنده ، مذحج تميم ، اسد ، مضر ( بضم ميم و فتح ضاد ) و همدان ( بفتح هاء و سكون ميم ) پرچمى بست و تشكيل داد . سپس مردم يك ديگر را خبر كردند . چندان مكثى نكرديم كه مسجد و بازار مملو از جمعيت شد و مردم تا شامگاه همچنان به يكديگر مىپيوستند .\r\nكار بر عبيد اللَّه بن زياد سخت شد ، اكثر فعاليت ابن زياد اين بود كه در قصر را محافظت مينمود . با ابن زياد بيشتر از سى نفر پاسبان و بيست نفر از اشراف مردم و اهل بيت و نزديكانش كسى نبود . گروهى از اشراف مردم كه طرفدار يزيد بودند و از ابن زياد دور افتاده بودند مىآمدند و از آن در قصر كه طرف خانهء رومىها بود به عبيد اللّه ملحق مىشدند .\r\nافرادى كه در ميان قصر با ابن زياد بودند از بالاى قصر به اهل كوفه نظر ميكردند . اهل كوفه آنان را سنگباران مىنمودند و به ايشان فحاشى مىكردند و سخنان ننگ آورى به ابن زياد و مادرش ميگفتند .\r\nابن زياد كثير بن شهاب را خواست و به او دستور داد تا با افرادى از قبيلهء مذحج كه مطيع او بودند خارج شوند و در ميان كوفه گردش نمايند و مردم را از اطراف مسلم بن عقيل بر كنار كنند و آنان را از محاربه بيم دهند ، ايشان را از عقوبت سلطان برحذر بدارند .\r\nاز طرفى هم محمّد بن اشعث را مأموريت داد با افرادى از قبيلهء كنده و حضر موت كه مطيع او بودند خارج شود و پرچم امان را براى مردم بلند كنند نظير اين\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nدستور را به قعقاع ذهلى و شبث ( بفتح شين و باء ) ابن ربعى ( بكسر راء و سكون باء ) تميمى و حجار بن ابجر سلمى و شمر بن ذى الجوشن عامرى داد .\r\nسپس ما بقى بزرگان كوفه را كه نزد او بودند به علت وحشتى كه داشت محبوس نمود ، زيرا عدهء قليلى از مردم نزد او بودند .\r\nكثير بن شهاب به امر ابن زياد خارج شد و مردم را از اطراف مسلم بر كنار مىكرد . محمّد بن اشعث هم خارج شد و نزديك خانه‌هاى بنى عماره توقف كرد .\r\nحضرت مسلم عليه السّلام عبد الرحمن بن شريح شيبانى را بسوى محمّد بن اشعث فرستاد . وقتى ابن اشعث ديد جمعيت فراوانى نزد او آمدند از مكان خود عقب ماند .\r\nسپس ابن اشعث و كثير بن شهاب و قعقاع ابن ثور ذهلى و شبث بن ربعى مردم را از پيوستن به حضرت مسلم جلوگيرى مينمودند و آنان را از عقوبت سلطان بيم ميدادند تا اينكه گروه فراوانى از فاميلهاى خودشان و ديگران در اطراف آنان اجتماع نمودند . پس از اين جريان از در رومىهاى مسجد نزد ابن زياد رفتند .\r\nكثير بن شهاب به ابن زياد گفت : گروه فراوانى از اشراف مردم و پاسبانان و اهل بيت و دوستان تو در ميان قصر هستند ، تو ما را نزد ايشان ببر ولى ابن زياد نپذيرفت . ابن زياد پرچمى براى شبث بن ربعى تشكيل داد و او را خارج كرد .\r\nمردم با آن كثرتى كه داشتند تا شام همچنان با حضرت مسلم استقامت مينمودند و امر آنان شديد بود . ابن زياد نزد رجال كوفه فرستاد و ايشان را خواست .\r\nوقتى آمدند به آنان دستور داد ، متوجه مردم كوفه شدند ، افرادى را كه مطيع ابن زياد شوند مژدهء زيادى جاه و مقام دادند و اشخاصى را كه نافرمانى ابن زياد را ميكردند از عقوبت و محروميت بيمناك كردند . آنان را آگاه كردند كه از شام لشكر بسوى ايشان خواهد آمد .\r\nاز طرفى كثير بن شهاب تا نزديك غروب آفتاب سخنرانى نمود و گفت :\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nايها الناس ! متوجه اهل و عيال خود شويد در فتنه و شر عجله منمائيد ! خويشتن را در معرض كشته شدن قرار مدهيد ، زيرا اين لشكر يزيد بن معاويه است كه مىآيد . ابن زياد با خدا عهد كرده كه اگر شما براى جنگيدن با او استقامت نمائيد و امشب باز نگرديد فرزندان شما را از سهميهء بيت المال محروم نمايد و جنگجويان شما را در ميان كارزاركنندگان شام پراكنده كند ، و افراد غائب عقاب كند ، تا اينكه احدى از اشخاص متمرد باقى نماند مگر اينكه كيفر جنايت او را به وى بچشاند . اشراف مردم كه طرفدار يزيد بودند نيز همين سخنان را گفتند .\r\nهنگامى كه مردم سخنان آنان را شنيدند پراكنده شدند . كار پراكندگى به جائى رسيد كه زن نزد پسر يا برادر خود مىآمد و ميگفت : برگرد ! اين مردمى كه هستند براى مسلم كافى است . مرد بود كه نزد پسر و برادر خويشتن مىآمد و ميگفت :\r\nفردا است كه لشكر شام پيش تو خواهند آمد ، تو را با جنگ و شر چه كار ! برگرد سپس او را منصرف ميكرد . مردم همچنان متفرق ميشدند . كار به جائى رسيد كه حضرت مسلم در حالى نماز مغرب را خواند كه بيشتر از سى نفر در مسجد با وى نبود .\r\nهنگامى كه حضرت مسلم عليه السّلام روز را به شب رسانيد ديد غير از آن چند نفر كسى همراهش نيست . رفت كه از در كنده خارج شود ديد بيشتر از ده نفر با آن حضرت نيست ! موقعى كه از در مسجد خارج شد ديد احدى باقى نمانده كه آن بزرگمرد را به جائى راهنمائى كند ، كسى نيست كه وى را بجانب منزل و مأوايش ببرد ، يا اينكه اگر دشمنى به وى حمله نمايد از او دفاع كند ! ! آخر الامر حضرت مسلم همچنان حيران و سرگردان در ميان كوچه‌هاى كوفه ميرفت . ولى نميدانست كجا ميرود ! ؟ رفت تا رسيد بخانه‌هاى بنى جبله كه از قبيلهء كنده بودند . بعد از آن بر در خانهء زنى كه او را طوعه ميگفتند رسيد ،\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nطوعه قبلا كنيز زر خريد اشعث بن قيس بود ، اشعث او را آزاد كرد و اسيد حضرمى با طوعه ازدواج نمود و بلال را براى او آورد . بلال با مردم خارج شده بود و مادرش در انتظار او بود .\r\nحضرت مسلم پس از اينكه بر طوعه سلام كرد و وى جواب داد به او فرمود :\r\nاى كنيز خدا ! يك جرعهء آب به من بده . وقتى طوعه آب به حضرت مسلم داد و برگشت آن بزرگوار همان جا نشست . طوعه رفت و برگشت و به حضرت مسلم گفت : اى بندهء خدا مگر آب نياشاميدى ؟ فرمود : چرا . گفت : پس بسوى اهل و عيال خود برو .\r\nمسلم عليه السّلام سكوت اختيار كرد . طوعه براى دومين بار سخن خود را تكرار نمود . ولى حضرت مسلم همچنان ساكت بود . طوعه مرتبهء سوم گفت :\r\nسبحان اللَّه ! اى بندهء خدا ! خدا تو را عافيت دهد ! برخيز و متوجه اهل و عيال خود شو ، زيرا نشستن تو بر در خانهء من صلاح نيست ، من راضى نيستم تو اينجا باشى ! حضرت مسلم برخاست و به طوعه فرمود : اى كنيز خدا ! من در اين شهر اهل و عشيره‌اى ندارم . آيا تو يك عمل نيكو در حق من انجام ميدهى تا من هم بعدا آن را تلافى كنم ؟ طوعه گفت : چه عملى ؟ فرمود : من مسلم بن عقيل هستم كه اين گروه مرا تكذيب نموده‌اند . اينان مرا فريب دادند و خارج نمودند ! طوعه گفت : آيا تو مسلم هستى ! ؟ فرمود : آرى . طوعه گفت : بفرمائيد ! حضرت مسلم داخل يكى از اطاقهاى وى شد كه مسكن طوعه نبود .\r\nطوعه فرشى براى آن بزرگوار گسترانيد و غذا برايش آورد ، ولى مسلم عليه السّلام غذا نخورد . چندان طولى نكشيد كه پسر طوعه آمد و ديد مادرش بيشتر از حد معمول در آن اطاق داخل و خارج ميگردد ! بمادر خود گفت : به خدا قسم امشب اين دخول و خروج تو در اين اطاق مرا دچار شك و ترديد نموده است ! گويا در اين اطاق كارى داشته باشى ؟ گفت : پسر جان ! از اين موضوع صرف نظر كن .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nگفت : به خدا قسم بايد مرا آگاه نمائى ، طوعه گفت : بدنبال كار خود برو و از من جويا مشو ! وقتى پسرش خيلى اصرار كرد گفت : اگر شرط ميكنى اين مطلبى را كه به تو ميگويم كسى را از آن آگاه ننمائى بگويم ؟\r\nگفت : آرى شرط ميكنم . طوعه پسر خويش را قسم داد كه اين راز را فاش نكند و او قسم خورد . وقتى طوعه وى را آگاه نمود او خوابيد و ساكت شد ! هنگامى كه مردم بىوفاى كوفه از اطراف حضرت مسلم پراكنده شدند مدت طولانى بود كه ابن زياد سر و صدائى از ياران حضرت مسلم آن طور كه قبلا ميشنيد بگوشش نرسيد . ابن زياد بياران خود گفت : از بالاى قصر بنگريد آيا احدى از اصحاب مسلم را مىبينيد ؟ آنان نگاه كردند ، ولى احدى از طرفداران مسلم را نيافتند . ابن زياد گفت : نظر كنيد ، شايد ايشان در زير سايه‌ها در كمين شما باشند . آنان تخته‌هاى مسجد را كندند و با شعله‌هاى آتشى كه در دست داشتند فرود آمدند و نظر كردند چون آن شعله‌ها گاهى روشن و گاهى خاموش ميشدند و آن طور كه لازم بود روشن نميشدند . لذا قنديلهائى را از سقف آويزان نمودند و دسته‌هاى نى را به ريسمان بستند و پس از اينكه نىها را آتش زدند آنها را بقدرى آويزان كردند كه به زمين ميرسيدند . بدين وسيله زير كليهء سايبانها را با تمام زواياى مسجد از دور و نزديك تفتيش نمودند ، حتى زير آن سايبانى را كه زير منبر بود بررسى كردند ولى چون كسى را نيافتند لذا ابن زياد را از تفرقهء مردم آگاه نمودند .\r\nابن زياد در سدهء مسجد را گشود و بعد خارج شد و بر فراز منبر رفت .\r\nيارانش نيز با او خارج شدند و به ايشان دستور داد تا نشستند . ابن زياد اين عمل را قبل از نماز عشاء انجام داد . سپس ابن زياد به عمر بن نافع دستور داد تا در شهر ندا در داد : آگاه باشيد ! ذمهء زمامدار از پاسبانان و سرشناسان و بزرگان شهر و جنگجويان كه نماز عشاء را در غير مسجد بخوانند برى خواهد\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nبود ، بيشتر از يك ساعت طول نكشيد كه مسجد مملو از جمعيت شد .\r\nسپس ابن زياد دستور داد تا منادى ندا كرد و مردم براى نماز قيام كردند به پاسبانان امر كرد تا پشت سرش باشند و او را از كسى كه بخواهد غفلتا وى را بكشد محافظت نمايند . با اين تشكيلات نماز را با مردم بجاى آورد .\r\nابن زياد پس از اين جريان بر فراز منبر رفت و بعد از اينكه حمد خداى را بجاى آورد و گفت : مسلم بن عقيل كه شخصى است سفيه و جاهل اين اختلافات و تفرقه‌ها را ايجاد نمود . ذمهء خدا از آن مردى كه ما مسلم را در خانه‌اش پيدا كنيم برى خواهد بود . كسى كه مسلم را نزد ما بياورد پول خون او را به وى خواهيم داد . اى بندگان خدا ! از خدا بترسيد ! بيعت و اطاعت خود را از دست ندهيد ! و كسى را بر جان خود مسلط منمائيد ! سپس گفت : اى حصين بن نمير ( بضم حاء و فتح صاد ) مادرت در عزاى تو گريه كند اگر درى از دروازه‌هاى كوفه باز بماند و اين مرد يعنى حضرت مسلم از شهر خارج شود و او را نزد من نياورى ! زيرا من تو را بر خانه‌هاى كوفه مسلط نموده‌ام ، ديده بانهائى را بر اهل و خانه‌هاى كوفه بفرست . وقتى شب را صبح كردى خانه‌ها را تفتيش كن . گوشه و كنار آنها را بررسى نما تا اينكه مسلم ابن عقيل را نزد من بياورى .\r\nاين حصين نمير سر پاسبان ابن زياد و از قبيلهء بنى تميم بود . سپس ابن زياد داخل قصر گرديد و يك پرچم براى عمرو بن حريث ( بضم حاء و فتح راء ) تشكيل داد و او را براى مردم امير قرار داد .\r\nهنگامى كه صبح شد ابن زياد در جايگاه خود نشست و به مردم اجازهء ورود داد و مردم نزد او آمدند . وقتى محمّد بن اشعث آمد ابن زياد به او گفت :\r\nمرحبا به تو كسى كه نسبت بما غل و غشى ندارى و بدوستى دشمنان ما متهم نيستى و بعد او را پهلوى خويشتن جاى داد .\r\nپسر طوعه پس از اينكه صبح شد نزد عبد الرحمن بن محمّد بن اشعث رفت\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nو او را از مكان حضرت مسلم آگاه كرد و گفت : مسلم نزد مادر من است عبد الرحمن نزد پدر خود كه پيش ابن زياد بود آمد و با پدر خويش بيخ گوشى صحبت كرد و ابن زياد سخن وى را شنيد . ابن زياد با چوب‌دستى اشاره به پهلوى او كرد و گفت : الساعه برخيز و مسلم را نزد من بياور ! وى برخاست و ابن زياد ياران خود را بهمراه او روانه كرد ، زيرا ميدانست كه هيچ گروهى دوست ندارد مسلم ابن عقيل در ميان آنان دچار مصيبت شود .\r\nلذا ابن زياد عبيد اللَّه بن عباس سلمى را با تعداد هفتاد نفر مرد از قبيلهء قيس با او فرستاد . آنان آمدند تا نزديك آن خانه‌اى كه حضرت مسلم در آن بود رسيدند هنگامى كه حضرت مسلم عليه السّلام هياهوى مردان و صداى سم اسبان را شنيد فهميد كه براى دستگير نمودن وى آمده‌اند . مسلم بن عقيل با شمشير به آنان خروج نمود ايشان بخانهء طوعه ريختند ولى حضرت مسلم آنان را با شمشير خود زد و از خانه خارج كرد . ايشان دوباره بسوى مسلم بازگشتند و آن بزرگوار بر ايشان حمله كرد .\r\nحضرت مسلم با بكر بن حمران احمرى مشغول كارزار شدند . بكر يك شمشير به دهان مقدس مسلم زد كه لب بالاى آن حضرت قطع شد و شمشير به طرف لب پايين وى سرعت نمود و دندان پائين وى را از جاى كند . سپس حضرت مسلم يك شمشير بر فرق سر بكر زد و براى دومين بار شمشير ديگرى بر پى گردنش زد كه نزديك بود تا شكمش برسد ! هنگامى كه لشكر كفر با اين منظره مواجه شدند از بالاى بام اطاق بر آن حضرت مشرف شدند و آن بزرگوار را سنگباران نمودند . دسته‌هاى نى را آتش ميزدند و از بالاى بام بر سر آن جوانمرد بىنظير ميريختند . وقتى مسلم بن عقيل عليه السّلام با اين موضوع روبرو شد با شمشير كشيده داخل كوچه گرديد و بر آنان خروج نمود . محمّد بن اشعث به حضرت مسلم مىگفت : تو در امان هستى ، خويشتن را بكشتن مده ! ولى آن شير بيشهء شجاعت با ايشان كارزار ميكرد و اين رجز را\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nميخواند :\r\n1 -  اقسمت لا اقتل الا حرا * و ان رأيت الموت شيئا نكرا \r\n1 - يعنى من قسم خورده‌ام كه كشته نگردم مگر آزادانه . و لو اينكه مرگ را چيز ناپسندى ديده‌ام .\r\n2 - مرگ است كه شىء خنك را با شىء داغ و تلخ . مخلوط مينمايد .\r\nشعاع آفتاب برگشت و استقرار يافت 3 - هر مردى در يك روزى دچار فتنه و شر خواهد شد . من خائفم از اينكه مبادا تكذيب شوم يا فريب بخورم .\r\nمحمّد بن اشعث به حضرت مسلم گفت : تو تكذيب نميشوى ، فريب نميخورى ، خدعه نخواهى ديد . زيرا اين گروه عموزادگان تو ميباشند ، قاتل تو نيستند ، ضررى به تو نميرسانند . حضرت مسلم كه بدنش بوسيلهء سنگباران شدن داغ و از كارزار نمودن ناتوان و نفسش قطع شده بود تكيه به ديوار همان خانه داد . محمّد بن اشعث براى دومين بار سخن خود را اعاده نمود و گفت : تو در امان هستى . مسلم فرمود :\r\nمن در امانم ؟ گفتند : آرى ولى عبيد اللَّه بن عباس سلمى گفت : من ناقه و جمل ( يعنى شتر نر ) ندارم ( روى اين كار بگذارم ) و پس از اين جواب دور شد .\r\nحضرت مسلم به آن افراد غدار و مكار فرمود : اگر واقعا من در امان نباشم پس دست خود را در ميان دست شما نگذارم ! ؟\r\nسپس استرى آوردند و حضرت مسلم را بر آن سوار نمودند ، در اطراف آن بزرگمرد اجتماع كردند و شمشيرش را از كفش خارج نمودند .\r\nگويا ، مسلم عليه السّلام در آن موقع از خويشتن مأيوس شده بود ! چشمانش پر از اشك شد و فرمود : اين اولين مكر و غدرى است كه كرديد ! محمّد بن اشعث گفت : اميدوارم كه ضررى متوجه تو نشود .\r\nحضرت مسلم فرمود : غير از اميدوارى چيزى نيست ! پس امان شما چه شد ! ؟\r\n إِنَّا لِلَّه وَ إِنَّا إِلَيْه راجِعُون  !\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nمسلم عليه السّلام پس از تلاوت اين آيه گريان شد . عبيد اللَّه بن عباس به آن حضرت گفت : كسى كه طالب يك چنين مقامى است كه تو طالب آن هستى نبايد براى يك چنين مصيبتى كه بر تو نازل شده گريان شود ! ! حضرت مسلم فرمود : به خدا قسم من براى خودم گريه نميكنم و باكى از كشته شدن ندارم ، گرچه تلف شدن را به قدر يك چشم بهمزدنى دوست ندارم ، ولى در عين حال براى بستگان خودم كه در شرف آمدن هستند گريه ميكنم براى حسين و آل حسين گريانم .\r\nسپس حضرت مسلم متوجه محمّد بن اشعث شد و به او فرمود : من تو را اين طور مىبينم كه از امان دادن من عاجز خواهى شد ، آيا اين خير نزد تو هست كه مردى را از زبان من نزد حسين عليه السّلام كه امروز و فردا بسوى شما خارج خواهد شد بفرستى تا به آن حضرت بگويد : مسلم بن عقيل كه در دست اين گروه اسير است و چه بسا تا شام كشته شود ميگويد :\r\nپدر و مادرم بفدايت با اهل بيت خود برگرد . مبادا اهل كوفه تو را فريب دهند ! زيرا ايشان همان ياران پدرت ميباشند كه تمنا داشت بوسيلهء موت يا قتل از دست آنان راحت شود . اهل كوفه به تو دروغ گفتند كسى كه دروغ بگويد نظريه‌اى ندارد .\r\nابن اشعث گفت : به خدا قسم من اين خواستهء تو را عملى خواهم كرد و ابن زياد را آگاه مىكنم كه من تو را امان داده‌ام .\r\nمحمّد بن شهر آشوب ميگويد : ابن زياد عمرو بن حريث مخزومى و محمّد بن اشعث را با هفتاد مرد فرستاد تا آن خانه‌اى را كه حضرت مسلم در آن بود محاصره نمودند .\r\nسپس حضرت مسلم در حالى كه اين رجز را ميخواند بر آنان حمله كرد .\r\n1 -  هو الموت فاصنع و يك ما انت صانع * فانت لكأس الموت لا شك جارع \r\n\r\n","description":"","footnote":"","page_name":" 394 ","page_number":394},
  {"content":"\r\n\r\n1 - يعنى آن مرگ است ، واى بر تو هر عملى كه ميخواهى انجام بده .\r\nچه آنكه تو پيمانه مرگ را بدون شك سر خواهى كشيد .\r\n2 - پس در مقابل امر خدا جل جلاله صبور باش ! زيرا حكم و قضا و قدر خدا در ميان خلق تقسيم خواهد شد .\r\nمحمّد بن ابى طالب ميگويد : هنگامى كه حضرت مسلم عليه السّلام گروه فراوانى از كوفيان را كشت و اين موضوع به گوش ابن زياد رسيد ابن زياد براى محمّد بن اشعث پيغام داد : ما تو را فرستاديم كه فقط يك مرد را نزد ما بياورى و او يك چنين رخنهء بزرگى در ميان ياران تو ايجاد كرده . پس چه خواهى كرد اگر ما تو را بسوى غير از او بفرستيم ! ؟\r\nمحمّد بن اشعث جواب داد :\r\nايها الامير ! أ تظن انك بعثتنى الى بقال من بقالى الكوفه ، او الى جرمقانى من جرامقة الحيرة ، او لا تعلم ايها الامير انك بعثتنى الى اسد ضرغام و سيف حسام ، في كف بطل همام ، من آل خير الانام .\r\nيعنى اى امير ! تو گمان ميكنى مرا بسوى يكى از بقال‌هاى كوفه يا به طرف يكى از برزگران حيره فرستاده‌اى ؟ آيا نميدانى مرا بجانب شيرى دلاور و شمشيرى برنده كه در دست پهلوانى نامدار است فرستاده‌اى ؟ همان پهلوانى كه از آل خير الايام مىباشد .\r\nابن زياد دستور داد : پس به مسلم امان بده ، زيرا تو جز با اين عمل دست بر او نخواهى يافت .\r\nمؤلف گويد : در بعضى از كتب مناقب از عمرو بن دينار نقل شده كه گفت :\r\nامام حسين عليه السّلام حضرت مسلم را كه چون شيرى بود بجانب كوفه فرستاد .\r\nعمرو و ديگران گفته‌اند : حضرت مسلم عليه السّلام يكنوع قوت و قدرتى داشت كه مرد را بدست خود ميگرفت و بر بالاى بام پرتاب مينمود ! ! بروايت شيخ مفيد بازگشتيم كه ميگويد : ابن اشعث حضرت مسلم را بر در\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nقصر آورد و از ابن زياد اجازهء ورود خواست و ابن زياد به او اجازه داد و ابن اشعث با مسلم نزد ابن زياد وارد شد ، او را از جريان حضرت مسلم آگاه نمود ، و گفت :\r\nبكر به حضرت مسلم ضربت زد و من امان به او دادم .\r\nابن زياد گفت : به تو چه مربوط كه به مسلم امان دادى ، مگر ما تو را فرستاده بوديم كه بمسلم امان دهى ! ؟ ما تو را فرستاده بوديم كه او را نزد ما بياورى .\r\nابن اشعث ساكت شد و حضرت مسلم را بر در قصر آورد . حضرت مسلم فوق العاده تشنه بود . گروهى از مردم بر در قصر نشسته بودند كه در انتظار اجازهء ورود بودند .\r\nعمارة بن عقبة بن ابى معيط ، عمرو بن حريث ، مسلم بن عمرو و كثير بن شهاب هم در ميان آن گروه بودند .\r\nيك كوزهء آب سرد نزد قصر بود . حضرت مسلم فرمود : از اين آب سيرابم نمائيد . مسلم بن عمرو به حضرت مسلم گفت : اين آب را مىبينى كه چقدر خنك است ، نه به خدا قسم هرگز قطره‌اى از آن را نخواهى نوشيد تا اينكه از آب جوش دوزخ بياشامى .\r\nحضرت مسلم به او فرمود : واى بر تو ! ! تو كيستى ؟ گفت : كسى هستم كه حق را شناخت و تو آن را نشناختى ، براى امامش نصيحت كرد و تو غل و غش نمودى ، اطاعت امامش را كرد و تو مخالفت كردى . من مسلم بن عمرو باهلى ميباشم .\r\nمسلم بن عقيل عليه السّلام به او فرمود : مادرت در عزايت گريان شود ، چه شد كه تو جفاكار و تندخو و سنگدل شدى ! ؟ اى پسر باهله ! تو از من سزاوارترى كه آب جوش جهنم را بياشامى و دائما در دوزخ باشى .\r\nحضرت مسلم پس از اين جريان نشست و به ديوار تكيه كرد . عمرو بن حريث غلام خود را فرستاد تا آن كوزهء آبى را كه دستمالى بر سر آن بود با يك قدح\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nآورد . سپس آب در ميان آن قدح ريخت و بمسلم عليه السّلام گفت : بياشام . وقتى حضرت مسلم آن ظرف را گرفت كه آب بياشامد خون دهانش در ميان آن ريخت يك مرتبه يا دو مرتبه آب قدح را دور ريختند و آب آوردند ولى مسلم عليه السّلام نتوانست بياشامد . مرتبهء سوم كه خواست آب بياشامد دندانهاى جلوى آن بزرگمرد در ميان قدح سقوط كرد .\r\nحضرت مسلم فرمود : سپاس مخصوص خدا است ، اگر اين آب نصيب من بود آشاميده بودم .\r\nدر همين موقع فرستادهء ابن زياد از قصر خارج شد و دستور داد تا مسلم را داخل قصر نمايند .\r\nوقتى حضرت مسلم داخل قصر شد بعنوان امير بودن به ابن زياد سلام نكرد .\r\nيكى از پاسبانان گفت : چرا بر امير سلام نكردى ؟\r\nفرمود : اگر بخواهد مرا شهيد نمايد چه سلامى به او بكنم و اگر تصميم كشتن مرا نداشته باشد بعد از اين سلام من بر او فراوان است .\r\nابن زياد بمسلم گفت : بجان خودم قسم كشته خواهى شد . حضرت مسلم فرمود : آيا مرا شهيد مينمائى گفت : آرى . فرمود : پس مهلت بده تا به بعضى از بستگان خود وصيت كنم . گفت : مانعى ندارد .\r\nحضرت مسلم نظرى به اهل مجلس ابن زياد كرد و ديد عمر بن سعد بن ابى وقاص در ميان آنان نشسته است ، فرمود : اى عمر ! رشتهء قوم و خويشى بين من و تو برقرار است . من به تو احتياجى دارم ، بر تو لازم است كه بپذيرى .\r\nحاجت من اين است كه يك وصيت محرمانه‌اى با تو دارم .\r\nعمر بن سعد از پذيرفتن اين پيشنهاد خوددارى نمود . ولى ابن زياد به ابن سعد گفت : چرا از پذيرفتن وصيت پسر عمويت خوددارى ميكنى ! ؟ عمر برخاست و با حضرت مسلم بكنارى از مجلس رفتند و در گوشه‌اى نشستند كه ابن زياد ايشان را ميديد .\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nحضرت مسلم به ابن سعد فرمود : وقتى من وارد شهر كوفه شدم مبلغ هفتصد درهم قرض كرده‌ام . تو زره و شمشير مرا به فروش و اين قرضم را ادا كن و هنگامى كه شهيد شدم جنازه‌ام را از ابن زياد بگير و دفن كن و شخصى را به طرف امام حسين بفرست تا او را از اين سفر منصرف نمايد . زيرا من براى امام حسين نوشته‌ام : مردم با آن حضرت ميباشند . من اين طور مىپندارم آن بزرگوار در راه باشد .\r\nعمر بن سعد نزد ابن زياد آمد و گفت : اى امير ميدانى مسلم چه وصيتى كرد ؟ سپس وصيت‌هاى مسلم را براى ابن زياد شرح داد . ابن زياد به ابن سعد گفت : شخص امين خيانت نميكند ولى گاهى شخص خائن امين مىشود ( يعنى تو بمسلم خيانت كردى ) اختيار مال مسلم با تو باشد ، هر عملى كه ميخواهى انجام بده . ما راجع به جنازهء مسلم باكى نداريم ( كه دفن بشود يا نشود ) . امام حسين هم اگر بما كارى نداشته باشد ما هم مزاحم او نخواهيم شد .\r\nابن زياد پس از اين جريان متوجه حضرت مسلم شد و گفت : اى پسر عقيل خاموش باش تو بنزد مردم اين شهر كه متحد بودند آمدى و بين آنان تفرقه انداختى ، ايجاد دودستگى كردى و ايشان را بجان يك ديگر انداختى .\r\nحضرت مسلم فرمود : من هرگز به اين منظور متوجه اينجا نشدم . ولى چون مردم اين شهر ديدند پدر تو نياكان آنان را كشت و خونشان را ريخت و نظير پادشاهان روم با آنان رفتار نمود ما آمديم تا طبق عدل و داد رفتار نمائيم و مردم را براى حكم قرآن دعوت كنيم .\r\nابن زياد گفت : تو را با اين امور چه كار ! پس چرا هنگامى كه در مدينه بودى و شراب ميخوردى مردم را براى عدالت و حكم قرآن دعوت نميكردى ! ؟\r\nحضرت مسلم عليه السّلام فرمود : آيا معقول است كه من شراب بخورم ؟ آگاه باش ! به خدا قسم خدا ميداند تو دروغ ميگوئى و از روى جهالت سخن ميرانى . زيرا من اين طور كه تو ميگوئى نيستم . بلكه تو براى ميگسارى از من سزاوارترى .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nتوئى كه ( نظير سگ ) به خون مسلمانان زبان خود را تر ميكنى و كسى را ميكشى كه خدا كشتن او را حرام كرده است . توئى كه خون مردم را بستم و بوسيلهء دشمنى و بدگمانى ميريزى و مع ذلك سرگرم لهو و لعب هستى و اين گونه جنايات را بازيچه مىپندارى و گويا ، اصلا جنايتى نكرده باشى ! ابن زياد گفت : اى فاسق ! ديدى نفس تو تو را به آرزوئى فريب داد كه خدا مانع آن آرزو ( يعنى مقام خلافت ) شد . حضرت مسلم فرمود : اگر ما زيبندهء مقام خلافت نباشيم پس چه كسى خواهد بود ؟ ابن زياد گفت : يزيد .\r\nمسلم عليه السّلام فرمود : سپاس ، در هر حال مخصوص ذات مقدس پروردگار است . ما بقضاوتى كه خدا ما بين ما و شما بكند خوشنوديم . ابن زياد گفت : خدا مرا بكشد اگر تو را نكشم ! تو را به نحوى ميكشم كه احدى را در اسلام اين طور نكشته باشند ! حضرت مسلم فرمود : آرى مثل تو شخصى سزاوارترى بدعتى را در اسلام بگذارى كه كسى نگذاشته باشد . آرى تو كشتن فجيع و دست و پا بريدن ناپسند و بد دلى و بدكينه‌اى را در هنگام غالب شدن براى احدى فروگذار نميكنى ! ابن زياد به امام حسين و مسلم و عقيل دشنام داد . ولى حضرت مسلم ( كه دشنام دادن را براى خود كسر شأن مىدانست ) همچنان خاموش شد و جوابى نگفت .\r\nابن زياد ( براى اينكه خونخوار بودن خود را بجهانيان ثابت كند ) گفت : مسلم را بالاى بام ببريد و گردنش را بزنيد . و جنازهء بىسرش را به زير پرتاب نمائيد .\r\nحضرت مسلم به ابن زياد فرمود : به خدا قسم اگر ما بين من و تو خويشاوندى بود مرا شهيد نميكردى ( يعنى تو ولد زنائى ) ابن زياد گفت : آن مردى كه مسلم شمشير بسرش زده است كجا است ؟ بكر بن حمران را احضار نمودند و ابن زياد به او گفت : برو بالاى بام و مسلم را گردن بزن .\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nبكر نابكار دست حضرت مسلم را گرفت بالاى بام برد و آن حضرت همچنان مشغول گفتن اللَّه اكبر و استغفار و درود به پيامبر خدا صلّى اللَّه عليه و آله و سلّم بود و ميفرمود :\r\nپروردگارا ! تو ما بين ما و آن مردمى كه ما را فريب دادند و از يارى ما دست كشيدند داورى فرما . حضرت مسلم را بر بالاى بام برده و از آنجائى كه فعلا ( يعنى زمان شيخ مفيد ) به مكان كفاشها معروف است سرازير نموده گردن مباركش را زدند . اول سر مقدس و بعد جنازهء مباركش را به زير پرتاب نمودند .\r\nسيد بن طاوس مينگارد : هنگامى كه حضرت مسلم عليه السّلام گروهى از آن مردم تبه كار را كشت محمّد بن اشعث فرياد زد : اى مسلم ! تو در امان هستى . مسلم فرمود : براى مردم بىوفا و فاجر عهد و پيمانى وجود ندارد . سپس شروع بجهاد نمود و آن رجزى را خواند كه حمران بن هالك خثعمى در جنگ قرن ميخواند و مطلع آن اين است : اقسمت لا اقتل الا حرا . الى آخره . محمّد بن اشعث نيز به حضرت مسلم گفت : مطمئن باش كه ما به تو دروغ نمىگوئيم و تو را فريب نخواهيم داد . اما حضرت مسلم اعتنائى بسخن او نكرد .\r\nلشكر كفر به حضرت مسلم حمله نمودند و بدن مقدسش بوسيلهء زخم‌هاى وارده داغ شده بود ! سرانجام ، مردى از عقب نيزه‌اى به پشت آن بزرگوار زد و آن حضرت به روى زمين افتاد . در اين موقع بود كه وى را اسير كردند .\r\nهنگامى كه مسلم را نزد ابن زياد آوردند به ابن زياد سلام نكرد . يكى از پاسبانان بمسلم گفت : به ابن زياد سلام كن ! مسلم عليه السّلام در جوابش فرمود : واى بر تو ! ساكت باش ! ابن زياد امير نيست .\r\nابن زياد گفت : مانعى ندارد ، چه سلام بكنى و چه سلام نكنى كشته خواهى شد .\r\nحضرت مسلم فرمود : اگر تو مرا بكشى ( بعيد نيست ) زيرا بدتر از تو كسى را كشت كه از من بهتر بود .\r\nسپس ابن زياد بمسلم گفت : اى عاق و اى فتنه انگيز تو بر امام خود\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nخروج كردى و بين مسلمانان تفرقه انداختى ، آتش فتنه را مشتعل كردى ! مسلم عليه السّلام فرمود : اى ابن زياد دروغ ميگوئى ، زيرا جز اين نيست كه معاويه و يزيد بين مسلمين تفرقه انداختند . فتنه و آشوب را تو و پدرت زياد بن ابيه كه غلام بنى علاج و از ثقيف بود به پا كرديد . من از خدا مىخواهم كه مقام شهادت مرا بدست بدترين خلق خود نصيبم نمايد .\r\n( سپس وقتى مسلم را بالاى بام بردند ) و قاتل گردن آن مظلوم را زد و با حالتى وحشت‌زده باز گرديد ابن زياد به او گفت : تو را چه مىشود ! ؟ گفت : ايها - الامير ! در آن وقتى كه مسلم را شهيد نمودم با مردى مواجه شدم كه داراى صورتى سياه و انگشت خود را بدندان گرفته بود ، لذا دچار وحشتى شدم كه هرگز نشده‌ام ! ابن زياد گفت : شايد ترسيده باشى .\r\nمسعودى مينويسد : ابن زياد بكير بن حمران را كه حضرت مسلم را كشته بود خواست و به او گفت : تو حضرت مسلم را كشتى ؟\r\nگفت : آرى گفت : در آن وقتى كه مسلم را براى كشتن بالا ميبردى چه ميگفت ؟ گفت : تكبير و تسبيح و تهليل يعنى لا إله الا اللَّه ميگفت و استغفار مينمود . هنگامى كه او را نزديك آورديم تا گردنش را بزنيم گفت : پروردگارا بين ما و آن مردمى كه ما را فريب دادند و بما دروغ گفتند و ما را تنها نهادند و به كشتن دادند داورى كن . من به مسلم گفتم : سپاس مخصوص آن خدائى است كه به من قدرت داد تا از تو تقاص كنم . پس ضربتى بمسلم زدم ولى كارگر نشد . مسلم به من گفت : اى بندهء زر خريد ! آيا تلافى آن يك ضربتى كه من به تو زدم نشد ! ؟\r\nابن زياد گفت : مسلم حتى موقع مردن هم فخريه ميكرد ! ؟ قاتل گفت : وقتى ضربت دوم را به كار بردم مسلم را شهيد نمودم .\r\nشيخ مفيد ميفرمايد : محمّد بن اشعث برخاست و نزد ابن زياد براى هانى شفاعت كرد و گفت : تو كه از شخصيت هانى در اين شهر و قبيله و خانوادگى او مستحضرى قبيلهء هانى ميدانند من با رفيق خود هانى را نزد تو آورده‌ايم . تو را به خدا قسم مىدهم كه\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nهانى را به من ببخشى ، زيرا من طاقت دشمنى مردم اين شهر و خانوادگى او را ندارم .\r\nابن زياد وعده داد كه شفاعت وى را بپذيرد ، ولى بعدا پشيمان شد و دستور داد تا در همان موقع هانى را آوردند ، سپس گفت : هانى را ببازار ببريد و گردنش را بزنيد . هانى را بيرون آوردند و ببازار در آنجائى كه گوسفند ميفروختند بردند ، هانى در حالى كه دست بسته بود فرياد ميزد : اى قبيلهء مذحج كجائيد ! آيا قبيلهء مذحج از من نيست ؟ آيا نبايد بفرياد من برسند ! ! وقتى ديد كسى بفريادش نميرسد دست خود را دراز كرد و ريسمان را باز نمود و گفت :\r\nآيا عصا ، خنجر ، سنگ ، يا استخوانى نيست كه انسان بتواند بوسيلهء آن از خويشتن دفاع نمايد ؟\r\nمأموران ابن زياد برجستند و او را گرفتند محكم بستند و به وى گفتند :\r\nگردن خود را بكش تا آن را بزنيم . هانى گفت : من جان خود را بشما نمىبخشم و در جان دادن خويش بشما يارى نخواهم كرد . يكى از غلامان ابن زياد كه ترك بود و رشيد نام داشت با شمشير يك ضربت به گردن هانى زد ولى كارگر نشد . هانى گفت : بازگشت بسوى خدا است بار خدايا ! بسوى رحمت و خوشنودى تو مىآيم سپس آن غلام تبه كار ضربت ديگرى به هانى زد و او را شهيد نمود ! ! عبد اللَّه بن زبير اسدى در بارهء شهادت حضرت مسلم بن عقيل و هانى بن عروه اشعارى را سروده است كه مطلع آنها اين است :\r\n1 -  فان كنت لا تدرين ما الموت فانظرى * الى هانى في السوق و ابن عقيل \r\n1 - يعنى ( اى نفس ! ) اگر نميدانى مرگ چيست پس در بازار به هانى و مسلم ابن عقيل نظر كن .\r\n2 - به آن پهلوانى بنگر كه شمشير صورت او را درهم شكست و به ديگرى يعنى مسلم نگاه كن كه از بالاى بام به زير سقوط كرد .\r\n\r\n","description":"","footnote":"","page_name":" 402 ","page_number":402},
  {"content":"\r\n\r\n3 - دستور ابن زياد آن دو نفر را گرفتار كرد و بدين سرنوشت دچار گرديدند كه هر كس شبانه به هر راهى ميرود سخن از ايشان ميگويد .\r\n4 - جسد بىسرى را مينگرى كه مرگ رنگ او را ديگرگون نموده و خونهائى مىبينى كه در هر رهگذر ريخته شده‌اند .\r\n5 - جوانمردى كه از زن جوان باحياتر و برنده‌تر از شمشير صيقلى دودم بود .\r\n6 - آيا اسماء ( ابن خارجه ) آسوده خاطر سوار بر اسبها خواهد شد ، در صورتى كه قبيلهء مذحج خون‌هائى را از او مطالبه خواهند كرد .\r\n7 - قبيلهء مراد در اطراف اسماء گردش ميكنند و در انتظارند كه از او جستجو نمايند .\r\n8 - پس اگر شما تقاص خون برادر خود را نكنيد نظير زنان زناكارى هستيد كه به اندك چيزى قانع شده باشيد .\r\nهنگامى كه مسلم و هانى شهيد شدند ابن زياد سر مقدس ايشان را بوسيلهء هانى بن ابى حيهء وادعى و زبير بن اروح تميمى براى يزيد بن معاويه فرستاد . به كاتب خود گفت : سرگذشت مسلم و هانى را براى يزيد بنويس ، كاتب كه عمر ابن نافع بود نامه‌اى طولانى براى يزيد نوشت . وى اول كسى بود كه نامه‌ها را طولانى مىنوشت . وقتى ابن زياد آن نامه را خواند مورد پسندش قرار نگرفت .\r\nلذا گفت : اين طول و تفضيل‌ها براى چيست و اين اضافات لزومى ندارد .\r\nبردار بنويس : اما بعد ، سپاس مخصوص آن خدائى است كه حق امير المؤمنين را گرفت و دشمن او را مغلوب نمود . بعرض امير المؤمنين ميرسانم كه مسلم بن عقيل بخانهء هانى بن عروهء مرادى پناهنده شد و من جاسوسان خود را بر آنان گماشتم ، مردانى را مراقب ايشان نمودم ، نيرنگهائى به كار بردم تا اينكه آن دو نفر را از خانه خارج كردم و خدا مرا بر ايشان مسلط نمود ، من گردن آنان را زدم و سرهاى آنان را بوسيلهء هانى بن ابو حيهء وادعى و زبير بن اروح تميمى\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nبراى تو فرستادم . اين دو نفرى كه نزد تو فرستادم از فرمانبرداران و سر سپردگان و خيرخواهان بنى اميه ميباشند و هر توضيحى كه در بارهء مسلم و هانى لازم ميدانى از اين دو نفر جويا شو زيرا داراى اطلاع كافى و راستى و پارسائى ميباشند .\r\nيزيد در پاسخ نوشت : حقا تو همانطور بودى كه من ميخواستم . رفتار مردان دور انديش را انجام دادى و نظير دلاوران پردل حمله‌ور شدى و ما را از دفاع دشمن مستغنى كردى . آن گمانى كه من در بارهء تو داشتم به يقين تبديل شد تو ما را نسبت به خود خوشبين نمودى .\r\nمن دو نفر فرستادهء تو را پذيرفتم . وقتى مخفيانه راجع به اوضاع از آنان جويا شدم ديدم از نظر انديشه و فضيلت همانطور بودند كه نوشته بودى . لازم است تو در بارهء ايشان احسان نمائى .\r\nاين طور به من رسيده كه حسين متوجه عراق شده . ديده‌بانان و مردان مسلحى را براى مردم مهيا كن . كاملا مراقب باش ! هر كسى را كه گمان بد در باره‌اش برده شود زندانى كن . كسى را كه بر عليه ما متهم است بقتل برسان و هر خبرى را كه بعدا پيش بيايد براى من بنويس .\r\nابن نما مينويسد : يزيد بن معاويه براى ابن زياد نوشت : به من اين طور رسيده كه حسين بسوى كوفه حركت كرده است . زمان حكومت تو در ميان زمانها و شهر تو در بين شهرها و تو در ميان عمال ما دچار آمدن حسين شده‌اى .\r\nتو در اين پيش آمد يا اينكه آزاد مردى خواهى شد و يا اينكه نظير غلام زر خريدى خواهى بود كه براى مردم بندگى نمايد .\r\nشيخ مفيد مينگارد : خروج حضرت مسلم عليه السّلام در كوفه ، روز سه شنبه ، هشتم ماه ذى حجهء سنهء - 60 - هجرى بود . شهادت آن بزرگوار در روز چهارشنبه - 9 - ذى حجه يعنى روز عرفه واقع شد .\r\nامام حسين عليه السّلام در روز خروج مسلم كه روز ترويه بود از مكهء معظمه\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nمتوجه عراق گرديد . امام حسين بقيهء ماه شعبان ، ماه رمضان ، ماه شوال ، ماه ذى - قعده و هشت شب از ماه ذى حجهء سنهء - 60 - هجرى را در مكهء مكرمه اقامت كرد . در اين مدتى كه آن حضرت در مكه بود گروهى از اهل حجاز در اطراف آن حضرت اجتماع نمودند و گروهى از اهل بصره به اهل بيت و دوستان آن بزرگوار اضافه شدند .\r\nهنگامى كه امام حسين عليه السّلام تصميم گرفت متوجه عراق شود بدور كعبه طواف كرد و سعى بين صفا و مروه را بجاى آورد و از لباس احرام خارج شد و حج را بعمره تبديل نمود ، زيرا قادر بر تمام كردن حج نبود ، چه آنكه مىترسيد او را در مكه بگيرند و براى يزيد بن معاويه بفرستند . لذا با اهل بيت و فرزندان و آن شيعيانى كه به آن حضرت ملحق شده بودند از مكه خارج شد . در آن موقع خبر شهادت حضرت مسلم به آن بزرگوار نرسيده بود . زيرا چنان كه قبلا نگاشتيم روز خروج امام حسين از مكه با روز خروج مسلم يكى بود .\r\nسيد بن طاوس از واقدى و زرارة بن صالح روايت مىكند كه گفتند : ما امام حسين عليه السّلام را سه روز قبل از اينكه بسوى عراق خارج شود ملاقات نموديم و به آن حضرت خبر داديم كه مردم كوفه هواى تو را بسر دارند و قلب آنان با تو مىباشد ، ولى شمشير ايشان بر عليه تو است .\r\nامام حسين عليه السّلام بدست خود به طرف آسمان اشاره كرد و درهاى آسمان باز شد و بقدرى از ملائكه نازل شدند كه تعداد آنان را جز خدا كسى نميدانست . سپس فرمود : اگر اشيائى به يك ديگر نزديك نميشدند و اجر از بين نميرفت من بوسيلهء ملائكه با آن مردم جهاد ميكردم . ولى يقينا ميدانم كه آن موضع ( يعنى كربلا ) محل شهادت و سقوط من و يارانم خواهد بود . احدى از اصحاب من نجات پيدا نمىكند غير از فرزندم على .\r\nاز امام جعفر صادق عليه السّلام روايت شده كه فرمود : آن شبى كه امام حسين عليه السّلام تصميم گرفته بود فرداى آن از مكه خارج شود محمد بن حنفيه بحضور\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nآن حضرت آمد و گفت : اى برادر ! تو پيمان‌شكنى اهل كوفه را نسبت به پدر و برادرت ميدانى . من ميترسم از اينكه مبادا حال تو نظير حال آنان شود . اگر صلاح ميدانى در مكه اقامت كن ، زيرا مقام تو در مكه از هر كسى بالاتر و منيع‌تر است .\r\nامام حسين عليه السّلام فرمود : اى برادر ! من ميترسم يزيد بن معاويه مرا در مكهء معظمه كه احرام امن خدا است غافلگير نمايد و بوسيلهء من حرمت و احترام خانهء خدا از بين برود . محمد بن حنفيه گفت : اگر اين خوف را دارى پس متوجه كشور يمن يا گوشه و كنار بيابانها شو ، زيرا بدين وسيله احترام تو محفوظ خواهد بود و احدى دست بر تو نخواهد يافت . امام عليه السّلام فرمود : در اين باره فكرى خواهم كرد .\r\nهنگامى كه سحر شد امام حسين كوچ كرد و اين موضوع به گوش محمد ابن حنفيه رسيد . محمد نزد امام حسين آمد و مهار ناقهء آن حضرت را گرفت و گفت : اى برادر ! آيا نه چنين است كه به من وعده دادى در بارهء اين مسافرت تجديد نظرى كنى ؟ فرمود : چرا . گفت : پس چه باعث شد كه به اين زودى حركت كردى ! ؟ فرمود : وقتى از تو مفارقت كردم جدم پيامبر خدا را در عالم خواب ديدم كه به من فرمود :\r\nيا حسين اخرج فان اللَّه قد شاء ان يراك قتيلا .\r\nيعنى يا حسين خارج شو ! زيرا مشيت خدا اين طور قرار گرفته كه تو را كشته ببيند . محمد بن حنفيه گفت :\r\n إِنَّا لِلَّه وَ إِنَّا إِلَيْه راجِعُون  .\r\nپس اين زن و بچه را براى چه همراه خود ميبرى ، در صورتى كه با اين حال خارج ميشوى ! ؟ فرمود : جدم به من فرموده :\r\nان اللَّه قد شاء ان يراهن سبايا .\r\nيعنى مشيت خدا اين طور قرار گرفته كه ايشان را اسير ببيند . محمد بن حنفيه به امام حسين سلام كرد و رفت .\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nپس از محمد بن حنفيه عبد اللَّه بن عباس و عبد اللَّه بن زبير بحضور امام حسين آمدند و گفتند : از اين سفر درگذر ! آن بزرگوار فرمود : جدم رسول خدا صلّى اللَّه عليه و آله اين مأموريت را به من داده ، چاره‌اى نيست جز اينكه بايد بروم . ابن عباس در حالى خارج شد كه ميگفت : وا حسيناه ! پس از ايشان عبد اللَّه بن عمر بحضور امام حسين آمد و گفت : با اين مردم گمراه صلح و سازش كن و آن بزرگوار را از جنگ و جدال بر حذر داشت .\r\nامام حسين در جوابش فرمود : اى ابو عبد الرحمن ! آيا نميدانى يكى از ناچيزىهاى دنيا نزد خدا اين است كه سر يحيى بن زكريا عليه السّلام را بعنوان هديه براى زن زناكارى از زنان بنى اسرائيل بردند ؟ آيا نميدانى كه بنى اسرائيل از موقع طلوع فجر تا طلوع شمس تعداد هفتاد پيغمبر را شهيد كردند و پس از اين جنايات وارد بازار و مشغول خريد و فروش شدند ؟ گويا ، اصلا مرتكب جنايتى نشده باشند ، با اين جنايات خدا در نابود كردن آنان تعجيل نكرد . ولى بعدا بشدت از آنان مؤاخذه نمود ! ؟\r\nاى ابو عبد الرحمن از خدا بترس و از يارى كردن من خوددارى مكن ! شيخ مفيد از فرزدق شاعر روايت مىكند كه گفت : من در سنهء - 60 - هجرى با مادرم حج بجاى آوردم . در آن هنگامى كه شتر مادرم را ميراندم تا داخل حرم مكه شوم با امام حسين مواجه شدم كه از مكه خارج ميشد و شمشير و سپرهاى آن حضرت بهمراهش بود . گفتم : اين قطار شتر از كيست ؟ گفته شد : از حسين بن على بن ابى طالب عليه السّلام است .\r\nمن نزد آن حضرت رفتم و سلام كردم و گفتم : خدا آرزو و خواستهء تو را آن طور كه دوست دارى بر آورده نمايد . پدر و مادرم بفدايت چه باعث شد كه تو حج را ترك كنى ! ؟\r\nفرمود : اگر اين عمل را انجام نميدادم مرا ميگرفتند . پس از آن به من\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nفرمود : تو كيستى ؟ گفتم : مردى از عرب . به خدا قسم بيشتر از اين از من جستجو نكرد .\r\nسپس به من فرمود : مرا از اوضاع مردمى كه نهادى و آمدى آگاه كن ! گفتم : از شخص با خبرى جويا شدى . قلوب مردم بر له تو ولى شمشيرهاى آنان بر عليه تو مىباشد . قضاء و قدر از آسمان نازل مىشود و خدا هم هر عملى بخواهد انجام ميدهد .\r\nفرمود : راست گفتى . امور قبلى و بعدى بدست قدرت خدا است . و خدا هر روزى براى بشر يك تقديرى تعيين ميفرمايد . اگر قضا و قدر خدا آن طور كه ما دوست داريم نازل شود پس در مقابل نعمت‌هايش سپاسگزاريم و خدا بر اداء شكر ياور ما است . و اگر قضا و قدر بين ما و رجاء ما فاصله شود پس كسى كه نيت او خير و تقوا روش او باشد محروم و دور نخواهد شد .\r\nمن گفتم : آرى ، خدا آنچه را كه دوست دارى به تو عطا كند و تو را از هر چه بر حذر هستى نجات دهد .\r\nسپس مسائلى در بارهء نذر و مناسك حج از آن حضرت پرسيدم و جواب فرمود . پس از اين جريان شتر خود را حركت داد و فرمود : السّلام عليك و از يك ديگر مفارقت نموديم .\r\nموقعى كه امام حسين عليه السّلام از مكه خارج شد يحيى بن سعيد بن عاص از طرف عمرو بن سعيد با گروهى سر راه بر امام حسين گرفتند و گفتند : برگرد ! كجا ميروى ؟ ولى امام حسين اعتنائى به آنان نكرد و رفت . آخر الامر طرفين با تازيانه شروع بزد و خورد نمودند و امام حسين و يارانش با قدرت قوى دفاع نمودند و حركت كردند تا اينكه به تنعيم رسيدند . امام عليه السّلام در تنعيم با كاروانى ملاقات كرد كه از طرف يمن آمده بود . امام حسين شترانى از صاحب آن كاروان براى اثاث و ياران خود كرايه نمود و به صاحبان آنها فرمود : هر كسى دوست داشته باشد با ما بسوى عراق بيايد ما كرايهء او را ميدهيم و با او نيكرفتارى مينمائيم\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nو هر كسى دوست دارد در بين راه از ما مفارقت كند بقدرى كه با ما راه طى كرده باشد كرايه او را خواهيم داد . گروهى با آن حضرت آمدند و برخى هم مراجعت نمودند .\r\nپس از اين جريان عبد اللَّه بن جعفر نامه‌اى به دو فرزند خود عون و محمّد داد و ايشان را بدنبال امام حسين فرستاد . مضمون آن نامه اين بود :\r\nمن تو را به خدا سوگند مىدهم كه پس از خواندن نامهء من برگردى ، زيرا من از اين مسافرتى كه تو در نظر دارى براى تو خوفناكم . بيمناكم از اينكه تو شهيد شوى و اهل بيت تو مستأصل گردند . اگر تو در اين روزگار شهيد شوى نورانيت زمين خاموش خواهد شد ، زيرا تو پناه‌گاه افرادى هستى كه بخواهند هدايت شوند . در اين مسافرت عجله منماى زيرا من بعد از اين نامه‌ام خواهم آمد .\r\nعبد اللَّه بن جعفر نزد عمرو بن سعيد رفت و به او گفت : يك امان نامه براى امام حسين عليه السّلام بنويس و به آن حضرت وعدهء نيكرفتارى بده تا مراجعت نمايد .\r\nعمرو بن سعيد نامه‌اى براى امام حسين نوشت كه مضمون آن احسان و خوش‌رفتارى و امن و امان بود و آن نامه را بوسيلهء يحيى بن سعيد براى امام حسين فرستاد .\r\nيحيى بن سعيد با عبد اللَّه بن جعفر بعد از اينكه فرزندان عبد اللَّه به امام حسين پيوسته بودند ملحق شدند و نامه را به آن حضرت تقديم نموده جد و جهد كردند كه امام حسين برگردد .\r\nامام عليه السّلام در جواب آنان فرمود : من رسول خدا صلّى اللَّه عليه و آله و سلّم را در خواب ديدم . آن حضرت به من دستور داده كه اين راه را بروم .\r\nآنان گفتند : اين خواب چگونه بود ؟\r\nفرمود : من قبل از اين آن خواب را براى احدى نگفته‌ام و بعد از اين هم نخواهم گفت تا پروردگار خود را ملاقات نمايم .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nهنگامى كه عبد اللَّه بن جعفر از مراجعت امام حسين مأيوس شد به دو فرزند خود ؛ عون و محمّد دستور داد ، در ركاب امام عليه السّلام باشند و با آن حضرت بروند و برايش جهاد نمايند .\r\nسپس با يحيى بن سعيد بجانب مكه مراجعت نمود . امام حسين عليه السّلام بدون درنگ متوجه عراق شد تا اينكه در ذات عرق پياده گرديد .\r\nسيد بن طاوس مينگارد : امام حسين روز سوم ذى حجهء سنهء - 60 - هجرى قبل از اينكه از شهادت مسلم آگاه شود از مكه متوجه عراق گرديد . زيرا خروج آن بزرگوار از مكه در آن روزى بود كه حضرت مسلم شهيد شده بود .\r\nروايت شده : موقعى كه امام حسين تصميم گرفت بسوى عراق خارج شود برخاست و اين خطبه را خواند :\r\nسپاس مخصوص خدا است ، آنچه خدا بخواهد همان مىشود ، حول و قوه‌اى نيست مگر بوسيلهء خدا . درود خدا برسول او باد ، يقينا مرگ قلاده‌اى است بر گردن جميع فرزندان آدم همانطور كه بر گردن دختران مىباشد . خيلى مشتاق لقاى اسلاف و نياكان خود شده‌ام ، نظير اشتياقى كه يعقوب به يوسف داشت .\r\nخداى توانا بقعه‌اى را براى مدفن من انتخاب نموده كه به زودى به آن خواهم رسيد . گويا مىبينم اعضايم به زودى در صحراى كربلا پاره پاره خواهد شد .\r\nچاره‌اى نيست جز اينكه بايد آن روزى را كه مقدر شده دريافت .\r\nما اهل بيت بقضاوت پروردگار راضى و در مقابل بلاى او صابر هستيم ، تا اينكه بهترين جزاى صابرين را بما عطا فرمايد .\r\nآن اعضاى قطعه قطعه به زودى در حظيرهء قدس پيامبر خدا جمع مىشوند .\r\nخدا چشم پيغمبر خود را روشن خواهد كرد و به وعدهء خود عمل مينمايد .\r\nكسى كه آرزوى شهيد شدن و جان بازى در راه ما و سعادت ابدى را دارد با ما رفيق شود كه با خواست خدا فردا روانه خواهيم شد .\r\nسيد بن طاوس و ابن نما مينگارند : امام حسين عليه السّلام آمد تا به تنعيم رسيد\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nدر آنجا با كاروانى ملاقات نمود كه از طرف بحير بن ريسان حميرى كه از طرف يزيد بن معاويه عامل يمن بود و هديه‌اى براى يزيد بن معاويه حمل مىكردند .\r\nآن هديه‌ها عبارت بودند از : لباسهاى ديبا و يكنوع گياه مخصوصى كه در يمن ميرويد . امام حسين عليه السّلام آن هديه‌ها را گرفت ، زيرا حكم امور مسلمانان بدست آن حضرت بود .\r\nسپس به شتربانان فرمود : هر كسى از شما كه دوست داشته باشد با ما بعراق بيايد كرايهء او را ميپردازيم و به وى احسان مينمائيم . و هر كسى بخواهد از ما مفارقت نمايد بقدرى كه راه طى كرده به او كرايه خواهيم داد . گروهى با آن حضرت همراه و گروهى هم جدا شدند .\r\nسپس امام حسين عليه السّلام آمد تا به ذات عرق رسيد . در آنجا بشر بن غالب را ديد كه از طرف عراق مىآمد . از او راجع به اوضاع عراق جويا شد .\r\nوى گفت : دلهاى مردم با تو ولى شمشيرشان با بنى اميه است .\r\nفرمود : برادر بنى اسدى راست گفت . خدا هر عملى كه بخواهد انجام ميدهد و هر اراده‌اى كه داشته باشد به كار ميبرد .\r\nبعدا از ذات عرق كوچ كرد و آمد تا موقع ظهر در ثعلبيه پياده شد . سر مبارك خود را به زمين نهاد و خوابش رفت . وقتى بيدار شد فرمود :\r\nهاتفى را ديدم كه ميگفت : شما بسرعت ميرويد و اجل هم شما را بسرعت بسوى بهشت ميبرد . فرزندش ، على گفت :\r\nيا ابه ! أ فلسنا على الحق ! ؟\r\nيعنى آيا ما بر حق نيستيم ! ؟ فرمود : چرا پسرم ، به حق آن خدائى كه بازگشت خلق بسوى اوست ما بر حق ميباشيم . گفت : پدر جان ! پس باكى از مرگ نداريم . فرمود : پسر جان ! خدا بهترين جزائى را كه از پدر به پسر ميدهد از من به تو عطا فرمايد . سپس شب را در آنجا توقف نمود .\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nوقتى صبح شد ديدند مردى از اهل كوفه كه كنيهء او ، ابو هره ( بكسر هاء و فتح راء با تشديد ) ازدى ( به سكون زاء ) بود نزد امام حسين آمد و سلام كرد و گفت : يا بن رسول اللَّه ! چه چيزى تو را از حرم خدا و حرم جدت حضرت محمّد صلّى اللَّه عليه و آله و سلّم خارج كرد ؟\r\nامام حسين فرمود : اى ابو هرة ! واى بر تو ! بنى اميه اموالم را تصاحب نمودند صبر كردم ، به من دشنام دادند صبر نمودم ، ولى چون اكنون خواستند خونم را بريزند لذا فرار كردم .\r\nبه خدا قسم اين گروه ستمكيش مرا شهيد ميكنند و خدا هم آنان را دچار ذلت و شمشير برندهء عجيبى خواهد كرد ، خداى توانا حتما يك كسى را بر اينان مسلط خواهد كرد كه ايشان را ذليل‌تر از قوم كشور سبأ نمايد ، همان قوم سبأ كه يك زنى بر آنان سلطنت ميكرد و در بارهء اموال و خونشان حكومت مىنمود .\r\nمحمّد بن ابو طالب مينويسد : وقتى خبر متوجه شدن امام بسوى عراق به وليد بن عتبه ( بضم عين و سكون تاء ) كه امير مدينه بود رسيد براى ابن زياد نوشت :\r\nحسين متوجه عراق شده ، حسين پسر فاطمه عليها السّلام و فاطمه دختر پيامبر اسلام صلّى اللَّه عليه و آله مىباشد .\r\nاى پسر زياد ! برحذر باش از اينكه به امام حسين سوء ظنى داشته باشى ! زيرا اين عمل موجب مىشود يك هيجان و اضطرابى دچار تو و قوم تو گردد كه تا دنيا بر قرار باشد مردم خصوصا و عموما آن را هرگز فراموش نخواهند كرد .\r\nراوى ميگويد : ابن زياد توجهى بنامه وليد نكرد .\r\nرياشى از راوى حديث خود نقل مىكند كه گفت : من حج بجاى آوردم و از ياران خود فاصله گرفتم و از بيراهه به تنهائى ميرفتم . در بين راه چشمم به چادر و خيمه‌هائى افتاد . متوجه آن خيمه‌ها شدم تا اينكه نزديك آنها رسيدم و گفتم : اين خيام از كيست ؟ گفتند : از حسين عليه السّلام گفتم : حسين بن فاطمه عليها السّلام ؟ گفتند : آرى . گفتم : امام حسين در ميان كدام يك از آنها است ؟\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nگفتند : در فلان خيمه . وقتى متوجه آن خيمه شدم ديدم امام حسين عليه السّلام بدر خيمه تكيه كرده و مشغول خواندن كتابى است كه در جلو آن حضرت بود . من به آن بزرگوار سلام كردم و جواب شنيدم .\r\nگفتم : يا بن رسول اللَّه ! پدر و مادرم بفداى تو باد چه باعث شده كه تو در اين سرزمينى كه زراعتى ندارد پياده شوى ! ؟ فرمود : اين گروه ستمكيش مرا دچار خوف نموده‌اند و اين نامه‌هاى اهل كوفه مىباشد و آنان قاتل من هستند هنگامى كه مرا شهيد نمايند و براى خدا احترامى قائل نشوند خدا يك كسى را ميفرستد تا ايشان را بكشد و از آن قومى كه يك زن بر آنان مسلط بود ذليل‌تر خواهند شد .\r\nابن نما از عقبة بن سمعان نقل مىكند كه گفت : امام حسين از مكه خارج شد و فرستادگان عمرو بن سعيد بن عاص كه يحيى بن سعيد رئيس آنان بود سر راه به امام حسين گرفتند تا آن حضرت را بازگردانند . ولى امام اعتنا نكرد و كار به جائى رسيد كه با تازيانه زد و خورد كردند و امام حسين حركت نمود . آن گروه به امام حسين گفتند : آيا از خدا نمىترسى كه ميخواهى از جماعت دست بردارى و اين امت را دچار تفرقه نمائى ! ؟ امام حسين فرمود : من براى خودم و شما هم براى خودتان . شما از رفتار من بيزاريد و من از كردار شما بيزارم .\r\nروايت شده : طرماح بن حكم ( به فتح حاء و كاف ) گفت : من مقدارى آذوقه براى اهل و عيال خود تهيه كرده بودم كه با امام حسين ملاقات كردم . به آن بزرگوار گفتم : من تو را ياد آور مينمايم ، مبادا فريب بخورى . به خدا قسم اگر داخل كوفه شوى شهيد خواهى شد . بلكه من خوف دارم كه بكوفه نرسى ! اگر تصميم جهاد دارى در كوه أجأ پياده شو ، زيرا كوهى است بلند ، به خدا قسم هرگز ذلتى در اين كوه دچار ما نشده و خويشاوندان من هم عموما تو را يارى خواهند كرد مادامى كه تو در بين آنان باشى از تو دفاع مينمايند .\r\nامام حسين فرمود : بين من و اين گروه موعد و قرار دادى در كار است\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nكه من دوست ندارم مخالفت نمايم اگر خدا چنان كه از قديم بر ما نعمت عطا كرده باز هم عطا فرمايد و ما را كفايت كند چه بهتر و اگر تقديرى است كه بايد بناچار نصيب شود پس ان شاء اللَّه كه بشهادت خواهيم رسيد .\r\nسپس من آن آذوقه‌ها را براى اهل و عيال خود بردم و در بارهء امورشان به آنان توصيه نمودم و بسوى امام حسين خارج شدم . وقتى در بين راه با سماعة - ابن زيد ملاقات نمودم و او خبر شهادت امام حسين را به من داد من مراجعت كردم شيخ مفيد مينگارد : هنگامى كه خبر متوجه شدن امام حسين از مكه بسوى كوفه به عبيد اللَّه بن زياد رسيد حصين ( بضم حاء و فتح صاد ) ابن نمير را كه سر پاسبان بود بسوى قادسيه فرستاد . او لشكر را از قادسيه تا خفان و از قادسيه تا قطقطانه منظم و مرتب كرد و بمردم گفت : امام حسين ميخواهد وارد عراق شود .\r\nهنگامى كه امام حسين عليه السّلام از بطن رمه وارد حاجز شد قيس بن مسهر صيداوى و گفته شده ، عبد اللَّه بن يقطر را كه برادر رضاعى آن حضرت بود بجانب كوفه فرستاد . امام حسين كه تا آن موقع خبر شهادت حضرت مسلم را نشنيده بود يك نامه براى مردم كوفه نوشت و به قيس داد كه مضمون آن اين بود :\r\n\r\n[ نامه امام به كوفيان بعد از شهادت جناب مسلم 
  ]\r\nبسم اللَّه الرحمن الرحيم از طرف حسين بن على بسوى برادران مؤمن و مسلمان . سلام عليكم من خدائى را سپاسگزارم كه غير از او خدائى نيست . اما بعد ؛ نامهء مسلم بن عقيل به من رسيد ، در اين نامه نوشته : شما در بارهء ما رأى نيكوئى داريد و عموم شما براى پيروى نمودن ما اجتماع كرده‌ايد كه حق ما را مطالبه نمائيد . من از خدا خواسته‌ام كه عمل ما را نيك كند و در مقابل اين قيام شما بزرگترين اجر را بما عطا فرمايد .\r\nمن روز سه شنبه ، هشتم ماه ذى حجه كه روز ترويه است از مكهء معظمه بسوى\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nشما حركت نموده‌ام . موقعى كه فرستادهء من بر شما وارد شد در كار خود شتاب كنيد و كوشا باشيد ، زيرا من در همين روزها نزد شما خواهم آمد . و السّلام عليكم و رحمت اللَّه و بركاته .\r\nحضرت مسلم بيست و هفت شب قبل از اينكه شهيد شود نامه براى امام حسين نوشته بود اهل كوفه براى امام حسين نوشته بودند : تو در اينجا داراى صد هزار شمشير زن هستى ، تأخير مينداز .\r\nقيس بن مسهر نامهء امام حسين را آورد تا اينكه بقادسيه رسيد ، حصين بن - نمير او را در قادسيه گرفت و نزد ابن زياد كه در كوفه بود فرستاد . ابن زياد به قيس گفت : برو بالاى منبر و به حسين بن على كه شخصى است كذاب ناسزا بگو ! سيد بن طاوس مينويسد : موقعى كه قيس نزديك بود داخل كوفه شود حصين بن نمير سر راه بر او گرفت تا او را تفتيش كند . قيس نامهء امام حسين را خارج و پاره كرد ! و حصين او را نزد ابن زياد برد .\r\nهنگامى كه قيس در مقابل ابن زياد قرار گرفت ابن زياد به او گفت : تو كيستى ؟ قيس گفت : من مردى از شيعيان امير المؤمنين على بن ابى طالب و پسرش عليهم السّلام ميباشم . ابن زياد گفت : پس چرا نامه را پاره كردى ! ؟ گفت :\r\nبراى اينكه تو از مندرجات آن باخبر نشوى . ابن زياد گفت : آن نامه از كه و براى كه بود ؟ گفت : از حسين بن على براى گروهى از اهل كوفه بود كه من نام آنان را نميدانم .\r\nابن زياد خشمناك شد و به قيس گفت : به خدا قسم از من مفارقت نخواهى كرد تا اينكه نامهاى آن گروه را برايم بگوئى ، يا اينكه بالاى منبر به روى و حسين ابن على را با پدر و برادرش لعنت كنى . و الا بدن تو را ذره ذره خواهم كرد ! قيس گفت : نام اين گروه را كه هرگز براى تو نخواهم گفت . ولى حسين و پدر و برادرش را لعنت ميكنم .\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nسپس قيس بر فراز منبر رفت و پس از اينكه سپاس خداى را بجاى آورد و بر پيامبر خدا درود فرستاد و فراوان براى على و فرزندانش طلب رحمت نمود و عبيد اللَّه بن زياد و پدرش و گردنكشان بنى اميه را از اول تا آخر مورد لعنت قرار داد گفت : من فرستادهء امام حسينم كه بسوى شما آمده‌ام . من امام حسين را در فلان موضع بجا نهادم . شما دعوت او را اجابت نمائيد .\r\nشيخ مفيد مينويسد : ابن زياد دستور داد قيس را از بالاى بام قصر به زير انداختند . وقتى پرتاب شد اعضايش قطعه قطعه گرديد . روايت شده : وى در حالى روى زمين سقوط كرد كه دستهايش بسته بود ، استخوانهايش شكست ولى رمقى بتن داشت شخصى كه او را عبد الملك بن عمير لخمى ميگفتند نزد وى آمد و سرش را جدا كرد . وقتى به او راجع به اين جنايت اعتراض كردند گفت : منظور من اين بود كه او را راحت نمايم .\r\nسپس امام حسين عليه السّلام از حاجز به طرف عراق كوچ كرد و مختصرى راه طى كرد تا به آبى از آبهاى عرب رسيد . ناگاه به عبد اللَّه بن مطيع عدوى برخورد كه بر سر آن آب پياده شده بود - وقتى امام حسين او را ديد او برخاست و گفت :\r\nيا بن رسول اللَّه ! پدر و مادرم بفداى تو باد ! چه باعث شد كه بدين ديار آمدى ؟\r\nسپس امام حسين را پياده كرد . امام حسين به او فرمود : لا بد جريان موت معاويه را ميدانى و خبر دارى كه اهل عراق نامه‌هائى براى من نوشته‌اند و مرا به طرف خود دعوت كرده‌اند .\r\nعبد اللَّه بن مطيع گفت : يا بن رسول اللَّه ! من تو را به خدا قسم مىدهم كه مبادا حرمت اسلام را از بين ببرى ! تو را به خدا سوگند مىدهم مبادا حرمت قريش را از دست دهى ! تو را به خدا قسم مىدهم كه مبادا حرمت عرب را از بين ببرى ! به خدا قسم اگر تو آنچه را كه در دست بنى اميه است مطالبه كنى حتما تو را خواهند كشت ! و اگر تو را شهيد كنند از احدى باك نخواهند داشت و اين\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nموضوع باعث هتك حرمت اسلام و قريش و عرب خواهد شد . اين كار را انجام مده و به طرف كوفه ميا ! و جان خود را در معرض خطر بنى اميه قرار مده ! ولى امام حسين عليه السّلام اين پيشنهاد را نپذيرفت .\r\nابن زياد دستور داد تا از واقصه تا راه شام و تا راه بصره را گرفته و كنترل كرده بودند . نميگذاشتند احدى داخل يا خارج شود .\r\nامام حسين عليه السّلام در حالى آمد كه خبرى از اين حكومت نظامى نداشت .\r\nوقتى از اعراب در بارهء اين سد معبر جويا شد گفتند : ما اطلاعى نداريم جز اينكه نميتوانيم داخل و خارج شويم . امام عليه السّلام شروع به طى راه كرد .\r\nگروهى از قبيلهء فزاره و بجليه نقل كرده‌اند كه ما با زهير بن قين بجلى از مكهء معظمه مراجعت ميكرديم . ما با امام حسين در حركت بوديم ، ولى اصلا راضى نبوديم با آن حضرت در يك منزل پياده شويم . هر گاه امام حسين حركت مىكرد و در يك منزلى پياده ميشد و ما هم چاره‌اى نداشتيم جز اينكه در همان منزل پياده شويم در آن طرفى پياده ميشديم كه امام حسين در طرف ديگر آن پياده شده بود .\r\nدر آن بينى كه ما مشغول غذا خوردن بوديم ناگاه ديديم فرستادهء امام حسين آمد و سلام كرد و داخل شد و گفت :\r\nاى زهير بن قين ! امام حسين عليه السّلام مرا فرستاده كه تو نزد آن حضرت بيائى .\r\nهر يك از ما آن لقمه‌اى را كه در دست داشت انداخت ! حتى كان على رؤوسنا الطير ! « 1 »  زوجهء زهير كه بنا به گفتهء سيد بن طاوس ديلم دختر عمرو بود به زهير\r\n\r\n","description":"","footnote":" ( 1 ) يعنى گويا ، پرنده بالاى سر ما نشسته باشد . اين عبارت ضرب المثلى است در عرب . زيرا كسى كه پرنده‌اى بالاى سرش بنشيند و بخواهد آن را بگيرد سر خود را حركت نميدهد كه آن پرنده پرواز نمايد . به اين مناسبت اين عبارت را موقعى استعمال مىكنند كه انسان همچنان متحير مانده باشد . ","page_name":" 417 ","page_number":417},
  {"content":"\r\n\r\nگفت : سبحان اللَّه ! پسر پيامبر خدا بدنبال تو ميفرستد و تو نزد آن حضرت نميروى ! ؟\r\nنزد آن بزرگوار برو . سخن او را بشنو و باز مراجعت كن .\r\nزهير بن قين بحضور امام حسين آمد و پس از چند لحظه در حالى برگشت كه صورتش از خوشحالى ميدرخشيد . سپس دستور داد ، خيمه و اسباب مسافرتى را از جاى كندند و به طرف امام حسين بردند . زهير بعد از اين جريان بزوجهء خود گفت :\r\nانت طالق ! يعنى تو را طلاق دادم . به خويشاوندان خود ملحق شو ! زيرا من دوست ندارم بوسيلهء من غير از خير چيزى به تو برسد .\r\nسيد بن طاوس اضافه كرده : زهير گفت : من تصميم گرفته‌ام با امام حسين باشم تا جانم را فدايش كنم و با جانم برايش وفادارى كنم .\r\nسپس اموال زوجهء خود را به او پرداخت و او را به عموزادگانش سپرد كه وى را به خويشاوندانش برسانند .\r\nزوجهء زهير برخاست و پس از اينكه متوجه زهير شد گريست و با زهير وداع نمود و گفت :\r\nخدا براى تو خير خواست ! من از تو خواهش مىكنم فرداى قيامت نزد جدّ حسين صلّى اللَّه عليه و آله مرا ياد آور شوى .\r\nشيخ مفيد مينگارد : زهير به ياران خود گفت : هر كسى از شما دوست دارد با من بيايد مانعى ندارد و كسى كه دوست ندارد اين آخرين ديدار است من براى شما يك داستانى ميگويم و آن اين است :\r\nما براى جهاد در دريا رفتيم و خدا پيروزى را نصيب ما نمود و غنيمت‌هائى بدست آورديم .\r\nسلمان فارسى بما گفت : آيا از اينكه فاتح شديد و غنيمت‌هائى بدست آورديد خوشحال شديد ؟ گفتيم : آرى . فرمود : هر گاه بزرگ جوانان آل محمّد صلّى اللَّه عليه و آله و سلّم\r\n\r\n","description":"","footnote":"","page_name":" 418 ","page_number":418},
  {"content":"\r\n\r\n( يعنى امام حسين ) را درك نموديد خوشنودى شما به جهت جهادى كه در ركاب او مىكنيد بيشتر است از خوشحالى اين غنيمت‌هائى كه فعلا بدست آورده‌ايد .\r\nاكنون من شما را به خدا ميسپارم . ياران زهير گفتند : به خدا قسم زهير همچنان در ميان ياران امام حسين عليه السّلام بود تا اينكه شهيد شد .\r\nدر كتاب مناقب مينگارد : هنگامى كه امام حسين عليه السّلام در خزيميه پياده شد مدت يك شبانه روز در آنجا توقف كرد . وقتى صبح شد خواهرش زينب نزد آن حضرت آمد و گفت :\r\nاى برادر ! آيا تو را از اين موضوعى كه ديشب شنيدم آگاه ننمايم ؟\r\nامام حسين فرمود : چه شنيدى ؟\r\nگفت : در بين شب براى قضاى حاجت خارج شدم ، شنيدم هاتفى اين اشعار را ميخواند :\r\n1 -  الا يا عين فاحتفلى بجهد * و من يبكى على الشهداء بعدى \r\n2 -  على قوم تسوقهم المنايا * به مقدار الى انجاز وعد \r\n1 - يعنى اى چشم جد و جهد كن و اشك فراوان بريز ! كيست كه بعد از من براى شهيدان گريه كند .\r\n2 - براى گروهى گريان شو كه اجل آنان را بسوى وعده‌گاه شهادت ميبرد .\r\nامام حسين در جواب زينب فرمود : اى خواهر ! هر چه تقدير شده باشد عملى خواهد شد .\r\nشيخ مفيد از عبد اللَّه بن سليمان اسدى و منذر بن مشمعل اسدى روايت مىكند كه گفتند : هنگامى كه حج بجاى آورديم هيچ منظورى نداشتيم جز اينكه در راه به امام حسين ملحق شويم تا بنگريم كار آن حضرت به كجا خواهد رسيد .\r\nلذا ناقه‌هاى خود را بسرعت ميرانديم تا در زرود به آن حضرت پيوستيم .\r\nموقعى كه به آن بزرگوار نزديك شديم ديديم مردى از اهل كوفه كه امام\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nحسين را ديد از جاده خارج شد . امام حسين عليه السّلام توقف نمود و گويا با آن مرد كارى داشت . ولى از او درگذشت و رفت . ما متوجه آن مرد كوفى شديم و يكى از ما گفت : نزد اين مرد برويم و از او راجع به جريان كوفه جويا شويم .\r\nما رفتيم تا به آن مرد رسيديم و به او سلام كرديم و وى جواب سلام را رد كرد .\r\nما گفتيم : از چه قبيله‌اى هستى ؟ گفت : اسدى . گفتيم : ما هم اسدى هستيم . تو كيستى ؟\r\nگفت : من بكر بن فلان ميباشم . ما هم حسب و نسب خود را براى او شرح داديم و گفتيم : ما را از اوضاع مردم كوفه آگاه كن .\r\nگفت : آرى از كوفه خارج نشدم مگر اينكه مسلم بن عقيل و هانى بن عروه شهيد شدند . ديدم پاهاى آنان را گرفته در بازار مىكشيدند ! ما حركت نموديم و پس از اينكه به امام حسين رسيديم با آن حضرت همراه شديم تا آن حضرت شبانگاه در ثعلبيه پياده شد . ما هم در همان موضع پياده شديم و به آن بزرگوار سلام كرديم و او جواب سلام را داد .\r\nسپس به آن حضرت گفتيم : خدا تو را مورد مرحمت خود قرار دهد . ما خبرى داريم ، اگر صلاح ميدانى علنا و الا بطور پنهانى براى تو بگوئيم ! امام حسين يك نظر بما و ياران خود كرد و فرمود : من چيزى را از اين يارانم پنهان نميكنم .\r\nگفتيم : آن سوارى را كه ديشب با تو مقابل شد ديدى ؟ فرمود : آرى .\r\nمن ميخواستم از او پرسشى بكنم .\r\nگفتيم : به خدا قسم ما از او براى تو خبر گرفتيم و تو را از پرسش وى بىنياز نموديم . آن مرد از قبيلهء ما و صاحب نظر و راستگو و عاقل است .\r\nاو براى ما گفت : از كوفه خارج نشده تا اينكه مسلم و هانى شهيد شده‌اند و ديده كه پاهاى مسلم و هانى را گرفته در ميان بازار ميكشيدند .\r\nامام حسين عليه السّلام چند مرتبه فرمود : «  إِنَّا لِلَّه وَ إِنَّا إِلَيْه راجِعُون  ! » خدا مسلم و هانى را رحمت نمايد .\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nما به امام حسين گفتيم : تو را به خدا قسم ميدهيم كه جان خود و اهل بيت خود را در معرض خطر قرار ندهى و از همين مكان بازگردى . زيرا ناصر و معينى در كوفه ندارى . ما ميترسيم مردم كوفه بر عليه تو باشند ! امام حسين يك نظرى به فرزندان عقيل انداخت و فرمود : رأى شما چيست ؟\r\nمسلم كشته شده . آنان گفتند : به خدا قسم ما بازنخواهيم‌گشت تا اينكه تقاص خون خود را بكنيم ، يا اينكه نظير مسلم شهيد شويم .\r\nامام حسين عليه السّلام متوجه ما شد و فرمود : بعد از اين جوانان خيرى در زندگى نخواهد بود .\r\nما از سخن آن حضرت فهميديم كه عزم او براى اين مسير جزم است .\r\nلذا گفتيم : خدا براى تو خير بخواهد . آن بزرگوار فرمود : خدا شما را رحمت كند . اصحاب امام حسين به آن حضرت گفتند :\r\nبه خدا قسم تو مثل مسلم بن عقيل نيستى ، اگر وارد كوفه شوى مردم بسرعت بسوى تو ميايند . امام حسين ساكت شد .\r\nسيد بن طاوس مينويسد : خبر شهادت مسلم در زباله به امام حسين رسيد وقتى امام حسين از آنجا حركت نمود فرزدق با آن حضرت ملاقات و سلام كرد و گفت :\r\nيا بن رسول اللَّه ! چگونه به اهل كوفه اعتماد ميكنى ، در صورتى كه آنان پسر عمويت و ياران او را شهيد نمودند ! ؟\r\nامام حسين پس از اينكه ميخواست گريه كند فرمود : خدا مسلم را رحمت كند كه بسوى روح و ريحان و درود و رضوان خدا رفت . آيا نه چنين است كه مسلم بوظيفهء خود عمل نمود . ولى انجام وظيفهء ما هنوز باقى است .\r\nسپس اشعارى را سرود كه مطلع آنها اين است :\r\n1 -  فان تكن الدنيا تعد نفيسة * فدار ثواب اللَّه اعلى و انبل \r\n1 - يعنى اگر دنيا به نظر دنيا پرستان چيز نفيسى بشمار بيايد خانهء ثواب\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nخدا يعنى عالم آخرت عاليتر و بهتر است .\r\n2 - اگر بدن‌ها براى موت ايجاد شده باشند پس كشته شدن مرد با شمشير در راه خدا افضل و نيكوتر است .\r\n3 - اگر ارزاق انسان بطور تقدير تقسيم شوند پس قلت حرص مرد در كسب زيباتر خواهد بود .\r\n4 - اگر كليهء اموال براى نهادن و رفتن است پس ارزش چيزى كه متروك خواهد شد براى آزاد مرد چيست كه در بارهء آن بخل كند .\r\nشيخ مفيد مينويسد : امام حسين انتظار برد تا سحر شد و بجوانان و غلامان خود فرمود : زياد آب بردارند و هر چه آب ميخواهند بياشامند .\r\nسپس كوچ كردند و آمدند تا به زباله رسيدند . در زباله بود كه خبر شهادت عبد اللَّه بن يقطر به امام حسين رسيد .\r\nسيد بن طاوس مينويسد : امام حسين حالت گريه به خود گرفت و فرمود :\r\nپروردگارا ! براى ما و شيعيان ما مقام و منزلت بزرگى مقرر فرما ، ما و شيعيانمان را در محل رحمت خود جاىگزين كن ، زيرا تو بر هر چيزى قدرت دارى .\r\nشيخ مفيد مينويسد : سپس امام حسين عليه السّلام نامه‌اى بيرون آورد و آن را براى مردم خواند كه مضمون آن اين بود :\r\nبسم اللَّه الرحمن الرحيم . اما بعد ، خبر دلخراشى بما رسيد و آن خبر قتل مسلم بن عقيل و هانى بن عروه و عبد اللَّه بن يقطر است . شيعيان ما ، ما را تنها نهادند . هر كسى از شما كه دوست دارد باز گردد بدون عسر و حرج مراجعت نمايد . هيچ عهد و پيمانى از ما به گردن او نيست . مردم پراكنده شدند و از طرف راست و چپ رفتند ! فقط همان يارانى كه از مدينه با آن حضرت آمده بودند و گروه قليلى كه به آن بزرگوار پيوسته بودند باقى ماندند .\r\nامام حسين عليه السّلام به اين منظور اين اخطار را كرد كه ميدانست منظور آن\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nاعرابى كه بدنبال آن حضرت آمده بودند اين است كه امام حسين وارد شهرى خواهد شد و مردم آن شهر مطيع آن بزرگوارند . لذا امام حسين دوست نداشت كه اعراب ندانند بكجا ميروند .\r\nوقتى سحر شد امام حسين به ياوران خود دستور داد تا آب فراوان بردارند .\r\nسپس حركت كردند تا به بطن عقبه رسيدند . امام حسين در آنجا پياده شد .\r\nشيخى از بنى عكرمه در آنجا با امام حسين ملاقات نمود كه او را عمرو بن لوذان ميگفتند وى به امام عليه السّلام گفت : بكجا ميروى ؟ فرمود : كوفه . گفت : تو را به خدا قسم مىدهم كه باز گردى . به خدا قسم تو جز به طرف نوك نيزه و تيزى شمشيرها نخواهى رفت . اين افرادى كه بدنبال تو فرستاده‌اند اگر افرادى بودند كه از جنگ با دشمن براى تو كافى بودند و كارها را براى تو روبراه مىكردند و تو نزد آنان ميرفتى كار اساسى بود . اما با اين وضعى كه شما مىنگرى من صلاح نميدانم به اين مسافرت ادامه دهى ! ! امام حسين در جوابش فرمود : اى بندهء خدا اين نظريه‌اى كه تو دارى بر من پوشيده نيست و خدا هم در كار خود مغلوب نخواهد شد . سپس فرمود : به خدا قسم آنان دست از من برنميدارند تا اين خون مرا بريزند . هنگامى كه خون مرا بريزند خدا يك كسى را بر آنان مسلط مىكند كه ايشان را ذليل نمايد و ذليل - ترين امت‌ها خواهند شد .\r\nسپس آن حضرت از بطن عقبه حركت نمود تا وارد شراف شد . وقتى سحر شد بجوانان خود دستور داد ، آب فراوان برداشتند امام حسين از آنجا كوچ كرد و تا نصف روز راه طى نمود . در آن بينى كه راه ميرفت ناگاه شنيد مردى از اصحابش تكبير گفت . امام عليه السّلام فرمود : اللَّه اكبر ! چرا تكبير گفتى ؟ گفت :\r\nبراى اينكه نخل‌ها را ديدم گروهى از ياران به امام حسين گفتند : به خدا قسم ما هرگز در اين مكان نخل نديده‌ايم ! امام حسين فرمود : پس چه مىبينيد ؟ گفتند :\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nما گوشهاى اسب‌ها را مشاهده مينمائيم فرمود : به خدا قسم من نيز گوش اسبها را مىبينم .\r\nسپس امام حسين فرمود : ما پناه گاهى نداريم كه به آن پناهنده شويم و آن را پشتيبان خود قرار دهيم و از يك جهت با اين گروه روبرو گرديم ؟ ما به آن حضرت گفتيم : اين كوه . ذو حسم است كه پهلوى تو مىباشد و ميتوانى از طرف چپ متوجه آن شوى . اگر بسوى آن سبقت بگيرى اين منظورى كه دارى تأمين مىشود . امام به طرف آن كوه رفت و ما نيز با آن حضرت رفتيم . چندان طولى نكشيد كه گردن اسبها پيدا شد . وقتى كاملا نگاه كرديم از راه بيك طرف رفتيم . هنگامى كه ايشان ديدند ، ما از راه خارج شديم آنان كه گويا نيزه‌هاشان نظير يعاسيب ( پرنده‌اى است از ملخ كوچكتر ) و پرچمهاشان مثل پر پرنده بود متوجه ما شدند . ولى ما مسابقه گذاشتيم و در رفتن به كوه ذو حسم بر آنان سبقت گرفتيم . امام حسين عليه السّلام دستور داد تا خيمه‌ها را بر سر پا كردند و آن گروه كه در حدود هزار نفر بودند با حر بن يزيد تميمى آمدند تا در آن گرماى ظهر در مقابل امام حسين توقف نمودند . امام حسين و يارانش عمامه‌ها بر سر بسته و شمشيرهاى خود را حمايل كرده بودند .\r\nامام حسين عليه السّلام بجوانان خود فرمود : اين گروه را به نحوى آب دهيد كه كاملا سيرآب شوند . اسبان را هم اندك اندك آب دهيد كه ( چون تازه از راه رسيده‌اند و عرق دارند ) مريض نشوند . آنان اين دستور را اجراء نمودند و كاسه و جام‌ها را پر از آب ميكردند و جلو دهان اسبان ميگرفتند . وقتى آن اسب سه يا چهار يا پنج نفس آب مىخورد ظرف آب را از جلو آن رد ميكردند ( كه بيشتر از اندازه نخورد و مريض نشود ) و اسب ديگرى را به همين نحو آب مىدادند تا اينكه كليهء آن اسب‌ها را آب دادند ! على بن طحان محاربى ميگويد : من هم در آن روز با حر بودم و آخرين نفرى بودم كه ( نزد لشكر امام حسين ) وارد شدم . هنگامى كه امام حسين\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nمتوجه تشنگى من و اسبم شد به من فرمود :\r\nأنخ الراوية\r\n! يعنى آن شتر آبكش را بخوابان . ولى چون معناى راويه به نظر من مشك آب بود لذا منظور آن حضرت را درك نكردم . سپس امام عليه السّلام به من فرمود : اى پسر برادر ! آن ( شترى را كه بارش آب است ) بخوابان ! من آن شتر را خوابانيدم امام حسين به من فرمود : آب بياشام ، آب از مشك فرو ميريخت و من از آن استفاده نميكردم ، امام عليه السّلام فرمود : سر مشك را برگردان ، ولى من متوجه نميشدم كه چه كنم ! امام حسين شخصا برخاست و سر مشك را برگردانيد و من ، خود و اسبم را سيراب نمودم .\r\nمسير حر بن يزيد از قادسيه بود . ابن زياد هم مسير حصين بن نمير را از قادسيه تعيين كرده بود كه در آنجا فرود آيد . حر با هزار سوار كه در پيش او بودند در مقابل امام حسين قرار داشتند . حر همچنان با امام حسين موافق بود تا وقت نماز ظهر فرا رسيد . امام حسين به حجاج بن مسروق دستور داد تا اذان بگويد .\r\nهنگامى كه اقامهء نماز گفته و موقع خواندن نماز شد امام حسين در حالى از خيمه بيرون آمد كه زير جامه و رداء و نعلين پوشيده بود ، سپس حمد و ثناى خداى را بجاى آورد و فرمود : ايها الناس ! من نزد شما نيامدم تا اينكه نامه‌ها و فرستادگان شما براى من آمدند و گفتند : نزد ما بيا . زيرا ما امام نداريم ، شايد خدا جميع ما را بوسيلهء تو به راه حق هدايت نمايد . اگر شما بر اين قول و قرار خود هستيد پس با من يك عهد و پيمانى ببنديد كه باعث اطمينان من شود و اگر اين عمل را انجام نميدهيد و از آمدن من راضى نيستيد من به طرف همان مكانى باز ميگردم كه از آنجا آمده‌ام . آن گروه عموما سكوت اختيار كردند و احدى از آنان يك كلمه جواب نگفت . امام حسين عليه السّلام به مؤذن فرمود : اقامهء نماز را بگو ! سپس براى نماز آماده شد و به حر فرمود : مايل هستى با اصحاب خود نماز\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nبخوانى ؟ گفت : نه ، بلكه تو نماز را شروع كن و ما هم با تو نماز ميخوانيم امام حسين پس از اينكه نماز را خاتمه داد و داخل خيمه شد يارانش در اطرافش اجتماع نمودند حر و يارانش هم به جايگاه خود بازگشتند و حر داخل آن خيمه‌اى شد كه برايش زده بودند و گروهى از يارانش در اطرافش گرد آمدند و ما بقى آنان داخل آن صفى شدند كه قبلا بودند . سپس هر يك از ايشان عنان اسب خود را گرفت و زير سايهء آن نشست .\r\nهنگامى كه وقت نماز عصر فرا رسيد امام عليه السّلام دستور داد تا براى كوچ نمودن مهيا شوند . وقتى آماده شدند امام حسين به منادى خود امر كرد تا نداى نماز عصر را در داد و اقامهء نماز را گفت ، امام عليه السّلام جلو رفت و به نماز ايستاد . پس از اينكه نماز را خواند و سلام آن را گفت متوجه آن گروه شد و پس از اينكه حمد و ثناى خداى را بجا آورد فرمود : ايها الناس ! اگر شما از خدا بترسيد و حق را بشناسيد خدا بيشتر از شما راضى خواهد بود . ما آل و اهل بيت محمّديم .\r\nما بمقام خلافت اولى و سزاوارتريم از اين مردمى كه آن را ادعا مينمايند . در صورتى كه اين مقام حق آنان نيست . آن مردمى كه با جور و عدوان با شما رفتار ميكنند . و اگر شما چيزى غير از نپسنديدن ما و جهل به حق ما را نمىپذيريد و نظريهء فعلى شما غير از آن نظريه‌اى است كه در نامه‌هاى خود بوسيلهء فرستادگانتان براى من فرستاديد من باز ميگردم .\r\nحر در جواب آن بزرگوار گفت : به خدا قسم من از اين نامه‌ها و فرستادگانى كه تو ميفرمائى خبرى ندارم . امام حسين به يكى از ياران خود كه او را عقبة - ابن سمعان ميگفتند فرمود : آن دو خورجينى را كه حاوى نامه‌هاى اين مردم است نزد من بياور ! وقتى آن دو خورجين را آورد امام عليه السّلام آن نامه‌ها را در مقابل حر ريخت .\r\nحر گفت : ما از آن افرادى نيستيم كه براى تو نامه نوشته‌اند ما مأموريت داريم وقتى با تو ملاقات نمائيم از تو مفارقت ننمائيم تا تو را در كوفه نزد\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nعبيد اللَّه ببريم .\r\nامام حسين در جوابش فرمود : مرگ به تو از اين آرزو نزديك‌تر است . سپس امام حسين بيارانش فرمود : برخيزيد و سوار شويد ، آنان سوار شدند و در انتظار سوار شدن زنان ماندند . وقتى زنان سوار شدند امام عليه السّلام به اصحاب خود فرمود :\r\nبرگرديد ! هنگامى كه خواستند بازگردند لشكر حر مانع شدند . امام حسين عليه السّلام به حر فرمود :\r\nثكلتك امك ما تريد\r\n! ؟ يعنى مادرت برايت گريه كند چه منظورى دارى ! ؟ حر در جواب امام حسين گفت : آيا نه چنين است كه اگر كسى از عرب غير از تو كه در چنين حالى هستى نام مادرم را ميبرد من نيز نام مادر او را ميبردم و ( ميگفتم ) مادرت برايت گريان شود . ولى به خدا قسم من راجع بنام مادر تو راهى ندارم جز اينكه حتى - المقدور نام او را به خوبى ببرم .\r\nامام حسين به حر فرمود : چه منظورى دارى ؟ گفت : منظور من اين است كه تو را نزد امير عبيد اللَّه ببرم .\r\nامام عليه السّلام فرمود : به خدا قسم كه من تابع تو نخواهم شد .\r\nحر گفت : به خدا قسم من هم تو را رها نخواهم كرد . سه مرتبه اين مقاله بين آنان رد و بدل شد . موقعى كه گفتگوى ايشان به طول انجاميد حر گفت : من مأمور نيستم با تو جنگ نمايم . فقط مأموريت من اين است كه تو را وارد كوفه كنم ، اكنون كه اين مطلب را نمىپذيرى پس راهى را انتخاب كن كه نه داخل كوفه و نه وارد مدينه شوى و بدين وسيله مراعات انصاف شده باشد تا من نامه‌اى براى ابن زياد بنويسم . شايد خدا راهى پيش بياورد و عافيت را نصيب من نمايد كه من در امر تو مداخله ننمايم . اكنون از اين طريق برو .\r\nامام حسين از راه عذيب و قادسيه رفت و حر نيز با لشكر خود با آن حضرت به راه افتاد .\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nحر به امام حسين ميگفت : من تو را به خدا قسم مىدهم كه جان خود را دچار مخاطره منماى ! زيرا شهادت مىدهم اگر تو قتال كنى شهيد خواهى شد ! امام عليه السّلام فرمود : آيا مرا بوسيلهء مرگ ميترسانى ! ؟ اگر مرا شهيد نمائيد كار شما اصلاح خواهد شد ؟ من بقول برادر اوس متمثل مىشوم كه پسر عمويش گفت و او در نظر داشت پيامبر خدا را يارى كند ، او به پسر عمويش گفت : كجا ميروى ، شهيد خواهى شد ! پسر عمويش جواب داد :\r\n1 -  سأمضي و ما بالموت عار على الفتى * اذا ما نوى حقا و جاهد مسلما \r\n1 - يعنى من به زودى از جان مىگذرم و مرگ براى جوانمرد عيب و عار نيست ، به شرط اينكه نيت او حق و در حالى كه مسلمان باشد بجنگد .\r\n2 - و در راه مردان نيكو كار جانبازى نمايد و از شخص تبه‌كار كناره‌گيرى كند و با شخص مجرم مخالفت نمايد .\r\n3 - اگر زنده بمانم پشيمان نمىشوم و اگر شهيد شوم مورد ملامت قرار نخواهم گرفت . ولى براى تو همين كافى است كه در حال ذلت زندگى كنى و بينى تو به خاك ماليده شود .\r\nمؤلف گويد : محمّد بن ابى طالب اين بيت را قبل از بيت اخير اضافه كرده و گفته :\r\nمن جان خود را در راه خدا تقديم مينمايم و بقاء آن را خواهان نيستم تا با لشكر انبوه كارزار نمايم .\r\nسپس امام حسين متوجه ياران خود شد و فرمود : آيا در ميان شما كسى هست كه طريقى غير از اين جاده بداند ؟ طرماح گفت : آرى يا بن رسول اللَّه ! من راه را نشان مىدهم . امام حسين فرمود : پس جلو ما برو ! طرماح از جلو و امام حسين با يارانش بدنبال وى به راه افتادند . طرماح ارجوزه‌اى را ميخواند كه مطلع آن اين است :\r\n1 -  يا ناقتى لا تذعرى من زجرى * و امضى بنا قبل طلوع الفجر \r\n\r\n","description":"","footnote":"","page_name":" 428 ","page_number":428},
  {"content":"\r\n\r\n1 - يعنى اى ناقهء من ! خائف نباش از زجرى كه من به تو مىدهم ، ما را قبل از طلوع فجر برسان .\r\n2 - به بهترين جوانان و بهترين مسافرينى كه آل رسول و آل فخر ميباشند .\r\n3 - ساداتى كه صورتى سفيد و درخشنده دارند و با نيزه‌هاى تيز كارزار مينمايند .\r\n4 - جوانانى كه با شمشيرهاى برنده جهاد ميكنند تا اينكه بوسيلهء كرامت فخريه كنى و آراسته شوى .\r\n5 - جوانانى كه جد آنان بزرگوار و صاحب سينه‌اى پر از علم است . خدا او را به بهترين امر ثواب عطا نمايد .\r\n6 - اى خدائى كه مالك نفع و نصرت هستى حسين را كه آقاى من است بوسيلهء نصرت خويشتن تأييد بفرما .\r\n7 - بر سر كسانى كه باقيماندگان كفارند ، بر اين دو ملعونى كه از نسل صخر ميباشند .\r\n8 - يعنى يزيد كه دائم الخمر و ابن زياد كه زنا زاده است .\r\nشيخ مفيد مىنگارد : وقتى حر اين سخنان را شنيد از او كناره‌گيرى نمود .\r\nحر با يارانش از طرفى و امام حسين هم با اصحابش از ناحيه‌اى ميرفتند تا اينكه به عذيب هجانات رسيد . سپس امام عليه السّلام رفت تا بقصر بنى مقاتل رسيد .\r\nهنگامى كه پياده گرديد با خيمه‌اى كه در آنجا زده بودند مواجه شد . فرمود :\r\nاين خيمه از كيست ؟ گفته شد : از عبيد اللَّه بن حر جعفى است فرمود : او را نزد من بخوانيد . وقتى فرستادهء امام آمد و به وى گفت : حسين بن على تو را ميخواهد گفت :\r\n إِنَّا لِلَّه وَ إِنَّا إِلَيْه راجِعُون  به خدا قسم من از كوفه خارج نشدم مگر اينكه دوست نداشتم در كوفه باشم و حسين وارد آن شود . به خدا قسم من تصميم ندارم كه حسين را ديدار كنم ، يا اينكه او مرا بنگرد . هنگامى كه فرستادهء امام حسين عليه السّلام\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nآمد و مقالهء او را شرح داد امام عليه السّلام از جاى برخاست و نزد عبيد اللَّه بن حر جعفى آمد و سلام كرد و نشست . سپس وى را دعوت كرد كه با آن حضرت خروج نمايد . ولى او مقالهء قبلى خود را اعاده نمود و درخواست كرد كه امام او را معاف كند .\r\nامام حسين به او فرمود : اكنون كه ما را يارى نميكنى پس از خدا بترس و از آن افرادى مباش كه با ما مقاتله كنى ! به خدا قسم احدى كه فرياد ما را بشنود و ما را يارى نكند كافر و هلاك خواهد شد ! وى گفت : اين عمل با خواست خدا انجام نخواهد گرفت ، سپس امام حسين عليه السّلام از نزد او برخاست و داخل خيمهء خود گرديد .\r\nوقتى اواخر شب فرا رسيد بجوانان خود دستور داد تا آب برداشتند . سپس دستور كوچ داد و از قصر بنى مقاتل حركت نمودند . عقبه بن سمعان ميگويد : ما ساعتى با امام حسين حركت كرديم . همانطور كه امام بر پشت اسب خود بود اندكى خواب رفت وقتى بيدار شد دو يا سه مرتبه فرمود :\r\n إِنَّا لِلَّه وَ إِنَّا إِلَيْه راجِعُون  و الحمد للَّه رب العالمين\r\nحضرت على بن الحسين عليه السّلام جلو آمد و گفت : پدر جان ! براى چه استرجاع نمودى « 1 »  و حمد خدا را بجاى آوردى ؟ فرمود :\r\nپسر جان ! من اندكى خوابم رفت . ناگاه سوارى را ديدم كه ميگفت : اين گروه ميروند و مرگ هم بدنبالشان ميرود . من دريافتم كه نفس ما بما خبر مرگ ميدهد . على بن الحسين گفت : پدر جان ! خدا بد از برايت نصيب نكند .\r\nأ لسنا على الحق ؟\r\nيعنى آيا ما برحق نيستيم ! ؟ فرمود : چرا به حق آن خدائى كه بازگشت بندگان بسوى او است . گفت : پس ما باكى نداريم كه در راه حق جان بسپاريم .\r\nامام حسين در جوابش فرمود : خدا بهترين جزائى را كه از پدرى به پسرش\r\n\r\n","description":"","footnote":" ( 1 ) استرجاع ، گفتن و خواندن آيهء إِنَّا لِلَّه وَ إِنَّا إِلَيْه راجِعُون است ","page_name":" 430 ","page_number":430},
  {"content":"\r\n\r\nميدهد از طرف من به تو عطا فرمايد ! هنگامى كه صبح شد امام حسين عليه السّلام پياده شد و نماز صبح را بجاى آورد . سپس به تعجيل سوار شد و با اصحاب خود از طرف چپ حركت نمود . ولى حر بن يزيد مىآمد و بشدت آن حضرت را با يارانش به طرف كوفه باز ميگردانيد . آنان همچنان به طرف چپ ميرفتند تا اينكه وارد نينوا شدند ناگاه با سوارى مواجه شدند كه بر اسب نيكوئى سوار و سلاح جنگ پوشيده بود و از طرف كوفه مىآمد آنان عموما متوقف شدند و در انتظار آن سوار ماندند .\r\nهنگامى كه آن سوار نزد آنان آمد بر حر و يارانش سلام كرد ، ولى به امام حسين و اصحابش سلام نكرد ! سپس نامه‌اى از ابن زياد بحر داد كه مضمون آن اين بود ، اما بعد ، فجعجع بالحسين ! يعنى وقتى نامه و فرستادهء من نزد تو آمد كار را به حسين سخت بگير ! حسين را در سرزمينى پياده كن كه آب و گياه نداشته باشد . من به فرستادهء خود دستور داده‌ام از تو جدا نشود تا اينكه نزد من بيايد و بگويد : تو امر مرا اجرا نموده‌اى ! و السّلام .\r\nموقعى كه حر نامهء ابن زياد را خواند به امام حسين و يارانش گفت : اين نامهء امير عبيد اللَّه بن زياد است كه مرا مأمور نموده در مكانى كه نامه‌اش به من برسد كار را بر شما سخت بگيرم . اين فرستادهء ابن زياد است كه مأموريت دارد از من فاصله نگيرد تا من امر او را در بارهء شما اجراء نمايم .\r\nيزيد بن مهاجر كندى كه با امام حسين بود نظرى به فرستادهء ابن زياد كرد و او را شناخت و به او گفت : مادرت در عزايت گريان شود ! اين چه نامه‌اى است كه آورده‌اى ! ؟ وى گفت : من نسبت به امام خود ( يعنى يزيد و ابن زياد ) اطاعت و به بيعت خود وفا كردم . ابن مهاجر به او گفت : بلكه تو معصيت خدا را كردى و اطاعت يزيد را براى هلاكت خود انجام دادى ! تو خود را ننگين و دچار آتش\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nكردى ! امام تو بد امامى است چنان كه خداى عليم ميفرمايد :\r\n وَ جَعَلْناهُم أَئِمَّةً يَدْعُون إِلَى النَّارِ وَ يَوْم الْقِيامَةِ لا يُنْصَرُون  « 1 »  امام تو از اين قبيل امام‌ها است . حر امام حسين و يارانش را در همان مكان كه آب و قريه‌اى در كار نبود پياده كرد . امام عليه السّلام به حر فرمود : واى بر تو بگذار تا ما در اين قريه ، يا نينوا ، يا غاضريه ، يا شفيه پياده شويم ! ؟ حر گفت : به خدا قسم من اين قدرت را ندارم ، زيرا اين جاسوس ابن زياد است كه مراقب من مىباشد .\r\nزهير بن قين به امام حسين گفت : يا بن رسول اللَّه ! به خدا قسم من اين طور پيش بينى ميكنم كه بعدا كار سخت‌تر از اين موقع خواهد شد . الساعه جهاد با اين گروه براى ما آسانتر است از جنگيدن با آن لشكرى كه بعدا از آنان نزد ما بيايند . بجان خودم قسم حتما بعد از اين گروه بقدرى لشكر بسوى ما خواهد آمد كه ما تاب مقاومت با ايشان را نخواهيم داشت ! امام حسين عليه السّلام فرمود :\r\nمن در جنگ با آنان سبقت نخواهم گرفت . سپس آن بزرگوار پياده شد . آن روز ، روز پنج شنبه ، دوم ماه محرم سال - 61 - هجرى بود .\r\nسيد بن طاوس مينويسد : امام حسين عليه السّلام در ميان اصحاب خود براى سخنرانى برخاست و پس از اينكه حمد و ثناى خداى را بجاى آورد فرمود : اكنون كار به اينجا رسيد كه مشاهده ميكنيد . وضع دنيا دگرگون شده و نيكى آن از بين رفته و چيزى از آن باقى نمانده مگر به قدر اندكى آب كه در ظرف آب باشد . از دنيا زندگى پستى باقى مانده كه نظير چراگاه خطرناكى است . آيا نمىبينيد كه به حق عمل نمىشود و از باطل جلوگيرى نميگردد . حقا كه شخص مؤمن بطور قطع راغب ملاقات پروردگار خود مىباشد .\r\nفانى لا ارى الموت الا سعادة و الحياة مع الظالمين الا برما\r\n\r\n","description":"","footnote":" ( 1 ) سورهء قصص ، آيهء - 41 - يعنى ما آنان را پيشوايانى قرار داديم كه بشر را بسوى جهنم دعوت ميكنند و در روز قيامت يارى كرده نخواهند شد . ","page_name":" 432 ","page_number":432},
  {"content":"\r\n\r\nدر دنيا باشيم مع ذلك نهوض با تو را راجع به ماندن در آن انتخاب ميكنيم .\r\nپس از زهير هلال بن ناقع بجلى برجست و گفت : به خدا قسم ما ملاقات پروردگار خود را ناپسند نميدانيم . ما طبق نيت‌ها و بصيرت‌هاى خود دوست دوستان تو و دشمن دشمنان تو ميباشيم .\r\nسپس برير ( بضم باء و فتح راء ) ابن خضير ( بضم خاء و فتح ضاد ) برخاست و گفت : يا بن رسول اللَّه ! خدا اين منت را بما نهاده كه در جلو تو در راه او جهاد كنيم ، اعضاء ما براى تو قطع شوند و روز قيامت جد تو شفيع ما گردد . امام حسين عليه السّلام پس از اين سخنرانى سوار شد و حركت كرد . ولى گاهى لشكر دشمن آن حضرت را مانع مىشدند و گاهى با او همراه ميگرديدند تا اينكه به كربلا رسيد . ورود آن بزرگوار بكربلا در روز هشتم ماه محرم بود .\r\nدر كتاب مناقب مينگارد : زهير به امام حسين عليه السّلام گفت : ما را به طرف كربلا ببر تا در آنجا پياده شويم ، زيرا كربلا در كنار فرات است ، و ما آنجا خواهيم بود . چنانچه آنان با ما مقاتله كنند ما نيز قتال خواهيم كرد و از خدا كمك ميخواهيم تا بر آنان غالب شويم . امام حسين پس از اينكه چشمان مباركش اشكبار شدند فرمود :\r\nاللهم انى اعوذ بك من الكرب و البلاء\r\nيعنى پروردگارا ! من به تو پناه ميبرم از گرفتارى و بلاء . سپس امام عليه السّلام در همين موضع فعلى پياده شد و حر بن يزيد هم با هزار سوار در مقابل آن حضرت پياده شد . امام حسين پس از نزول بكربلا دوات و كاغذ خواست و نامه‌اى براى اشراف كوفه كه گمان ميكرد موافق با آن حضرت هستند نوشت . مضمون آن نامه اين است :\r\n\r\n","description":"","footnote":"","page_name":" 433 ","page_number":433},
  {"content":"\r\n\r\n\r\n[ نامه امام به كوفيان پس از نزول در سرزمين كربلا 
  ]\r\nبسم اللَّه الرحمن الرحيم از حسين بن على بسوى سليمان بن صرد ، مسيب بن نجبه ، رفاعة بن شداد عبد اللَّه بن وائل و گروهى از مؤمنين . اما بعد ؛ شما ميدانيد كه پيامبر اسلام صلّى اللَّه عليه و آله در زمان زندگى خود فرمود :\r\nكسى كه سلطان ستمكيشى را كه حرام خدا را حلال بداند ، عهد و پيمان خدا را بشكند ، مخالف سنت رسول اللَّه باشد ، در ميان مردم با گناه و عدوان رفتار نمايد ، سپس قول و رفتار خود را تغيير ندهد خدا حق دارد كه وى را هم در جايگاهى نظير جايگاه او داخل كند . شما ميدانيد اين گروه اطاعت شيطان را لازم ميدانند و از طاعت خداى رحمان روگردان شده‌اند ، فتنه و فساد را ظاهر حدود و احكام خدا را تعطيل نموده‌اند ، حق فقراء را مىبلعند ، حرام خدا را حلال و حلال خدا را حرام كرده‌اند من از اين جهت بمقام خلافت احق و اولى ميباشم كه به پيغمبر خدا صلّى اللَّه عليه و آله نزديكترم .\r\nنامه‌هاى شما به من رسيد ، فرستادگان شما بيعت‌هاى شما را به من رساندند كه مرا تسليم دشمن نكنيد و رها ننمائيد . اگر شما به بيعت خود وفا كنيد بهره و هدايت خود را يافته‌ايد . جان من با جان شما اهل و فرزندان من با اهل و فرزندان شما خواهد بود . شما به من تأسى نمائيد اگر شما اين مطالب را گوش نكنيد ، عهد و پيمان خود را بشكنيد ، بيعت خود را خلع نمائيد بجان خودم كه اين اعمال از شما استبعادى ندارد ، زيرا شما اين گونه بيوفائىها را با پدر و برادر و پسر عمويم مسلم كرديد . كسى كه بشما مغرور شود فريب خواهد خورد . شما راجع به حظ و بهرهء خود خطا كرديد ، و نصيب خويشتن را ضايع نموديد . كسى كه پيمان‌شكنى كند بر عليه خود نموده . به زودى خدا مرا\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nاز شما بينياز خواهد كرد . و السّلام .\r\nسپس آن نامه را در هم پيچيد و مهر كرد و به قيس بن مسهر صيداوى داد .\r\nراوى ميگويد : مردى از ياران امام حسين كه او را هلال بن نافع بجلى ميگفتند برجست و به آن حضرت گفت : يا بن رسول اللَّه ! تو ميدانى كه جدت پيامبر خدا نتوانست محبت خود را در دل مردم جاى دهد و نتوانست عموم مردم را به آنچه كه دوست داشت باز گرداند . بعضى از آنان افراد منافقى بودند كه ظاهرا آن حضرت را يارى ولى باطنا در حق او مكر و غدر مينمودند ، به نحوى با رسول - خدا ملاقات ميكردند كه از عسل شيرين‌تر بود . ولى پشت سر با آن بزرگوار رفتارهائى انجام ميدادند كه از حنظل تلخ‌تر بود . تا اينكه خدا آن حضرت را قبض روح نمود .\r\nپدرت حضرت امير عليه السّلام نيز همين طور مبتلى بود . زيرا گروهى براى يارى - كردن او قيام نمودند و در ركابش با ناكثين و قاسطين و مارقين كارزار نمودند ، تا اينكه اجل آن بزرگوار فرا رسيد و برحمت و رضوان خدا پيوست . تو امروز نزد ما داراى همان حالت ميباشى . پس كسى كه پيمان‌شكنى نمايد و بيعت خود را خلع كند ضررى جز بر خود نميزند ، خدا از او بىنياز است ، تو ما را در حالى راهنمائى كن كه هدايت و آزاد باشيم . اگر صلاح ميدانى در مغرب بفرست . به خدا قسم كه ما از قضا و قدر پروردگار خود باكى نداريم و از ملاقات خداى خود بيزار نيستيم . ما طبق نيت و بصيرت خود دوست تو را دوست و دشمن تو را دشمن ميداريم .\r\nبعد از هلال بن نافع برير بن خضير همدانى ( به سكون ميم ) از جاى بر خواست و گفت : يا بن رسول اللَّه ! به خدا قسم كه خدا بوسيلهء تو بر ما منت نهاد كه براى تو جهاد نمائيم تا اعضاى ما قطعه قطعه شوند و فرداى قيامت جد تو شفيع ما باشد . هرگز رستگار نشود آن گروهى كه پسر پيغمبر خود را از دست دادند ،\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nاف بر آنان كه فرداى قيامت با چه عذابى ملاقات خواهند كرد . آنان در دوزخ صدا به وا ويلا بلند خواهند نمود .\r\nامام حسين عليه السّلام پس از اين جريان فرزندان و برادران و اهل بيت خود را جمع كرد و پس از اينكه نظرى به آنان انداخت به قدر يك ساعت گريست و فرمود :\r\nپروردگارا ! ما عترت پيامبر تو حضرت محمّد صلّى اللَّه عليه و آله ميباشيم كه از حرم جد خود اخراج و تبعيد و آواره شديم و بنى اميه بما ظلم و ستم كردند . بار خدايا ! تو حق ما را بگير و ما را بر گروه ستمگران غالب بگردان .\r\nسپس امام حسين از جاى خود كوچ كرد و در روز چهار شنبه يا پنج شنبه وارد كربلا شد . اين جريان در روز دوم محرم سنهء - 61 - هجرى بود . امام عليه السّلام متوجه اصحاب خود شد و فرمود :\r\nالناس عبيد الدنيا و الدين لعق على السنتهم ، يحوطونه ما درت معايشهم فاذا محصوا بالبلاء قل الديانون\r\n! ! يعنى مردم بندهء زر خريد دنيا ميباشند . دين محل ليسيدن زبان ايشان است .\r\nمردم تا آن موقعى ديندار هستند كه معيشت آنان تأمين شود ، اما وقتى بوسيلهء بلاء مورد آزمايش قرار بگيرند دين داران قليل و اندك خواهند بود .\r\nسپس فرمود : آيا اين سرزمين كربلا است ؟ گفتند : آرى يا بن رسول اللَّه .\r\nفرمود : اينجا موضع گرفتارى و بلاء مىباشد .\r\nهاهنا مناخ ركابنا و محط رحالنا و مقتل رجالنا و مسفك دمائنا .\r\nيعنى اينجا محل خوابيدن شتران ما است ، اينجا محل خيمه و اثاث ما است اينجا محل شهيد شدن مردان ما مىباشد . اينجا محل ريختن خونهاى ما است .\r\nسپس آن گروه پياده شدند و حر با تعداد هزار سوار وارد و در مقابل امام حسين پياده گرديد . سپس براى ابن زياد نوشت : امام حسين در كربلا پياده شده است .\r\nابن زياد لعنة اللَّه عليه براى امام حسين نوشت : يا حسين ! اين طور به من رسيده كه وارد كربلا شده‌اى . يزيد براى من نوشته :\r\nان لا اتوسد الاثير ! و لا اشبع من الخمير ، او الحقك باللطيف الخبير ،\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nاو ترجع الى حكمى و حكم يزيد بن معاويه - و السّلام .\r\nيعنى سر به بالش نگذارم و غذاى سير نخورم تا اينكه تو را به خداى لطيف و خبير ملحق نمايم ، يا اينكه به حكم من و حكم يزيد بن معاويه در آئى ! ! و السّلام .\r\nهنگامى كه نامهء ابن زياد بدست امام حسين رسيد و آن را مورد مطالعه قرار داد آن را از دست خود انداخت و فرمود : رستگار نشود آن گروهى كه بوسيلهء رضايت مخلوق غضب خدا را خريد . فرستادهء ابن زياد به امام حسين گفت : جواب نامه را ميخواهم ؟ فرمود :\r\nاو جوابى نزد من ندارد ، زيرا كه وى مستحق عذاب گرديده است ، هنگامى كه فرستادهء ابن زياد نزد او بازگشت و جواب امام حسين را برايش گفت ابن زياد فوق العاده خشمگين گرديد و متوجه عمر بن سعد شد و او را براى قتال با امام حسين مأمور نمود . ابن زياد عمر را قبل از اين جريان والى شهر رى قرار داده بود . عمر بن سعد از جنگيدن با امام حسين استعفا كرد . ولى ابن زياد به وى گفت : پس عهد نامهء شهر رى را كه به تو داده‌ايم بما باز گردان ! عمر از ابن زياد مهلت خواست و بعد از يك روز اين مأموريت را براى اينكه مبادا از حكومت شهر رى بر كنار شود پذيرفت .\r\nشيخ مفيد مينگارد : فرداى آن روز ابن سعد از كوفه با چهار هزار نفر سوار آمد و در نينوا پياده شد و عروة بن قيس احمسى را نزد امام حسين فرستاد و گفت : به امام حسين بگو : چه باعث شده كه تو اينجا آمده‌اى و چه منظورى دارى ؟ ولى چون عروه از آن افرادى بود كه براى امام حسين نامه نوشته بود لذا خجالت ميكشيد نزد آن حضرت برود .\r\nعمر اين فرمان را به كليهء آن رؤسائى كه براى امام حسين نامه نوشته بودند عرضه كرد ، ولى آنان عموما نپذيرفتند ! ! پس از اين جريان كثير بن عبد اللَّه شعبى كه سوارى شجاع بود و چيزى از او جلوگيرى نميكرد برجست و به عمر گفت : من نزد حسين ميروم ، به خدا قسم اگر بخواهى او را غفلتا ميكشم ! عمر بن سعد گفت : منظور من اين نيست كه او را غفلتا شهيد كنى ، فقط نزد حسين برو و بگو : چه باعث شده كه به اين سرزمين آمده .\r\nوقتى كثير متوجه امام حسين عليه السّلام شد و ابو ثمامهء صيداوى او را ديد به امام حسين\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nگفت : يا ابا عبد اللَّه ! خدا امور تو را اصلاح كند ! مردى كه خطرناكترين اهل زمين و پر جرات ترين و خونريز و پر خدعه ترين مردم است نزد تو مىآيد ! ! سپس ابو ثمامه در مقابل كثير قيام كرد و به او فرمود : شمشير خود را رها كن ! كثير گفت : نه به خدا ! من اين عمل را انجام نميدهم . من بيشتر از يك فرستاده نيستم ، اگر گوش به من ميدهيد پيغامى را كه براى شما آورده‌ام ميگويم و اگر نمىپذيريد باز ميگردم .\r\nابو ثمامه گفت : پس من قائمهء شمشير تو را ميگيرم تا سخن خود را بگوئى گفت : نه به خدا دست تو نبايد بشمشير من برسد ، ابو ثمامه گفت : پس پيغامى كه دارى براى من بگو ، تا من آن را بعرض امام حسين برسانم ، ولى من اجازه نميدهم تو به آن حضرت نزديك شوى ! زيرا تو شخصى فاجر و تبه‌كار ميباشى . سپس ايشان به يك ديگر دشنام دادند و كثير بسوى ابن سعد مراجعت نمود و جريان را برايش شرح داد .\r\nعمر بن سعد قرة بن قيس حنظلى را خواست و به او گفت : واى بر تو ! نزد حسين برو و جويا شو : چه موجب گرديده كه در اينجا آمده است و چه منظورى دارد ! هنگامى كه قره متوجه امام حسين شد و چشم آن حضرت به وى افتاد فرمود : اين مرد را مىشناسيد ؟ حبيب بن مظاهر گفت : اين مردى است از قبيلهء حنظلهء تميم ، او پسر خواهر ما است . من او را به خوبى رأى ميشناسم ! من او را نديده بودم كه در اينجا آمده باشد .\r\nآن مرد همچنان آمد تا بر امام حسين سلام كرد و پيام ابن سعد را به آن حضرت رسانيد . امام حسين فرمود : اهل شهر شما براى من نامه نوشتند كه به اين ديار بيايم . اگر از آمدن من ناراضى باشيد باز ميگردم .\r\nحبيب بن مظاهر به قره فرمود : واى بر تو ! كجا ميروى ؟ بسوى گروه ستمكيشان ! ؟\r\nبرگرد ، اين مرد يعنى امام حسين را يارى كن حسين شخصيتى است كه خدا بوسيلهء پدران بزرگوارش تو را به اين مقام عالى رسانيده است . قره گفت : اكنون جواب\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nپيغام عمر را به او ميرسانم و در بارهء پيشنهاد تو فكر مينمايم . قره بسوى ابن سعد بازگشت و جريان را برايش شرح داد . عمر گفت : اميدوارم كه خدا مرا از محاربه و مقاتلهء با حسين معاف بدارد . سپس براى ابن زياد نوشت :\r\n\r\n[ نامه عمر سعد به ابن زياد 
  ]\r\nبسم اللَّه الرحمن الرحيم هنگامى كه من نزد حسين پياده شدم شخصى را پيش او فرستادم و گفتم : چه باعث شده كه تو در اينجا آمده‌اى و چه منظورى دارى ؟ حسين گفت :\r\nاهل اين شهرها برايم نامه نوشتند و فرستادگان آنان نزد من آمدند و خواستند كه نزد ايشان بيايم و من هم . آمدم . ولى اگر شما از آمدن من ناراضى هستيد و از رأى خود كه فرستادگان شما به من گفتند منصرف شده‌ايد من باز ميگردم .\r\nحسان بن قائد عبسى ميگويد : آن موقعى كه ابن زياد آن نامه را خواند گفت : اكنون كه چنگال‌هاى ما بحسين بند شده اميد نجات دارد ؟ ابدا چاره‌اى نخواهد داشت .\r\nسپس ابن زياد در جواب ابن سعد نوشت : نامهء تو به من رسيد و از مندرجات آن آگاه شدم . تو بايد بحسين و عموم يارانش بگوئى : با يزيد بيعت كنند ، اگر حسين اين موضوع را پذيرفت ما نظريهء خود را مورد بررسى قرار ميدهيم و السّلام موقعى كه نامهء ابن زياد به ابن سعد رسيد گفت من ميترسم ابن زياد عافيت را قبول نكند ! ! محمّد بن ابو طالب ميگويد : ابن سعد نامهء ابن زياد را به امام حسين عرضه كرد . زيرا ميدانست كه امام حسين ابدا با يزيد بيعت نخواهد كرد .\r\nسپس ابن زياد مردم را در مسجد جامع كوفه جمع كرد و بر فراز منبر رفت و گفت : ايها الناس ! شما آل ابو سفيان را امتحان كرده‌ايد و آنان را آن طور كه دوست داريد يافته‌ايد . اين امير المؤمنين يزيد است كه او را به نيكرفتارى و خوب‌كردارى ميشناسيد . يزيد نسبت برعيت احسان مىكند ، در حق رعيت عطا\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nمينمايد ، در عهد يزيد راه‌ها امن و امان شدند ، همچنان كه در عصر پدرش معاويه نيز چنين بود ، اين يزيد پسر معاويه است كه بعد از او بندگان را اكرام مينمايد و آنان را بوسيلهء اموال بىنياز مىكند ، ايشان را گرامى ميدارد ، يزيد صد در صد به ارزاق شما افزوده است و به من دستور داده ارزاق شما را به حد وفور بپردازم و شما را براى جنگيدن با حسين كه دشمن يزيد است خارج نمايم ، سخن يزيد را بشنويد و مطيع او شويد ! ! سپس از منبر فرود آمد و به مردم پول فراوانى داد و آنان را مأمور كرد كه براى قتال با امام حسين عليه السّلام خارج شوند و عمر بن سعد را براى حرب تقويت نمايند .\r\nاول كسى كه خارج شد شمر بن ذى الجوشن بود كه با چهار هزار نفر حركت نمود و ابن سعد در ميان نه هزار نفر لشكر قرار گرفت . سپس بدنبال شمر يزيد ابن ركاب كلبى را با دو هزار نفر فرستاد . نيز حصين بن نمير سكونى را با چهار هزار نفر روانه كرد و شخص مازنى را با سه هزار نفر اعزام نمود و نصر بن فلان را با دو هزار نفر فرستاد . پس تعداد لشكر ابن زياد تقريبا به بيست هزار نفر رسيده بود .\r\nسپس ابن زياد بدنبال شبث بن ربعى ( بفتح شين و باء و كسر راء ) فرستاد كه نزد ما بيا ! ما تصميم داريم تو را بجنگ امام حسين بفرستيم . ولى شبث تمارض كرد . منظور او اين بود كه ابن زياد او را از اين كار معاف نمايد .\r\nابن زياد شخصى را نزد او فرستاد و گفت : فرستادهء من به من خبر داد : تو خود را بمريضى زده‌اى . من ميترسم تو از آن افرادى باشى كه هر گاه با مؤمنين ملاقات ميكنند ميگويند : ايمان آورديم و هنگامى كه با شياطين خود خلوت مينمايند ميگويند : ما با شما ميباشيم ، جز اين نيست كه ما استهزاء ميكنيم .\r\nاگر تو مطيع ما باشى بايد بسرعت متوجه ما شوى ! !\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nشبث بن ربعى بعد از نماز عشاء نزد ابن زياد آمد كه مبادا ابن زياد به صورتش نظر كند و اثر بيمارى را در صورتش نبيند ! هنگامى كه شبث نزد ابن زياد آمد به وى مرحبا گفت و او را نزد خود جاى داد و به وى گفت : من دوست دارم براى قتال با اين مرد يعنى امام حسين قيام نمائى و معين ابن سعد باشى ! شبث گفت : اطاعت ميكنم ايها الامير ! ابن زياد همچنان براى ابن سعد لشكر ميفرستاد تا اينكه تعداد سى هزار ( 000 ، 30 ) نفر لشكر سواره و پياده نزد ابن سعد وارد شدند سپس براى ابن - سعد نوشت : من راجع به كثرت مركب و راكب جاى هيچ گونه بهانه‌اى را براى تو باقى ننهاده‌ام ! در نظر داشته باش كه هر صبح و شام خبر تازهء خود را براى من فرستاده باشى . ابن زياد روز ششم ماه محرم ابن سعد را براى جنگ تحريك مينمود .\r\nحبيب بن مظاهر بحضور امام حسين آمد و گفت : يا بن رسول اللَّه ! در اين نزديكى ما قبيله‌اى از بنى اسد هستند . آيا به من اجازه ميدهى آنان را براى يارى تو دعوت كنم . چه بسا خدا بوسيلهء ايشان براى تو دفاع نمايد ؟ امام عليه السّلام فرمود :\r\nمانعى ندارد . حبيب شبانه بطور ناشناس متوجه آن گروه شد و نزد آنان رفت .\r\nايشان حبيب را شناختند كه از قبيلهء بنى اسد مىباشد . لذا گفتند : چه منظورى دارى ؟ گفت : من بهترين چيزى را براى شما آورده‌ام كه مهمانى براى گروهى بياورد .\r\nمن نزد شما آمده‌ام تا شما را براى يارى كردن پسر دختر پيامبرتان دعوت كنم . زيرا آن حضرت در ميان گروهى از مؤمنين مىباشد كه هر مردى از آنان بهتر از هزار مرد است . آن گروه هرگز امام حسين را رها و بدشمن تسليم نخواهند كرد . اين عمر بن سعد است كه امام حسين را محاصره نموده است ، شما خويشاوندان من هستيد . من اين نصيحت را بشما ميكنم . پس بيائيد و امروز سخن مرا در بارهء نصرت حسين بشنويد تا بدين وسيله بشرافت دنيا و آخرت نائل\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nشويد . من به خدا قسم ميخورم احدى از شما با پسر پيامبر در راه خدا شهيد نخواهد شد مگر اينكه در اعلى عليّين بهشت با حضرت محمد صلّى اللَّه عليه و آله رفيق خواهد بود .\r\nناگاه مردى از بنى اسد كه او را عبد اللَّه بن بشر ميگفتند بسوى حبيب شتافت و گفت : من اولين شخصى هستم كه اين دعوت را پذيرفتم . سپس اين ارجوزه را خواند :\r\n1 -  قد علم القوم اذا تواكلوا * و احجم الفرسان اذ تناقلوا \r\n1 -  انى شجاع بطل مقاتل * كاننى ليث عرين باسل \r\n1 - يعنى اين خويشاوندان من ميدانند كه هر گاه عاجز شوند و سواران سست گردند .\r\n2 - من شخصى شجاع و دلاور و جنگجوى ميباشم . گويا ، شير بيشه‌اى باشم كه شجاع است .\r\nسپس مردانى از آن قبيله سبقت گرفتند و تعداد آنان به - 90 - مرد رسيد و متوجه امام حسين شدند ! در همين موقع بود كه مردى از آن قبيله خارج شد و اين جريان را براى ابن سعد شرح داد .\r\nابن سعد مردى از ياران خود را خواست كه او را ازرق ميگفتند و تعداد چهار صد سوار را با او متوجه قبيلهء بنى اسد نمود . در همان حينى كه آن گروه بنى اسد ميخواستند شبانه بسوى لشكر امام حسين حركت نمايند ناگاه لشكر ابن سعد در كنار فرات سر راه بر آنان گرفتند . مختصر راهى بين ايشان و لشكريان امام بيش نبود . بعضى از آن گروه با بعض ديگر بدفاع پرداختند و جنگ خطرناكى بين آنان رخ داد ! حبيب بن مظاهر به ازرق فرياد زد و گفت : واى بر تو ! با ما چه منظورى دارى ؟ از ما صرف نظر كن ! ما را بگذار تا ديگرى غير از تو بواسطهء ما شقى و بدبخت شود ! ولى ازرق از بازگشتن خوددارى نمود . چون بنى اسد دريافتند كه تاب مقاومت با آن گروه تبه‌كار را ندارند لذا شكست خوردند و بسوى قبيلهء خود\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nمراجعت كردند و شبانه از آن مكان كوچ كردند كه مبادا ابن سعد به آنان شبيخون بزند ! هنگامى كه حبيب بن مظاهر بسوى امام حسين عليه السّلام برگشت و جريان را شرح داد حضرت فرمود :\r\nلا حول و لا قوة الا باللَّه\r\n! ! سواران ابن سعد برگشتند و در كنار فرات پياده شدند ، سپس بين امام حسين و يارانش و بين آب فرات حايل گرديدند . وقتى عطش امام حسين و اصحاب او را تهديد كرد آن بزرگوار يك كلنگ بدست گرفت و آمد پشت خيمهء زنان از طرف قبله بفاصلهء نوزده قدم . سپس آنجا را حفر نمود و آب خوشگوارى براى آن بزرگوار جارى شد . امام حسين و عموم مردم از آن آشاميدند و مشكهاى خود را پر از آب كردند و آن چشمه ناپديد گرديد و اثرى از آن ديده نشد ! ! موقعى كه اين موضوع به گوش ابن زياد رسيد نزد ابن سعد فرستاد و گفت :\r\nبه من اين طور رسيده كه حسين و يارانش چاه ميكنند و آب بدست مياورند ، او با يارانش آب مىآشامند . هوشيار باش ! هنگامى كه نامهء من به تو رسيد آنان را بقدرى كه ميتوانى از كندن چاه جلوگيرى كن و كار را بر ايشان سخت بگير ! مبادا بگذارى آب بياشامند ! همان عملى را با ايشان انجام بده كه با عثمان انجام دادند . پس از اين نامه بود كه ابن سعد منتها درجهء سخت‌گيرى را بر حسين و همراهانش كرد .\r\nهنگامى كه كار تشنگى بنهايت شدت رسيد امام حسين عليه السّلام برادرش حضرت عباس را خواست و تعداد سى نفر سوار و بيست نفر پياده و بيست عدد مشك آب در اختيار آن بزرگمرد جهان نهاد آنان نيمهء شب متوجه فرات شدند تا نزديك فرات رسيدند .\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nعمرو بن حجاج ( كه موكل آب فرات بود ) گفت : شما كيانيد ! يكى از اصحاب امام حسين كه او را هلال بن نافع بجلى ميگفتند گفت : من پسر عموى تو هستم ، آمدم از اين آب فرات بياشامم . عمرو گفت : بياشام نوش جان ! هلال گفت : واى بر تو ! ! به من دستور ميدهى كه آب بياشامم ، ولى حسين بن على و افرادى كه همراه او ميباشند از عطش بميرند ؟ عمرو گفت : راست ميگوئى ، ولى به اين امر مأموريم ، بايد آن را اجرا نمائيم .\r\nهلال بن نافع ياران خود را صدا زد و همه داخل فرات شدند . عمرو بن حجاج هم اصحاب خود را صدا زد و جنگ شديدى بين آنان واقع شد . گروهى كارزار ميكردند و گروهى كليهء مشك‌هاى آب را از آب پر كردند . احدى از اصحاب امام حسين عليه السّلام كشته نشد و همه بسوى لشكرگاه خود مراجعت نمودند امام حسين و همراهانش آب آشاميدند . بدين جهت بود كه حضرت عباس عليه السّلام سقاء ناميده شد .\r\nپس از اين جريان امام حسين عليه السّلام نزد ابن سعد لعنه اللَّه فرستاد و پيغام داد : من در نظر دارم با تو مكالمه كنم ، امشب بين لشكر من و لشكر تو با من ملاقات كن . ابن سعد با تعداد بيست نفر آمد و امام حسين نيز با همين تعداد آمد . هنگامى كه نزديك يك ديگر رسيدند امام عليه السّلام به ياران خود فرمود : عقب رفتند . فقط برادرش عباس و فرزندش على اكبر نزد آن حضرت ماندند . ابن سعد نيز دستور داد : يارانش عقب رفتند ، فقط پسرش كه حفص نام داشت با غلامش نزد او ماندند .\r\nامام حسين عليه السّلام به ابن سعد فرمود : يا بن سعد ! واى بر تو ! آيا از آن خدائى كه بسوى او باز خواهى گشت نميترسى ؟ آيا با من مقاتله ميكنى ، در صورتى كه ميدانى من پسر چه كسى هستم ؟ دست از اين گروه تبه‌كار بردار و با من باش ، زيرا اين عمل تو را بيشتر بخداى تعالى نزديك خواهد كرد .\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nابن سعد گفت : ميترسم خانه‌ام خراب شود . امام حسين فرمود : من خانهء تو را ميسازم . ابن سعد : خائفم از اينكه مبادا آب و املاكم گرفته شوند . امام حسين :\r\nمن از مالى كه در حجاز دارم بهتر از آنها را به تو خواهم داد . ابن سعد : من اهل و عيالى دارم كه براى ايشان خائف هستم . امام حسين پس از اين مكالمات ساكت شد و جوابى به ابن سعد نداد . سپس از نزد ابن سعد در حالى برگشت كه بعمر ميفرمود :\r\nما لك ! ذبحك اللَّه على فراشك عاجلا ، و لا غفر لك يوم حشرك\r\n! يعنى تو را چه شده ! خدا تو را به زودى در ميان رختخوابت ذبح نمايد و روز محشر تو را نيامرزد . به خدا قسم من اميدوارم تو از گندم عراق نخورى مگر يك مختصرى .\r\nابن سعد از باب تمسخر گفت : اگر از گندم آن نخورم جو در عوض گندم كافى خواهد بود .\r\nشيخ مفيد ميگويد : بعد از آن نامه نامهء ديگرى از ابن زياد براى ابن سعد آمد كه ؛ بين حسين و يارانش و بين آب فرات حائل شود ! مبادا يك قطره از آب فرات بياشامند ، همانطور كه اين عمل را با عثمان بن عفان انجام دادند .\r\n\r\nموكلين آب فرات\r\nعمر بن سعد فورا عمرو بن حجاج را با پانصد نفر سوار بر سر شريعه فرستاد آنان بين امام حسين و يارانش و بين آب فرات حائل شدند و مانع شدند كه ايشان يك قطره آب بياشامند . اين موضوع سه روز قبل از شهيد شدن امام حسين واقع شد .\r\nعبد اللَّه بن حصين ازدى ( به سكون زاء ) كه در رديف قبيلهء بجيله محسوب ميشد با بلند ترين صدا فرياد زد : يا حسين ! اين آب را مىبينيد كه نظير شكم آسمان است ، به خدا قسم يك قطره از آن را نخواهيد خورد تا از عطش بميريد !\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nامام حسين عليه السّلام وى را نفرين كرد و فرمود : پروردگارا ! او را بوسيلهء عطش بقتل برسان و هرگز او را نيامرز ! حميد بن مسلم مىگويد : به خدا قسم بعد از نفرين امام حسين من بعيادت آن مرد رفتم ، به حق آن خدائى كه غير از او خدائى وجود ندارد ديدم آن بدبخت آب مىآشاميد تا شكمش پر ميشد . ولى آن را استفراغ ميكرد و فرياد ميزد :\r\nالعطش العطش ! ! سپس مىآمد آب مىآشاميد تا شكمش پر ميشد ، دوباره آن آب را استفراغ مينمود و فرياد از عطش ميزد ! او همچنان اين عمل را انجام مىداد تا اينكه نفسش قطع و بدوزخ نازل شد !\r\nهنگامى كه امام حسين عليه السّلام ديد لشكرهائى پى در پى براى امداد ابن سعد كه با آن حضرت كارزار نمايند وارد نينوا ميشوند نزد ابن سعد فرستاد و فرمود :\r\nمن در نظر دارم با تو ملاقات نمايم . موقعى كه ملاقات كردند مدت طولانى با يك ديگر آهسته سخن گفتند . سپس ابن سعد به مكان خود بازگشت و نامه‌اى براى ابن زياد نوشت كه مضمون آن اين بود :\r\nخدا آتش جنگ را خاموش كرده و اين امت را متحد القول نموده و امر اين امت را اصلاح فرموده است . اين حسين است كه به من مىگويد : حاضر است برگردد به آن مكانى كه از آنجا آمده است ، يا بسوى يكى از سرحدها باز گردد و نظير يك مردى از مسلمانان باشد آنچه بر له آنان باشد بر له وى هم باشد و آنچه بر عليه ايشان باشد بر عليه او نيز باشد ، يا اينكه نزد امير المؤمنين يزيد بيايد و دست خود را در ميان دست او بگذارد . و يزيد هر نظريه‌اى كه دارد بين خود و امام حسين بدهد . اين عمل باعث خوشنودى تو و صلاحيت اين امت خواهد بود .\r\nهنگامى كه ابن زياد آن نامه را خواند گفت : اين نامهء شخصى است كه نسبت بقوم خود خير خواه و دلسوز مىباشد . ناگاه شمر بن ذى الجوشن برخاست و به ابن زياد گفت : آيا تو اين پيشنهاد را از حسين مىپذيرى ، در صورتى كه\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nدر سرزمين و پهلوى تو آمده است . به خدا قسم اگر حسين شهرهاى تو را ترك كند و دست بيعت بدست تو نگذارد حتما او قوى مىشود و تو ضعيف و عاجز خواهى شد . مبادا يك چنين اختيارى را به حسين بدهى . زيرا اين يك عمل نابجائى است . بلكه بايد حسين و يارانش مطيع حكم تو باشند . اگر خواستى وى را عقاب كنى صاحب اختيارى و اگر نخواهى او را عقوبت نمائى حق داشته باشى .\r\nابن زياد گفت : اين رأى تو بسيار عالى است ! رأى اساسى همين رأى تو مىباشد . اين نامه را براى ابن سعد ببر . ابن سعد مطيع شدن حسين و يارانش را به حكم من به آنان عرضه كند ، اگر پذيرفتند ايشان را بسلامت نزد من روانه نمايد ، و چنانچه نپذيرفتند با آنان قتال كند . اگر عمر اين دستور ما را اجراء كرد تو سخن وى را بشنو و اطاعت كن . و الا تو امير لشكر باش و گردن ابن - سعد را بزن و سر او را براى من بفرست ! سپس ابن زياد نامه‌اى براى ابن سعد نوشت كه مضمون آن اين بود : من تو را بسوى حسين نفرستاده‌ام تا برايش دفاع كنى ، يا اينكه با او بمسامحه رفتار نمائى ، يا اينكه آرزوى سلامتى و بقاى وى را داشته باشى ، يا اينكه از طرف او عذر خواهى نمائى . يا اينكه برايش نزد من شفيع شوى ! ببين اگر حسين و يارانش مطيع حكم من و تسليم امر من شدند آنان را بسلامت نزد من بفرست ولى اگر نپذيرفتند بر آنان هجوم كن تا اينكه ايشان را شهيد و مثله كنى ( مثله بضم ميم و سكون ثاء يعنى قطع نمودن اعضاء و جوارح انسان ) زيرا آنان مستحق يك چنين جزائى ميباشند .\r\nفان قتلت حسينا فاوطئ الخيل صدره و ظهره ! يعنى اگر حسين را كشتى سينه و پشت او را زير سم اسبان پايمال كن .\r\nزيرا حسين شخصى متمرد و ظالم است و من پس از مرگ براى اين عمل ضررى نمىبينم . ولى من گفته‌ام و بر خود لازم دانسته‌ام كه اگر حسين را كشتم اين عمل را با او انجام خواهم داد . اگر تو دستور ما را در بارهء حسين اجراء كنى ما جزاى\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nكسى را به تو مىدهيم كه حرف‌شنو و مطيع باشد و اگر ميخواهى از اين دستور خوددارى نمائى پس از نوكرى و سرلشكر ما بر كنار شو و لشكر ما را به شمر بن ذى الجوشن واگذار كن ! زيرا ما او را مأموريت داده‌ايم - و السّلام .\r\nشمر بن ذى الجوشن نامهء ابن زياد را براى ابن سعد آورد . هنگامى كه ابن سعد آن نامه را خواند به شمر گفت : چه منظورى دارى ؟ واى بر تو ! خدا تو را به خانه‌ات نرساند ، خدا اين چيزى را كه تو براى من آورده‌اى زشت كند .\r\nبه خدا قسم من گمان ميكنم تو ابن زياد را از آن پيشنهادى كه من برايش نوشتم منصرف كرده‌اى و امرى را كه ما اميد اصلاح آن را داشتيم فاسد و خراب كردى به خدا قسم كه حسين تسليم نخواهد شد . زيرا حسين داراى روحيهء پدرش مىباشد .\r\nشمر به عمر گفت : اكنون بگو كه چه خواهى كرد ، آيا دستور امير خود را اجراء مينمائى و با دشمن او كارزار ميكنى يا نه . اگر دستور او را عمل نميكنى پس لشكر را به من واگذار كن ! عمر گفت : نه ، تو اين لياقت را ندارى . من متصدى فرمانفرمائى خود هستم . تو برو و بر پيادگان نظارت داشته باش .\r\nعصر روز پنجشنبه ، نهم ماه محرم بود كه عمر بن سعد بسوى امام حسين هجوم كرد . شمر نيز آمد در مقابل اصحاب امام حسين ايستاد و فرياد زد :\r\nاين بنو اختنا يعنى خواهرزادگان ما كجايند ؟ فرزندان حضرت امير كه عبارت بودند از : جعفر و عباس و عبد اللَّه و عثمان متوجه شمر شدند و گفتند : چه منظورى دارى ؟\r\nگفت : شما پسران خواهر من هستيد ، شما در امان خواهيد بود . ايشان در جوابش گفتند :\r\nلعنك اللَّه و لعن امانك يعنى خدا تو را با امان نامه‌اى كه آورده‌اى لعنت كند ! آيا جا دارد تو بما امان دهى ولى پسر پيغمبر خدا در امان نباشد ! ؟ پس از اين جريان بود كه عمر بن سعد\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nفرياد زد :\r\nيا خيل اللَّه اركبى و بالجنة ابشرى .\r\nيعنى اى لشكر خدا سوار شويد ، بشارت بهشت باد شما را ! آن مردم گمراه سوار شدند و متوجه حسين عليه السّلام گرديدند . امام حسين در آن هنگام بيرون خيمهء خود نشسته بود و سر مبارك خود را بزانوها و بشمشير خويشتن تكيه داده و خوابش رفته بود . موقعى كه خواهرش آن صيحه و فريادها را شنيد نزد برادرش آمد و گفت : يا اخا ! آيا اين سر و صداها را نمىشنوى كه بما نزديك شده‌اند ! ؟ امام حسين عليه السّلام پس از اينكه سر مبارك خود را برداشت فرمود : من الساعه رسول خدا صلّى اللَّه عليه و آله را در خواب ديدم كه به من ميفرمود :\r\nانك تروح الينا\r\nيعنى تو به زودى نزد ما خواهى آمد . زينب كبرا عليها السّلام لطمه به صورت خود زد و فرياد به وا ويلا بلند كرد ! امام حسين به وى فرمود : اى خواهر ! ويل از براى تو نيست ، ساكت باش ، خدا تو را رحمت كند ، بنا بروايت سيد بن طاوس امام حسين بزينب فرمود : من الساعه جدم حضرت محمّد ، پدرم على ، مادرم حضرت زهراء عليها السّلام و برادرم امام حسن مجتبى را در عالم خواب ديدم كه به من ميفرمودند :\r\nيا حسين انك رائح الينا عن قريب .\r\nيعنى يا حسين ! تو به زودى نزد ما خواهى آمد و در بعضى از روايات است كه فرمودند : فردا نزد ما ميائى . ناگاه حضرت زينب لطمه به صورت خود زد و فرياد كشيد ! امام حسين عليه السّلام به او فرمود : آرام باش ! دشمنان و اين گروه را بر من مسلط منماى ! شيخ مفيد ميگويد : عباس بن على عليه السّلام به امام حسين گفت : يا اخى ! اين گروه نزد تو آمده‌اند . امام عليه السّلام سر برداشت و به عباس فرمود : سوار شو و با اين گروه ملاقات كن و به آنان بگو : شما را چه شده ؟ چه تصميم تازه‌اى گرفته‌ايد ؟ از ايشان جويا شو ؛ براى چه اينجا آمده‌اند .\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nقمر بنى هاشم با بيست سوار كه زهير بن قين و حبيب بن مظاهر نيز در ميان آنان بودند متوجه آن گروه خونخوار شد و به ايشان فرمود : چه تصميم جديدى گرفته‌ايد ؟ چه منظورى داريد ؟ گفتند : دستور از امير آمده كه ما بشما بگوئيم : مطيع امر او شويد ، يا با شما كارزار نمائيم . عباس عليه السّلام فرمود :\r\nعجله نكنيد تا من نزد ابى عبد اللَّه باز گردم و سخن شما را برايش شرح دهم . گفتند :\r\nمانعى ندارد ، برو حسين را ملاقات و از سخن ما آگاه كن و هر چه گفت جواب او را براى ما بياور ! در آن حينى كه عباس متوجه امام حسين شد تا آن حضرت را از منظور دشمن آگاه نمايد ياران آن حضرت لشكر دشمن را مخاطب قرار دادند و ايشان را موعظه و جلوگيرى نمودند كه مبادا با حسين قتال نمايند .\r\nعباس عليه السّلام نزد امام حسين آمد و آن حضرت را از مقالهء آن گروه نابكار آگاه كرد . امام عليه السّلام بقمر بنى هاشم فرمود : اگر ميتوانى نزد ايشان برو و خواستهء آنان را بفردا موكول نما ، امشبى هم آنان را از ما منصرف كن ، شايد ما امشب براى خدا نماز بخوانيم و دعاء و استغفار نمائيم .\r\nحضرت عباس بسوى آن مردم رفت و با فرستادهء ابن سعد از پيش آنان مراجعت نمود . آن فرستاده گفت : ما شما را تا فردا مهلت داديم ، اگر تسليم شويد ما شما را نزد ابن زياد ميفرستيم . و اگر نه دست از شما برنخواهيم داشت ! وقتى فرستادهء ابن سعد مراجعت كرد امام حسين عليه السّلام اصحاب خود را نزديك شب جمع كرد .\r\nحضرت على بن الحسين زين العابدين عليه السّلام ميفرمايد : من كه مريض بودم نزديك امام حسين رفتم تا بشنوم چه ميفرمايد . شنيدم پدرم به اصحاب خود ميفرمود :\r\nمن بهترين ثناء را براى خدا بجاى مىآورم و او را در حال خوشى و تنگدستى سپاس ميگزارم . پروردگارا ! من تو را سپاسگزارم كه ما را بوسيلهء مقام نبوت گرامى داشتى ، قرآن را بما تعليم دادى ، دانش دينى بما عطا كردى ، براى ما گوشها و چشم‌ها و قلب‌ها قرار دادى . پس ما را از شكرگزاران قرار بده .\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nاما بعد ، حقا كه من اصحابى باوفاتر و نيكوتر از اصحاب خودم سراغ ندارم اهل بيتى از اهل بيت خودم نيكوكارتر و با عاطفه‌تر نمىبينم . خدا از طرف من جزاى خير بشما عطا فرمايد . آگاه باشيد كه من گمان نميكنم اين گروه يك روز مرا يارى نمايند . آگاه باشيد كه من به شما اجازه دادم ، عموما آزاد هستيد ، برويد ، از طرف من بيعت و مانعى براى شما نيست . اكنون كه شب شما را فرا گرفته از تاريكى و موقعيت آن استفاده كنيد ( و براى اينكه خجل نشويد رو بفرار بگذاريد ) .\r\nبرادران و فرزندان و برادرزادگان و دو فرزند عبد اللَّه بن جعفر گفتند :\r\nما يك چنين عملى را انجام نميدهيم تا بعد از تو باقى بمانيم . هرگز خدا يك چنين روزى را بما نصيب نفرمايد ! اول كسى كه اين جواب را گفت حضرت عباس - ابن على بود ، سپس ما بقى آنان نظير آن جوانمرد با وفا جواب گفتند .\r\nبعد از اين گفتگوها امام حسين متوجه فرزندان عقيل شد و فرمود : شهيد شدن مسلم بن عقيل براى شما كافى است ، شما برويد ، من بشما اجازه دادم . آنان در جواب گفتند : سبحان اللَّه ! مردم بما چه خواهند گفت ! ؟ ما بمردم بگوئيم :\r\nما آن افرادى هستيم كه ؛ بزرگ سيد ، عموزادگان خود را كه بهترين عموزادگان بودند تنها نهاديم . يك تير براى آنان نينداختيم ، يك نيزه براى ايشان نزديم ، يك شمشير در راه آنان به كار نبرديم ، نميدانيم چه كردند ؟ نه به خدا قسم ، ما اين عمل را انجام نمىدهيم . بلكه حاضريم جان و اموال و اهل بيت خود را فداى تو نمائيم .\r\nبقدرى براى تو كارزار كنيم كه در جايگاه تو وارد شويم . خدا زندگى بعد از تو را زشت نمايد .\r\nپس از اين جريان مسلم بن عوسجه برخاست و گفت : آيا ممكن است كه ما تو را تنها بگذاريم ! سپس در مقابل اداء حق تو نزد خدا چه عذرى بياوريم ؟\r\nنه به خدا قسم ، من بايد با اين نيزه‌ام بسينهء دشمنان تو بزنم . و تا قائمهء شمشير\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nدر دستم باشد بايد با آن به ايشان بزنم . اگر سلاحى هم با من نباشد كه با آنان قتال كنم ايشان را سنگباران خواهم كرد ! ما تو را تنها نخواهيم نهاد تا خدا بداند كه ما حرمت پيامبر را در بارهء تو نگاه داشته‌ايم ! به خدا قسم اگر من بدانم ، كشته ميشوم ، سپس زنده شوم . دوباره سوخته گردم و زنده شوم و خاكسترم بباد داده شود و اين اعمال را هفتاد مرتبه با من انجام دهند از تو مفارقت نميكنم تا اينكه مرگ خودم را در پيش تو ملاقات كنم ! چرا اين عمل را انجام ندهم ، در صورتى كه بيشتر از يك كشته شدن نيست و بعد از آن داراى كرامت و شرافتى خواهم شد كه ابدا از بين نخواهد رفت ! بعد از مسلم بن عوسجه زهير بن قين قيام كرد و گفت : به خدا قسم من دوست دارم كشته گردم و زنده شوم و نيز شهيد گردم تا هزار مرتبه و خدا بدين وسيله از قتل تو و اين جوانانى كه از اهل بيت تو هستند جلوگيرى نمايد .\r\nسپس كليهء اصحاب امام حسين سخنانى از اين قبيل گفتند و امام عليه السّلام براى آنان جزاى خير خواست و بجانب خيمهء خود بازگشت .\r\nسيد بن طاوس ميگويد : در آن حال به محمّد بن بشر حضرمى گفته شد : پسرت در سر حد كشور رى اسير شده است . گفت : اجر و ثواب اين موضوع را از خدا ميخواهم ، در صورتى كه من دوست نداشتم وى اسير گردد و من بعد از او باقى بمانم .\r\nهنگامى كه امام حسين عليه السّلام مقالهء او را شنيد فرمود : خدا تو را رحمت كند ، من بيعت خود را از تو برداشتم ( هر فعاليتى براى آزادى فرزندت ميخواهى بكن ) او گفت : اگر درندگان مرا زنده زنده بخورند از تو دست برنميدارم . امام عليه السّلام فرمود : اين بردها را ( بضم باء و سكون راء ) به پسرت بده تا بوسيلهء آنها برادرش را نجات دهد . سپس آن حضرت تعداد پنج برد به او عطا كرد كه قيمت آنها هزار اشرفى بود . امام حسين و اصحابش آن شب را يعنى شب عاشورا در حالى\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nصبح كردند كه ، لهم دوى كدوى النحل يعنى داراى نالهء آهسته و جانگدازى بودند نظير صداى زنبور عسل ! بعضى از آنان در حال ركوع ، برخى در حال سجود ، عده‌اى در حال قيام و گروهى در حال قعود بودند . در شب عاشورا تعداد - 32 - نفر مرد از لشكر ابن سعد بياران امام حسين عبور كردند و به ايشان پيوستند .\r\n( پايان )\r\nو للَّه الحمد و له الشكر كه ترجمهء قسمت دوم جلد دهم بحار الانوار در شب - 28 - ماه ذى حجهء سنهء - 1395 - قمرى مطابق با شب - 10 - ديماه سنهء - 1354 - شمسى در طهران بقلم اينجانب خاتمه يافت .\r\nالمحتاج الى اللَّه الحفى و المتوسل بلطفه الجلى و الخفى حاج محمد جواد نجفى\r\n\r\n","description":"","footnote":"","page_name":" 453 ","page_number":453},
  {"content":"\r\n\r\n.\r\n\r\n\r\n","description":"","footnote":"","page_name":" 454 ","page_number":454}
  ]