[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nآداب و احكام كسب و كار\r\nمطابق با فتاوى فقيه اهل بيت عصمت و طهارت\r\nحضرت آية الله العظمى حاج سيد محمدعلى علوى گرگانى مدظله العالى\r\nگر آورنده :\r\nاميرحسين فاطمى مهر\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : فاطمى مهر ، امير حسين ، 1361 - ، گردآورنده\r\nعنوان و نام پديدآور : آداب و احكام كسب و كار مطابق با فتاوى فقيه اهل بيت عصمت و طهارت حضرت آية الله العظمى حاج سيد محمدعلى علوى گرگانى مدظله عالى / گردآورنده اميرحسين فاطمى مهر\r\nمشخصات نشر : تهران : اول و آخر 1391 .\r\nمشخصات ظاهرى : 288 ص .\r\nشابك : 5 - 59 - 9105 - 600 - 978 : 76000 ريال\r\nوضعيت فهرست نويسى : فيپا\r\nموضوع : كسب و كار - - جنبه هاى مذهبى - - اسلام\r\nموضوع : آداب كسب و كار\r\nموضوع : اخلاق كسب و كار\r\nموضوع : فقه جعفرى - - رساله عمليه\r\nرده بندى كنگره : 1391 ف 2 آ 4 / 65 / 254 BP\r\nرده بندى ديويى : 655 / 297\r\nشماره كتابشناسى ملى : 2976897\r\nعنوان : آداب و احكام كسب و كار\r\nگردآورنده : اميرحسين فاطمى مهر\r\nصفحه آرايى و طرح جلد : احمد جعفرى\r\nناشر : انتشارات اول و آخر\r\nتاريخ و نوبت چاپ : اول - 1391\r\nشمارگان : 1000\r\nشابك : 9786009105595\r\nISBN : 9786009105595\r\nمركز پخش :\r\nشركت تعاونى طليعه رويش مهر طوبى تلفن : 66909033\r\nwww . trmt . ir\r\nقيمت : 76000 ريال\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n\r\nپيش گفتار\r\nبه نام خداوند روزى رسان\r\nيكى از نظام هايى كه تمام اديان الهى توجه و اهتمامى ويژه به آن داشته اند نظام اقتصادى و تعريف مناسبات اقتصادى ميان پيروان خود است . بدون شك اسلام به عنوان كامل ترين دين توحيدى ، در اين زمينه برنامه اى دارد كه ماهيتا بايد كامل ترين آن در مقايسه با اديان پيش از خود و البته بهترين و كاربردى ترين آنها نيز باشد . در حقيقت ، مساله اقتصاد و نظام اقتصادى مساله اى است كه در نهايت با ابعاد ديگر شريعت پيوندى ناگسستنى دارد و البته تأثير و تأثرى غيرقابل انكار .\r\nآنگاه كه پيام آور رحمت ، \" كاد الفقر أن يكون كفرا \" را مطرح فرمود بى گمان اين پيوند عميق را در نظر داشت و امروز بيش از هر زمان ديگرى ضرورت توجه و بازگشت به تعاليم راهگشا و سازنده اسلام در زمينه اقتصادى احساس مىشود .\r\nكتاب مستطاب \" احكام كسب و كار \" كه به قلم عالم فرزانه فقيه اهل البيت عليهم السلام مرجع عاليقدر عالم تشيع حضرت آيت الله العظمى علوى گرگانى ( مدظله العالى ) به رشته تحرير در آورده است ، رودى است كه از سرچشمه درايت و بصيرت ايشان جوشيده و چراغى است پرنور كه تشنگان حقيقت را در باديه حيرت به حق راهنمايى مى نمايد .\r\nيكى از دغدغه هاى مجموعه شركت تعاونى طليعه رويش مهر طوبى به عنوان يك مجموعه اقتصادى ، نصب العين قرار دادن معارف ناب اسلامى است و در همين راستا مناسبات و تعاملات اقتصادى خود را بر پايه احكام مترقى اسلام تنظيم نموده است و به لطف حضرت حق در اين مسير به پيشرفت چشمگيرى دست يافته است .\r\nاين تعاونى با افتخار اعلام مىكند كه در سايه عنايات پروردگار و عمل به احكام اسلامى موفق به كسب رتبه كارآفرين نمونه در سال جهاد اقتصادى و همين طور به عنوان كانديداى كسب رتبه برترين تعاونى از بين 24000 مجموعه فعال در عرصه اقتصادى كشور در سال توليد ملى و حمايت از كار و سرمايه ايرانى انتخاب شده است .\r\nدر حقيقت وجود اين تعاونى نمونه اى است كوچك كه به حقيقت ، كاربردى بودن احكام اسلامى را در بعد اقتصادى ثابت مىكند و مهر باطلى بر تمام ادعاهاى بى اساس و البته هدفمند كسانى كه از ناكار آمدى نظام اقتصادى اسلام در اين برهه از زمان دم مى زنند و اصرار دارند تئورى اقتصادى غرب را كه شاهد اضمحلال آن هستيم به عنوان نظام كار آمد و منجى مطرح كنند .\r\nمجموعه شركت تعاونى مهر طوبى تصميم گرفت به پاس دستيابى به موفقيت هاى بزرگ در اين عرصه با چاپ و توزيع اين كتاب ارزشمند به گونه اى زكات خود را بپردازد و از اين رهگذر قدمى هر چند كوچك در مسير توسعه و ترويج فرهنگ استفاده از احكام اسلام ناب در عرصه اقتصاد بردارد .\r\nدر پايان از مرجع عاليقدر عالم تشيع حضرت آيت الله العظمى علوى گرگانى ( مدظله العالى ) كه با اعتماد به جوانان اين مجموعه اجازه فرمودند اين كتاب مستطاب به زيور طبع آراسته شود ، صميمانه سپاسگزاريم ، باشد كه اين عمل هرچند ناچيز مورد رضايت حضرت ولى عصر ارواحنا فداه قرار گيرد .\r\nداود احمدى\r\nمدير عامل شركت تعاونى مهر طوبى\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمقدمه\r\nاز مهم‌تريناركان هر نظام و حكومتى مسأله اقتصاد و پرداخت‌هاى مالى است ، به طورى كه از جنبه ظاهر ، دوام و استقلال حكومت بستگى تامّ به آن دارد .\r\nامروزه قدرت‌هاى بزرگ دنيا مىكوشند تا از جهت اقتصادى بر اقران خود برترى يابند و لذا با بى شرمى تمام و تا سرحدّ جنون به كشورهاى ضعيف ظلم مىكنند و با تطميع و يا تهديدِ سران كشورهاى مستضعف ، دست به چپاول مخازن آنها زده ، سرمايه‌هاى ملّى آنان را غارت مىكنند .\r\nحكومت‌هاى ضعيف هم با تعيين عوارض گوناگون و بستن ماليات‌هاى سنگين و بهره‌كشى از مردم بيچاره ، جور حاكمان جهانخوار را مىكشند و جيب آنان را پر مىكنند تا مگر از اين حكومت پوشالى و زودگذر دنيا طرفى ببندند و بهره‌اى ببرند .\r\nلذا هر روز به اسمى جديد و سازى نو ، مردم نگون‌بخت را سر كيسه مىكنند و با سوء استفاده از غفلت و بى خبرى آنان سرمايه‌هاى آنان را به تاراج مىبرند .\r\nاين وضع حكومت‌هاى بزرگ و دست نشانده‌هاى آنان است اما اسلام عزيز كه بهترين نظام را به خود اختصاص داده ، با برنامه‌هاى مردمى و متين به دور از هر گونه ظلم و تجاوز ، حكومت خود را بر اساس صدق و صفا و محبت ، پايه ريزى كرده و افراد را براى برپايى يك نظام اقتصادى ملّى به يك بسيج عمومى دعوت فرموده است .\r\nاساس اين برنامه بر دو محور « وجوب » و « استحباب » استوار است . يعنى : بعضى از پرداخت‌هاى مالى را اجبارى و برخى را اختيارى قرار داده است . ولى نكته قابل\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nتوجه آن است كه اسلام در اين مسأله همه مردم را از فقير و غنى به يك چشم نگاه نمىكند ، بلكه پرداخت‌هاى اجبارى را تنها از افراد ثروتمند طلب مىنمايد و پرداخت‌هاى اختيارى را از عموم مردم مىخواهد . لذا بر آن شديم تا با يارى خداوند متعال و عنايات خاصه امام عصر ( ارواحنا فداه ) مجموعه‌اى از آداب و احكام خريد و فروش و كسب و كار را جمع آورى نموده ؛ باشد كه مورد توجه مؤمنين ، اهل كسب و تجار محترم قرار گيرد .\r\nو من الله التوفيق\r\nامير محسن فاطمى مهر\r\n15 شوال 1431\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nضرورت آشنايى با آداب معامله\r\nاولين انديشهء فرد مسلمان اين بايد باشد كه كارش چگونه مورد رضايت خدا قرار گيرد ، و لازمه‌ى چنين هدفى آن است كه احكام و وظايف خود را در زمينه كار خود بشناسد تا بتواند در عمل آنها را اجرا كند . از اين رو ، اميرمؤمنان عليه السلام فرمود :\r\n« يَا مَعْشَرَ التُّجَّارِ الْفِقْهَ ثُمَّ الْمَتْجَرَ الْفِقْهَ ثُمَّ الْمَتْجَرَ الْفِقْهَ ثُمَّ الْمَتْجَر ؛ « 1 »\r\nاى جامعه تجار و معامله‌گر ! اوّل يادگيرى مسائل شرعى تجارت ، بعد تجارت »\r\nو اين جمله را سه بار تكرار كرد .\r\nپس اولين وظيفه در تجارت و معامله ، آموختن احكام شرعى و بعد تلاش براى عمل به آن است تا داد و ستد به صورت صحيح انجام گيرد و اموالى كه از آن راه به دست مىآيد ، حلال باشد و بتوان در آنها تصرف كرد . اما چنانچه فرد دقت كافى در ياد گرفتن احكام شرعى نداشته باشد و معامله به صورت باطل انجام گيرد ، اموال به دست آمده نيز حرام خواهد بود و تصرف و استفاده از آن جايز نيست و اگر خود يا خانواده‌اش از آن مال حرام استفاده كند ، اثر سوء خود را خواهد گذاشت . به علاوه ، در قيامت هم مورد بازخواست خواهد بود .\r\nاز اين رو ، امام راحل و بنيان‌گذار جمهورى اسلامى در اين زمينه مىفرمايد :\r\n« واجب است بر هر كسى كه تجارت مىكند و ساير معاملات را انجام مىدهد ، احكام\r\n\r\n\r\n","description":"","footnote":"\r\n( 1 ) . كافى ، ج 5 ، ص 150 ، ح 1 .\r\n","page_name":" 15 ","page_number":15},
  {"content":"\r\n\r\nشرعى آنها را و مسائل مربوط به آنها را ياد بگيرد تا معاملات و تجارت‌هاى صحيح و باطل را بشناسد » . « 1 »\r\nآداب و دستورهايى نيز در اين باره بيان شده است كه شايسته است مسلمان آنها را مراعات كند تا رنگ عبادت و بندگى به معامله بدهد و خداوند مهربان از او راضى و خشنود باشد .\r\nامام خمينى قدس سره مىفرمايد :\r\n« تجارت و كسب ، آدابى دارد كه بعضى از آنها مستحب است كه بهتر است آنها را انجام دهد و بعضى مكروه است كه بهتر است آنها را ترك كند » .\r\n\r\n« مستحبات معامله »\r\nمهم‌ترين آداب مستحب تجارت چنين مىباشد :\r\n1 . در معامله ميانه‌رو باشد ؛ يعنى از طرفى حريص نباشد و از طرف ديگر ، سهل‌انگار و بىتفاوت و بىحال هم نباشد ؛ به طورى كه در تنگنا قرار گيرد .\r\n2 . اگر طرف معامله پشيمان شد ، معامله را فسخ كند و سخت‌گيرى نكند .\r\n3 . از نظر قيمت با همه خريداران يكسان برخورد كند و با يك قيمت بفروشد ، نه اين‌كه به كسى كه چانه مىزند ، ارزان‌تر بفروشد و به كسى كه چانه نمىزند ، گران‌تر بفروشد . به تعبير ديگر ، قيمت مقطوع داشته باشد تا در نتيجه نه خود را اذيت كند ، نه ديگران را . امام اضافه مىكند : « آرى ، مانعى ندارد كه در مورد كسى كه داراى تقوا و فضيلت اخلاقى است ، فرق بگذارد و از او كمتر بگيرد » .\r\n4 . هنگامى كه جنس را تحويل مىگيرد ، كم بگيرد و موقعى كه جنس را به كسى مىدهد ، بيشتر تحويل دهد و يا به تعبير ديگر ، جنس را كامل‌تر تحويل دهد .\r\n\r\n\r\n","description":"","footnote":"\r\n( 1 ) . تحرير الوسيله ، ج 1 ، ص 500 ، مسئله 20 .\r\n","page_name":" 16 ","page_number":16},
  {"content":"\r\n\r\n\r\nامور مكروه در معامله\r\nدر معامله برخى امور هم مكروه است ؛ يعنى بهتر است آنها را ترك كند كه تعدادى از آن‌ها از اين قرار است :\r\n1 . فروشنده جنس خود را تعريف كند ( البته بيش از آنچه كه هست ) .\r\n2 . مشترى « در معاملات جنس به جنس كالا به كالا » از جنس خود ( بيش از اندازه ) تعريف كند .\r\n3 . قَسَم راست براى خريد و فروش بخورد . روشن است كه قسم دروغ ، حرام است و جايز نيست .\r\n4 . فروختن جنس ، در جايى كه عيب جنس را پنهان مىكند .\r\n5 . گرفتن سود از شخص مؤمن مگر به مقدار ضرورى .\r\n6 . دريافت سود از كسى كه به او وعده احسان داده است ، مگر به مقدار ضرورى .\r\n7 . عرضه كردن كالا بين طلوع فجر و طلوع آفتاب .\r\n8 . ورود به بازار قبل از همه و خروج از بازار بعد از همه .\r\n9 . معامله با افرادى كه به حرف و وعده خود اهميت نمىدهند .\r\n10 . تقاضاى پايين آوردن قيمت بعد از بستن قرارداد .\r\n11 . وارد شدن در معامله‌ى كسى كه مشغول معامله است كه بعضى آن را حرام دانسته‌اند .\r\n12 . رفتن به استقبال كاروان بازرگانان كه كالاى تجارى وارد مىكنند ، با شرايط خاص آن . « 1 »\r\nدو نكته :\r\nدر اينجا لازم است دو نكته اساسى و مهم مورد توجه قرار گيرد :\r\nاول - اينكه علاوه بر اين دستورها و وظايف ويژه‌اى كه بايد در معاملات رعايت\r\n\r\n\r\n","description":"","footnote":"\r\n( 1 ) . تحرير الوسيله ، ج 1 ، ص 500 ، مسئله 20 .\r\n","page_name":" 17 ","page_number":17},
  {"content":"\r\n\r\nشوند ، انسان به دستورهاى عمومى و واجبات شرعى ديگر نيز در جاى خود عمل كند تا اين اعمال ويژهء معامله نيز به عنوان عبادت به حساب آيند و به اجر و پاداش الهى دست يابد .\r\nدوم - اينكه در معاملات و فعاليت‌هاى خود برخورد اسلامى و انسانى را در هر حال و با همه كس به كار بندد و از هر گونه كار حرام از قبيل دروغ‌گويى ، تهمت ، بهتان ، چاپلوسى ، كلاه‌بردارى ، حقه‌بازى و قسم خوردن بپرهيزد و با صداقت و خوش‌رويى و متانت عمل كند و روزى و بركت معامله را از خدا بخواهد .\r\n\r\nبازار اسلامى :\r\nاميرمؤمنان عليه السلام وقتى در بازار مىگشت ، اين چنين مىفرمود :\r\n« اى تاجران ! از خدا طلب خير كنيد ، و با سهل و آسان‌گيرى بركت بجوييد ، و در جايگاه به خريداران نزديك شويد ، و به حلم و بردبارى خود را زينت دهيد و از سوگند خوردن بپرهيزيد و از دروغ‌گويى كناره‌گيرى كنيد ، و از ستم به ديگران بترسيد ، و حق مظلومان را بپردازيد ، و به ربا نزديك نشويد ، و پيمانه و ترازو را كامل كنيد ، و از اموال مردم و حق آنان كم نگذاريد ، و در زمين مايه فساد نشويد » . « 1 »\r\nآن حضرت در بيان ديگر فرمود :\r\n« أيها الناس إياكم و حب الدنيا فإنها رأس كل خطيئة و باب كل بلية و قران كل فتنة و داعي كل رزية ؛ « 2 »\r\nاى مردم ! از حبّ دنيا و علاقه به آن برحذر باشيد كه حبّ دنيا سرآغاز هر گناه و خطايى است و درب ورودى هر بلا و گرفتارى است و موجب نزديكى به هر فتنه‌اى است و انسان را به بلا و مصيبت فرامىخواند » .\r\nآرى ، برادر عزيز مواظب باش از دنيا فقط به عنوان ابزار و وسيله استفاده كنى ، نه\r\n\r\n\r\n","description":"","footnote":"\r\n( 1 ) . بحار ، ج 78 ، ص 54 ، ح 100 .\r\n( 2 ) . همان ، ح 97 .\r\n","page_name":" 18 ","page_number":18},
  {"content":"\r\n\r\nاين‌كه آن را هدف قرار دهى تا تو را از همه چيز غافل كند و وقتى بيدار شوى كه كار از كار گذشته باشد . بكوش از معامله‌گرانى باشى كه پيامبر اكرم صلى الله عليه و آله و سلم فرمود : « تاجر و معامله‌گر امين و راست‌گو و مسلمان ، روز قيامت با شهيدان خواهد بود » . و در حديث ديگرى فرمود : « او در قيامت در سايه حمايت و عرش خدا خواهد بود » . « 1 »\r\nنه در زمره كسانى كه خداوند در قرآن مىگويد :\r\nحَتَّى إِذا جاءَ أَحَدَهُمُ الْمَوْتُ قالَ رَبِّ ارْجِعُونِ لَعَلِّي أَعْمَلُ صالِحاً فِيما تَرَكْتُ كَلَّا إِنَّها كَلِمَةٌ هُوَ قائِلُها وَ مِنْ وَرائِهِمْ بَرْزَخٌ إِلى يَوْمِ يُبْعَثُون « 2 »\r\n« آن گاه كه وقت مرگ رسد ، ( با پشيمانى ) گويد : بارالها ! مرا به دنيا باز گردان تا شايد به تدارك گذشته ، عملى صالح به جاى آورم . به او خطاب مىشود كه هرگز چنين نخواهد شد . و اين سخنى است كه او به زبان مىگويد ؛ در حالى كه پشت سر آنان عالم برزخ است تا روزى كه برانگيخته شوند » .\r\nآرى ، دنيا بازارى است كه به قول امام هادى عليه السلام : « جمعى در آن سود مىبرند و گروهى زيان مىبرند » . « 3 »\r\nچنانچه تحت جاذبه و زرق و برق سكه‌ها قرار گيريم و همه‌ى همّ خود را به جمع مال اندوزى صرف كنيم ، آن‌گاه است كه مال و ثروت ما را به سوى هلاكت و تباهى مىكشاند . از اين رو ، پيشوايان دينى ما در احاديث فراوانى به ما هشدار داده‌اند . رسول خدا صلى الله عليه و آله و سلم فرمود :\r\n« إِنَّ الدِّينَارَ وَ الدِّرْهَمَ أَهْلَكَا مَنْ كَانَ قَبْلَكُمْ وَ هُمَا مُهْلِكَاكُم ؛ « 4 »\r\nدينار و درهم ، كسانى را كه پيش از شما بودند ، نابود كرد و آن دو شما را هم به نابودى مىكشند » .\r\n\r\n\r\n","description":"","footnote":"\r\n( 1 ) . چهل حديث بازار ، حديث 8 و 2 .\r\n( 2 ) . مؤمنون ، آيات 99 و 100 .\r\n( 3 ) . تحف العقول ، ص 774 .\r\n( 4 ) . كافى ، ج 2 ، ص 316 .\r\n","page_name":" 19 ","page_number":19},
  {"content":"\r\n\r\nدر بيانى ديگر فرمود :\r\n« إنَّ لكل امة عِجْل و عجل هذه الامّة الدِّينارِ و الدِّرْهَمِ ؛ « 1 »\r\nهر امتى گوساله‌اى دارد ( كه آن را منحرف مىكند ) و گوساله اين امت ، دينار و درهم است » .\r\nامام صادق عليه السلام نيز فرمود :\r\n« ابليس ملعون مىگويد : در مورد بنى آدم ، هر چه مرا خسته و ناتوان كند ، يكى از اين سه چيز مرا در برابر آدمىزاد ناتوان نمىكند : يكى به دست آوردن مال از راه غير حلال ، و ديگرى جلوگيرى كردن او از پرداخت واجب مالى ، و سوم ، مصرف كردن آن در راه ناروا و حرام » . « 2 »\r\n\r\nآثار مال حرام و حرام‌خوارى\r\n1 . پيامبر اكرم صلى الله عليه و آله و سلم فرمود :\r\n« مَنِ اكْتَسَبَ مَالًا مِنْ غَيْرِ حِلِّهِ كَانَ زَادَهُ إِلَى النَّار ؛ « 3 »\r\nهر كس مالى را از غير راه حلالش به دست آورد ، توشه‌اش در آتش است » .\r\n2 . امام باقر عليه السلام فرمود :\r\n« وقتى كسى مالى از راه حرام به دست آورد ، خداوند حج و عمره و صله رحم را از او قبول نمىكند ، بلكه ازدواج با آن مال هم مشكل خواهد بود » . « 4 »\r\n3 . رسول خدا صلى الله عليه و آله و سلم فرمود :\r\n« كسى كه مال مؤمنى را به ناحق از او بگيرد و به او ندهد ، خداوند از او روىگردان شده ، كارهاى او را سرزنش كرده ، آنها را در نامه اعمال او نمىنويسد تا توبه كند و مالى را كه از\r\n\r\n\r\n","description":"","footnote":"\r\n( 1 ) . محجه البيضاء ، ج 7 ، ص 328 .\r\n( 2 ) . خصال ، ص 132 ، ح 2 .\r\n( 3 ) . بحار ، ج 103 ، ص 11 ، ح 48 .\r\n( 4 ) . همان .\r\n","page_name":" 20 ","page_number":20},
  {"content":"\r\n\r\nآن مؤمن گرفته ، به او برگرداند » . « 1 »\r\n4 . پيامبر اكرم صلى الله عليه و آله و سلم فرمود :\r\n« لَا يَدْخُلُ الْجَنَّة جَسَد غُذّى بِحَرام ؛ « 2 »\r\nپيكرى كه از حرام تغذيه شده باشد ، وارد بهشت نمىشود » .\r\n5 . امام صادق عليه السلام فرمود :\r\n« اميرمؤمنان عليه السلام بارها فرمود : كسى كه مال مؤمن را به حرام بخورد ، از دوستان ما نيست » . « 3 »\r\nهمچنين آن حضرت فرمود : « هنگامى كه لقمه حرام در شكم انسانى قرار گيرد ، هر فرشته‌اى كه در آسمان‌ها و زمين است ، او را لعنت مىكند و تا وقتى كه آن لقمه در شكم اوست ، خدا به او نگاه نمىكند ، و هر كس كه لقمه حرام بخورد ، به سوى خشم خدا رفته است . پس اگر توبه كند ، خدا مىپذيرد و اگر قبل از توبه بميرد ، آتش به او سزاوارتر است » . « 4 »\r\nنيز فرمود :\r\n« كسى كه لقمه حرام بخورد تا چهل شب نمازش قبول نمىشود ، و دعايش تا چهل روز مستجاب نمىشود ، و گوشتى كه آن لقمه حرام مىروياند ، به آتش سزاوارتر است . آرى ، يك لقمه هم گوشت مىروياند » . « 5 »\r\n\r\nآثار لقمه حلال\r\n1 . پيامبر گرامى صلى الله عليه و آله و سلم فرمود :\r\n« مَنْ أَكَلَ الْحَلَالَ أَرْبَعِينَ يَوْماً نَوَّرَ اللَّهُ قَلْبَهُ ؛ « 6 »\r\n\r\n\r\n","description":"","footnote":"\r\n( 1 ) . بحار ، ج 104 ، ص 294 ، ح 8 .\r\n( 2 ) . جامع الاحاديث ، ص 289 .\r\n( 3 ) . بحار ، ج 104 ، ح 17 .\r\n( 4 ) . مكارم الاخلاق ، ص 150 .\r\n( 5 ) . بحار ، ج 66 ، ص 313 ، ح 7 .\r\n( 6 ) . همان ، ج 103 ، ص 16 ، ح 71 .\r\n","page_name":" 21 ","page_number":21},
  {"content":"\r\n\r\nكسى كه چهل روز مال حلال بخورد ، خداوند قلب او را نورانى مىكند »\r\n2 . در حديث ديگرى فرمود :\r\n« مَنْ أَكَلَ الْحَلَالَ قَامَ عَلَى رَأْسِهِ مَلَكٌ يَسْتَغْفِرُ لَهُ حَتَّى يَفْرُغَ مِنْ أَكْلِه ؛ « 1 »\r\nكسى كه روزى حلال بخورد ، فرشته‌اى بالاى سرش قرار مىگيرد و براى او طلب آمرزش مىكند تا وقتى كه از خوردن آن فارغ شود » .\r\n3 . امام صادق عليه السلام فرمود :\r\n« يكى از سخت‌ترين واجبات بر بندگان خدا ، ذكر زياد و ياد اوست » . سپس فرمود :\r\n« مقصودم ذكر سبحان الله و الحمدلله و لا إله الّا الله و الله اكبر نيست ، گر چه آن هم ذكر و ياد خداست ، بلكه مقصود من ، اين است كه در برخورد با آنچه خدا حلال يا حرام كرده ، خدا را ياد كند تا اگر اطاعت خدا بود ، به آن عمل كند و اگر معصيت الهى بود ، آن را رها سازد » . « 2 »\r\n4 . آن حضرت در حديث ديگرى فرمود :\r\n« تَرْكُ لُقْمَةِ حَرَامٍ أَحَبُّ إِلَى اللَّهِ تَعَالَى مِنْ صَلَاةِ أَلْفَيْ رَكْعَةٍ تَطَوُّعا ؛ « 3 »\r\nرهاكردن لقمه حرام ، نزد خدا از دو هزار ركعت نماز مستحبى محبوب‌تر است » .\r\n5 . در بيان ديگر فرمود :\r\n« لَرَدُّ دَانِقٍ مِنْ حَرَامٍ يَعْدِلُ عِنْدَ اللَّهِ سَبْعِينَ أَلْفَ حَجَّةٍ مَبْرُورَةٍ ؛ « 4 »\r\nرها كردن و گذشتن از يك دانگ از حرام ( يك ششم دينار يا درهم ) ، نزد خدا معادل هفتاد هزار حج مقبول است » .\r\n\r\n\r\n","description":"","footnote":"\r\n( 1 ) . مكارم الاخلاق ، ص 150 .\r\n( 2 ) . كافى ، ج 2 ، ص 80 ، ح 4 .\r\n3 - همان .\r\n3 - همان .\r\n( 3 ) . تفسير معين ، ص 26 .\r\n( 4 ) . جامع الاخبار ، ص 442 .\r\n","page_name":" 22 ","page_number":22},
  {"content":"\r\n\r\n\r\nلقمه‌هاى آتشين\r\nدر آيين پاك اسلام ، درآمد و كسب حلال جايگاه ارزشمندى دارد و در مقابل ، درآمد و لقمه حرام امرى بسيار نكوهيده دانسته شده كه عواقب سوء دنيوى و اخروى در پى خواهد داشت . در اين مقاله پاره‌اى از درآمدهاى نامشروع را كه در آيات و روايات بدان‌ها اشاره شده ، برمىشمريم .\r\n\r\n* رشوه\r\nيكى از راه‌هاى درآمد حرام ، رشوه خوارى است . امام صادق عليه السلام فرمود :\r\n« إِيَّاكُمْ وَ الرِّشْوَةَ فَإِنَّهَا مَحْضُ الْكُفْرِ وَ لَا يَشَمُّ صَاحِبُ الرِّشْوَةِ رِيحَ الْجَنَّةِ ؛ « 1 »\r\nاز رشوه خوارى بپرهيزيد ؛ زيرا اين كار در حقيقت كفر محض است و رشوه‌خوار بوى بهشت را استشمام نمىكند » .\r\nپيامبر اكرم صلى الله عليه و آله و سلم فرمود : « رشوه دهنده ، رشوه گيرنده و واسطه بين آنها ، ملعون هستند » . « 2 »\r\n\r\n* كم‌فروشى\r\nدر قرآن كريم آمده است :\r\nوَيْلٌ لِلْمُطَفِّفِينَ الَّذِينَ إِذَا اكْتالُوا عَلَى النَّاسِ يَسْتَوْفُونَ وَ إِذا كالُوهُمْ أَوْ وَزَنُوهُمْ يُخْسِرُون . . .\r\n« واى بر كم فروشان ؛ آنان كه وقتى براى خود پيمانه مىكنند ، حق خود را به طور كامل مىگيرند . اما هنگامى كه مىخواهند براى ديگران پيمانه كنند ، كم مىگذارند » . « 3 »\r\nكم‌فروشى ، نظم اجتماع و امنيت اقتصادى مردم را به خطر مىاندازد و موجب فساد خواهد شد .\r\n\r\n\r\n","description":"","footnote":"\r\n( 1 ) . سفينه البحار ، ج 1 ، ص 523 .\r\n( 2 ) . بحار الانوار ، ج 104 ، ص 274 .\r\n( 3 ) . مطففين ، 1 - 7 .\r\n","page_name":" 23 ","page_number":23},
  {"content":"\r\n\r\nخداوند مىفرمايد :\r\nوَ يا قَوْمِ أَوْفُوا الْمِكْيالَ وَ الْمِيزانَ بِالْقِسْطِ وَ لا تَبْخَسُوا النَّاسَ أَشْياءَهُمْ وَ لا تَعْثَوْا فِي الْأَرْضِ مُفْسِدِينَ\r\n؛ « 1 »\r\n« اى قوم من ! پيمانه و وزن را با عدالت ، تمام دهيد و بر اشياى مردم عيب نگذاريد و از حق آنان نكاهيد و در زمين به فساد نكوشيد » .\r\nپيامبر اكرم صلى الله عليه و آله و سلم فرمود :\r\n« هر كس در كيل و وزن خيانت كند ، فردا او را به قعر دوزخ فرو برند و در ميان دو كوه آتش جايش دهند و به او گويند : اين كوه‌هاى آتش را وزن كن و او هميشه به اين عمل ( دردناك و سوزان ) مشغول خواهد بود » . « 2 »\r\nدر حديث ديگرى آن حضرت مىفرمايد :\r\n« پنج خصلت ناپسند است كه با پنج مصيبت و بلا همراه است ؛ از آن جمله : هيچ گروهى كم‌فروشى را پيشه خود نساختند ، مگر اين‌كه از روييدنىها و غذاى مورد نيازشان محروم گرديدند و به قحطى و گرانى گرفتار شدند . . . » « 3 »\r\n\r\n* دزدى\r\nمؤمن دزدى نمىكند . پيامبر اكرم صلى الله عليه و آله و سلم فرمود :\r\n« وَ لَا يَسْرِقُ السَّارِقُ وَ هُوَ مُؤْمِنٌ ؛ « 4 »\r\nهيچ كسى در حالى كه مؤمن باشد ، دزدى نمىكند » ؛ يعنى اگر مؤمنى به دزدى مشغول شود ، در آن حال از ايمان ، جدا و ايمان از او سلب شده است .\r\nخداوند مىفرمايد :\r\nوَ السَّارِقُ وَ السَّارِقَةُ فَاقْطَعُوا أَيْدِيَهُما جَزاءً بِما كَسَبا نَكالًا مِنَ اللَّهِ وَ اللَّهُ عَزِيزٌ حَكِيم\r\n؛ « 5 »\r\n\r\n\r\n","description":"","footnote":"\r\n( 1 ) . هود / 85 .\r\n( 2 ) . تفسير منهج الصادقين ذيل آيه 85 سوره هود .\r\n( 3 ) . همان .\r\n( 4 ) . وسائل الشيعه ، ج 18 ، ص 482 .\r\n( 5 ) . مائده / 28 .\r\n","page_name":" 24 ","page_number":24},
  {"content":"\r\n\r\n« دست مرد و زن دزد را ، به كيفر عملى كه انجام داده‌اند ، به عنوان مجازات الهى قطع كنيد . خداوند توانا و حكيم است » .\r\nحضرت على بن موسى الرّضا عليه السلام فرمود :\r\n« علت قطع كردن دست دزد اين است كه دست او مؤثرترين عضو در سرقت است و بريدن دست او براى عقوبت و عبرت ديگران است تا ديگران جرأت بر دزدى نداشته باشند . دزدى و غصب اموال مردم از اين جهت حرام گرديده كه امنيت اقتصادى فرد و جامعه را از بين مىبرد و موجب تنازع ، قتل و كشتار ، ترك داد و ستد و تجارت و بىرغبتى به صنعت و نيز باعث به وجود آمدن انواع مفاسد مىشود » . « 1 »\r\nامام صادق عليه السلام فرمود :\r\n« از پيامبر گرامى اسلام صلى الله عليه و آله و سلم نقل است كه فرمود : چهار چيز داخل هيچ خانه‌اى نشد ، مگر اينكه آن را ويران ساخت و بركت از آن خانه رخت بربست : خيانت ، دزدى ، شراب‌خوارى و زنا » . « 2 »\r\nبعضى اقدامات افراد به ظاهر دزدى نيست ، امّا بنابر روايات ملحق به دزدى شده است . امام صادق عليه السلام فرمود :\r\n« سه دسته از افراد به عنوان دزد قلمداد مىشوند :\r\n1 . كسانى كه زكات اموالشان را نمىپردازند ؛ 2 . افرادى كه خوردن مهريه همسرانشان را براى خود جايز مىدانند و به آنها تحويل نمىدهند ؛ 3 . اشخاصى كه از كسى مالى را به عنوان قرض مىگيرند ، ولى قصد بازپرداخت آن را ندارند » . « 3 »\r\n\r\n* خيانت\r\nخداوند مىفرمايد :\r\nوَ ما كانَ لِنَبِيٍّ أَنْ يَغُلَّ وَ مَنْ يَغْلُلْ يَأْتِ بِما غَلَّ يَوْمَ الْقِيامَةِ ثُمَّ تُوَفَّى كُلُّ نَفْسٍ\r\n\r\n\r\n","description":"","footnote":"\r\n( 1 ) . وسائل الشيعه ، ج 18 ، ص 482 .\r\n( 2 ) . همان .\r\n( 3 ) . همان ، ص 522 .\r\n","page_name":" 25 ","page_number":25},
  {"content":"\r\n\r\nما كَسَبَتْ وَ هُمْ لا يُظْلَمُون ؛ « 1 »\r\n« ممكن نيست هيچ پيامبرى خيانت ورزد و هر كس خيانت كند ، روز رستاخيز آنچه را در آن خيانت كرده ، با خود به صحنه محشر مىآورد . سپس به هر كس ، آنچه را فراهم كرده ( و انجام داده ) است ، به طور كامل داده مىشود ( و به همين دليل ) به آنها ستم نخواهد شد ( چرا كه محصول اعمال خود را خواهند ديد ) » .\r\nاين آيه به دنبال آيات « غزوه احد » نازل شده و پاسخ به كسانى است كه گفتند :\r\nمىترسيم پيامبر در تقسيم غنايم ما را از نظر دور بدارد .\r\nخداوند متعال در اين آيه اوّل ساحت مقدس انبيا را به طور كلّى از خيانت منزه داشته است ، سپس به طور عام مىفرمايد : هر كس خيانت كند ، در روز رستاخيز چيزى را كه خيانت كرده به عنوان مدرك جرم بر دوش خويش حمل مىكند و با خود مىآورد و در برابر همگان رسوا مىشود « 2 » و خداوند ، خيانت كنندگان را دوست ندارد : إِنَّ اللَّهَ لا يُحِبُّ الْخائِنِين « 3 » .\r\nپيامبر اكرم صلى الله عليه و آله و سلم فرمود : « كسى كه در دنيا در امانت خيانت كند و آن را به صاحبش ندهد تا بميرد ، بر غير دين اسلام مرده ، و خدا را در حالى كه بر او خشمناك است ، ملاقات مىكند » . « 4 »\r\nو نيز فرمود : « دستور داده مىشود شخص خائن را در آتش افكنند . پس تا ابد در گودال‌هايى از آتش دوزخ فرو مىرود » . « 5 »\r\nهمچنين آن حضرت فرمود :\r\n« الْأَمَانَةُ تَجْلِبُ الْغِنَى وَ الْخِيَانَةُ تَجْلِبُ الْفَقْرَ ؛ « 6 »\r\nامانت‌دارى ، موجب ثروت و خيانت‌كارى ، سبب تهيدستى است » .\r\nامام صادق عليه السلام نيز مىفرمايد : « از عذاب خدا بترسيد و امانت را به صاحبش برگردانيد . اگر كشنده حضرت على عليه السلام ، مرا بر چيزى امين قرار دهد ، حتماً امانتش را\r\n\r\n\r\n","description":"","footnote":"\r\n( 1 ) . ال عمران / 161 .\r\n( 2 ) . تفسير نمونه ، ج 3 ، ص 197 و 198 .\r\n( 3 ) . انفال / 60 .\r\n( 4 ) . وسائل الشيعه ، كتاب الوديعه ، باب 3 ص 4 .\r\n( 5 ) . همان ، باب 2 ، ص ؟\r\n( 6 ) . وسائل الشيعه ، كتاب والوديعه ، باب 3 ص 641 .\r\n","page_name":" 26 ","page_number":26},
  {"content":"\r\n\r\nبه او برمىگردانم » . « 1 »\r\n\r\n* تضييع مال يتيم\r\nخداوند مىفرمايد :\r\nوَ آتُوا الْيَتامى أَمْوالَهُمْ وَ لا تَتَبَدَّلُوا الْخَبِيثَ بِالطَّيِّبِ وَ لا تَأْكُلُوا أَمْوالَهُمْ إِلى أَمْوالِكُمْ إِنَّهُ كانَ حُوباً كَبِيرا ؛ « 2 »\r\n« و اموال يتيمان را ( هنگامى كه به حد رشد رسيدند ) به آنها بدهيد و اموال بد ( خود ) را با اموال خوب ( آنان ) عوض نكنيد و اموال آنان را همراه اموال خودتان ( با مخلوط كردن يا تبديل كردن ) نخوريد ؛ زيرا اين گناه بزرگى است » .\r\nو در آيه ديگر چنين آمده :\r\nإِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً وَ سَيَصْلَوْنَ سَعِيراً\r\n؛ « 3 »\r\n« كسانى كه اموال يتيمان را به ظلم و ستم مىخورند ، ( در حقيقت ) تنها آتش مىخورند و به زودى در شعله‌هاى آتش ( دوزخ ) مىسوزند » .\r\nاز اين آيه چنين استفاده مىشود كه اعمال ما علاوه بر چهره‌ى ظاهرى خود ، چهره واقعى نيز دارد كه در اين جهان از نظر ما پنهان است ، اما در جهان ديگر ظاهر مىشود و اين همان « تجسم اعمال » است . يكى از دلايلى كه مردان خدا حتى فكر معصيت به خود راه نمىدهند ، همين است كه آنها بر اثر قدرت علم و ايمان و پرورش‌هاى اخلاقى ، چهره‌هاى واقعى اعمال را مىبينند و هرگز فكر انجام كار بد را نمىكنند . « 4 »\r\nروايات در نكوهش تجاوز به اموال يتيمان بسيار زياد و تكان دهنده است و حتى كمترين تعدّى به اموال آن‌ها مشمول اين حكم شمرده شده است . « 5 »\r\n\r\n\r\n","description":"","footnote":"\r\n( 1 ) . همان .\r\n( 2 ) . نساء / 4 .\r\n( 3 ) . همان / 10 .\r\n( 4 ) . تفسير نمونه ، ج 3 ، ص 359 .\r\n( 5 ) . كافى ، ج 5 ، ص 128 - وسائل الشيعه ، ج 17 ، ص 234 - بحار ، ج 76 ، ص 266 .\r\n","page_name":" 27 ","page_number":27},
  {"content":"\r\n\r\nدر حديثى از امام باقر عليه السلام يا امام صادق عليه السلام آمده : « كسى سؤال كرد : اين مجازات آتش درباره چه مقدار از غصب مال يتيم است ؟ حضرت فرمود : در برابر دو درهم » . « 1 »\r\n\r\n* ربا\r\nرباخوارى صورت‌هاى مختلفى دارد . صورت رايج آن ، اين است كه پولى را به كسى بدهد و بعد از مدتى آن پول را با اضافه بگيرد . خداوند مىفرمايد :\r\nالَّذِينَ يَأْكُلُونَ الرِّبا لا يَقُومُونَ إِلَّا كَما يَقُومُ الَّذِي يَتَخَبَّطُهُ الشَّيْطانُ مِنَ الْمَسِّ ذلِكَ بِأَنَّهُمْ قالُوا إِنَّمَا الْبَيْعُ مِثْلُ الرِّبا وَ أَحَلَّ اللَّهُ الْبَيْعَ وَ حَرَّمَ الرِّبا . . . « 2 »\r\n« كسانى كه ربا مىخورند ( در قيامت ) برنمىخيزند ، مگر مانند كسى كه بر اثر تماس شيطان ديوانه شده ( و نمىتواند تعادل خود را حفظ كند ، گاهى زمين مىخورد و گاهى به پا مىخيزد ) اين بدان سبب است كه گفتند : داد و ستد هم مانند رباست ( و تفاوتى ميان آن دو نيست ) ؛ در حالى كه خدا بيع را حلال كرده و ربا را حرام ( زيرا فرق ميان اين دو بسيار است ) » .\r\nدر تفسير شريف الميزان آمده است :\r\nدر اين آيات ، سخت‌گيرى خداوند متعال در مورد ربا چنان است كه مانند آن در هيچ يك از فروع دين جز « دوستى با دشمنان دين » نيست . تعبيراتى كه در مورد ساير گناهان كبيره مانند زنا ، شراب‌خوارى ، قمار و حتى قتل نفس آورده ، گرچه لحن شديدى دارند ، ولى به پايه اين دو گناه ( رباخوارى و دوستى با دشمنان دين ) نمىرسند و اين نيست ،\r\nمگر آنكه آثار شوم ساير گناهان از يك يا چند نفر تجاوز نمىكند ، ولى آثار شوم اين دو گناه بنياد دين را ويران و اثر آن را محو و نظام زندگى را فاسد مىكند و روى فطرت\r\n\r\n\r\n","description":"","footnote":"\r\n( 1 ) . وسائل الشيعه ، ج 27 ، ص 260 - بحار ، ج 72 ، ص 8 .\r\n( 2 ) . بقره / 276 .\r\n","page_name":" 28 ","page_number":28},
  {"content":"\r\n\r\nانسانى پرده مىافكند و جلو چشمش را مىگيرد . » « 1 »\r\nامام صادق عليه السلام مىفرمايد :\r\n« دِرْهَمُ رِبا أشَدُّ عِنْدَاللهِ مِنْ سَبْعينَ زَنِيةٍ كُلُّها بِذاتِ مَحْرَم « 2 »\r\n( عذاب ) يك درهم ربا ، از هفتاد زنا با زنى كه محرم اوست ، شديدتر است » .\r\nاميرالمؤمنين عليه السلام فرمود : « رسول خدا صلى الله عليه و آله و سلم ربا و رباخوار ، داد و ستد ربوى ، نويسنده معامله و شاهدهاى آن را لعن كرده است » . « 3 »\r\nدر علل الشرايع آمده است كه حضرت امام رضا عليه السلام به ابن سنان نوشت : « خداوند متعال ربا را حرام فرمود ؛ به دليل اين‌كه رباخوارى موجب فساد اموال مىشود . . . » . « 4 »\r\nشكى نيست رباخوارى معامله‌اى ظالمانه ، ناعادلانه ، بر خلاف وجدان و فطرت انسانى و برهم زننده نظام اجتماعى است ؛ چون از طرفى ، طلبكار هر روز بدون هيچ تلاشى بر ثروت خود مىافزايد و از طرف ديگر ، بدهكار گرفتار فقر و تنگدستى زيادى مىگردد .\r\nاز پيامدهاى رباخوارى ، ايجاد فاصله طبقاتى ، نفرت و بغض شديد فقرا به اغنياست و آسيب آن براى نظام اجتماعى بشر ، بسيار آشكار است و حتى موجب انقلاب‌هاى خونينى مىشود ؛ چنان‌كه بعضى از دانشمندان و محققين ، يكى از اسباب پيدايش جنگ‌هاى جهانى را همين اختلاف طبقاتى دانسته‌اند . « 5 »\r\nمفاسد عظيم مادى و معنوى رباخوارى علاوه بر اعلام جنگ با خدا و پيامبر اعظم صلى الله عليه و آله و سلم بسيار است ؛ از آن جمله :\r\n1 . محروميت از آثار خير و بركات معنوى كه در كسب و كار و حركت براى تحصيل معاش است ؛ چنان‌كه پيامبر خدا فرمود : « عبادت هفتاد قسم است كه برترين آن طلب روزى حلال است » . « 6 »\r\n\r\n\r\n","description":"","footnote":"\r\n( 1 ) . تفسير الميزان ، ج 2 ، ص 433 .\r\n( 2 ) . تفسير صافى ، ج 5 ، ص 302 .\r\n( 3 ) . همان .\r\n( 4 ) . وسائل الشيعه ، ج 12 ، ص 425 .\r\n( 5 ) . تفسير الميزان ، ج 12 ، ص 433 .\r\n( 6 ) . وسائل الشيعه ، ج 12 ، ص 433 .\r\n","page_name":" 29 ","page_number":29},
  {"content":"\r\n\r\n2 . محروميت از صفت توكل به خدا و بركت خواستن از درگاه الهى ؛ زيرا فرد رباخوار تمام اميدش به همان سودى است كه مىخواهد از بدهكار بيچاره بگيرد .\r\n3 . محروميت از پاداش بزرگى كه براى قرض الحسنه قرار داده شده است .\r\nخداوند مىفرمايد :\r\n« اى كسانى كه‌ايمان آورده‌ايد ! از مخالفت با خداوند بپرهيزيد و آنچه از مال ربا نزد شما باقى مانده ، رها كنيد ، اگر ايمان داريد . اگر فرمان نبريد و ربا را ترك نكنيد ، بدانيد خدا و رسولش با شما پيكار خواهند كرد » . « 1 »\r\nاز آن‌جا كه اسلام ، كامل‌ترين دين و جامع‌ترين مكتب است ، در تمامى زمنيه‌ها و مسائل ، دستورالعمل‌هاى متناسب دارد . براى انسان هم كه هستى براى او آفريده شده ، از ولادت تا پس از مرگ ، دستور و قانون دارد كه براى سعادتمند شدن بايد همه آن‌ها را به كار بگيرد .\r\nبه اين منظور ، اسلام از مسائل اقتصادى نيز غافل نبوده و بايدها و نبايدهاى فروانى را در امور اقتصاد فراهم آورده است . يك اقتصاد يا يك بازار اسلامى وقتى مىتواند موفق و سالم باشد كه تمام دستورات اسلام در آن به كار گرفته شود ، به بايدها و نبايدها عمل شود ، همچنين يك كاسب ، تاجر و صنعت‌گر وقتى موفق است كه به آن موازين و مقررات پاىبند باشد و آن‌ها را مو به مو اجرا كند و براى اجراى هر قانون ، نخست علم به آن و دانستن آن شرط اساسى است .\r\nبنابراين كسى كه مىخواهد بر اساس دستور اسلام عمل كند و كسب و كارش ، خريد و فروشش ، اجاره و رهنش ، نقد و نسيه‌اش ، هديه و صلحش و . . . طبق موازين اسلام باشد بايد نخست به دنبال آموختن مسائل شرعى و حلال و حرام آن برود ، و گرنه بدون توجه به مسائل شرعى ، گرفتار گناه اقتصادى مىشود كه زيان‌هاى مادى و معنوى بسيارى را در پى خواهد داشت .\r\n\r\n\r\n","description":"","footnote":"\r\n( 1 ) . بقره / 278 و 27 .\r\n","page_name":" 30 ","page_number":30},
  {"content":"\r\n\r\nاصبغ بن نباته مىگويد : شنيدم اميرمؤمنان 7 روى منبر سه مرتبه فرمود :\r\n« يَا مَعْشَرَ التُّجَّارِ الْفِقْهَ ثُمَّ الْمَتْجَرَ الْفِقْهَ ثُمَّ الْمَتْجَرَ الْفِقْهَ ثُمَّ الْمَتْجَرَ وَ اللَّهِ لَلرِّبَا فِي هَذِهِ الْأُمَّةِ أَخْفَى مِنْ دَبِيبِ النَّمْلِ عَلَى الصَّفَا :\r\nاى تجار ! اى كسبه ! اول مسئله بعد كسب و كار ، اول مسئله و فقه بعد كسب و كار ؛ زيرا به خدا قسم ربا در اين امت مخفىتر از صداى پاى مورچه روى سنگ صاف است » . « 1 »\r\nمقصود اين است كه اگر كسى مسائل خريد و فروش را نداند ، بدون آن كه بخواهد گرفتار گناه بزرگ رباخوارى مىشود . از امام جواد عليه السلام نقل شده است :\r\nمَن عَمِلَ عَلى غَيرِ عِلْمٍ افْسَدَ اكْثَرَ مِمّا يصْلِحُ .\r\nهر كس بدون آگاهى از مسائل مربوط به موضوعى ، در آن گام نهد ، آنچه خراب مىكند بيشتر از چيزى است كه به دست مىآورد . « 2 » امام صادق عليه السلام فرمودند :\r\n« مَنْ أَرَادَ التِّجَارَةَ فَلْيَتَفَقَّهْ فِي دِينِهِ لِيَعْلَمَ بِذَلِكَ مَا يَحِلُّ لَهُ مِمَّا يَحْرُمُ عَلَيْهِ وَ مَنْ لَمْ يَتَفَقَّهْ فِي دِينِهِ ثُمَّ اتَّجَرَ تَوَرَّطَ الشُّبُهَاتِ ؛ « 3 »\r\nهر كس تصميم دارد به تجارت و كسب و كار بپردازد ، نخست بايد مسائل و احكام فقهى آن را ياد بگيرد تا حرام‌ها و حلال‌ها را تشخيص دهد و هركس بدون يادگيرى مسائل شرعى به كسب و كار مشغول شود ، گرفتار گناه و ناهنجارىها نخواهد شد .\r\nنقل شده است كه حضرت اميرمؤمنان مىفرمود :\r\n« لَا يَقْعُدَنَّ فِي السُّوقِ إِلَّا مَنْ يَعْقِلُ الشِّرَاءَ وَ الْبَيْعَ . « 4 »\r\nنبايد كسى وارد ميدان كار رود ، مگر آن كه احكام و آداب خريد و فروش را بداند . »\r\nامام صادق عليه السلام از حضرت على عليه السلام نقل كرده‌اند :\r\n\r\n\r\n","description":"","footnote":"\r\n( 1 ) . وسائل ، 17 ، ص 381 .\r\n( 2 ) . كافى ، ج 6 ، ص 44 .\r\n( 3 ) . وسائل الشيعه ، ج 12 ، ص 283 .\r\n( 4 ) . تهذيب ، ج 7 ، ص 5 .\r\n","page_name":" 31 ","page_number":31},
  {"content":"\r\n\r\n« مَنِ اتَّجَرَ بِغَيْرِ عِلْمٍ ارْتَطَمَ فِي الرِّبَا ثُمَّ ارْتَطَمَ . « 1 »\r\nهر كس بدون علم و آگاهى به مسائل شرعى به تجارت بپردازد در ورطه رباخوارى خواهد افتاد . »\r\nگاهى افراد بزرگ‌تر ، يك جوان يا نوجوان ناآگاه به مسائل شرعى و دينى را در مغازه خود مىگذارند و او ممكن است به دليل ناآشنايى با مسائل شرعى ، دچار خلاف‌هايى شود و كسب و كار وى را خراب و زندگى او را دچار حرام سازد .\r\nگماشتن شاگرد ناآگاه به مسائل ، مىتواند پيامدهاى ناگوارى در پى داشته باشد .\r\nبنابراين بايسته است كه افراد ، نخست مسائل شرعى معامله ، كار و كاسبى و تجارت را بياموزند ، آن‌گاه وارد كار شوند تا همه چيز را به حرام آلوده نكنند .\r\n\r\n* غش :\r\nيكى ديگر از آفت‌هاى كسب و كار ، غشّ در معامله است كه در احاديث به شدت از آن نهى شده است .\r\nغش ؛ يعنى خيانت و اين معناى جامعى است كه شامل : كلاه‌بردارى ، تقلب ، جعل‌سند ، جعل‌امضا ، دادن چك بدون محل و ساير راه‌هاى شيطانى مىشود كه متأسفانه عده‌اى از مردم به آن گرفتار هستند . بسيارى از دعاوى حقوقى و مالى كه وقت گران‌بهاى دستگاه قضايى را مىگيرند از همين مقوله است .\r\nتأسيس شركت‌هاى به اصطلاح مضاربه‌اى و ناگهان فرار و اعلان ورشكستگى دروغين ، فروختن زمين و يا خانه يا ملك ديگرى و خانواده‌اى را به بدبختى كشاندن ، درست كردن مشكل واهى و بى مورد براى فردى ، جنس بد را با جنس خوب مخلوط كردن و به جاى جنس خوب يا خارجى و درجه يك فروختن ، ظاهر جنس را مرغوب و باطن و ته آن را نامرغوب قرار دادن ، روى جعبه جنس درجه يك ريختن و ته جعبه يا گونى را جنس نامرغوب ريختن ، ظاهرخانه را رنگ زدن و عيب‌هاى آن را پوشاندن\r\n\r\n\r\n","description":"","footnote":"\r\n( 1 ) . وسائل ، ج 17 ، ص 381 .\r\n","page_name":" 32 ","page_number":32},
  {"content":"\r\n\r\nكه مشترى چشمش بگيرد و خلاصه تمام كارهاى غيرواقعى ، ظاهرسازىها ، گول زدن و فريفتن ديگران از مصاديق غش و خيانت در معامله است كه كسب و كار را حرام و آلوده مىكند .\r\nاين حيله‌ها بيمارى خطرناك و زشتى است كه در شأن مسلمان و بازار مسلمانان نيست . بعضى بيگانگان از مسلمانان پيشى گرفته و در معاملات خود كمتر كلاه‌بردارى و خيانت در قراردادها مىكنند ؛ ولى جاى تأسف است كه بازارمسلمانان از اين بيمارى در امان نيست با اين كه اسلام به شدت با آن مخالف است . اكنون به بخشى از احاديث در اين باره توجه كنيد .\r\n1 / رسول خدا صلى الله عليه و آله و سلم فرمودند :\r\n« مَنْ غَشَّ مُسْلِماً فِي شِرَاءٍ أَوْ بَيْعٍ فَلَيْسَ مِنَّا وَ يُحْشَرُ يَوْمَ الْقِيَامَةِ مَعَ الْيَهُودِ لِأَنَّهُمْ أَغَشُّ الْخَلْقِ لِلْمُسْلِمِين . « 1 »\r\nهركس در خريد و فروش در حق مسلمانى خيانت كند از ما نيست و روزقيامت با يهود محشور مىشود ؛ چون يهوديان از هركس بيشتر به مسلمانان خيانت كرده‌اند . »\r\n2 / همچنين فرمودند :\r\n« مَنْ بَاتَ وَ فِي قَلْبِهِ غِشٌّ لِأَخِيهِ الْمُسْلِمِ بَاتَ فِي سَخَطِ اللَّهِ وَ أَصْبَحَ كَذَلِكَ حَتَّى يَتُوب .\r\nهركس بخوابد و در دل ، قصد خيانت به برادر مسلمانش را داشته باشد مورد غضب خداوند است ، مگر وقتى كه توبه كند . » « 2 »\r\n3 / امام رضا عليه السلام از رسول خدا صلى الله عليه و آله و سلم نقل مىكند كه فرمودند :\r\n« لَيْسَ مِنَّا مَنْ غَشَّ مُسْلِماً أَوْ ضَرَّهُ أَوْ مَاكَرَهُ . « 3 »\r\n\r\n\r\n","description":"","footnote":"\r\n( 1 ) . من لا يحضره الفقيه ، ج 4 ، ص 13 .\r\n( 2 ) . وسائل ، ج 17 ، ص 283 .\r\n( 3 ) . همان .\r\n","page_name":" 33 ","page_number":33},
  {"content":"\r\n\r\nهر كس در حق مسلمانى خيانت كند ، يا به او زيانى وارد سازد ، يا به او نيرنگ زند از ما نيست . »\r\n4 / حضرت اميرالمؤمنين على عليه السلام فرمود :\r\n« الْمُؤْمِنُ لَا يَغُشُّ أَخَاهُ وَ لَا يَخُونُهُ وَ لَا يَخْذُلُهُ وَ لَا يَتَّهِمُهُ ( وَ لَا يَقُولُ لَهُ أَنَا مِنْكَ بَرِيء . « 1 »\r\nمؤمن در حق برادر مؤمن خود تقلب نمىكند ، خيانت نمىكند ، او را خوار نمىسازد ، او را متهم نمىكند و نمىگويد من از تو بيزارم . »\r\n5 / موسىبن‌بكير مىگويد : خدمت امام رضا عليه السلام بودم ، ديدم مقدارى دينار ( سكه ) نزد حضرت است ، آن‌گاه يكى از آن‌ها را خوب نگاه كرد و دريافت كه آن تقلبى است ، سپس آن را شكست و فرمود :\r\nأَلْقِهِ فِي الْبَالُوعَةِ حَتَّى لَا يُبَاعَ شَيْءٌ فِيهِ غِشٌّ « 2 »\r\nاين را در جاه بينداز تا مبادا چيزى كه در آن غش و تقلب است ، در بازار رد و بدل شود .\r\nپول تقلبى يكى از گرفتارىهاى روز دنيا است . اسكناس يا هر چيز تقلبى ديگر ارزش مالى و مادى ندارد و اگر در مقام داد وستد از آن استفاده شود ازمصاديق غش در معامله به شمار مىرود و حرام است و اگر كسى چيزى در برابرش بگيرد ، مال او نمىشود .\r\n6 / شخص آرد فروشى حضور امام صادق عليه السلام رسيد ، گويا در كار خود تقلب مىكرده است ! حضرت به او فرمود :\r\n« إِيَّاكَ وَ الْغِشَّ فَإِنَّ مَنْ غَشَّ غُشَّ فِي مَالِهِ فَإِنْ لَمْ يَكُنْ لَهُ مَالٌ غُشَّ فِي أَهْلِهِ . « 3 »\r\n\r\n\r\n","description":"","footnote":"\r\n( 1 ) . مستدرك ، ج 9 ، ص 82 .\r\n( 2 ) . وسائل ، ج 17 ، ص 280 .\r\n( 3 ) . همان ، ص 281 .\r\n","page_name":" 34 ","page_number":34},
  {"content":"\r\n\r\nاز تقلب و خيانت دورى كن ؛ زيرا هر كس در حق ديگران خيانت كند به مالش خيانت مىشود و اگر مال نداشته باشد به اهل و ناموسش خيانت مىشود ! »\r\nدقت در حديث فوق و پيامدهاى بدى كه غش در حق مردم دارد ، كافى است كه انسان را از اين كار بازدارد . نانوايى كه آرد دولتى را كه حق مردم است به قيمت آزاد به دامداران مىفروشد بايد بيشتر به فكر قيامت خود باشد تا امروز خود .\r\n7 / همان‌گونه كه زياد كردن نور روى جنس و آن را عالى و زيبا در چشم مشترى نشان دادن درست نيست ، فروش جنس در تاريكى نيز به گونه‌اى كه مشترى نتواندجنس را خوب ملاحظه كند ، اشكال دارد .\r\nهشام بن حكم مىگويد : من در تاريكى ميوه مىفروختم ، امام موسىبن جفعر عليه السلام مرا ديد و فرمود :\r\n« يَا هِشَامُ إِنَّ الْبَيْعَ فِي الظِّلِّ غِشٌّ وَ إِنَّ الْغِشَّ لَا يَحِلُّ . « 1 »\r\nاى هشام ! فروختن جنس در تاريكى غش است و غش ، حلال نيست . »\r\n8 / يكى از انواع غش‌ها كه از ديرزمان مرسوم بوده ، آب در شير كردن است ورسول خدا صلى الله عليه و آله و سلم اين كار را نهى كرده‌اند ؛ زيرا غش و خيانت است . « 2 »\r\n9 / يكى ديگر از انواع غش‌هاى رايج اين است كه جنس‌هاى پست و درجه پايين را ته جعبه و جنس‌هاى خوب را روى جعبه مىگذارند و مشترى به اين وسيله گول مىخورد . اين كار نيز خيانت است .\r\nرسول خدا صلى الله عليه و آله و سلم در بازار مدينه به مردى برخورد كرد كه گندم مىفروخت .\r\nحضرت فرمود : گندم خوبى دارى ! قيمت آن چقدر است ؟ آن‌گاه خداوند وحى كرد كه زيرآن را نگاه كن ! حضرت دست بردند و نگاه كردند و متوجه شدند ته آن جنس بد ريخته است . حضرت فرمودند :\r\nمَا أَرَاكَ إِلَّا وَ قَدْ جَمَعْتَ خِيَانَةً وَ غِشّاً لِلْمُسْلِمِينَ . « 3 »\r\n\r\n\r\n","description":"","footnote":"\r\n( 1 ) . كافى ، ج 5 ، ص 160 .\r\n( 2 ) . همان .\r\n( 3 ) . وسائل ، ج 17 ، ص 282 .\r\n","page_name":" 35 ","page_number":35},
  {"content":"\r\n\r\nمىبينم كه در اين كار در حق مسلمانان ، غش و خيانت كرده‌اى !\r\nحضرت در مورد ديگرى به يك خواربارفروش فرمود :\r\nيا صاحِبَ الطَّعامِ اسْفَلُ هذا مثلُ اعلاهِ ؟ مَن غَشَّ الْمُسلِمينَ فَلَيسَ مِنْهُم . « 1 »\r\nاى خواربارفروش ! آيا زير اين كالا همانند روى آن است ؟ هركس به مسلمانان خيانت كند مسلمان نيست .\r\n10 / نقل شده است كه حضرت على عليه السلام وارد بازار شد و به صنف قصاب فرمود :\r\nيَا مَعْشَرَ اللَّحَّامِينَ مَنْ نَفَخَ مِنْكُمْ فِي اللَّحْمِ فَلَيْسَ مِنَّا . « 2 »\r\nاى گوشت‌فروشان ! هركس در گوشت بدمد و آن را چاق نشان دهد از ما نيست .\r\nآب روى جنس ريختن و آن را مرطوب و سنگين ساختن از همين باب است !\r\nاز امام صادق عليه السلام سؤال شد : شخصى دو جنس دارد ، هر دو مثل هم و داراى يك قيمت ، آيا مىتواند آن‌ها را با هم مخلوط كند و بفروشد ؟ حضرت فرمود : خير ، اين كار غش در حق مسلمانان است ، مگر اين‌كه به خريدار بگويد . « 3 »\r\nرسول خدا صلى الله عليه و آله و سلم فرمودند :\r\n« مَنْ غَشَّ أَخَاهُ الْمُسْلِمَ نَزَعَ اللَّهُ عَنْهُ بَرَكَةَ رِزْقِهِ وَ أَفْسَدَ عَلَيْهِ مَعِيشَتَهُ وَ وَكَلَهُ إِلَى نَفْسِهِ . « 4 »\r\nهركس در حق برادر مسلمانش نيرنگ كند ، خداوند بركت را از روزىاش برمىدارد ، زندگى را بر او تباه مىكند و او را به خودش وامىگذارد . »\r\nبنابراين شايسته است كه مسلمانان در همه كارها به ويژه در بازار و در امرخريد و فروش مراقب باشند كه تقلب نكنند ، سر يكديگر كلاه نگذارند ، حق همديگر را به باطل نخورند و بازار مسلمانان را اصلاح نمايند . اين كار در درازمدت به اعتبار بازار مىافزايد و بدبينى ، سوءظن و بىاعتمادى مشترى را كاهش مىدهد و سرانجام به نفع\r\n\r\n\r\n","description":"","footnote":"\r\n( 1 ) . كنز العمال ، ج 4 ، ص 60 .\r\n( 2 ) . بحار ، ج 100 ، ص 103 .\r\n( 3 ) . كافى ، ج 5 ، ص 183 .\r\n( 4 ) . بحار ، ج 73 ، ص 364 .\r\n","page_name":" 36 ","page_number":36},
  {"content":"\r\n\r\nبازار خواهد بود .\r\n\r\nبزرگ‌ترين خيانت\r\nاميرالمؤمنين عليه السلام براى يكى از فرمانداران خود نوشت :\r\n« إِنَّ أَعْظَمَ الْخِيَانَةِ خِيَانَةُ الْأُمَّةِ وَ أَفْظَعَ الْغِشِّ غِشُّ الْأَئِمَّةِ .\r\nبه راستى كه بزرگ‌ترين خيانت ، خيانت در حق امت اسلام و زشت‌ترين غشّ ، فريب پيشوايان است . » « 1 »\r\nكسانى كه جنس سهميه‌اى مىآورند و موظف هستند عادلانه توزيع كنند ، مواظب باشند در حق مردم خيانت نكنند ، به دوستان وفاميل‌هاى خود زودتر خبر ندهند كه حق مردم ضايع شود . جواب حق مردم را دادن ، در صحراى محشر و از عهده حقوق مردم بيرون آمدن دشوار است ؛ از اين رو لازم است بازاريان محترم ظاهر و باطن جنس را در معرض ديد مشترى بگذارند و جنس خوب و بد را با هم مخلوط نكنند ، و با روحيه قناعت‌پذيرى و انصاف ، بركت و خير و عافيت را از خالق و رازق بخواهند و مردم را شريك خالق ندانند و برخدا توكل كنند نه دست مردم .\r\nاز جمله آفت‌هاى بازار كسب و كار ، احتكار و سوء استفاده از كمبود اجناس در جامعه است .\r\nتاجرى كه به تعهدهاى اخلاقى و وجدان انسانى پاىبند نباشد و ثروت‌اندوزى و عشق به ثروت‌هاى بادآورده و سودهاى كلان يك‌شبه ، چشم و عقل و وجدان انسانى او را كور كرده باشد ، خيلى راحت دست به احتكار اجناس مورد نياز جامعه مىزند و با شايعه در جامعه ، كمبود مصنوعى ايجاد مىكند . حرص در مردم ايجاد مىكند تا به خريد روى آورند و او نيز با سوء استفاده از كمبود واقعى يا مصنوعى و نياز خريداران ، قيمت را بالا برده ، جنس را چند برابرقيمت واقعى ، عرضه مىكند . اين افراد ، گناه گران فروشى و احتكار را براى خود ثبت مىكنند .\r\n\r\n\r\n","description":"","footnote":"\r\n( 1 ) . نهج البلاغه ، نامه 26 .\r\n","page_name":" 37 ","page_number":37},
  {"content":"\r\n\r\nاين كار صرف‌نظر از مسئله شرعى و عذاب الهى ، يك عمل ضدانسانى و ضداخلاقى است . اگر كسى دين هم نداشته باشد و تنها اخلاق اجتماعى و وجدان بيدارداشته باشد بايد زشتى آن را درك كند و به اين كار دست نزند . زيان رساندن به همنوع خود و پول‌دار شدن به قيمت اشك چشم كودكان يك خانواده ، ثروت‌اندوزى شيرينى نيست . اين پول ، خير و بركت نخواهد داشت و سرانجام ، آتشى خواهد شد كه بنيان زندگى ، عمر و خوشبختى گيرنده آن را مىسوزاند ؛ البته اين‌گونه سودجويىها مخصوص بازار نيست و ممكن است در هر صنفى وجود داشته باشد ؛ مثلًا ممكن است رانندگان ماشين‌هاى سرويس بين شهرى متوجه شوند كه مسافر زياد و ماشين كم است و كرايه خود را دو برابر بيشتر كنند و از پريشانى مسافر ، سرما ، برف ، تعطيلى و . . . سوء استفاده كنند ، اين عمل نيز شبيه احتكار است .\r\n* احتكار وسيله نقليه ، احتكار دارو ، حتى احتكار علم و دانش و آنچه نياز جامعه باشد ، در گناه و زشتى فرقى ندارند .\r\nامام صادق عليه السلام از رسول خدا صلى الله عليه و آله و سلم نقل مىكند كه حضرت فرمودند :\r\n« الْجَالِبُ مَرْزُوقٌ وَ الْمُحْتَكِرُ مَلْعُونٌ « 1 »\r\nكسى كه ارزاق مردم را مىآورد و در اختيار مصرف‌كننده قرار مىدهد روزى مىخورد و كارش بركت دارد ؛ ولى محتكر ، نفرين شده و ملعون است . »\r\nهمچنين از آن حضرت نقل شده است كه فرمودند :\r\n« جايى را در جهنم ديدم كه در غليان بود ، از جبرئيل پرسيدم : اين وادى پرآتش براى كيست ؟ گفت : براى سه گروه : احتكار كننده ، مشروب‌خوار و واسطه‌گران فحشا . « 2 »\r\nايشان در حديث ديگرى فرمودند :\r\n« كسى كه طعامى را چهل روز به قصد گران شدن نگه‌دارد ، اگر پس از فروش تمام\r\n\r\n\r\n","description":"","footnote":"\r\n( 1 ) . وسائل ، ج 17 ، ص 424 .\r\n( 2 ) . همان ، ص 426 .\r\n","page_name":" 38 ","page_number":38},
  {"content":"\r\n\r\nپولش را هم صدقه بدهد ، كفاره گناه احتكارش نخواهد شد . » « 1 »\r\nحضرت اميرالمؤمنين عليه السلام در نامه‌اش به مالك‌اشتر نوشت :\r\n« اى مالك ! از احتكار جلوگيرى كن ؛ زيرا رسول خدا صلى الله عليه و آله و سلم از آن منع فرمود و بايد داد و ستد ، عادلانه و آسان باشد كه به هيچ يك از فروشنده يا خريدار ظلم نشود و هركس دست به احتكار زد ، او را بعد از نهى ، تنبيه كن و كيفرعادلانه‌اش ده . » « 2 »\r\nحضرت على عليه السلام فرمود :\r\n« الْاحتِكارُ داعِيةُ الْحِرْمانِ ؛ « 3 »\r\nاحتكار ، محروميت و بىبركتى مىآورد . »\r\nهمچنين فرمود :\r\nالِاحْتِكَارُ شِيمَةُ الْفُجَّارِ ؛ « 4 »\r\nاحتكار ، شيوه مردم گناهكار و فاجر است . »\r\nرسول خدا صلى الله عليه و آله و سلم فرمودند : « اگر كسى خدا را در حال دزدى ملاقات كند ، نزد من از كسى كه طعامى را چهل روز احتكار كند بهتر است . » « 5 »\r\nايشان در حديث ديگرى فرمودند : « محتكر ، بوى بهشت را استشمام نخواهد كرد . »\r\nهمچنين فرمودند : « كسى كه براى گران شدن ، طعامى را چهل روز پنهان كند ، خداوند از او بيزار خواهد بود . »\r\nو نيز فرمودند : « هركس غذاى مسلمانان را احتكار كند ، خداوند او به جذام و ورشكستگى گرفتار خواهد كرد . » « 6 »\r\nهمچنين از آن حضرت نقل شده است : « شب هنگام بر بنىاسرائيل عذاب نازل شد ، صبح‌گاه ديدند چهار طايفه نابود شده‌اند ؛ طبل زن‌ها ، آوازخوان‌ها ، احتكاركنندگان و رباخواران . »\r\n\r\n\r\n","description":"","footnote":"\r\n( 1 ) . همان .\r\n( 2 ) . نهج البلاغه ، نامه 53\r\n( 3 ) . غرر الحكم ، ص 361 .\r\n( 4 ) . همان .\r\n( 5 ) . من لا يحضره الفقيه ، ج 3 ، ص 158 .\r\n( 6 ) . مستدرك ، ج 13 ، ص 275 .\r\n","page_name":" 39 ","page_number":39},
  {"content":"\r\n\r\nعلى عليه السلام فرمود :\r\n« الْاحتِكارُ رَذيلَةٌ ؛ « 1 »\r\nاحتكار ، روش پستى است . »\r\nرسول خدا صلى الله عليه و آله و سلم فرمودند :\r\n« كُلُّ حُكْرَةٍ تُضِرُّ بِالنَّاسِ وَ تَغْلِي السِّعْرَ عَلَيْهِمْ فَلَا خَيْرَ فِيهَا ؛ « 2 »\r\nهر احتكارى كه به ضرر و زيان مردم باشد و باعث گران شدن جنس شود ، خير و بركتى در آن نيست . »\r\nپيامبر صلى الله عليه و آله و سلم در حديث ديگرى فرمودند :\r\n« الْمُحتَكِرُ فى سُوقِنا كَالْمُلْحِدِ فى كِتابِ اللهِ ؛ « 3 »\r\nكسى كه در بازار مسلمانان احتكار كند مانند كسى است كه به كتاب خدا كفر مىورزد . »\r\nهمچنين در حديث ديگرى فرمودند :\r\n« يقُومُ الْمُحْتَكِرُ مَكْتُوبٌ بَينَ عَينيهِ يا كافِرٌ تُبّوا مَقْعَدَكَ مِنَ النّارِ ؛ « 4 »\r\nوقتى محتكر از قبر بيرون آيد بر پيشانى او نوشته شده است : اى كافر ! جايگاهت پر از آتش است . »\r\nهمچنين فرمودند : « شخص احتكاركننده بد آدمى است ! اگر جنس ارزان شود ، غصه‌دار و اگر گران شود » خوشحال مىشود . و نيز فرمودند : « در قيامت جايگاه محتكر و آدم‌كشان يكى است . »\r\nبنابراين محتكر و هر نوع بازى با نرخ اجناس مورد نياز جامعه ، جلوه دادن كمبود ساختگى ، ايجاد فشار روانى بر مردم و اختلال در مسائل اقتصادى ، يكى از گناهان كبيره و كارهاى زشتى است كه هر آدم با وجدانى از آن بيزار است . « كسى كه اندكى حس نوع دوستى ، محبت به انسان‌ها و ترحم در دلش باشد حاضرنيست براى سود مادى خود ، آه و ناله هزاران هم‌نوع خود را بشنود و باعث غصه و ناراحتى ديگران شود . اگر كسى مسلمان و شيعه امير المومنين هم نباشد نبايد دست به اين كار زشت\r\n\r\n\r\n","description":"","footnote":"\r\n( 1 ) . غرر الحكم ، ص 361 .\r\n( 2 ) . مستدرك ، ج 13 ف ص 274 .\r\n( 3 ) . ميزان الحكمه ، ج 1 ، ص 666 .\r\n( 4 ) . همان .\r\n","page_name":" 40 ","page_number":40},
  {"content":"\r\n\r\nبزند ، چه رسد به اين كه دم از خدا و قرآن هم بزند ! به اميد روزى كه جامعهء ما اصلاح و بيمارىهاى اقتصادى بر طرف گردد و بازاريان عزيز ، خودشان به اصلاح خود و ديگران اقدام كرده و اين ننگ را از چهره بازار مسلمانان پاك كنند .\r\nيكى از اشكال‌هاى كار و كاسبى ، به ويژه در امور صنعت و مشاغل فنى ، كار را درست و صحيح انجام ندادن ومحكم‌كارى نكردن است كه يك عيب اقتصادى بزرگ و يك ضعف اخلاقى به شمارمىرود . رسول خدا صلى الله عليه و آله و سلم قبر مرده‌اى را درست كردند و اين كار را بسيار با دقت انجام دادند . شخصى پرسيد : اى رسول خدا ! قبر مرده كه اين قدر محكم كارى ندارد !\r\nحضرت فرمودند :\r\n« وَ لَكِنَّ اللَّهَ يُحِبُّ عَبْداً إِذَا عَمِلَ عَمَلًا أَحْكَمَهُ\r\n؛ خداوند دوست دارد هرگاه بنده‌اى كارى انجام مىدهد آن را درست و محكم انجام دهد . » « 1 »\r\nمتأسفانه غير مسلمان‌ها به اين حديث بهتر عمل مىكنند ، جنسى را كه آنان توليد مىكنند ، درست ، محكم و بىاشكال است ؛ ولى متأسفانه جنسى كه در كشورمسلمان خودمان توليد مىشود گاهى نادرست ، بىكيفيت و غيرقابل استفاده است . مردم و اهل مشاغل ، اين موضوع را خوب درك كرده‌اند و بايد وجدان‌هاى بيدارو دلسوز اين ننگ را بر طرف كنند .\r\nحضرت على عليه السلام خياطى را ديد كه مشغول خياطى بود ، آن حضرت ايستاد و فرمود :\r\n- لحن خطاب حضرت ، نشان مىدهد كه كار خياطى درست نبوده ، كوك‌ها را درشت مىزده ، در برش پارچه اسراف مىكرده ، محكم و درست نمىدوخته و خلاصه مانند بنّاى بساز و به فروش كار مىكرده ، به طورى كه هنوز لباس بر تن نكرده كوك‌ها شكافته مىشدند ؛ از اين رو حضرت از باب نصيحت فرمود - :\r\n\r\n\r\n","description":"","footnote":"\r\n( 1 ) . وسائل ، ج 3 ، ص 230 .\r\n","page_name":" 41 ","page_number":41},
  {"content":"\r\n\r\n« اى خياط ! نخ محكم به كار ببر ( تا زود پاره نشود ) ، درزها را نازك وظريف قرار ده ، كنار هم كوك بزن ، فاصله را كم كن ، زيرا من از رسول خدا صلى الله عليه و آله و سلم شنيدم كه فرمود :\r\nخياط خائن ( كه خرده پارچه‌ها را به صاحب برنگرداند و پارچه را خوب ندوزد ) در حالى كه لباس‌هاى آتشين و ردايى از آنچه دوخته و خيانت كرده بر تن دارد محشور مىشود ؛ زيرا صاحب پارچه به خرده‌ها سزاوارتر است . » « 1 »\r\n\r\nكاردانى و تخصص و تعهد\r\nافراد ناشى و غيرمجرب نبايد وارد كارى شوند كه از آن سر درنمىآورند ؛ زيرا هم به خودشان و هم به جامعه و كشورشان ضرر مىزنند . تخصص و تعهد ، شرط ورود در هر كارى است . ورود به هر رشته و فنّى ، دو شرط اساسى دارد : يكى تخصص ، كه خراب نكند و ديگرى تعهد و خداترسى كه خيانت نكند .\r\nامام صادق عليه السلام فرمود :\r\nكُلُّ ذِي صِنَاعَةٍ مُضْطَرٌّ إِلَى ثَلَاثِ خِلَالٍ يَجْتَلِبُ بِهَا الْمَكْسَبَ وَ هُوَ أَنْ يَكُونَ حَاذِقاً بِعَمَلِهِ مُؤَدِّياً لِلْأَمَانَةِ فِيهِ مُسْتَمِيلًا لِمَنِ اسْتَعْمَلَه ؛ « 2 »\r\nهر اهل فنى براى موفقيت در كسب و كار خود ( كه كارش بگيرد ) به سه مطلب نيازمند است ؛\r\nالف - تخصص و باهوشى در فن و حرفه مورد نظر . ( مهارت علمى )\r\nب - امين باشد و در كار و مال مردم ، امانت و درستى را حفظ كند . ( مهارت اجتماعى )\r\nج - با كارفرما و صاحب كار ، خوش‌برخورد و خوش‌قلب باشد . ( مهارت اخلاقى )\r\nبنابراين ورود افراد ناشى به هر فنى ، درست نيست . همچنين سپردن كار به افرادناشى نيز درست نيست . چه‌بسا به جاى درست كردن خراب كنند ، بارها ديده شده كه به دليل بىتجربه بودن فرد شاغل ، ضررهاى عمده‌اى به وجود آمده و\r\n\r\n\r\n","description":"","footnote":"\r\n( 1 ) . مستدرك ، ج 13 ، ص 295 .\r\n( 2 ) . بحار ، ج 75 ، ص 235 .\r\n","page_name":" 42 ","page_number":42},
  {"content":"\r\n\r\nاگرانسان وارد كارى شود كه از آن سر درنمىآورد ، خيانت است ؛ مانند فردى كه طبابت نمىداند و دست به كار طبابت بزند .\r\n\r\nبازرگان راستگو\r\nرسول خدا صلى الله عليه و آله و سلم فرمودند :\r\n« التّاجِرُ الصّدُوقُ تَحتَ ظِلّ الْعَرشِ يَوْمَ الْقِيَامَةِ ؛ « 1 »\r\nبازرگان راستگو ، روز قيامت در سايه حمايت خدا است . »\r\nهمچنين فرمودند :\r\n« التّاجِرُ الْأمينُ الصّدُوقُ الْمُسلِمُ مَعَ الشّهَداءِ يومَ الْقيامَةِ .\r\nبازرگان امين ، راستگو و مسلمان ، روز قيامت با شهيدان خواهد بود . » « 2 »\r\nمقام شهيد را در نظر بگيريد ، آن‌گاه عظمت صداقت و امانت و در كسب‌وكار را خواهيد فهميد .\r\nرسول خدا صلى الله عليه و آله و سلم فرمودند :\r\nهان اى بازرگانان ! بازرگانان در روز قيامت گناهكار برانگيخته مىشوند ، مگر كسى كه تقواى الهى پيشه كند ، نيكويى كند و راستگو باشد . » « 3 »\r\nامام صادق عليه السلام فرمود :\r\n« خداوند سه گروه را در قيامت بدون حساب وارد بهشت مىكند :\r\n1 - پيشواى عادل\r\n2 - بازرگان راستگو\r\n3 - پيرى كه عمر خود را در راه اطاعت خدا سپرى كرده باشد »\r\nرسول خدا صلى الله عليه و آله و سلم فرمودند : « خداوند به سه گروه نظر رحمت نمىكند . . . از جمله كسى كه متاع و كالاى خود را با دروغ ، خوب جلوه دهد . » « 4 »\r\nحضرت در حديث ديگرى فرمودند :\r\n\r\n\r\n","description":"","footnote":"\r\n( 1 ) . ميزان الحكمه ، ج 1 ، ص 327 .\r\n( 2 ) . همان ، ص 329 .\r\n( 3 ) . همان ، ص 329 .\r\n( 4 ) . - ميزان الحكمه ، ج 1 ، ص 329 .\r\n","page_name":" 43 ","page_number":43},
  {"content":"\r\n\r\n« بازرگان راستگو و امين ، در قيامت با پيامبران و شهيدان است .\r\nهمچنين آن حضرت فرمودند : بازرگانان همانا گناهكاران هستند !\r\nاز رسول خدا صلى الله عليه و آله و سلم پرسيدند : يا رسول‌الله ! مگر خداوند خريد و فروش را حلال نكرده ؟\r\nحضرت فرمودند :\r\n« و لكِنّهُمْ يحَدّثُونَ فَيكْذِبُونَ وَ يحْلِفُونَ وَ يحْلِفُونَ فَيأثِمُونَ ؛ « 1 »\r\nآرى ! زيرا آن‌ها در فروش اجناس خود دروغ مىگويند و قسم مىخورند ، پس گناهكارند . »\r\nاميرالمؤمنان عليه السلام هر روز در بازار مىگشتند و سفارش‌هايى مىفرمودند از جمله «\r\nوَ جَانِبُوا الْكَذِب\r\n. . . » « 2 » از دروغ پرهيز كنيد .\r\n\r\nآداب تجارت\r\nيكى از دوستان اهل‌بيت عليهم السلام نزد امام باقر عليه السلام آمد و گفت : من تصميم گرفته ام دنبال كار بازرگانى و تجارت بروم و با خود عهد بسته‌ام كه دست به اين كار نزنم تا شما را زيارت و با شما مشورت كنم و بخواهم در حقم دعا كنى . آن‌گاه حضرت ضمن دعا در حق او فرمود :\r\n« عَلَيْكَ بِصِدْقِ اللِّسَانِ فِي حَدِيثِكَ وَ لَا تَكْتُمْ عَيْباً يَكُونُ فِي تِجَارَتِك . . .\r\nهميشه در سخن گفتن راستگو باش و عيب و ايراد كالاى خود را پنهان مكن ،\r\nاز اعتماد مشترى سوء استفاده مكن كه اين كار حلال نيست و براى مردم مپسند مگر آنچه براى خود مىپسندى ، حق بگير و حق بده ، نترس و خيانت مكن ؛ زيرا بازرگانان راستگو در قيامت با ملائكه مقرّب خدا هستند ، سوگند مخور ؛ زيرا سوگندِ دروغ ، آتش قيامت را در پى دارد و تاجر گناهكار است ، مگر حق بگيرد و حق بدهد ، و هرگاه خواستى براى تجارت به مسافرت به روى ، زياد دعا كن و از خداوند طلب خير نما . » « 3 »\r\n\r\n\r\n","description":"","footnote":"\r\n( 1 ) . همان .\r\n( 2 ) . وسائل ، ج 17 ، ص 382 .\r\n( 3 ) . وسائل ، ج 17 ، ص 385 .\r\n","page_name":" 44 ","page_number":44},
  {"content":"\r\n\r\nما دراين‌جا در صدد بيان كردن عظمت گناه دروغ نيستيم ؛ چراكه به بحث مفصلى نياز دارد ؛ ولى همين قدر بايد دانست كه دروغ با ايمان سازگار نيست و انسان دروغگو ، ايمان ندارد . ممكن نيست كسى خدا را قبول داشته باشد و او را عالم به اسرار بداند و در حضور او به بندگان او دروغ بگويد و اين عمل هنگامى بيشتر زشت و قبيح مىشود كه براى به دست آوردن ثروت به ناحق يا براى تحميل جنس خود به مشترى و گرفتن پول او باشد ، آيا اين پول خوردن دارد ؟ ! آيا خيرو بركت دارد ؟ ! آيا عبادت با آن قبول است ؟ ! آيا بچه‌ها با چنين نانى ، نمازخوان و درستكار مىشوند ؟ ! پس بياييم با همه روراست باشيم ، راست بگوييم و نان حلال بخوريم .\r\n\r\n* سوگند خوردن\r\nبيمارى ديگرى كه در بازار مسلمانان به ويژه در بازار شيعيان رواج دارد ، سوگند خوردن است ، چه دروغ و چه راست ؛ البته بازاريان شيعه بيش از فرقه‌هاى ديگر قسم مىخورند . ديگران ممكن است فقط به خدا و قرآن قسم بخورند ؛ ولى شيعه‌ها اضافه بر خدا و قرآن ، به حضرت عباس عليه السلام ، امام حسين عليه السلام ، حضرت على عليه السلام ، حضرت زهرا عليها السلام و بالاخره جان شما و ريش و سبيل و . . . نيز قسم مىخورند . آن‌جا كه با چرب‌زبانى و دروغ نتوانند مشترى را به دام اندازند ، با چاشنى قسم به مقدسات ، اعتماد مشترى را جلب مىكنند .\r\nقسم خوردن در معامله در عصر امامان عليهم السلام نيز رايج بوده و در احاديث نيز به شدت از آن نهى شده است و گفته شده كه سوگند ، سرمايه را تباه كرده ، بركت رامىبرد ، به ويژه اگر دروغ باشد كه در آن صورت گناه دروغ نيز بر آن اضافه مىشود .\r\nبنابراين قسم خوردن در خريد و فروش ، كارى ناپسند است ، چه راست باشد و چه دروغ . اكنون به سخن امامان معصوم عليهم السلام توجه كنيد :\r\n؟ - حضرت على عليه السلام ضمن گردش در بازار كوفه و نصيحت به آنان مىفرمود :\r\n« تَنَاهَوْا عَنِ الْيَمِين ؛\r\nاز سوگند خوردن پرهيز كنيد . » « 1 »\r\n\r\n\r\n","description":"","footnote":"\r\n( 1 ) . 1 - كافى ، ج 5 ، ص 151 .\r\n","page_name":" 45 ","page_number":45},
  {"content":"\r\n\r\nيكى از ياران رسول خدا صلى الله عليه و آله و سلم گفت : شنيدم پيامبر مىفرمود :\r\n« أَرْبَعٌ مَنْ كُنَّ فِيهِ طَابَ مَكْسَبُهُ إِذَا اشْتَرَى لَمْ يَعِبْ وَ إِذَا بَاعَ لَمْ يَحْمَدْ وَ لَا يُدَلِّسُ وَ فِيمَا بَيْنَ ذَلِكَ لَا يَحْلِفُ ؛\r\nهركس چهار چيز را رعايت كند ، كسب و كارش پاكيزه و حلال خواهد بود ؛ هنگام خريد [ از جنس مورد نظر 
  ] مذمت نكند ، هنگام فروش از كالاى خود تعريف نكند ، عيب جنس را نپوشاند و در هيچ حال قسم نخورد . » « 1 »\r\n2 - امام صادق عليه السلام از رسول خدا صلى الله عليه و آله و سلم نقل مىكند كه حضرت فرمودند :\r\nهركس مىخواهد خريد و فروش كند :\r\n1 - از ربا و نزول‌خوارى دورى كند .\r\n2 - سوگند نخورد .\r\n3 - عيب جنس را پنهان نكند .\r\n4 - هنگام فروش ، از جنس خود تعريف نكند .\r\n5 - هنگام خريد ، مذمّت نكند ( عيب روى جنس نگذارد ) . « 2 »\r\n3 - امام باقر عليه السلام فرمود :\r\n« از قسم خوردن پرهيز كن ؛ زيرا قسم دروغ ، صاحبش را به آتش دوزخ مىكشاند . » « 3 »\r\n4 - حضرت على عليه السلام در بازار شتر فروشان ايستاد و فرمود :\r\n« يَا مَعَاشِرَ السَّمَاسِرَةِ أَقِلُّوا الْأَيْمَانَ فَإِنَّهَا مَنْفَقَةٌ لِلسِّلْعَةِ مَمْحَقَةٌ لِلرِّبْحِ ؛\r\nاى جماعت دلالان ! كمتر سوگند بخوريد ؛ زيرا سوگند ، سرمايه را تباه و سود را نابود مىكند . » « 4 »\r\n5 - امام موسىبن‌جعفر عليه السلام فرمود :\r\n\r\n\r\n","description":"","footnote":"\r\n( 1 ) . همان ، ص 153 .\r\n( 2 ) . 1 - كافى ، ج 5 ، ص 150\r\n( 3 ) . وسائل ، ج 17 ، ص 385 .\r\n( 4 ) . همان .\r\n","page_name":" 46 ","page_number":46},
  {"content":"\r\n\r\n« سه دسته‌اند كه خداوند به آنان نظر رحمت نمىكند ، اولين آن‌ها كسى است كه بدون قسم خوردن ، خريد و فروش نمىكند . » « 1 »\r\n6 - از رسول خدا صلى الله عليه و آله و سلم نقل شده است كه فرمود :\r\n« هر انسانى كه با سوگند خدا ، مال مسلمانى را صاحب شود ، خداوند بهشت را بر او حرام و جهنم را بر او واجب مىگرداند . پرسيدند : اى رسول خدا ! اگرچه كم باشد ؟\r\nفرمودند : اگر چه فقط يك چوب مسواك باشد . » « 2 »\r\n\r\nامروز و فردا كردن\r\nمتأسفانه يكى از كارهاى زشت رايج در جامعه اين است كه هنگام تحول اجناس يا انجام خدمات ، امروز و فردا مىكنند ؛ براى مثال بنّايى كه كارى را دست مىگيرد ، هم‌زمان چند كار ديگر را نيز قبول مىكند . يك روز اين‌جا و يك روز آن‌جا كار مىكند و هر وقت به او مراجعه مىشود ، مىگويد : چشم ، چشم ، فردا مىآيم ، به خدا وقت نكردم . يا تعميركارى كه قرار است راديوى شما را تعمير كند ؛ و مانند اين‌ها بسيارند كه كارشان شده امروز و فردا كردن .\r\nرسول خدا صلى الله عليه و آله و سلم فرمودند :\r\n« واى به حال تجار و بازرگانان امت من از قسم خوردن ( نه به خدا ، آره به خدا ) و واى به حال صنعت‌گران امت من از امروز و فردا گفتن ( و مردم را سرگردان و بلاتكليف كردن ) ! » « 3 »\r\nراستى ! آيا كارى از اين زشت‌تر هست كه با سوگند خود ، اعتماد مردم را جلب كنيم و سر آن‌ها كلاه بگذاريم ؟ آيا كارى پست‌تر از اين هست كه كار مردم را سر وقت انجام ندهيم و آن‌ها را با امروز و فردا كردن سربگردانيم ؟\r\nآيا بهتر نيست صداقت پيشه كنيم و با مردم رو راست باشيم و اگر وقت نداريم\r\n\r\n\r\n","description":"","footnote":"\r\n( 1 ) . همان ، ص 430 .\r\n( 2 ) . بحار ، ج 101 ، ص 208 .\r\n( 3 ) . وسائل ، ج 17 ، ص 420 .\r\n","page_name":" 47 ","page_number":47},
  {"content":"\r\n\r\nكارى را قبول نكنيم ؟ اگر ديگرى با ما اين‌گونه رفتار كند و براى وقت و قول و قرارش ارزش قائل نشود ما ناراحت نمىشويم ؟ آيا حرص داشتن ، كار زياد قبول كردن و بىاعتمادى در مردم ايجاد كردن ، كار شايسته‌اى است ؟\r\nآيا بدقولى و خلاف وعده عمل كردن ، ناجوانمردى نيست ؟ پس چرا مىگويند قول مردانه ؟ آيا وقت آن نرسيده است كه جامعه اسلامى ما از اين‌گونه اخلاق زشت ، پاك و پاكيزه شود ؟\r\n\r\nسفارش اميرالمؤمنان عليه السلام به بازاريان\r\nحضرت على عليه السلام در بازار قدم مىزد و مىفرمود :\r\n« يَا مَعْشَرَ التُّجَّارِ قَدِّمُوا الِاسْتِخَارَةَ وَ تَبَرَّكُوا بِالسُّهُولَةِ وَ اقْتَرِبُوا مِنَ الْمُبْتَاعِينَ وَ تَزَيَّنُوا بِالْحِلْمِ وَ تَجَافَوْا عَنِ الظُّلْمِ وَ أَنْصِفُوا الْمَظْلُومِينَ وَ لَا تَقْرَبُوا الرِّبَا وَ أَوْفُوا الْكَيْلَ وَ الْمِيزَانَ وَ لَا تَبْخَسُوا النَّاسَ أَشْيَاءَهُمْ وَ لَا تَعْثَوْا فِي الْأَرْضِ مُفْسِدِينَ ؛ « 1 »\r\nاى كسبه بازار و اى تجّار !\r\n1 - خيرخواهى از خدا را مقدم بداريد .\r\n2 - با آسان گرفتن در معامله به كار خود بركت دهيد .\r\n3 - با خريداران نزديك شويد [ و تواضع كنيد 
  ] .\r\n4 - خود را به داشتن حلم و بردبارى [ و پرهيز از عصبانيت 
  ] زينت دهيد .\r\n5 - از قسم خوردن پرهيز كنيد .\r\n6 - از دروغ گفتن فاصله بگيريد .\r\n7 - از ستم كردن بترسيد .\r\n8 - در حق مظلوم با انصاف باشيد .\r\n\r\n\r\n","description":"","footnote":"\r\n( 1 ) . وسائل ، ج 75 ، ص 54 .\r\n","page_name":" 48 ","page_number":48},
  {"content":"\r\n\r\n9 - به رباخوارى نزديك نشويد .\r\n10 - در وزن و كيل ، درست و تمام وزن كنيد ( كم‌فروشى نكنيد ) .\r\n11 - اموال مردم را به حرام نستانيد .\r\n12 - زمين خدا را با كارهاى بد اقتصادىتان به فساد و تباهى نكشيد . »\r\nاميد است دوستان حضرت على عليه السلام و مدعيان تشيّع ، اين دستورات نورانى وزندگىساز را جدىتر گرفته ، با عمل كردن به آن ، زندگى دنيا و آخرت خويش را آباد سازند .\r\nبىگمان پنهان كردن عيب كالا در معاملات ، اثر بدى مىگذارد و مردم را نسبت به جنس توليد شده يا كالاى در معرض فروش بىاعتماد مىكند . كسى كه جنسى را مىخرد ، به قصد سالم بودن خريدارى مىكند و قيمت جنس سالم را مىپردازد ؛ از اين رو در ابواب فقهى يكى از جاهايى كه مشترى مىتواند معامله را بر هم زند جايى است كه كالاى خريدارى شده معيوب باشد كه به آن « خيار عيب » مىگويند . روشن است كه جنس سالم با جنس معيوب تفاوت قيمت دارد و به همين دليل شيطان وسوسه مىكند كه صاحب كالا ، عيب كالاى خود را نگويد و از مشترى پنهان كند تا پول بيشترى بگيرد . اين كار ، غير از اين‌كه خلاف اخلاق انسانى ، شرافت و كرامت نوع دوستى است ، خلاف شرع و حرام نيز هست .\r\nچه زيبا است كه انسان با صداقت برخورد كند و جنس و كالاى خود را همان‌گونه كه هست عرضه نمايد و اگر اشكال و ايرادى داشته باشد به خريدار بگويد تا هم وجدانش آرام باشد و هم نانش حلال شود ، همچنين اعتبار بازار را از بين نمىبرد و از مردم سلب اعتماد نمىكند .\r\nرسول خدا صلى الله عليه و آله و سلم فرمودند : « كسى كه قصد دارد وارد كار خريد و فروش شود از پنج چيز دورى كند ، و گرنه حق خريد و فروش ندارد ؛ از جمله :\r\n« وَ كِتْمَانَ الْعَيْبِ ؛\r\nمواظب باشد عيب كالاى خود را پنهان نكند . » « 1 »\r\n\r\n\r\n","description":"","footnote":"\r\n( 1 ) . وسائل ، ج 100 ، ص 95 .\r\n","page_name":" 49 ","page_number":49},
  {"content":"\r\n\r\nدر احاديث ديگر از تدليس نهى شده است كه همان پنهان كردن عيب ، روى آن را با چيز زيبا پوشاندن و جنس را بدون عيب نشان دادن است . « 1 »\r\nامام باقر عليه السلام فرمود :\r\n« وَ لَا تَكْتُمْ عَيْباً يَكُونُ فِي تِجَارَتِكَ ؛\r\nهرگز عيب كالاى خود را پنهان مكن . » « 2 »\r\nاز رسول خدا صلى الله عليه و آله و سلم نقل شده است كه فرمودند :\r\n« الْمُسْلِمُ اخُو الْمُسلِمُ وَ لايحِلّ لِمُسْلِمٍ باعَ مِن اخيهِ بَيعاً فيهِ عَيبٌ الّا بَينَهُ ؛ « 3 »\r\nمسلمان ، برادر مسلمان است و حلال نيست مسلمان چيزى را كه داراى عيب است به برادر خود بفروشد ، مگر اين‌كه او را از عيب كالا آگاه سازد . »\r\nهمه احاديثى كه پيش از اين درباره حرمت غش ، خيانت و زيان رساندن به غير بيان شد ، موضوع پنهان كردن عيب كالا را نيز در برمىگيرد ؛ زيرا پنهان كردن عيب‌كالا ، هم‌غش است و هم خيانت .\r\nرسول خدا صلى الله عليه و آله و سلم فرمودند :\r\n« خريدار و فروشنده تا زمانى كه از هم جدا نشده‌اند حق بر هم زدن معامله رادارند ، كه اگر راست بگويند و وضع كالا را روشن كنند ، در معاملات بركت مىيابند و اگر عيب‌هاى كالا يا قيمت آن را بپوشانند و دروغ بگويند ، بركت معامله‌شان از بين مىرود . » « 4 »\r\nموضوع ديگرى كه موجب بدنامى بازار مىشود مسئله مراعات نكردن نرخ‌هاى عادلانه ، سودجويى از مردم و گران فروشى است كه به صورت يك بيمارى مزمن و ناعلاج اقتصادى درآمده است .\r\nبررسى عميق اين موضوع ، نيازمند بحث‌هاى طولانى است . آنچه در اين‌جا مىتوان به آن پرداخت اصل سودجويى و بيمارى زياده‌طلبى است كه گاهى به\r\n\r\n\r\n","description":"","footnote":"\r\n( 1 ) . همان ، ج 17 ، ص 31 .\r\n( 2 ) . همان .\r\n( 3 ) . كنزالعمال ، ج 4 ، ص 59 .\r\n( 4 ) . آثار الصادقين ، ج 2 ، ص 1349 .\r\n","page_name":" 50 ","page_number":50},
  {"content":"\r\n\r\nصورت گران‌فروشى بروز مىكند . وقتى اصل كالا گران باشد و مغازه‌دار ، گران بخرد ، ناچار است گران هم بفروشد و اين‌جا شخص فروشنده مقصر نيست ؛ اما اگرفردى به حق خود قانع نباشد و از كمبودى در جامعه يا از ناآگاهى مشترى سوءاستفاده كند و قيمت را بالا ببرد ، اين كار خيانت در قيمت محسوب مىشود . فرقى هم بين عرضه‌ى كالا يا كارهاى خدماتى و فنّى نيست . قيمت غيرمعمول و غيرعادلانه ، گران‌فروشى به حساب مىآيد و در هر رشته و زمينه‌اى كه باشد فرقى نمىكند . ريشه‌ى اين بيمارى ، بيشتر حرص به دنيا ، ثروت‌اندوزى ، نداشتن قناعت ، بىايمانى ، بىانصافى و سودجويى است . در هر صورت يك بيمارى و يك غده سرطانى است كه اساس اقتصاد جامعه را متزلزل مىكند و بايد از آن جلوگيرى شود . نرخ‌ها بايد عادلانه و در جهت حمايت از مصرف‌كننده باشد . گران‌فروشى در احاديث به شدت نكوهش شده است . اكنون به نمونه‌هايى از آن اشاره مىكنيم :\r\n\r\nامام صادق عليه السلام و سود برابر سرمايه\r\nامام صادق عليه السلام غلامى به نام « مصادف » داشت . روزى امام او را خواست و يك‌صد دينار به وى داد و فرمود : « براى يك سفر تجارى به مصر آماده شو ؛ چون عائله من زياد شده است . »\r\nمصادف با آن پول ، كالايى خريد و با ساير تجار روانه مصر شد تا كالايش را در آن‌جا بفروشد و سودى ببرد . آن‌ها بين راه به قافله‌اى برخوردند كه از مصر مىآمد ، از آن‌ها پرسيدند : كالايى كه ما همراه خود به مصر مىبريم درمصر چگونه است ؟ گفتند :\r\nاين كالا در مصر كمياب شده و مردم به آن احتياج دارند .\r\nآن‌گاه تاجران قافله با يكديگر هم‌قسم و هم‌كلام شدند كه قيمت را دو برابر بفروشند و كالاها را دو برابر قيمت خريد ، فروختند و به مدينه بازگشتند . غلام با خوشحالى حضور امام عليه السلام رسيد و دو كيسه را جلوى حضرت گذاشت و گفت : اين اصل سرمايه است ( يك‌صد دينار ) و آن سودش ( يك‌صد دينار ) . حضرت فرمود : اين\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nسود زيادى است ، مگر چه كرديد ؟ غلام جريان را براى حضرت شرح داد ، حضرت به شدت ناراحت شد و فرمود : « سبحان اللّه ! چگونه قسم خورديد كه از مسلمانان سود چند برابر بگيريد ؟ » آن‌گاه فقط همان كيسه اصل سرمايه رابرداشت و فرمود : من نيازى به چنين سودى ندارم و سپس فرمود :\r\n« يَا مُصَادِفُ مُجَادَلَةُ السُّيُوفِ أَهْوَنُ مِنْ طَلَبِ الْحَلَالِ ؛\r\nاى مصادف ! جنگيدن و شمشير زدن از به دست آوردن روزى حلال آسان‌تر است . »\r\nاين حديث گوياى ناخرسندى امام از چنين معامله‌هايىاست كه متأسفانه در بازار زياد به چشم مىخورد .\r\nسودجويى و سوء استفاده از كميابى اجناس ميان مسلمانان بسيار رواج دارد و از آن‌جا كه مشترى به آن جنس نياز دارد ، به ناچار آن جنس را مىخرد . بايد توجه داشت كه اگر كسى مىخواست كالايى را از مدينه به مصرببرد با وسائل آن روز ( شتر ، قاطر يا پياده ) چند روز طول مىكشيد ( رفت وبرگشت ) و اين كار چقدر زحمت داشته است ؛ اما با اين حال امام سود برابر سرمايه را جايز ندانستند .\r\nدر حالى كه به عقيده تجار امروز ، با اين همه زحمت و صرف وقت ، دو برابر هم كم است و صرف نمىكند ! اگر در داستان فوق ، دقت كنيد ، درمىيابيد كه چه روزهاى سختى در پيش دارند كسانى كه شب مىخوابند و صبح قيمت را بالا مىبرند بدون اين كه زحمتى كشيده باشند . جالب اين كه بعضىها با همين پول‌ها ، براى امام حسين عليه السلام خرج مىكنند و نذرى هم مىدهند ! ! !\r\nحضرت اميرالمؤمنان عليه السلام در نامه خود به مالك اشتر در مورد تجار و بازاريان مىفرمايد : « فروش بايد عادلانه و با قيمت و نرخى باشد كه به هيچ يك از فروشنده و خريدار اجحاف نشود . » « 1 »\r\nمعتب مىگويد : امام صادق عليه السلام به من فرمود : قيمت‌ها در شهر مدينه دارد بالا\r\n\r\n\r\n","description":"","footnote":"\r\n( 1 ) . نهج البلاغه ، نامه 53 .\r\n","page_name":" 52 ","page_number":52},
  {"content":"\r\n\r\nمىرود ، چقدر طعام ( گندم ) داريم ؟ عرض كردم : تا چند ماه گندم داريد ( ناراحت نباشيد ) . حضرت فرمود : همه را به فروش و هر روز براى همان روز بخر [ تا قيمت‌ها بالا نرود 
  ] آن‌گاه حضرت فرمود : « اى معتب ! نصف قوت من و عائله‌ام را گندم و نصف ديگر را جو قرار بده ، هر چند توان آن را دارم كه هر روز نان گندم بخورم ؛ ولى دوست دارم خداوند ببيند كه من در دخل و خرجم ميانه‌روهستم ! » « 1 »\r\nمعتب از امام موسىبن جعفر عليه السلام نقل مىكند كه حضرت به ما دستور داد اجناس خانه را در بازار بفروشيم و هر روز فقط براى همان روز جنس بخريم .\r\nاز اين دو حديث و رفتار و اخلاق زيباى ائمه عليهم السلام نكته‌هاى بسيارى به دست مىآيد ؛ از جمله اين كه مردم حرص نزنند و اجناس را در خانه خود انبار نكنند تا كمبود مصنوعى درست نشود و باعث گرانى نگردد . براى مبارزه با گرانى بايد عرضه را زياد كرد ، و گرنه سودجويان كار خود را مىكنند . بنابراين مردم بايد توكل داشته باشند و به داشتن نان همان روز اكتفا كنند ، چه رسد به اجناس ديگرى كه به ضرورت نان نمىرسند !\r\nنكته ديگر اين است كه : كاسبان و تجار بايد در برابر ديگران احساس مسئوليت بكنند و تنها به فكر خودشان نباشند .\r\nدر احاديث ، سود بردن از مؤمن ، ربا به حساب آمده است و كنايه از زشتى اين كار دارد .\r\nاز امام صادق عليه السلام نقل شده است كه فرمودند : « سود بردن مؤمن از مؤمن ربا به شمار مىآيد ؛ مگر اين‌كه بيش از صد درهم جنس از او بخرد ، آن وقت مىتواند به مقدار خوراك يك روز از او سود ببرد يا براى تجارت و كاسبى از او بخرد ، آن وقت مىتواند سود سبك و كمى ازاو بگيرد . » « 2 »\r\nهمچنين آن حضرت فرمودند :\r\n« اگر مردى به ديگرى بگويد بيا يك معامله خوب كنيم ، سود گرفتن براو\r\n\r\n\r\n","description":"","footnote":"\r\n( 1 ) . وسائل ، ج 17 ، ص 436 .\r\n( 2 ) . كافى ، ج 5 ، ص 154 .\r\n","page_name":" 53 ","page_number":53},
  {"content":"\r\n\r\nحرام مىشود . » « 1 »\r\nاين رفتار و اعمال امامان معصوم عليهم السلام نشان مىدهد كه گران‌فروشى و سودجويى كارى نادرست ، زشت و حرام است . يك كاسب يا هركس ديگر كه كارى مىكند بايد به سود اندك اكتفا كند و هيچ‌گونه عذرى براى گرفتن سود زياد پذيرفته نيست . امروز كه همه چيز به نام اسلام و حكومت حق تمام مىشود لازم است دقت بيشترى بشود .\r\nآبروى اسلام و حضرت امام على عليه السلام در دست شما است ، با آبروى اسلام بازى نكنيد ؛ زيرا ظلم و بىانصافى پايان خوشى نخواهد داشت .\r\nتبليغ ( چه مثبت و چه منفى ) ، اثر بسزايى از جهت روانى در روحيه و تصميم‌گيرى انسان دارد . هر چه تبليغ - به ويژه در بخش منفى - داغ‌تر باشد انسان‌ها را از تصميم‌گيرى درست منحرف مىكند و به سلامت طبيعى زيان مىرساند . يكى از جاهايى كه تبليغ بسيار به كار برده مىشود معرفى كالا است ( تبليغ تاآن‌جا كه با دروغ همراه نباشد و افكار جامعه را منحرف نكند حرام نيست ) ؛ ولى از نظر احكام تجارت ، كارى ناپسند است . افكار عمومى در صورتى درست تصميم مىگيرد كه در محيطى آرام و بر مبناى عقل و منطق تصميم گيرند ، پس تبليغ‌هاى نادرست نبايد اين آرامش را بر هم بزنند .\r\nبنابراين تبليغ در حد معرفى كالا مانعى ندارد ؛ ولى بيشتر از آن براى بازارداغى ، مفسده‌انگيز و زيان بار است . مشترى پس از شناخت كالا ، خودش بايد تصميم بگيرد ، آن هم با كمك عقل و انديشه خود و نه به كمك تبليغات وايجاد جوّ روانى .\r\nبنابراين تبليغ كالا چه هنگام خريد و چه هنگام فروش ، كاردرستى نيست . تبليغ منفى بيشتر از سوى مشترى صورت مىگيرد و از كالاى مورد معامله مذمّت مىكند ، عيب روى آن مىگذارد تا آن را با قيمت كمترى بخرد و تبليغ مثبت از سوى فروشنده صورت مىگيرد تا بازار گرمى كند و جنس خود را با قيمت بيشترى به فروش برساند .\r\nالبته معرفى كالا و آگاه ساختن مشترى از امتيازهاى يك كالا نه تنها عيب نيست بلكه\r\n\r\n\r\n","description":"","footnote":"\r\n( 1 ) . همان ، ص 152 .\r\n","page_name":" 54 ","page_number":54},
  {"content":"\r\n\r\nحق مسلّم مشترى است كه امتياز كالاهاى بازار را به خوبى بشناسد .\r\nاين دو شيوه‌ى ناپسند ، مورد مذمّت اسلام قرار گرفته و در احاديث اسلامى از آن نهى شده است . بنابراين تبليغاتى كه خارج از حد متعارف و فقط براى رونق دادن بازار جنس يا براى بىارزش نمودن جنس ديگر باشد ، حرام و ناشايسته است و اقتصاد سالم را بيمار مىكند ؛ هرچند فروشندگان و خريداران بيمار از همين راه نان مىخورند و با ناسالم كردن اقتصاد ، جيب خود راپر مىكنند ، كارى كه هرگز با فرهنگ اسلام و امامان معصوم عليهم السلام سازگار نيست !\r\nيكى از مسائلى كه گه گاه در جامعه وجود دارد ، مسئله اضطرار فروشنده يا خريدار است ؛ يعنى شخصى ناچار است جنسى را به هر قيمتى كه باشد بخرد ؛ مانند كسى كه به دارويى نياز دارد و حيات و مرگ او يا شخص ديگرى به آن بستگى دارد ، در اين جا پزشك هر قيمتى بگويد او ناچار است بدهد يا اين كه بيمارى به يك كليه نياز دارد تا بتواند به حيات خودادامه دهد . گاهى فروشنده‌اى مضطر است ؛ مثلا آبروى او در خطر است يا بدهكاراست و براى اين كه به زندان نيفتد ناچار است خانه ، فرش ، باغ ، مزرعه ، اتومبيل يا طلاى خود را به هر قيمت كه شده بفروشد و آبروى خود را حفظ كند .\r\nگاهى در چنين شرايطى ، وقتى خريدار مىبيند فروشنده مضطر است از اضطرار اوسوءاستفاده مىكند و جنس او را با قيمت ناچيز و ارزان از دست او درمىآورد و يا فروشنده به دليل اضطرار مشترى سعى مىكند جنس خود را با قيمت بالاترى به او بفروشد . اين‌گونه سوءاستفاده كردن در گران‌تر فروختن يا ارزان‌تر خريدن جنس ، بىانصافى ، ظلم آشكار ، ناجوانمردى و بالاخره كارى نادرست ، زشت ، ضدارزش وضداخلاق است .\r\nاميرالمؤمنان عليه السلام فرمود :\r\n« نَهَى رَسُولُ اللهِ عَن بَيعِ الْمُضْطَرّينَ ؛\r\nرسول خدا صلى الله عليه و آله و سلم از خريد اجحاف‌گونه اموال اشخاص كه ناچار به فروش شده‌اند\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nمنع فرمود ( نه اين كه نخرند و كار او را راه نيندازند ؛ بلكه ظالمانه نخرند و اجحاف نكنند . » « 1 »\r\nامام صادق عليه السلام فرمود :\r\n« فَارْبَحْ وَ لَا تُرْبِه ؛\r\nاز او بخر و سود ببر ؛ ولى اجحاف مكن . » « 2 »\r\nآن حضرت در حديثى فرمود :\r\n« فِي ذَلِكَ الزَّمَانِ أَقْوَامٌ يُبَايِعُونَ الْمُضْطَرِّينَ أُولَئِكَ هُمْ شِرَارُ النَّاسِ ؛ « 3 »\r\nزمانى مىآيد كه عده‌اى ( دوست دارند ) با اشخاص مضطر و درمانده خريدو فروش كنند ( تا سود بيشترى ببرند ) اينان بدترين مردم هستند ! »\r\nشخصى خدمت امام صادق عليه السلام رسيد و عرض كرد : من در خواب يك مرد را ديدم كه بر اسب چوبى سوار بود و شمشيرش را به اين طرف و آن طرف حركت مىداد . من سخت از او ترسيدم . حضرت فرمود : تو قصد دارى فردى را در زندگى فريب دهى ، ازخدا بترس ! همان خدايى كه مرگ و حيات تو در درست اوست .\r\nعرض كرد : گواهى مىدهم كه تو علم را از مخزن و معدن آن گرفته‌اى ، راست گفتى ! يكى از همسايگان من مىخواهد مزرعه خود را بفروشد و چون خريدارى غير از من ندارد ، قصد داشتم آن را با قيمت ناچيز بخرم و اكنون از آنچه قصد داشتم انجام دهم توبه مىكنم . « 4 »\r\nدر بعضى از حراج‌ها و مزايده‌ها معمولا قيمت پايه‌اى اعلام مىشود و هر كس بيشتر بخرد به او فروخته مىشود . در اصل اين كار اشكالى نيست و افراد با اختيار خودشان قيمت را افزايش مىدهند تا بتوانند جنس مورد نظر را بخرند ؛ ولى گاهى با صاحب كالا تبانى مىكنند و بدون اين‌كه قصد خريد داشته باشند قيمت را بالا مىبرند تا مشترى ناچار شود قيمت پيشنهادىاش را افزايش دهد . اين كار نوعى صحنه‌سازى\r\n\r\n\r\n","description":"","footnote":"\r\n( 1 ) . اعلام الدين ، ص 105 .\r\n( 2 ) . من لا يحضره الفقيه ، ج 3 ، ص 278 .\r\n( 3 ) . وسائل ، ج 17 ، ص 448 .\r\n( 4 ) . وسائل ، ج 17 ، ص 449 .\r\n","page_name":" 56 ","page_number":56},
  {"content":"\r\n\r\nو فريب به شمار مىرود و حرام و نادرست است .\r\nرسول خدا صلى الله عليه و آله و سلم فرمودند :\r\nالنَّاجِشُ خَائِن ؛ « 1 »\r\nكسى كه قيمت را بدون قصد خريد افزايش مىدهد خائن است ( زيرا اين افزايش ، كاذب و فريبكارانه است ) . »\r\nحضرت در حديث ديگرى فرمودند :\r\nلاتَناحَشُوا و لاتَدابَرُوا ؛\r\nبه يكديگر پشت نكنيد ( قهر نكنيد ) و قيمت را زياد نكنيد كه اين كار خيانت است . »\r\nامام صادق عليه السلام از رسول خدا صلى الله عليه و آله و سلم نقل كرده است كه حضرت فرمودند :\r\n« چند طايفه‌اند كه بر زبان محمد صلى الله عليه و آله و سلم نفرين شده و ملعون هستند ؛ از جمله دو نفرى كه با هم تبانى كرده‌اند كه يكى قيمت را به نفع ديگرى افزايش دهد . » « 2 »\r\nاز جمله كارهاى ناشايست ، دخالت در معامله ديگران است ، به اين معنا كه وقتى دو نفر در حال معامله هستند فرد سومى از راه برسد و وارد معامله آنان شود و بگويد من نيز خريدارم . اين كارچون باعث طمع صاحب كالا مىشود و قيمت را بالا مىبرد يا باعث مىشود مشترى اول نتواند كالاى مورد نظر را بخرد با اين كه حق تقدم با او بوده ، درست نيست و از آن نهى شده است . چنان‌كه نقل شده است :\r\n« نَهَى أَنْ يَدْخُلَ الرَّجُلُ فِي سَوْمِ أَخِيهِ الْمُسْلِم ؛ « 3 »\r\nرسول خدا صلى الله عليه و آله و سلم از وارد شدن به معامله‌ى برادر مسلمان خود نهى فرمودند . »\r\nهمچنين فرمودند :\r\n« لايَبِيعُ بَعْضُكُم عَلى بَيعِ اخيهِ ؛ « 4 »\r\nهيچ‌يك از شما وارد معامله برادر دينى خود نشود . »\r\n\r\n\r\n","description":"","footnote":"\r\n( 1 ) . بحار ، ج 73 ، ص 347 .\r\n( 2 ) . وسائل ، ج 17 ، ص 458 .\r\n( 3 ) . همان ، ص 459 .\r\n( 4 ) . كنزالاعمال ، ص 694 .\r\n","page_name":" 57 ","page_number":57},
  {"content":"\r\n\r\nيكى ازشرائط اساسى هر معامله اين است كه كالاى مورد معامله ، مِلك و در اختيار شخص معامله‌گر باشد ؛ يعنى فروش يا خريد املاك ديگران كه نه ملك فروشنده است و نه مورد وكالت و اجازه او است ، جايز نيست . اين خريد و فروش ، باطل و بىاثر است . خريدار بايد مالك و صاحب اختيار پولى باشد كه مىپردازد و فروشنده بايد مالك و صاحب اختيار جنسى باشد كه مىفروشد . كسى كه جنسى را با ديگرى شريك است نمىتواند بدون اجازه شريك خود بفروشد ؛ مگر اين‌كه سهم او را جدا كند و از مشاع بودن خارج سازد و فقط سهم خود را بفروشد .\r\nاز اين رو خريد و فروش اموال مسروقه حرام است . نه خريدار مىتواند در مال خريده شده تصرف كند و نه فروشنده مجاز است در پولى كه گرفته تصرف كند ؛ البته اگر به مسروقه بودن عالم باشند ، و گرنه زمانى كه دزدى بودن جنس را نمىدانند تكليفى ندارند ؛ ولى هنگامى كه متوجه شدند ، ديگر هرگونه تصرف درآن حرام مىشود و بايد آن را به صاحب اصلىاش برگردانند ، هر چند ده‌ها واسطه وجود داشته باشد .\r\nهمچنين اموال غصبى كه با زور يا بدون اطلاع صاحب‌شان در زمانى دور يا نزديك غصب شده باشند چنين تكليفى دارند . اموال مرده‌اى كه بدهكار مردم است ، خمس و زكات بدهكار است يا درباره اموالش وصيت كرده نمىتوان اموال را بدون توجه به وصيت و مطالبات مردم ميان ورثه تقسيم كرد ، اين عمل نيز حرام و غصب است و خريد و فروش آن مال ، مشروع نيست . همچنين اگر ورثه‌ى بزرگ‌تر حق ورثه‌ى ضعيف و كوچك‌تر را ندهند يا كم بدهند ، نمىتوانند در سهم خودشان تصرف كنند ، مگر وقتى كه حق ساير ورثه را به طور كامل بدهند .\r\nخريد و فروش اموال غصبى نيز حرام و باطل است ، هرچند آن را در گذشته فروخته باشند يا سند شش‌دانگ داشته باشند ، كسى كه در اثر معامله‌اى غيرمجاز مال غصبى در دست او است ، غاصب است و نبايد در آن تصرف كند ؛ بلكه بايد آن را تحويل متوليان وقف دهد ، هر چند آن را خريده باشد يا به او ارث رسيده باشد ،\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nهمچنين اگر بدون قانون و ضابطه يا بدون اجازه ولى امر مسلمانان ، اموال كسى را مصادره يا حراج كنند يا در معرض فروش بگذارند ، حرام است و خريد آن جايزنيست . اكنون به احاديثى در اين زمينه توجه كنيد :\r\n« مَنِ اشْتَرَى خِيَانَةً وَ هُوَ يَعْلَمُ فَهُوَ كَالَّذِي خَانَهَا ، « 1 »\r\nهر كس مالى را به خيانتى ( مانند مال غصب شده ) در حالى كه مىداند غصبى است بخرد ، در گناه مانند كسى است كه آن را غصب كرده و يا آن را دزديده است . »\r\nابن فضيل مىگويد : براى امام موسىبن جعفر عليه السلام نوشتم كه شخصى زمينى را ازخانمى خريده كه مالك آن نبوده و هنوز پول آن را نداده است ، آيا پول به آن زن پرداخت شود يا نه ؟ حضرت در پاسخ نوشتند : هرگز نبايد پول را بدهيد ؛ چون او چيزى را كه مالك آن نبوده فروخته است . « 2 »\r\nشخصى از امام باقر عليه السلام پرسيد : زمينى است اختلافى كنار رود نيل كه دو طايفه خود را مالك آن مىدانند ، آيا مىشود زمين را از يكى از آنها خريد ؟\r\nحضرت فرمودند :\r\n« خير ، بخريد مگر با رضايت صاحب آن ( صاحب اصلى آن ) . » « 3 »\r\nامام صادق عليه السلام فرمودند :\r\n« لَا يَصْلُحُ شِرَاءُ السَّرِقَةِ وَ الْخِيَانَةِ إِذَا عُرِفَتْ ؛ « 4 »\r\nخريد مال مسروقه و مالى كه صاحبش راضى نيست ، در صورت شناخت و علم به مسروقه بودن آن سزاوار و جايز نيست . »\r\n« مَنِ اشْتَرَى سَرِقَةً وَ هُوَ يَعْلَمُ فَقَدْ شَرِكَ فِي عَارِهَا وَ إِثْمِهَا ؛ « 5 »\r\nهر كس مال دزدى را با آگاهى بخرد ، در ننگ و گناه آن شريك است . »\r\nهمچنين فرمودند :\r\n\r\n\r\n","description":"","footnote":"\r\n( 1 ) . وسائل ، ج 17 ، ص 333 .\r\n( 2 ) . همان ، ص 335 .\r\n( 3 ) . وسائل ، ج 17 ، ص 335 .\r\n( 4 ) . همان .\r\n( 5 ) . همان .\r\n","page_name":" 59 ","page_number":59},
  {"content":"\r\n\r\n« مَنِ اشْتَرَى طَعَامَ قَوْمٍ وَ هُمْ لَهُ كَارِهُونَ قُصَّ لَهُمْ مِنْ لَحْمِهِ يَوْمَ الْقِيَامَةِ ؛ « 1 »\r\nهركس بدون رضايت صاحبان كالا ، كالاى آنان را بخرد ، روز قيامت از گوشت بدن او مىچينند و به آن‌ها مىدهند ! »\r\nبنابراين بايد در خريد و فروش دقت شود . شايد جنسى ارزان عرضه شود و شيطان وسوسه كند كه سود كلانى است ؛ ولى اگر حرام باشد پاسخ‌گويى روز قيامت سخت است . اگر كسى بدون علم و آگاهى ، جنس دزدى يا غصبى را خريد هر زمان كه مطلع شد بىدرنگ و بدون كوچك‌ترين تصرفى بايد آن را به اهلش بدهد و هيچ عذرى پذيرفته نيست . تنها كارى كه مىتواند انجام دهد اين است كه به شخصى كه اورا فريب داده مراجعه كند .\r\n\r\nتصرف اموال عمومى\r\nخريد يا تصرف اموال عمومى كه به عامه مردم متعلق است مانند : جنگل‌ها ، دشت‌ها ، زمين‌هاى باير كه زير نظر دولت اسلامى است و نيز اموالى كه صاحب آن شناخته شده نيست ، جايز نمىباشد .\r\nشخصى از امام باقر عليه السلام پرسيد : كنار منزل مسكونى من قطعه زمينى بين خانه‌ها مانده كه صاحب آن را نمىشناسم ، آيا مىتوانم آن را به خانه خود اضافه كنم ؟ حضرت فرمود :\r\n« أَمَا إِنَّهُ مَنْ أَخَذَ شِبْراً مِنَ الْأَرْضِ بِغَيْرِ حَقٍّ أُتِيَ بِهِ يَوْمَ الْقِيَامَةِ فِي عُنُقِهِ مِنْ سَبْعِ أَرَضِينَ « 2 »\r\nهركس يك وجب زمين را كه حق او نيست ، تصرف كند در قيامت به همان مقدار تا عمق هفت طبقه زمين برگردن او آويزان خواهد بود . »\r\nشخصى از امام صادق عليه السلام پرسيد :\r\n\r\n\r\n","description":"","footnote":"\r\n( 1 ) . همان ، ص 336 .\r\n( 2 ) . وسائل ، ج 17 ، ص 378 .\r\n","page_name":" 60 ","page_number":60},
  {"content":"\r\n\r\n« آيا مىتوان قدرى از راهى كه وسيع و فراخ است تصرف كرد در صورتى كه ضررى به اصل راه وارد نشود ؟ حضرت فرمودند : خير . » « 1 »\r\nبه طور كلى تصرف شخصى در اموال عمومى جايز نيست ، بيابان‌ها ، مراتع ، كوه‌ها ، جنگل‌ها ، آب درياها ، قبرستان‌ها و هر نوع ملك يا مالى كه جنبه عمومى دارد ، هر چند مِلك خاص كسى نباشد ، نمىشود در آن تصرف مالكانه كرد و آن را خريد يا فروخت .\r\n\r\nانتخاب كسب\r\nمسلمان مجاز نيست هر كسبى را به عنوان منبع درآمد انتخاب كند ؛ زيرا او به حلال و حرام معتقد است و مىداند كه بايد نماز بخواند ، روزه بگيرد ، حج برود ، صدقه بدهد ، كارهاى خير انجام دهد و شرط همه آن‌ها ، حلال بودن مال و روزى حلال خوردن است . غذاى حرام در نسل انسان اثر مىگذارد . در حديث آمده است :\r\n« كَسْبُ الْحَرَامِ يَبِينُ فِي الذُّرِّيَّةِ ؛ « 2 »\r\nدرآمد حرام در ذريه و نسل آينده آدمى اثر بد مىگذارد . »\r\nاگر امروز ، بسيارى از فرزندان دچار مشكل تربيتى مىباشند ، نتيجه‌ى برخى كسب‌هاى حرام هستند . اگر فرزندان مشكل نماز وسوء رفتار دارند ، عوامل گوناگونى مىتواند داشته باشد كه يكى از عوامل اصلى آن ، غذاهاى حرام يا مشكوك و شبهه‌ناك است . آنچه بر مسلمانان واجب است و ثواب نُه دهم عبادت را دارد ، كسب روزى حلال است نه حرام ؛ از اين رو اسلام بعضى از كسب‌ها را به عنوان كسب‌هاى حرام و درآمدهاى نادرست شمرده كه مسلمانان نبايد به دنبال آن‌گونه درآمدها بروند . براى اين‌كه عموم مردم ازآن‌ها آگاهى داشته باشند در اين‌جا به برخى از كسب‌هاى حرام به صورت فشرده اشاره مىكنيم :\r\n1 - خريد و فروش چيزهايى كه عين نجس است ؛ مانند مدفوع انسان ، خوك ، شراب ، سگ ، خون ؛ البته در مورد خون ، سگ و بعضى موارد ديگر ، استثناهايى وجود\r\n\r\n\r\n","description":"","footnote":"\r\n( 1 ) . همان .\r\n( 2 ) . كافى ، ج 5 ، ص 124 .\r\n","page_name":" 61 ","page_number":61},
  {"content":"\r\n\r\nدارد ؛ مثل جايى كه خون را براى معالجه يا سگ را براى نگهبانى از گله يا باغ بخواهند .\r\n2 - خريد و فروش آلات و ابزار حرام ؛ مانند آلات لهو و لعب و موسيقى يا آلات قمار .\r\n3 - معامله با پول قلابى و جعلى يا جنس‌هاى تقلبى ؛ مانند مسى كه به جاى طلا فروخته شود و . . .\r\n4 - خريد و فروش جنسى كه مقصود از آن ، انجام كار حرام باشد ؛ مانند خريد و فروش انگور براى درست كردن شراب .\r\n5 - فروش سلاح و ابزار كشتار به دشمنان اسلام كه باعث تقويت دشمنان شود .\r\n6 - ساختن مجسمه‌اى كه داراى روح است ؛ مانند مجسمه انسان ، حيوانات و مانند اين‌ها ؛ البته فقط ساختن مجسمه حرام است و خريد ، فروش و نگهدارى آ ن مانعى ندارد .\r\n7 - خوانندگى و موسيقى حرام\r\n8 - كمك به ظالم در انجام ظلم .\r\n9 - حفظ ، نگهدارى و خريد و فروش كتاب‌ها ، مجلات و روزنامه‌هاى گمراه‌كننده .\r\n10 - يادگيرى و ياد دادن سحر و جادوگرى ؛ ولى به كار گرفتن سحر و جادو براى ابطال آن مانعى ندارد .\r\n11 - غش در معامله\r\n12 - اجرت گرفتن بر امورى كه واجب است ؛ مانند نماز ميت و . . . . « 1 »\r\nالبته غير از موارد فوق ، كسب‌هاى ديگرى هم وجود دارد كه حرام است و بايد براى آشنايى با آن‌ها به كتب فقهى مفصل مراجعه شود .\r\n\r\nاخلاق كسب و كار\r\nرعايت اخلاق كسب و كار از يك سو در داخل سازمان‌ها و بنگاه‌هاى اقتصادى\r\n\r\n\r\n","description":"","footnote":"\r\n( 1 ) . وسائل ، ج 17 ، ص 378 .\r\n","page_name":" 62 ","page_number":62},
  {"content":"\r\n\r\nبين مديريت با تمامى ذىنفعان مطرح مىشود تا در قالب تئورى « برنده - برنده » حقوق و منافع ذىنفعان سازمان در چارچوب رشد و توسعه پايدار آن تأمين شود و از سويى ديگر رعايت استاندارد اخلاق كسب و كار بين كشورهاى مختلف جهان كه در تعامل با يكديگر براى واردات و صادرات كالا ، خدمات و مبادلات اقتصادى هستند ، با هدف حفظ موازين و ارزش‌هاى انسانى ، اجتماعى ، اقتصادى و تجارى از اهميت بسزايى برخوردار است . بررسىهاى كارشناسى و مشاهدات اجتماعى نيز بيانگر اين است كه بين رشد و توسعه پايدار اقتصادى كشورها و نهادينه‌سازى موازين اخلاق كسب و كار رابطه مستقيمى وجود دارد و از اين‌رو شناسايى ، فرهنگ‌سازى ، استانداردسازى و به كارگيرى درست و اصولى اخلاق كسب و كار براى حضور موفق و پايدار در صحنه‌هاى اقتصادى داخلى و بين‌المللى از اهميتى دوچندان برخوردار شده است .\r\nامروزه ، بحث فرهنگ و چگونگى نهادينه كردن آن در سازمان از اهميت بسيار بالايى برخوردار است و مديران و تصميم‌گيران سازمان مىكوشند تا راهكارهاى مختلفى را براى تحقق اين هدف ارائه دهند . تدوين منشور اخلاقى كاركنان كه در برگيرنده‌ى ارزش‌هاى فرهنگى جامعه و اخلاقيات مورد نظر سازمان باشد يكى از زمينه‌هاى مطرح شده در اين خصوص است ؛ براساس آن ، اعضاى سازمان از يك سرمشق و رهنمود كلى اخلاقى و ارزشى تبعيت كرده و فرهنگى منسجم و قوى در سازمان به‌وجود مىآيد .\r\nمنشور اخلاقيات سازمانى ، همچون سوگند نامه پزشكان ، اخلاق حرفه‌اى و سازمانى كاركنان را شكل مىدهد و راهنماى عمل آنان در مسير خدمت‌شان است . در نهادينه ساختن ارزش‌ها و اخلاقيات سازمانى بايد مصالح جهانى ، اجتماعى ، سازمانى و بالاخره مصلحت فردى مورد توجه قرار گيرد . با يك چنين چارچوبى مىتوان اطمينان يافت كه قبول و اعتقاد به اخلاقيات و ارزش‌هاى سازمانى مصلحت همگان را حفظ كرده و سعادت فرد ، جامعه و نيز تحقق اهداف سازمان در جهت پاسخ‌گويى\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nو خدمت‌رسانى را در پى خواهد داشت .\r\nاخلاق كار ، متعهد شدن انرژى ذهنى ، روانى و فيزيكى فرد يا گروه به يد جمعى است درجهت اخذ قوا و استعداد درونى گروه و فرد ، براى توسعه به هرنحو . اخلاق كار مهم‌ترين عامل فرهنگى در توسعه اقتصادى محسوب مىشود . منابع انسانى پايه اصلى ثروت ملت‌ها را تشكيل مىدهند . سرمايه و منابع طبيعى عوامل تبعى توليد هستند ، در حالى كه انسان‌ها عوامل فعالى هستند كه سرمايه‌ها را متراكم مىسازند ، از منابع طبيعى بهره‌بردارى مىكنند ، سازمان‌هاى اجتماعى - اقتصادى و سياسى را مىسازند و توسعه ملى را به جلو مىبرند .\r\nبسيارى از رفتارها و اقدامات مديران و كاركنان متأثر از ارزش‌هاى اخلاقى بوده و ريشه در اخلاق دارد . بىتوجهى به اخلاق كار در مديريت سازمان‌ها ، در جوامعى مانند ايران كه از يك سو داراى ارزش‌هاى اخلاقى غنى بوده و از سوى ديگر با كشورهاى پيشرفته فاصله قابل توجهى دارند ، مىتواند معضلاتى بزرگ براى سازمان‌ها به‌وجود آورد ، به علاوه با افزايش انتظارات اجتماعى از سازمان‌ها ، جوامع نسبت به مسائلى مانند محيطزيست ، حقوق زنان ، كودكان ، اقليت‌ها ، معلولان ، برابرى استخدام و كاهش نيروى انسانى حساس‌تر شده‌اند . بىتوجهى سازمان‌ها به اين حقوق و عدم رعايت اصول اخلاقى در برخورد با ذىنفعان بيرونى ، مىتواند مشكلاتى را براى سازمان ايجاد كند و مشروعيت سازمان و اقدامات آن را مورد پرسش قرار داده ، درنتيجه سود و موفقيت سازمان را تحت‌تأثير قرار دهد . اخلاق كار بر نگرش افراد نسبت به شغل ، سازمان و مديران مؤثر بوده ، مىتواند بر عملكرد فردى ، گروهى و سازمانى اثر بگذارد .\r\n\r\nفرهنگ سازمانى\r\nفرهنگ سازمانى موضوعى است كه به تازگى در دانش مديريت و در قلمرو رفتار سازمانى راه‌يافته است . به‌دنبال نظريات و تحقيقات جديد در مديريت ، فرهنگ سازمانى داراى اهميت روزافزونى شده و يكى از مباحث اصلى و كانونى مديريت را\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nتشكيل داده است . جمعيت‌شناسان ، جامعه‌شناسان و اخيراً روانشناسان و حتى اقتصاددانان توجه خاصى به اين مبحث نو و مهم در مديريت مبذول داشته و در شناسايى نقش و اهميت آن ، نظريه‌ها و تحقيقات زيادى را به وجود آورده و در حل مسائل و مشكلات مديريت به كار گرفته‌اند . با بررسىاى كه توسط گروهى از انديشمندان علم مديريت به عمل آمده ، فرهنگ سازمانى به عنوان يكى از مؤثرترين عوامل پيشرفت سازمان‌ها شناخته شده است ، به طورى كه بسيارى از پژوهشگران معتقدند كه يكى از دلايل موفقيت ژاپن در صنعت و مديريت ، توجه آنها به فرهنگ سازمانى است . فرهنگ سازمانى به‌عنوان مجموعه‌اى از باورها و ارزش‌هاى مشترك بر رفتار و انديشه اعضاى سازمان اثر مىگذارد و مىتواند نقطه شروعى براى حركت و پويايى يا مانعى در راه پيشرفت به‌شمار آيد .\r\nاسلام براى اين‌كه روابط اقتصادى نيز همانند روابط اجتماعى ، با صداقت و راستى و از روى عدالت و رضايت انجام پذيرد و مصالح فردى و اجتماعى تأمين گردد و نيز از هر گونه هرج و مرج و اختلاف و درگيرى جلوگيرى شود و مردم در تمام عرصه‌هاى زندگى از جمله معاملات با خيال راحت و خوشى و خرّمى و آرامش زندگى كنند ، در زمينه تجارت و معاملات نيز احكام و قوانينى مقرر داشته است تا با اجراى آنها بتوانند زندگى سالم و خداپسندانه‌اى داشته باشند . كسب و كار و معاملات و ساير مشاغل از نظر اسلام همانند اعمال ديگر پنج قسم دارد :\r\n1 - واجب : همانند كار و كسب و معامله‌اى كه براى تأمين مخارج زندگى خود و خانواده انسان و حفظ آبرو باشد .\r\n2 - مستحب : همانند اشتغالاتى كه براى جامعه و خانواده مفيد و سودمند باشد .\r\n3 - مكروه : همانند اشتغال به كفن فروشى و امثال آن به عنوان يك شغل و تجارت در آن كالا .\r\n4 - مباح : مانند معاملاتى كه نه موجب زيان افراد و جامعه است و نه مورد نياز آنان .\r\n5 - حرام : مانند معاملاتى كه مربوط به مواد مخدر و اجناس مضرّ و غير پاكيزه\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nهمانند هروئين و مشروبات الكلى و اموال مسروقه انجام مىگيرد .\r\nعموم حرفه‌ها و اشتغال‌هاى توليدى و توزيعى و خدماتى مثل كار بنگاه‌دارى و آژانس و امثال آن در صورتى كه با شرايط صحيح و طبق دستور شرع انجام گيرد ، علاوه بر تأمين زندگى خود و خانواده و حفظ آبروى شخص و خانواده يك نوع خدمت به خلق است كه آن هم گاهى واجب و گاهى مستحب است و ثواب زيادى به همراه خواهد داشت و عبادت حساب مىشود . اين كارها در واقع يكى از مصاديق و نمونه‌هاى كارگشايى براى مردم و خوشحال كردن و زدودن غم و اندوه از هم‌نوعان است كه در روايات ، به آن تشويق و ترغيب و آثار زيادى براى آن بيان شده است .\r\nفردى كه ساعت‌ها در محل كسب و كار ، بنگاه يا آژانس مىنشيند و منتظر مىماند تا فردى كه به خانه يا ماشين نياز دارد ، نياز او را بر طرف و مشكل او را حل كند ، در واقع در حال عبادت و بندگى است و كار او در نزد خدا و مردم ارزش دارد .\r\nاينك رواياتى را در اين زمينه مرور مىكنيم :\r\n1 . پيامبر اكرم صلى الله عليه و آله و سلم فرمود :\r\n« وَ اللَّهِ لَقَضَاءُ حَاجَةِ الْمُؤْمِنِ خَيْرٌ مِنْ صِيَامِ شَهْرٍ وَ اعْتِكَافِهِ ؛\r\nبه خدا قسم ، برآوردن حاجت مردم از روزه و اعتكاف يك ماه بهتر است . »\r\n2 . پيامبر اكرم صلى الله عليه و آله و سلم فرمود :\r\n« إِنَّ اللَّهَ فِي عَوْنِ الْمُؤْمِنِ مَا دَامَ الْمُؤْمِنُ فِي عَوْنِ أَخِيهِ الْمُؤْمِنِ ؛\r\nتا زمانى كه مؤمن در يارى برادر مؤمن خود باشد ، خدا هم در كمك و يارى او خواهد بود ؟ »\r\n3 . از پيامبر اعظم صلى الله عليه و آله و سلم سؤال شد : محبوب‌ترين مردم پيش خدا چه كسى است ؟\r\nپيامبر فرمود : « كسى كه بيشترين سود و خدمت را به مردم ارائه دهد » .\r\n\r\nمدل كسب و كار\r\nشيوه‌اى كه شركت ، بنگاه يا سازمان براى توليد سود و سرپا نگه داشتن خود انتخاب مىكند مدل كسب و كار ناميده مىشود . مدل كسب‌وكار بيان مىكند كه\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nچگونه سازمان براى توليد محصول يا ارائه خدمت ، ايجاد ارزش افزوده مىكند .\r\nتعريف مدل كسب و كار غالبا با دشوارى همراه است زيرا در زمينه‌هاى متفاوت از كسب و كار معانى متفاوتى برداشت مىشود و ارائه يك تعريف يكسان در همه كسب و كارها مقدور نيست . اين نقصان در تعريف مدل‌هاى نوين كسب و كار الكترونيك بيش از ساير حوزه‌ها احساس مىشود .\r\nمدل‌هاى كسب و كار در حوزه وب ( اينترنتى ) ، از مفاهيمى هستند كه بيشترين بحث و تبادل نظر و كمترين درك و اتفاق نظر روى آنان صورت گرفته است .\r\nمدل كسب و كار ابزارى براى تأمين منافع مشترى و منافع بنگاه و كسب در آمد است ، و به بيان ساده عبارت از متدى است كه شركت در فعاليت‌هاى تجارى در پيش گرفته و با كسب درآمد ، ثبات خود را حفظ مىنمايد . در اين مدل با توجه به منابع در دسترس و نياز مشترى ، پيشنهادى براى عرضه ارزش مورد نظر مشترى ارائه شده و منافع و درآمد نصيب شركت مىسازد . به تعبيرى ديگر مدل كسب و كار چگونگى كسب درآمد توسط بنگاه را با مشخص كردن جايگاه آن در زنجيره‌ى ارزش مشترى ، تشريح مىكند .\r\nمدل كسب و كار توصيف ارتباط عرضه كنندگان و مشترى است و توصيفى از نقش‌ها و ارتباطات ما بين مصرف كنندگان ، مشتريان ، هم پيمانان و عرضه كنندگان يك شركت است كه جريانات اصلى توليدى ، اطلاعاتى و مالى و همچنين منافع اصلى شركا را مشحص مىكند .\r\nمدل كسب و كار روشى براى ساختار دهى جريانات هزينه‌اى و در آمدى است . و نحوه‌ى پاسخ‌دهى كسب و كار به دنياى واقعى را بيان مىكند .\r\nمدل كسب و كار با طرح چند سوال اساسى شناسايى مىشود :\r\nمشترى كيست ؟\r\nارزش مشترى چيست ؟\r\nچگونه مىتوان ارزش لازم را با هزينه‌اى مورد قبول به مشترى ارائه كرد ؟\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nچگونه مىتوان حاشيه امنيت مطمئنى در برابر رقيب‌ها ايجاد كرد ؟\r\nمدل كسب و كار طرح‌ها و ايده‌هاى سازمان را به ارزش‌هاى اقتصادى تبديل مىكند و نشان مىدهد كه يك شركت چگونه با تعيين كردن جايگاه در زنجيره ارزش كسب درآمد مىكند كه شامل موضوعات مختلفى درباره كسب و كار مىباشد كه عبارت‌اند از كارآفرينى ، استراتژىها ، مسائل اقتصادى ، سرمايه گذارى ، عملكردها و بازاريابى است .\r\nتوضيح ساده‌تر اينكه مدل كسب و كار توضيح مىدهد كه يك كسب و كار چگونه مىتواند براى خود جايگاهى در زنجيره ارزش پيدا كند و چگونه مىتواند به ثبات لازم برسد تا درآمدزايى كند .\r\nدر حالت كلى يك مدل كسب و كار را روشى معرفى مىكنند كه يك سازمان و بنگاه با استفاده از آن مىتواند به ثبات لازم دست پيدا كند و درآمدزايى كند .\r\nشركت‌ها مجبور هستند جايگاه خود را نسبت به سه موضوع استراتژيك زير تعيين كنند :\r\n1 - مشترى شما چه كسى مىتواند باشد ؟\r\n2 - چه محصولات و خدماتى مىتوان به مشتريان انتخاب شده ارائه كرد ؟\r\n3 - چگونه مىتوانيم اين محصولات يا خدمات را به صورت كارآمد و مؤثر به مشترى پيشنهاد كنيم ؟\r\nيك مدل كسب و كار جديد به صورت زير شكل مىگيرد .\r\n- با هدف قرار دادن بخش جديد يا بخش‌هايى كه در اثر اهمال كارى با مشكل مواجه‌اند .\r\n- با شناسايى نيازهاى جديد يا فراموش شده مشتريان\r\n- با يافتن راه‌هاى جديد براى توليد و تحويل ؛ توليد محصولات جديد و يافتن مشتريان جديد\r\nيك مدل كسب و كار مؤثر و قابل اجرا ، باعث خلق و هدايت ارزش افزوده\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nبيشترى نسبت به سايرگزينه‌هاى موجود مىشود . اين مدل ممكن است براى مشتريانى كه ارتباطشان را با سازمان شما قطع كرده‌اند ارزش‌هاى بيشترى به همراه داشته باشد يا ممكن است به طور كلى روش‌ها و شيوه‌هاى سنتى انجام كارها را كنار گذارد . از سوى ديگر ممكن است مدل كسب و كار به علت تفكر نامناسب ، مؤثر و كارا نباشد زيرا رقيبان مدل‌هاى كسب و كار بهترى را گزينش كرده‌اند .\r\nفعاليت‌هايى كه باعث شكل گيرى زنجيره ارزش مىشوند را مىتوان به سه بخش تقسيم كرد :\r\n1 - فعاليت‌هاى مرتبط با درست كردن چيزى ، طراحى ، خريد مواد خام ، ساخت و فعاليت‌هايى از اين دست .\r\n2 - فعاليت‌هاى مرتبط با فروش چيزى ، جستجو و يافتن مشترى ، داد و ستدهاى فروش ، توزيع محصولات و يا انتقال خدمات\r\n3 - پشتيبانى عمليات نظير منابع انسانى ، زيرساخت‌ها و توسعه فناورى\r\nبا بهره گيرى از نظريه و راه كار زنجيره ارزش ، ما مىتوانيم بفهميم كه چگونه بخش‌هاى يك كسب و كار با هم هماهنگ مىشوند . يك مدل كسب و كار ممكن است با هدف طراحى محصولى جديد براى نيازهاى پيش بينى نشده تهيه شود و يا ممكن است بر روى راه‌هاى بهتر توليد ، فروش يا توزيع محصولات و خدمات تمركز كند .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n\r\nغذاى حلال پله‌ى اول كمال\r\nزمانى كمونيست‌ها در اوج قدرت بودند و تبليغ مكتب مىكردند ، گويند : روزى معلمى با گرايش كمونيستى در كلاس درس روستايى ايرانى - بالطبع مذهبى - به طور غير مستقيم تبليغ كمونيستى مىكند و مىگويد : بچه‌ها چيزى را مىگوييم وجود دارد كه بتوانيم آن را با چشم ببينيم و با دست لمس كنيم چون ميز و صندلى و درخت و . . . و چيزى را كه نمىبينيم وجود ندارد . سپس از دانش آموزان مىپرسد كه چه كسى فهميد كه من چه گفتم . دانش آموزى دست بلند كرده و مىگويد آقا من بگويم ؟ معلم ، دانش آموز را پاى تخته خواند تا درس را پس دهد . دانش آموز پاى تخته آمده و رو به همكلاسىها مىپرسد : آيا ميز را مىبينيد ؟ مىگويند بلى . - پس بچّه‌ها ميز وجود دارد و همين طور پرسش و پاسخ و معلم سر مست از موفقيت در تبليغ حزبش و دانش آموز به دنبال فرصت . تا مىرسد به اين‌كه آقا معلّم را مىبينيد ؟ . . . دست‌هاى معلم چه ؟\r\nسر معلم چه ؟ همه مىگويند : بلى پس وجود دارد . آنگاه از همكلاسىها مىپرسد ؟ آيا عقل آقا معلّم را مىبينيد ؟ مىگويند : نه ! مىگويد : پس آقا معلّم عقل ندارد . !\r\nحال امروزى جهان ، ماديات است . اگر زمانى كمونيسم به صراحت منكر معنويات بود و غرب مبلغ ماديات بود ولى امروز نه فقط در اسم و تبليغ ، بلكه در عمل حكومت ، ماديات را حتى در كشورهاى اسلامى نشان مىدهد .\r\nاز بهلول پرسيدند ديوانه‌ها را بشمار ! گفت : از شمار خارجند ولى اگر خواستيد عاقلان را شمارم كه از تعداد انگشتان دست تجاوز نمىكنند .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nحال به قول حافظ تعداد زاهدان ريائى و عالمان بى عمل بىشمارند . اگر خواستيد آمار بندگان خالص را داشته باشيد از تعداد انگشتان دست تجاوز نمىكنند ، اگر آنها هم مكتوم نباشند .\r\nولى آن‌چه كه تجربه نشان مىدهد براى رسيدن به كمال و معرفت راهى غير از ارتزاق با نان حلال ولو اندك نيست ، و آن چيزى است كه قابل مشاهده و تميز براى عموم نخواهد بود ، جز بر خواص ، كه آنها هم در دسترس عموم نيستند . نان حلال ، صغرى و كبراى فراوانى دارد هر چند تعدادى بر اثر سعى و كوشش و استمرار و پشتوانه‌ى كار بدان رسيده مىرسند . ولى آن‌چه كه براى عموم قابل درك است اين كه نان حلال زائيده‌ى كسب حلال است .\r\nعلت اثر غذا در رفتار آدمى :\r\nانسان وقتى غذايى مىخورد در بدن انسان سه بخش مىشود :\r\n1 - بخشى از آن تبديل به انرژى جهت انجام امور روز مره مىشود .\r\n2 - بخشى از آن تبديل به عضله و استخوان جهت رشد و يا ترميم قسمت‌هاى از دست رفته‌ى بدن مىشود .\r\n3 - بخشى از آن به صورت مواد زايد از بدن خارج مىشود .\r\nحال غذايى كه از راه نا مشروع وارد بدن شده و تبديل به نسوج مىشود توسط خون در كل بدن انسان پخش شده و تأثير خود را بر رفتار آدمى مىگذارد :\r\n به هر گندم كه خوردى بىحسابى * دلت را با بهشت افتد حجابى \r\n\r\nمعرفت جز با نان حلال امكان ندارد\r\nمرحوم شيخ حسنعلى اصفهانى ( نخودكى ) مىگفتند : « در مشهد شخصى بود اهل رياضت بنام سيد هندى ، دوستى داشت بنام سيد صحاف كه از او خواسته بود ذكرى برايش بياموزد . سيد هندى از او خواسته بود كه لباس و خوراك حلال تهيه كند . او طبق دستور پارچه‌ها و خوردنىهاى زياد نزد استاد برده بود و استاد از بين آنها فقط يك كرباس ( پارچه‌ى ارزان قيمت ) و مقدارى از حبوبات را حلال تشخيص داده و از\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nاو خواسته بود كه از كرباس لباسى تهيه كرده و از حبوبات غذايى تهيه كند . پس روزه گرفته و هر شب چهارده هزار مرتبه صلوات بفرستد .\r\nسيد صحاف طبق دستور عمل مىكند . تا اين‌كه در شب جمعه‌ى دوم نا گهان مىبيند كه سقف اتاق برداشته شد و ديگر مانعى نيست و او آسمان و ستاره‌ها را مىبيند . بعد افراد نورانى را مىبيند كه آمدند و او از ديدن آنها بىهوش مىشود . تا موقع نماز صبح بىهوش بوده ، وقتى صبح خدمت استاد مىرسد و جريان را مىگويد ، استاد مىگويد : شما با دستورى كه گرفته و انجام داده بودى ظرفيت ديدن نور را نداشتى و گرنه وقتى حجاب مادى سقف برداشته شد تا ملكوت آسمان را نيز مىديدى . » « 1 »\r\n\r\nنان و تعليم و تربيت از ديدگاه اسلام\r\nيكى ازنيازهاى طبيعى انسان غذا خوردن است و بدون آن نمىتوان به حيات ادامه داد . حال سخن اين‌جاست كه آيا هر غذايى را به هر اندازه مىتوان خورد ؟\r\nدر تعاليم اسلامى ، فقط خوردن روزى حلال كه از طريق مشروع كسب شده باشد ، جايز است قرآن كريم در اين مورد مىفرمايد :\r\n« از آنچه خدا روزى حلال و طيب شما قرار داده تناول كنيد . » « 2 »\r\nو در جاى ديگر مىفرمايد :\r\n« از اين رزق پاك و پاكيزه كه نصيبتان كرديم تناول كنيد . » « 3 »\r\nدر اسلام به كسب روزى حلال تأكيد شده و از قول پيامبر آمده است : « بر هر مسلمانى به دست آوردن روزى حلال واجب است » « 4 » .\r\nو در جاى ديگرى آمده :\r\n« كسى كه تا چهل روز طعام حلال بخورد ، خداوند قلب او را نورانى گرداند و\r\n\r\n\r\n","description":"","footnote":"\r\n( 1 ) . كرامات و حكايات عاشقان خدا به نقل از ديار صالحان .\r\n( 2 ) . سوره نحل / آيه 114 .\r\n( 3 ) . سوره طه / آيه 8 .\r\n( 4 ) . بحار ، ج 3 ، ص 9 .\r\n","page_name":" 72 ","page_number":72},
  {"content":"\r\n\r\nچشمه‌هاى حكمت از قلبش به زبانش جارى مىگرداند . » « 1 »\r\nو يا « كسى كه در راه كسب حلال جهت بدست آوردن ارتزاق خانواده اش از راه حلال بميرد در صنف شهداء محشور مىشود . »\r\nشخصى از پيامبر اكرم صلى الله عليه و آله و سلم در خواست نمود تا مستجاب الدعوه گردد . آن حضرت فرمودند : « طعامت را از حرام پاك گردان تا دعايت مستجاب شود . »\r\nدر تعاليم اسلامى از خوردن طعام حرام منع شده و طعام حرام را در مقابل طعام حلال قرار داده است .\r\nبه عبارت ديگر خوردن بعضى چيزها به دليل نا پاك بودن آنها از نظر شرع مقدس اسلام حرام است مثل خوردن گوشت خوك و يا حيواناتى كه ذبح شرعى نشده باشد ، و بعضى چيزها به دليل اين‌كه مال غير است و بدون اذن صاحب اصلىاش حرام است مانند خوراكىهاى دزدى .\r\nقرآن كريم در اين مورد مىفرمايد :\r\n« اى اهل ايمان ، مال يكديگر را به ناحق نخوريد ! » « 2 »\r\nمحدث كاشانى گويد : هر گوشتى كه از حرام روئيده شود به آتش دوزخ سزاوار تر است .\r\nپيامبر اكرم صلى الله عليه و آله و سلم مىفرمايد : « كسى كه گوشت بدنش از غذاى غير مشروع روييده باشد داخل بهشت نمىرود . بندگى كسى كه با غذاى حرام ارتزاق مىكند مانند كسى است كه ساختمانى روى ماسه و يا آب بنا مىكند . بهشت براى كسى كه از غذاى حرام تغذيه مىكند حرام است . كسى كه يك لقمه‌ى حرام بخورد نماز او تا چهل شب مستجاب نمىشود .\r\nكسى كه ناخوانده بر سر طعامى مىرود ، رفتن او مانند دزدان است و بيرون آمدنش مانند غارتگران .\r\nكسى كه غذا و لباس او از حرام باشد دعاى او مستجاب نمىشود . صدقه اش حرام\r\n\r\n\r\n","description":"","footnote":"\r\n( 1 ) . المحجه البيضاء ، ج 3 ، ص 204 .\r\n( 2 ) . نساء ، آيه 29 .\r\n","page_name":" 73 ","page_number":73},
  {"content":"\r\n\r\nو اگر روزه بگيرد به حرام افطار مىكند و اگر ازدواج كند به حرام ازدواج كرده است . »\r\nحضرت على عليه السلام مىفرمايد : « كسى كه مالى را از راه غير حلال بدست آورد در محلى غير از حقيقىاش مصرف مىكند . »\r\nزمانى كه شيخ مرتضى انصارى ؛ مرجع بودند براى خانواده‌اش از بيت المال مقررى معيّن كرده بود به قدرى كه كفاف مخارج خانه را نمىكرد . خانواده‌ى او يكى از علماء را كه نزد او مقام و منزلتى داشت ، واسطه قرار مىدهند تا مقدارى بر مقررى شهريه بيفزايد . شيخ در برابر تقاضاى او سكوت مىكند . ( نه تأييد و نه نفى مىكند ) وقتى شيخ به خانه مىآيد به همسرش مىگويد : لباس‌هاى كثيف مرا بشوى ولى آب چرك آلود آن را دور نريز و در ظرفى نگه دار . چون همسرش چنان مىكند به زنش مىگويد : آن آب را بياور بخورم . وقتى زنش جوياى علّت مىشود مىگويد : اموالى را كه به عنوان بيت المال مردم به من سپرده‌اند از آن فقيران و مستمندان است و فرقى بين تو و ساير مستمندان نيست و خوردن اين آب چركين از خوردن آن مال براى من بهتر است .\r\n دلا معاش چنان كن كه گر بلرزد پاى * فرشته ات به دو دست دعا نگه دارد \r\n\r\nتأثير نان بر رفتار آدمى حد و مرز و فرقه و آيين ندارد\r\nهر كسى در هر مذهب و آئينى هم باشد از غذاى حلال متأثر مىشود :\r\nخليفه مروانى گاهى شب‌ها براى سر كشى مخفيانه به اوضاع شهر از خانه بيرون مىرفته و در شهر گشتى مىزد . شبى صداى زنى را شنيد كه از دخترش مىخواست تا موقع بردن شير گوسفندان‌شان براى فروش ، با آب مخلوط كند ولى دختر از اين كار امتناع مىكرد . مادر از روى تمسخر گفت :\r\n« نترس خليفه ما را نمىبيند . » دختر گفت : « خليفه ما را نمىبيند ، خداى خليفه كه ما را مىبيند » . فرداى آن روز خليفه به پسرش گفت : « تحقيق كن تا او را برايت خواستگارى كنم » . پس از تحقيق متوجه پاك بودن دختر شدند . ازدواج صورت گرفت و محصول آن دخترى شد به نام « ام عاصم » .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nام عاصم با عبدالعزيز مروان ازدواج كرد و خداوند پسرى بنام « عمر » به آنها عطا كرد . همين پسر « عمر بن عبدالعزيز » بود كه پس از رسيدن به خلافت سبّ على امير المؤمنين را ممنوع و فدك را به فرزندان حضرت زهرا ( 3 ) برگرداند . و وقتى اطرافيان بر او اعتراض كردند گفت : حق با آنهاست . « 1 »\r\n\r\nتأثير تقوى و اغذيه مادر بر كودك قبل از تولد و دوران باردارى\r\nمرحوم ملا محمد تقى مجلسى از علماى بزرگ اسلام در تربيت فرزندش محمد باقر اهتمام فراوان داشته و به حلال و حرام دقت فراوان مىنمود تا مبادا فرزندش از مال حرام رشد كند .\r\nمحمد باقر نيز كمى بازيگوش بود . شبى ملا محمد تقى براى اقامه نماز به مسجد جامع اصفهان رفت و محمد باقر را نيز همراه خود برد . در هنگام نماز خواندن پدر ، محمد تقى به بازيگوشى پرداخته و با سوزن مشك پر از آب موجود در حياط مسجد را سوراخ كرد و آب آنها به زمين ريخت . پس از نماز وقتى پدر از موضوع با خبر شد ، دست پسر را گرفته و او را به خانه برد . پس رو به همسرش كرد و گفت : مىدانى كه من در تهيه معاش حلال و تربيت اين پسر دقت بسيار كرده‌ام . حال نمىدانم به چه دليل دست به اين كار زشت كرده است ؟ پس تو بايد بگويى كه چه كار كرده‌اى كه اين كودك مرتكب چنين خطايى شده است ؟\r\nهمسرش پس از كمى فكر گفت : زمانى كه من او را باردار بودم يك بار به خانه‌ى همسايه رفتم . درخت انارى كه در خانه‌ىشان بود ، توجه مرا به خود جلب كرد .\r\nسوزنى را به يكى از انارها فرو بردم و مقدارى از آب آن را چشيدم . اين چنين بود كه مرحوم ملا محمد تقى مجلسى به راز مطلب پى برد . « 2 »\r\n\r\nتأثير تقوى و اغذيه مادر بر كودك در دوران شير خوارگى :\r\nمرحوم شيخ مرتضى انصارى ( متوفى 1281 ه . ق ) كه در نجف اشرف مدفون است ،\r\n\r\n\r\n","description":"","footnote":"\r\n( 1 ) . صدحكايت تربيتى ، مرتضى بذرافشان ، بوستان قم ، چاپ سوم ، ص 25 .\r\n( 2 ) همان ، ص 18 ، ص 60 .\r\n","page_name":" 75 ","page_number":75},
  {"content":"\r\n\r\nاز علما و مراجع برجسته قرن سيزدهم بودو كتاب‌هاى درسى « مكاسب » و « رسائل » كه در حوزه‌هاى علميه تدريس مىشود ، از تأليفات ايشان است . وى زاهد و عابدى بىمانند بود و از نظر علم و جنبه‌هاى معنوى ، يگانه عصر بشمار مىآمد .\r\nوقتى به مادرش گفتند : « فرزندت به درجات عالى علم و تقوى رسيده است » وى در پاسخ گفت : « من در انتظار آن بودم كه فرزندم ترقى بيشترى داشته باشد زيرا من به او شير ندادم مگر اين‌كه با وضو بودم ، حتى در شب‌هاى سرد زمستان هم بدون وضو او را شير نمىدادم . » « 1 »\r\nمىگويند وقتى آيت‌اللّه شيخ فضل ا . . . نورى را به جرم دفاع از حكومت مشروعه به جاى مشروطه زندانى كردند ، پسرى داشته كه به زندانى و دار زدن پدرش اصرار داشت . در زندان علت را از شيخ سؤال كردند . ايشان گفتند : « خود من هم انتظار داشتم كه پسرم چنين از كار در آيد » . چون شيخ تعجب آنان را ديد گفت : « اين پسر در نجف متولد شد . در آن هنگام مادرش بيمار بود و شير نداشت . به ناچار دايه‌اى براى شير دادن او گرفتيم . پس از سپرى شدن مدت شير دهى متوجه شديم كه دايه نه تنها سنّى مذهب بوده بلكه از دشمنان سرسخت حضرت اميرالمؤمنين عليه السلام نيز بوده است . كار به جايى رسيد كه وقتى پدرش را دار مىزدند پسر در بين جمع ايستاده و به دار آويختن پدر را تماشا مىكرد و بدان كف مىزد . « 2 »\r\n\r\nاثر تغذيه‌ى حلال در تربيت دوران كودكى :\r\nهنگامى كه حضرت محمد صلى الله عليه و آله و سلم هفت ساله بود ، يهوديان كه نشانه‌هايى ازپيامبرى را دراو ديدند ، درصدد بعضى امتحانات برآمدند و با خود گفتند : ما در كتاب‌هاىمان خوانده‌ايم كه پيامبراسلام ازغذاى حرام و شبهه ، دورى مىكند ، خوب است او را امتحان كنيم .\r\nبنابراين مرغى را دزديدند و براى حضرت ابوطالب فرستادند تا همه به عنوان\r\n\r\n\r\n","description":"","footnote":"\r\n( 1 ) . همان .\r\n( 2 ) . همان ، ص 38 .\r\n","page_name":" 76 ","page_number":76},
  {"content":"\r\n\r\nهديه بخورند ؛ اما همه خوردند غير از پيامبر صلى الله عليه و آله و سلم . علت اين كار را پرسيدند ، حضرت در پاسخ فرمودند : اين مرغ ، حرام است و خداوند من را ازحرام نگه دارد .\r\nپس از اين ماجرا ، يهوديان مرغ همسايه راگرفته ، نزد ابوطالب فرستادند ، به خيال اين كه بعد پولش را به صاحبش بدهند ؛ ولى آن حضرت بازهم ميل نكردند و فرمودند :\r\nاين غذا شبهه ناك است .\r\nوقتى يهود از اين جريان اطلاع يافتند ، گفتند : اين كودك داراى مقام و منزلت بزرگى خواهد بود !\r\nداستان سيد رضى و سيد مرتضى رحمهما الله :\r\nشيخ مفيد رحمه الله در خواب ديد : فاطمه زهرا عليها السلام در حالى كه دست حسن و حسين عليهم السلام را در دست داشت نزد او آمد و رو به او فرمود :\r\n« يا شيخ ، عَلِّمْهُما الفِقه ؛\r\nبه اين دو كودك ، فقه را تعليم بده . »\r\nشيخ مفيد از خواب بيدار شد . تعجب كرد از اين‌كه فاطمه زهرا عليها السلام به همراه حسينين عليهما السلام بيايد و بگويد به آنها تعليم بده .\r\nصبح روز بعد شيخ در جلسه درس نشسته بود . ناگهان زنى را ديد كه دست دو پسرش را در دست داشت ، خدمت شيخ آورد . زن به شيخ مفيد گفت : « يا شيخ به اين دو كودك ( سيد رضى و سيد مرتضى ) فقه را تعليم بده . » شيخ مفيد كه تعبير خوابش را دريافته بود ، آن دو كودك را به بهترين وجه پرورش داد تا جايى كه سيد رضى و سيد مرتضى از مفاخر جهان تشيع گرديدند .\r\nروزى شيخ مفيد مقدارى سهم امام عليه السلام به اين دو كودك داد كه به مادرشان بدهند .\r\nمادر آن پول را قبول نكرد و گفت : « سلام مرا به شيخ برسانيد و بگوييد پدرمان مغازه‌اى به ارث گذاشته است . مادرمان اجاره اين مغازه را مىگيرد و خرج مىكند ، لذا احتياج زيادى نداريم و با قناعت زندگى مىكنيم . »\r\nسيد رضى رحمه الله همان جمع كننده‌ى نهج البلاغه مىباشد و سيد مرتضى رحمه الله صاحب نظر در علم فقه مىگردد . همچنين در مورد درجه‌ى معنوى مر حوم سيد رضى آمده :\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nروزى سيد رضى به نماز برادرش سيد مرتضى اقتداء نمود و در اثناى نماز قصد فرادى كرده ، نماز را به تنهايى و بدون جماعت خواند . وقتى كه به خانه مراجعت كردند ، سيد مرتضى رحمه الله نزد مادر به گلايه و شكايت پرداخت . مادر ، سيد رضى رحمه الله را مورد مذمّت و عتاب قرار داد . سيد رضى در پاسخ گفت : علت اين‌كه من نمازم را فرادى خواندم ، چون در اثناى نماز كه به برادرم اقتدا كرده بودم ، ناگهان ديدم برادرم به خون زنان غوطه‌ور است و من از مشاهده‌ى اين حال متعجّب و متحيّر شدم ، ناچار نمازم را فرادى كردم .\r\nپس سيد مرتضى گفته‌ى برادرش را تصديق نمود و گفت : موقع رفتن به مسجد در بين راه زنى مسئله حيض را از من سؤال نمود و آن باعث شد كه من در اثناى نماز يك مرتبه به ياد آن مسئله افتادم و درباره‌ى آن مسئله فكر مىكردم . « 1 »\r\n\r\nپرهيز از لقمه شبهه :\r\nروزگارى كه آيت الله العظمى سيد محمدرضا گلپايگانى به مكتب مىرفتند و پدرشان را هم از دست داده بودند رسم چنان بود كه وقت ناهار ، كودكان غذاهاىشان را روى هم ريخته ، با هم مىخوردند ؛ اما آيت اللّه گلپايگانى رحمه الله به كنارى مىرفتند و جداگانه غذاىشان را مىخوردند و هرچه ديگران اصرار مىكردند كه با آنان غذا بخورند نمىپذيرفتند و مىگفتند : شايد پدران شما راضى نباشند كه من از غذاىتان استفاده كنم . روزى بچه‌ها غذاى او را برداشتند و روى غذاى خود ريختند تا مجبور شود با آنها ناهار بخورد ، ايشان آن روز ناهار نخوردند .\r\nآرى ! رعايت تقوا و حلال و حرام و پرهيز از لقمه‌ى شبهه ناك پله‌ى اول كمال و ترقّى انسان است . « 2 »\r\n\r\n\r\n","description":"","footnote":"\r\n( 1 ) . كرامات علماء ، عبدالرحمن باقر زاده بابلى ، دارالكتاب جزايرى ، ص 13 .\r\n( 2 ) . ناصرالدين انصارى ، اختران فقاهت ، ج 2 .\r\n","page_name":" 78 ","page_number":78},
  {"content":"\r\n\r\n\r\nپول شبهه ناك :\r\nاز عارف معروف ملا على همدانى رحمه الله « 1 » نقل مىكنند : « روزى در خواب ديدم شخصى عصا به دست و با عينك و كلاه پوستين از پلّه‌هاى كتابخانه‌ام بالا آمد . وارد اتاق كه شد مارى از جيبش بيرون آورده روى دست من انداخته و گفت : « مار ديگرى نيز دارم كه بعداً مىآورم . » من در خواب به او گفتم كه مار را ببر و در فلان جا بينداز ! او هم مار را برداشت و رفت .\r\nفردا در كتابخانه بودم كه ديدم شخصى با همان شكل و شمايل خواب ، وارد شد . به پول وقت 5 تومان از جيبش در آورد و به من داد . من مار را فراموش كرده بودم . پس يادم افتاد كه به يك نيازمندى چندى است كه كمك نكرده‌ام . پنج تومان را به او بر گردانده و گفتم كه اين پول را به فلانى برسان . او هم پول را گرفت و رفت . يك ماه پس از آن باز آن مرد آمده و گفت : پنج تومان آورده‌ام تا به شما تقديم كنم . من بى اختيار به ياد خواب افتادم و گفتم : من اين پول رانمىپذيرم ، پول شما مار است . او بسيار ناراحت شد و گفت : « خدا لعنت كند آنان را . من راضى نبودم . » داستان را پرسيدم .\r\nگفت : « مغازه‌اى داشتم كه پسرانم جهت مشروب فروشى اجاره داده‌اند . اين پول هم وجه الاجاره آن است . » « 2 »\r\n\r\nذكر نام خدا در تهيه غذا :\r\nاز قول سيد بن طاووس به استناد آيه‌ى 121 سوره‌ى انعام كه آمده :\r\nوَ لا تَأْكُلُوا مِمَّا لَمْ يُذْكَرِ اسْمُ اللَّهِ عَلَيْهِ . . . .\r\n( از آنچه نام خدا برآن ياد نشده نخوريد ) ،\r\nگفته شده كه هر طعامى كه هنگام آماده كردن آن نام خدا برآن خوانده نمىشد ميل نمىفرمودند .\r\n\r\n\r\n","description":"","footnote":"\r\n( 1 ) . ملاعلى همدانى ، ( 1312 - 1398 ه . ق ) همدان .\r\n( 2 ) . قصه‌هاى عارفان ، جمشيد غلامى ، چاپ دوم ، ص 177 .\r\n","page_name":" 79 ","page_number":79},
  {"content":"\r\n\r\nواى بر دوره‌اى كه به جاى بردن نام خدا هنگام پخت ، موسيقى و آلات لهو استعمال نمايند و نعمت خدا را با معصيت همراه كنند . بدتر از آن از گندم وجوى كه زكات و حق فقيران و مستمندان در آن است استفاده شود و يا در زمين غصبى كشت شود .\r\nپس علّت قساوت دل‌ها و بى اثر شدن نسبت به موعظه و مجذوب شدن نسبت به وسوسه‌هاى شيطانى و محروم شدن از كرامات معنوى و نفوذ نفوس ، مشخص مىشود .\r\n\r\nاثر غذاى شبه ناك :\r\nاز شيوه‌هاى تربيتى قرآن توجه به غذائى است كه انسان مىخورد . خداوند متعال مىفرمايد : فَلْيَنْظُرِ الْإِنْسانُ إِلى طَعامِه « 1 » ؛ « انسان بايد به غذاى خويش بنگرد . » و اين امرى مسلّم و ترديد ناپذير است .\r\nچرا كه به گواهى تاريخ و تجربه دانشمندان علوم اسلامى ، غذاى پاك و حلال زمينه رشد و تعالى را به دنبال دارد و درمقابل غذاى ناپاك و حرام ، بستر فساد و خلاف را در وجود افراد فراهم مىآورد .\r\nخوردن غذاى شبه ناك و نيز خوردن غذاى كسى كه از حرام پرهيز ندارد ، هرچند جايز است ؛ ولى انسان را از نظر روحى و معنوى مريض و از عبادات محروم و يا سبب سلب توفيق مىشود « 2 » .\r\nيكى از شاگردان مرحوم رجب‌على خياط رحمه الله گويد : روزى پس از صرف غذايى حالت معنوى خود را از دست دادم . براى علت آن از شيخ كمك خواستم گفت :\r\nغذايى را كه خوردى فلان تاجر پولش را داده كه حقّ پير زنى را غصب كرده است .\r\n\r\nعلت فوت نماز شب :\r\nآقاى محمدتقى حاتمى نقل كرد : عادت من اين بود كه هرشب هنگام سحر يك\r\n\r\n\r\n","description":"","footnote":"\r\n( 1 ) . سوره عبس / آيه 24 .\r\n( 2 ) . 700 نكته ، ص 253 .\r\n","page_name":" 80 ","page_number":80},
  {"content":"\r\n\r\nساعت مانده به صبح براى نماز شب بيدارمىشدم ؛ ولى چهل روزموفق نشدم . به مرحوم شيخ حسنعلى اصفهانى ( نخودكى ) نامه نوشتم . ايشان درجواب ، دعاى كوچكى فرستادند كه صبح ناشتا بخوانم و نوشته بودند : « چهل روز قبل فلان روز كه از مجلس شورا با فلان شخص خارج شدى ظهرگذشته بود و رفيقان شما را به ناهار دعوت كرد . درچلوكبابى غذا خورديد ؛ اين اثرآن غذا است و همانطور بود كه حاج شيخ نوشته بودند . دعا را خواندم و مجدداً به خواندن نماز شب موفق شدم !\r\n\r\nغذاى كاملًا حلال\r\nآورده‌اند : ايامى كه امام باقر عليه السلام درحبس منصوردوانيقى ( دومين خليفه‌ى عباسى ) بود ، غذا كم ميل مىكرد . روزى يكى از زنان صالحه كه دوست‌دار اهل بيت عليهم السلام بود ، ازپول حلال دو عدد نان پخت و نزد امام فرستاد تا ميل كند .\r\nزندانبان به امام عرض كرد : فلان زن صالحه كه دوست دار شما است ، اين دوعدد نان را به رسم هديه فرستاده و سوگند خورده كه حلال است ؛ اما امام باقر عليه السلام آن نان را ميل نفرمود و آن را نزد آن زن فرستاد و فرمود : به آن زن بگوييد ما مىدانيم طعام تو حلال است ؛ اما چون آن را برطَبَق حرام گذاشتى و نزد ما فرستادى ، خوردنش برما روا نيست !\r\n\r\nمال حلال به فرزندان خود بخورانيد\r\nآيه الله العظمى سيد محمد كاظم يزدى رحمه الله مرجع بزرگ عالم تشيع ، در اواخر عمر با بركت خويش روزى عده‌اى از بزرگان نجف را در جلسه‌اى گرد هم آورد و چهار نفر را به عنوان وصى براى خود معين نمود تا پس از مرگش مقدارى از وجوهات شرعيه را كه نزد ايشان بود به مجتهد بعد از وى تحويل دهند .\r\nدر همين حال يكى از نوادگان ايشان به نام حاج آقا رضا صاحب كتاب « بزم ايران » به سيد عرض كرد : بعضى از نوادگان شما يتيم هستند و تا به حال تحت سرپرستى شما بوده‌اند ، خوب است چيزى از اين اموال را هم براى آنها تعيين كنيد . سيّد با آن حال\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nكسالتى كه داشت فرمود : « نوادگان من اگر متدين هستند خدا روزى آنها را مىرساند و اگر نه ، چگونه از مالى كه از آن من نيست به آنها كمك كنم . » بدين ترتيب حاضر نشد از اموال بيت المال استفاده شخصى نمايد و به فرزندانش بخوراند و همين باعث شد كه در آينده فرزندان و نوادگان ايشان جزو ستارگان علم و انديشه و از فقها و صاحبنظران طراز اول عالم اسلام گردند . « 1 »\r\n\r\nلقمه حرام :\r\nغذاى حرام قلب را چنان فاسد مىكند كه سركه عسل را ، به طورى كه موعظه خدا و پيامبر و امام هم در او اثر نمىكند چنان‌چه نصيحت امام حسين عليه السلام در روز عاشورا در دل اهالى كوفه و شام فايده‌اى نداشت .\r\nعارفى گويد : كسى كه لقمه‌ى حرام و يا شبهه ناك بخورد بدون ترديد از درگاه حق رانده شده و مطرود است . مگر نمىبينى كسى كه وضو ندارد از وارد شدن به خانه خدا و دست زدن به كتاب خدا معذور است ؟ با آن‌كه دو مقوله‌ى وضو و جنابت دو اصل مباح هستند نه حرام ، با اين حساب چگونه خواهد بود احوال كسى كه به لقمه‌ى حرام گرفتار شده و به نجاسات و شبهات آلوده گشته ؟ او بى ترديد از ساحت قرب خداوند ، دور است و حق ورود به حرمِ او را ندارد . « 2 »\r\n\r\nغذاى حرام چرك و خونابه‌اى بيش نيست اگر بصيرت داشته باشيم :\r\nحاجى مؤمن سرايدار مسجد سردزك شيراز گويد : « در ايام جوانى اشتياق وافر به ديدن امام زمان عليه السلام طورى مرا فرا گرفته بود كه از خورد و خوراك انداخته و هر روز نحيف‌تر و لاغرتر مىشدم به طورى كه روزى بر اثر ضعف بى هوش به زمين افتادم ، ناگاه صدايى به گوشم رسيد : حاجى مؤمن برخيز از غذايى كه براى تو آورده‌اند تناول كن و اين راهش نيست .\r\n\r\n\r\n","description":"","footnote":"\r\n( 1 ) . قصه‌هاى عارفان ، جمشيد غلامى ، چاپ دوم ، ص 20 و 21 .\r\n( 2 ) . كشكول شيخ بهايى .\r\n","page_name":" 82 ","page_number":82},
  {"content":"\r\n\r\nبلند شده و شخص نورانى را كنارم ديدم ايشان به من فرمودند : « شما همراه امام جماعت مسجد به مشهد برويد ! در قم شخصى را ملاقات خواهيد نمود به دستورهاى او عمل كنيد . » مبلغى هم پول به من مرحمت فرمودند و از نظرم ناپديد شدند من غذا را خورده و فردايش از سيد هاشم ، امام جماعت مسجد ، خواستم كه همراه‌شان به مشهد بروم و با قصد توقف چند روزه در قم حركت كرديم .\r\nدر حرم حضرت معصومه در قم شخصى با عبا و كلاه پشمى نمدى به من گفت :\r\nحاج مؤمن در تهران براى شما مشكلى پيش مىآيد و ده روز توقف مىكنيد ، ولى نگران نباشيد خود به خود حل مىشود . من مىروم تبريز از پدر و مادرم خدا حافظى كنم و در تهران به شما ملحق مىشوم . پس از رفع مشكل از شهربانى تهران ، سيد هاشم ماشينى دربست گرفت تا در راه خود و خانواده اش راحت باشند . موقع حركت آن شخص آمد و درخواست كرد كه همراه بيايد و سيد هاشم نيز موافقت كرد . من و آن شخص غريب در ماشين كنار هم نشستيم . او از من درخواست كرد كه در راه نه از غذاى سيد هاشم و نه از غذاى قهوه خانه‌هاى بين راهى بخورم .\r\nاو غذايى همراه داشت كه با هم مىخورديم . در راه يك بار به اصرار سيد هاشم خواستم لقمه‌اى از غذاى آن‌ها بخورم كه آن را چرك و خونابه ديده و از خوردن منصرف شدم .\r\nنزديكىهاى مشهد آن شخص به من گفت : امروز آخرين روز عمرم است و شما مسئول دفن و كفن هستيد و سيد هاشم نيز شما را در اين كار كمك خواهد كرد . پس مقدارى پول نيز از بابت هزينه حمل جسد و دفن و كفن به من داد .\r\nوقتى ماشين براى استراحت توقف كرد و آن مرد شريف پشت تپه‌اى رفت . چون دير كرد ، به دنبالش رفته ديديم كه به قبله دراز كشيده و عبا بر سر گذارده و جان به جان آفرين تسليم كرده . موضوع را به سيد هاشم در ميان گذاشتم . او ناراحت شد از اين‌كه من از اول جريان را با او در ميان نگذاشته‌ام تا از وجودش استفاده كرده باشد . من نيز\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nاجازه‌ى چنين كارى نداشتم . طبق وصيت او عمل كرديم . « 1 »\r\n\r\nبىسواد حافظ قرآن :\r\nدر سال‌نامه‌ى نور دانش سال 1335 صفحه‌ى 223 عكسى از شخصى به نام كربلايى محمد كاظم كريمى ساروقى از توابع فراهان اراك چاپ گرديد كه علىرغم بىسوادى به شهادت اهالى ده ، دفعتاً حافظ تمام قرآن شده بود . او توسط علماى اعلام وقت ، مورد امتحان قرار گرفته و همه صحت ادعاى او را تأييد كردند . از عناياتى كه براى او شده بود آمده :\r\n1 - كلمات عربى و غيرعربى كه بر او خوانده مىشد از كلمات قرآنى تشخيص مىداد .\r\n2 - آدرس هر كلمه‌ى قرآنى را بلافاصله مىگفت .\r\n3 - كلمات تكرارى آمده در قرآن را بدون وقفه مىشمرد و دنبال آنها را مىخواند .\r\n4 - اگر كلمه‌اى در قرآن كم و زياد مىشد و يا از نظر اعراب غلط خوانده مىشد ، بدون تأمل تذكر مىداد .\r\n5 - هرگاه چند كلمه از چند سوره به دنبال هم خوانده مىشد ، محل هر كلمه را بدون اشتباه بيان مىكرد .\r\n6 - هر آيه از هر قرآنى كه به او مىدادند ، آناً نشان مىداد .\r\n7 - در يك صفحه‌ى عربى و غيرعربى مخلوط به آيات قرآنى ، آيات قرآن را تشخيص مىداد .\r\nاو در مورد اين موهبت و عنايات غيبى اش مىگفت : چند سال پيش از آن در روستايى رعيتى مىكرد . روزى واعظ در حين وعظ گفت : نماز در ملك كسى كه زكات نمىدهد ، باطل است . اين حرف در من اثر كرده و چون يقين داشتم اربابى كه برايش كار مىكردم اهل زكات نيست پس از كار كردن به آن مرد خوددارى كرده و در\r\n\r\n\r\n","description":"","footnote":"\r\n( 1 ) . تلخيص از ناگفته‌هاى عارفان ، محمد جواد نور محمدى ، ص 105 .\r\n","page_name":" 84 ","page_number":84},
  {"content":"\r\n\r\nنتيجه براى يافتن كارى جديد از روستا بيرون رفته و در بين قم و اراك به كار عملگى پرداختم .\r\nپس از مدتى مالكم سفارش فرستاد كه ديگر زكات مىدهم ؛ برگرد سر كارت . پس از تحقيق يقين كردم كه زكات مىدهد ؛ پس سر ملك او برگشتم . مالك قطعه زمينى با يك بار گندم به من داد . من نصف گندم را براى آذوقه و نصف ديگر را براى بذر اختصاص دادم . موقع برداشت محصول نير نصفش را براى خودم برداشته و نصف ديگر را بذل فقرا مىكردم .\r\nروزى موعد خرمن به قصد باد دادن گندم‌هاى كوبيده شده به مزرعه رفتم ولى بادى نيامد . هرچه منتظر شدم از باد خبرى نشد . به خانه برمىگشتم كه در راه فقيرى كه همه سالى مقدارى گندم برايش مىدادم با من برخورد كرد و گفت كه آن روز براى قوت خانواده اش درمانده است . ولى به علت نوزيدن باد ، كارى از دست من ساخته نبود . خجالت كشيدم چيزى بگويم . به ناچار دوباره به مزرعه برگشتم . با هزار زحمت با دستم مقدارى گندم را از كاه جدا كرده و به در خانه آن فقير بردم . در راه خانه‌ى آن مرد ، دو امامزاده به نام‌هاى باقر و جعفر وجود داشت . در ميدان جلو امامزاده عليهم السلام نشستم تا مقدارى رفع خستگى كنم . دو نفر سادات جوان رسيدند و گفتند : كربلايى محمد كاظم ! اينجا چكار مىكنى ؟ گفتم براى رفع خستگى نشسته‌ام . گفتند : بيا داخل امامزاده تا زيارتى بخوانيم . داخل رفتيم . آنها مشغول خواندن زيارت نامه شدند و من چون سوادى نداشتم در گوشه‌اى ايستاده و گوش فرا دادم . ناگهان متوجه نقش و نگارى در بقعه شدم كه قبلًا نبود . پس يكى از آن دو جوان به من گفت كه تو هم بخوان .\r\nگفتم : بىسوادم . چند بار تكرار كرد كه بخوان ، مىتوانى بخوانى ! پس متوحش شده و بىهوش شدم . وقتى به هوش آمدم اين موهبت را در خود يافتم . « 1 »\r\n\r\n\r\n","description":"","footnote":"\r\n( 1 ) . داستانهاى شگفت دستغيب ، ص 34 .\r\n","page_name":" 85 ","page_number":85},
  {"content":"\r\n\r\n\r\nحلواى ارسالى معاويه\r\nروزى معاويه هديه‌اى براى ابوالاسود دوئلى فرستاد كه مقدارى از آن ، حلوا بود و منظورش از فرستادن هديه اين بود كه دل آنها را به دست آورد و قلب‌شان را از محبت على عليه السلام خالى كند . ابوالاسود دختركى پنج - شش ساله داشت . دخترك نزد پدر آمد و همين كه چشمش به حلوا افتاد ، لقمه‌اى از آن برداشت و در دهان گذاشت .\r\nابوالاسود گفت : دختركم ! آنچه در دهان برده‌اى بيرون بينداز ، اين غذا زهر است .\r\nمعاويه مىخواهد به وسيله‌ى اين حلوا ، ما را فريب دهد و از اميرمؤمنان عليه السلام دور و محبت ائمه عليهم السلام را از قلب ما خارج كند ! دخترك گفت : خدا صورتش را زشت كند ! او مىخواهد ما را به وسيله‌ى حلوايى شيرين و زعفران دار از سيد پاك و بزرگوار امام على عليه السلام دوركند ؟ ! مرگ بر فرستنده و خورنده اين حلوا باد ! » آن گاه دخترك آنقدر دست درگلو برد و خود را رنج داد تا آنچه خورده بود ، قى كرد . وقتى خود را پاك كرد ، اين ابيات را سرود :\r\n أبا الشهدِالمُزعفَر يابنَ هندِ * نَبيعُ عليكَ احساباً و ديناً\r\nمعاذَ اللهِ كيف يكونُ هذا * ومولانا اميرالمومنينا \r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nاحكام خريد و فروش\r\nچيزهائى كه در خريد و فروش مستحبّ است :\r\n* مسأله 1 - پنج چيز در خريد و فروش مستحبّ است : اوّل ياد گرفتن احكام آن ، مگر اين كه بداند در معامله‌اى اگر مسأله را نداند در حرام واقع مىشود در اين صورت واجب است ياد بگيرد . حضرت صادق عليه السلام فرمودند : كسى كه مىخواهد خريد و فروش كند بايد احكام آن را ياد بگيرد و اگر پيش از ياد گرفتن احكام آن ، خريد و فروش كند ، به واسطه معامله‌هاى باطل و شبهه‌ناك به هلاكت مىافتد .\r\nدوم آن كه در قيمت جنس بين مشترىهاى مسلمان فرق نگذارد ، مگربه لحاظ علم و تقوى .\r\nسوم آن كه در قيمت جنس سخت‌گيرى نكند .\r\nچهارم چيزى را كه مىفروشد زيادتر بدهد و آنچه را مىخرد كمتر بگيرد .\r\nپنجم كسى كه با او معامله كرده ، اگر پشيمان شود و از او تقاضا كند كه معامله را به هم بزند ، براى به هم زدن معامله حاضر شود .\r\n* مسأله 2 - اگر انسان نداند معامله‌اى كه مىنمايد صحيح است يا باطل ، نمىتواند در مالى كه گرفته تصرّف نمايد ، مگر اين كه بداند طرف راضى به تصرّف بدون صحّت معامله هست .\r\n* مسأله 3 - كسى كه مال ندارد و مخارجى بر او واجب است مثل خرج زن و بچه ، بايد كسب كند و براى كارهاى مستحبّ مانند وسعت دادن به عيالات و دستگيرى از فقراء ، كسب كردن مستحبّ است .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n\r\nمعاملات مكروه\r\n* مسأله 4 - عمده معاملات مكروه از اين قرار است : اوّل - ملك فروشى ؛ دوم - قصّابى ؛ سوم - كفن فروشى ؛ چهارم - معامله با مردمان پست ؛ پنجم - معامله بين اذان صبح واوّل آفتاب ؛ ششم - آن كه كار خود را خريد و فروش گندم و جو و مانند اين‌ها قرار دهد ؛ هفتم - آن كه براى خريدن جنسى كه ديگرى مىخواهد بخرد ، داخل معامله او شود .\r\n\r\nمعاملات حرام\r\n* مسأله 5 - معاملات حرام شش است :\r\nاوّل - خريد و فروش عين نجس مثل بول و غائط بلكه جواز بيع در غائط بعيد نيست گرچه احتياط در ترك بيع است ؛ و اما عبد كافر و سگ شكارى ، خريد و فروش آنها با آن كه عين نجس هستند جايز است .\r\nدوم - خريد و فروش مال غصبى ، در صورتى كه تصرّف در مال غير نمايد ، امّا خواندن عقد بدون تصرّف نه باطل است و نه حرام بلكه فضولى است و بستگى به اجازه مالك دارد .\r\nسوم - خريد و فروش چيزى كه مال نيست ، مثل حيوانات درنده اگر منفعت عقلايى نداشته باشد .\r\nچهارم - معامله چيزى كه منافع معمولى آن فقط كار حرام باشد ، مانند اسباب قمار .\r\nپنجم - معامله‌اى كه در آن ربا باشد .\r\nششم - فروش جنسى كه با چيزى ديگر مخلوط است ، در صورتى كه آن چيزمعلوم نباشد و فروشنده هم به خريدار نگويد ، مثل فروختن روغنى كه آن را با پيه مخلوط كرده است و اين عمل را غش مىگويند . پيغمبر اكرم صلى الله عليه و آله و سلم فرمود : « از ما نيست كسى كه در معامله با مسلمانان غش كند يا به آنان ضرر بزند يا تقلّب و حيله نمايد و هر كه با برادر مسلمان خود غش كند ، خداوند بركت و روزى او را مىبرد و راه معاش او را مىبندد و او را به خودش واگذار مىكند » ، در بعضى از صورت‌ها مراد از حرمت\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nبطلان معامله است مثل صورت سوم .\r\n* مسأله 6 - فروختن چيز پاكى كه نجس شده و آب كشيدن آن ممكن است اشكال ندارد ، ولى اگر مشترى آن چيز را براى كارى بخواهد كه شرط آن پاك بودن است مثل لباس كه مىخواهد با آن نماز بخواند ، احتياط واجب آن است كه فروشنده نجس بودن آن را به او بگويد .\r\n* مسأله 7 - اگر چيز پاكى مانند روغن و نفت كه آب كشيدن آن ممكن نيست نجس شود ، چنانچه آن را براى كارى بخواهد كه شرطش پاك بودن است مثل خوردن ، اگر به مشترى بگويد كه نجس است ، فروش آن جايز است و اگر براى كارى بخواهد كه شرط آن پاك بودن نيست ، مثلًا بخواهند نفت نجس را بسوزانند فروش آن اشكال ندارد و لازم نيست نجاست آن را به مشترى اعلام كنند و ظاهراً بر ملكيت مالك باقى مىماند .\r\n* مسأله 8 - خريد و فروش داروهاى متنجّس حرام است ، البته اگر منفعت‌شان در خوردن و آشاميدن منحصر باشد و اگر بشود استفاده‌هاى ديگر از آن‌ها كرد مثل سوزانيدن يا ماليدن به بدن مانعى ندارد و همچنين اگر پول را براى ظرف آن يا براى زحمت دوافروش بدهند ، اشكال ندارد .\r\n* مسأله 9 - خريد و فروش روغن وداروهاى روان وعطرهايى كه از ممالك غير اسلامى مىآورند ، اگر نجس بودن آنها معلوم نباشد اشكال ندارد ، ولى روغنى را كه از حيوان بعد از جان دادن آن مىگيرند ، چنانچه در شهر كفّار از دست كافر بگيرند ، يا در شهر مسلمانان از دست كافر بگيرد كه علم نداشته باشد آيا از مسلمان گرفته ، و يا از دست مسلمان بگيرد كه مىداند از كافر گرفته ، و از حيوانى باشد كه اگر رگ آن را ببرند خون از آن جستن مىكند ، نجس است و معامله‌ى آن باطل مىباشد مگر اين كه بداند كه كافر آنها را از مسلمان خريده است .\r\n* مسأله 10 - اگر روباه را به غير دستورى كه در شرع معيّن شده كشته باشند ، يا خودش مرده باشد ، خريد و فروش پوست آن حرام و معامله آن باطل است .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n* مسأله 11 - خريد و فروش گوشت و پيه و چرمى كه از ممالك غير اسلامى مىآورند ، يا از دست كافر گرفته مىشود باطل است ولى اگر انسان بداند كه آنها از حيوانى است كه به دستور شرع كشته شده ، خريد و فروش آنها اشكال ندارد و همچنين اگر بداند كه كافر آنها را از مسلمان خريده است ، اشكالى ندارد .\r\n* مسأله 12 - خريد و فروش گوشت و پيه و چرمى كه از دست مسلمان گرفته شود ، اشكال ندارد اگرچه آن مسلمان آن را از دست كافر گرفته باشد مگر آن كه در بازار كفّار باشد و از دست كافر گرفته است ، در اين صورت احوط اجتناب است .\r\n* مسأله 13 - خريد و فروش مسكرات حرام و معامله آنها باطل است .\r\n* مسأله 14 - فروختن مال غصبى فضولى است و اگر تصرّفى در مال نكند نه معصيت كرده و نه معامله باطل است و اگر صاحب مال بعداً اجازه فروش آن را بدهد ، و فروشنده نمىتواند بهاى آن را از خريدار بگيرد .\r\n* مسأله 15 - اگر خريدار قصدش اين باشد كه پول جنس را ندهد معامله اشكال دارد ، در صورتى كه قصد جدّ معامله نكرده باشد .\r\n* مسأله 16 - اگر خريدار بخواهد پول جنس را بعداً از حرام بدهد ، معامله صحيح است در صورتى كه به ذمّه خريده باشد ، ولى بايد مقدارى كه بدهكار است از مال حلال بدهد .\r\n* مسأله 17 - خريد و فروش آلات لهو مثل تار و ساز حتّى سازهاى كوچك حرام است .\r\n* مسأله 18 - اگر چيزى كه مىشود استفاده حلال از آن ببرند به قصد اين بفروشد كه آن را در حرام مصرف كنند مثلًا انگور را به اين قصد بفروشد كه از آن شراب تهيّه نمايد ، معامله آن حرام و باطل است .\r\n* مسأله 19 - خريد و فروش مجسّمه مكروه است به كراهت شديد ، ولى خريد و فروش صابونى كه روى آن مجسمه دارد ، اگر مقصود ، معامله صابون باشد كراهتى ندارد .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n* مسأله 20 - خريدن چيزى كه از قمار ، يا دزدى ، يا از معامله باطل تهيّه شده صحيح نيست و اگر مالك اصلى او بيع را امضاء نكند تصرّف در آن مال حرام مىباشد و در اين صورت اگر كسى آن رابخرد ، بايد به صاحب اصلىاش برگرداند .\r\n* مسأله 21 - اگر روغنى را كه با پيه مخلوط است بفروشد ، چنانچه آن را معيّن كند مثلًا بگويد اين يك من روغن را مىفروشم در صورتى كه صدق روغن بر آن نكند ، معامله به مقدار پيه‌اى كه در آن است باطل مىباشد ، و پولى كه فروشنده براى پيه آن گرفته مال مشترى و پيه مال فروشنده است و مشترى مىتواند معامله روغن خالصى را هم كه در آن است به هم بزند ولى اگر آن را معيّن نكند بلكه يك من روغن بفروشد ، بعد روغنى كه پيه‌دارد بدهد ، مشترى مىتواند آن روغن را پس دهد و روغن خالص مطالبه‌نمايد .\r\n* مسأله 22 - اگر مقدارى از جنسى را كه با وزن يا پيمانه مىفروشد به زيادتر از همان جنس بفروشد ، مثلًا يك من گندم را به يك من و نيم گندم بفروشد ، ربا و حرام است و گناه يك درهم ربا بزرگتر از آن است كه هفتاد مرتبه با محرم خود زنا كند ، بلكه اگر يكى از دو جنس ، سالم و ديگرى معيوب ، يا جنس يكى خوب و جنس ديگرى بد باشد ، يا با يكديگر تفاوت قيمت داشته باشند ، چنانچه بيشتر از مقدارى كه مىدهد بگيرد ، باز هم ربا و حرام است پس اگر مس درست را بدهد و بيشتر از آن مس شكسته بگيرد ، يا برنج صدرى را بدهد و بيشتر از آن برنج گرده بگيرد يا طلاى ساخته را بدهد و بيشتر از آن طلاى نساخته بگيرد ، ربا و حرام مىباشد .\r\n* مسأله 23 - اگر چيزى را كه اضافه مىگيرد غير از جنسى باشد كه مىفروشد ، مثلًا يك من گندم به يك من گندم و يك قران پول بفروشد باز هم ربا و حرام است بلكه اگرچيزى زيادتر نگيرد ولى شرط كند كه خريدار عملى براى او انجام دهد ، ربا و حرام مىباشد .\r\n* مسأله 24 - اگر كسى كه مقدار كمتر را مىدهد چيزى اضافه كند ، مثلًا يك من گندم و يك دستمال را به يك من و نيم گندم بفروشد ، اشكال ندارد و همچنين است\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nاگر از هر دو طرف چيزى زياد كنند مثلًا يك من گندم و يك دستمال را به يك من و نيم گندم و يك انگشترى بفروشد .\r\n* مسأله 25 - اگر چيزى را كه مثل پارچه با متر و ذرع مىفروشند ، يا چيزى را كه مثل گردو و تخم مرغ با شماره معامله مىكنند ، بفروشد و زيادتر بگيرد مثلًا ده‌تا تخم مرغ بدهد ويازده‌تا بگيرد اشكال ندارد .\r\n* مسأله 26 - جنسى را كه در بعضى از شهرها با وزن ، يا پيمانه مىفروشند و در بعضى از شهرها با شماره معامله مىكنند ، با آن جنس در هر يكى از آن دو شهر حكم معامله‌اى كه با او مىشود را دارد ، در صورتى كه هيچ كدام بر ديگرى غالب نباشد ، و در صورت غلبه حكم آن مقدّم است .\r\n* مسأله 27 - اگر چيزى را كه مىفروشد و عوضى را كه مىگيرد از يك جنس نباشد ، زيادى گرفتن اشكال ندارد ، پس اگر يك من برنج بفروشد و دو من گندم بگيرد ، معامله صحيح است .\r\n* مسأله 28 - اگر جنسى را كه مىفروشد و عوضى را كه مىگيرد ، از يك چيز عمل آمده باشد ، پس اگر مخالفت فرع با اصل فقط در صفت باشد ، مثلًا گندم را آرد كند يا شير را پنير نمايد ، اظهر آن است كه اين‌ها از يك جنس مىباشد و در معامله نبايد زيادتى در آنها باشد وامّا اگر چيزى را از چيزى بگيرند مثلًا شير را كره يا شير را روغن نمايند ، آنها دو جنس مىباشند و در معامله به آنها زيادتى چه در گرفتن و چه در دادن ، اشكالى ندارد اگرچه بنابر احتياط واجب در اين صورت هم ترك زيادتى به آنها در معامله است .\r\n* مسأله 29 - جو و گندم در ربا يك جنس حساب مىشود ، پس اگر يك من گندم بدهد و يك من و پنج سير جو بگيرد ، ربا و حرام است و نيز اگر مثلًا ده من جو بخرد كه سر خرمن ده من گندم بدهد ، چون جو را نقد گرفته و بعد از مدّتى گندم را مىدهد ، مثل آن است كه زيادى گرفته و حرام مىباشد .\r\n* مسأله 30 - اگر مسلمان از كافرى كه در پناه اسلام نيست ، ربا بگيرد اشكال ندارد\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nو نيز پدر و فرزند و زن و شوهر مىتوانند از يكديگر ربا بگيرند .\r\n\r\nشرائط فروشنده و خريدار\r\n* مسأله 31 - براى فروشنده و خريدار شش چيز شرط است :\r\nاوّل - آن كه بالغ باشند ؛\r\nدوم - آن كه عاقل باشند ؛\r\nسوم - آن كه سفيه نباشند ، يعنى مال خود را در كارهاى بيهوده مصرف نكنند ؛\r\nچهارم - آن كه قصد خريد و فروش داشته باشند ، پس اگر مثلًا به شوخى بگويد مال خود را فروختم ، معامله باطل است ؛\r\nپنجم - آن كه كسى آنها را مجبور نكرده باشد ؛\r\nششم - آن كه مالك يا اختياردار جنس و عوضى كه مىدهند ، باشند مثل پدر وجدّ نسبت به صغير با تفصيلى كه احكام اين‌ها در مسائل آينده ذكرخواهد شد .\r\n* مسأله 32 - معامله با كودك نابالغ باطل است ، مگر آن كه مميّز قريب به بلوغ باشد و يا پدر يا جدّ آن كودك به او اجازه داده باشند كه معامله كند .\r\n* مسأله 33 - اگر از فرد نابالغ چيزى را بخرد و فرد نابالغ بدون اجازه اين معامله را نموده است ، يا چيزى به او بفروشد ، بايد جنس يا پول را كه از او گرفته به صاحب آن بدهد ، يا از صاحبش رضايت بخواهد مگر اين كه مأذون از مالك پول باشد با شرطى كه قبلًا گفته شد ، پس در اين صورت معامله صحيح است و در صورت مأذون نبودن طفل اگر صاحب آن را نمىشناسد و براى شناختن او هم وسيله ندارد ، بايد چيزى را كه از او گرفته ، از طرف صاحب آن مظالم بدهد .\r\n* مسأله 34 - اگر كسى با فرد نابالغ معامله كند و جنس يا پول كه به وى داده از بين برود در صورتى كه معامله صحيح نباشد ، نمىتواند از نابالغ يا ولى او مطالبه نمايد ، اگر مىدانسته كه معامله با آن فرد نابالغ باطل است .\r\n* مسأله 35 - اگر خريدار يا فروشنده را به معامله مجبور كنند ، چنانچه بعد از معامله راضى شود و بگويد راضى هستم ، معامله صحيح است ولى احتياط مستحبّ\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nآن است كه دوباره صيغه معامله را بخوانند .\r\n* مسأله 36 - اگر انسان مال كسى را بدون اجازه او بفروشد ، چنانچه صاحب مال به فروش آن راضى نشود و اجازه ندهد ، معامله باطل است .\r\n* مسأله 37 - پدر وجدّ پدرى طفل و نيز وصيّ پدر در تصرّف در اموال صغار و همچنين وصيّ جدّ پدرى در تصرّف اموال قاصرين يا قيم منصوب از طرف پدر يا جدّ مىتوانند مال طفل را بفروشند و نيز مجتهد عادل هم مىتواند مال ديوانه يا يتيم يا مال كسى را كه غايب است بفروشد و احتياط در اين موارد ، رعايت مصلحت وغبطه است .\r\n* مسأله 38 - اگر كسى مالى را غصب كند و بفروشد و بعد از فروش ، صاحب مال معامله را براى خودش اجازه دهد ، معامله صحيح است و چيزى را كه غصب كننده به مشترى داده و منفعت‌هاى آن از موقع معامله ، ملك مشترى است و چيزى را كه مشترى داده و منفعت‌هاى آن از موقع معامله ، ملك كسى است كه مال او را غصب كرده‌اند .\r\n* مسأله 39 - اگر كسى مالى را غصب كند و بفروشد به قصد اين كه پول آن ، مال خودش باشد ، چنانچه صاحب مال معامله را اجازه نكند ، معامله باطل است و اگر براى كسى هم كه مال را غصب كرده اجازه نمايد نيز معامله اشكال دارد .\r\n\r\nشرائط جنس و عوض آن\r\n* مسأله 40 - جنسى كه مىفروشند و چيزى كه عوض آن مىگيرند ، پنج شرط دارد :\r\nاوّل - آن كه مقدار آن با وزن يا پيمانه يا شماره و مانند اين‌ها معلوم باشد ؛\r\nدوم آن كه بتوانند آن را تحويل دهند ، بنابراين فروختن اسبى كه فرار كرده صحيح نيست ولى اگر بندهء فرار كرده با چيزى كه مىتواند تحويل دهد و ماليت هم داشته باشد مثلًا با يك فرش بفروشد ، اگرچه آن بنده پيدا نشود ، معامله صحيح است ؛\r\nسوم خصوصيّاتى را كه در جنس و عوض هست و به واسطه آن ميل مردم به معامله فرق مىكند ، معيّن نمايد ؛\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nچهارم كسى در جنس ، يا در عوض آن حقّ نداشته باشد ، پس مالى را كه انسان پيش كسى گرو گذاشته ، بدون اجازه او نمىتواند بفروشد ؛\r\nپنجم خود جنس را بفروشد ، نه منفعت آن را پس اگر مثلًا منفعت يك ساله خانه را بفروشد ، صحيح نيست ولى چنانچه خريدار به جاى پول ، منفعت ملك خود را بدهد ، مثلًا فرشى را از كسى بخرد و عوض آن ، منفعت يك ساله خانه خود را به او واگذار كند اشكال ندارد و احكام اين‌ها در مسائل آينده گفته خواهد شد .\r\n* مسأله 41 - جنسى را كه در شهرى با وزن يا پيمانه معامله مىكنند ، در آن شهر انسان بايد با وزن يا پيمانه بخرد ، ولى مىتواند همان جنس را در شهرى كه با ديدن معامله مىكنند ، با ديدن خريدارى نمايد .\r\n* مسأله 42 - چيزى را كه با وزن خريد و فروش مىكنند ، با پيمانه‌اى كه وزن آن معلوم باشد هم مىشود معامله كرد مثلًا اگر مىخواهد ده من گندم بفروشد ، با پيمانه‌اى كه يك من گندم مىگيرد ، ده پيمانه بدهد .\r\n* مسأله 43 - اگر يكى ازشرطهايى كه گفته شد در معامله نباشد ، معامله باطل است ولى اگر خريدار و فروشنده با علم به بطلان معامله راضى باشند كه در مال يكديگر تصرّف كنند ، تصرّف آنها اشكال ندارد .\r\n* مسأله 44 - معامله‌ى چيزى كه وقف شده باشد ، باطل است ؛ ولى اگر آن چيز طورى خراب شود كه نتوانند استفاده‌اى را كه مال براى آن وقف شده از آن ببرند ، مثلًا حصير مسجدى به طورى پاره شود كه نتوانند روى آن نماز بخوانند ، فروش آن اشكال ندارد و بنابر احوط وجوبى مراجعه به حاكم شرع در فروش آن بنمايند در صورتى كه ممكن باشد ، و احوط هم آن است كه پول آن را در همان مسجد به مصرفى برسانند كه به مقصود وقف كننده نزديك‌تر باشد .\r\n* مسأله 45 - هرگاه بين كسانى كه مال را براى آنان وقف كرده‌اند به گونه‌اى اختلاف پيدا شود كه اگر مال وقف را نفروشند ، گمان آن برود كه مال يا جانى تلف شود ، مىتوانند آن مال را بفروشند و به مصرفى كه به مقصود واقف نزديك‌تر\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nاست برسانند .\r\n* مسأله 46 - خريد و فروش ملكى كه آن را به ديگرى اجاره داده‌اند اشكال ندارد ، ولى استفاده آن ملك در مدّت اجاره ، مال مستأجر است و اگر خريدار نداند كه آن ملك را اجاره داده‌اند ، يا به گمان اين كه مدّت اجاره كم است ملك را خريده باشد ، پس از اطلاع مىتواند معامله خريد را به هم بزند .\r\n\r\nصيغه خريد و فروش\r\n* مسأله 47 - در خريد و فروش لازم نيست صيغه عربى بخوانند ، مثلًا اگر فروشنده به فارسى بگويد : اين مال را در عوض اين پول فروختم ، و مشترى بگويد :\r\nقبول كردم ، معامله صحيح است ، ولى خريدار و فروشنده بايد قصد انشاء داشته باشند يعنى به گفتن اين دو جمله مقصودشان خريد و فروش باشد .\r\n* مسأله 48 - اگر در موقع معامله ، صيغه نخوانند ولى فروشنده در مقابل مالى كه ازخريدار مىگيرد ، مال خود را در عوض آن ملك او كند و او بگيرد ، معامله صحيح است و هر دو مالك مىشوند .\r\n\r\nخريد و فروش ميوه‌ها\r\n* مسأله 49 - فروش ميوه‌اى كه گل آن ريخته و دانه بسته در غير خرما ، پيش از چيدن صحيح است و نيز فروختن غوره بر درخت اشكال ندارد ، و در خرما بايد معامله پس از سرخ و زرد شدن خرما باشد .\r\n* مسأله 50 - اگر بخواهند ميوه‌اى كه بر درخت است ، پيش از آن كه دانه ببندد و گلش بريزد بفروشند ، بايد چيزى از حاصل زمين مانند سبزىها را با آن بفروشند ، يا ميوه بيشتر از يك سال را با آن بفروشند ، يا با مشترى شرط چيدن در همان زمان را بنمايد .\r\n* مسأله 51 - اگر خرمايى را كه زرد يا سرخ يا رسيده شده ، بر درخت بفروشند اشكال ندارد ، ولى نبايد عوض آن را خرما بگيرند ، امّا اگر كسى يك درخت خرما در\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nخانه يا باغ كس ديگر داشته باشد ، در صورتى كه‌مقدار آن را تخمين كنند و صاحب درخت آن را به صاحب‌خانه يا باغ‌بفروشد و عوض آن را از غير آن ، خرما بگيرد چنانچه خرمايى را كه‌مىگيرد كمتر يا زيادتر از مقدارى كه تخمين زده‌اند نباشد ، اشكال ندارد .\r\n* مسأله 52 - فروختن خيار و بادنجان و سبزىها و مانند اين‌ها كه سالى چند مرتبه چيده مىشود ، در صورتى كه ظاهر و نمايان شده باشد ومعيّن كنند كه مشترى در سال چند دفعه آن را بچيند ، اشكال ندارد .\r\n* مسأله 53 - اگر خوشه گندم و جو را بعد از آن كه دانه بسته ، به چيز ديگرى غير گندم و جو بفروشند ، اشكال ندارد .\r\n* مسأله 54 - اگر جنسى را نقد بفروشد ، خريدار و فروشنده بعد از معامله مىتوانند جنس و پول را از يكديگر مطالبه نموده و تحويل بگيرند و تحويل دادن خانه و زمين و مانند اين‌ها از اموال غير منقول به اين است كه آن را در اختيار خريدار بگذارند كه بتواند در آن تصرّف كند ، و تحويل دادن فرش و لباس و مانند اين‌ها به اين است كه آن را طورى در اختيار خريدار بگذارند كه اگر بخواهد آن را به جاى ديگر ببرد ، فروشنده جلوگيرى نكند .\r\n* مسأله 55 - در معامله‌ى نسيه بايد مدّت كاملًا معلوم باشد ، پس اگر جنسى را بفروشد كه سر خرمن پول آن را بگيرد ، چون مدّت كاملًا معيّن نشده ، معامله باطل است .\r\n* مسأله 56 - اگر جنسى را نسيه بفروشد ، پيش از تمام شدن مدّتى كه قرار گذاشته‌اند نمىتواند عوض آن را از خريدار مطالبه نمايد ، ولى اگر خريدار بميرد و از خودش مال داشته باشد ، فروشنده مىتواند پيش از تمام شدن مدّت ، طلبى را كه دارد از ورثه‌ى او مطالبه نمايد .\r\n* مسأله 57 - اگر جنسى را نسيه بفروشد ، بعد از تمام شدن مدّتى كه قرار گذاشته‌اند ، مىتواند عوض آن را از خريدار مطالبه نمايد ، ولى اگر خريدار نتواند\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nبپردازد ، بايد او را مهلت دهد .\r\n* مسأله 58 - اگر به كسى كه قيمت جنس را نمىداند ، مقدارى نسيه بدهد و قيمت آن را نگويد ، معامله باطل است ولى اگر به كسى كه قيمت نقدى جنس را مىداند نسيه بدهد و گران‌تر حساب كند ، مثلًا بگويد جنسى را به تو نسيه مىدهم تومانى يك ريال از قيمتى كه نقد مىفروشم گران‌تر حساب مىكنم و او قبول كند ، اشكال ندارد .\r\n* مسأله 59 - كسى كه جنسى را نسيه فروخته و براى گرفتن پول آن مدّتى قرار داده ، اگر مثلًا بعد از گذشتن نصف مدّت ، مقدارى از طلب خود را كم و ابراء كند و بقيه را نقد بگيرد ، اشكال ندارد .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nاستفتائات خريد و فروش\r\n\r\nخريد و فروش اعيان نجسه\r\nس 1 - آيا فروش عضو قطع شده ، در حدّ يا قصاص يا واگذارى آن به مسلمان ديگر جايز است يا خير ؟ و اگر جايز است رضايت چه كسى شرط است و پول از بابت فروش آن به چه كسى مىرسد ؟\r\nج 1 - فروش عضو قطع شده كه از اعيان نجسه است ، جايز نيست ولى پول گرفتن براى رضايت دادن مانعى ندارد و پول هم مال صاحب عضو است كه صاحب حقّ مىباشد .\r\nس 2 - شخصى بر اثر تصادف دو پايش قطع شده آيا دفن پاها واجب است يا خير و در صورت نياز اشخاص ديگر ، فروش آن چه صورت دارد ؟\r\nج 2 - در صورتى كه قابل پيوند به خودش يا به ديگرى بوسيله اهداء نباشد بنابر احتياط دفن نمايند ، امّا معامله به صورت بيع در اعضاى قطع شده خالى از اشكال نيست ، ولى دادن پول جهت تحصيل رضايت از صاحبش مانعى ندارد .\r\nس 3 - آيا زوائد الولاده كه جفت بچّه‌ها نام دارد را مىتوان به فروش رسانيد ؟\r\nج 3 - خوب است دفن شود ، مثل مشيمه و علقه و مانند آن ، ولى اگر دفن نكردند و نزد عقلاء قابل انتفاع باشد ، معامله‌اش اشكالى ندارد .\r\nس 4 - آيا منى انسان را جهت معالجه امراض مىتوان فروخت ؟\r\nج 4 - جايز نيست زيرا نجس العين است .\r\n\r\nكم فروشى\r\nس 1 - اگر بايع سهواً يا عمداً مبيع را كم داده ، آيا موجب فساد معامله و حرمت\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nتصرّف در ثمن مىشود يا خير ؟\r\nج 1 - ضامن بقيّه مبيع است و بايد تتمه مبيع را بپردازد و اگر نپرداخت موجب خيار براى مشترى مىشود .\r\n\r\nربا و رشوه و زورگيرى\r\nس 1 - بعضى مىگويند دولت ربا بگيرد حرام نمىباشد ، چون لا تأكلوا الربا خطاب به اشخاص است و دولت شخص نمىباشد ، آيا صحيح است ؟\r\nج 1 - حرمت ربا فقط با جمله خطاب به مثل لا تأكلوا نيست تا اين شبهه پيش آيد ، بلكه نفس وجود ربا ، متعلّق حرمت است مثل قول احلّ الّله البيع و حرّم الربا علاوه بر اين كه كسى قائل به مالكيّت دولت شود ، همانگونه كه مختار ماست خطاب شامل مسئولين اين كار هم مىشود .\r\nس 2 - آيا معامله طلا با طلا در صورت تفاوت وزن جايز است ؟\r\nج 2 - جايز نيست مگر آن كه طلا را بخرد و بعد طلاهاى ديگر را بفروشد .\r\nس 3 - آيا رشوه گرفتن فقط در قضاوت است كه حرام است يا در چيز ديگر هم حرام است ؟\r\nج 3 - موضوع رشوه در قضاوت است ، ولى در امور ديگر اگر رشوه باعث تضييع حقّ ديگرى گردد در حكم رشوه و حرام است .\r\nس 4 - در قرارداد مضاربه بخاطر اينكه حدس زده مىشود در اثر معامله سود اين پول 20 درصد خواهد بود اگر از ابتدا 20 درصد به عنوان سود معيّن گردد چه صورتى دارد ؟\r\nج 4 - جايز نيست و بايد نسبت در ربح معيّن گردد .\r\nس 5 - اگر شخصى مقدارى پول را به ديگرى داده كه با آن كار كند به شرط آنكه\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nماهيانه مبلغى به عنوان سود كاركرد به او بدهد آيا ربا است ؟\r\nج 5 - به نحوى كه سئوال شده حرام است مگر آنكه به صورت مضاربه باشد كه پول را به عامل بدهند كه عامل با آن كار كند و سود آن به صورت نسبتى و درصدى از ربح بين عامل و مالك معيّن گردد .\r\nس 6 - شخصى چند قطعه زمين خود را تحويل يك شخصى ديگرى كرده كه همه ساله حاصل آن را جمع‌آورى كرده و نگهدارد و اگر از اقارب آن شخص احتياج داشته باشند به ايشان قرض بدهد و به هيچ عنوان سود دريافت نكند امّا آن شخص همه ساله محصول زمين را جمع كرده و به اشخاص ديگرى كه سود مىدهند داده و سودش را براى خود و مالك كنار مىگذارد و به اقوام مالك هم اطّلاع نمىدهد آيا اين سود براى مالك اشكال دارد يا خير ؟\r\nج 6 - شخص عامل اضافه‌اى كه مىگيرد ربا و حرام است و ضامن مىباشد ولى براى مالك هيچ اشكالى ندارد .\r\nس 7 - اگر گرفتن حقّ مستلزم دادن رشوه باشد آيا دادن رشوه جايز است ؟\r\nج 7 - چنانچه گرفتن حقّ توقف كامل بر آن داشته باشد براى دهنده جايز و براى گيرنده حرام است .\r\nس 8 - گرفتن سود پولى كه در بانكهاى كشورهاى اسلامى سرمايه‌گذارى مىكنند چه حكمى دارد ؟\r\nج 8 - اگر طبق يكى از عقود اسلامى صورت پذيرد اشكال ندارد و الّا حرام است .\r\nس 9 - گرفتن پشيمان كرد در معاملات چه صورت دارد ؟\r\nج 9 - اخذ اين پول حرام است .\r\nس 10 - شخصى مبلغ 100 هزار تومان به يك نفر كاسب مىدهد و شرط مىكند كه هر ماه 5 هزار تومان بدهد آيا گرفتن پول مذكور جايز است ؟\r\nج 10 - با اين نحو كه مرقوم شده حرام است .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n\r\nغشّ در معامله\r\nس 1 - بعضى از روستائيان ته ظرف شير را مقدارى آب مىريزند تا شيرى كه به خاطر غلظت در ته ظرف مانده پاك شود ، آيا اين غشّ در معامله است ؟\r\nج 1 - اگر اين كار بين مردم آنجا معمول و متعارف باشد و همگان مطّلع باشند ، اشكال ندارد و در غير اين صورت بايد اعلام نمايد .\r\nس 2 - آيا حرمت غشّ در معامله ، نسبت به هر فردى كه در هر مذهبى باشد جارى است يا خير ؟\r\nج 2 - غشّ امرى قبيح است به هر صورت كه باشد ، گرچه در حقّ مسلمانان تأكيد بيشترى شده است .\r\nس 3 - زارعين ، هنگام چيدن پنبه صبح زود مىروند تا بر اثر شبنم پنبه سنگين تر شود و يا اين كه مقدارى قوزه نشكفته را درون كيسه مىگذارند ، آيا اين غشّ در معامله است يا خير ؟ و اگر كسى بخواهد در آخر عمر برىء الذمّه شود چه بايد بكند ؟\r\nج 3 - بايد به خريدار مسئله را بگويد و اگر اين چنين نكرد برائت ذمّه‌اش آن است كه صاحبانى راكه مىشناسد از آنها حلاليّت بطلبد و اگر نمىشناسد و يا اين كه خيلى زيادند كه قدرت به تحصيل رضايت آنان را ندارد ، بايد مبلغى را كه مىداند از حقّ آنان كم شده است و به حاكم شرع بعنوان ردّ مظالم بدهد .\r\nس 4 - در رابطه با سئوال پيش اگر اين عمل را كارگر انجام داده است حال گاهى كارفرما مىداند و گاهى نمىداند در اين مزدى كه كارگر مىگيرد ، آيا براى او حلال است ؟\r\nج 4 - در صورتى كه كارفرما بداند و راضى باشد مزد او حلال است زيرا خود اين عمل حرام نيست بلكه اعلام نكردن به مشترى هنگام معامله حرام است ولى اگر نداند به نسبت مزد او حرام است .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nشعبده‌بازى ، شطرنج و پاسور\r\nس 1 - اين كه در روايات دارد اكتساب از ناحيه شعبده حرام است ، حال اگر در تلويزيون بازى كند ولى پول نگيرد آيا حرام است ؟ و آيا نگاه كردن به آن هم حرام است ؟\r\nج 1 - حتى در صورتى كه پول هم نگيرد عمل حرامى را انجام داده است هر چند بر آن صدق اكتساب حرام نمىكند و اما نگاه كردن در صورتى كه عرفاً نگويند پاى عمل حرام نشسته ، اشكال ندارد .\r\nس 2 - بازى با شطرنج و پاسور چگونه است ؟\r\nج 2 - به نظر ما حرام است .\r\nس 3 - تماشاى شعبده بازى چه صورتى دارد ؟\r\nج 3 - تماشا كردن آن حرام نيست مگر اينكه موجب تقويت آن شود .\r\n\r\nخريد و فروش موادّ مخدّر\r\nس 1 - اينجانب با كاميون خويش موادّ مخدّر حمل و نقل مىكردم و از اين كار پشيمانم كرايه‌هايى كه از اين بابت مىگرفتم ، چه صورت دارد ؟\r\nج 1 - در مقابل اجرتهاى گرفته شده با حاكم شرع مصالحه گردد .\r\nس 2 - فروش ترياك به كسانى كه معتاد آن هستند چه صورت دارد ؟\r\nج 2 - طبق مقرّرات حكومت اسلامى عمل شود .\r\nس 3 - آيا خريدار موادّ مخدّر ، مالك موادّ مخدّر مىشود يا خير ؟\r\nج 3 - در مثل ترياك مالك مىشود ، ولى در بعضى از موادّ مخدّر مثل هروئين مالك نمىشود .\r\nس 4 - خريد و فروش موادّ مخدّر ، دخانيات و تهيّه و توزيع آنها چه\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nحكمى دارد ؟\r\nج 4 - خريد و فروش و تهيّه و توزيع موادّ مخدّر از قبيل هروئين و كوكائين جايز نيست و امّا مانند دخانيات اشكال ندارد .\r\nس 5 - حكم خريد و فروش موادّ مخدّر چيست و آيا شخص ، در صورت فروش و يا خريد موادّ ، مالك پول دريافتى يا مادّه خريدارى شده مىشود يا خير ؟\r\nج 5 - اگر خريد و فروش آن جهت استفاده حرام مثل كشيدن آنها جهت تخدير باشد حرام مىباشد و نيز بيع آن فاسد و مالك پول دريافتى نمىشود و لذا ملاك فساد بيع بستگى به نحوه استفاده از آن است پس در مواردى كه استعمال آن حلال است مثل تهيّه دارو جايز و در غير اين صورت حرام است .\r\nس 6 - خريد و فروش انواع موادّ مخدّر چه حكمى دارد ؟\r\nج 6 - جواز و عدم جواز ، صحّت و فساد بيع بستگى به جهت مورد استعمال دارد چنانچه در مواردى به كار رود كه موجب فساد در جامعه يا اضرار به شخص يا اشخاص گردد ، يقيناً قبيح و حرام است و اگر كاربرد درمانى و جهت ساخت داروهاى درمانى باشد اشكال ندارد .\r\nس 7 - تشويق و ترغيب افراد به استفاده از اين موادّ و معتاد نمودن آنان چه حكمى دارد ؟\r\nج 7 - معاونت در اثم است و گناهكار مىباشد و عامل بدبختى افراد است و لذا فعل حرام انجام داده و حاكم شرع بايد اين گونه افراد را تعزير نمايد .\r\nس 8 - كشت ، تهيّه ، عمل آورى و اختفاى موادّ مخدّر چه حكمى دارد ؟\r\nج 8 - در صورتى كه جهت استفاده در موارد حرام به كار رود كه معمولًا اين گونه است همه موارد حرام است .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nس 9 - اگر شخص يا اشخاصى از محلّ اختفاء و نگهدارى و ساخت موادّ مخدّر و باندهاى توزيع كننده آن خبر داشته باشند چه وظيفه‌اى دارند ؟\r\nج 9 - وظيفه آنها اطّلاع دادن به مأمورين ذى ربط است در صورتى كه مشكل ساز نباشد .\r\nس 10 - اگر حضور فرد يا افراد در جلسه‌اى يا مهمانى كه باعث تقويت افراد قاچاقچى يا مرتبطين به او يا معتادين شود و يا قبح استعمال يا خريد و فروش اين موادّ از بين برود مجازند در اين جلسه شركت نمايند ؟\r\nج 10 - شركت در جلساتى كه موجب ترويج و تقويت اين اعمال و افراد قاچاقچى و معتاد مىگردد حرام است .\r\nس 11 - لطفاً نظرتان را درباره استعمال موادّ مخدّر و كلّيه مقدمات آن از قبيل :\r\nكشت ، توليد ، وارد كردن ، صادر كردن ، نگهدارى ، حمل ، اختفاء توزيع ، خريد و فروش ، داير كردن محلّ براى استعمال ، تشويق افراد به استعمال ، توليد آلات و ادوات استعمال ، مخفى كردن افرادى كه مرتكب اعمال فوق شده‌اند و از بين بردن آثار ارتكاب بطور مشروح به نحوى كه متن فتوا علاوه بر موارد فوق الذكر شامل هر موضوعى كه ذكر آن را براى ارشاد مسلمين لازم مىدانيد اعلام فرمائيد ؟\r\nج 11 - در جوامع بشرى و عقلاء مسلّم آن است كه هر چه را كه داراى منفعت معتنى به نباشد بلكه چه بسا مستلزم ضرر و زيان قابل توجّه هم باشد انجامش را قبيح و حرام مىدانند و لذا كشت ، توليد ، واردات ، صادرات ، نگهدارى ، حمل ، اختفاء ، توزيع ، خريد و فروش ، داير كردن محلّ براى استعمال ، تشويق ديگران به استعمال موادّى مانند هروئين ، كاكوئين و مرفين از نظر شرعى حرام مىباشد امّا تهيّه و كشت موادّى مانند ترياك در موارد ضرورى مثل ساخت دارو آن هم با اجازه مسئولين ذى ربط بلااشكال است .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\nخريد و فروش كتب ضالّه\r\nس 1 - ضابطه در كتب ضالّه چيست و بعد از نگهدارى و ردّ اقوال آن آيا از بين بردن واجب است و اگر كسى بخشى از آن را ياد گرفت آيا بايد فراموش كند يا عدم مراجعه و ترك كفايت مىكند و آيا پنهان داشتن مطالب آن از كسانى كه قدرت ردّ عناوين آن را ندارند واجب است ؟\r\nج 1 - ضابطه و ملاك در كتب ضالّه اين است كه داراى مطالب باطل باشد و يا داراى مطالبى باشد كه بدان وسيله در صدد گمراه كردن مردم بر آيد ، كه البتّه مورد دوّم محلّ اختلاف است پس بنابر اين اگر در نگهدارى آن مصلحت قوى ترى نباشد ، از بين بردنش واجب است و ترك يادگيرى آن هم اگر براى مصلحت قوى تر نباشد ، واجب است كما اين كه پنهان داشتن از كسانى كه امكان گمراه شدن دارند ، واجب است .\r\nس 2 - با توجّه به رشد فرهنگى مردم راه تشخيص كتب ضالّه چيست ؟ و حكم چه مىباشد ؟\r\nج 2 - كتبى كه شأنيت براى اضلال را داشته باشد كتب ضالّه هستند و لو اين كه اضلال آن فعلى نباشد و اين گونه كتب گرچه ممكن است براى جامعه‌اى هم اضلال آور نباشد ولى معذلك تهيّه و نگهدارى آن براى غير اهلش ، حرام است .\r\nس 3 - خريد كتب غير اسلامى چه صورت دارد ؟\r\nج 3 - براى اهل آن اشكال ندارد و براى غير اهلش كه احتمال گمراه شدن در او هست ، جايز نيست .\r\nس 4 - تصاوير و وسايلى كه منافى عفت عمومى باشد آوردن آنها به مدرسه چه صورت دارد و در صورتى كه اين گونه وسايل خريد و فروش شود و داراى ماليّت باشد آيا پاره كردن و از بين بردن آنها جايز است ( در صورت عدم جواز چطور\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nعمل شود ) ؟\r\nج 4 - در صورتى كه از مصاديق تصاوير ضالّه باشد از بين بردن آن اشكال ندارد حتى اگرچه داراى ماليّت باشد و اگر از مصاديق تصاوير ضالّه نباشد ، نبايد آنها را از بين برد بلكه براى حلّ مشكل بايد با اولياء دانش‌آموز مسئله را در ميان گذاشت .\r\nس 5 - در موارد بالا در صورت تكرار و اصرار بر عمل توسط دانش‌آموز آيا حكم تغيير خواهد كرد ؟\r\nج 5 - حكم معيّن است و بايد از اولياء و يا حاكم شرع اجازه گرفت و عمل نمود .\r\nس 6 - انتشار مطبوعات منحرف ضدّ اخلاقى ، چاپ و خريد و فروش آنها چگونه است ؟\r\nج 6 - نگارش ، پيرايش ، تايپ ، غلطگيرى ، چاپ ، صحّافى ، توزيع ، خريد و فروش و اجازه چاپ براى كلّيه نشريات و مطبوعاتى كه در مسير انحراف اخلاقى و عقيدتى و جسارت به احكام نورانى اسلام حركت مىكنند حرام و مستوجب عقوبت است زيرا از مصاديق بارز كتب ضالّه هستند .\r\nس 7 - نگارش ، ويرايش ، تايپ ، غلطگيرى ، چاپ ، صحّافى ، توزيع و خريد و فروش نشرياتى كه عليه اصول يا فروع دين و خلاف مبانى اخلاق مطلب مىنويسند و كمك كردن به اين نشريات از طريق كمك مالى و تبليغاتى چه حكمى دارد ؟\r\nج 7 - اگر كتابهاى مورد نظر جزء كتب ضالّه به شمار مىآيند تمام موارد مندرجه در راه آماده سازى اين گونه كتب حرام است .\r\n\r\nدعانويسى ، رمل و جفر و ستاره‌شناسى\r\nس 1 - حكم تعليم و تعلّم رمل ، جفر ، اسطرلاب ، فال و نظاير آن و پول گرفتن يا\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nپول دادن براى آنها چيست ؟\r\nج 1 - در صورتى كه از تعليم و تعلّم آنها سوءاستفاده نشود ، بلكه براى رفع حوائج ضرورى باشد ، مانعى ندارد البتّه در آن قسمتى كه شرع مقدّس اجازه داده است .\r\nس 2 - بعضى از افراد بنام دعانويسى مثلًا براى رفع يا اصلاح اختلاف زن و شوهر پول مىگيرند ، چه صورت دارد ؟\r\nج 2 - در فروض ذكر شده اشكال ندارد ، امّا اگر كارهايى از قبيل طلسم يا جدايى انداختن بين زن و شوهر و امثال آن باشد ، حرام است .\r\nس 3 - افرادى كه در آمدشان تعويذ دادن و رمل انداختن و فال و طالع‌بينى مىباشد اينها پولى از بابت اين كار مىگيرند دادن و گرفتن اين پول چه حكمى دارد ؟\r\nج 3 - اگر براى دعا نوشتن باشد در مواردى كه شرع اجازه داده است مثل بعضى از بيماريها اشكال ندارد ولى در موارد ديگر خالى از اشكال نيست چه پول دادن براى اين موارد چه گرفتن آن .\r\nس 4 - اخبار منجّمين و ستاره شناسان از نظر شرعى تا چه حدّ مورد قبول است ؟\r\nج 4 - اگر خبرهائى كه مىدهند در حدّ احتمال باشد اشكال ندارد و امّا اخبار قطعى و يقينى جايز نيست ولى براى كسانى كه مىخواهند از اخبار آنها استفاده كنند اگر از قولشان يقين حاصل مىكنند عمل اشكال ندارد و الّا جايز نيست .\r\n\r\nفيلمبردارى و عكّاسى از نامحرم\r\nس 1 - آيا اجرت فيلمبردارى زنان از مجالس مردانه اشكال دارد ؟\r\nج 1 - به نظر ما جايز نيست و اجرت هم اشكال دارد .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nس 2 - در عكّاسى زنان نيز مراجعه و درخواست مىكنند كه با سر برهنه از آنان عكس گرفته شود ، چه صورت دارد و اجرت آن چگونه است ؟\r\nج 2 - جايز نيست و اجرت هم اشكال دارد .\r\nس 3 - كسى كه از مجالس عروسى فيلمبردارى مىكند و همه نامحرم هستند ، حق‌ّالزحمه او چه حكمى دارد ؟\r\nج 3 - اگر كارش منحصر در حرام باشد ( از نظر تكليفى ) پول آن هم حرام است ولى مال ملك او مىشود ، البتّه مسلمان بايد از اين گونه درآمدها اجتناب كند .\r\n\r\nنقّاشى ، مجسمه سازى و تصاوير ذى روح\r\nس 1 - با بررسى و دقّت در روايات و كلمات علماء فريقين مىيابيم كه ملاك حرمت مجسّمه سازى و نقّاشى موارد ذيل است :\r\nالف - همانندى به خلق خدا و مثل آفريده‌هاى الهى ، آفريدن ( يشبهون بخلق الّله ) و يا ( يضاهؤن خلق الّله )\r\nب - همانندى به خالق و رويارويى با خدا ( منّ مثّل مثالًا ) و ( منّ صوّر صورة )\r\nج - شگفت آور بودن مجسّمه\r\nد - همانندى با بت پرستان و مشركان\r\nم - تعظيم و گرامى داشت مجسّمه كه در راستاى احترام و تكريم هياكل عبادت و بتهاى مورد پرستش مشركان است\r\nبا توجّه به اين كه در حال حاضر هدف سازندگان مجسّمه موارد فوق نيست و با عنايت به اين كه امروزه تصويرگرى به عنوان يك هنر در دنيا مورد طرح و بررسى است و عنوان ديگرى به خود گرفته است نظر مبارك حضرتعالى چيست ؟\r\nج 1 - به نظر ما ساختن مجسّمه ذى روح به هر قصد باشد حرام است و\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nدر غير ذى روح اشكال ندارد .\r\nس 2 - آيا بين مجسّمه‌هاى نيم تنه و ناقص با مجسّمه‌هاى تمام قدّ و كامل از نظر شرعى فرقى وجود دارد ؟\r\nج 2 - اگر مجسّمه به طورى باشد كه صدق تمام بدن انسان يا حيوان كند مثل اين كه انسان نشسته‌اى را تجسيم كنند ، حرام است ولى در مثل نيم تنه و سر انسان حرام نيست .\r\nس 3 - تصاوير فرشته و جنّ به صورت مجسّمه و به صورت منقوش چه حكمى دارد ؟\r\nج 3 - ساختن مجسّمه فرشته و جنّ حرام است ، ولى به صورت منقوش كراهت دارد .\r\nس 4 - آبا بين تصوير موجودات جاندار به گونه پيكر تراشى و تنديس يا به گونه نقش و عكس بر روى كاغذ ، ديوار و پارچه يا تصوير موجودات بى روح به شكل مجسّمه و تنديس موجودات بى روح به صورت نقّاشى و عكّاسى با صرف رنگ آميزى و نقش نگارى به صورت خطوط متوازى و بدون نمودار شكلى ( ثوب مَعلّم يامُعلّم ) با يكديگر از نظر فقهى تفاوت دارند ؟\r\nج 4 - پيكر تراشى و تنديس ذى روح حرام است و در بقيّه صور از عكس و نقّاشى و مجسّمه غير ذى روح حرمت نيست و در مثل عكس و نقّاشى مكروه است .\r\nس 5 - نظر مبارك را در خصوص تصاوير تخيّلى ، برقى و كامپيوترى مجسّمه و تصاوير كاريكاتور و كارتنى بيان فرمائيد ؟\r\nج 5 - در اين جهت تفاوت نمىكند و هر جا صدق عكس و نقّاشى كند كراهت دارد در صورتى كه نقّاشى ذى روح باشد .\r\nس 6 - نظر شما با استناد به متون دينى اسلام ( قرآن و احاديث ) در مورد ساخت نيم تنه و يا پيكره كامل پيامبران و امامان چيست ؟\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nج 6 - جايز نيست زيرا ساختن مجسمه انسان معمولى هم به نظر ما حرام است مخصوصاً تنديس پيامبران و ائمه كه هيچ شكّى در حرمت آن نيست .\r\nس 7 - آيا مىتوان تنديس و پيكره امامان را در ميادين شهر نصب نمود ؟\r\nج 7 - نظر به آنكه در بيشتر مواقع موجب هتك است جايز نيست .\r\nس 8 - نظر شما در مورد تصاوير موجود كه توسط افراد غير مسلمان نقاشى شده‌اند چيست ؟\r\nج 8 - خالى از شبهه نيست .\r\nس 9 - نظر شما در مورد تصوير كودكى حضرت محمّد ( ص ) كه چند سالى است به بازار آمده چيست ؟\r\nج 9 - نسبت قطعى دادن به حضرت رسول ( ص ) خالى از شبهه نيست .\r\nس 10 - كلًا نظر اسلام در مورد شمايل نگارى و پيكره سازى ساير افراد ( افراد عادى ) چيست ؟\r\nج 10 - مجسمه سازى انسان كامل به نظر ما جايز نيست ولى نقاشى بدون تجسيم كراهت دارد .\r\nس 11 - آيا تصاويرى از پيامبران و امامان كه مورد پذيرش علماى اسلام باشد موجود است يا خير ؟\r\nج 11 - ظاهراً موجود نيست .\r\nس 12 - برخى فروشندگان عكسهاى مينياتور از زنان و مردان يا عكسهاى آنان خصوصاً زنان زيبا با لباسهاى محلّى به صورت محرّك و نيمه عريان مدّعى هستند فروش و توليد اين عكسها با مجوّز وزارت ارشاد است ، آيا اين مجوّز شرعى براى خريد و فروش اين محصولات مىباشد ؟\r\nج 12 - هر نوع عملى كه موجب خدشه‌دار شدن عفت عمومى جامعه گردد حرام است و لو وزارت ارشاد مجوّز داده باشد .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nس 13 - ساختن عروسك و مجسمه و نقاشى و ترسيم چهره موجودات زنده اعمّ از گياه ، حيوان ، و انسان چه حكمى دارد آيا خريد و فروش و نگهدارى آن جايز است ؟\r\nج 13 - ساختن مجسمه و عروسك انسان و حيوان كه جسميت دارد حرام است ولى ساخت مجسمه گياهان اشكال ندارد و خريد و فروش مجسمه‌هاى انسان و حيوان و غيره كراهت شديد دارد .\r\nس 14 - اخيراً قاليچه‌هايى توليد و پخش مىشود كه بر روى آن عكس زنان به صورت بدحجاب يا در حال ناز و عشوه و يا همراه با آلات لهو و لعب مانند طنبور و زدن آن آلات نقش بسته است كه نصب اين قاليچه‌ها در خانه‌ها يا مغازه‌ها نوعى ترويج فرهنگ ضدّ دينى يا اشاعه فساد محسوب مىشود آيا خريد و فروش اين قاليچه‌ها چه صورت دارد و پولى كه توليد كنندگان يا كسبه از اين راه به دست مىآورند چگونه است ؟\r\nج 14 - اگر مصداق اشاعه فحشاء باشد خريد و فروش آن جايز نيست و اگر پول هم به عنوان آن تصاوير داده مىشود يا آنكه خريد آن تعاون در گناه است گيرنده مالك آن نمىشود .\r\nس 15 - كوبلنهايى با عكسهاى زنان سر برهنه يا تصاوير رقاصى دسته جمعى كه توسط خانمها بافته مىشود ، يا عكسهاى مينياتورى با همين مضامين يا بافتن فرشهايى با همين تصاوير ، تهيّه ، توليد و خريد و فروش و يا نصب آنها در منازل و خانه‌ها يا مغازه‌ها و محلّ كار چه صورت دارد ؟\r\nج 15 - در صورتى كه مفاسدى بر آن مترتّب باشد جميع موارد مذكوره آنها حرام است .\r\nس 16 - اخيراً چاپ و توزيع عكسهاى ورزشكاران زيبائى اندام رايج شده و خريد و فروش مىشود حكم چيست ؟\r\nج 16 - چاپ و توزيع عكسهاى مهيّج و مستهجن جايز نيست و نگاه\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nكردن زن به عكسهاى ورزشكاران مرد كه معمولًا مردها آن قسمت از بدن را مىپوشانند و ورزشكاران آن رانمىپوشانند در صورتى كه آنها را مىشناسند جايز نيست و اگر نمىشناسند و موجب تهييج گردد حرام است و الّا اشكال ندارد .\r\n\r\nاجرت تراشيدن ريش\r\nس 1 - در ايّام جوانى در مغازه‌اى اقدام به تراشيدن ريش ديگران مىكردم و از اين راه امرار معاش مىنمودم ، چند سالى است كه از اين كار دست كشيده‌ام ، بفرمائيد اجرتهايى كه تا آن موقع گرفته‌ام و خرج زندگى كرده‌ام چه حكمى دارد و وظيفه من چيست ؟\r\nج 1 - يك مقدار پول به عنوان ردّ مظالم معيّن نمايد و به حاكم شرع تسليم كند .\r\nس 2 - اجرت تراشيدن صورت با تيغ چه حكمى دارد ؟\r\nج 2 - محلّ اشكال است و پول آن را مالك نمىشود .\r\nس 3 - آيا تراشيدن گونه‌ها و زير گلوها نيز با تيغ اشكال دارد ؟\r\nج 3 - اشكال ندارد .\r\nس 4 - درآمد حاصله از آرايشگرى و تيغ انداختن چگونه است ؟\r\nج 4 - درآمد حاصله از اصلاح صورت با تيغ حرام است و آرايشگر مالك آن نمىشود .\r\nس 5 - كسى كه سلمانى دارد و پولى از طريق اصلاح سر و ريش و در برخى موارد تراش ريش به دست مىآورد اين پول چه حكمى دارد ؟\r\nج 5 - مالك پولى كه از ريش تراشى به دست مىآورد نمىشود .\r\nس 6 - خريد و فروش آلات ريش تراشى مثل تيغ ، خمير ، و لوازم ديگر ريش\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nتراشى با علم و يقين به اينكه خريدار لوازم ذكر شده را براى ريش تراشى مىخرد ، چه حكمى دارد ؟\r\nج 6 - اگر علم دارد كه فقط جهت استفاده حرام مىخرد جايز نيست به او فروخته شود .\r\n\r\nاحتكار\r\nس 1 - كسانى كه ما يحتاج مردم را احتكار نموده تا گران تر بفروشند ، اوّلًا چه صورت دارد و ثانيّاً آيا كلّ پول آنها اشكال دارد يا اضافى آن ؟\r\nج 1 - احتكار در ما يحتاج عمومى جايز نيست ولى چنانچه احتكار كرد مالك پول مىگردد .\r\nس 2 - آيا كار كسانى كه معاملات خود را با روز هماهنگ مىكنند و با اين فرض ، ممكن است جنس خود را تا چند ماه نفروشند زيرا بازار متزلزل است احتكار است ؟\r\nج 2 - در بعضى از موارد صدق احتكار مىكند و در بعضى از موارد خير .\r\nس 3 - احتكار در زمان معاصر چه حكمى دارد ؟\r\nج 3 - البتّه اصل احتكار در شش چيز است كه مربوط به طعام است ولى در غير آن هم صدق مىكند ، در صورتى كه موجب عسر و حرج براى مردم شود كه در اين صورت حاكم شرع مىتواند محتكر را اجبار به معامله با قيمت متعارف نمايد و ثمن را به خودش بدهند .\r\n\r\nقمار\r\nس 1 - بازى با آلات قمار ، كامپيوتر و مانند آن چه حكمى دارد يعنى يك طرف آن انسان و طرف ديگر كامپيوتر ، آتارى و مانند آن باشد ؟\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nج 1 - از قسم قمار به شمار نمىرود و لذا حكم به حرمت نمىتوان نمود .\r\nس 2 - اهداى هدايا و جوايز در مسابقات ورزشى به برندگان توسط مؤسسه يا شخص ثالثى غير از طرفين مسابقه چه صورت دارد ؟\r\nج 2 - اگر صدق رهان نكند و مورد تشويق آن هم مورد حرام نباشد در اين صورت اگر براى تشويق و يا جايزه باشد اشكال ندارد .\r\nس 3 - برگهاى ارمغان بهزيستى چه صورت دارد ؟\r\nج 3 - به نظر ما جايز نيست .\r\nس 4 - اگر شرط بندى در اسب سوارى و تيراندازى بلامانع باشد آيا مىتوان شرط بندى با وسايل قديم را به شرط بندى با وسايل جديد تبديل كرد به عنوان مثال :\r\nدر عصر حاضر بگوئيم شرط بندى با ماشين و موتور و مانند آن ( به جاى اسب سوارى ) بلامانع باشد و شرط بندى در تيراندازى با تفنگ و مانند آن ( به جاى تيراندازى با كمان ) بلامانع باشد ؟\r\nج 4 - در ماشين و موتور و مانند آن جايز نيست زيرا صدق اسب سوارى و حيوان چهارپا را نمىكند ولى در تيراندازى باتفنگ جايز است زيرا تيراندازى صدق مىكند .\r\nس 5 - جواز شرط بندى در خصوص اسب است يا شامل حيواناتى مثل قاطر ، الاغ و شتر و . . . مىشود ؟\r\nج 5 - با حيوانات مذكور هم اشكال ندارد .\r\nس 6 - حكم بازى شطرنج و بيليارد و ورق چيست ؟\r\nج 6 - به نظر ما همه موارد حرام است .\r\nس 7 - آيا شطرنج حلال است يا حرام ؟\r\nج 7 - به نظر ما شطرنج حرام است .\r\nس 8 - نظر شما درباره برگزارى نحوه مسابقات زير چيست كه نحوه مسابقات به اين صورت است كه :\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nهر هفته تعداد 20 مسابقه از مسابقات فوتبال در كشورهاى آلمان ، ايتاليا انگليس و اسپانيا كه قرار است در هفته آينده برگزار شود اعلام و علاقه‌مندان مىبايست با تحقيق و بررسى و مطالعه و پيگيرى مسابقات آن كشورها از طريق مطبوعات ، تلويزيون و اينترنت نتيجه مسابقات مربوطه را به صورت برد ، باخت و يا مساوى پيش بينى نمايند .\r\nبطور مثال بازى پرسپوليس ، استقلال از باشگاههاى ايران را بايد به سه صورت پيش‌بينى نمايند . استقلال پرسپوليس\r\nاگر برد استقلال را پيش بينى نمائيم مىبايست مربع سمت استقلال را با علامت ضربدر مشخص نمود و اگر برد تيم پرسپوليس را پيش بينى نمائيم مىبايست مربع سمت پرسپوليس را با علامت ضربدر مشخص نمائيم و اگر نتيجه بازى را مساوى پيش بينى نمائيم مىبايست هر دو مربع را با علامت ضربدر مشخص نمائيم و به همين ترتيب هر 20 بازى را پيش بينى مىنمائيم و براى هر پيش بينى صحيح يك امتياز تعلّق مىگيرد . اگر در برگه‌ها توجّه نمائيم مىبينيم كه برگه‌ها از دو قسمت تشكيل شده كه پس از تكميل و ارائه به كانون از همديگر جدا و ممهور به مهر كانون مىگردد و يك نسخه در اختيار خود شركت كننده بعنوان رسيد و قسمت ديگر در اختيار كانون جهت بررسى نمرات قرار مىگيرد و اين برگه مىبايست يك روز به شروع مسابقات به كانون تحويل داده شود و پس از اتمام مسابقات به افرادى كه بيشترين امتياز را كسب نمايند بعنوان برنده تعيين و جوايز خودشان را از دفتر كانون تحويل مىگيرند ؟\r\nج 8 - فروش اين اوراق شبيه لاتارى و بليط بخت آزمايى است و حرام مىباشد .\r\n\r\nخريد و فروش آلات موسيقى\r\nس 1 - خريد و فروش و تعليم ارگ و آلات لهو و لعب و خريد و فروش و نصب\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nآنتن ماهواره چه صورت دارد ؟\r\nج 1 - خريد و فروش آلات لهو و لعب و تعليم و تعلّم آن حرام است و نصب آنتن ماهواره ، اگر براى استفاده از مظاهر آموزشى باشد اشكال ندارد و الّا حرام است .\r\n\r\nدرآمد خوانندگى\r\nس 1 - درآمد شخص از خوانندگى يا مطربى چه حكمى دارد ؟\r\nج 1 - درآمد شخص از خوانندگى و مطربى حرام است و مالك آن نمىشود .\r\nس 2 - در برخى از مجالس عروسى رسم است كه وقتى عروس يا يكى از شركت كنندگان مىرقصند برخى به عنوان تشويق يا عنوان ديگر پول در دهان رقاص مىگذارند آيا پرداخت پول به اين صورت شرعاً حلال است يا حرام و آيا رقاص اين پول را مالك مىشود و تصرّف او چگونه است ؟\r\nج 2 - به نظر ما رقص حرام است و اگر پولى را كه مىپردازند به جهت رقص بدهند حرام و گيرنده مالك آن نمىشود .\r\n\r\nدرآمد فروش نوار و فيلم مبتذل\r\nس 1 - خريد و فروش و توزيع و تكثير نوارهاى ترانه از خوانندگان طاغوتى و عكسهاى مبتذل و مستهجن چه صورت دارد و آيا پولى كه از اين راه كسب مىشود چگونه است و همچنين كسب درآمد از راه خريد و فروش موّاد مخدّر چگونه است ؟\r\nج 1 - حرام است و مالك پول آن نمىشود .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n\r\nفروش طلاجات\r\nس 1 - خريد و فروش حلقه يا ساعت طلا يا زنجير طلا براى استفاده داماد توسط خانواده عروس چه صورت دارد همچنين فروش اين زينتها توسط فروشندگان جهت استفاده مردان و يا توليد آنها به همين منظور چگونه است و مالى كه از اين راه به دست مىآيد چه حكمى دارد ؟\r\nج 1 - اگر به گونه‌اى است كه فقط براى استفاده مردان ساخته مىشود و زينت آلات مشترك بين مرد و زن نيست تهيّه ، خريد و فروش و استفاده از آن حرام و فروشنده مالك پول آن نمىگردد .\r\n\r\nمتفرّقات\r\nس 1 - آيا خريد و فروش با اشخاص بهائى كه در ايران هستند جايز است ؟\r\nخوردن چيزهايى كه به انسان تعارف مىكنند ، چه حكمى دارد ؟\r\nج 1 - به نظر ما بهائيها مالك نمىشوند ، پس معامله با آنها بايد با اجازه حاكم شرع باشد و اما خوردنيها و امثال آن اگر در تهيّه آنها مباشرت نمايند از خوردن و آشاميدن آنها اجتناب گردد .\r\nس 2 - خريد و فروش تيغ ريش تراشى و جورابهاى نازك زنانه چگونه است ؟\r\nج 2 - اگر براى استفاده حرام نباشد ، اشكال ندارد .\r\nس 3 - فروش ماهى بى فلس و خرچنگ به كسانى كه آنها را حلال مىدانند ، چه حكمى دارد ؟\r\nج 3 - فروش به آنها اشكال ندارد .\r\nس 4 - خريد و فروش و نصب آنتنهاى ماهواره چگونه است ؟\r\nج 4 - در صورتى كه موجب فساد باشد ، حرام است .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nس 5 - استفاده از ترقّه و امثال آن و خريد و فروش آن چه حكمى دارد ؟\r\nج 5 - هر چيزى كه باعث به خطر افتادن جان و اعضاء بدن و موجب ايذاء و آزار ديگران گردد ، استفاده از آن و خريد و فروش آن جايز نيست .\r\nس 6 - متأسفانه برخى متصدّيان فرهنگى كشور بعضى از نويسندگان طاغوتى را تشويق كرده و با برپائى جشنواره‌هاى موسيقى هدايايى را به عنوان تشويق به موسيقى دانان مىپردازند آيا صرف بيت المال مسلمين در اين راستا و اهداى هدايا از بيت المال به اين گونه افراد و اساساً اين حركت در نظام جمهورى اسلامى چه صورت دارد ؟\r\nج 6 - مصرف بيت المال مسلمين در مواردى كه شرعاً مجوّزى نداشته باشد ، حرام است تا چه رسد به اين كه در مواردى صرف شود كه شارع مقدّس آن را نهى كرده باشد .\r\nس 7 - مدارس غير انتفاعى داراى قانون حقّ الزحمه است عدّه‌اى فاكتورهايى تنظيم مىكنند كه واقعيت ندارد و آن را به جمع حقّ الزحمه اضافه مىكنند چه حكمى دارد ؟\r\nج 7 - جعل فاكتور براى به دست آوردن سود جايز نيست و موجب ضمان هم مىگردد .\r\nس 8 - به جنگ انداختن دو حيوان با يكديگر ( مثل جنگ دو خروس يا دو سگ و غيره ) چگونه است ؟\r\nج 8 - جايز نيست .\r\nس 9 - اگر كسى با تقلّب و رشوه مدرك تحصيلى بگيرد و با آن مشغول به كار شود حقوق و مزايايى كه مىگيرد چه حكمى دارد ؟\r\nج 9 - حقوقى كه به ازاء آن مىگيرد محلّ اشكال است .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n\r\nمسائل معاملات\r\n\r\nمعامله با اطفال\r\nس 1 - اگر كسى ماشينى را نزد مكانيك ببرد ، بّچه‌اى آمد و آن را درست كرد و 1500 تومان اجرت شد كه به بچّه داده شد ، حكم اين مسئله چيست ؟\r\nج 1 - در صورتى كه طرف قرارداد بزرگتر باشد و بچّه فقط واسطه در گرفتن پول اجرت با اذن صاحبش باشد ، اشكالى ندارد امّا در غير اين صورت محلّ اشكال است و لذا بهتر آن است كه صاحب او را مطّلع سازند .\r\nس 2 - بسيارى مواقع بچّه‌هاى نابالغ حتّى پنج ساله را مىفرستند كه از دكّان چيزى بخرد ، آيا فروش به آنها جايز است ؟\r\nج 2 - در بسيارى مواقع بچّه واسطه در خريد است و خود او چيزى نمىخرد ، بلكه خريدار ولىّ اوست كه در اين صورت اشكال ندارد و الّا خالى از اشكال نيست .\r\n\r\nمعامله با اطفال\r\nس 1 - اينجانب از كودكى كه پدرش نيز نظارت داشت جنسى خريده‌ام كه ظاهراً معيوب بوده و حال پدر نمىگيرد اصل معامله چه صورت دارد و آيا حقّ پس دادن را\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nدارم يا خير ؟\r\nج 1 - با فرض موجود بايد پدر آن را پس بگيرد زيرا حقّ فسخ داريد .\r\nس 2 - خريد و فروش اجناس از سوى اطفال چه صورت دارد ؟\r\nج 2 - اگر طفل خود مستقلًا چيزى را مىخرد و مىفروشد معامله صحيح نيست ولى اگر بعنوان يك ابزار هست و در حقيقت خريدار يا فروشنده ولىّ اوست اشكال ندارد .\r\n\r\nشرايط بيع\r\nس 1 - آيا خريد و فروش جنسى كه ثمن آن ذكر نشده صحيح است ؟\r\nج 1 - چون ثمن معامله مجهول است صحيح نيست .\r\nس 2 - آيا شرط فاسد مفسد بيع است ؟\r\nج 2 - شرط فاسد در صورتى كه ماهيّت بيع را به هم نزند مفسد بيع نيست .\r\nس 3 - شخصى مال منقول خود را به شخص ديگرى مىفروشد و قيمت آن را كامل نمىگيرد ، مقدارى از قيمت در ذمّه مشترى باقى مىماند در اينجا خيار فسخ دارد يا خير ؟\r\nج 3 - چنانچه مشترى در پرداخت ثمن تأخير و قصد ندادن آن را داشته باشد بايع حقّ فسخ دارد .\r\nس 4 - آيا تجارت طلا شرعاً حلال است منظور شمش و به نرخ روز خريدن و فروختن است ؟\r\nج 4 - خريد و فروش طلا اشكال ندارد و به صورت شمش هم اشكال ندارد مگر اينكه از نظر دولت منع شده باشد .\r\nس 5 - شغل بعضى برادران خريدن كامپيوتر براى مشترى است اين برادران\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nگاهى وسايلى را از روى كامپيوتر خريدارى شده جدا مىكنند كه اين وسايل مورد احتياج مشترى نيست مگر در طول زمانهاى دراز و يا حتّى گاهى اوقات اين وسايل براى كامپيوتر مشترى ضرر هم دارد ولى مشترى نمىداند و عادت كامپيوتر فروشها هم به همين منوال است حال سئوال اين است كه آيا لازم است اين اشياء هم به مشترى داده شود و آيا جدا كردن اين وسايل حرام است يا خير ؟\r\nج 5 - اگر كامپيوتر را جهت مشترى خريدارى مىكند حقّ برداشتن آن را ندارد ولى اگر براى خود مىخرد و بعد با شرايط موجود يعنى برداشتن بعضى از وسايل مىفروشد ، اشكال ندارد .\r\nس 6 - نحوه ايجاب و قبول در مناقصه ، مزايده و حراج چگونه است ؟\r\nج 6 - بعد از آنكه قيمت با مشخصات مزايده و مناقصه معيّن گرديد ايجاب و قبول به نحو معاملات متعارف انجام مىگيرد .\r\nس 7 - آيا صِرف اعلام مزايده و مناقصه يا اعلام قيمت شفاهى در حراج ايجاب به حساب مىآيد ؟\r\nج 7 - صِرف اعلام قيمت ايجاب محسوب نمىشود زيرا قيمتها تغيير مىكند و لذا بعد از آنكه قيمت معيّن و نهايى شد ، لازم است ايجاب صورت گيرد .\r\nس 8 - آيا برنده شدن به خودى خود مىتواند قبول محسوب شود يا علاوه بر اعلام برنده مناقصه يا مزايده ، مناقصه يا مزايده گذار به قرارداد بيع جديد نياز دارد ؟\r\nج 8 - احتياج به قبول مستقلّ ندارد . لازم به ذكر است در تمامى موارد ذكر شده جوابها در صورتى است كه معامله به صورت معاطات انجام نگيرد ولى اگر به صورت معاطات ، معامله انجام بگيرد صرف تحويل گرفتن جنس و پرداخت پول كفايت مىكند .\r\nس 9 - حدوداً يكصد سال قبل دو برادر بودند كه يكى قسمت زمين خود را به برادرش بطور بيع قطعى فروخته است و گفته شده اگر ادّعا كند دو برابر قيمت\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nفروخته شده جريمه پرداخت شود ، زمين ياد شده تا هم اكنون در تحت تصرّف وارثين بايع مىباشد آيا وارثين مشترى مىتوانند ادّعايى بكنند يا خير ؟\r\nج 9 - حق ادّعا ندارند .\r\nس 10 - شخصى زمين خود را به قيمت تعيين شده مىفروشد پول را هم دريافت مىكند و در سند قيمت بيشترى مىنويسد شرعاً اين زيادى قيمت كه ادّعا مىشود چه حكمى دارد و همچنين اگر آن قيمت معيّن در ذمّه مشترى مانده باشد حكم خيار فسخ را دارد يا خير ؟\r\nج 10 - معامله بر اساس قيمت مورد توافق بايع و مشترى است و سند دخالتى در قيمت معامله ندارد و چنانچه مشترى در پرداخت ثمن تأخير و قصد ندادن آن را داشته باشد ، براى بايع حقّ فسخ است .\r\n\r\nفروش مال ديگران\r\nس 1 - يك قطعه زمين وقف بر امام حسين ( ع ) بود فردى آن را خريدارى كرد و حال آن كه نمىدانست وقفى است ، امّا فروشنده اطّلاع داشت اين معامله چه صورتى دارد ؟\r\nج 1 - معامله باطل است و خريدار بايد به فروشنده رجوع كند و ثمن را پس بگيرد .\r\nس 2 - فروختن جنس يا ملك غصبى به كسى كه مىداند غصبى است ، چگونه است و اگر در دست مشترى تلف شد ، مالك اصلى به كداميك بايد مراجعه كند ؟\r\nج 2 - اين معامله جايز نيست و در صورت تلف ، صاحب مال مىتواند به هر كدام مراجعه كند .\r\nس 3 - آيا بيع و شراى اراضى موقوفه صحيح است ؟\r\nج 3 - بيع عين اراضى موقوفه جايز نيست .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nس 4 - چنانچه ملك مزروعى بدون معارضى كه داراى سند مالكيّت قانونى بوده و با رعايت همه جوانب شرعى همه ساله توسط مالكين كشت آبى و ديم گرديده ، توسط هر يك از ارگانهاى دولتى يا اشخاص مىتوانند شرعاً از آنان سلب مالكيت نمود ؟\r\nج 4 - بعد از ثبوت ملكيّت شرعى براى كسى ، سلب آن بايد به يكى از طرق شرعى باشد ، از قبيل حصول اسباب نقل و انتقال يا حكم حاكم شرع براى اداء دين در حقّ شخصى كه از تصرّف ممنوع شده است .\r\n\r\nشكّ در مالكيت\r\nس 1 - اينجانب به شغل كسب مشغول هستم و با افراد زيادى سر و كار دارم لذا گاهاً افرادى كه خود كاسب و معتبر هستند ، كالايى جهت فروش به مغازه اينجانب مىآورند كه قيمت آن خيلى مناسب و ارزان است آيا اينجانب حقّ دارم مشكوك شوم و تجسّس نمايم ؟\r\nج 1 - در صورتى كه متّهم نباشد ، تجسّس جايز نيست .\r\nس 2 - ملكى را به فرزند پسرم به مبلغى فروختم با اين عنوان كه پس از فوتم بخشى را بعنوان ارث ببرد و بخشى را هم خرج دفن و كفن من نمايد و تا زنده هستم در اختيار خودم باشد ، با توجّه به اين كه هيچ مبلغى دريافت نكردم حالا پشيمان هستم ، آيا مىتوانم معامله را به هم بزنم ؟\r\nج 2 - اگر ملك فروخته شده در اختيار خريدار قرار داده شده باشد بعنوان واگذارى ، اين معامله صورت گرفته است و صحيح مىباشد و بايد با رضايت فرزند پس گرفته شود ، مگر تأخير در دادن پول باعث شود كه پدر معامله را به هم بزند و اما اگر هيچگونه داد و ستدى صورت نگرفته معامله باطل است ، چون بيع كالى بكالى است .\r\nس 3 - چنانچه افراد بهائى اجناس خود را نسبت به ديگران ارزانتر بفروشند ،\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nخريد مسلمين از آنها چه صورت دارد ؟\r\nج 3 - با اجازه حاكم شرع اشكال ندارد .\r\nس 4 - شخصى بعد از 14 سال بر اثر مرض صرع مىميرد در اين مدّت معاملاتى انجام داده و اسنادى را به امضاء رسانيده با توجّه به نوع مرض كه از عوارضش ساعتها زبان جويدن است آيا معاملات و امضاء چه حكمى دارد ؟\r\nج 4 - در حالى كه صرع وجود دارد ، انسان مصروع از حالت طبيعى خارج مىشود و معمولًا انجام معامله اشكال دارد و زمانى كه حالت صرع وجود ندارد ، معاملات صحيح است .\r\nس 5 - شخصى مصروع چنان دچار نسيان شده كه با تذكّر و يادآورى موضوع متوجّه نفع و ضرر نمىشده در اين صورت معاملات و امضاء چه حكمى دارد و اگر خانم ايشان با عدم وكالت در اين حال معاملات ملكى انجام داده چه صورت دارد ؟\r\nج 5 - اگر به گونه‌اى است كه قوّه تمييز را از دست داده و در آن حال معامله‌اى انجام داده ، معامله باطل است و خانم ايشان حقّ انجام معامله را ندارد .\r\nس 6 - شخصى دو هكتار زمين مزروعى را در سال 42 زمان اصلاحات اراضى از مالك گرفته بعد از چند سال به شخصى فروخت حال خريدار نگران است كه صاحب اصلى زمين مىگويد من راضى نيستم حال راه حلّ شرعى چيست ؟\r\nج 6 - اگر واقعاً مالكيت شخص اوّلى كه زمين را از او در طرح اصلاحات اراضى گرفتند ثابت باشد بايد رضايت او جلب شود .\r\nس 7 - در زمان رژيم شاه كه در روستاها زمين زراعتى در دست ارباب بود حال در همين زمان رژيم وقت زمينها را از ارباب گرفته و آن را بين رعيتها تقسيم كرده‌اند و بعد از انقلاب هم همانطور مسكوت عنه مانده حال سئوال اين است كه : الف - آيا تقسيم اين اراضى در بعد از انقلاب به همان صورت صحيح است ؟\r\nج 7 - الف - اگر مالك مسلّم داشته باشد بايد به مالك آن برگردد مگر\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nآنكه حاكم شرع سلب مالكيت مالك ، كرده باشد .\r\nس 8 - ب - آيا صاحبان امروزى زمين بايد رضايت ارباب را جلب كنند يا خير ؟\r\nج 8 - ب - اگر مالكيت براى زمينهاى تقسيم شده ، مسلّم و شرعى بوده بايد از مالك رضايت بطلبند .\r\nس 9 - ج - در صورت راضى نبودن ارباب آيا بايد زمين را به او پس داد ؟\r\nج 9 - ج - با فرض مالكيت مسلّم ، بايد به او برگردد .\r\nس 10 - د - فوائدى را كه در اين چند سال از آن برده‌اند چه حكمى دارد ؟\r\nج 10 - د - بايد اجاره زمين به صاحب زمين پرداخت شود ولى زراعتى كه به دست آمده براى زارع است و حلال مىباشد .\r\n\r\nخريد و فروش جنس به قيمت\r\nس 1 - آيا مىشود بليط ماشينى را كه صد تومان خريده‌ايم به قيمت بيشتر بفروشيم ؟\r\nج 1 - در صورتى كه در وقت خريد ، قراردادى در اين رابطه مبنى بر عدم جواز فروش به مبلغ زيادتر نبسته باشد ، اشكالى ندارد .\r\nس 2 - شخصى براى اين كه جنس خود را بيشتر از قيمت بفروشد ، قسم مىخورد كه گرانتر خريده‌ام ، فروش او با قيمت بالاتر چه صورت دارد و آيا مشترى حقّ فسخ دارد ؟\r\nج 2 - گرچه فروش صحيح است امّا بعد از اطّلاع مشترى مىتواند معامله را فسخ كند و قسم دروغ خوردن حرام است .\r\nس 3 - اگر براى اجناس نرخ از طرف دولت تعيين نشود ، چه مقدار سود بايد گرفت تا حرام نشود ؟\r\nج 3 - در حدّ انصاف .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n\r\nبيع فضولى\r\nس 1 - شخصى در جريان معاملات مختلف با شركت غير دولتى چند عدد چك از آن شركت در اختيارش قرار گرفته ، در حالى كه شركت فكر مىكرد معادل مبلغ آن چكها را كه مجموعاً پانزده ميليون و نيم است به اين شخص بدهكار است ، ولى خود اين شخص مىدانست و اعتراف دارد كه طلب ندارد و شركت پول بدهكار نيست ، اين شخص در اثر نياز شديد به مغازه‌اى ، مغازه‌اى را صحبت مىكند به شانزده ميليون تومان و با وساطت مدير عامل شركت ، اين مغازه را براى خود خريدارى كرد و آن چكهاى شركت را به اضافه مبلغ پانصد هزار تومان در اختيار مدير عامل شركت مىگذارد كه واسطه در معامله و خريد آن مغازه بود ، بالاخره مغازه شانزده ميليون تومان براى شخص نامبرده خريدارى مىشود ، عنايت فرموده به سئوالات ذيل پاسخ فرمائيد :\r\nالف - بوسيله چكهايى كه طلب واقعى وى از شركت نبوده اين مغازه خريدارى شد ، آيا اين شخص مالك مغازه مىشود يا خير ؟\r\nب - براى خروج اين شخص از بدهى به شركت ، آيا پرداخت همان پانزده ميليون و نيم كفايت مىكند ، يا اين كه در اين مدّت چهار سال كه پول شركت را تصاحب كرده به صورت خريد مغازه وظيفه ديگر دارد ؟\r\nج - در اين مدّت چهار سال ، بعضى از صاحبان سهام شركت ، سهام خود را فروخته‌اند و يا مرده‌اند ، آيا نسبت به آنان چه وظيفه‌اى دارد و اگر به همان دفتر و مدير عامل شركت به حساب شركت بدهى خود را پرداخت كند ، كافى است ؟\r\nد - كسانى كه جديداً از اين شركت سهام خريدارى كرده‌اند ، آيا آنها هم بهره‌اى از اين پول خواهند داشت ؟\r\nج 1 - الف - اگر معامله به صورت كلّى واقع شده ، يعنى مغازه را خريد بعداً در پرداخت ثمن ، چك و پول نقد را تحويل داده ، در اين صورت تمام\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nمغازه مال خودش است و اگر به عين مبلغ چكها و پول نقد معامله نموده معامله فضولى است و بستگى به اجازه شركت دارد و فقط نسبت به سهم خودش مالك مىشود .\r\nب - در دَين هر مبلغ كه انسان در تاريخ معيّن ذمّه‌اش مشغول و بدهكار مىشود ، مادامى كه آن مقدار از ماليّت به صورت فاحش ارزش خود را از دست نداده باشد همان مقدار را بدهكار است ، در غير اين صورت بايد مصالحه نمايند .\r\nج - البتّه وظيفه شخص ، دادن بدهى خود به شركت است ، ولى شركت در مقابل كسانى كه سهام خود را فروخته‌اند ، اگر بطورى خريده باشد كه هرگونه خسارات و اشتباهات به عهده شركت باشد ، در اين صورت چيزى به آنان نمىرسد و الّا آنها هم اگر در زمان برداشت پول سهم داشته‌اند از اين پول سهم مىبرند ، همچنان كه ورثه متوفيّات سهم مىبرند .\r\nد - ظاهراً ضابطه در خريد سهام ملاحظه سود از زمان خريد صاحبان سهام مىباشد و اگر به اين صورت باشد پس كسانى كه خريد سهامشان بعد از اين بوده بهره‌ائى از اين پول ندارند و الّا طبق ضوابط همان شركت بايد عمل شود . والّله العالم .\r\nس 2 - اگر طرف فضولى غايب باشد و يا از او خبرى نباشد ، آيا موجب جواز فسخ معامله مىگردد ؟\r\nج 2 - در صورتى كه غيبت طولانى است و موجب تضرّر گردد ، مىتوان معامله را فسخ نمود .\r\nس 3 - شخصى مال مشتركى را از جانب شريك خود به فضولى مىفروشد و شريك راضى نمىشود پس بايع را وكيل مىگيرد كه حقّ وى را از مشترى برايش بگيرد آيا وكالت بايع صحيح است يا اينكه قيمت مجموع را از بايع اخذ نمايد ؟\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nج 3 - وكالت صحيح است ولى حقّ گرفتن مجموع قيمت را ندارد مگر آنكه آن معامله را امضاء نمايد و بعد بايع فضولى چون قيمت را گرفته ، رضايت مالك را جلب كند ولى به هر صورت اگر معامله را امضاء نكرد و بايع فضولى نتوانست زمين را بازپس بگيرد ، بيشتر از قيمت المثل زمين را بدهكار نيست .\r\nس 4 - شخصى كه شريكش غايب است زمين خود و شريكش را با كس ديگرى معامله مىكند و قرار مىگذارد كه هر زمان شريكم آمد وى را با اين معامله راضى مىكنم وقتى شريك آمد راضى نشد مىتواند معامله را به هم بزند يا خير ؟\r\nج 4 - معامله فضولى است و اگر صاحب مال آن را ردّ كرد معامله باطل است .\r\nس 5 - شخصى ملك و زمين خود و شركايش را به كسى مىفروشد و مىگويد حقّ شركايم را از زمين شخصى ديگر خودم مىدهم آيا اين معامله صحيح است كه بايع حقّ شركاء را از زمين شخصى خود بدهد و آيا شركاء حقّ ادّعايى نسبت به مشترى را دارند يا خير ؟\r\nج 5 - اين معامله فضولى است و اگر مالك ، اين معامله را اجازه دهد معامله صحيح است و قيمت زمين را از مشترى مىگيرد و يا اگر قيمت را بايع گرفته است بايد رضايت مالك را جلب كند .\r\nس 6 - چنانچه در معامله‌اى فضولى كه مشترى جاهل به مالكيت غير است با گذشت چند سال و افزايش چندين برابر قيمتها ( بدون اينكه مشترى هزينه‌اى در مورد معامله كرده باشد ) مثمن توسط مالك كشف و ردّ شود بفرمائيد : الف - فضول در ردّ ثمن ضامن چه مبلغى مىباشد مبلغ حين‌المعامله يا حين الردّ ؟\r\nب - در اين صورت آيا فرقى بين علم و جهل مشترى وجود دارد ؟\r\nج - در صورتى كه فضول ضامن ثمن حين المعامله باشد در هنگام كاهش معتنى به ارزش پول و تفاوت فاحش ثمن حين المعامله و حين الردّ آيا مىتوان فضول را\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nضامن مابه التفاوت اين دو مبلغ و ساير خسارات دانست ؟\r\nد - آيا مشترى مىتواند از قبول ثمن معامله خوددارى و بايع را ملزم به تحويل مورد ديگرى با همان كمّيت و كيفيت بنمايد ؟\r\nج 6 - الف - اگر در اين معامله مشترى خسارتى متحمّل گرديد بايد فضول آن را پرداخت كند ولى بايد قيمت همان مقدار حين معامله محاسبه گردد مگر آنكه افزايش قيمتها موجب كسر و خسران فراوان باشد كه بايد محاكم بين مشترى و فضول مصالحه‌اى ترتيب دهند .\r\nب - مطالبى كه گفته شد در مورد جهل مشترى است ولى اگر علم به فضولى بودن معامله داشته ، چون خود اقدام نموده خسران هم به او تعلّق مىگيرد .\r\nج - جواب داده شد .\r\nد - جايز نيست .\r\nس 7 - همانطور كه مستحضر مىباشيد هم اكنون عرف اين است كه براى هيچكدام از عقود لازمه و غير لازمه ايجاب و قبول يا همان صيغه معامله جارى نمىكنند آيا اين معاملات به صورت معاطات صحيح مىباشند\r\nج 7 - معامله معاطاتى صحيح است .\r\n\r\nترقّى قيمت\r\nس 1 - اينجانب سال 73 ده هزار كيلو چاى بسته‌بندى شده خريدارى كردم كه به مرور با قيمت مناسب بفروشم مقدارى از آن كه تا به حال باقى مانده ، خود به خود از قيمت بالايى برخوردار شده ، آيا به قيمت روز كه شايد چند برابر قيمت اصلى است بفروشم ، اشكال دارد ؟\r\nج 1 - اشكالى ندارد .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nس 2 - كارخانه‌اى كالا را به عامل فروش جهت توزيع مىدهد و قيمت فروش را نيز مشخّص مىكند ، امّا پس از مدّتى قيمت كالا افزايش مىيابد ، حالا آيا فروشنده بايد كالاهاى موجود را به قيمت مصوّب نرخ قبل بفروشد ، يا به قيمت جديد اعلام شده از سوى كارخانه ؟\r\nج 2 - در صورتى كه تعهّد نداده باشد كه با قيمت مصوّبه بفروشد ، مىتواند در صورت ترقّى قيمت ، آن را به نرخ جديد بفروشد .\r\nس 3 - اگر جنسى را بخرند و قيمت آن بر اثر نوسانات اقتصادى بيش از حدّ بالا برود ، مىتوان به هر قيمت كه در بازار عرضه مىشود ، فروخت و آيا اين نحوه سودهاى بادآورده جايز است ؟\r\nج 3 - اشكال ندارد .\r\nس 4 - در صورت افزايش قيمت اجناس و سقوط و كم شدن ارزش پول حكم ديون و مطالبات چيست ؟\r\nج 4 - بايد بين قرض دهنده و قرض گيرنده مصالحه شود .\r\nس 5 - آيا قلّت و كثرت تفاوت ارزش پول در حكم مسئله فرق مىكند ؟\r\nج 5 - بايد طورى قلّت و كثرت تحقّق پيدا كند كه عرف بگويد وام دهنده يا گيرنده ضرر كرده است .\r\nس 6 - مواردى كه سقوط و كم شدن ارزش پول در حكم تلف شدن باشد عرفاً مثل ثلج در شتاء حكمش چيست ؟ ( يا صد تومان مهر در صد سال قبل كه برابر صد ميليون در حال حاضر است )\r\nج 6 - بايد به قيمت روز محاسبه شود .\r\nس 7 - آيا پول مثلى است يا قيمى با توجّه به اينكه ارزش ذاتى ندارد و محض اعتبار است مثل كوپن و بليط نه مثل طلا و گندم ؟\r\nج 7 - پول مثلى است ولى در زمانى كه نرخ آن كاهش يا افزايش پيدا مىكند ، بايد مصالحه شود .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n\r\nاحياء زمين\r\nس 1 - مقدارى زمين كه توسط اجداد ما احياء شده ، بدليل نبودن امكانات مدّتى نتوانستيم آن را كشت كنيم ، حال كه تصميم بر استفاده و كشت آنها را داريم ، بعضى مىگويند اين زمينها جزء مراتع مىباشد و بهره‌بردارى را براى ما مجاز نمىدانند ، حكم چيست ؟\r\nج 1 - زمينى كه توسط شخصى ، احياء شده ملك او مىگردد ، پس اگر به قصد اعراض ترك زراعت و كشت كرد آن زمين جزء اراضى موات حساب مىشود و هر كس آن را احياء كند ملك او مىگردد ولى اگر ترك زراعت به جهت اعراض نبوده ، بلكه انتظار وقت مناسب داشته در اين صورت در ملك صاحبش باقى است و بدون اجازه او ديگرى حقّ احياء ندارد .\r\nس 2 - چنانچه فرد و يا افرادى روى زمين بايرى براى ساليان دراز ، بدون معارض كشت و زرع نمودند و ملك مزبور متعلّق به هيچ كسى نبوده ، وضعيّت مالكيّت افرادى كه تصرّف مالكانه نموده‌اند به چه نحو است ؟\r\nج 2 - كسى كه زمين بايرى را احياء كند و زمين بلامعارض باشد ، زمين را مالك مىشود و از ملكيّت او خارج نمىشود ، مگر با اعراض يا با يكى از اسباب نقل و انتقال و ديگرى حقّ مزاحمت او را ندارد ، مگر مجوز شرعى داشته باشد .\r\nس 3 - حدود 40 سال قبل اهالى يك روستا حدود 40 هكتار زمين كه كنار روستا بود مشتركاً آباد كردند بعد از چند سال دولت ظالم زمين را به زور گرفت و مثلًا داده به زيد و بعد از انقلاب زيد فوت كرد و اهالى زمين را پس گرفتند و بين آنهايى كه زمين نداشتند تقسيم كردند بعد از 20 سال يكى از همين افرادى كه به او زمين داده شد ، زمين خود را فروخت به بكر آيا اين معامله صحيح است يا خير و آيا بكر مىتواند در اين زمين تصرّف كند يا نه ؟\r\nج 3 - زمين متعلق به آباد كنندگان بوده است و حقّ فروش ندارند .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n\r\nخريد و فروش اوراق بهادار\r\nس 1 - اوراق بهادار كه پشتيبان آن طلا و نقره است آيا مىشود بيشتر از آنچه هست فروخت و حكم بيع صرف دارد ؟\r\nج 1 - حكم بيع صرف ندارد و در مورد فروش آن به كمتر و بيشتر حكم چك را دارد ، كه مىتواند صاحب آن كمتر و يا بيشتر بفروشد .\r\nس 2 - معامله با چك ذمّى چه حكمى دارد ؟\r\nج 2 - اگر معامله جنسى با چك بذمّه بشود و جنس مقابل نقد و حاضر باشد ، معامله صحيح است و الّا باطل است چون چك غير تضمينى شرعاً حكم پول نقد را ندارد امّا اگر مبادله چك با پول نقد بشود بايد در غير چك تضمينى ذمّه بدهكار را بفروشد ، نه خود چك را .\r\nس 3 - خريد و فروش پول چه حكمى دارد ؟\r\nج 3 - اشكال ندارد در صورتى كه معامله جدّى انجام شود .\r\nس 4 - آيا خريد و فروش با چك جعلى صحيح است ؟\r\nج 4 - جايز نيست .\r\nس 5 - خريد و فروش كوپن توسط دلّالان چگونه است ؟\r\nج 5 - اگر از نظر دولت منعى نباشد ، اشكال ندارد .\r\nس 6 - شخصى چك جعلى را به مشترى به قيمت كمتر مىفروشد مشترى به طمع اين كه بتواند به نحوى چك را نقد كند به قيمت كمتر مىخرد ولى بعداً نمىتواند آن را نقد كند آيا مشترى مىتواند پول خود را از فروشنده بگيرد ؟\r\nج 6 - معامله از اصل باطل بوده است و بايد فروشنده پول مشترى را بدهد .\r\nس 7 - آيا خريد و فروش چك مدّت دار به مبلغى كمتر از مبلغ چك ، ربا محسوب مىشود ؟\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nج 7 - اگر صاحب چك خودش كسر كند و معامله نمايد ، ربا نمىشود و اشكال ندارد ولى در غير اين صورت جايز نيست .\r\nس 8 - وامهايى كه بانك با شرط بهره چند درصدى مىدهند چه صورت دارد ؟\r\nج 8 - با نحوه‌اى كه سئوال شده جايز نيست ، مگر مطابق با يكى از عقود اسلامى باشد .\r\nس 9 - دريافت ديركرد توسط صندوق قرض الحسنه يا بانك چه صورت دارد ؟\r\nج 9 - به نظر ما خالى از اشكال نيست .\r\nس 10 - حكم خريد و فروش چك ، تمام اقسام چك چه مىباشد ؟\r\nج 10 - اگر خود صاحب چك قيمت آن را كم كند ، اشكال ندارد ولى اگر خريدار شرط كم كردن قيمت چك را بكند ، اين معامله جايز نيست .\r\nس 11 - خريد و فروش پول به پول مثلًا فروش يك اسكناس هزار تومانى به هزار و يكصد تومان چه صورتى دارد ؟\r\nج 11 - اگر معامله جدّى صورت مىگيرد مثلًا معامله پول نو با كهنه و يا پول خرد با درشت باشد ، اشكال ندارد .\r\n\r\nخريد و فروش به صورت نقد و نسيه\r\nس 1 - در قرارداد فروش معدن مقدار ثمن معامله 12 ميليون تومان تعيين شده است و قيد شده كه ( خريدار متعهّد مىگردد كه مبلغ چهار ميليون تومان از كلّ مبلغ را پس از دريافت تائيد رسمى از اداره معادن در دفترخانه بپردازد و مابقى مبلغ پس از اخذ پروانه بهره‌بردارى در سه قسط پرداخت خواهد شد و چك شماره . . . . به صورت تضمين تحويل فروشنده گرديد كه پس از پرداخت سه قسط مسترد خواهد شد ) حال نظر به اينكه بيع به صورت نسيه بوده و زمان پرداخت مبلغ اوّليّه و اقساط سه‌گانه و زمان تائيد اداره معادن و زمان اخذ پروانه بهره‌بردارى همه مجهول و نامعلوم بوده\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nاست جهت مشخص شدن تكليف شرعى طرفين مرقوم فرمائيد :\r\nالف - آيا معامله با اوصاف مذكور صحيح است يا باطل ؟\r\nب - آيا درثمن نسيه ، زمان بايد دقيق ومضبوط بين طرفين باشد يا خير ؟\r\nج - بيع مذكور مىتواند مصداق غرر و ضرر باشد چون مبلغ ثمن با جهل به زمان و ارزش آن نامعلوم مىگردد يا خير ؟\r\nج 1 - الف - معامله با وصف آنكه زمان پرداخت اقساط و لو فىالجمله معيّن نيست باطل مىباشد .\r\nب - بله زمان پرداخت ثمن بايد معيّن باشد بطورى كه موجب ضرر و غرر نباشد .\r\nج - ظاهراً مصداق غرر است .\r\nس 2 - شخصى جنسى را از مغازه‌اى نسيه خريده كه هر وقت پول داشت بپردازد و حدود آن نيز معلوم نيست اين معامله چه صورتى دارد ؟\r\nج 2 - اگر مدّت نسيه معيّن نباشد ، معامله اشكال دارد و باطل است .\r\nس 3 - سودى كه برخى از مغازه‌داران به روى اجناس قسطى مىكشند چه صورتى دارد ؟\r\nج 3 - اگر از اوّل ، قيمت قسطى آن مشخص شود به اينكه مثلًا شش ماهه فروختم به اين قيمت ، اشكال ندارد ولى اگر بگويد كه اگر شش ماهه پرداخت شود اين مقدار و اگر هفت ماهه پرداخت شود اين مبلغ اضافه مىگيرم اين نحوه فروش حرام است .\r\nس 4 - روال معمول شركتهاى خودروسازى براى تحويل خودرو آن است كه :\r\nقسمتى از قيمت اصلى ماشين را به عنوان وديعه قبلًا دريافت مىكنند و در ضمن قرارداد شرط مىكنند به ازاى اينكه پول شما چند ماه در اختيار ماست درصدى سود ( البته با عنوان تخفيف وديعه ) داده مىشود البته اين پول نقداً پرداخت نمىشود بلكه اين پول را هنگام تحويل ماشين از مابقى وجه كم مىكنند مثلًا براى فروش خودروى\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nپيكان كارخانه مربوطه كه دولتى است مبلغ 2 ميليون تومان به عنوان وديعه دريافت مىكند و در ضمن قرارداد بيان مىدارد كه سود ساليانه 18 درصدى به عنوان تخفيف وديعه مىدهد چند ماه بعد هنگام تحويل ماشين اگر مثلًا قيمت ماشين در بازار 6 ميليون تومان باشد مابقى وجه يعنى 4 ميليون را طلب مىكند امّا مبلغ تخفيف وديعه را از اين 4 ميليون كم مىكند مثلًا سود يك سال حبس 2 ميليون با 18 درصد سودى كه دارد 360 هزار تومان مىشود سپس مابقى وجه را به جاى 4 ميليون ، 4 ميليون منهاى 360 هزار تومان دريافت مىكنند حال با نظر به اينكه :\r\nالف - تمام پول قبلًا دريافت نمىشود بلكه جزئى از آن را مىگيرند\r\nب - زمان تحويل خودرو دقيقاً معلوم نيست بلكه حدود آن را مشخص مىكنند مثلًا سه ماهه سوّم سال 1379 به بعد\r\nج - سودى با عنوان تخفيف وديعه داده مىشود\r\nد - طرفين به اين گونه معامله رضايت دارند\r\nه - طريقه ديگرى براى تحويل خودرو وجود ندارد\r\nو - قيمت قطعى خودرو معلوم نيست آيا اين طريق معامله در ذيل عناوين صحيح فقهى قرار مىگيرد و جايز است يا خير ؟\r\nج 4 - معامله به اين نحو معمول كه مرقوم شده از نظر شرعى باطل است زيرا در زمانى كه وجه به عنوان وديعه پرداخت مىشود قيمت مثمن ( ماشين ) مجهول است و معامله‌اى كه مثمن آن ، از نظر قيمت مجهول باشد باطل است و اگر گفته شود كه معامله در زمان تحويل خودرو انجام مىپذيرد و اين پول به عنوان وديعه به طرف قرارداد پرداخت مىشود باز هم جايز نيست زيرا اگر واقعاً پول به عنوان وديعه پرداخت مىشود مسئولين كارخانه حقّ تصرّف در اين پول را ندارند و حال آنكه مسئولين كارخانه سودى را كه پرداخت مىكنند از جهت آن است كه در پول تصرّفى نمايند و از سود حاصله سودى هم به صاحب وجه مىپردازند و الّا\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nسود پرداخت نمىكردند ولى اگر خواسته باشيم راه حلّى براى آن جستجو كنيم چاره‌اى نيست مگر دو بيع جداگانه انجام گيرد ، كه معامله اوّل با همان قيمت 2 ميليون حقّ الثبت را بفروشند و بعد زمان تحويل خودرو همان برگه حقّ الثبت را با قيمت بيشتر هرطور كه محاسبه مىشود از مشترى بخرند و ماشين را با قيمت روز به او بفروشند تا هيچگونه مشكلى پيش نيايد اگر چه عملًا اين كار انجام نمىگردد .\r\nس 5 - گاهى اوقات در معاملات براى فرار از ربا مىگويند مثلًا اين جنس قيمت نقدش 100 تومان مىباشد و قيمت نسيه‌اش 150 تومان آيا صحيح است يا نه ؟\r\nج 5 - اشكال ندارد .\r\n\r\nوكالت در خريد و فروش\r\nس 1 - اگر وكيل در خريد با بايع در زمينه‌اى اختلاف پيدا كنند ، آيا موكّل مىتواند در حقّ وكالت تصرّف كند و در بعضى از مواردى كه به وكيل وكالت داده او را عزل نمايد ؟\r\nج 1 - در صورتى كه وكالت بلا عزل نداده باشد ، عزل او اشكال ندارد .\r\nس 2 - آيا وكيل در خريد و فروش ، وكيل در فسخ هم مىباشد ؟\r\nج 2 - بستگى به نحوه قرارداد دارد و اگر وكالت به صورت مطلق است ، در خريد و فروش وكيل است ولى وكيل در فسخ نيست و بايد قيد شود .\r\nس 3 - اگر شخصى انسان را وكيل نمايد براى او جنسى بخرد ، بعد انسان بيشتر از مقدار خريدارى از او پول بگيرد ، چه صورت دارد ؟\r\nج 3 - جايز نيست و بايد عين پول را از او بگيرد و اگر حقّ العمل مىخواهد ، بايد به موكّل تذكّر دهد .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n\r\nشرط ضمن عقد معاملات\r\nس 1 - فردى طى قولنامه تنظيمى در بنگاه معاملات املاك خانه‌اش را به ديگرى مىفروشد يكى از شرايط مقرّر در قولنامه تنظيمى فى ما بين اين است كه « هرگاه فروشنده در ظرف مدّت مقرّر حاضر براى انجام معامله نشود علاوه بر ردّ مبلغ دريافتى مبلغ 2 ميليون ريال از مال خود را مجاناً و بلاعوض بعنوان خسارت و وجه التزام به خريدار نامبرده بپردازد » با توجّه به اينكه طبق قولنامه مدّت مقرّره براى طرفين به منظور حضور در دفترخانه اسناد رسمى و انجام رسمى معامله 25 روز تعيين گرديده فروشنده با استفاده از شرط خيار پيش گفته در مدّت مقرّر در دفترخانه اسناد رسمى حاضر نشده و اقدام به فسخ عملى قولنامه مىنمايد و بعد از مدّتى همان منزل را طى قراردادى جديد به شخص ديگرى فروخته و پس از انجام تشريفات قانونى سند مالكيت رسمى ملك را بنام خريدار جديد انتقال و مورد معامله را نيز به تصرّف وى مىدهد اينك خريدار قولنامه اوّل ضمن عدم دريافت ثمن پرداختى و وجه التزامى كه به علّت استفاده فروشنده از شرط خيار مقرّره نصيب وى مىشود ، مدّعى است كه خانه به وى فروخته شده و عمل فروشنده در فروش ثانوى ملك به ديگرى و لو اينكه سند انتقال نيز بنام خريدار جديد صادر شده باشد ، غير شرعى و غير قانونى است عليهذا خواهشمند است با عنايت به مراتب معروضه نظر مبارك و فتواى خود را در خصوص صحّت يا عدم صحّت عمل فروشنده در استفاده از شرط خيار مقرّره در قولنامه و فروش ثانوى ملك مورد بحث به ديگرى و ادّعاى خريدار اوّليه مبنى بر غير شرعى بودن معامله ثانوى مرقوم فرمائيد ؟\r\nج 1 - معامله دوّم صحيح است و فقط مشترى اوّل حقّ گرفتن پولى را كه پرداخت كرده ، دارد زيرا در قولنامه اوّل معامله تمام نشده و فقط يك قولنامه انجام شده است .\r\nس 2 - اگر در ضمن عقد معاملات با انسان شرط شود كه وضو بگيرد يا غسل كند\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nيا نماز بخواند بيان نمائيد آيا از نظر فقهى اولًا اين شرط صحيح است يا باطل و ثانياً عمل نمودن به شرط فوق چه حكمى ( واجب ، حرام ، مستحبّ ، مكروه و يا مباح ) دارد ؟\r\nج 2 - شرط صحيح است و عمل نمودن به آن واجب است يعنى اگر انجام شرط را ترك كند ، طرف مقابل مىتواند معامله را فسخ كند ولى خود فعل واجب نمىشود گرچه عمل كردن به شرط واجب است .\r\nس 3 - شخصى زمينى را از كسى مىخرد و ماليات حكومت را قرار مىگذارد مثلًا ده افغانى ، بعد ماليات حكومت زياد مىشود آيا بايع از مشترى مىتواند به آن مقدار ماليات زياد شده ماليات بگيرد يا خير ؟\r\nج 3 - اگر قيمت مشخص شده در معامله ، با همان ماليات ده افغانى مثلًا مقرّر شده است بيش از آن نمىتواند از مشترى بگيرد ولى اگر قرار بر اين شده كه قيمت به اضافه هر مقدارى كه ماليات گرفته مىشود ، بايد همان مقدار را مشترى بپردازد .\r\nس 4 - بيع حمامى با شرط گذشت به سال و تأديه اقساط و تنظيم سند رسمى كه شرط آخرى محقّق نشده و مشترى در زمين تصرّف نموده و بنا را تبديل نموده است چه صورتى دارد ؟\r\nج 4 - به علّت عدم تحقّق شرط سوّم ، بيع صورت نپذيرفته و تصرّف جايز نمىباشد .\r\n\r\nخيار در معامله\r\nس 1 - اگر بايع شرط كند كه مشترى مبيع را بايد براى خود نگهدارد ، آيا چنين شرطى صحيح است و اگر مشترى مبيع را فروخت معامله او چه صورتى دارد ؟\r\nج 1 - شرط صحيح است و بايد تخلّف نكند ، امّا اگر تصرّف كرد و فروخت\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nخيار تخلّف شرط براى بايع هست .\r\nس 2 - ملكى قولنامه شده و اكنون فروشنده پشيمان شده ، حكم چيست ؟\r\nج 2 - در صورتى كه معامله تمام شده است و خيارى در معامله نباشد راه بر هم زدن معامله اقاله است ( توافق طرفين در بر هم زدن معامله )\r\nس 3 - گاهى اوقات فروشنده‌اى جنسى را به بيش از ارزش واقعى آن مىفروشد و چون خريدار از قيمت اصلى مطّلع نيست از خريد جنس رضايت دارد ، آيا اين معامله صحيح است ؟ و اگر خريدار از قيمت اصلى آگاه است ، لكن از روى اكراه و اجبار اين معامله را انجام مىدهد چه حكمى دارد ؟\r\nج 3 - در صورتى كه خريدار بفهمد كه به قيمت بيش از حدّ متعارف به او داده شده ، مغبون است و حق خيار غبن دارد ، با اين حال اگر رضايت داد ، معامله صحيح است و الّا مىتواند فسخ نمايد ، امّا در صورتى كه زيادى قيمت را بداند ، مع ذلك اقدام به خريد كند و لو از روى اضطرار باشد ، عقد صحيح است و حقّ خيار غبن ندارد .\r\nس 4 - در بازار مرسوم است ميوه فروشان جلو چرخ خود را از ميوه‌هاى خوب چيده و پشت آن خراب است و بدينوسيله خريدار را گول مىزنند و به مشترى جنس خوب نمىدهند ، حكم چيست ؟\r\nج 4 - تدليس است و كار حرامى است و بايد مؤمنين از اين گونه اعمال خوددارى كنند .\r\nس 5 - شخصى زمينى را فروخته و با خريدار شرط كرده كه ، هنگام فروش بايد به فلان شخص بفروشى ، آيا اين شرط نافذ است و اگر به شرط عمل نكرد و به كس ديگرى فروخت ، فروش دوّم چه حكمى دارد ؟\r\nج 5 - شرط صحيح است و در صورت تخلّف ، خيار فسخ از آنِ فروشنده است .\r\nس 6 - شخصى در افغانستان زمين موروثى پدرى خود را به مدّت دو سال بطور\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nبيع شرط فروخته است ، بعد از مدّت چهار سال بايع ادّعا نموده كه پول مورد معامله را كه شش سال پيش انجام شده براى مشترى پرداخت كرده و زمين خود را فسخ مىكند آيا مدّعى حقّ خيار فسخ دارد يا خير ؟\r\nج 6 - بعد از مدّت معيّن شده در بيع شرط ، بيع لازم است و حقّ فسخ ندارد .\r\nس 7 - شخصى اقدام به انعقاد بيعى نسبت به ملكى نموده ، بنا بر قول فروشنده در زمان انعقاد قرارداد ، فروشنده ضمن امضاء ذيل قولنامه شفاهاً اعلام مىدارد كه تا 48 ساعت اجازه فسخ قرارداد را داشته باشد و اين امر مورد تائيد دلّال اين بيع ( بنگاه املاك ) بوده و حاضر به شهادت مىباشد در اين قرارداد به صورت تايپ و پيش نويس كلّيه خيارات از طرفين ساقط گشته حالا فروشنده با مراجعه به افراد خبره متوجّه شده كه ملك را به كمتر از دو سوّم قيمت واقعى فروخته و ملك 80 ميليونى را 50 ميليون قرارداد بسته لذا ظرف مهلت مقرّر مورد ادّعا مراجعه نموده و اعلام فسخ نموده لهذا بين متبايعين مجادله واقع گشته دائر به ادّعاى عدم وجود حقّ فسخ و اسقاط كافّه و تامّه خيارات از طرف خريدار و ادّعاى حقّ فسخ و فسخ قرارداد و عدم اطّلاع از غبن از طرف فروشنده :\r\nالف - آيا اين حقّ فسخ و فسخ با شهادت يك نفر دلّال قابل احراز است ؟\r\nب - آيا خيار غبن افحش در زمان انعقاد قرارداد قابل اسقاط است ؟\r\nج - آيا اسقاط خيار غبن در زمان اسقاط ، نياز به علم به غبن ندارد ؟\r\nد - سئوال فوق در خصوص غبن افحش چگونه است ؟\r\nه - در صورت صحّت ادّعاى فروشنده دائر به حقّ فسخ و فسخ ، و عدم امكان اثبات حقانيّتش در دادگاه ، وضعيت شرعى خريدار نسبت به ملك چگونه است ؟\r\nو - در صورت عدم اطّلاع فروشنده از غبن افحش و اسقاط خيارات ، وضعيت شرعى خريدار چگونه است ؟\r\nج 7 - در صورتى كه تا 48 ساعت شرط خيار كرده باشد در اين مدّت\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nمىتواند اعمال خيار كند و معامله را فسخ نمايد و اگر فسخ نمود خريدار بايد مال را مسترد نمايد و اگر مسترد نكند ، غصب است و تصرّف در آن حرام است\r\n\r\nمعاطات\r\nس 1 - آيا بيع معاطاتى آن بيعى است كه در آن صيغه ايجاب و قبول نخوانند يا اينكه بيعى كه در آن اصلًا حرفى بين متعاملين ردّ و بدل نشود حتّى يك كلمه ؟\r\nج 1 - هر دو را شامل مىشود .\r\n\r\nمعاملات ربوى\r\nس 1 - 90 نفر صندوقى را تأسيس نموده‌اند كه در آن ماهيانه 40 هزار تومان از اعضاء جهت شركت در قرعه‌كشى جمع آورى شده و اتومبيلى خريده و به قيد قرعه به عضو برنده داده مىشود اين عضو ماهيانه 57 هزار تومان پرداخت مىكند يعنى 17 هزار تومان مابه التفاوت مىپردازد و بدون شركت در قرعه‌هاى بعدى كه اين عمل تا آخرين نفر ادامه مىيابد و مابه التفاوت براى اعضاى بعدى مىباشد تا در نتيجه فرد آخر ديگر سودى نمىپردازد و در نهايت دوره صندوق تمام مىشود با اين وصف بفرمائيد :\r\nالف - پرداخت پول به جاى ماشين چه حكمى دارد ؟\r\nب - پرداخت مابه التفاوت نيز چه حكمى دارد ؟\r\nج 1 - الف - جايز نيست چون رباى قرضى مىشود .\r\nب - اگر ماشين را از طرف همه اعضاء وكالتاً خريدارى نمايند و به شخصى كه قرعه بنام او اصابت كرده به قيمت بيشتر بفروشند و مابه التفاوتى كه\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nسود محسوب مىشود ، بين همه اعضاء باقيمانده غير از كسانى كه قرعه بنام آنها اصابت نموده و خارج شده‌اند ، تقسيم گردد اشكال ندارد گرچه اجتناب از اين گونه معاملات شبهه‌ناك براى مؤمنين بهتر است .\r\nس 2 - گروهى با جمع‌آورى پول ماهانه از اعضاء در هر ماه به يك نفر از آنان اتومبيل رنو مىدهند شخص دريافت كننده ماشين هر ماه بوسيله قرعه‌كشى مشخص مىشود :\r\nالف - اگر دو نفر در قرعه آخر قرار گيرند و اوّلى بخواهد با پرداخت مبلغى به شخص دوّم سهميه ماشين آن ماه را از او بگيرد دريافت چنين پولى از نظر شرعى چه حكمى دارد ؟\r\nب - اگر هر دو نفر در آن ماه مشتركاً به عنوان برنده اعلام گردند و شخص ثالثى بخواهد با پرداخت مبلغى به هر يك از آنها سهميه ماشين آن ماه را از آنان بگيرد دريافت اين پول چه حكمى دارد ؟\r\nج 2 - لازم به تذكّر است كه اگر كسى قرعه بنامش اصابت كرد ، در ماه‌هاى بعد از اصابت قرعه زيادتر از سهام اوّليه وجهى نپردازد ، اشكال ندارد و اگر زيادتر بايد بپردازد خالى از اشكال نيست .\r\nجواب الف و ب - اگر بعد از اصابت قرعه بنامش با اخذ مبلغى نوبت را به ديگرى واگذار كند اشكال ندارد .\r\nس 3 - گذاشتن پول در بانكهاى خارجى و دريافت سود از آنها چه صورتى دارد و با فرض جواز دريافت سود از بانكهاى خارجى از آنجا كه پس انداز در بانكهاى خارجى موجب تقويت كفّار و سلطه اقتصادى آنان و تضعيف اقتصاد كشورهاى اسلامى مىگردد حكم مسئله چگونه است ؟\r\nج 3 - گذاشتن پول در بانكهاى خارجى و گرفتن سود آن اشكال ندارد ولى در صورتى كه موجب تقويت كفّار و سلطه اقتصادى آنان گردد ، جايز نيست .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nس 4 - برخى پولداران پولشان را سر سود مىدهند مثلًا 100 هزار افغانى را در ضمن يك دستمال به مبلغ 130 هزار افغانى در سال مىفروشند حكم ربا را دارد يا خير ؟\r\nج 4 - در فرض مذكور ربا نيست .\r\nس 5 - برخى ديگر پولشان را به همان شكل سئوال قبل به غرض فرار از ربا طورى معامله مىكنند كه ظاهراً ربا نيست ولى قصد همان سود است مثلًا زمينى را بيع شرط مىخرند و در مدّت يك سال به 100 هزار افغانى و دوباره همان زمين را اجاره مىدهند به 30 هزار افغانى در سال در حالى كه زمين بيشتر از 10 هزار افغانى در سال ارزش ندارد و صاحب پول اصلًا زمين را نمىبيند و قبض هم نمىنمايد حكم چيست ؟\r\nج 5 - اگر واقعاً خريد و فروش انجام مىگيرد و معامله صورى نباشد حرام نيست ولى اگر معامله صورى است سود آن حرام است .\r\nس 6 - در صورتى كه شخصى مالى را به صورت نسيه يا اقساط بفروشد و قبل از تحويل به خريدار آن را مجدداً از او به مبلغ كمترى به صورت نقد خريدارى نمايد بفرمائيد :\r\nالف - آيا معامله فوق ربوى است ؟\r\nب - در صورت مثبت بودن جواب آيا محكوم به بطلان است ؟\r\nج - هر گاه مورد معامله به صورت كلّى يا كلّى در معيّن باشد ، آيا تعيين يا عدم تعيين مصداق كالاى فروخته شده تأثيرى در صحّت يا بطلان معامله دارد ؟\r\nد - قصد اوّلى فروشنده بر خريد مجدد مبيع به مبلغ كمتر به صورت نقد چه اثرى در صحّت يا بطلان معامله مىتواند داشته باشد ؟\r\nه - آيا فرقى بين تصريح و عدم تصريح قصد وجود دارد ؟\r\nو - در صورت مثبت بودن جواب هرگاه خريدار بدون تصريح فروشنده از قرائن ، علم به قصد مذكور پيدا كند چه اثرى بر حكم معامله دارد ؟\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nج 6 - الف - معامله انجام شده صحيح نيست زيرا اين داد و ستد واقعى نيست و صورى مىباشد و صدق معامله ربوى هم مشكل است .\r\nب - به نظر ما معامله ربوى كلًا محكوم به بطلان است .\r\nج - اگر واقعاً معامله‌اى صورت گرفت و بيع صورى نباشد ، فرق نمىكند و لذا اگر معامله واقعى انجام شده و به صورت كلّى هم بيع صورت گرفته باشد و لو تعيين هم نشده باشد ، معامله صحيح است .\r\nد - دلالت بر عدم جدّ معامله مىكند .\r\nه - تفاوت ندارد و ملاك ، اصل جدّ در معامله است كه اگر قصد جدّى در معامله داشته صحيح است .\r\nو - جواب روشن است .\r\nس 7 - فروشگاهى به صورت عمده كالا مىفروشد و در ذيل فاكتور مىنويسد قيمت نقدى مثلًا 100 تومان ، دو ماهه 110 تومان و سه ماهه 120 تومان و خريدار مجاز است هر كدام را كه مىخواهد انتخاب و معامله را قطعى نمايد آيا اين عمل شرعى است ؟\r\nج 7 - اگر در هنگام خريد مشخص گردد كه با كدام مدّت ، معامله انجام مىگيرد و معامله روى قيمت معيّن توافق گردد ، اشكال ندارد ولى اگر به صورت مردّد معامله صورت گيرد كه اگر هر زمان پول موجود باشد بالنسبه به همان زمان گذشته پول پرداخت مىشود ، معامله جايز نيست .\r\nس 8 - فروشنده كالايى كه به صورت عمده فعاليت دارد در زمان فروش كالا با خريدار طى مىكند كه قيمت كالا بستگى به مدّت خريد دارد و خريدار قبول مىكند و چك آن را پرداخت مىكند لذا سر موعد تاريخ چك مراجعه و اظهار مىنمايد كه هنوز كالا را نفروخته‌ام و يا اينكه توان پرداخت چك سر تاريخ مقرّر را ندارم و مىخواهم سه ماه ديگر تاريخ چك را تمديد نمايم و چك قبلى را از فروشنده دريافت و يك فقره چك به مبلغ بالاتر مىدهد آيا اين نوع معامله جايز است يا خير ؟\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nج 8 - اگر خريدار با رضايت خود مقدارى به مبلغ چك اضافه نمايد ، اشكال ندارد و چنانچه فروشنده شرط كند ، ربا و حرام مىباشد .\r\n\r\nعقود شرعى\r\nس 1 - در قرارداد مضاربه بخاطر اينكه حدس زده مىشود در اثر معامله سود اين پول 20 درصد خواهد بود اگر از ابتدا 20 درصد به عنوان سود معيّن گردد چه صورت دارد ؟\r\nج 1 - جايز نيست و بايد نسبت معيّن گردد كه هر چه سود كرد با فلان درصد سود تقسيم مىشود .\r\nس 2 - تشكيل حسابهاى سپرده كوتاه مدّت و بلند مدّت در بانكهاى ايران چه صورتى دارد ؟\r\nج 2 - در صورتى كه طبق ضوابط عقود اسلامى و رعايت شرايط فقهى عمل گردد اشكال ندارد .\r\nس 3 - اگر شخصى به عنوان مثال يك ميليون تومان پول از كسى به عنوان مضاربه دريافت كند غير از صورت معامله نقد و نسيه به چه شكل از پول استفاده كند و چگونه قراردادى با هم ببندند ؟\r\nج 3 - عامل بعد از آنكه پول را از مالك دريافت نمود مىتواند هر نوع تجارتى كه از نظر شرعى اشكال نداشته باشد ، انجام دهد مگر آنكه قراردادى كه بين مالك و عامل شده تجارت خاصّى معيّن گرديده باشد و نحوه مضاربه به اين نحو است كه بين مالك و عامل قرارداد بسته مىشود كه مالك سرمايه را تأمين نمايد و كار را عامل انجام دهد و سود حاصله با نسبت بين آنها تقسيم گردد .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n\r\nمعامله سلف\r\n* مسأله 60 - معامله سلف آن است كه مشترى پول را بدهد كه بعد از مدّتى جنس كلّى را تحويل بگيرد و اگر بگويد : اين پول را مىدهم كه مثلًا بعد از شش ماه فلان جنس را بگيرم ، و فروشنده بگويد : قبول كردم ، يا فروشنده پول را بگيرد و بگويد :\r\nفلان جنس را فروختم كه بعد از شش ماه تحويل بدهم ، معامله صحيح است .\r\n* مسأله 61 - اگر پولى را سلف بفروشد و عوض آن را پول بگيرد ، معامله باطل است ، در صورتى كه طلا و نقره مسكوك باشد ؛ ولى مثل اسكناس يا مس يا نيكل اشكالى ندارد ، ولى اگر جنسى را سلف بفروشد و عوض آن را جنس ديگر يا پول بگيرد ، معامله صحيح است و احتياط مستحبّ آن است در عوض جنسى كه مىفروشد ، پول بگيرد و جنس ديگر نگيرد .\r\n\r\nشرط معامله سلف\r\n* مسأله 62 - معامله سلف شش شرط دارد :\r\nاوّل - خصوصيّاتى را كه قيمت جنس به واسطه آنها فرق مىكند ، معيّن نمايند ولى دقّت زياد هم لازم نيست ، همين قدر كه مردم بگويند خصوصيّات آن معلوم شده كافى است . پس معامله سلف در نان و گوشت و پوست حيوان و مانند اينها كه نمىشود خصوصيّات‌شان را كاملًا معيّن كرد ، باطل است .\r\nدوم - پيش از آن كه خريدار و فروشنده از هم جدا شوند ، خريدار تمام قيمت را به فروشنده بدهد يا به مقدار پول آن از فروشنده طلبكار باشد و طلب خود را بابت قيمت جنس حساب كند ، و او قبول نمايد به شرط آن كه وقت اداء دين رسيده باشد و چنانچه مقدارى از قيمت آن را بدهد ، اگرچه معامله به آن مقدار صحيح است ، ولى فروشنده مىتواند معامله همان مقدار را به هم بزند .\r\nسوم - مدّت را كاملًا معيّن كنند ، و اگر مثلًا بگويد : تا اوّل خرمن جنس را تحويل مىدهم ، چون مدّت كاملًا معلوم نشده ، معامله باطل است .\r\nچهارم - وقتى را براى تحويل جنس معيّن كنند كه در آن وقت ، جنس به قدرى\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nكمياب نباشد كه فروشنده نتواند آن را تحويل دهد .\r\nپنجم - جاى تحويل جنس را معيّن نمايد ، در صورتى كه اختلاف جا موجب خسارت بشود يا رساندن آن زحمت داشته باشد كه موجب ضرر بشود ، ولى اگر از صحبت آنان جاى آن معلوم باشد ، لازم نيست اسم آن‌جا را ببرند .\r\nششم - وزن يا پيمانه يا عدد آن را معيّن كنند ، ولى بايد بعضى از اقسام مثل گردو و تخم مرغ تفاوت افراد آن به قدرى كم باشد كه مردم به آن اهميّت ندهند .\r\n\r\nاحكام معامله سلف\r\n* مسأله 63 - انسان نمىتواند جنسى را كه سلف خريده پيش از تمام شدن مدّت بفروشد و بعد از تمام شدن مدّت اگرچه آن را تحويل نگرفته باشد ، فروختن آن اشكال ندارد ولى فروختن غلّه مانند گندم و جو پيش از تحويل گرفتن آن مكروه است .\r\n* مسأله 64 - در معامله سلف اگر فروشنده جنسى را كه قرارداد كرده بدهد ، مشترى بايد قبول كند و نيز اگر بهتر از آنچه قرار گذاشته بدهد و طورى باشد كه از همان جنس حساب شود ، مشترى بايد قبول نمايد ، مشروط بر اين‌كه در وقت معامله قرار نگذاشته باشند كه فروشنده جنس بهترى ندهد .\r\n* مسأله 65 - اگر جنسى را كه فروشنده مىدهد ، پست‌تر از جنسى باشد كه قرارداد كرده ، مشترى مىتواند قبول نكند .\r\n* مسأله 66 - اگر فروشنده به جاى جنسى كه قرارداد كرده ، جنس ديگرى بدهد ، در صورتى كه مشترى راضى شود اشكال ندارد .\r\n* مسأله 67 - اگر جنسى را كه سلف فروخته در موقعى كه بايد آن را تحويل دهد ناياب شود و نتواند آن را تهيّه كند ، مشترى مىتواند صبر كند تا تهيّه نمايد ، يا معامله را به هم بزند و چيزى را كه داده پس بگيرد .\r\n* مسأله 68 - اگر جنسى را بفروشد و قرار بگذارد كه بعد از مدّتى تحويل دهد و پول آن را هم بعد از مدّتى بگيرد ، معامله باطل است .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n\r\nفروش طلا و نقره\r\n* مسأله 69 - اگر طلا را به طلا يا نقره را به نقره بفروشد ، سكّه‌دار باشد يا بىسكّه ، در صورتى كه وزن يكى از آنها زيادتر از ديگرى باشد ، معامله حرام و باطل است .\r\n* مسأله 70 - اگر طلا را به نقره ، يا نقره را به طلا بفروشد ، معامله صحيح است و لازم نيست وزن آنها مساوى باشد .\r\n* مسأله 71 - اگر طلا يا نقره را به طلا يا نقره بفروشند ، بايد فروشنده و خريدار پيش از آن كه از يكديگر جدا شوند ، جنس و عوض آن را به يكديگر تحويل دهند و اگر هيچ مقدار از چيزى را كه قرار گذاشته‌اند تحويل ندهند ، معامله باطل است .\r\n* مسأله 72 - اگر فروشنده يا خريدار تمام چيزى را كه قرار گذاشته ، تحويل دهد و ديگرى مقدارى از آن را تحويل دهد و از يكديگر جدا شوند ، اگرچه معامله به آن مقدار صحيح است ولى كسى كه تمام مال به دست او نرسيده مىتواند معامله را به هم بزند .\r\n* مسأله 73 - اگر خاك معدن نقره را به نقره خالص و خاك معدن طلا را به طلاى خالص بفروشند كه از نظر وزن هر دو مساوى باشد ، معامله باطل است ، ولى فروختن خاك نقره به طلا و خاك طلا به نقره اشكال ندارد .\r\n\r\nمواردى كه انسان مىتواند معامله را به هم بزند :\r\n* مسأله 74 - حقّ به هم زدن معامله را « خيار » مىگويند و خريدار و فروشنده در يازده صورت مىتواند معامله را به هم بزنند :\r\nاوّل : آن كه از مجلس معامله متفرّق نشده باشند و اين خيار را « خيار مجلس » مىگويند .\r\nدوم : آن كه مغبون شده باشند ( خيار غبن ) .\r\nسوم : در معامله قرارداد كنند كه تا مدّت معيّنى هر دو يا يكى از آنان بتوانند معامله را به هم بزنند ( خيار شرط ) .\r\nچهارم : فروشنده يا خريدار مال خود را بهتر از آنچه هست نشان دهد و طورى\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nعمل كند كه قيمت مال در نظر مردم زياد شود ( خيار تدليس ) .\r\nپنجم : فروشنده يا خريدار شرط كند كه كارى انجام دهد ، يا شرط كند مالى را كه مىدهد ويژگى خاصى داشته باشد ، و به آن شرط عمل نكند كه در اين صورت ديگرى مىتواند معامله را به هم بزند ( خيار تخلّف شرط ) .\r\nششم : در جنس ياعوض آن عيبى باشد ( خيار عيب ) .\r\nهفتم : معلوم شود مقدارى از جنسى را كه فروخته‌اند ، به صورت اشاعه مال ديگرى است كه اگر صاحب آن به معامله راضى نشود ، خريدار مىتواند معامله را به هم بزند ، يا پول آن مقدار را از فروشنده بگيرد ، و نيز اگر معلوم شود مقدارى از چيزى را كه خريدار عوض قرار داده ، مال ديگرى است و صاحب آن راضى نشود ، فروشنده مىتواند معامله را به هم بزند ، يا عوض آن مقدار را از خريدار بگيرد به شرطى كه ممزوج ومشاع باشد ( خيار شركت است والّا خيار تبعّض صفقه است ) .\r\nهشتم : فروشنده خصوصيّات جنس معيّنى را كه مشترى نديده به او بگويد ، بعد معلوم شود آن طورى كه گفته نبوده است ، در اين صورت مشترى مىتواند معامله را به هم بزند و نيز اگر مشترى خصوصيّات عوض معيّنى را كه مىدهد بگويد ، بعد معلوم شود آن طورى كه گفته نبوده است ، فروشنده مىتواند معامله را به هم بزند ( خيار رؤيت ) .\r\nنهم : مشترى پول جنسى را كه نقد خريده تا سه روز ندهد و فروشنده هم جنس را تحويل ندهد كه اگر مشترى و يا فروشنده شرط نكرده باشند كه دادن پول يا جنس را تأخير بيندازند در اين صورت فروشنده مىتواند معامله را به هم بزند و اگر جنسى را كه خريده مثل بعضى از ميوه‌ها باشد كه اگر يك روز بماند ضايع مىشود ، چنانچه تا شب پول آن را ندهد و شرط نكرده باشد كه دادن پول را تأخير بيندازد ، فروشنده مىتواند معامله را به هم بزند ( خيار تأخير ) .\r\nدهم : كسى كه حيوانى را خريده باشد ، تا سه روز مىتواند معامله را به هم بزند و اگر در عوض حيوانى كه خريده ، حيوان ديگرى داده باشد ، فروشنده نمىتواند معامله\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nرا به هم بزند ( خيار حيوان ) ، و بايد دانست خيار حيوان براى فروشنده نيست اگرچه ثمن ، حيوان باشد .\r\nيازدهم : فروشنده نتواند جنسى را كه فروخته است تحويل دهد ، مثلًا اسبى را كه فروخته فرار نمايد كه در اين صورت مشترى مىتواند معامله را به هم بزند ( خيار تعذّر تسليم ) ، و احكام اين‌ها در مسائل آينده گفته خواهد شد .\r\n* مسأله 75 - اگر خريدار قيمت جنس را نداند ، يا در موقع معامله غفلت كند و جنس را گران‌تر از قيمت معمولى آن بخرد ، چنانچه به قدرى گران خريده كه مردم به آن اهميّت مىدهند ، مىتواند معامله را به هم بزند ، و نيز اگر فروشنده ، قيمت جنس را نداند يا موقع معامله غفلت كند و جنس را ارزان‌تر از قيمت آن بفروشد در صورتى كه مردم به مقدارى كه ارزان فروخته اهميّت بدهند ، مىتواند معامله را به هم بزند .\r\n* مسأله 76 - در معامله‌ى بيع شرط كه مثلًا خانه هزار تومانى را به دويست تومان مىفروشند و قرار مىگذارند كه اگر فروشنده سر مدّت پول را بدهد ، بتواند معامله را به هم بزند ، در صورتى كه خريدار و فروشنده قصد خريد و فروش داشته باشند معامله صحيح است .\r\n* مسأله 77 - در معامله‌ى بيع شرط اگرچه فروشنده اطمينان داشته باشد كه هرگاه سر مدّت پول را ندهد ، خريدار ملك را به او مىدهد ، معامله صحيح است ولى اگر سر مدّت پول را ندهد حقّ ندارد ملك خود را از خريدار مطالبه كند و اگر خريدار بميرد ، نمىتواند ملك را از ورثه او مطالبه نمايد .\r\n* مسأله 78 - اگر چاى اعلا را با چاى پست مخلوط كند و به اسم چاى اعلا بفروشد ، مشترى مىتواند معامله را به هم بزند .\r\n* مسأله 79 - اگر خريدار بفهمد مالى را كه گرفته وشخص آن مال كه مورد معامله بود ، عيبى دارد مثلًا حيوانى را بخرد و بفهمد كه يك چشم آن كور است ، چنانچه آن عيب پيش ازمعامله در مال بوده و او نمىدانسته ، مىتواند معامله را به هم بزند ، يا فرق قيمت سالم و معيوب آن را معيّن كند و به نسبت تفاوت قيمت سالم و معيوب از پولى\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nكه به فروشنده داده پس بگيرد ، مثلًا مالى را كه به چهار تومان خريده ، اگر بفهمد معيوب است در صورتى كه قيمت سالم آن هشت تومان و قيمت معيوب آن شش تومان باشد ، چون فرق قيمت سالم و معيوب يك چهارم مىباشد مىتواند يك چهارم پولى را كه داده يعنى يك تومان از فروشنده بگيرد .\r\n* مسأله 80 - اگر فروشنده بفهمد در عوضى كه گرفته عيبى هست ، چنانچه آن عيب پيش از معامله در عوض بوده و او نمىدانسته ، مىتواند معامله را به هم بزند ، يا تفاوت قيمت سالم و معيوب را به دستورى كه در مسأله پيش گفته شد ، بگيرد ، مشروط بر اين‌كه خود آن جنس خارجى مورد معامله باشد و الّا مىتواند يك فرد ديگر از همان جنس را تحويل بگيرد و خيار عيب ندارد .\r\n* مسأله 81 - اگر بعد از معامله و پيش از تحويل گرفتن مال ، عيبى در آن پيدا شود و اين عيب به سبب اجنبى يا مشترى پيدا نشده باشد ، بلكه اين عيب مثلًا به سبب آفت آسمانى در مورد معامله پيدا شده باشد ، در اين صورت خريدار مىتواند معامله را به هم بزند ، و نيز اگر در عوض مال بعد از معامله و پيش از تحويل گرفتن ، عيبى پيدا شود ، فروشنده مىتواند معامله را به هم بزند ، ولى اگربخواهند تفاوت قيمت بگيرند اشكال ندارد .\r\n* مسأله 82 - اگر بعد از معامله ، عيب مال را بفهمد و فوراً معامله رابه هم نزند حقّ خيارش از بين نمىرود ، خصوصاً اگر جاهل به مسأله باشد ؛ مگر اين‌كه تأخيرش مستلزم ضرر ديگرى باشد كه در اين صورت حقّ به هم زدن معامله را ندارد .\r\n* مسأله 83 - هرگاه مشترى بعد از خريدن جنس ، عيب آن را بفهمد ، اگرچه فروشنده حاضر نباشد ، مىتواند معامله را به هم بزند .\r\n* مسأله 84 - در چهار صورت اگر خريدار بفهمد مال عيبى دارد ، نمىتواند معامله را به هم بزند ، يا تفاوت قيمت بگيرد : اوّل - آن كه موقع خريدن ، عيب مال را بداند ؛ دوم - به عيب مال راضى باشد ؛ سوم - در وقت معامله بگويد : اگر مال عيبى داشته باشد ، پس نمىدهم وتفاوت قيمت هم نمىگيرم ؛ چهارم - فروشنده در وقت معامله\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nبگويد : اين مال را با هر عيبى كه دارد مىفروشم ، ولى اگر عيبى را معيّن كند و بگويد مال را با اين عيب مىفروشم ، و معلوم شود عيب ديگرى هم دارد ، خريدار مىتواند براى عيبى كه فروشنده معيّن نكرده مال را پس دهد ، يا تفاوت قيمت بگيرد .\r\n* مسأله 85 - در سه صورت اگر خريدار بفهمد مال عيبى دارد ، نمىتواند معامله را به هم بزند ولى مىتواند تفاوت قيمت بگيرد : اوّل - آن كه بعد از معامله در مال تصرّف كند به صورتى كه تغييرى در مال پيدا شود ؛ دوم - بعد از معامله بفهمد مال عيب دارد و فقط حقّ برگرداندن آن را ساقط كند ؛ سوم - بعد از تحويل گرفتن مال ، عيب ديگرى در آن پيدا شود ولى اگر حيوان معيوبى را بخرد و پيش از گذشتن سه روز عيب ديگرى پيدا كند و اين عيب به سبب تفريط از سوى مشترى نباشد ، اگرچه آن را تحويل گرفته باشد ، باز هم مىتواند آن را پس دهد ، و نيز اگر فقط خريدار تا مدّتى حقّ به هم زدن معامله را داشته باشد و در آن مدّت ، مال عيبى پيدا كند ، اگرچه آن را تحويل گرفته باشد ، چنانچه مشترى تفريطى در او نكرده باشد ، مىتواند معامله را به هم بزند .\r\n* مسأله 86 - اگر انسان مالى داشته باشد كه خودش آن را نديده و ديگرى خصوصيّات آن را براى او گفته باشد ، چنانچه او همان خصوصيّات را به مشترى بگويد و آن را بفروشد و بعد از فروش بفهمد كه بهتر از آن بوده ، مىتواند معامله را به هم بزند .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n\r\nاحكام مضاربه\r\nو به نام « قراض » ناميده مىشود . و عقدى است كه بين دو نفر واقع مىشود بر اين اساس كه سرمايهء تجارت از يكى از آن‌ها و كار از ديگرى باشد و اگر سودى پيدا شود بين هر دو مشترك باشد . و اگر تمام سود براى مالك قرار داده شود به آن « بضاعه » گفته مىشود . و از آن‌جايى كه مضاربه عقد است ، احتياج به ايجاب از مالك و قبول از عامل دارد . و در ايجاب هر لفظى كه اين معنى را به ظهور عرفى بفهماند ، مانند قول مالك :\r\n« مضاربه مىكنم با تو » يا « قرار قراض مىبندم با تو » يا « قرار كار كردن مىبندم با تو بر چنين . . . » و در قبول ، « قبول كردم » و مانند آن كفايت مىكند .\r\nمسأله 1 - در دو طرف اين عقد ، بلوغ و عقل و اختيار ؛ و در صاحب مال محجور نبودن به جهت افلاس ؛ و در عامل ، قدرت بر تجارت با سرمايه شرط است . پس اگر عامل مطلقاً عاجز باشد ، باطل است و در صورتى كه در قسمتى از آن عاجز باشد ، بعيد نيست - با اشكالى كه دارد - به نسبت صحيح باشد . البته اگر در اثناى تجارت ، ناتوانى عارض شود ، از همان وقت عروضش در صورتى كه مطلقاً عاجز شده باشد نسبت به همهء آن و اگر نسبت به قسمتى از آن عاجز شده ، بنابر اقوى نسبت به همان بعض باطل مىشود . و در سرمايه شرط است كه عين باشد ، پس مضاربه نه با منفعت و نه با دين صحيح نيست ، چه اين دين بر عهدهء عامل باشد يا بر غير او ، مگر بعد از آن‌كه قبض شود ( و به عين تبديل شود ) . و شرط است كه سرمايه درهم و دينار باشد ، پس با طلا و نقرهء غير مسكوك و شمش‌هاى طلا و نقره و اجناس ، صحيح نيست . البته جواز مضاربه با مانند اوراق نقدى ( اسكناس ) و مانند آن‌ها از ثمن‌هاى غير از طلا و نقره\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nخالى از قوّت نيست . و همچنين است در پول‌هاى سياه . و شرط است كه سرمايه مشخص باشد ، پس با مبهم صحيح نيست ، مثل اين‌كه بگويد : مضاربه مىكنم با تو به يكى از اين دو ، يا به هر كدام كه مىخواهى . و شرط است كه از نظر اندازه و خصوصيات معلوم باشد . و در سود شرط است كه معلوم باشد ، پس اگر بگويد : « براى تو مثل آن است كه فلانى براى عاملش شرط كرده است » و آن را ندانند ، باطل است . و در سود شرط است كه مشاع باشد كه به يكى از كسرها مانند نصف يا يك سوم ، اندازه‌اش تعيين شود ؛ پس اگر بگويد : بر اين اساس كه از سود ، صد مال تو و باقى آن مال من باشد ، يا به عكس آن ، يا مثلًا براى تو نصف سود و ده درهم باشد ، به هيچ وجه صحيح نيست . و شرط است كه سود بين مالك و عامل باشد كه ديگرى با آن‌ها شريك نباشد ، پس اگر مقدارى از سود را براى بيگانه قرار دهند ، مضاربه باطل است مگر اين‌كه او كارى داشته باشد كه به تجارت متعلق باشد .\r\nمسأله 2 - شرط است كه استرباح ( طلب نمودن سود ) به واسطهء تجارت باشد ، پس اگر مالى را به كشاورز بدهد تا آن را در زراعت مصرف كند و حاصل آن بين آن دو مشترك باشد ، يا مالى را به صنعتكار بدهد تا در حرفه‌اش مصرف كند و فايده بين آن دو مشترك باشد ، صحيح نيست و مضاربه نمىباشد .\r\nمسأله 3 - درهم‌هاى مغشوش ( ناخالص ) اگر با اين‌كه چنين هستند ( در بازار معاملات ) رائج باشند ، مضاربه با آن‌ها جايز است و در آن‌ها خالص بودن لازم نيست .\r\nالبته اگر تقلبى باشند كه واجب است شكسته شوند و معامله با آن‌ها جايز نباشد ، صحيح نيست .\r\nمسأله 4 - اگرطلبى از شخصى داشته باشد جايز است كسى را وكيل نمايد تا آن را دريافت كند ، سپس ( خود وكيل ) به عنوان موجب و قابل عقد مضاربه را بر آن از جانب دو طرف واقع سازد . و همچنين اگر مديون ، شخص عامل باشد جايز است او را وكيل كند تا آنچه را كه در ذمّه‌اش مىباشد در نقد معيّنى براى طلبكار تعيين نمايد و سپس ( خود مديون ) به عنوان موجب و قابل عقد مضاربه را بر آن واقع سازد .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nمسأله 5 - اگر اجناسى را به او بدهد و بگويد : اين‌ها را به فروش و ثمن آن‌ها مضاربه باشد ، صحيح نيست ، مگر اين‌كه بعد از فروش آن‌ها عقد مضاربه را بر ثمن آن‌ها واقع سازد .\r\nمسأله 6 - اگر تورى به او بدهد تا آنچه از ماهى ( دريا ) در آن بيفتد ، مثلًا به طور مساوى بين آن‌ها تقسيم شود ، مضاربه نمىباشد ، بلكه آن يك معاملهء باطلى است ؛ و مالكيت صيد كننده در اين ماهىها محل ترديد است همان‌طور كه مباح بودن اين ماهىها براى او مشكل است و احتياط واجب در مصالحه است .\r\nمسأله 7 - اگر مالى را به او بدهد تا درخت خرما يا گوسفندانى را بخرد ، بنابراين كه ميوه و نتاج ( نتيجه و بچه ) آن‌ها بين آن دو مشترك باشد مضاربه نمىباشد ؛ و معاملهء باطلى است و ميوه و نتاج ، مال صاحب مال است و بايد اجرت المثل كار عامل را بپردازد .\r\nمسأله 8 - مضاربه با مشاع - همانند افراز شده - صحيح است ، پس اگر درهم‌هاى معلومى بين دو نفر مشترك باشد و يكى از آن‌ها به عامل بگويد : « مضاربه كردم با تو به حصه‌ام از اين درهم‌ها » با علم به مقدار حصهء او صحيح است . و چنين است اگر مثلًا نزد او هزار دينار باشد و بگويد : « مضاربه كردم با تو نصف اين دينارها » .\r\nمسأله 9 - بين اين‌كه بگويد : « اين مال را به عنوان مضاربه بگير و براى هر كدام ما نصف سود باشد » و اين‌كه بگويد : « . . . و سود بين ما باشد » يا بگويد : « . . . و براى تو نصف سود باشد » يا « . . . براى من نصف سود باشد » فرقى نيست ؛ در اين جهت كه ( عبارت در تمام موارد ) ظاهر در آن است كه براى هر كدام‌شان نصف سود قرار داده شده است . و همچنين بين اين‌كه بگويد : « بگير مال را به عنوان مضاربه و براى تو نصف سود آن باشد » يا بگويد : « . . . براى تو سود نصف آن باشد » فرقى نيست ؛ زيرا مفاد همهء اين جملات ، عرفاً يكى است .\r\nمسأله 10 - يكى بودن مالك و تعدد عامل در يك مال جايز است خواه شرط شود كه در آنچه از سود مستحقند هر دو عامل مساوى باشند و يا يكى از آن‌ها بر ديگرى\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nاضافه ببرد اگرچه در عمل مساوى باشند . و اگر بگويد : « مضاربه مىكنم با شما دو نفر و براى شما نصف سود باشد » هر دو در آن مساوى خواهند بود . و همچنين جايز است مالك ، متعدد و عامل يكى باشد ، به اين صورت كه مال ميان دو نفر مشترك باشد ، پس هر دو با يك نفر مثلًا به نصف مضاربه نمايند ، كه آن نصف بين آن‌ها مساوى باشد به اين صورت كه نصف آن براى عامل و نصف ديگر بين آن دو نفر بالسويه باشد . و يا با اختلاف بين آن‌ها ، به اين صورت كه ( براى عامل ) در حصهء يكى از آن‌ها به نصف ، و در حصهء ديگرى به ثلث باشد ؛ پس اگر سود دوازده باشد ، عامل مستحق پنج ، و يكى از دو شريك مستحق سه و شريك ديگر ، مستحق چهار مىباشد . البته اگر در استحقاق عامل نسبت به حصهء دو شريك اختلافى نباشد ، و تفاوت فقط در حصهء دو شريك باشد ، مثل اين‌كه شرط شود كه نصف آن براى عامل باشد و نصف ديگر بين دو شريك به طور اختلاف باشد با اين‌كه در سرمايه مساوى هستند ، به اين‌كه براى عامل ، شش از دوازده ، و براى يكى از دو شريك دو ، و براى ديگرى چهار باشد ، پس در صحّت آن دو وجه ، بلكه دو قول است ، كه قول قوى صحت است اگر اشاعه به صورت شركت بين دو مالك باشد و اين شرط هم در آن معامله ذكر شده باشد .\r\nمسأله 11 - مضاربه از هر دو طرف جايز است ، كه براى هر كدام از آن‌ها جايز است فسخ كنند ؛ چه قبل از شروع در عمل و يا بعد از آن ، چه قبل از حاصل شدن سود و يا بعد از آن ، چه همهء مال نقد شده باشد يا جنس‌هايى در آن باشد كه هنوز نقد نشده باشد ، بلكه اگر در مضاربه شرط مدت كنند براى هر كدام از آن‌ها جايز است قبل از پايان مدت آن را فسخ نمايند . و اگر در آن شرط كنند كه فسخ ننمايند ، پس اگر مقصود اين باشد كه لازم باشد به طورى كه با فسخ هيچ يك از آن‌ها منفسخ نشود ، به اين‌كه آن را كنايه از لزومش قرار دهند با ذكر قرينه‌اى كه بر آن دلالت نمايد ، شرط باطل است ، و بنابر اقوى اصل مضاربه باطل نيست . و اگر مقصود اين باشد كه به آن ملتزم باشند و آن را فسخ ننمايند ، پس اشكالى ندارد و لازم است بر آن دو عمل به شرط به نحو وجوب تكليفى نه وضعى و همچنين است اگر آن را در ضمن عقد جايزى شرط كنند مادامى\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nكه ( آن عقد جايز ) فسخ نشده است ؛ و اما اگر لزوم را در ضمن عقد خارج لازمى - مانند بيع و صلح و مانند اين‌ها - شرط نمايند ، پس اشكالى در لزوم عمل به آن نيست .\r\nمسأله 12 - ظاهراً معاطات و فضولى در مضاربه جارى مىشود ، پس با معاطات ، صحيح است . و اگر از طرف مالك يا عامل به صورت فضولى واقع شود ، با اجازهء آن‌ها صحيح مىشود .\r\nمسأله 13 - مضاربه با مردن هر كدام از مالك و عامل ، باطل مىشود . و آيا براى ورثهء مالك جايز است عقد را اجازه بدهند تا مضاربه با اجازهء آن‌ها به حال خود باقى بماند يا نه ؟ اقوى آن است كه جايز نيست .\r\nمسأله 14 - عامل امين است ، پس اگر مال در دست او ، عيب پيدا كرد يا تلف شد ، ضمانى بر او نيست مگر در صورت زياده‌روى يا كوتاهى ؛ همچنان كه از جهت خسارت در تجارت ، ضمانى بر او نيست ، بلكه خسارت بر صاحب مال وارد است . و اگر مالك بر عامل شرط كند كه با او در خسارت شريك باشد همان‌طور كه در سود شريك است ، در صحت آن دو وجه است كه اقواى آن‌ها صحيح نبودن است . البته اگر برگشت آن به اين شرط باشد كه بر فرض وقوع خسارت بر مالك ، عامل نصف آن را مثلًا از كيسهء خودش متحمل شود ، اشكالى در آن نيست و اگر در ضمن عقد لازمى باشد ، عمل به آن لازم است ؛ بلكه وفاى به آن لازم است تكليفاً نه وضعاً ، اگرچه در ضمن عقد جايزى واقع شود مادامى كه آن عقد جايز باقى باشد ، البته حق دارد آن عقد جايز را فسخ نمايد و موضوع آن را از بين ببرد . البته چنان‌كه بنابر وجهى كه بعيد است ، اگر برگشت شرط به اين باشد كه بعد از آن‌كه خسارت در ملك مالك پيدا شود ، خسارت به صورت شرط نتيجه ، به عهدهء عامل منتقل شود ، اشكالى ندارد .\r\nمسأله 15 - بعد از عقد مضاربه ، بر عامل واجب است به وظيفه‌اش اقدام كند بدين صورت كه آنچه را كه كسى كه براى خودش تجارت مىكند معمولًا خودش متصدى انجام آن مىشود - نسبت به مثل آن تجارت در مانند اين مكان و زمان و مانند اين عامل - خود عامل آن را انجام دهد از قبيل عرضه نمودن و باز كردن و تا نمودن پارچه\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nو مثلًا گرفتن ثمن و حفظ آن در جاى محفوظش . و آنچه را عادت بر اجير گرفتن براى آن است كسى را اجير نمايد مانند دلّال و ترازودار و باربر ؛ و اجرت آن‌ها را از اصل مال مىپردازد ، بلكه اگر خودش اين امور را شخصاً - بدون قصد تبرع - انجام دهد ، ظاهراً جايز است ( براى آن‌ها ) اجرت بگيرد . البته در موردى كه متعارف است كه خود عامل آن را انجام دهد ، اگر اجير بگيرد اجرت آن بر خود عامل مىباشد .\r\nمسأله 16 - در صورتى كه عقد مضاربه مطلق باشد ، براى عامل جايز است هرطور كه صلاح مىبيند با آن مال تجارت كند - از حيث جنس خريدارى شده و فروشنده و خريدار و غير اين‌ها حتى در ثمن ، پس بر او متعيّن نيست كه ( جنس را ) با پول نقد بفروشد ، بلكه جايز است كه جنس را به جنس ديگر بفروشد - مگر اين‌كه در آن‌جا نحوهء متعارفى باشد كه ا طلاق ، به آن منصرف شود . و اگر مالك بر او شرط كند كه فلان جنس را نخرد يا به جز فلان جنس را نخرد يا به فلان شخص يا فلان گروه نفروشد و شرايط ديگر ، براى او مخالفت جايز نيست . و اگر مخالفت كند ، ضامن مال و خسارت مىباشد ، ليكن اگر سود حاصل شد و تجارت ، سودآور بود ، با مالك طبق قراردادى كه در عقد مضاربه بسته‌اند ، در سود شريك است .\r\nمسأله 17 - براى عامل جايز نيست سرمايه را با مال ديگرى كه مال خودش يا ديگرى است مخلوط نمايد ، مگر اين‌كه با اذن مالك - به طور عام يا خاص - باشد ، پس اگر مخلوط كند ، ضامن مال و خسارت مىباشد ، ليكن اگر با مجموع آن تجارت كند و سودى حاصل شود ، بين دو مال به نسبت تقسيم مىشود .\r\nمسأله 18 - در صورت اطلاق مضاربه ، جايز نيست به طور نسيه بفروشد مخصوصاً در بعضى از اوقات و به بعضى از افراد ، مگر اين‌كه بين تُجّار ، متعارف باشد ولو در آن شهر يا در فلان جنس ، به طورى كه اطلاق عقد منصرف به آن باشد ، پس اگر در غير مورد انصراف ، مخالفت كرد ضامن است ، ليكن اگر آن را وصول كرد و سودى حاصل شد ، بين آن‌ها خواهد بود .\r\nمسأله 19 - عامل حق ندارد مال را به مسافرت ببرد ؛ چه زمينى و چه دريايى و در\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nغير شهرى كه مال در آن است در شهرهاى ديگر با آن تجارت كند مگر با اذن مالك ولو به جهت متعارف بودن اين عمل به طورى كه در خود مضاربه چنين انصرافى وجود داشته باشد . پس اگر ( بدون اذن ) آن را به مسافرت ببرد ، تلف و خسارت را ضامن مىباشد ؛ ليكن اگر سودى حاصل شود بين آن‌ها مىباشد . و چنين است اگر او را دستور دهد به طرفى مسافرت كند ولى او به غير آن طرف مسافرت نمايد .\r\nمسأله 20 - عامل حق ندارد در حضر از مال مضاربه نفقه بردارد ، اگرچه كم باشد ، حتى پول خُرد سّقا را . و همچنين است در سفر در صورتى كه سفر به اذن مالك نباشد .\r\nو اما اگر به اذن او باشد پس حق دارد از سرمايه نفقه برداشت كند ، مگر اين‌كه مالك شرط كرده باشد كه نفقه‌اش به عهدهء خود او باشد . و مقصود از نفقه چيزى است كه به آن احتياج دارد از قبيل خوردنى و آشاميدنى و پوشيدنى و مركب‌سوارى و وسايل - مانند مشك و جوال - و اجرت مسكن و مانند اين‌ها ، با مراعات آنچه بر حسب عادت و به طور اعتدال مناسب حال او مىباشد ؛ پس اگر اسراف كند به حساب خودش مىباشد . و اگر بر خودش سخت گرفت ( و خرج كمترى كرد ) يا احتياج به نفقه پيدا نكرد به جهت اين‌كه مثلًا ميهمان شده است ، براى او حساب نمىشود . و جايزه‌ها و هديه‌ها و ميهمانىهايى كه عامل مىدهد از نفقه نيست ، پس آن‌ها به حساب خودش است ، مگر اين‌كه براى مصلحت تجارت باشد .\r\nمسأله 21 - مقصود از سفرى كه مجوّز برداشت نفقه از مال است ، مسافرت عرفى است نه مسافرت شرعى ؛ پس شامل كمتر از مسافت نيز مىشود ، چنان‌كه شامل ايام اقامت ده روزه‌اش يا بيشتر در بعضى از شهرها مىشود در صورتى كه اقامت به خاطر عوارض مسافرت - مثل اين‌كه براى خستگى گرفتن يا انتظار رفقا يا ترسناك بودن راه و غير اين‌ها - يا براى امورى كه مربوط به تجارت است باشد مانند پرداخت ده يك ( گمرك ) و گرفتن گذرنامه . اما اگر براى تفريح يا براى تحصيل مال براى خودش و مانند اين‌ها آن‌جا بماند ، ظاهر آن است كه نفقه‌اش به حساب خودش است در صورتى كه اقامتش در آن‌جا بعد از تمام كردن كار به خاطر مانند اين اغراض باشد . و اما قبل از\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nتمام شدن كار اگر به خاطر تمام كردن آن و هم به قصد ديگرى مانده است ، بعيد نيست كه نفقه‌اش بين آن‌ها به نسبت توزيع شود و احتياط ( مستحب ) آن است كه به حساب خود بگذارد . و اگر تمام كردن كار متوقف بر ماندن نباشد و ماندن او فقط به خاطر غرض ديگرى باشد نفقهء ماندن به حساب خودش است و نفقهء برگشتن در صورتى كه براى تجارت با مال مضاربه سفر كرده باشد بر مال مضاربه است ، اگرچه در اثنا ، غرض ديگرى پيش آمده باشد ؛ هر چند احتياط ( مستحب ) آن است كه در اين صورت ، تقسيم شود و احتياط بيشتر از آن ، اين است كه به حساب خودش بگذارد .\r\nمسأله 22 - اگر عامل براى دو نفر يا بيشتر ، يا عامل براى خودش و ديگرى باشد ، نفقه تقسيم مىشود . و آيا تقسيم آن براساس نسبت دو مال است يا نسبت دو كار ؟ در آن تأمل و اشكال است ، پس در صورتى كه عامل براى خود و ديگرى است احتياط در مصالحه يا ديگرى است و در صورتى كه عامل براى دو نفر ديگر باشد ملاحظه نسبت دو كار اظهر است غالباً .\r\nمسأله 23 - پيدا شدن سود ، در استحقاق نفقه معتبر نيست ، بلكه از اصل مال خرج مىشود اگرچه سودى نباشد . البته اگر خرج كند و بعد ، سود حاصل شود ، آنچه را از سرمايه خرج كرده بود با سود جبران مىشود ، مانند ساير غرامت‌ها و خسارت‌ها ؛ پس به مالك تمام سرمايه‌اش داده مىشود ، سپس اگر چيزى باقى ماند بين آن‌ها مىباشد .\r\nمسأله 24 - ظاهر آن است كه براى عامل جايز است با عين مال مضاربه خريد كند ؛ به اين ترتيب كه درهم‌هاى مشخصى را تعيين نموده و با آن‌ها چيزى را بخرد ، چنان‌كه خريد با كلّى در ذمّه و پرداختن و اداى آن از مال مضاربه جايز است ؛ به اين ترتيب كه جنسى را به هزار درهم كلّى بر ذمّهء مالك بخرد و سپس آن را از پولى كه نزد او است بپردازد . و اگر مال مضاربه قبل از ادا ( آنچه به ذمّهء مالك خريده ) تلف شود ؛ اداى آن بر مالك از غير مال مضاربه واجب نيست ؛ زيرا صدق مال مضاربه بر آنچه كه مالك مىپردازد مشكل است و آنچه لازمهء عقد مضاربه است عبارت از اذن به خريد به طور كلىاى است كه مقيّد به اداى آن از مال مضاربه باشد ؛ زيرا اين گونه خريد ، عرفاً\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nتجارت با مال است . البته عامل حق دارد كه درهم‌هاى مشخصى را تعيين كند و با آن‌ها بخرد گرچه در معاملات ، متعارف نيست ، ليكن چنين خريدى ( نيز ) قطعاً مورد اذن و يكى از مصاديق تجارت به مال است . اين در صورت اطلاق عقد است و اما در صورتى كه نحو خاصى را شرط كنند پس آنچه شرط شده تبعيت مىشود .\r\nمسأله 25 - براى عامل جايز نيست كه ديگرى را در تجارت وكيل نمايد ؛ به اين صورت كه اصل تجارت را بدون اذن مالك به ديگرى واگذار كند . البته در بعضى از مقدمات ، بلكه در بعضى از معاملاتى كه واگذار كردن آن به دلال متعارف است ، براى عامل جايز است كه وكيل و اجير بگيرد . و همچنين برايش جايز نيست با ديگرى مضاربه نمايد يا او را در مضاربه شريك كند ، مگر با اذن مالك . و در صورتى كه مالك اذن دهد ، اگر باديگرى مضاربه كرد برگشت آن به فسخ مضاربهء اول و واقع ساختن مضاربهء جديدى بين مالك و عامل ديگر يا بين مالك و بين عامل با ديگرى به طور مشترك مىباشد . و اما گر مقصود ( از مضاربه با ديگرى ) واقع ساختن مضاربه‌اى بين عامل و ديگرى باشد به اين‌كه عامل دوم ، عاملى براى عامل اول باشد اقوى اين است كه صحيح نيست . مگر با وجود عمل خاصى براى عامل دوّم كه در اين صورت مشاركت بين دو عامل حاصل مىشود نه مضاربه .\r\nمسأله 26 - ظاهراً صحيح است كه يكى از آن‌ها ( مالك و عامل ) بر ديگرى در ضمن عقد مضاربه ، مال يا كارى را شرط كند ، مثل اين‌كه مالك بر عامل شرط كند كه براى او لباسى بدوزد يا درهمى به او بدهد ؛ و برعكس و در صورت چنين شرطى واجب است به عقد وفاء شود از لحاظ تكليفى تا زمانى كه عقد باقى باشد .\r\nمسأله 27 - ظاهراً به مجرّد پيدا شدن سود ، عامل حصه‌اش را مالك مىشود و نه توقفى بر نقد كردن دارد - به اين معنى كه جنس را نقد نمايد - و نه بر تقسيم ، چنان‌كه ظاهراً عامل با مالك در خود عين موجود - به نسبت - شريك مىشود ؛ پس برايش صحيح است كه مطالبهء تقسيم بنمايد و مىتواند از راه بيع و صلح در حصهء خودش تصرف كند و جميع آثار ملكيت از ارث و تعلّق خمس و زكات و حصول استطاعت و\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nمتعلق حق طلبكارها شدن و غير اين‌ها بر آن مترتب مىشود .\r\nمسأله 28 - خسارتى كه بر مال مضاربه واقع مىشود ، مادامى كه مضاربه باقى است ، بدون اشكال با سود آن جبران مىشود ؛ چه خسارت ، سابق بر سود باشد يا بعد از آن ، پس ملكيت عامل نسبت به سود به مجرّد پيدا شدن آن ، متزلزل است - كه همه يا قسمتى از آن با پيدا شدن خسارت از بين مىرود - تا آن‌كه ملكيت استقرار پيدا كند . و استقرار آن ، بعد از نقد كردن و فسخ مضاربه و تقسيم آن قطعاً حاصل مىشود كه بعد از آن جبرانى نيست . و در حاصل شدن استقرار ملكيت ، بدون آن‌كه آن سه چيز جمع شود چند وجه و چند قول است كه اقواى آن‌ها اين است كه استقرار آن به فسخ مضاربه با تقسيم ، تحقق پيدا مىكند ، اگرچه نقد كردن حاصل نشود ، و بعيد است كه به فسخ و نقد كردن محقق شود ولو تقسيم محقق نشود ، بلكه تحقق استقرار به فسخ تنها ، يا به تمام شدن مدت مضاربه در صورتى كه داراى مدت باشد ، نيز بعيد است .\r\nمسأله 29 - چنان‌كه خسارت تجارت با سود جبران مىشود همچنين تلف ( سرمايه ، هم ) با سود جبران مىگردد ، چه بعد از گردش مال در تجارت باشد يا قبل از آن و يا قبل از شروع در تجارت ؛ و چه قسمتى از آن يا همهء آن تلف شود ، پس اگر به هزار در ذمّه بخرد و سرمايه هزار باشد و تلف شود ، سپس مبيع را به دو هزار بفروشد و هزار را بپردازد ، هزار ديگر براى جبران سرمايه باقى مىماند . البته اگر قبل از شروع در تجارت ، همهء آن تلف شود ، مضاربه باطل مىشود ، مگر اين‌كه تلف آن با ضمان باشد و امكان وصول داشته باشد .\r\nمسأله 30 - اگر در مضاربه فسخ يا انفساخ ( خود به خود فسخ شدن ) پيدا شود ، پس اگر قبل از شروع در عمل و مقدمات آن باشد ، اشكالى نيست و چيزى به نفع يا ضرر عامل نيست . و چنين است اگر بعد از تمام كردن كار و نقد نمودن اجناس باشد ؛ زيرا با حصول ربح ، آن را تقسيم مىكنند و با نبودن سود ، مالك سرمايه‌اش را مىگيرد و چيزى به نفع يا ضرر عامل نيست . و اگر در اثنا بعد از آن‌كه اشتغال به كار پيدا كرده است باشد ، پس اگر قبل از حصول ربح باشد چيزى براى عامل نيست و براى كار\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nگذشته‌اش ، مستحق اجرتى نمىباشد ؛ چه فسخ از ناحيهء او باشد يا از مالك و يا انفساخ قهرى حاصل شده باشد ، چنان‌كه چيزى هم به عهدهء او نيست حتى در جايى كه فسخ از ناحيهء او ، در مسافرتى باشد كه مالك به آن اذن داده است ، پس آنچه را كه از سرمايه خرج نفقه كرده ، ضامن نمىشود البته اگر سفر او بدون اذن مالك بوده و اجبارى هم به سفر نداشته است به احتياط واجب ضامن است . و اگر در مال مضاربه اجناسى باشد تصرف در آن براى عامل بدون اذن مالك جايز نيست ، چنان‌كه مالك حق ندارد او را به فروش و نقد كردن آن‌ها ملزم نمايد . و اگر ( فسخ يا انفساخ ) بعد از حصول ربح باشد ، پس اگر بعد از نقد كردن اجناس باشد ، كار تمام شده است پس تقسيم مىكنند و هر كدام حق خود را مىگيرد ؛ و اگر قبل از نقد كردن باشد ، پس بنابر آنچه گذشت - كه عامل به مجرّد ظهور ربح ، حصه‌اش را مالك مىشود - عامل در عين با مالك شريك مىگردد ، پس اگر به همين حال راضى به قسمت شدند يا منتظر ماندند تا جنس‌ها فروخته و نقد شوند چنين حقى دارند و اشكالى ندارد . و اگر عامل تقاضاى فروختن اجناس را كرد بر مالك واجب نيست او را اجابت كند و همچنين اگر مالك از او درخواست فروش كند ، اجابت او بر عامل واجب نيست اگرچه بگوييم ملكيت ربح براى عامل ، استقرار پيدا نمىكند مگر بعد از نقد شدن ؛ نهايت امر در اين صورت اگر بعد از اين ، قبل از تقسيم كردن ، خسارتى پيدا شود ، واجب است آن را با سود جبران نمايند ، ليكن تحقيقاً مناط استقرار ملك عامل گذشت .\r\nمسأله 31 - اگر در مال مضاربه طلب‌هايى از مردم باشد ، آيا بعد از فسخ يا انفساخ ، بر عامل واجب است آن‌ها را بگيرد و جمع كند يا نه ؟ در صورتى كه فسخ از ناحيه عامل باشد بعيد نيست كه قائل به وجوب شويم اما اگر فسخ به غير عامل مستند باشد ، اشبه عدم وجوب است ليكن ترك احتياط سزاوار نيست .\r\nمسأله 32 - بر عامل بعد از حصول فسخ يا انفساخ ، بيشتر از تخليه بين مالك و مالش واجب نيست ، پس بر عامل رساندن مال به مالك حتى اگر مال را با اذن مالك به شهر ديگر - غير از شهر مالك - فرستاده باشد ، واجب نيست . ولى اگر بدون اذن مالك\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nباشد برگرداندن آن به شهر ، بر عامل واجب است ، حتى اگر اجرتى لازم داشته باشد بر عهدهء خود او است .\r\nمسأله 33 - اگر مضاربه فاسد باشد ، تمام ربح مال مالك است در صورتى كه اذن او در تجارت مقيّد به مضاربه نباشد ، و گرنه ( معاملات فضولى و ) متوقف بر اجازهء او است . و بعد از اجازه ، ربح مال او مىشود ؛ چه هيچ كدام ، فساد آن را ندانند يا هر دو بدانند يا مختلف باشند . و براى عامل در صورتى كه جاهل به فساد باشد ، اجرت المثل عملش مىباشد ؛ چه مالك عالم به فساد باشد يا نباشد ، اما اگر عامل ، فساد را هم بداند استحقاق نسبت به اجرت المثل ندارد و اگر جاهل به فساد باشد احتياط ( واجب ) مصالحه است ، بلكه مطلقاً احتياط را ترك نكنند كه مصالحه نمايند ، و عامل ، در تمام حالات و صور ، تلف و نقصى را كه بر مال وارد مىشود ضامن نمىباشد . البته آنچه را در مسافرت براى خودش خرج كرد احتياط در مصالحه و جلب رضايت طرفين است ، اگرچه فساد را نداند .\r\nمسأله 34 - اگر با مال ديگرى بدون وكالت و ولايت مضاربه نمايد ، مضاربه فضولى مىشود ؛ پس اگر مالك آن را اجازه دهد براى مالك واقع مىشود و خسارت بر مالك است و ربح بين مالك و عامل است طبق آنچه شرط كرده‌اند . و اگر آن را رد كند پس اگر قبل از معامله با مال او باشد ، مال خود را از او مطالبه مىكند و بر عامل واجب است آن را به وى رد كند . و اگر تلف يا معيوب شود ، مالك حق دارد به هر كدام از مضاربه دهنده و عامل مراجعه نمايد ، پس اگر به اولى رجوع كند ، او به دومى رجوع نمىكند و اگر به دومى رجوع نمايد ، او حق رجوع به اولى را دارد . اين در صورتى است كه عامل حال و وضع را نداند ، و گرنه ضمان بر كسى مستقر است كه نزد او تلف و يا معيوب شده است ، پس در فرض مسأله جريان برعكس مىشود . و اگر رد كردن مالك ، بعد از آن باشد كه با مال معامله‌اى انجام شده است معامله فضولى است ، پس اگر آن را امضا كرد معامله براى او واقع مىشود و تمام نفع و ضرر مال او است . و اگر آن را رد كرد براى گرفتن مالش به هر كدام از مضاربه دهنده و عامل كه بخواهد\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nمراجعه مىكند ، مثل صورت تلف . و برايش جايز است معامله را در صورت داشتن ربح ، اجازه دهد و بر فرض داشتن ضرر ، آن را رد كند به اين‌كه ملاحظهء مصلحت خودش را بنمايد ، پس اگر آن را سودآور ببيند اجازه دهد و گرنه ردّش كند . اين وضع مالك با هر كدام از مضاربه دهنده و عامل بود . و اما معاملهء عامل با مضاربه دهنده : پس اگر عامل كارى انجام نداده باشد مستحق چيزى نيست . و چنين است اگر كارى انجام داده ، ولى مىدانسته كه مال براى مضاربه دهنده نيست ؛ و اما اگر كارى انجام داده و نمىدانسته كه مال ديگرى است ، مستحق اجرت المثل كارش مىشود و براى گرفتن آن به مضاربه دهنده مراجعه مىكند .\r\nمسأله 35 - اگر عامل ، سرمايه را تحويل بگيرد ، حق ندارد كسب با آن را ترك كند و مال را نزد خودش به قدرى كه عادت مردم بر آن جارى نيست معطّل نگاه دارد به صورتى كه سهل‌انگار و مسامحه‌گر شمرده شود ، پس اگر به اين مقدار آن را معطل كند ، هرگاه تلف شود ضامن مىباشد ، ليكن مالك غير اصل سرمايه حقى ندارد و حق ندارد سودى را مطالبه كند كه اگر با آن تجارت مىكرد ، حاصل مىشد .\r\nمسأله 36 - اگر با اذن مالك نسيه بخرد ، دين آن در ذمّهء مالك است ، پس طلبكار حق دارد به او رجوع نمايد و حق دارد به عامل رجوع كند ، خصوصاً اگر قضيه را نداند . و اگر به عامل مراجعه كند ، او به مالك رجوع مىنمايد . و اگر براى طلبكار آشكار نشود كه خريد براى ديگرى بوده است ، به حسب ظاهر ، براى او متعيّن است به عامل رجوع كند ، اگرچه در واقع حق رجوع به مالك را دارد .\r\nمسأله 37 - اگر با او با پانصد مثلًا مضاربه كند ، پس آن را به او تحويل دهد و او با آن معامله كند و در اثناى تجارت پانصد ديگرى براى مضاربه به او بپردازد ظاهر آن است كه آن‌ها دو مضاربه مىباشند ، پس خسارت يكى از آن‌ها با ربح ديگرى جبران نمىشود . و اگر با هزار با او مضاربه كند و پانصد به او تحويل دهد پس با آن معامله كند سپس پانصد ديگر به او بپردازد ، اين يك مضاربه مىباشد كه خسارت هر كدام از آن‌ها با ربح ديگرى جبران مىشود .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nمسأله 38 - اگر سرمايه بين دو نفر مشترك باشد و هر دو به يك نفر مضاربه دهند ، سپس يكى از دو شريك آن را فسخ كند ، اصل مضاربه فسخ مىشود حتى به نسبت به مال شريك ديگر .\r\nمسأله 39 - اگر مالك با عامل در مقدار سرمايه منازعه كنند و بيّنه‌اى نباشد ، قول عامل مقدم مىشود ؛ چه مال موجود باشد يا تلف شده و ضمانش بر او باشد . اين در صورتى است كه نزاع آن‌ها به مقدار سهم عامل از ربح برنگردد ، و گرنه در آن تفصيل است .\r\nمسأله 40 - اگر عامل ادعاى تلف يا خسارت يا وصول نشدن مطالبات را بكند - با فرض اين‌كه ضمان آن‌ها بر او نباشد - و مالك خلاف آن را ادعا كند و بيّنه‌اى نباشد ، قول عامل مقدم مىشود .\r\nمسأله 41 - اگر در سود اختلاف داشته باشند و بيّنه‌اى نباشد ، قول عامل مقدم است ؛ چه در اصل حصول سود اختلاف داشته باشند يا در مقدار آن ؛ بلكه چنين است وضع اگر عامل بگويد اين‌قدر ربح كردم و ليكن بعد از آن به همان مقدار ضرر نمودم و سود از بين رفت .\r\nمسأله 42 - اگر در سهم عامل از ربح و اين‌كه مثلًا نصف است يا يك سوم ، اختلاف داشته باشند و بيّنه‌اى نباشد ، قول مالك مقدم مىشود .\r\nمسأله 43 - اگر مال تلف شود يا زيانى واقع شود ، پس مالك ادعا كند كه عامل خيانت نموده و يا در حفظ آن كوتاهى كرده است و بيّنه‌اى برايش نباشد ، قول عامل مقدم مىشود . و چنين است اگر ادعاى شرطى را بر او بنمايد يا مخالفت او را با آنچه بر او شرط شده است ادعا كند ، مثل اين‌كه مالك ادعا كند كه بر او شرط كرده است فلان جنس را نخرد و عامل آن را خريده و ضرر كرده است و عامل اصل اين شرط ، يا مخالفت نمودنش را با آنچه بر او شرط شده انكار نمايد . البته اگر نزاع آن‌ها در صدور اذن از مالك در موردى باشد كه فقط با اذن مالك براى عامل جايز است - مثل اين‌كه مال را به مسافرت ببرد يا نسيه بفروشد - سپس تلف شود يا ضرر كند ، آنگاه عامل\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nادعا كند كه با اذن مالك بوده و مالك آن را انكار كند ، قول مالك مقدم مىشود .\r\nمسأله 44 - اگر عامل ادعا كند كه مال را به مالك برگردانده و مالك آن را انكار كند ، قول منكر مقدم مىشود .\r\nمسأله 45 - اگر عامل كالايى را بخرد و در آن ربح ظاهر شود ، آنگاه عامل بگويد براى خودم خريده‌ام و مالك بگويد براى مضاربه خريده‌اى ، يا خسارتى پيدا شود ، آنگاه عامل ادعا كند آن را براى مضاربه خريده است و صاحب مال بگويد : براى خودت خريده‌اى ، قول عامل با قسم مقدم مىشود .\r\nمسأله 46 - اگر تلف يا خسارتى پيدا شود ، پس مالك ادعا كند كه مال را به او قرض داده و عامل ادعا نمايد كه به او مضاربه داده است ، ظاهراً قول عامل با قسم مقدم است گرچه احتياط در مصالحه است . و اگر ربحى حاصل شود و مالك ادعاى مضاربه و عامل ادعاى قرض دادن كند ، قول مالك مقدم است .\r\nمسأله 47 - اگر مالك ادعا كند مال را به عنوان « بضاعه » به او داده است - كه عامل از سود ، مستحق چيزى نباشد - ولى عامل ادعاى مضاربه كند - تا سهمى از آن براى او باشد - ظاهر آن است كه قول مالك با قسم مقدم مىشود ، اگر آن مال از ا موالى باشد كه عرفاً اجرت المثل دارد و الّا بايد هر دو قسم بخورند .\r\nمسأله 48 - واقع ساختن جعاله بر كسب كردن با مال ، و جعل قرار دادن سهمى از ربح جايز است ؛ به اين‌كه بگويد : اگر با اين مال تجارت كردى و سودى پيدا شد نصف يا يك سوم آن مال تو ، پس اين جعاله‌اى است كه فايدهء مضاربه را مىدهد . ليكن آنچه در مضاربه شرط است در آن شرط نيست ، پس معتبر نيست كه سرمايه از نقدها باشد ، بلكه جايز است كه جنس يا دين يا منفعت باشد .\r\nمسأله 49 - براى پدر و جد جايز است كه با مال صغير در صورتى كه داراى مصلحت باشد را مضاربه نمايند ، و همچنين براى قيّم شرعى مانند وصى و حاكم شرع با ايمنى از نابود شدن مال و ملاحظهء منفعت و مصلحت صغير جايز است ، بلكه براى وصى بر ثلث ميّت در صورتى كه ميّت به مضاربه دادن آن وصيت كرده باشد\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nجايز است آن را به مضاربه دهد و سهم سود آن را در مصارفى كه براى ثلث معيّن شده مصرف بنمايد ، بلكه اگرچه به آن وصيت نكرده باشد ، ليكن امر ثلث را به نظر وصى تفويض نموده باشد و وصى هم صلاح را در آن ببيند ( مضاربه دادن ثلث جايز است ) .\r\nمسأله 50 - اگر عامل بميرد و نزد او مال مضاربه باشد ، پس اگر وجود آن در تركهء او به عينه معلوم باشد ، كه اشكالى نيست . و اگر بدون تعيين ، معلوم باشد كه در ميان آن است ، به اين‌كه تركهء او مشتمل بر مال مضاربه و بر مال خودش باشد ، يا وديعه‌ها يا اموال تجارى هم كه مال ديگران است نزد او باشد و بعضى از آن‌ها با بعضى ديگر اشتباه شده باشد ، آنچه در نظائر آن - يعنى موارد اشتباه اموال چند نفر - علاج قضيه است با آن همين معامله مىشود . و آيا علاج آن با اعمال نمودن قرعه ، يا مصالحه نمودن ، يا تقسيم بين آن‌ها به نسبت مال‌هايشان است ؟ چند وجه است كه اقواى آن‌ها قرعه است و احوط ( استحبابى ) مصالحه مىباشد . البته اگر ميّت طلبكارهايى داشته باشد و نزد او مالى به عنوان مضاربه باشد و معلوم نباشد كه آن مال به عينه مال فلانى است ، همهء طلبكارها در آن مال سهيم مىباشند . و همچنين است حال ، اگر جنس و مقدار مال معلوم باشد و بين اموالى از آن جنس كه مال او يا ديگرى است بدون امتزاج مشتبه شود ، پس اقواى در آن هم قرعه است ، خصوصاً وقتى كه جنس‌ها در خوبى و بدى مختلف باشند . و در صورتى كه امتزاج حاصل شده باشد همهء آن‌ها بين صاحبانشان به نسبت ، مشترك مىباشند . و اگر معلوم باشد كه مال مضاربه در تركه نيست و احتمال داده شود كه به مالكش رد كرده باشد يا به جهت كوتاهى او يا به جهت ديگرى تلف شده باشد ، ظاهر آن است كه حكم به ضامن بودن ميّت نمىشود و همهء تركه براى ورثه او مىباشد . و همچنين است اگر احتمال داده شود كه آن مال در تركه باقى است . و اگر معلوم باشد كه مقدارى از مال مضاربه قبل از مرگ او داخل در اين جنس‌هاى باقى مانده‌اى كه از او به جا مانده است بوده و معلوم نباشد كه آيا در آن‌ها باقى است يا به مالك رد كرده يا تلف شده است ؟ اقوى آن است كه ضمان وجود ندارد البته در صورتى كه در ميان ورثه بچه صغير نباشد احتياط در مصالحه است .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n\r\nاحكام شركت\r\nمسأله 2157 - اگر دو نفر بخواهند باهم شركت كنند ، چنانچه هركدام مقدارى از مال خود را با مال ديگرى به طورى مخلوط كند كه از يكديگر تشخيص داده نشود و به عربى يا به زبان ديگر صيغه شركت را بخوانند ، يا كارى كنندكه معلوم باشد مىخواهند با يكديگر شريك باشند ، يا دو مال آنچنان باهم ممزوج شود كه قابل جدا شدن از هم نباشد ، شركت آنان صحيح است .\r\nمسأله 2158 - اگر چند نفر در مزدى كه از كار خودشان مىگيرند بايكديگر شركت كنند ، مثل دلاكها كه قرار مىگذارند هرقدر مزد گرفتند باهم قسمت كنند ، شركت آنان صحيح نيست .\r\nمسأله 2159 - اگر دو نفر بايكديگر شركت كنند كه هركدام باعتبار خود جنسىبخرد و قيمت آن را خودش بدهكار شود ، ولى در جنسى كه هركدام خريده‌اند و در استفاده آن با يكديگر شريك باشند صحيح نيست ، امّا اگر هركدام ديگرى را وكيل كند كه جنس را براى او نقد بر ذمّه يا نسيه بخرد بعد هر شريكىجنس را براى خودش و شريكش بخرد كه هر دو بدهكار شوند ، شركت صحيح است .\r\nمسأله 2160 - كسانى كه به واسطه عقد شركت باهم شريك مىشوند بايد مكلّف و عاقل باشند و از روى قصد و اختيار شركت كنند و نيز بايد بتوانند در مال خود تصرّف نمايند ، پس آدم سفيهى كه مال خود را در كارهاى بيهوده مصرف مىكند ، چون حقّ ندارد بدون اجازه ولىّ در مال خود تصرّف نمايد ، اگر شركت كند ، صحيح نيست و همچنين ممنوع التصرّف از طرف حاكم شرع نباشند .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nمسأله 2161 - اگر در عقد شرط كنند كسى كه كار مىكند ، يا بيشتر از شريك ديگر كار مىكند بيشتر منفعت ببرد ، بايد آنچه را شرط كرده‌اند به او بدهند و همچنين است اگر شرط كنند كسى كه كار نمىكند ، يا كمتر كار مىكند بيشتر منفعت ببرد ، شركت آنان اشكالى ندارد و تا زمانى كه عقد شركت باقى است بايد به شرط عمل كنند .\r\nمسأله 2162 - اگر قرار بگذارند كه همه استفاده را يك نفر ببرد ، يا تمام ضرر يا بيشتر آن را يكى از آنان بدهد ، شركت باطل نيست و بايد به شرط عمل شود ولى بهتر است مصالحه شود .\r\nمسأله 2163 - اگر شرط نكنند كه يكى از شريكها بيشتر منفعت ببرد ، چنانچه سرمايه آنان يك اندازه باشد منفعت و ضرر را به يك اندازه مىبرند و اگر سرمايه آنان يك اندازه نباشد ، بايد منفعت و ضرر را به نسبت سرمايه تقسيم نمايند ، مثلًا اگر دو نفر شركت كنند و سرمايه يكى از آنان دو برابر سرمايه ديگرى باشد ، سهم او از منفعت و ضرر دو برابر سهم ديگرى است چه هردو به يك اندازه كار كنند ، يا يكىكمتر كار كند ، يا هيچ كار نكند .\r\nمسأله 2164 - اگر در عقد شركت شرط كنند كه هردو باهم خريد و فروش نمايند ، يا هركدام به تنهايى معامله كنند ، يا فقط يكى از آنان معامله كند ، بايد به قرارداد عمل نمايند .\r\nمسأله 2165 - اگر معيّن نكنند كه كداميك از آنان با سرمايه خريد و فروش نمايد ، هيچيك از آنان بدون اجازه ديگرى نمىتواند با آن سرمايه معامله كند .\r\nمسأله 2166 - شريكى كه اختيار سرمايه شركت با اوست بايد به قرارداد شركت عمل كند ، مثلًا اگر با او قرار گذاشته‌اند كه نسيه بخرد ، يا نقد بفروشد يا جنس را از محلّ مخصوصى بخرد بايد به همان قرارداد رفتار نمايد و اگر با او قرارى نگذاشته باشند ، بايد بطور معمول معامله كند ودادوستدى نمايد كه براى شركت ضرر نداشته باشد و نبايد نسيه بخرد يا نسيه بفروشد يا مال شركت را در مسافرت همراه خود ببرد در صورتى كه اينها متعارف نباشد ولى در صورت معمول بودن همانند زمان ما ديگر\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nاشكالى ندارد .\r\nمسأله 2167 - شريكى كه با سرمايه شركت معامله مىكند ، اگر بر خلاف قراردادى كه با او كرده‌اند خريد و فروش كند و خسارتى براى شركت پيش آيد ضامن است ولى اگر بعداً به قراردادى كه شده معامله كند صحيح است و نيز اگر با او قراردادى نكرده باشند و بر خلاف معمول معامله كند ، ضامن مىباشد امّا اگر بعداً مطابق معمول معامله كند معامله او صحيح است مگر آن كه قرارداد بسته شده باشد كه اگر خلاف عمل كرد در اين صورت معامله هم بعداً صحيح نباشد .\r\nمسأله 2168 - شريكى كه با سرمايه شركت معامله مىكند اگر زياده‌روى ننمايد و در نگهدارى سرمايه كوتاهى نكند واتّفاقاً مقدارى از آن يا تمام آن تلف شود ، ضامن نيست .\r\nمسأله 2169 - شريكى كه با سرمايه شركت معامله مىكند اگر بگويد سرمايه تلف شده و پيش حاكم شرع قسم بخورد ، بايد حرف او را قبول كرد .\r\nمسأله 2170 - اگر تمام شريكها از اجازه‌اى كه به تصرّف در مال يكديگر داده‌اند برگردند ، هيچكدام نمىتوانند در مال شركت تصرّف كنند ، و اگر يكى از آنان از اجازه خود برگردد ، شريكهاى ديگر حقّ تصرّف ندارند ولى كسى كه از اجازه خود برگشته ، مىتواند در مال شركت تصرّف كند مگر قرينه حال عدم رضايت ديگران را برساند .\r\nمسأله 2171 - هر وقت يكى از شريكها تقاضا كند كه سرمايه شركت را قسمت كنند ، اگرچه شركت مدّت داشته باشد ، بايد ديگران قبول نمايند .\r\nمسأله 2172 - اگر يكى از شريكها بميرد ، يا ديوانه يا بيهوش شود ، شريكها ديگر نمىتوانند در مال شركت تصرّف كنند ، و همچنين است اگر يكى از آنان سفيه شود يعنى مال خود را بيهوده مصرف نمايد .\r\nمسأله 2173 - اگر شريك ، چيزى را نسيه براى خود بخرد نفع و ضررش مال خود اوست ، ولى اگر براى شركت بخرد و شريك ديگر بگويد به آن معامله راضى هستم ، نفع و ضررش مال هر دوى آنان است يا آن كه معامله نسيه متعارف باشد معامله صحيح\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nاست واحتياج به امضاء شركاء ندارد و نفع و ضررش براى شركت مىباشد .\r\nمسأله 2174 - اگر با سرمايه شركت معامله‌اى كنند ، بعد بفهمند شركت باطل بوده ، چنانچه طورى باشد كه اگر مىدانستند شركت درست نيست ، و به تصرّف در مال يكديگر راضى بودند ، معامله صحيح است و هرچه از آن معامله پيدا شود ، مال همه آنان است ، اگر اينطور نباشد در صورتى كه كسانى كه به تصرّف ديگران راضىنبوده‌اند بگويند به آن معامله راضى هستيم ، معامله صحيح و گرنه باطل مىباشد و در هر صورت هركدام آنان كه براى شركت كارى كرده است ، اگر به قصد مجانى كار نكرده باشد ، مىتواند مزد زحمتهاى خود را به اندازه معمول از شريكهاى ديگر بگيرد .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n\r\nاحكام صلح\r\nمسأله 2175 - صلح آن است كه انسان با ديگرى سازش كند كه مقدارى از مال يا منفعت مال خود را ملك او كند ، يا از طلب يا حقّ خود بگذرد كه او هم در عوض ، مقدارى از مال يا منفعت مال خود را به او واگذار نمايد ، يا از طلب يا حقّى كه دارد بگذرد بلكه اگر بدون آن كه عوض بگيرد مقدارى از مال يا منفعت مال خود را به كسى واگذار كند ، يا از طلب يا حقّ خود بگذرد بازهم صلح صحيح است .\r\nمسأله 2176 - دو نفرى كه چيزى را به يكديگر صلح مىكنند ، بايد بالغ و عاقل باشند و ممنوع التصرّف نباشند و كسى آنها را مجبور نكرده باشد و قصد صلح داشته باشند .\r\nمسأله 2177 - لازم نيست صيغه صلح به عربى خوانده شود ، بلكه با هر لفظى كه بفهماند باهم صلح و سازش كرده‌اند ، صحيح است .\r\nمسأله 2178 - اگر كسى گوسفندهاى خود را به چوپان بدهد كه مثلًا يك سال نگهدارى كند و از شير آن استفاده نمايد و مقدارى روغن بدهد ، چنانچه شير گوسفند را در مقابل زحمتهاى چوپان و آن روغن صلح كند ، صحيح است ولى اگر گوسفند را يك ساله به چوپان اجاره دهد كه از شير آن استفاده كند و در عوض ، مقدارى روغن بدهد اشكال دارد بلكه جايز نيست .\r\nمسأله 2179 - اگر كسى بخواهد طلب يا حقّ خود را به ديگرى صلح كند در صورتى صحيح است كه او قبول نمايد ، ولى اگر بخواهد از طلب يا حقّ خود بگذرد قبول كردن او لازم نيست ولى عنوان صلح ندارد بلكه ابراء است .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nمسأله 2180 - اگر انسان مقدار بدهى خود را بداند و طلبكار او نداند ، چنانچه طلكبار طلب خود را به كمتر از مقدارى كه هست صلح كند ، مثلًا پنجاه تومان طلبكار باشد و طلب خود را به ده تومان صلح نمايد زيادى براى بدهكار حلال نيست ، مگر آن كه مقدار بدهى خود را به او بگويد و او را راضى كند ، يا طورى باشد كه اگر مقدار طلب خود را مىدانست ، به آن مقدار صلح مىكرد يا اين كه مصالحه مبنى بر عموم احتمالات بوده باشد مثلًا مصالحه مىنمايد طلب خود را بده تومان ومصالحه پنجاه تومان هم در ضمن مورد رضايت طلبكار بوده در اين صورت نيز مصالحه صحيح است ، ولى در صورت اتّحاد جنس ، صلح جائز نيست ، اگر مستلزم ربا باشد .\r\nمسأله 2181 - اگر بخواهند دو چيزى را كه از يك جنس ووزن آنها معلوم است به يكديگر صلح كنند ، احتياط واجب آن است كه وزن يكى بيشتر از ديگرى نباشد ، ولى اگر وزن آنها معلوم نباشد ، اگرچه احتمال دهند كه وزن يكى بيشتر از ديگرىاست ، صلح جائز است .\r\nمسأله 2182 - اگر دو نفر از يكديگر طلبكار باشند ، يا دو نفر از دو نفر ديگر طلبكار باشند و بخواهند طلبهاى خود را به يكديگر صلح كنند ، چنانچه طلب آنان از يك جنس و وزن آنها يكى باشد مثلًا هردو ده من گندم طلبكار باشند ، مصالحه آنان صحيح است و همچنين است اگر جنس طلب آنان يكى نباشد مثلًا يكى ده من برنج و ديگرى دوازده من گندم طلبكار باشد ولى اگر طلب آنان از يك جنس وچيزىباشد كه معمولًا با وزن يا پيمانه آن را معامله مىكنند ، در صورتى كه وزن يا پيمانه آنها مساوى نباشد ، مصالحه آنان اشكال دارد .\r\nمسأله 2183 - اگر از كسى طلبى دارد كه بايد بعد از مدّتى بگيرد ، اگر هرآينه مقدارى از طلب خود را گذشت كند وبقيّه را نقد بگيرد اشكال ندارد .\r\nمسأله 2184 - اگر دو نفر چيزى را باهم صلح كنند ، با رضايت يكديگر مىتوانند صلح را به هم بزنند و نيز اگر در ضمن معامله براى هر دو يا يكى از آنان حقّ به هم زدن معامله را قرار داده باشند ، كسى كه آن حقّ را دارد مىتواند صلح را به هم بزند .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nمسأله 2185 - تا وقتى خريدار و فروشنده از مجلس معامله متفرّق نشده‌اند مىتوانند معامله را به هم بزنند و نيز اگر مشترى حيوانى را بخرد ، تا سه روز حقّ به هم زدن معامله را دارد و همچنين اگر پول جنسى را كه نقد خريده تا سه روز ندهد و جنس را تحويل نگيرد ، فروشنده مىتواند معامله را به هم بزند ، ولى كسى كه مالىرا صلح مىكند در اين سه صورت حقّ به هم زدن صلح را ندارد و در هشت صورت ديگر از موارد خيارات كه در احكام خريد و فروش گفته شد مىتواند صلح را به هم بزند .\r\nمسأله 2186 - اگر چيزى را كه به صلح گرفته معيوب باشد ، مىتواند صلح را به هم بزند ، ولى اگربخواهد تفاوت قيمت صحيح و معيوب را بگيرد ، بنابر احتياط اشكال دارد .\r\nمسأله 2187 - هرگاه مال خود را به كسى صلح نمايد و با او شرط كند كه بعد از مرگ من بايد چيزى را كه به تو صلح كردم وقف كنى ، و او هم اين شرط را قبول كند ، بايد به شرط عمل نمايد .\r\n\r\nاحكام اجاره\r\nمسأله 2188 - اجاره دهنده و كسى كه چيزى را اجاره مىكند بايد مكلّف و عاقل باشند و به اختيار خودشان اجاره را انجام دهند و نيز بايد در مال خود حقّ تصرّف داشته باشند ، پس سفيهى كه مال خود را در كارهاى بيهوده مصرف مىكند چون حقّ ندارد در مال خود تصرّف نمايد اگر چيزى را اجاره كند يا اجاره دهد صحيح نيست ، مگر ولىّ امضاء نمايد و همچنين ممنوع التصرّف از طرف حاكم شرع نشده باشد .\r\nمسأله 2189 - انسان مىتواند از طرف ديگرى وكيل شود و مال او را اجاره دهد .\r\nمسأله 2190 - اگر ولى يا قيّم بچه مال او را اجاره دهد ، يا خود او را اجير ديگرى نمايد ، اشكال ندارد و اگر مدّتى از زمان بالغ شدن او را جزء مدّت اجاره قرار دهد ، بعد از آن كه بچه بالغ شد ، مىتواند بقيه اجاره را به هم بزند ، و همچنين هرگاه طورى بود\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nكه اگر مقدارى از زمان بالغ بودن بچه را جزء مدت اجاره نمىكرد ، بر خلاف مصلحت بچه بود ، مىتواند اجاره را به هم بزند .\r\nمسأله 2191 - بچه صغيرى كه ولىّ ندارد بدون اجازه مجتهد نمىتوان اجير كرد و كسى كه به مجتهد دسترسى ندارد ، مىتواند از چند نفر مؤمن كه عادل باشند ، اجازه بگيرد و او را اجير نمايد .\r\nمسأله 2192 - اجاره دهنده و مستأجر لازم نيست صيغه عربى بخوانند ، بلكه اگر مالك به كسى بگويد ملك خود را به تو اجاره دادم و او بگويد قبول كردم ، اجاره صحيح است ، و نيز اگر حرفى نزنند و مالك به قصد اين كه ملك را اجاره دهد آن را به مستأجر واگذار كند و او هم به قصد اجاره كردن بگيرد ، اجاره صحيح مىباشد .\r\nمسأله 2193 - اگر انسان بدون صيغه خواندن بخواهد براى انجام عملى اجير شود ، همين كه مشغول آن عمل شد ، اجاره صحيح است .\r\nمسأله 2194 - كسى كه نمىتواند حرف بزند ، اگر با اشاره بفهماند كه ملك را اجاره داده و يا اجاره كرده ، صحيح است .\r\nمسأله 2195 - اگر خانه يا دكان يا اطاقى را اجاره كند و صاحب ملك با او شرط كند كه فقط خود او از آنها استفاده نمايد ، مستأجر نمىتواند آن را به ديگرى اجاره دهد ، و اگر شرط نكند مىتواند آن را به ديگران اجاره دهد در صورتى كه قرائن دالّ بر استفاده خوداو نباشد ، ولى اگر بخواهد به زيادتر مقدارى كه اجاره كرده آن را اجاره دهد بايد در آن ، كارى مانند تعمير و سفيد كارى انجام داده باشد ، يا به غير جنسى كه اجاره كرده آن را اجاره دهد مثلًا اگر با پول اجاره كرده به گندم يا چيز ديگر اجاره دهد .\r\nمسأله 2196 - اگر اجير با انسان شرط كند كه فقط براى خود انسان كار كند ، نمىشود او را به ديگرى اجاره داد و اگر شرط نكند ، چنان كه او را به چيزى كه اجرت او قرار داده‌اجاره دهد ، بايد زيادتر نگيرد و اگر به چيز ديگرى اجاره دهد ، مىتواند زيادتر بگيرد .\r\nمسأله 2197 - اگر غير خانه و دكان و اطاق و اجير ، چيز ديگر مثلًا زمين را اجاره\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nكند و مالك با او شرط نكند كه فقط خودش از آن استفاده نمايد ، اگرچه بيشتر از مقدارى كه اجاره كرده آن را اجاره دهد اشكال ندارد .\r\nمسأله 2198 - اگر خانه يا دكانى را مثلًا يك ساله به صد تومان اجاره كند و از نصف آن خودش استفاده نمايد مىتواند نصف ديگر را به صد تومان اجاره دهد ولى اگر بخواهد نصف آن را به زيادتر از مقدارى كه اجاره كرده ، مثلًا به صد و بيست تومان اجاره دهد ، بايد در آن كارى مانند تعمير انجام داده باشد يا به غير جنسى كه اجاره كرده اجاره دهد .\r\n\r\nشرائط مالى كه آن را اجاره مىدهند\r\nمسأله 2199 - مالى كه اجاره مىدهند چند شرط دارد : اوّل - آن كه معيّن باشد ، پس اگر بگويد يكى از خانه‌هاى خود را اجاره دادم درست نيست ؛ دوم - آن كه مستأجر آن را ببيند ، يا كسى كه آن را اجاره مىدهد طورى خصوصيّات آن را بگويد كه كاملًا معلوم باشد ؛ سوم - تحويل دادن ممكن باشد ، پس اجاره دادن اسبى كه فرار كرده باطل است ، در صورتى كه مستأجر نتواند از او استفاده كند ؛ چهارم - آن كه آن مال به واسطه استفاده كردن از بين نرود ، پس اجاره دادن نان و ميوه و خوردنىهاى ديگر صحيح نيست مگر منفعت عقلائى داشته باشد مثل تزيين مجلس با آنها ؛ پنجم - استفاده‌اى كه مال را براى آن اجاره داده‌اند ممكن باشد ، پس اجاره دادن زمين براى زراعت در صورتى كه آب باران كفايت آن را نكند و از آب نهر هم مشروب نشود ، صحيح نيست ؛ ششم - چيزى را كه اجاره مىدهد مال خود او باشد و اگر مال كس ديگرى را اجاره دهد در صورتى صحيح است كه صاحبش رضايت دهد .\r\nمسأله 2200 - اجاره دادن درخت براى آن كه از ميوه‌اش استفاده كنند جائز است .\r\nمسأله 2201 - زن مىتواند براى آن كه از شيرش استفاده كنند اجير شود و لازم نيست از شوهرش اجازه بگيرد ، ولى اگر به واسطه شير دادن ، حقّ شوهر از بين برود ،\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nبدون اجازه او نمىتواند اجير شود .\r\n\r\nشرائط استفاده‌اى كه مال را براى آن اجاره مىدهند\r\nمسأله 2202 - استفاده‌اى كه مال را براى آن اجاره مىدهند چهار شرط دارد : اوّل - آن كه حلال باشد ، بنابراين اجاره دادن دكان براى مشروب فروشى يا نگهدارى شراب و كرايه دادن حيوان براى حمل و نقل شراب باطل است ؛ دوم - پول دادن براى آن استفاده در نظر مردم بيهوده نباشد ؛ سوم - اگر چيزى را كه اجاره مىدهند چند استفاده دارد ، استفاده‌اى كه مستأجر بايد از آن ببرد معيّن نمايند مثلًا اگر حيوانى را كه سوارى مىدهد و بار مىبرد اجاره دهند ، بايد در موقع اجاره ، معيّن كنند كه سوارى يا باربرى آن ، مال مستأجر است يا همه استفاده‌هاى آن براىمستأجر باشد ؛ چهارم - مدّت استفاده را معيّن نمايند و اگر مدّت معلوم نباشد ولى عمل را معيّن كنند مثلًا با خيّاط قرار بگذارند كه لباس معيّنى را بطور مخصوصى بدوزد كافى است مگر آنكه زمان براى شخص مهم باشد .\r\nمسأله 2203 - اگر ابتداى مدّت اجاره را معيّن نكنند ، ابتداى آن بعد از خواندن صيغه اجاره است .\r\nمسأله 2204 - اگر خانه‌اى مثلًا يك ساله اجاره دهند و ابتداى آن را يك ماه بعد از خواندن صيغه قرار دهند ، اجاره صحيح است اگرچه موقعى كه صيغه مىخوانند خانه در اجاره ديگرى باشد .\r\nمسأله 2205 - اگر مدّت اجاره را معلوم نكند و بگويد هروقت در خانه نشستى اجاره آن ، ماهى ده تومان است اجاره صحيح نيست .\r\nمسأله 2206 - اگر به مستأجر بگويد خانه را ماهى ده تومان به تو اجاره داده‌ام ، اجاره باطل است و اگر بگويد خانه را يك ماهه به ده تومان اجاره داده‌ام و بعد از آن هم هر قدر بنشينى اجاره ماهى ده تومان است ، در صورتى كه ابتداى مدت اجاره را معيّن\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nكنند يا ابتداى آن معلوم باشد ، اجاره ماه اوّل صحيح است .\r\nمسأله 2207 - خانه‌اى را كه غريب وزوّار در آن منزل مىكنند و معلوم نيست چقدر در آن مىمانند ، اگر قرار بگذارند كه مثلًا شبى يك تومان بدهند و صاحب خانه راضى شود ، استفاده از آن خانه اشكال ندارد ، ولى چون مدّت اجاره را معلوم نكرده‌اند او را اجاره نمىگويند ولذا صاحبخانه هر وقت بخواهد مىتواند آنان را بيرون كند .\r\n\r\nمسائل متفرّقه اجاره\r\nمسأله 2208 - مالى را كه مستأجر بابت اجاره مىدهد بايد معلوم باشد ، پس اگر از چيزهائى است كه مثل گندم با وزن معامله مىكنند بايد وزن آن معلوم و اگر از چيزهائى است كه مثل تخم مرغ با شماره معامله مىكنند ، بايد شماره آن معيّن باشد و اگر مثل اسب و گوسفند است ، بايد اجاره دهنده آن را ببيند يا مستأجر خصوصيّات آن را به او بگويد .\r\nمسأله 2209 - اگر زمينى رابراى زراعت جو ، يا گندم اجاره دهد و مال الاجاره را جو يا گندم كه معيّن شده به وزن يا به كيل از همان زمين قرار دهد اجاره صحيح نيست .\r\nمسأله 2210 - كسى كه چيزى را اجاره داده ، تا آن چيز را تحويل ندهد ، حقّ ندارد اجاره آن را مطالبه كند و نيز اگر براى انجام عملى اجير شده باشد پيش ازانجام عمل حقّ مطالبه اجرت را ندارد مگر در مواردى كه معمول است مانند نماز و روزه قضاء .\r\nمسأله 2211 - هرگاه چيزى را كه اجاره داده تحويل دهد ، اگرچه مستأجر تحويل نگيرد ، يا تحويل بگيرد و تا آخر مدّت اجاره از آن استفاده نكند ، بايد مال الاجاره آن را بدهد .\r\nمسأله 2212 - اگر انسان اجير شود كه در روز معيّنى كارى را انجام دهد و در آن روز براى انجام آن كار حاضر شود ، كسى كه او را اجير كرده اگرچه آن كار را به او\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nمراجعه نكند ، بايد اجرت او را بدهد مثلًا خيّاطى را در روز معيّنى براى دوختن لباسى اجير نمايد وخيّاط در آن روز آماده كار باشد ، اگرچه پارچه را به او ندهد كه بدوزد ، بايد اجرتش را بدهد چه خيّاط بيكار باشد ، چه براى خودش يا ديگرى كار كند .\r\nمسأله 2213 - اگر بعد از تمام شدن مدّت اجاره معلوم شود كه اجاره باطل بوده ، مستأجر بايد مال الاجاره را به مقدار معمول به صاحب ملك بدهد مثلًا اگر خانه‌اى را يك ساله به صد تومان اجاره كند بعد بفهمد اجاره باطل بوده چنانچه اجاره آن خانه معمولًا پنجاه تومان است بايد پنجاه تومان را بدهد ، اگر دويست تومان است بايد دويست تومان را بپردازد و نيز اگر بعد از گذشتن مقدارى از مدّت اجاره معلوم شود كه باطل بوده ، بايد اجاره آن مدّت را به مقدار معمول به صاحب ملك بدهد .\r\nمسأله 2214 - اگر چيزى را كه اجاره كرده از بين برود ، چنانچه در نگهدارى آن كوتاهى نكرده و در استفاده آن زياده‌روى ننموده ضامن نيست و نيز اگر مثلًا پارچه‌اى را كه به خيّاط داده از بين برود در صورتى كه خيّاط زياده‌روى نكرده و در نگهدارى آن هم كوتاهى نكرده باشد ، نبايد عوض آن را بدهد .\r\nمسأله 2215 - هرگاه صنعتگر چيزى را كه گرفته ضايع كند ، ضامن است .\r\nمسأله 2216 - اگر قصّاب سر حيوانى را ببرد و آن را حرام كند چه مزد گرفته باشد ، چه مجانى سر بريده باشد ، بايد قيمت آن را به صاحبش بدهد .\r\nمسأله 2217 - اگر حيوانى را اجاره كند ومعيّن نمايد چقدر بار بر آن بگذارد ، چنانچه بيشتر از آن مقدار بار كند و آن حيوان بميرد يا معيوب شود ، ضامن است ، و نيز اگر مقدار بار را معيّن نكرده باشد و بيشتر از معمول بار كند و حيوان تلف شود يا معيوب گردد ، ضامن مىباشد و بايد در هردو صورت براى مقدار زيادى ، اجرت معمول را بدهد .\r\nمسأله 2218 - اگر حيوانى را براى بردن بار شكستنى اجاره دهد چنانچه آن حيوان بلغزد ، يا رم كند و بار را بشكند ، صاحب حيوان ضامن نيست ، ولى اگر به واسطه زدن و مانند آن كارى كند كه حيوان زمين بخورد و بار را بشكند ، ضامن است .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nمسأله 2219 - اگر كسى بچه‌اى را با اجازه ولىّ ختنه كند و ضررى به آن برسد ، يا بميرد چنانچه بيشتر از معمول بريده باشد ، ضامن است و اگر بيشتر از معمول نبريده باشد ، ضامن نيست .\r\nمسأله 2220 - اگر دكتر به دست خود دوا بدهد و در معالجه خطا كند و به مريض ضررى برسد يا بميرد ، دكتر ضامن است ولى اگر درد و دواى مريض را به او بگويد ، يا فقط بگويد فلان دوا براى فلان مرض فائده دارد و به واسطه خوردن دوا ضررى به مريض برسد يا بميرد ، ضامن نيست .\r\nمسأله 2221 - هرگاه دكتر به مريض يا ولىّ او بگويد كه اگر ضررى به مريض برسد ضامن نباشد ، در صورتى كه دقّت و احتياط خود را بكند و به مريض ضررى برسد يا بميرد ، دكتر ضامن نيست .\r\nمسأله 2222 - مستأجر و كسى كه چيزى را اجاره داده با رضايت يكديگر مىتوانند معامله را به هم بزنند و نيز اگر در اجاره شرط كنند كه هردو يا يكى از آنان حقّ به هم زدن معامله را داشته باشند ، مىتوانند مطابق قرارداد ، اجاره را به هم بزنند .\r\nمسأله 2223 - اگر اجاره دهنده يا مستأجر بفهمد كه مغبون شده است ، چنانچه در موقع خواندن صيغه ملتفت نباشد كه مغبون است ، مىتواند اجاره را به هم بزند ولى اگر در صيغه اجاره شرط كند كه اگر مغبون هم باشد ، حقّ به هم زدن اجاره را نداشته باشد ، نمىتواند اجاره را به هم بزند .\r\nمسأله 2224 - اگر چيزى را اجاره دهد و پيش از آن كه تحويل دهد كسى آن را غصب نمايد ، مستأجر مىتواند اجاره را به هم بزند و چيزى را كه به اجاره دهنده داده پس بگيرد ، يا اجاره را به هم نزند و اجاره مدّتى را كه در تصرّف غصب كننده بوده به ميزان معمول از او بگيرد ، پس اگر حيوانى را يك ماهه به ده تومان اجاره نمايد و كسى آن را ده روز غصب كند و اجاره معمولى ده روز آن پانزده تومان باشد ، مىتواند پانزده تومان را از غصب كننده بگيرد .\r\nمسأله 2225 - اگر چيزى را كه اجاره كرده تحويل بگيرد و بعد ديگرى آن را\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nغصب كند نمىتواند اجاره را به هم بزند ، و فقط حق دارد كرايه آن چيز را به مقدار معمول از غصب كننده بگيرد .\r\nمسأله 2226 - اگر پيش از آن كه مدّت اجاره تمام شود ، ملك را به مستأجر بفروشد ، اجاره به هم نمىخورد و مستأجر بايد مال الاجاره را به فروشنده بدهد و همچنين است اگر آن را به ديگرى بفروشد و مشترى علم به اجاره دادن او داشته باشد .\r\nمسأله 2227 - اگر پيش از ابتداى مدّت اجاره ، ملك به طورى خراب شود كه هيچ قابل استفاده نباشد ، يا قابل استفاده‌اى كه شرط كرده‌اند نباشد ، اجاره باطل مىشود و پولى كه مستأجر به صاحب ملك داده به او بر مىگردد ، بلكه اگر طورى باشد كه بتواند استفاده مختصرى هم از آن ببرد ، مىتواند اجاره را به هم بزند و اگر مدّتى استفاده كرده ، اجرة المثل آن را بدهد .\r\nمسأله 2228 - اگر ملكى را اجاره كند ، بعد از گذشتن مقدارى از مدّت اجاره به طورى خراب شود كه هيچ قابل استفاده نباشد ، يا قابل استفاده‌اى كه شرط كرده‌اند نباشد ، اجاره مدّتى كه باقى مانده ، باطل مىشود و اگر استفاده مختصرى هم بتواند از آن ببرد ، مىتواند اجاره مدّت باقيمانده را به هم بزند .\r\nمسأله 2229 - اگر خانه‌اى را كه مثلًا دو اطاق دارد اجاره دهد و يك اطاق آن خراب شود ، چنانچه فوراً آن را بسازد و هيچ مقدار از استفاده آن از بين نرود اجاره آن باطل نمىشود و مستأجر هم نمىتواند اجاره را به هم بزند ولى وقوعش بعيد است كه بتواند فوراً تغيير نمايد كه هيچ مقدار از استفاده آن از بين نرود ولذا به نظر مىرسد اجاره نسبت به آن باطل باشد و در باقيمانده مىتواند اجاره را ، مستأجر به هم بزند و همچنين اگر ساختن آن به قدرى طول بكشد كه مقدارى از استفاده مستأجر از بين برود ، اجاره به آن مقدار باطل مىشود و مستأجر مىتواند اجاره باقيمانده را به هم بزند .\r\nمسأله 2230 - اگر اجاره دهنده و يا مستأجر بميرد ، اجاره باطل نمىشود . ولى اگر خانه مال اجاره دهنده نباشد ، مثلًا ديگرى وصيّت كرده باشد كه تا او زنده است\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nمنفعت خانه مال او باشد يا اين كه خانه را از كسى اجاره نموده ، چنانچه آن خانه را اجاره دهد و پيش از تمام شدن مدّت اجاره بميرد ، از وقتى كه مرده اجاره باطل است .\r\nمسأله 2231 - اگر صاحب كار بنّا را وكيل كند كه براى او عمله بگيرد چنانچه بنّا كمتر از مقدارى كه از صاحب كار مىگيرد به عمله بدهد ، زيادى آن بر او حرام است و بايد آن را به صاحب كار بدهد ولى اگر اجير شود كه ساختمان را تمام كند وبراىخود اختيار بگذارد كه خودش بسازد ، يا به ديگرى بدهد در صورتى كه كمتر از مقدارى كه اجير شده به ديگرى بدهد ، زيادى آن براى او حلال مىباشد در صورتى كه ديگرى شاگرد او باشد كه ماهانه حقوق دريافت مىكند در غير اين صورت گرفتن زيادى اشكال دارد .\r\nمسأله 2232 - اگر رنگرزى قرار بگذارد كه مثلًا پارچه را با نيل رنگ كند چنانچه با رنگ ديگر رنگ نمايد ، حقّ ندارد چيزى بگيرد .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\nاستفتائات شركت\r\n\r\nتصرّف شريك بدون اذن شركاء\r\nس 1 - ملكى بين دو نفر مشترك بود ، يكى از آنان فوت كرد در حالى كه بدهكار است ، وارث نيز قضيه داشتن ملك و درآمد آن را از طلبكار مخفى نگه داشته است ، آيا تصرّف وارث متوفّى و شريك در ملك به قدر حصّه خود صحيح است ؟\r\nج 1 - ورثه حقّ تصرّف در اموال ميّت را ندارد ، مگر آن كه اوّل ديون متوفّى را پرداخت نمايد و لذا تصرّف وارث در حصّه متوفّى قبل از اداء دين جايز نيست و امّا تصرّف شريك در حصّه خود به شرط آن كه به شريكش ضرر نزند ، اشكال ندارد .\r\nس 2 - آب قناتى مربوط به شش دانگ ملك است ، مالكين سه دانگ از آب ، هر 24 روز يك بار استفاده مىكردند حالا به مالكين سه دانگ ديگر مىگويند ما ضرر مىكنيم و بايد آب را نصف كنيم آنها مىگويند معمولًا چنين است و همين طور استفاده مىكنيم لذا مستدعى است به سئوالات ذيل پاسخ فرمائيد :\r\nالف - آيا اين كه مىگويند معمولًا چنين است ، اين معمولًا شرعاً حجيّت دارد ؟\r\nب - آيا تقسيم به نوبه ، لزوم شرعى دارد ؟\r\nج - آيا تصرّف آنها بدون رضايت مالكين سه دانگ ديگر صحيح است ؟\r\nج 2 - الف - تا زمانى كه تمام شركاء بر امر ديگرى توافق نكردند حجيّت دارد .\r\nب - بلى ، مگر اين كه همگى بر تصميم ديگرى موافقت كنند .\r\nج - صحيح نيست و براى رفع مشكل بايد به حاكم شرع مراجعه شود .\r\nس 3 - خانه‌اى مشترك بين سه نفر است ، يكى از شركاء تقاضا مىكند اجازه تصرّف در آن خانه را بدهيد ، آيا امتناع ديگر شركاء جايز است ؟\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nج 3 - در صورتى كه موجب تضرّر به شريك تقاضا كننده شود ، امتناع جايز نيست .\r\nس 4 - چند برادر در يك خانه زندگى مىكنند مال و ملكشان مشاع مىباشد يكى از برادران در زمين مشاع درختى غرس مىكند و پسر در زمين پدر بدون اجازه يا با اجازه پدر درخت غرس مىكند ، يا زارع و دهقان و يا كارگر و يا خادم كسى در زمين صاحب زمين درخت مىنشاند آيا شرعاً آن درختان مال كدام يك از آنها مىباشد ؟\r\nج 4 - چنانچه زمين به نحو مشاع است و ديگران هم در زمين سهم دارند كسى كه درخت كاشته بايد اجارهء بودن درخت در سهم آنها را بدهد .\r\n\r\nتعريف و تقسيم شركت و هزينه‌هاى شركت\r\nس 1 - آيا در ملك شراكتى ، بدون تعديل سهمين ، قسمت حاصل مىشود با فرض آن كه هر دو شريك راضى هستند ؟\r\nج 1 - در صورتى كه راضى باشند اشكال ندارد ولى بايد قبل از تعديل ، قسمت هر كدام مشخّص شود و بعد مصالحه گردد .\r\nس 2 - دو نفر شريك ملكى هستند ، يكى از آنها سهم خود را مىخواهد وقف جايى كند ، اگر به ديگرى در اين جهت ضرر وارد شود چه بايد كرد ؟\r\nج 2 - مىتواند سهم خود را وقف كند و بايد دو سهم را به طورى كه به هيچ كدام ضررى نرسد تقسيم نمايند .\r\nس 3 - سه نفر شريك ، زمينى را به طور مشاع مالك هستند ، يكى از آنها بخشى از زمين را آباد كرده ، آيا دو نفر ديگر مىتوانند ادعاى حقّ كنند ؟\r\nج 3 - در صورتى كه با اذن شركاء ديگر بوده است ، اين قسمت آباد شده به طور مساوى از آنِ همه شركاء است و مقدارى را كه هزينه كرده است از\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nديگر شركاء به نسبت سهمشان دريافت كند و اگر بدون اذن بوده دريافت هزينه از شركاء ديگر مشكل است .\r\nس 4 - با توجّه به مادّه 162 قانون تجارت شركت مختلط سهامى را به شرح زير تعريف مىكند كه :\r\nشركت مختلط سهامى شركتى است كه در تحت اسم مخصوص بين يك عدّه شركاء سهامى و يك يا چند نفر شريك ضامن تشكيل مىشود و شركاء سهامى كسانى هستند كه سرمايه آنها به صورت سهام يا قطعات سهام متساوى القيمة درآمده و مسئوليت آنها تا ميزان همان سرمايه است كه در شركت دارند .\r\nشريك ضامن كسى است كه سرمايه او به صورت سهام در نيامده و مسئول كلّيه قروضى است كه ممكن است علاوه بر دارايى شركت پيدا شود و در صورت تعدّد ضامن مسئوليت آنها در مقابل طلبكاران و روابط آنها با يكديگر تابع مقرّرات شركت تضامنى خواهد بود حال آيا اين تعريف با قوانين فقهى مطابقت دارد يا خير ؟\r\nج 4 - اگر شريك ضامن در اين تعريف به معناى اين است كه فقط ضمانت مىكند ، تعريف بلامانع است ولى اگر به عنوان يك شريك عمل مىشود يعنى از سودشركت او هم نسبتى دريافت مىدارد جايز نيست زيرا شركت داراى سرمايه نيست .\r\nس 5 - با توجّه به مادّه 116 قانون تجارت شركت تضامنى را به شرح زير تعريف مىكند كه :\r\nشركت تضامنى شركتى است كه در تحت اسم مخصوص براى امور تجارتى بين دو يا چند نفر با مسئوليت تضامنى تشكيل شود . اگر دارايى شركت براى تأديه تمام قروض كافى نباشد هر يك از شركاء مسئول پرداخت تمام قروض شركت است و هر قرارى كه بين شركاء بر خلاف اين ترتيب داده شده باشد در مقابل اشخاص ثالث كأن لم يكن خواهد بود آيا اين تعريف با قوانين فقهى مطابقت دارد يا خير ؟\r\nج 5 - عبارت اين مادّه قانون كه هر يك از شركاء مسئول پرداخت تمام\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nقروض شركت است به نظر صحيح نيست زيرا اگر چند نفر در عرض واحد ضامن يك فرد باشند به تمامه صحيح نيست بلكه اگر به نحو نسبى ضامن باشند ، صحيح است و لذا اين تعريف با قواعد ضمان تطابق ندارد .\r\nس 6 - با توجّه به ماده 141 قانون تجارت شركت مختلط غير سهامى به شرح زير تعريف مىكند كه :\r\nشركت مختلط غير سهامى شركتى است كه براى امور تجارى در تحت اسم مخصوص بين يك يا چند نفر شريك ضامن و يك يا چند نفر شريك با مسئوليت محدود بدون انتشار سهام تشكيل مىشود شريك ضامن مسئول كلّيه قروضى است كه ممكن است علاوه بر دارايى شركت پيدا شود و شريك با مسئوليت محدود كسى است كه مسئوليت او فقط تا ميزان سرمايه‌اى است كه در شركت گذارده و يا بايستى بگذارد ، در اسم شركت بايد عبارت « شركت مختلط » و لااقل اسم يكى از شركاء ضامن قيد شود آيا اين تعريف با قوانين فقهى مطابقت دارد يا خير ؟\r\nج 6 - اگر سرمايه شركت در هنگام تعيين سود و زيان به سهام تقسيم گردد اين تعريف از نظر ما اشكالى ندارد .\r\nس 7 - با توجّه به مادّه 190 قانون تجارت شركت تعاونى توليد را به شرح زير تعريف مىكند كه :\r\nشركت تعاونى توليد شركتى است كه بين عدّه‌اى از ارباب حِرَف تشكيل مىشود و شركاء مشاغل خود را براى توليد و فروش اشياء يا اجناس به كار مىبرند همچنين توجّه به ماده 192 قانون تجارت شركت تعاونى مصرف را به شرح زير تعريف مىكند كه :\r\nشركت تعاونى مصرف شركتى است كه براى مقاصد ذيل تشكيل مىشود :\r\n1 - فروش اجناس لازمه براى مصارف زندگى اعمّ از اينكه اجناس مزبور را شركاء ايجاده كرده يا خريده باشند .\r\n2 - تقسيم نفع و ضرر بين شركاء به نسبت خريد هر يك از آنها .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nحال آيا اين تعاريف با قوانين فقهى مطابقت دارد يا خير ؟\r\nج 7 - اگر شركت تعاونى توليد به نحوى است كه صاحبان حِرَف دست‌آوردهاى خود را در مكانى جمع مىكنند و به فروش مىرسانند و حقّ العمل هم براى فروشندگان در نظر گرفته مىشود و هر شريك به مقدار جنسى كه از آنها به فروش مىرسد ، سود و زيان به همان نسبت داده مىشود اين نحوه اشكال ندارد ولى اطلاق شركت به اين ، صحيح نيست ولى اگر به صورت شركت ابدان است يعنى ارباب حِرَف كارهاى خود را براى فروش روى هم قرار مىدهند و سود و زيان هم تقسيم مىشود از نظر شرعى جايز نيست .\r\nس 8 - با توجّه به مادّه 183 قانون تجارت شركت نسبى را به شرح زير تعريف مىكند كه :\r\nشركت نسبى شركتى است كه براى امور تجارتى در تحت اسم مخصوص بين 2 يا چند نفر تشكيل و مسئوليت هر يك از شركاء به نسبت سرمايه‌اى است كه در شركت گذاشته‌اند آيا اين تعريف با قوانين فقهى مطابقت دارد يا خير ؟\r\nج 8 - از نظر فقهى اشكال ندارد .\r\nس 9 - افرادى مشتركاً درّه‌اى را كه چراگاه آهوان و كوه عام و بلد مالك بوده براى خودشان زمين ساخته و چراگاه حيوانات اهلى درست كرده‌اند داروغه كه قلدر بوده مقدارى از زمينهاى فوق را به عنوان چراگاه اسب خود براى خود اختصاص داده و بقيّه را براى خود و ديگران قرار داده است آيا اين مقدار اختصاص براى او حلال است يا نه ؟\r\nج 9 - لازم به ذكر است اگر زمينهاى مذكور جزء مرتعهايى باشد كه معمولًا احتياج به ترميم و آباد كردن ندارد تمام كسانى كه اين زمينها را تصرّف كرده‌اند ، بايد ازحاكم شرع اجازه بگيرند ولى اگر زمينها مرتع بالاصاله نباشد و افراد مذكور آباد كرده‌اند و همه بطور مساوى در آبادانى\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nآن سهيم هستند ، همه شريك هستند ولى كسى حقّ ندارد كه اضافه بر حقوق ديگران براى خود چيزى را قرار بدهد و اگر اين كار را كرد ضامن است .\r\nس 10 - كسى يك هكتار زمين گرفته مثلًا شش دوم كار از عامل و زمين از صاحب زمين ، بعد از كاشت محصول ، عامل در حالى كه مقدارى هم كار كرده به دلائلى زمين را رها كرده و رفته در صورتى كه قرار بوده كه محصول را به عمل بياورد آيا در اين صورت اجرت المثل را صاحب زمين ضامن است يا خير ؟\r\nج 10 - اگر از محصول فوق برداشت شده است بايد سهم عامل به همان مقدار كه كار كرده پرداخت شود .\r\nس 11 - دو برادر و يك خواهر چند قطعه زمين آبى و غيره مشترك دارند و خود هر حصه خود را براى يكى از برادران خود هبه كرده و برادر ديگرش فوت شده سه تا پسر باقيمانده و از برادرى كه در قيد حيات مىباشد پنج تا پسر است ، در بالاى زمين ديمى مشترك كمى آثار آب پيدا مىشود و پسران برادر متوفى در خارج از كشور افغانستان بوده و پنج تا برادر كه خواهر حصه خود را براى پدر آنها هديه نموده آن نى آب را حفر كرده آب زياد بيرون آورده و زمين ديمى كه در زير آن آب حفر شده قرار گرفته مورد استفاده فراوان مىباشد و برادران حافر چشمه براى پسران عموى خود كه غايب بوده حقّ قائل نيستند آيا برادران غايب از اين آب و زمين احياء شده حقّ دارند يا خير ؟\r\nج 11 - به مقدارى كه چشمه قبلًا آب داشته و شريك بوده‌اند ، همه سهم مىبرند ولى مقدارى كه اضافه شده ، كسانى كه احياء كرده‌اند سهم مىبرند مگر آنكه كار افزايش آب را براى همه شركاء انجام داده باشند كه در اينجا آب متعلّق به تمام شركاء مىباشد و حقّ الزحمه و مخارج كار را از شركايى كه كارى انجام نداده‌اند ، طلبكار هستند .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n\r\nاحكام شركت\r\nس 1 - دو نفر جهت سرمايه‌گذارى در يك طرح شريك مىشوند اگر مقرّر شود كه يكى از شركاء فقط در سود ، شريك خواهد شد و در زيان شريك نخواهد شد آيا اين قرارداد صحيح است ؟\r\nج 1 - اين قرارداد با روح شركت منافات دارد و لذا صحيح نيست و چه بسا موجب از بين رفتن و باطل شدن اصل عقد شركت شود .\r\nس 2 - دو نفر جهت سرمايه‌گذارى در يك طرح شريك مىشوند اگر توافق نكنند كه سود حاصله به نسبت سهم الشركه بين شركاء تقسيم شود ، امّا مقرّر شود كه يكى از شركاء در هر صورت ( چه سود و چه زيان ) حدّاقل معادل 20 درصد سهم الشركه خود را به عنوان سود دريافت كند آيا چنين قراردادى صحيح است يا خير ؟\r\nج 2 - اگر به عنوان حقّ العمل خواسته باشند سهمى اضافه به يكى از شركاء بدهند اشكال ندارد و الّا اشكال دارد .\r\nس 3 - براى اجراى يك طرح سرمايه‌گذارى چند نفر در تاريخهاى مختلف وارد سرمايه گذارى مىشوند آيا اين شركاء مىتوانند تقسيم سود را بر مبناى سهم الشركه و مدّت سرمايه‌گذارى تعيين كنند ؟\r\nج 3 - بايد به همين صورت كه مرقوم گرديده عمل شود و غير از اين صحيح نيست .\r\nس 4 - برخى با حمايت برخى تجّار محترم اقدام به تشكيل شركتى كرده‌اند كه هدف آن ايجاد تسهيلاتى در امر خريد وفراهم آوردن فرصتهاى شغلى براى جوانان\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nاست اين شركت پس از هماهنگى با فروشگاهها و مراكز خريد اقدام به صدور و فروش كارتهايى موسوم به كارت تخفيف مىكند خريداران اين كارت مىتوانند اجناس مورد نياز خود را از فروشگاههاى خاصّى با تخفيف ويژه خريدارى كنند از آنجا كه مؤسسين اين شركت تلاش دارند كه تمامى معاملاتشان منطبق با موازين شرع باشد لطفاً نظرتان را در خصوص انطباق يا عدم انطباق دو قرارداد زير با موازين اسلامى اعلام فرمائيد :\r\nالف - شركت از يك سو با خريداران كالا مواجه است و از سوى ديگر با فروشندگان . به خريداران كالا كارتى ارائه مىكنند كه به آنان امكان خريد توأم با تخفيف از فروشگاههاى خاصّى را مىدهد و در قبال اين كارت كه براى مدّت شش ماه اعتبار دارد مبلغ نود هزار تومان دريافت مىكنند در قبال آن فروشندگان كالا نيز متعهد مىشوند كه تخفيف داده شده به خريداران صاحب كارت را پرداخت نمايند .\r\nب - شركت با ارسال سه برگه بازاريابى براى خريداران كارت تخفيف اين امكان را فراهم مىكند كه خود اقدام به بازاريابى و فروش اين كارتها بكنند از اين رو هر متقاضى مىتواند مبلغ لازم براى خريد كارت را پرداخت كند .\r\nيك سوّم از مبلغ مزبور به حساب شركت واريز شده و يك سوّم ديگر به خود فروشنده تعلّق گرفته و يك سوّم آخر به فردى تعلّق مىگيرد كه فروشنده اوّليه كارت به فروشنده فعلى بوده است كه اصطلاحاً سرگروه نام دارد اگر فروشنده فعلى در فروش سه برگه بازاريابى كه به او تحويل شده تا دو ماه موفّق نشود اين برگه‌ها از اعتبار ساقط مىشوند .\r\nنكته : كارتهاى تخفيف ارائه شده محدوديتى در ميزان خريد ندارند .\r\nج 4 - الف - به نظر مىرسد كه اگر كارتهايى كه فروخته مىشود داراى اعتبار باشد و لااقل شركت ، اعتبارى به آن بدهد كه در نزد عرف داراى قيمت باشد اين گونه معامله و قرارداد اشكال شرعى ندارد .\r\nب - اگر حقّ بازارياب را به عنوان حقّ العمل بدهند اشكال ندارد .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n\r\nقرعه\r\nس 1 - آيا قرعه اصل است يا اماره يا دليل ؟ ( زيرا برخى از فقهاى عظام قائلند به اينكه قرعه غالباً مطابق واقع است پس اماره است و برخى آن را اصل مىدانند و . . . )\r\nج 1 - قرعه يك قاعده فقهيه است كه از بعضى از روايات فهميده مىشود آنجا كه تعيين واقعى دارد ، مانند اماره عمل مىكند ولى در آنجا كه تعيين واقعى ندارد و فقط وظيفه عملى را مىخواهد روشن كند ، به صورت اصل عمل مىكند .\r\nس 2 - آيا تنها قاضى مىتواند استعمال قرعه كند يا استعمال قرعه اعمّ است ؟\r\nج 2 - قرعه عامّ است و غير قاضى هم مىتواند قرعه‌كشى كند ولى در مواردى كه قاضى وظيفه به قرعه دارد ، قرعه ديگران حجيّت ندارد .\r\nس 3 - در مقام تعارض قرعه با استصحاب يا اصول ديگر كدام مقدّم است ؟\r\nج 3 - اصول ديگر مقدّم بر قرعه مىباشد .\r\nس 4 - آيا در شرايط فعلى جهان كه براى كشف حقيقت از طرفى مانند نظر به كارشناس ، معاينه محلّى و . . . استفاده مىشود باز هم بايد قرعه استعمال شود يا خير به عبارت ديگر آيا نظر كارشناس ، معاينه محلّى و امارات و . . . . نيز مىتواند مرجّح محسوب شود تا نوبت به قرعه نرسد ؟\r\nج 4 - اگر موارد مذكوره موجب علم و اطمينان گردد ، نوبت به قرعه نمىرسد و مقدّم بر قرعه هستند\r\nس 5 - موارد استفاده قرعه و محلّ جريان آن چيست ؟\r\nج 5 - الْقُرْعَةُ لِكُلِّ امْرٍ مُشْكِلْ . قرعه در هر موردى كه دليل يا اماره يا اصل ديگرى اجراء نگردد مىتواند محلّ جريان باشد .\r\nس 6 - آيا قرعه عزيمت است ( عمل به آن واجب است و تركش جايز نيست ) يا رخصت است ؟\r\nج 6 - در مواردى كه امر به قرعه شده قرعه عزيمت است .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nس 7 - در مواردى كه قرعه استعمال مىشود آيا ترتيب آثار آن لازم است و تخلّف از مقتضاى آن و عدول از آن جايز نيست ؟\r\nج 7 - ترتيب آثار و لوازم آن در مواردى كه بايد قرعه انجام شود ، لازم است .\r\n\r\nمتفرّقات\r\nس 1 - دو شريك در مالى بالاشاعه مقلّد دو مجتهدند كه فتواى آنها در مورد خمس و زكات فرق دارد تصرّف آنها چه حكمى دارد ؟\r\nج 1 - مانع ندارد و هر كدام به فتواى مرجع خويش عمل نمايند .\r\nس 2 - زيد به عمرو قول داده كه اگر روى زمينش كار كند و آن را آباد كند او را شريك مىكند پس از سالها زحمت عمرو ، زيد از قولى كه داده بود تخلّف مىكند آيا زيد ضامن است و آيا عمرو حقّى دارد ؟\r\nج 2 - در صورتى كه اين قول ضمن عقد لازمى داده شده ، واجب است كه عمرو را شريك نمايد و اگر تخلّف كرد زيد ضامن اجرة حقّ العمل عمرو است كه بايد تمام كارهايى را كه عمرو انجام داده تدارك كند و همچنين اگر ضمن عقدى نباشد ، چون عمل مؤمن محترم است ضامن كارهاى عمرو است .\r\nس 3 - دو نفر مشتركاً مغازه‌اى خريده‌اند ، يكى از آنان بدون اطّلاع ديگرى سند را به نام خود تنظيم كرده ، آيا اين كار موجب از بين رفتن حقّ شريك ديگر مىشود ؟\r\nج 3 - اين كه فقط به نام خود ثبت كرده است خلاف مىباشد و حقّ شريك محفوظ است .\r\nس 4 - آيا يكى از دو شريك مىتواند ديگرى را مجبور به قسمت كند ، با فرض آن كه به ديگرى ضرر وارد مىشود يا بالعكس ؟\r\nج 4 - بايد به حاكم شرع مراجعه نمايند تا مسئله از نزديك بررسى شود .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n\r\nاحكام جعاله\r\nمسأله 2233 - جعاله آن است كه انسان قرار بگذارد در مقابل كارى كه براى او انجام مىدهند ، مال معيّنى بدهد مثلًا بگويد هركس گمشده مرا پيدا كند ، ده تومان به او مىدهم و به كسى كه اين قرار را مىگذارد جاعل و به كسى كه كار را انجام مىدهد عامل مىگويند و فرق بين جعاله و اين كه كسى را براى كارى اجير كنند ، اين است كه در اجاره بعد از خواندن صيغه ، اجير بايد عمل را انجام دهد و كسى هم كه او را اجير كرده اجرت را بدهكار مىشود ، ولى در جعاله عامل مىتواند مشغول عمل نشود و تا عمل را انجام ندهد ، جاعل بدهكار نمىشود .\r\nمسأله 2234 - جاعل بايد بالغ و عاقل باشد و از روى قصد و اختيار قرارداد كند وشرعاً بتواند در مال خود تصرّف نمايد ، بنابراين جعاله آدم سفيهى كه مال خود را در كارهاى بيهوده مصرف مىكند ، صحيح نيست مگر با اجازه ولىّ و همچنين ممنوع التصرّف از طرف حاكم شرع نباشد .\r\nمسأله 2235 - كارى را كه جاعل مىگويد براى او انجام دهند ، بايد حرام يا بيفائده نباشد ، پس اگر بگويد هركس شراب بخورد يا شب به جاى تاريكى برود ده تومان به او مىدهم ، جعاله صحيح نيست .\r\nمسأله 2236 - اگر مالى را كه قرار مىگذارد بدهد معيّن كند مثلًا بگويد هركس اسب مرا پيدا كند ، اين گندم را به او مىدهم ، لازم نيست بگويد آن گندم مال كجاست\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nو قيمت آن چيست ، ولى اگر مال را معيّن نكند مثلًا بگويد كسى كه اسب مرا پيدا كند ده من گندم به او مىدهم ، بايد خصوصيّات آن را كاملًا معيّن نمايد .\r\nمسأله 2237 - اگر جاعل مزد معيّنى براى كار قرار ندهد ، مثلًا بگويد هركس بچه مرا پيدا كند ، پول به او مىدهم و مقدار آن را معيّن نكند ، چنانچه كسى آن عمل را انجام دهد بايد مزد او را به مقدارى كه كار او در نظر مردم ارزش دارد ، بدهد .\r\nمسأله 2238 - اگر عامل پيش از قرارداد ، كار را انجام داده باشد ، يا بعد از قرارداد به قصد اين كه پول نگيرد انجام دهد ، حقّى به مزد ندارد .\r\nمسأله 2239 - پيش از آن كه عامل شروع به كار كند ، جاعل و عامل مىتوانند جعاله را به هم بزنند .\r\nمسأله 2240 - بعد از آن كه عامل شروع به كار كرد ، اگر جاعل بخواهد جعاله را به هم بزند ، اشكال ندارد لكن اگر رجوع نمايد در بين عمل كردن عامل ، بايد اجرت مقدارى كه عامل كار كرده است بدهد .\r\nمسأله 2241 - عامل مىتواند عمل را ناتمام بگذارد ، ولى اگر تمام نكردن عمل اسباب ضرر جاعل شود ، بايد آن را تمام نمايد مثلًا اگر كسى بگويد هر كس چشم مرا عمل كند فلان مقدار به او مىدهم ودكتر جراحى شروع به عمل كند ، چنانچه طورى باشد كه اگر عمل را تمام نكند ، چشم معيوب مىشود بايد آن را تمام نمايد و در صورتى كه ناتمام بگذارد ، حقّى به جاعل ندارد .\r\nمسأله 2242 - اگر عامل كار را ناتمام بگذارد ، چنانچه آن كار مثل پيدا كردن اسب است كه تا تمام نشود ، براى جاعل فائده ندارد ، عامل نمىتواند چيزى مطالبه كند و همچنين است اگر جاعل مزد را براى تمام كردن عمل قرار بگذارد مثلًا بگويد هركس لباس مرا بدوزد ده تومان به او مىدهم ، ولى اگر مقصودش اين باشد كه هر مقدار از عمل كه انجام گيرد براى آن مقدار مزد بدهد ، جاعل بايد مزد مقدارى را كه انجام شده به عامل بدهد ، اگرچه احتياط اين است كه بطور مصالحه يكديگر را راضى نمايند .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\nاحكام مزارعه\r\nمسأله 2243 - مزارعه آن است كه مالك با زارع به اين قسم معامله كند كه زمين را در اختيار او بگذارد تا زراعت كند و مقدارى از حاصل آن را به مالك بدهد .\r\nمسأله 2244 - مزارعه چند شرط دارد : اوّل - آن كه صاحب زمين به زارع بگويد زمين را به تو واگذار كردم و زارع هم بگويد قبول كردم ، يا بدون اين كه حرفى بزنند مالك ، زمين را واگذار كند و زارع قبول نمايد ، دوم - صاحب زمين و زارع هردو مكلّف و عاقل باشند و با قصد و اختيار خود مزارعه را انجام دهند و سفيه نباشند يعنى مال خود را در كارهاى بيهوده مصرف نكنند ولى با اجازه ولىّ صحيح است و همچنين ممنوع التصرف از طرف حاكم شرع نباشد ؛ سوم - مالك و زارع از تمام حاصل زمين ببرند ، پس اگر مثلًا شرط كنند كه آنچه اوّل يا آخر مىرسد ، مال يكى از آنان باشد مزارعه باطل است ؛ چهارم - سهم هركدام نصف يا ثلث حاصل و مانند اينها باشد پس اگر مالك بگويد در اين زمين زراعت كن و هرچه مىخواهى به من بده ، صحيح نيست ؛ پنجم - مدّتى كه بايد زمين در اختيار زارع باشد معيّن كنند و بايد مدّت به قدرى باشد كه در آن مدّت به دست آمدن حاصل ممكن باشد ؛ ششم - زمين قابل زراعت باشد ، هفتم - اگر منظور هركدام از آنان زراعت مخصوصى است چيزى را كه زارع بايد بكارد معيّن كنند ولى اگر زراعت معيّنى را در نظر ندارند ، يا زراعتى را كه هردو در نظر دارند معلوم است ، لازم نيست آن را معيّن نمايند ؛ هشتم - مالك زمين را معيّن كند ، پس كسى كه چند قطعه زمين متفاوت دارد ، اگر بزارع بگويد در يكى از اينها زراعت كن و آن را معيّن نكند مزارعه باطل است ؛ نهم - خرجى را كه هركدام آنان\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nبايد بكنند معيّن نمايند ولى اگر خرجى را كه هركدام بايد بكنند معلوم باشد ، لازم نيست آن را معيّن نمايند .\r\nمسأله 2245 - اگر مالك با زارع قرار بگذارد كه مقدارى از حاصل براى او باشد بقيه را بين خودشان قسمت كنند ، چنانچه بدانند كه بعد از برداشتن آن مقدار چيزىباقى مىماند ، مزارعه صحيح است .\r\nمسأله 2246 - اگر مدّت مزارعه تمام شود و حاصل به دست نيايد ، چنانچه مالك راضى شود كه با اجاره يا بدون اجاره زراعت در زمين او بماند و زارع هم راضى باشد ، مانعى ندارد و اگر مالك راضى نشود ، نمىتواند زارع را وادار كند كه زراعت را بچيند در صورتى كه ضرر به صاحب زمين نرسد بلكه بايد زراعت بماند و اجرت بگيرد و اگر براى چيدن زراعت ضررى به زارع برسد ، لازم است عوض آن را به او بدهد مگر در صورتى كه ماندن زراعت در زمين موجب ضرر مالك زمين باشد .\r\nمسأله 2247 - اگر به واسطه پيش آمدى زراعت در زمين ممكن نباشد مثلًا آب از زمين قطع شود ، مزارعه به هم مىخورد و اگر زارع بدون عذر يا با عذر زراعت نكند ، چنانچه زمين در تصرّف او بوده و مالك در آن تصرّفى نداشته است ، بايد اجاره آن مدّت را به مقدار معمول به مالك بدهد .\r\nمسأله 2248 - اگر مالك و زارع صيغه خوانده باشند ، بدون رضايت يكديگر نمىتوانند مزارعه را به هم بزنند و نيز اگر مالك به قصد مزارعه زمين را به كسى واگذار كند ، جائز نيست بدون رضايت يكديگر معامله را به هم بزنند ، ولى اگر ضمن خواندن صيغه مزارعه شرط كرده باشند كه هردو يا يكى از آنان حقّ به هم زدن معامله را داشته باشند ، مىتوانند طبق قرارى كه گذاشته‌اند معامله را به هم بزنند .\r\nمسأله 2249 - اگر بعد از قرارداد مزارعه ، مالك يا زارع بميرد ، مزارعه به هم نمىخورد و وارث ايشان به جاى آنان مىباشند ، ولى اگر زارع بميرد و شرط كرده باشند كه خود زارع زراعت را انجام دهد ، مزارعه به هم مىخورد و چنانچه زراعت نمايان شده باشد ، بايد سهم او را به ورثه‌اش بدهند و حقوق ديگرى هم كه زارع داشته\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nورثه او ارث مىبرند ، ولى مىتوانند مالك را مجبور كنند كه زراعت در زمين باقى بماند و اجرت آن را بدهد در صورتى كه ماندن زراعت به صاحب زمين ضرر نرساند .\r\nمسأله 2250 - اگر بعد از زراعت بفهمند كه مزارعه باطل بوده ، چنانچه بذر مال مالك بوده حاصلى هم كه به دست مىآيد مال اوست و بايد مزد زارع و مخارجى را كه كرده و كرايه گاو يا وسيله ديگرى را كه مال زارع بوده و در آن زمين كار كرده به او بدهند ، و اگر بذر مال زارع بوده و زراعت هم مال اوست بايد اجاره زمين وخرجهايى را كه مالك كرده و كرايه گاو يا وسيله ديگرى كه مال او بوده و در آن زراعت كار كرده به او بدهد .\r\nمسأله 2251 - اگر بذر مال زارع باشد و بعد از زراعت بفهمند كه مزارعه باطل بوده ، چنانچه مالك و زارع راضى شوند كه با اجرت يا بىاجرت زراعت در زمين بماند اشكال ندارد و اگر مالك راضى نشود ، پيش از رسيدن زراعت نمىتواند زارع را وادار كند كه زراعت را بچيند ، اگر چه ضرر به زارع نرسد مىبايست زراعت باشد و اجرت بگيرد امّا اگر بودن زراعت چه با عوض و چه بدون عوض موجب ضرر مالك زمين شود بايد زارع زراعت خود را بچيند .\r\nمسأله 2252 - اگر بعد از جمع كردن حاصل و تمام شدن مدّت مزارعه ريشه زراعت در زمين بماند و سال بعد دو مرتبه حاصل دهد ، چنانچه مالك و زارع از زراعت صرف‌نظر نكرده باشد ، حاصل سال دوم را هم بايد مثل سال اوّل قسمت كنند ولى اگر شراكت آنها اختصاص به همان سال اول داشته حاصل سال دوم براى صاحب بذر است و اگر صاحب بذر اعراض كرده باشد حاصل مال ديگرى است .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n\r\nاحكام مساقات\r\nمسأله 2253 - اگر انسان با كسى به اين قسم معامله كند كه درختهاى ميوه‌اى را كه ميوه آن مال خود اوست و يا اختيار ميوه‌هاى آن با اوست ، تا مدّت معيّنى به آن كس واگذار كند كه تربيت نمايد و آب دهد و به مقدارى كه قرار مىگذارند از ميوه آن بردارد ، اين معامله را مساقات مىگويند .\r\nمسأله 2254 - معامله مساقات در درختهايى كه مثل بيد و چنار ميوه نمىدهد صحيح نيست ، ودرختانى كه مثل حنا كه از برگ آن استفاده مىكنند جائز است .\r\nمسأله 2255 - در معامله مساقات لازم نيست صيغه بخوانند بلكه اگر صاحب درخت به قصد مساقات آن را واگذار كند و كسى كه كار مىكند به همين قصد مشغول كار شود ، معامله صحيح است .\r\nمسأله 2256 - مالك و كسى كه تربيت درختها را به عهده مىگيرد بايد مكلّف و عاقل باشند و كسى آنها را مجبور نكرده باشد و نيز بايد سفيه نباشند ، يعنى مال خود را در كارهاى بيهوده مصرف نكنند و امّا با اجازه ولىّ اشكالى ندارد و همچنين ممنوع التصرّف از طرف حاكم شرع نباشد .\r\nمسأله 2257 - مدّت مساقات بايد معلوم باشد و اگر اوّل آن را معيّن كنند و آخر آن را موقعى قرار دهند كه ميوه آن سال معمولًا به دست مىآيد ، صحيح است .\r\nمسأله 2258 - بايد سهم هركدام نصف يا ثلث حاصل و مانند اينها باشد و اگر قرار بگذارند كه مثلًا صد من از ميوه‌ها مال مالك و بقيه مال كسى باشد كه كار مىكند ، معامله باطل است .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nمسأله 2259 - بايد قرار معامله مساقات را پيش از ظاهر شدن ميوه بگذارند و اگر بعد از ظاهر شدن ميوه و پيش از رسيدن آن قرار بگذارند ، پس اگر كارى مانند آبيارىكه براى تربيت درخت لازم است باقى مانده باشد ، معامله صحيح است و گرنه اشكال دارد ، اگرچه احتياج به كارى مانند چيدن ميوه و نگهدارى آن هم داشته باشد .\r\nمسأله 2260 - معامله مساقات در بوته خربزه و خيار و مانند اينها صحيح نيست .\r\nمسأله 2261 - درختى كه از آب باران يا رطوبت زمين استفاده مىكند و به آبيارى احتياج ندارد ، اگر به كارهاى ديگر مانند بيل زدن و كود دادن محتاج باشد ، معامله مساقات در آن صحيح است در صورتى كه در زياد شدن ميوه يا خوب شدن آن دخالت داشته باشد .\r\nمسأله 2262 - دو نفرى كه مساقات كرده‌اند ، با رضايت يكديگر مىتوانند معامله را به هم بزنند و نيز اگر در ضمن خواندن صيغه‌مساقات شرط كنند كه هردو يا يكىاز آنان حقّ به هم زدن معامله را داشته باشد ، مطابق قرارى كه گذاشته‌اند ، به هم زدن معامله اشكال ندارد ، بلكه اگر در معامله شرطى كنند و عمل نشود ، كسى كه براىنفع او شرط كرده‌اند ، مىتواند معامله را به هم بزند .\r\nمسأله 2263 - اگر مالك بميرد ، معامله مساقات به هم نمىخورد و ورثه‌اش به جاى او هستند .\r\nمسأله 2264 - اگر كسى كه تربيت درختها به او واگذار شده بميرد ، چنانچه در عقد شرط نكرده باشند كه خودش آنها را تربيت كند ورثه‌اش به جاى او هستند و چنانچه خودشان عمل را انجام ندهند و اجير هم نگيرند ، حاكم شرع از مال ميّت اجير مىگيرد ، و حاصل را بين ورثه ميّت و مالك قسمت مىكند ، و اگر شرط كرده باشند كه خود او درختها را تربيت نمايد ، پس اگر قرار گذاشته‌اند كه به ديگرى واگذار نكند ، با مردن او معامله به هم مىخورد ، و اگر قرار نگذاشته‌اند مالك مىتواند عقد را به هم بزند يا راضى شود كه ورثه او يا كسى كه آنها اجيرش مىكنند درختها را تربيت نمايند .\r\nمسأله 2265 - اگر شرط كند كه تمام حاصل براى مالك باشد ، مساقات باطل است\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nو ميوه مال مالك مىباشد و كسى كه كار مىكند نمىتواند مطالبه اجرت نمايد ولى اگر باطل بودن مساقات به جهت ديگر باشد ، مالك بايد مزد آبيارى و كارهاى ديگر را به مقدار معمول به كسى كه درختها را تربيت كرده بدهد .\r\nمسأله 2266 - اگر زمينى را به ديگرى واگذار كند كه در آن درخت بكارد و آنچه عمل مىآيد مال هردو باشد ، معامله باطل است پس اگر درختها مال صاحب زمين بوده بعد از تربيت هم مال اوست و بايد مزد كسى كه آنها را تربيت كرده بدهد و اگر مال كسى بوده كه آنها را تربيت كرده ، بعد از تربيت هم مال اوست وميتواند آن را بكند ولى بايد گودالهايى را كه به واسطه كندن درختها پيدا مىشود ، پر كند و اجاره زمين را از روزى كه درختها را كاشته به صاحب زمين بدهد و مالك هم مىتواند او را مجبور نمايد كه درختها را بكند و اگر به واسطه كندن درخت ، عيبى در آن پيدا شود ، بايد تفاوت قيمت آن را به صاحب درخت بدهد در صورتى كه مالك كنده باشد و نمىتواند او را مجبور كند كه با اجاره ، يا بدون اجاره ، درخت را در زمين باقىبگذارد .\r\n\r\nكسانى كه نمىتوانند در مال خود تصرّف كنند\r\nمسأله 2267 - بچه‌اى كه بالغ نشده شرعاً نمىتواند در مال خود تصرّف كند همانگونه كه در « مسأله 2097 » گذشت و نشانه بالغ شدن زن ، تمام شدن نه سال قمرى و نشانه بالغ شدن مرد يكى از سه چيز است : اوّل - تمام شدن پانزده سال قمرى ؛ دوم - روييدن موى درشت ، زير شكم بالاى عورت ؛ سوم - محتلم شدن يعنى بيرون آمدن منى در خواب .\r\nمسأله 2268 - روييدن موى درشت در صورت و پشت لب و در سينه وزير بغل و درشت شدن صدا و مانند اينها نشانه بالغ شدن نيست ، مگر انسان به واسطه اينها به بالغ شدن يقين كند .\r\nمسأله 2269 - ديوانه و سفيه يعنى كسى كه مال خود را در كارهاى بيهوده مصرف مىكند ، نمىتوانند در مال خود تصرّف نمايند مگر با اجازه ولىّ و همچنين است\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nكسى كه ورشكست شده در صورتى كه حاكم حكم به ممنوعيّت در تصرّف او نمايد .\r\nمسأله 2270 - كسى كه گاهى عاقل و گاهى ديوانه است ، تصرّفى كه موقع ديوانگى در مال خود مىكند ، صحيح نيست .\r\nمسأله 2271 - انسان مىتواند در مرضى كه به آن مرض از دنيا مىرود ، هرقدر از مال خود را به مصرف خود و عيال و مهمان و كارهائى كه اسراف شمرده نمىشود ، برساند و نيز اگر مال خود را به قيمت بفروشد يا اجاره دهد اشكال ندارد و همچنين اگر مال خود را به كسى ببخشد يا ارزانتر از قيمت بفروشد ، معامله او صحيح واشكالى ندارد .\r\n\r\nاحكام وكالت\r\nوكالت آن است كه انسان كارى را كه مىتواند در آن دخالت كند ، به ديگرى واگذار نمايد تا از طرف او انجام دهد ، مثلًا كسى را وكيل كند كه خانه او را بفروشد يا زنى را براى او عقد نمايد ، پس آدم سفيهى كه مال خود را در كارهاى بيهوده مصرف مىكند ، چون حقّ ندارد در مال خود تصرّف كند ، نمىتواند براى فروش آن كسى را وكيل نمايد مگر آن كه با اجازه ولىّ باشد .\r\nمسأله 2272 - در وكالت لازم نيست صيغه بخوانند و اگر انسان به ديگرىبفهماند كه او را وكيل كرده و او هم بفهماند قبول نموده ، مثلًا مال خود را به كسى بدهد كه براى او بفروشد و او مال را بگيرد وكالت صحيح است .\r\nمسأله 2273 - اگر انسان كسى را كه در شهر ديگر است وكيل نمايد و براى او وكالت نامه بفرستد و او قبول كند ، اگرچه وكالت نامه بعد از مدّتى برسد وكالت صحيح است .\r\nمسأله 2274 - موكل يعنى كسى كه ديگرى را وكيل مىكند و نيز كسى كه وكيل مىشود ، بايد بالغ و عاقل باشد و از روى قصد و اختيار اقدام كند و همچنين در جايى كه تصرّفات طفل نافذ است مثل وصيّت طفل ده ساله كه نافذ است در اين صورت\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nوكالت او هم نافذ خواهد بود .\r\nمسأله 2275 - كارى را كه انسان نمىتواند انجام دهد ، يا شرعاً نبايد انجام دهد نمىتواند براى انجام آن از طرف ديگرى وكيل شود ، مثلًا كسى كه در احرام حجّ است ، چون نبايد صيغه عقد زناشويى را بخواند ، نمىتواند براى خواندن صيغه از طرف ديگرى وكيل شود .\r\nمسأله 2276 - اگر انسان كسى را براى انجام تمام كارهاى خودش وكيل كند ، صحيح است ولى اگر براى يكى از كارهاى خود وكيل نمايد و آن كار را معيّن نكند ، وكالت صحيح نيست .\r\nمسأله 2277 - اگر وكيل را عزل كند يعنى از كار بر كنار نمايد ، بعد از آن كه خبر به او رسيد نمىتواند آن كار را انجام دهد ، ولى اگر پيش از رسيدن خبر ، آن كار را انجام داده باشد ، صحيح است .\r\nمسأله 2278 - وكيل مىتواند از وكالت كناره‌گيرى كند و اگر موكل غائب هم باشد ، اشكال ندارد .\r\nمسأله 2279 - وكيل نمىتواند براى انجام كارى كه به او واگذار شده ديگرى را وكيل نمايد ، ولى اگر موكّل به او اجازه داده باشد كه وكيل بگيرد ، هر طورى كه به او دستور داده ، مىتواند رفتار نمايد يا مورد طورى باشد كه جواز گرفتن وكيل را بفهماند مثل آن كه شأن وكيل ايجاب نكند انجام اين‌گونه كارها را ، در اين صورت مىتواند كس ديگرى را براى او وكيل بگيرد ، پس اگر گفته باشد براى من وكيل بگير ، بايد از طرف او وكيل بگيرد ونمىتواند كسى را از طرف خودش وكيل كند .\r\nمسأله 2280 - اگر انسان با اجازه موكل خودش كسى را از طرف او وكيل كند ، نمىتواند آن وكيل را عزل نمايد و اگروكيل اوّل بميرد ، يا موكل او را عزل كند وكالت دومى باطل نمىشود .\r\nمسأله 2281 - اگر وكيل با اجازه موكل كسى را از طرف خودش وكيل كند ، موكل و وكيل اوّل مىتوانند آن وكيل را عزل كنند و اگر وكيل اوّل بميرد يا عزل شود ، وكالت\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nدومى باطل مىشود .\r\nمسأله 2282 - اگر چند نفر را براى انجام كارى وكيل كند و به آنها اجازه دهد كه هر كدام به تنهايى در آن كار اقدام كنند ، هريك از آنان مىتوانند آن كار را انجام دهد و چنانچه يكى از آنان بميرد ، وكالت ديگران باطل نمىشود ولى اگر نگفته باشد كه با هم يا به تنهايى انجام دهند ، يا گفته باشد كه با هم انجام دهند ، نمىتوانند به تنهايىاقدام نمايند و در صورتى كه يكى از آنان بميرد وكالت ديگران باطل مىشود .\r\nمسأله 2283 - اگر وكيل يا موكل بميرد ، يا ديوانه يا بيهوش شود ، وكالت باطل مىشود و نيز اگر چيزى كه براى تصرّف آن وكيل شده است از بين برود مثلًا گوسفندى كه براى فروش آن وكيل شده بميرد وكالت باطل مىشود .\r\nمسأله 2284 - اگر انسان كسى را براى كارى وكيل كند و چيزى براى او قرار بگذارد بعد از انجام آن كار ، چيزى را كه قرار گذاشته بايد به او بدهد .\r\nمسأله 2285 - اگر وكيل در نگهدارى مالى كه در اختيار اوست كوتاهى نكند و غير از تصرّفى كه به او اجازه داده‌اند ، تصرّف ديگرى در آن ننمايد واتّفاقاً آن مال از بين برود ، نبايد عوض آن را بدهد .\r\nمسأله 2286 - اگر وكيل در نگهدارى مالى كه در اختيار اوست كوتاهى كند ، يا غير از تصرّفى كه به او اجازه داده‌اند تصرّف ديگرى در آن بنمايد و آن مال از بين برود ، ضامن است ، پس اگر لباسى را كه گفته‌اند به فروش ، بپوشد و آن لباس تلف شود ، بايد عوض آن را بدهد .\r\nمسأله 2287 - اگر وكيل غير از تصرفى كه به او اجازه داده‌اند ، تصرّف ديگرى در مال بكند ، مثلًا لباسى را كه گفته‌اند به فروش ، بپوشد و بعداً تصرّفى را كه به او اجازه داده‌اند بنمايد ، آن تصرّف صحيح است .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n\r\nاستفتائات وكالت\r\nس 1 - چنانچه فردى كه وكيل دعاوى است ، قادر باشد مالى را كه شرعاً متعلّق به طرف دعواى موكّلش مىباشد ، به صورت قانونى از او خلع يد نمايد ، آيا شرعاً مسئول است ؟\r\nج 1 - اگر وكيل بداند كه شرعاً مال براى طرف مقابل است ، خلع يد قانونى كردن از او تا وجه شرعى پيدا نكند ، جايز نيست .\r\nس 2 - اگر وكيل به لحاظ جلوگيرى از تضييع حقّ طرف دعواى موكّلش او را راهنمايى كند و احساس كند در صورت استعفا از مورد وكالتش ، وكالت به فرد ديگر محوّل و در نتيجه حقّ شرعى طرف دعواى موكّل خود از بين خواهد رفت ، وظيفه چيست ؟\r\nج 2 - در فرض مزبور اگر وكيل بداند كه موكّلش ذى حقّ نيست استمرار وكالت شرعاً براى او مشكل است و بايد بلافاصله به موكّل اعلام كند و از وكالتش استعفا دهد و براى احقاق حقّ طرف مقابل مىتواند او را ارشاد و راهنمايى كند و بيش از اين شرعاً وظيفه‌اى ندارد .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\nاحكام قرض\r\nقرض دادن از كارهاى مستحبّى است كه در آيات قرآن و اخبار راجع به آن زياد سفارش شده است ، از پيغمبر اكرم روايت شده كه هر كس به برادر مسلمان خود قرض بدهد مال او زياد مىشود و ملائكه بر او رحمت مىفرستند ، و اگر با بدهكار خود مدارا كند ، بدون حساب و به سرعت از صراط مىگذرد و كسى كه برادر مسلمانش از او قرض بخواهد و ندهد بهشت بر او حرام مىشود .\r\nمسأله 2288 - در قرض لازم نيست صيغه بخوانند بلكه اگر چيزى را به نيّت قرض به كسى بدهد و او هم به همين قصد بگيرد ، صحيح است ولى مقدار آن بايد كاملًا معلوم باشد .\r\nمسأله 2289 - هر وقت بدهكار بدهى خود را بدهد ، طلبكار بايد قبول نمايد مگر در وقت قرض دادن تأجيل شده باشد در اين صورت قبول لازم نيست .\r\nمسأله 2290 - اگر در صيغه قرض براى پرداخت ، مدّتى قرار دهند ، واجب آن است كه طلبكار پيش از تمام شدن آن مدّت طلب خود را مطالبه نكند ولى اگر مدّت نداشته باشد ، طلبكار هر وقت بخواهد مىتواند طلب خود را مطالبه نمايد .\r\nمسأله 2291 - اگر طلبكار طلب خود را مطالبه كند ، چنانچه بدهكار بتواند بدهىخود را بدهد ، بايد فوراً آن را بپردازد و اگر تأخير بيندازد ، گناهكار است .\r\nمسأله 2292 - اگر بدهكار غير از خانه‌اى كه در آن نشسته و اثاثيه منزل و چيزهاى ديگرى كه به آنها احتياج دارد ، چيزى نداشته باشد ، طلبكار نمىتواند طلب خود را از او مطالبه نمايد ، بلكه بايد صبر كند تا بتواند بدهى خود را بدهد .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nمسأله 2293 - كسى كه بدهكار است ونمىتواند بدهى خود را بدهد ، چنانچه بتواند كاسبى كند ، احتياط واجب آن است كه كسب كند و بدهى خود را بدهد .\r\nمسأله 2294 - كسى كه دسترس به طلبكار خود ندارد ، چنانچه اميد نداشته باشد كه او را پيدا كند و احتمال مرگ او را هم ندهد يا اگر احتمال مرگش را مىدهد ورثه او را نشناسد ، بايد با اجازه حاكم شرع طلب او را احتياطاً به فقير غير سيّد بدهد .\r\nمسأله 2295 - اگر مال ميّت بيشتر از خرج واجب كفن و دفن و بدهى او نباشد ، بايد مالش را به همين مصرف‌ها برسانند و به وارث او چيزى نمىرسد .\r\nمسأله 2296 - اگر كسى مقدارى پول ، طلا يا نقره قرض كند و قيمت آن كم شود ، يا چند برابر گردد ، چنانچه همان مقدار را كه گرفته پس دهد كافى است ولى اگر هر دو به غير آن راضى شوند ، اشكال ندارد .\r\nمسأله 2297 - اگر مالى را كه قرض كرده از بين نرفته باشد و صاحب مال آن را مطالبه كند ، واجب نيست كه بدهكار همان مال را به او بدهد .\r\nمسأله 2298 - اگر مالى را كه قرض مىدهد شرط كند كه زيادتر از مقدارى كه مىدهد بگيرد ، مثلًا يك من گندم بدهد و شرط كند كه يك من و پنج سير بگيرد ، يا ده تخم مرغ بدهد كه يازده‌تا بگيرد ، ربا و حرام است بلكه اگر قرار بگذارد كه بدهكار كارى براى او انجام دهد يا چيزى را كه قرض كرده با يك كبريت ديگر پس دهد ، ربا و حرام است و نيز اگر با او شرط كند كه چيزى را كه قرض مىگيرد بطور مخصوصىپس دهد ، مثلًا مقدارى طلاى نساخته به او بدهد و شرط كند كه ساخته پس بگيرد ، بازهم ربا و حرام مىباشد ولى اگر بدون اين كه شرط كند ، خود بدهكار زيادتر از آنچه قرض كرده پس دهد ، اشكال ندارد بلكه مستحبّ است .\r\nمسأله 2299 - ربا دادن مثل ربا گرفتن حرام است و كسى كه قرض ربايى گرفته مالك آن نمىشود و نمىتواند در آن تصرّف كند ولى اگر صاحب پول به گيرنده اذن بدهد كه تصرّف در پولش بنمايد اگرچه معامله او باطل باشد ، قرض گيرنده مىتواند در آن پول تصرّف بنمايد .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nمسأله 2300 - اگر گندم ، يا چيزى مانند آن را بطور قرض ربايى بگيرد و با آن زراعت كند ، حاصلى كه از آن به دست مىآيد مال قرض دهنده است .\r\nمسأله 2301 - اگر لباسى را بخرد و بعداً از پولى كه به قرض ربايى گرفته ، يا از پول حلالى كه مخلوط با ربا است به صاحب لباس بدهد ، پوشيدن آن لباس و نماز خواندن با آن اشكال ندارد ولى اگر به فروشنده بگويد كه اين لباس را با اين پول مىخرم ، پوشيدن آن لباس حرام است و اگر بداند پوشيدن آن حرام است ، نماز هم با آن باطل مىشود .\r\nمسأله 2302 - اگر انسان مقدارى پول به تاجرى بدهد كه در شهر ديگر از طرف او كمتر بگيرد ، اشكال ندارد و اين را صرف برات مىگويند .\r\nمسأله 2303 - اگر مقدارى پول به كسى بدهد كه بعد از ده روز در شهر ديگر زيادتر بگيرد ، مثلًا نهصد و نود تومان بدهد كه بعد از ده روز در شهر ديگر هزار تومان بگيرد ، ربا و حرام است ولى اگر كسى كه زيادى را مىگيرد در مقابل زيادى ، جنس بدهد يا عملى انجام دهد اشكال ندارد .\r\nمسأله 2304 - اگر در مقابل طلبى كه از كسى دارد چك يا سفته يا براتى داشته باشد و بخواهد طلب خود را پيش‌از وعده آن به كمتر از آن بفروشد ، اشكال ندارد .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n\r\nاستفتائات قرض\r\n\r\nمستثنيات دين\r\nس 1 - آيا بدهكارى كه فقط خانه دارد ، مىتوان او را مجبور به فروش خانه براى اداى دين كرد ؟\r\nج 1 - خانه از مستثنيات دين است و نبايد در مقابل بدهكارى فروخته شود .\r\nس 2 - الف - اگر مردى با زنش مشاعاً مالك منزل مسكونى باشند زوجه مىتواند از بابت مهريّه‌اش سهم زوج را به ميزان طلبش تملّك يا مطالبه فروش نمايد يا شامل مستثنيات دين است ؟\r\nب - اين كه منزل مسكونى مديون از مستثنيات دين شمرده شده شامل ملك مستقلّ است يا مشاع را هم شامل است ؟\r\nج 2 - الف - اگر بنام كردن خانه به نام همسر باعث نشود كه مرد را از خانه خارج كنند و مرد بتواند بدون هيچگونه منّتى در خانه سكونت داشته باشد ، زن مىتواند مهريّه را از مرد بگيرد .\r\nب - تفاوتى نمىكند .\r\nس 3 - در صورتى كه خريد منزل مسكونى مطابق شأن از وجوهى باشد كه به انحاء مختلف كلاهبردارى ، قرض و غيره از مردم گرفته شده و يا اينكه آن وجوه به صورت وديعه نزد او بوده بفرمائيد :\r\nالف - آيا منزل مسكونى مطابق با شأن مطلقاً از جمله مستثنيات دين محسوب مىشود ؟\r\nب - در صورتى كه خريد خانه به قصد فرار از دين يا به قصد عدم ردّ وجوه متعلّق به ديگران باشد اصل معامله چه حكمى دارد ؟\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nج - در صورت صحّت معامله مذكور ، آيا مىتوان آن را به نفع طلبكاران به فروش رساند ؟\r\nد - آيا بين صورتى كه شخص از ابتدا به قصد خريد واحد مسكونى اقدام به اخذ وجوه تحت عناوين مختلف نموده با صورتى كه بعد از اخذ وجوه و به قصد فرار از دين اقدام كرده تفاوتى وجود دارد ؟\r\nه - هرگاه طلب مزبور مهريّه زوجه باشد آيا مشاراليها مىتواند منزل مسكونى را جهت استيفاى حقّ خود توقيف كند ؟\r\nج 3 - الف - اگر با عين پول حرام خريده باشد ، از مستثنيات دين محسوب نمىشود و اگر به ذمّه خريده باشد جزء مستثنيات است .\r\nب - در صورتى كه از عين حرام خريده باشد ، معامله باطل و الّا صحيح است .\r\nج - جزء مستثنيات دين است و فروش آن جايز نيست .\r\nد - به نظر ما قصد ، موجب تفاوت نمىشود .\r\nه - توقيف اشكال ندارد ولى نمىتواند به ملكيّت خود در آورد .\r\n\r\nفروش اموال بدهكار در مقابل دين\r\nس 1 - اگر كسى بدهى او زياد شده و از پرداخت آن عاجز است ، آيا مىتوان سرقفلى مغازه بدهكار را تصرّف كرد و از اين طريق طلب طلبكاران را پرداخت نمود ؟\r\nج 1 - سرقفلى مىتواند بابت مطالبات و بدهى حساب شود .\r\n\r\nپرداخت دين\r\nس 1 - اگر ماترك ميّت كفايت از دين او نكند ، تكليف چيست ؟\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nج 1 - نسبت به ديونى كه دارد نسبت سنجى كنند و به طلبكاران بپردازند و شايسته است كه ورثه ديون ميّت را تبرّعاً بپردازند .\r\nس 2 - اگر مديون چيزى را بعنوان دينى كه دارد ، معيّن نمايد آيا ملك طلبكار مىشود ؟\r\nج 2 - در تعيُّن ، قبض شرط است .\r\nس 3 - مىگويند در فشار قرار دادن مديون براى پرداخت بدهى اشكال دارد ، حال اگر خود طلبكار در عسرت باشد و نياز مبرم به پول خود داشته باشد تكليف چيست ؟\r\nج 3 - در صورتى كه وقت مطالبه دين رسيده باشد ، مطالبه پول توسط طلبكار اشكال ندارد و در صورتى هم كه صاحب مال در عسرت باشد ، مىتواند فشار بياورد تا مال را بگيرد .\r\nس 4 - در نزاع بين بدهكار و طلبكار ، بدهكار حاضر به پرداخت بدهى نيست شخصى براى جلوگيرى از پيامدهاى بعدى پول طلبكار را از جانب خود مىدهد آيا در اين صورت بدهكار برىءالذمّه مىشود ؟\r\nج 4 - شخص ميانجى كننده بايد مال را به بدهكار ببخشد و از جانب او به طلبكار بدهد تا بدهكار برىء الذمّه شود .\r\nس 5 - اينجانب مبلغى از شخصى قرض گرفتم الان شكّ دارم كه قرضم را پرداخته‌ام يا خير طرف مقابل هم شكّ دارد كه قرض پرداخت شده يا نه تكليف چيست ؟\r\nج 5 - البته حكم شرع آن است كه بايد پرداخت كنيد ولى با هم مصالحه نمائيد بسيار خوب است .\r\n\r\nخسارت تأخير اداء دين\r\nس 1 - آيا اخذ خسارت در تأخير اداى بدهى در صورتى كه شرط شده باشد ،\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nمشروعيّت دارد ؟\r\nج 1 - جايز نيست و مشروعيّت ندارد مگر اين شرط در ضمن عقد لازمى غير از عقد قرض شده باشد كه آن هم خالى از اشكال نيست .\r\nس 2 - كسى را كه ضامن شده‌ام و وام خود را پرداخت نكرده آيا مىتوانم جنسى را از او بردارم و بفروشم و بدهى او را پرداخت كنم ؟\r\nج 2 - از نظر شرعى ضامن بايد بدهكارى وام گيرنده را خود پرداخت كند آنگاه مىتواند جنس را از وام گيرنده به عنوان گرو بردارد تا در صورتى كه وام گيرنده بدهى خود را پرداخت نكرد ، آن را بفروشد و طلب خود رابردارد .\r\n\r\nمتفرّقات دين\r\nس 1 - اگر مديون هنگام پرداخت بدهى به طلبكار تذكّر ندهد كه اين وجه از بابت بدهى است ، آيا در صورت آگاهى يا عدم توجّه طلبكار ، بدهكار برىء الذمّه مىشود ؟\r\nج 1 - در صورتى كه مال پرداخت شده همراه با قرينه‌اى است كه نشان مىدهد به عنوان پرداخت دين است ، برىء الذمّه مىشود ولى در صورتى كه هيچ قرينه‌اى نباشد برىء الذمّه شدن بدهكار ، خالى از اشكال نيست .\r\nس 2 - اگر شخصى وام در جهت خاصّ و ناظر به يك موضوعى از بانك و يا صندوق قرض الحسنه‌اى بگيرد آيا بعد از دريافت وجه مىتواند اين پول را به كسى قرض بدهد ؟\r\nج 2 - نمىشود و بايد فقط در همان راهى كه معيّن شده صرف گردد .\r\nس 3 - اگر وصىّ ثلث اموال ميّت را به صورت دين برداشت ، بعد از گذشت چند سال ، آيا بايد همان مبلغ يوم القرض را بدهد يا بيشتر ؟\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nج 3 - اگر به صورت نقدى تبديل شد و به ذمّه گرفت همان مبلغ را بدهكار است ، مگر كاملًا از ماليّت ساقط شود يا به منزله آن باشد ، كه در اين صورت احتياط در دادن قيمت فعلى است .\r\nس 4 - در صورتى كه شخص بدهكار ، هيچ اطّلاعى از صاحبان طلب نداشته باشد ، براى پرداخت بدهيهاى خود چگونه عمل كند ؟\r\nج 4 - در صورتى كه طلبكاران محصور در چند نفر هستند و به شخصه آنها را نمىشناسد ، بايد از همه آنها حلاليّت بطلبد و در صورتى كه به هيچ وجه امكان ندارد كه اطّلاع پيدا كند ، جزء مجهول المالك است و بايد به حاكم شرع تقديم شود .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n\r\nاحكام حواله دادن\r\nمسأله 2305 - اگر انسان طلبكار خود را حواله بدهد كه طلب خود را از ديگرى بگيرد و طلبكار قبول نمايد بعد از آن كه حواله درست شد كسى كه به او حواله شده بدهكار مىشود و ديگر طلبكار نمىتواند طلبى را كه دارد از بدهكار اوّلى مطالبه نمايد .\r\nمسأله 2306 - بدهكار و طلبكار و كسى كه سر او حواله شده بايد مكلّف و عاقل باشند و كسى آنها را مجبور نكرده باشد و نيز بايد سفيه نباشند يعنى مال خود را در كارهاى بيهوده مصرف نكنند مگر آن كه با اجازه ولىّ باشد و ممنوع التصرّف از طرف حاكم شرع نباشند .\r\nمسأله 2307 - حواله دادن سر كسى كه بدهكار نيست در صورتى صحيح است كه او قبول كند و نيز اگر انسان بخواهد به كسى كه جنسى بدهكار است جنس ديگر حواله دهد مثلًا به كسى كه جو بدهكار است گندم حواله دهد ، تا او قبول نكند حواله صحيح نيست .\r\nمسأله 2308 - موقعى كه انسان حواله مىدهد بايد بدهكار باشد ، پس اگر بخواهد از كسى قرض كند ، تا وقتى از او قرض نكرده نمىتواند او را به كسى حواله دهد كه آنچه را بعداً قرض مىدهد از آنكس بگيرد .\r\nمسأله 2309 - حواله دهنده و طلبكار بايد مقدار حواله و جنس آن را بدانند ، پس اگر مثلًا ده من گندم وده تومان پول به يك نفر بدهكار باشد و به او بگويد يكى از دو طلب خود را از فلانى بگير و آن را معيّن نكند ، حواله درست نيست .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nمسأله 2310 - اگر بدهى واقعاً معيّن باشد ولى بدهكار و طلبكار در موقع حواله دادن ، مقدار آن يا جنس آن را ندانند حواله صحيح است مثلًا اگر طلب كسى را در دفتر نوشته باشد و پيش از ديدن دفتر حواله بدهد و بعد دفتر را ببيند و به طلبكار مقدار طلبش را بگويد ، حواله صحيح مىباشد .\r\nمسأله 2311 - طلبكار مىتواند حواله را قبول نكند ، اگرچه كسى كه به او حواله شده فقير نباشد و در پرداختن حواله هم كوتاهى ننمايد .\r\nمسأله 2312 - اگر سر كسى حواله بدهد كه بدهكار نيست ، چنانچه او حواله را قبول كند ، پيش از پرداختن حواله نمىتواند مقدار حواله را از حواله دهنده بگيرد ، ولى اگر طلبكار طلب خود را به مقدار كمترى صلح كند ، كسى كه حواله را قبول كرده ، همان مقدار را مىتواند از حواله دهنده مطالبه نمايد .\r\nمسأله 2313 - بعد از آن كه حواله درست شد ، حواله دهنده و كسى كه به او حواله شده ، نمىتوانند حواله را به هم بزنند و هرگاه كسى كه به او حواله شده در موقع حواله فقير نباشد ، ، مراد از فقير در اينجا كسى است كه زيادتر از آنچه در دين مستثنى است ندارد به مقدارى كه بتواند حواله را بپردازد ، اگرچه بعداً فقير شود طلبكار هم نمىتواند حواله را به هم بزند و همچنين است اگر موقع حواله فقير باشد و طلبكار بداند فقير است ولى اگر نداند فقير است و بعد بفهمد ، اگرچه در آن وقت مالدار شده باشد ، طلبكار مىتواند حواله را به هم بزند و طلب خود را از حواله دهنده بگيرد .\r\nمسأله 2314 - اگر بدهكار و طلبكار و كسى كه به او حواله شده ، يا يكى از آنان براى خود حقّ به هم زدن حواله را قرار دهند ، مطابق قراردادى كه گذاشته‌اند مىتوانند حواله را به هم بزنند .\r\nمسأله 2315 - اگر حواله دهنده خودش طلب طلبكار را بدهد ، چنانچه به خواهش كسى كه به او حواله شده داده است ، مىتواند چيزى را كه داده از او بگيرد ، و اگر بدون خواهش او داده و قصدش اين بوده كه عوض آن را نگيرد نمىتواند چيزى را كه داده از او مطالبه نمايد و همچنين اگر ذمّه كسى كه حواله به او شده برىء باشد .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n\r\nاحكام رهن\r\nمسأله 2316 - رهن آن است كه بدهكار مقدارى از مال خود را نزد طلبكار بگذارد كه اگر طلب او را ندهد ، طلبش را از آن مال مطابق دستور خاصّ به دست آورد .\r\nمسأله 2317 - در رهن لازم نيست صيغه بخوانند وهمينقدر كه بدهكار مال خود را به قصد گرو به طلبكار بدهد و طلبكار هم به همين قصد بگيرد ، رهن صحيح است .\r\nمسأله 2318 - گرو دهنده و كسى كه مال را گرو مىگيرد بايد مكلّف و عاقل باشند و كسى آنها را مجبور نكرده باشد ، و نيز بايد سفيه نباشند يعنى مال خود را در كارهاى بيهوده مصرف نكنند و همچنين ممنوع التصرّف بفلس و امثال آن نشده باشد .\r\nمسأله 2319 - انسان مالى را مىتواند گرو بگذارد كه شرعاً بتواند در آن تصرّف كند و اگر مال كس ديگر را گرو بگذارد ، در صورتى صحيح است كه صاحب مال بگويد بگرو گذاشتن راضى هستم .\r\nمسأله 2320 - چيزى را كه گرو مىگذارند ، بايد خريد و فروش آن صحيح باشد ، پس اگر شراب و مانند آن را گرو بگذارند ، درست نيست .\r\nمسأله 2321 - استفاده چيزى را كه گرو مىگذارند ، مال كسى است كه آن را گرو گذاشته است در صورتى كه مالك آن باشد والّا مال صاحب مال است .\r\nمسأله 2322 - طلبكار و بدهكار نمىتوانند مالى را كه گرو گذاشته شده ، بدون اجازه يكديگر ملك كسى كنند مثلًا ببخشند يا بفروشند ولى اگر يكى از آنان آن را ببخشد يا بفروشد بعد ديگرى بگويد راضى هستم اشكال ندارد .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nمسأله 2323 - اگر طلبكار چيزى را كه گرو برداشته با اجازه بدهكار بفروشد ، پول آن مثل خود مال گرو مىباشد .\r\nمسأله 2324 - اگر موقعى كه بايد بدهى خود را بدهد ، طلبكار مطالبه كند و او ندهد ، طلبكار مىتواند مالى را كه گرو برداشته بفروشد در صورتى كه از مالك وكالت در فروش داشته باشد والّا بايد اجازه بگيرد ، و اگر دسترسى به او ندارد يا امتناع كند از اجازه ، از حاكم شرع اجازه بگيرد و طلب خود را بردارد و بايد بقيّه را به بدهكار بدهد ، ولى اگر به حاكم شرع دسترسى ندارد مىتواند بفروشد وحقّ خود را بردارد وبقيّه را به امانت نگه دارد اگر به صاحبش دسترسى ندارد .\r\nمسأله 2325 - اگر بدهكار غير از خانه‌اى كه در آن نشسته و چيزهائى كه مانند اثاثيه خانه محل احتياج او است ، چيز ديگرى نداشته باشد ، طلبكار نمىتواند طلب خود را از او مطالبه كند ، ولى اگر مالى را كه گرو گذاشته خانه و اثاثيه باشد طلبكار مىتواند بفروشد و طلب خود را بردارد .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n\r\nاحكام ضامن شدن\r\nمسأله 2326 - اگر انسان بخواهد ضامن شود كه بدهى كسى را بدهد ، ضامن شدن او در صورتى صحيح است كه به هر لفظى اگرچه عربى نباشد به طلبكار بگويد كه من ضامن شده‌ام طلب تو را بدهم يا فعلى انجام دهد كه ضمان را بفهماند و طلبكار هم رضايت خود را بفهماند ؛ ولى راضى بودن بدهكار شرط نيست .\r\nمسأله 2327 - ضامن و طلبكار بايد مكلّف و عاقل باشند و كسى هم آنها را مجبور نكرده باشد ، و نيز بايد سفيه نباشند يعنى مال خود را در كارهاى بيهوده مصرف نكنند و همچنين ممنوع التصرّف از طرف حاكم شرع نباشند ولى اين شرطها در بدهكار نيست مثلًا اگر كسى ضامن شود كه بدهى بچه يا ديوانه را بدهد صحيح است .\r\nمسأله 2328 - هرگاه براى ضامن شدن خودش شرطى قرار دهد مثلًا بگويد اگر بدهكار قرض تو را نداد من مىدهم ، ضمان او باطل است يعنى فعلًا چيزى بر عهده او نيست ولى اگر آن موقع رسيد و بدهكار بدهى خود را نداد بايد ضامن از عهده برآيد وضمان نسبت به آن موقع صحيح است و اين موافق با ارتكاز عرف مىباشد .\r\nمسأله 2329 - كسى كه انسان ضامن بدهى او مىشود بايد بدهكار باشد پس اگر كسى بخواهد از ديگرى قرض كند ، تا وقتى كه قرض نكرده ، انسان نمىتواند ضامن او شود يعنى فعلًا صدق ضمان نمىكند ولى مىتواند الآن چك دهد كه بخواهد ضمان را در وقت گرفتن قرض قرار دهد .\r\nمسأله 2330 - در صورتى انسان مىتواند ضامن شود كه طلبكار و بدهكار و جنس بدهى همه واقعاً معيّن باشد اگرچه طرفين ندانند مثل آن كه در دفتر نوشته شده باشد ،\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nپس اگر دو نفر از كسى طلبكار باشند و انسان بگويد من ضامن هستم كه طلب يكى از شماها را بدهم ، چون معيّن نكرده كه طلب كدام را مىدهد و در دفتر هم نوشته نباشد ضمان او باطل است و نيز اگر كسى از دو نفر طلبكار باشد و انسان بگويد من ضامن هستم كه طلب يكى از آن دو نفر را به تو بدهم ، چون معيّن نكرده كه بدهى كدام را مىدهد ، ضمان او باطل مىباشد و همچنين اگر كسى از ديگرىمثلًا ده من گندم وده تومان پول طلبكار باشد و انسان بگويد من ضامن يكى از دو طلب تو هستم ومعيّن نكند كه ضامن گندم است يا ضامن پول ، صحيح نيست .\r\nمسأله 2331 - اگر طلبكار طلب خود را به ضامن ببخشد يعنى ذمّه او را برىء كند ، ضامن نمىتواند از بدهكار چيزى بگيرد و اگر مقدارى از آن را ببخشد مىتواند آن مقدار را مطالبه نمايد .\r\nمسأله 2332 - اگر انسان ضامن شود كه بدهى كسى را بدهد ، نمىتواند ازضمان خود برگردد .\r\nمسأله 2333 - ضامن و طلبكار مىتوانند شرط كنند كه هر وقت بخواهند ضامن بودن ضامن را به هم بزنند .\r\nمسأله 2334 - هرگاه انسان در موقع ضامن شدن ، بتواند طلب طلبكار را بدهد اگرچه بعد فقير شود ، طلبكار نمىتواند ضامن بودن او را به هم بزند و طلب خود را از بدهكار اوّل مطالبه نمايد ، و همچنين است اگر در آن موقع نتواند طلب او را بدهد ولى طلبكار بداند و به ضامن شدن او راضى شود .\r\nمسأله 2335 - اگر انسان در موقعى كه ضامن مىشود ، نتواند طلب طلبكار را بدهد و طلبكار در آن وقت نداند و بعد ملتفت شود ، مىتواند ضامن بودن او را به هم بزند ، ولى اگر پيش از آن كه طلبكار ملتفت شود ، ضامن قدرت پيدا كرده باشد چنانچه بخواهد ضامن بودن او را به هم بزند ، اشكال دارد .\r\nمسأله 2336 - اگر كسى بدون اجازه بدهكار ضامن شود كه بدهى او را بدهد ، نمىتواند چيزى از او بگيرد .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nمسأله 2337 - اگر كسى با اجازه بدهكار ضامن شود كه بدهى او را بدهد ، مىتواند مقدارى را كه ضامن شده از او مطالبه نمايد ولى اگر به جاى جنسى كه بدهكار بوده جنس ديگرى به طلبكار او بدهد ، نمىتواند چيزى را كه داده از او مطالبه نمايد ، مثلًا اگر ده من گندم بدهكار باشد و ضامن ده من برنج بدهد ، نمىتواند برنج را از او مطالبه نمايد ، امّا اگر خودش راضى شود كه برنج بدهد اشكال ندارد .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\n\r\nاستفتائات ضامن شدن\r\n\r\nضمان در مال غصب\r\nس 1 - اگر مال مغصوبه‌اى را شخصى ديگر غصب كرد و آن را تلف كرد مالك به كداميك بايد مراجعه كند ؟\r\nج 1 - به هر كدام بخواهد مىتواند مراجعه كند ، ولى كسى كه مال را تلف كرده ضامن است .\r\nس 2 - آيا اگر كسى كه مالى را غصب كرده ضمن برگرداندن آن به صاحبش چيزى ديگر به ذمّه‌اش مىباشد ؟\r\nج 2 - در صورتى كه مال غصبى انتفاعاتى داشته است بايد انتفاعات آن را هم به مالك برگرداند و الّا چيز ديگرى بر ذمّه‌اش نمىباشد .\r\nس 3 - اگر حمّامى را اجاره دادند به شخصى و شخص ديگر آن را غصب كرد ، بعد عدّه‌اى آمدند حمّام و غسل كردند بفرمائيد اوّلًا غسل اينها چه صورت دارد و ثانياً اگر خرابى وارد آيد كداميك از مستأجر و غاصب ضامن هستند و آيا مستأجر مىتواند از شخص غاصب چيزى بعنوان حقّ فوت شده دريافت كند ؟\r\nج 3 - در صورتى كه اشخاص مىدانند اين حمّام غصبى است غسل جايز نيست و در صورت غسل كردن ، آن غسل باطل است و غاصب ضامن خرابى حمام است .\r\n\r\nضمان در مصرف آب و برق\r\nس 1 - آيا مصرف زيادى آب و برق ضمان مىآورد ؟ و در صورت آمدن ضمان ، حقّ الضمان را بايد به چه كسى داد ؟\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nج 1 - اگر صدق اسراف نمايد ، مشترك ضامن است و بايد پول اضافه را به صندوق دولت واريز نمايد .\r\n\r\nضمان اموال غير\r\nس 1 - شخصى كفش خود را جهت تعمير به كفّاشى برده و گفته فلان موقع مىآيم ولى يكسال از وقت مقرّر گذشته و رجوع نكرده تكليف چيست ؟\r\nج 1 - مىتواند با يأس از پيدا شدن صاحبش با اجازه حاكم شرع كفش را بفروشد و به مقدار مزد خودش پولش را بردارد و اگر باقى ماند به مجتهد بدهد .\r\nس 2 - شخصى ماشين خود را به بنگاهى مىدهد تا بفروشد بنگاهى ماشين را فروخته در حالى كه چك جعلى دريافت نموده و همان را به صاحب ماشين مىدهد بعد از كشف قضيّه كداميك از بنگاهى و خريدار ضامن هستند ؟\r\nج 2 - بايد صاحب ماشين به بنگاهى مراجعه كند و بنگاهى نيز به خريدار مراجعه نمايد .\r\nس 3 - اگر تعميركار ، وسايل برقى مسجد را تعمير كرد ، بر حسب اتّفاق بدتر شد آيا ضامن است ؟\r\nج 3 - در فرض مذكور ضامن است .\r\nس 4 - پسر بچّه‌اى به امر پدر خود گاوى را براى چراندن از منزل خارج مىكند ، در بين راه گاو مذكور گوساله شخصى را شاخ مىزند و گوساله مىميرد آيا صاحب گاو ضامن است يا خود پسر بچّه ؟\r\nج 4 - اگر عرفاً فرستادن گاو با چنين پسر بچّه‌اى خلاف است ضمان به عهده پدر است و الّا اگر پسر بچّه مقصّر باشد خود او ضامن است .\r\nس 5 - شخصى منزل كسى را بدون اجازه صاحب آن لوله‌كشى كرده يا گازكشى\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nنموده و عامل قصد كار كردن مجانى را هم نداشته در اين صورت صاحب ملك مىگويد من چيزى از باب اجرت نمىدهم ولى عامل مىگويد من راضى نيستم در اين صورت تكليف چيست ؟\r\nج 5 - چون خود اقدام كرده چيزى به عهده صاحبخانه نيست و شخص عامل مىتواند وسايل مصرف شده در خانه را بردارد .\r\nس 6 - چشمه آبى در زير زمين شخصى وجود دارد كه اگر صاحب زمين بخواهد چشمه را حفر كند تا از آب آن استفاده كند خرابى براى زمين ديگرى به بار مىآورد آيا اين شخص مىتواند چشمه را حفر كند يا خير ؟\r\nج 6 - حفّارى چشمه اشكال ندارد ولى اگر خرابى و ضررى متوجّه زمين همسايه گردد بايد جبران نمايد و ضامن است .\r\nس 7 - آموزگارى به دليل اينكه دانش‌آموز تكاليف خود را انجام نداده يا در انجام آن سهل انگارى نموده دفتر او را پاره مىكند در اين صورت آيا ضامن مىباشد و بايد مثل آن را تهيّه نمايد يا خير ؟\r\nج 7 - در صورتى كه رضايت ولىّ دانش‌آموز حاصل نشود ضامن مىباشد .\r\nس 8 - آيا اگر كسى حيوانى را وطى نمايد بايد اين مطلب را به صاحب حيوان اعلام نمايد ؟\r\nج 8 - اگر امكان دارد ، بطورى گوسفند يا گاو را از صاحب آن بگيرد و خود به وظيفه شرعى كه كشتن و سوزاندن حيوان است ، عمل كند و در ضمن غرامت را هم به صاحب آن بدهد و اعلام نكند كه اين عمل بهتر است تا اشاعه فحشاء نشود .\r\nس 9 - آيا كسى كه حيوانى را وطى كرد بايد غرامت حيوان را به صاحبش بپردازد ؟\r\nج 9 - اگر حيوان مانند گوسفند و گاو است كه گوشت آن جهت خوردن\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nمصرف مىشود ، بايد غرامت آن را به صاحبش بپردازد و اگر مانند الاغ و اسب است اگر خسارتى وارد شده بايد خسارت را بپردازد .\r\nس 10 - در بعضى جاها مرسوم است كه گوسفندان خود را نوبت بندى مىكنند كه به چراگاه ببرند هر خانه به نوبه خود هر روز گوسفندان را در چراگاه مىبرند و بعضى به نوبت خود از اطفال كوچك استفاده مىكنند و دنبال گلّه گوسفند مىفرستند و گرگها از پيش بچّه‌هاى كوچك گوسفندان را مىبرند آيا تاوان اين گوسفندان را چه كسى بايد بدهد ؟\r\nج 10 - بستگى به نوع قرارداد دارد اگر قرارداد به اين صورت بوده كه در نوبت گلّه بايد بزرگان هر خانه به همراه گلّه گوسفندان بروند پس اگر كسى بچّه خود را فرستاد و اتّفاقى بيفتد ، ضامن است .\r\nس 11 - آيا استفاده از پمپ آب در منازل اشكال شرعى دارد ؟ ( با توجّه به بحران آب )\r\nج 11 - اگر موجب اضرار به ديگران شود ، استفاده از پمپ اشكال دارد و ضامن است .\r\nس 12 - شخصى زمين و چشمه دارد و زمينش را سيلاب برده و حالا زمين ندارد كه از آن استفاده كند آيا در صورتى كه خودش زمين ندارد شرعاً مىتواند از ديگرى كه زمين دارد نسبت به استفاده از آن آب جلوگيرى نمايد و آن شخص زمين دار مىتواند از آن استفاده كند ؟\r\nج 12 - اگر مراد استفاده از آب شخصى است كه زمينش را سيل برده است ، كسى غير از صاحب آن نمىتواند از آن استفاده كند مگر آنكه با رضايت صاحب آب با اجاره و يا راههاى ديگر باشد .\r\nس 13 - شخصى زراعت مىكارد و مرغان خانگى اهل آن قريه تخم زراعت را مىخورند و با پاى خود خراب مىكنند صاحب زراعت براى جلوگيرى از مرغان تخمها را زهرآلود كرده و مىپاشد و مرغان مىخورند و تلف مىشوند شخص زارع\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nبعضى از صاحبان مرغان را از سم پاشى با خبر مىكند كه از مرغان جلوگيرى نمايند آيا مرغانى كه به توسط زهر پاشى صاحب زراعت تلف شود شرعاً تاوان آن به دوش صاحب زراعت مىباشد يا خير ؟\r\nج 13 - اگر به صاحبان مرغها اعلام كرده باشد كه تخم زراعت سمّى است در اين صورت ضامن نيست .\r\nس 14 - شخصى درختانى در بالاى زمين خود غرس مىكند و آن درختان بزرگ مىشوند و بالاى زمين شخص ديگرى سايه مىاندازد و به علف و زراعت ديگرى ضرر مىرسانند آيا آن شخص ديگرى حقّ اعتراض دارد كه به صاحب درختان بگويد كه درختانش را قطع كند يا خير ؟\r\nج 14 - اگر عرف منطقه به صورتى است كه معمولًا سايه درختان همسايه روى زمينهاى ديگران مىافتد و مورد مقبوليت عامّه است حقّ اعتراض نيست گرچه تحصيل رضايت بسيار مطابق با احتياط است ولى اگر عرف منطقه به اين شكل نيست ، صاحب درخت ضامن است و بايد قسمتهايى كه سايه بر زمين همسايه دارد را قطع نمايد .\r\nس 15 - گاهى موقع ورود و يا خروج از مكانى كفش ديگران را لگد مال مىكنيم البته سهواً ، آيا استحلال لازم است ؟\r\nج 15 - در مواردى كه معمولًا از قرائن به دست مىآيد كه افراد با علم به اينكه ممكن است كفشهايشان لگدكوب گردد و يا غبارى شود رضايت دارند استحلال لازم نيست و الّا ضامن است و استحلال لازم است .\r\nس 16 - شخصى مقدارى شيشه حمل مىكرده اشتباهاً شيشه با ماشين صفر كيلومتر برخورد مىكند و بدنه ماشين خط بر ميدارد حال بايد ضمانت تعمير را به عهده بگيرد يا خير و بفرمائيد كه آيا قيمتى كه افت كرده را هم ضامن است يعنى ماشين قبل از برخورد مثلًا پانصد هزار تومان مىارزيده و بعد از برخورد چهارصد هزار تومان آيا افت قيمت را ضامن است يا خير ؟\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nج 16 - اگر عرفاً خسارت وارده بيش از خسارت بدنه ماشين است و از قيمت ماشين كم شده ، شخص صدمه زننده ضامن است .\r\nس 17 - در موارد زيادى دانش‌آموزان وسايل زايدى به آموزشگاه مىآورند كه بر طبق قانون مدرسه و قرار اوّل سال آوردن آنها به محيط مدرسه ممنوع است و توسط مسئولين آموزشگاه از دانش‌آموز گرفته مىشود در حالى كه بسيارى از اين اشياء هم جنبه ماليّت دارند و هم استعمال آنها در بيرون از آموزشگاه اشكال ندارد ،\r\nاوّلًا : آيا كسى كه آنها را گرفته در بازگرداندن آنها به صاحبانشان ضامن مىباشد ؟\r\nثانياً : آيا ديگرانى كه صاحب آن مال را نمىشناسند مىتوانند در پايان سال تحصيلى آنها را به تصرّف خود در آورند ؟\r\nثالثاً : با توجّه به اينكه در بسيارى از موارد نام صاحبان اموال فراموش شده و دانش‌آموزان هم براى بازپس گرفتن آنها مراجعه نمىكنند آيا براى بازپس دادن اين اموال كه فعلًا مجهول المالك هستند فحص و جستجو لازم است و وظيفه شرعى در اين گونه موارد چيست ؟\r\nج 17 - 1 - اگر با اين شرط و قرار اوّليّه كه اگر اين وسايل آورده شود اخذ و پس داده نمىشود ، ضمانى نيست ولى در غير اين صورت ضامن خواهد بود و بايد به صاحبان آن بازگردانده شود .\r\n2 - در فرض ضمان بايد به حاكم شرع تحويل گردد تا در موارد مقرّر مصرف شود .\r\n3 - با فرض مذكور فحص لازم نيست و بايد به حاكم شرع تحويل گردد .\r\nس 18 - چنانچه اتومبيلى را به عنوان داشتن بيمه كامل به شخصى كرايه دهند و در واقع بيمه نباشد اگر خسارتى به آن وارد شود كرايه كننده ضامن است يا خير ؟\r\nج 18 - كرايه كننده با فرض مرقوم ضامن نيست .\r\n\r\nضمان يد امانى\r\nس 1 - اگر اموال مردم در مغازه‌اى بود و مغازه به سرقت رفت ، آيا صاحب مغازه\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nضامن است ؟\r\nج 1 - ضامن نيست ، مگر تفريطى در نگهدارى از آن اموال كرده باشد .\r\nس 2 - اين حديث شريف رسول مكرّم اسلام حضرت محمّد ( ص ) « حرمة مال المسلم كحرمة دمه » آيا دالّ بر وجوب است و تكليفى بر انسان بار مىكند يا خير و آيا ارتباطى با موضوع اداره فضولى اموال غير پيدا مىكند ؟\r\nج 2 - ارتباطى ندارد بلكه بر عكس آن ادّل است يعنى بايد نزديك به مال ديگرى نشويد .\r\nس 3 - بر فرض وجوب يا جواز ، مخارجى كه مدير در جهت اداره اموال هزينه نموده و قصد تبرع هم نداشته آيا مستحقّ رجوع به مالك است يا خير در ذيل مادّه ( 306 ) قانون مدنى آمده است « دخالت كننده مستحقّ اخذ مخارجى خواهد بود كه براى اداره لازم بوده است » ارتباط مادّه فوق را با فقه اماميّه تدوين بفرمائيد ؟\r\nج 3 - چون قصد تبرّع نداشته و عمل مؤمن هم محترم است مىتواند رجوع به مالك كند و مخارج مصروفه را دريافت كند .\r\nس 4 - آيا مدير علاوه بر اخذ مخارج مستحقّ اجرت المثل زمان اداره خواهد بود يا خير ؟\r\nج 4 - مستحقّ اجرت المثل هم مىباشد .\r\nس 5 - اگر مال مسلمانى در معرض تلف باشد و دسترسى به مالك يا كسى كه حقّ اجازه دادن را دارد نباشد آيا مىتوان آن مال را اداره نمود تا از بين نرود ؟\r\nج 5 - اگر قرينه‌اى بر رضايت مالك باشد ، اشكال ندارد ولى اگر قرينه‌اى نباشد و اموال از چيزهايى نيست كه به مرور زمان تلف گردد مثل ميوه‌ها و اطعمه ، حفظ آن واجب نيست و در مواردى هم دخالت جايز نيست .\r\nس 6 - شخصى تعهّد كرده اموال كسى را از مسيرى به مسير ديگرى ببرد در وسط راه اموال صاحب مال به توسط آفت آسمانى از بين رفت در اين صورت چه كسى مقصّر است آيا كسى كه تعهّد كرده ضامن است يا خير ؟\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nج 6 - اگر مقصّر نبوده ضامن نيست و تسلّط او به صورت امانى است مگر اينكه شرط كرده باشد كه به هر صورت اين كالا را مىرساند و ضمانت كرده باشد كه در اين صورت ضامن است .\r\n\r\nضمان در مالكيّت\r\nس 1 - گاوى كه آبستن بوده قصابى آن را براى صاحب مال كشتار نموده است حقّ الزحمه قصاب پوست و كلّه پاچه است گوشت خالص مال صاحب گاو است بفرمائيد گوساله‌اى كه در شكم گاو است از آن كيست ؟\r\nج 1 - گوساله در شكم گاو ذبح شده مال صاحب گاو است .\r\nس 2 - شخصى در زمين كس ديگرى درخت دارد آن درخت را قطع مىكنند ولى از ريشه آن درخت نهالى مىرويد و درخت مىشود حال آن درخت از ريشه روئيده مال صاحب اصلى درخت مىباشد يا صاحب زمين ؟\r\nج 2 - اگر مالك درخت از درخت خود اعراض نكرده باشد آنچه كه روئيده مىشود متعلّق به صاحب درخت است .\r\nس 3 - شخصى درختى در زمين خود غرس مىكند و ريشه آن به زمين شخصى ديگرى مىرسد و از آن نهال مىرويد آيا آن نهال از آن صاحب زمين مىشود يا از آن صاحب درخت است ؟\r\nج 3 - تعلّق به صاحب درخت دارد .\r\n\r\nقيمت گذارى مال تلف شده\r\nس 1 - اگر مال كسى را انسان تلف كند و ضامن شد ، آيا قيمت فعلى را ضامن است يا يوم التلف را ؟\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nج 1 - قيمت يوم التلف را ضامن است مگر آن كه تا يوم الاداء قيمت ترقّى پيدا كند ، كه بايد مصالحه كند .\r\n\r\nضمان در مورد بيمار\r\nس 1 - اگر طبيب طبق درخواست بيمار دارويى را تجويز نمايد و بدينوسيله صدمه‌اى به بيمار وارد شود ، ضامن كيست ؟\r\nج 1 - ضامن ، خود مريض است در صورتى كه طبيب علم به اضرار دارو به او نداشته باشد .\r\nس 2 - پزشك از خانمى سئوال مىكند ، حامله هستى زن مىگويد : نه در حالى كه حامله است با فرض آن كه دانستن پزشك از وضعيت اين خانم از طريق آزمايشات هم امكان پذير است لكن به گفته زن اكتفا كرده و آمپولى نوشته كه زن سقط جنين نموده ، مسئول چه كسى است ؟\r\nج 2 - خود زن ضامن است .\r\nس 3 - در بعضى از موارد براى معالجه بيمار بايد رضايت بگيرند تا ضمان متوجّه دكتر نشود ، حالا اگر وضعيت بيمار يا مصدوم طورى بود كه پزشك بايد فوراً آن را عمل جرّاحى كند و اين كار را كرد امّا مصدوم از بين رفت ، آيا پزشك كه بدون اذن چنين كارى ، كرده ضامن است ؟\r\nج 3 - در صورتى كه مهلت براى استيذان نيست و تشخيص داده شد كه بايد سريعاً عمل جرّاحى شود و تفريطى هم در كار نباشد ، پزشك ضامن نيست .\r\nس 4 - شخصى كه مرض مسرى دارد ، آيا مىتواند در اجتماعات و اماكن حاضر شود يا خير ؟ و اگر حاضر شد و فردى مبتلا به مرض او شد ، آيا ضمان مىآيد و در صورت موت آيا ديه بر او واجب مىشود ؟\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nج 4 - با علم به مسرى بودن ، شركتش در جائى كه بداند موجب سرايت مىشود ، خالى از حرمت نيست ولى اثبات ضمان و ديه بدين واسطه محلّ اشكال است ولى اگر با ورثه آن تصالح كند بسيار خوب است\r\nس 5 - در حين عمل جرّاحى ، برق قطع مىشود فلذا بيمار مىميرد ، چه كسى ضامن است ؟\r\nج 5 - چون قتل به فرد معيّنى مستند نمىشود كسى ضامن نيست مگر آن كه كسى برق را مخصوصاً قطع كرده باشد ، كه او ضامن است .\r\nس 6 - چند سال قبل اينجانب با تيغ سر كسى را تراشيده بودم سرش خونى شده بود حالا به آن دسترسى ندارم آيا اينجانب ضامن هستم يا خير ؟\r\nج 6 - معمولًا افراد در هنگام اصلاح سر ، آريشگر را ابراء ذمّه مىكنند و لذا شما ضامن نيستيد .\r\n\r\nمتفرّقات ضمان\r\nس 1 - استفاده از آئينه ماشينى كه در كنار خيابان پارك شده و يا ساعتى كه به ديوار مغازه نصب شده ، در حالى كه نمىدانيم صاحبش راضى است يا خير چه صورت دارد ؟\r\nج 1 - در اين گونه موضوعات صدق تصرّف در مال مردم نمىكند و لذا احتياجى به تحصيل رضايت ندارد .\r\nس 2 - آيا يك ملّت حقّ مالكيّت بر سرزمين خود را دارد و آيا در صورت تجاوز سايرين مىتوانند غاصبين را بيرون كنند و اگر در دست فرزندان غاصبين باشند چطور ؟\r\nج 2 - هر ملّتى كه از نظر اسلام داراى حقوقى هستند ، حقّ دفاع دارند و مىتوانند متجاوزين را دفع كنند حتّى اگر در دست فرزندان آنها باشد .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nس 3 - كارگرى در كارخانه دستش بوسيله دستگاه قطع شد آيا كارفرما ضامن است ؟\r\nج 3 - در صورتى كه اهمال كارى به خود كارگر برگردد كارفرما ضامن نيست ، امّا اگر اشكال از دستگاه باشد كارفرما ضامن است .\r\nس 4 - مسافرى بعد از رسيدن به مقصد با راننده در ميزان كرايه اختلاف دارد راننده مىگويد 100 تومان و مسافر مىگويد 50 تومان ، تكليف چيست ؟\r\nج 4 - خوب است از اوّل قرار بگذارند ، در غير اين صورت بايد رضايت صاحب ماشين تأمين شود تا جائى كه مستلزم غرر و ضرر فاحش نشود و الّا مىتوان به اجرة المثل بازگشت نمود .\r\nس 5 - درختى كه ريشه و شاخه آن باعث اذيّت همسايگان شود تكليف چيست ؟\r\nج 5 - به صاحبش تذكّر داده شود تا رفع مزاحمت گردد و اگر نپذيرفت در صورتىكه خوف فتنه نباشد مىتواند خود اقدام كند و الّا به محاكم شرعى مراجعه گردد .\r\nس 6 - در تصادفات رانندگى ، گرفتن وجه نقد در ازاى خسارات وارده چه حكمى دارد ؟\r\nج 6 - گرفتن پول در صورتى كه گيرنده واقعاً مقصّر نباشد مانعى ندارد .\r\nس 7 - به علّت خرابى آسفالت خيابان و كوتاهى شهردارى تصادف رخ مىدهد و موجب خسارت جانى يا مالى مىشود ، چه كسى ضامن است ؟\r\nج 7 - ملاك در ضمانت ، عرفاً صدق استناد تلف به فرد يا نهاد است چه بسا به خود شخص نسبت داده مىشود و گاهى هم به فردى كه ايجاد چنين وضعى را نموده است .\r\nس 8 - در كتب اماميّه آمده غصب حرام است ولى انتفاع مال الغير حلال است ، مثل انتفاع نور چراغى كه از پنجره به بيرون مىتابد ، حال آيا معيار ، غصب است يا\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nانتفاع مال الغير و ملاك هر كدام از اين دو ، آيا عرف است يا روايات ؟\r\nج 8 - چون ملاك در صدق غصب ، تصرّف است و انتفاع از نور چراغ يا سايه ديوار و امثال آن عرفاً ، صدق تصرّف در مال الغير نمىكند پس جايز است و ملاك در صدق تصرّف در مال غير ، عرف است .\r\nس 9 - آيا مىتوان در ضمان شرط ضمّ ذمّه به ذمّه نمود نه نقل ذمّه ؟\r\nج 9 - در ضمان ضمّ ذمّه به ذمّه نيست بلكه نقل ذمّه به ذمّه است مگر در موارد مخصوص .\r\nس 10 - در سطح شهر تلفن كارتى وجود دارد كه بعضيها كارى مىكنند كه اين تلفن كارتى پول ردّ نمىكند چه حكمى دارد ؟\r\nج 10 - جايز نيست و موجب ضمان است .\r\nس 11 - در كُشتى و نظائر آن اگر يك طرف آسيب ببيند ضامن است ؟\r\nج 11 - چون خود اقدام مىكنند ، طرف مقابل ضامن نيست مگر آنكه ضربه‌اى غير متعارف و خلاف شئون آن ورزش انجام شود .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n\r\nاحكام كفالت\r\nمسأله 2338 - كفالت آن است كه انسان ضامن شود كه هر وقت طلبكار بدهكار را خواست به دست او بدهد يا كسى را كه لازم است حضور پيدا كند در مجلس حكم او را حاضر نمايد و به كسى كه اينطور ضامن مىشود ، كفيل مىگويند .\r\nمسأله 2339 - كفالت در صورتى صحيح است كه كفيل به هر فعلى يا لفظىاگرچه عربى نباشد به طلبكار بفهماند كه من ضامنم هر وقت بدهكار خود را بخواهى به دست تو بدهم و طلبكار هم قبول نمايد .\r\nمسأله 2340 - كفيل بايد مكلّف و عاقل باشد و او را در كفالت مجبور نكرده باشند و بتواند كسى را كه كفيل او شده حاضر نمايد .\r\nمسأله 2341 - يكى از پنج چيز ، كفالت را به هم مىزند : اوّل - كفيل ، بدهكار را به دست طلبكار بدهد ؛ دوم - طلب طلبكار داده شود ؛ سوم - طلبكار از طلب خود بگذرد ؛ چهارم - بدهكار يا كفيل بميرد ؛ پنجم - طلبكار كفيل را از كفالت آزاد كند .\r\nمسأله 2342 - اگر كسى به زور بدهكار را از دست طلبكار رها كند ، چنانچه طلبكار دسترسى به او نداشته باشد ، كسى كه بدهكار را رها كرده ، بايد او را به دست طلبكار بدهد يا بدهى او را به طلبكار بپردازد .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n\r\nاحكام وديعه ( امانت )\r\nمسأله 2343 - اگر انسان مال خود را به كسى بدهد و بگويد نزد تو امانت باشد و او هم قبول كند يا بدون اين كه حرفى بزنند به صاحب مال بفهماند كه مال را براىنگهدارى به او مىدهد و او هم به قصد نگهدارى كردن بگيرد ، بايد به احكام وديعه وامانت‌دارى كه بعداً گفته مىشود عمل نمايد .\r\nمسأله 2344 - امانت دار و كسى كه مال را امانت مىگذارد ، بايد هر دو بالغ و عاقل باشند ، پس اگر انسان مالى را پيش بچه يا ديوانه امانت بگذارد يا ديوانه و بچه مالى را پيش كسى امانت بگذارد صحيح نيست مگر آن كه با اذن ولىّ باشد .\r\nمسأله 2345 - اگر از بچه يا ديوانه چيزى را بطور امانت قبول كند بايد آن را به صاحبش بدهد و اگر آن چيز مال خود بچه يا ديوانه است ، به ولىّ او برساند و چنانچه در رساندن مال به آنان كوتاهى كند و تلف شود ، بايد عوض آن رابدهد .\r\nمسأله 2346 - كسى كه نمىتواند امانت را نگهدارى نمايد نبايد قبول كند مگر اين كه امانت‌گذار با دانستن حال او امانت بگذارد .\r\nمسأله 2347 - اگر انسان به صاحب مال بفهماند كه براى نگهدارى مال او حاضر نيست ، چنانچه او مال را بگذارد و برود و آن مال تلف شود ، كسى كه امانت را قبول نكرده ضامن نيست ، ولى احتياط مستحبّ آن است كه اگر ممكن باشد آن را نگهدارى نمايد .\r\nمسأله 2348 - كسى كه چيزى را امانت مىگذارد ، هر وقت بخواهد مىتواند آن را پس بگيرد و كسى هم كه امانت را قبول مىكند ، هر وقت بخواهد مىتواند آن را به\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nصاحبش برگرداند .\r\nمسأله 2349 - اگر انسان از نگهدارى امانت منصرف شود و وديعه را به هم بزند بايد در صورت امكان هرچه زودتر مال را به صاحب آن يا وكيل يا ولىّ صاحبش برساند ، يا به آنان خبر دهد كه به نگهدارى حاضر نيست و اگر بدون عذر مال را به آنان نرساند وخبر هم ندهد ، چنانچه مال تلف شود ، بايد عوض آن را بدهد .\r\nمسأله 2350 - كسى كه امانت را قبول مىكند ، اگر براى آن ، جاى مناسبى ندارد بايد جاى مناسب تهيّه نمايد و طورى آن را نگهدارى كند كه مردم نگويند در امانت خيانت كرده و در نگهدارى آن كوتاهى نموده است و اگر در جايى كه مناسب نيست بگذارد و تلف شود ، بايد عوض آن را بدهد .\r\nمسأله 2351 - كسى كه امانت را قبول مىكند ، اگر در نگهدارى آن كوتاهى نكند وتعدّى يعنى زياده‌روى هم ننمايد واتّفاقاً آن مال تلف شود ، ضامن نيست ولى اگر آن را در جايى بگذارد كه گمان مىرود ظالمى بفهمد يا در جايى بگذارد كه ايمن از فهميدن ظالم نيست هرچند گمان بفهميدن ظالم نرود و آن را ببرد ، چنانچه تلف شود بايد عوض آن را به صاحبش بدهد .\r\nمسأله 2352 - اگر صاحب مال براى نگهدارى مال خود جايى را معيّن كند و به كسى كه امانت را قبول كرده بگويد كه بايد مال را در اينجا حفظ كنى و اگر احتمال بدهى كه از بين برود ، نبايد آن را به جاى ديگر ببرى ، چنانچه امانت‌دار احتمال دهد كه در آنجا از بين برود و بداند چون آنجا در نظر صاحب مال براى حفظ بهتر بوده گفته است كه نبايد از آنجا بيرون ببرى ، نمىتواند آن را به جاى ديگر ببرد و اگر به جاى ديگر ببرد و تلف شود ضامن است و همچنين اگر نداند به چه جهت گفته كه به جاى ديگر نبر ، چنانچه به جاى ديگر ببرد و تلف شود واجب است كه عوض آن را بدهد .\r\nمسأله 2353 - اگر صاحب مال براى نگهدارى مال خود جايى را معيّن كند ولى به كسى كه امانت را قبول كرده نگويد كه آن را به جاى ديگر نبرد ، چنانچه امانت‌دار احتمال دهد كه در آنجا از بين برود ، مىتواند آن را به جاى ديگرىكه مال در آنجا\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nمحفوظتر است ببرد و چنانچه مال در آنجا تلف شود ، ضامن نيست .\r\nمسأله 2354 - اگر صاحب مال ديوانه شود ، كسى كه امانت را قبول كرده بايد فوراً امانت را به ولىّ او برساند ، اگر تمكّن ندارد به ولىّ او خبر دهد و اگر بدون عذر شرعى مال را به ولىّ او ندهد و از خبر دادن هم كوتاهى كند و مال تلف شود ، بايد عوض آن را بدهد .\r\nمسأله 2355 - اگر صاحب مال بميرد ، امانت دار بايد مال را به وارث او برساند ، اگر نمىتواند برساند به وارث او خبر دهد و چنانچه مال را به وارث او ندهد و از خبر دادن هم كوتاهى كند و مال تلف شود ضامن است ، ولى اگر براى آن كه مىخواهد بفهمد كسى كه مىگويد من وارث ميّتم راست مىگويد يا نه ، يا ميّت وارث ديگرى دارد يا نه مال را ندهد و مال تلف شود ، ضامن نيست .\r\nمسأله 2356 - اگر صاحب مال بميرد و چند وارث داشته باشد ، كسى كه امانت را قبول كرده بايد مال را به همه ورثه بدهد ، يا به كسى بدهد كه همه آنان گرفتن مال را به او واگذار كرده‌اند ، پس اگر بدون اجازه ديگران تمام مال را به يكى از ورثه بدهد ضامن سهم ديگران است .\r\nمسأله 2357 - اگر كسى كه امانت را قبول كرده بميرد ، يا ديوانه شود ، وارث يا ولىّ او بايد هرچه زودتر مال را به صاحب مال برساند و اگر نتوانست پس اطلاع دهد .\r\nمسأله 2358 - اگر امانت دار نشانه‌هاى مرگ را در خود ببيند ، واجب است امانت را به صاحب آن يا وكيل او برساند و اگر ممكن نيست بايد آن را به حاكم شرع بدهد و چنانچه به حاكم شرع دسترسى ندارد ، در صورتى كه وارث او امين است و از امانت اطلاع دارد ، لازم نيست وصيّت كند و گرنه بايد وصيّت كند و شاهد بگيرد و به وصىّ و شاهد ، اسم صاحب مال و جنس وخصوصيّات مال ومحلّ آن را بگويد .\r\nمسأله 2359 - اگر امانت دار نشانه‌هاى مرگ را در خود ببيند و به وظيفه‌اى كه در مسأله پيش گفته شد عمل نكند چنانچه آن امانت از بين برود احتياط واجب آن است كه بايد عوضش را بدهد اگرچه در نگهدارى آن كوتاهى نكرده باشد .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n\r\nاحكام عاريه\r\nمسأله 2360 - عاريه آن است كه انسان مال خود را به ديگرى بدهد كه از آن استفاده كند و در عوض چيزى هم از او نگيرد .\r\nمسأله 2361 - لازم نيست در عاريه صيغه بخواند ، و اگر مثلًا لباس را به قصد عاريه به كسى بدهد و او به همين قصد بگيرد ، عاريه صحيح است .\r\nمسأله 2362 - عاريه دادن چيز غصبى و چيزى كه مال انسان است ولى منفعت آن را به ديگرى واگذار كرده مثلًا آن را اجاره داده ، در صورتى صحيح است كه مالك چيز غصبى يا كسى كه آن چيز را اجاره كرده ، بگويد به عاريه دادن راضى هستم يا با قراين رضايتش معلوم گردد .\r\nمسأله 2363 - چيزى را كه منفعتش مال انسان است مثلًا آن را اجاره كرده مىتواند عاريه بدهد اگر عاريه گيرنده محلّ وثوق باشد ولى اگر در اجاره شرط كرده باشد كه خودش از آن استفاده كند ، نمىتواند آن را به ديگرى عاريه دهد .\r\nمسأله 2364 - اگر ديوانه و بچه و مفلس مال خود را عاريه بدهند صحيح نيست ، امّا اگر ولىّ مصلحت بداند كه مال او را عاريه دهد و بچه آن مال را به دستور ولىّ به عاريه كننده برساند اشكال ندارد .\r\nمسأله 2365 - اگر در نگهدارى چيزى كه عاريه كرده كوتاهى نكند و در استفاده از آن هم زياده‌روى ننمايد واتّفاقاً آن چيز تلف شود ضامن نيست ، ولى چنانچه شرط كنند كه اگر تلف شود عاريه كننده ضامن باشد ، يا چيزى را كه عاريه كرده طلا و نقره باشد ، بايد عوض آن را بدهد .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nمسأله 2366 - اگر طلا و نقره را عاريه نمايد و شرط كند كه اگر تلف شود ضامن نباشد ، چنانچه تلف شود ضامن نبودن محلّ اشكال است ولى مىتواند شرط سقوط يا اسقاط ما فى الذّمه نمايد .\r\nمسأله 2367 - اگر عاريه دهنده بميرد ، عاريه گيرنده بايد چيزى را كه عاريه كرده به ورثه او بدهد .\r\nمسأله 2368 - اگر عاريه دهنده طورى شود كه شرعاً نتواند در مال خود تصرّف كند مثلًا ديوانه شود ، عاريه كننده بايد مالى را كه عاريه كرده به ولىّ او بدهد .\r\nمسأله 2369 - كسى كه چيزى را عاريه داده هر وقت بخواهد مىتواند آن را پس بگيرد و كسى هم كه عاريه كرده هر وقت بخواهد مىتواند آن را پس دهد .\r\nمسأله 2370 - عاريه دادن چيزى كه استفاده حلال ندارد مثل ظرف طلا و نقره باطل است در صورتى كه براى زينت دادن اطاق نباشد والّا جوازش خالى از وجه نيست .\r\nمسأله 2371 - عاريه دادن گوسفند براى استفاده از شير و پشم آن و عاريه دادن حيوان نر براى كشيدن بر ماده صحيح است .\r\nمسأله 2372 - اگر چيزى را كه عاريه كرده به مالك ياوكيل يا ولىّ او بدهد و بعد آن چيز تلف شود ، عاريه كننده ضامن نيست ، ولى اگر بدون اجازه صاحب مال يا وكيل ، يا ولىّ او آن را به جايى ببرد كه صاحبش معمولًا به آنجا مىبرده ولى به آنها تحويل ندهد مثلًا اسب را در اصطبلى كه صاحبش براى آن درست كرده ببندد و بعد تلف شود ، يا كسى آن را تلف كند ضامن است .\r\nمسأله 2373 - اگر چيز نجس را براى كارى كه شرط آن پاكى است عاريه دهد ، مثلًا ظرف را عاريه دهد كه با آن غذا بخورد بايد نجس بودن آن را به كسى كه عاريه مىكند بگويد ولى اگر لباس را براى نماز عاريه داده احتياط واجب آن است كه به او بگويد .\r\nمسأله 2374 - چيزى را كه عاريه كرده بدون اجازه صاحب آن نمىتواند به ديگرى اجاره يا عاريه دهد .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nمسأله 2375 - اگر چيزى را كه عاريه كرده با اجازه صاحب آن به ديگرى عاريه دهد ، چنانچه كسى كه اوّل آن چيز را عاريه كرده بميرد يا ديوانه شود ، عاريه دومى باطل نمىشود .\r\nمسأله 2376 - اگر بداند مالى را كه عاريه كرده غصبى است ، بايد آن را به صاحبش برساند ونمىتواند به عاريه‌دهنده بدهد .\r\nمسأله 2377 - اگر مالى را كه مىداند غصبى است عاريه كند و از آن استفاده ببرد و در دست او از بين برود ، مالك مىتواند عوض مال و عوض استفاده‌اى را كه عاريه كننده برده ، از او يا از كسى كه مال را غصب كرده مطالبه كند و اگر از عاريه كننده بگيرد ، او نمىتواند چيزى را كه به مالك مىدهد از عاريه دهنده مطالبه نمايد .\r\nمسأله 2378 - اگر نداند مالى را كه عاريه كرده غصبى است و در دست او از بين برود ، چنانچه صاحب مال عوض آن را از او بگيرد او هم مىتواند آنچه را به صاحب مال داده از عاريه دهنده مطالبه نمايد ولى اگر چيزى را كه عاريه كرده طلا و نقره باشد ، يا عاريه دهنده با او شرط كرده باشد كه اگر آن چيز از بين برود عوضش را بدهد ، نمىتواند چيزى را كه به صاحب مال مىدهد از عاريه دهنده مطالبه نمايد .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n\r\nاحكام اوراق بهادار و سفته\r\nنظر به اين كه معاملات سفته و سر قفلى در بين مردم رايج و مورد ابتلاى عموم گرديده و چون راجع به مشروعيّت اين معاملات سؤالاتى مىشود ، لازم ديديم موضوع را با توضيحات بيشترى نوشته و در آخر اين رساله در دسترس عموم قرار دهيم .\r\n* مسأله 1 - مشهور فرموده‌اند در كليه معاملات كه به نحو معاوضه ( داد وستد ) باشد لازم است هريك از دو طرف معاوضه ماليت ( قيمت وارزش ) داشته باشد ، زيرا اگر يكى از دو طرف ماليت نداشته باشد ، معامله سفهى و باطل خواهد بود . مثلًا اگر كسى يك دانه جو را كه ماليّت ندارد به يك صد ريال بفروشد معامله باطل است ، ولى ظاهر اين است كه اگر در معامله غرض شخصى باشد ، معامله سفهى نمىشود ( مثلًا ) شخصى طالب خط پدرش باشد و آن خط نزد كسى است و ارزش ندارد ، چنانچه آن شخص خط پدر خود را به قيمتى بخرد ، اين معامله سفهى نخواهد بود .\r\n* مسأله 2 - ماليّت مال دو قسم است : يكى آن كه مال ذاتاً داراى منافع و خواصّى است كه مردم به جهت آن منفعت يا خاصيّت به آن رغبت مىنمايند و به اين جهت قيمت و ارزش پيدا مىكند ، مانند خوردنىها ، آشاميدنىها ، فرش‌ها ، ظرف‌ها ، اقسام جواهرات و مانند اين‌ها ؛ و ديگر آن كه ذاتاً ارزش و مزيّتى ندارد بلكه ارزش و قيمت آن اعتبارى است مثل : تمبرهاى پست كه دولت براى آن‌ها قيمت معيّن كرده است از يك ريال و بيشتر و آن‌ها را در پست‌خانه براى مراسلات و در گمرك و دادسراها براى چسباندن به اظهارنامه‌ها و در محاضر رسمى براى اسناد معاملات و غير اين‌ها قبول\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nمىنمايد ، و از اين جهت ارزش وماليّت پيدا مىكند و هر وقت دولت بخواهد كه آنها را از ماليّت بيندازد ، روى آنها مهر باطله زده و از اعتبار ساقط مىنمايد .\r\n* مسأله 3 - اجناسى كه مورد معامله و يا قرض واقع مىشوند ، دو قسم مىباشند :\r\n1 - مكيل و موزون ( پيمانه‌اى و كشيمنى ) .\r\n2 - غيرمكيل و موزون .\r\nقسم اوّل : آن است كه قيمت وارزش جنس روى پيمانه يا كشش قرار مىگيرد ، مثل برنج ، گندم ، جو ، طلا ، نقره و مانند اين‌ها .\r\nقسم دوم : آن است كه قيمت كالا فقط به شماره است ، مانند تخم مرغ ، يا به ذراع است مانند پارچه و فرش . حال چنان‌كه در باب قرض هر جنسى را به ديگرى قرض بدهيم به شرط زياده . ربا بوده و آن قرض حرام مىشود خواه مكيل و موزون باشد يا غير آن ، و در باب معامله هم اگر مكيل و موزون را با هم‌جنس خود خريد و فروش نماييم با شرط زياده ، معامله باطل و حرام خواهد بود . امّا اگر غير مكيل و موزون را به هم‌جنس خود به شرط زياده ، معامله كنيم ، ربا نخواهد بود و در نتيجه اين مسأله به ميان مىآيد كه هرگاه كسى صد عدد تخم مرغ را به ديگرى قرض دهد تا مدّت دو ماه مثلًا به صد و ده عدد ، ربا مىشود ، ولى اگر صدد عدد تخم مرغ را به صد و ده تا به مدت دو ماه بفروشد چنانچه فرق بين ثمن و مثمن باشد ، ربا نشده و معامله صحيح است ، در صورتى كه نتيجه يكى است ولى عنوان فرق كرده ، اگر عنوان قرض باشد ربا است ، و اگر خريد و فروش باشد ، ربا نيست . در اينجا بايد معلوم باشد كه حقيقت قرض غير از حقيقت فروش است ، به اين معنى كه قرض عبارت است از اين كه انسان مالى را به ديگرى بدهد به اين قصد كه آن مال در ذمّه گيرنده باشد ، و فروش آن است كه مالى را در عوض مال ديگرى به كسى بدهد ، پس در فروش لازم است كه مال فروخته شده غير از عوض او باشد ، و از اين‌جا معلوم مىشود كه اگر مثلًا صد عدد تخم مرغ را به ازاى صد و ده عدد تخم‌مرغ در ذمّه بفروشد ، بايستى بين آنها امتياز و فرق باشد ، مثل اين كه صد عدد تخم‌مرغ بزرگ را به صد و ده عدد تخم‌مرغ متوسّط در ذمّه بفروشد ،\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nزيرا كه اگر بين آنها به وجهى امتياز نباشد ، بيع محقّق نشده بلكه در حقيقت قرض بوده و به صورت بيع است و از اين جهت معامله حرام خواهد شد .\r\n* مسأله 4 - تمامى پول‌هاى كاغذى از قبيل دينارهاى عراقى يا ليره‌هاى انگليسى يا دلارهاى آمريكايى يا ريال‌هاى ايرانى و امثال اين‌ها ماليّت دارند ، زيرا كه از طرف هر يك از دولت‌ها نسبت به پول‌هاى كاغذى خود قيمتى معيّن شده كه در تمام مملكت قبول و رايج است ، و به اين جهت ماليّت پيدا نموده و هر موقعى بخواهند از اعتبار و ماليت ساقط مىنمايند ، و معلوم است كه اين پول‌ها مكيل وموزون نيستند و از اين جهت معاوضه اين پول‌ها به هم‌جنس خود با شرط زياده ربا نيست ، و همچنين معامله اين پول‌ها كه دين در ذمّه باشد به نقدى يا نقيصه يا زياده ، ربا نيست ، مثلًا اگر ده هزار ريال طلب را به فرد ديگر به نه هزار ريال نقد معامله نماييم ، ربا نمىشود .\r\nچنان‌كه مرحوم آيت اللّه يزدى اعلى اللّه مقامه در ملحقات عروه در « مسأله 56 » تصريح نموده و مىفرمايد : « اسكناس معدود است و از جنس غير نقدين ( طلا و نقره ) مىباشد و داراى قيمت معيّنه است ، و حكم نقدين بر او جارى نمىشود پس جائز است فروش بعضى از آنها به بعضى ديگر با زياده ، و هم‌چنين جارى نمىشود بر آن حكم صرف كه وجوب قبض در مجلس است » .\r\n* مسأله 5 - سفته‌هاى ريالى كه در بين مردم معامله مىشود ، ماليّت نداشته و مورد معامله نيست ، و مورد معامله ريال‌هايى است كه اين سفته‌ها سند اثبات آنهاست ، مثلًا زيد يك خروار گندم را به دو هزار ريال فروخته و براى آن سفته دو ماهه مىگيرد ، آن وقت اين طلب را مىفروشد به يك صد ريال كمتر يعنى به يك هزار و نهصد ريال نقد ، و سفته براى اثبات دو هزار ريال طلب است ، و شاهد بر اين كه اين سفته ماليّت ندارد اين است كه شما يك خروار گندم را كه به دو هزار ريال مىفروشى اگر مشترى آن وجه را به شما داد ذمه‌اش برىء مىشود ، ولى اگر سفته داد ذمّه‌اش برىء نمىشود و به شما مقروض است تا اين كه دو هزار ريال را بپردازد ، و اگر سفته گم شود يا بسوزد باز هم مشترى ذمه‌اش مشغول است و بايد وجه گندم را بپردازد ، امّا اگر دو هزار ريال\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nوجه نقد به فروشنده داده بود و آن گم شود يا بسوزد به مشترى مربوط نيست .\r\n* مسأله 6 - سفته‌اى كه به بانك يا غير بانك فروخته شود ، در صورتى كه حقيقت داشته باشد و صورى نباشد مثل اين كه كسى جنسى را به ديگرى فروخته به معادل صد هزار ريال طلب و سفته گرفته كه همان صد هزار ريال طلب خود را به بانك و غير بانك به عنوان معامله وتمليك واگذار كند و در مقابل وجه بگيرد به مقدار كمتر كه به نسبت مدت طلب واگذارى از مقدار وجه كم مىنمايد ، و اين اشكالى ندارد .\r\n* مسأله 7 - سفته‌هايى را كه حقيقت ندارد ومجامله‌اى است اگر بخواهد براى فرار از ربا با بانك شخصى يا غير شخصى معامله نمايد از طرقى است كه دو طريق آن قبلاذكرشد .\r\n* مسأله 8 - سفته‌هاى وعده‌اى كه به بانك‌ها يا غير بانك‌ها فروخته مىشود ، معمولًا در مقابل وجه نقد فروخته مىشود و بايد هم در مقابل وجه نقد فروخته شود ، زيرا كه اگر در مقابل وجه نسيه و وعده فروخته شود بيع دين به دين شده و معامله محلّ اشكال خواهد بود .\r\n* مسأله 9 - دولت قانونى وضع كرده كه به موجب آن قانون اگر سفته دهنده در سررسيد سفته وجه را نپردازد ، بانك‌ها ياخريدارهاى ديگر اين اختيار را دارند كه به هر كدام از فروشنده يا امضاء كنندگان سفته مراجعه نموده و وجه سفته را از او مطالبه و سفته را به او در مقابل معادل وجه سفته بدون كسر واگذار نمايند ، و فروشنده يا امضاء كنندگان هم ملزم هستند كه در صورت مطالبه بانك يا خريدار ديگر ، وجه را بپردازند و اين الزام و التزام را همه يا اغلب آنهايى كه سفته مىدهند و يا امضاء مىكنند ، مىدانند ومعاملات سفته وبناى عمل روى اين شرط كه او را شرط ضمنى گويند ، مىباشد ، بنابراين سفته‌هايى كه روى اين شرط عمل مىشود ، نسبت به كسانى كه اين الزام را مىدانند شرط ضمنى و لازم المراعاة است و اين شرط نظير شرط ثبت معاملات غير منقول است كه دولت هر معامله غير منقولى را كه به ثبت نرسد ، قابل اجراء نمىداند ، و همه مردم در خريد و فروش ملزم به ثبت كردن مىباشند چنان‌كه\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nهيچكس نبايد از ثبت كردن امتناع بنمايد ، چون بناى عمل به آن شرط است و چنان‌كه گذشت اين گونه شرطها را كه عمل روى او انجام مىشود ، شرط ضمنى گويند .\r\n* مسأله 10 - در بانك‌ها مرسوم اين است كه يك امضاء را نمىخرند ، ولى اشخاصى هستند كه يك امضاء را هم معامله مىكنند و چون عموماً اين اشخاص وجه مىدهند و سفته مىگيرند و غالباً به عنوان قرض است و در قرض ، زياده ربا است ، بنابراين معاملات مزبور حرام و زياده ، ربا است ، ولى اگر خواسته باشند معامله‌شان صحيح باشد و زياده‌اى كه مىگيرند ربا نباشد چند راه دارد ، و دو راه كه آسان‌تر از بقيه است ذكر مىشود :\r\n1 - آن وجهى را كه مىدهد به عنوان معامله منتقل نمايد نه به عنوان قرض و استقراض ، مثلًا صد هزار ريال نقد را بفروشد به پانصد دينار عراقى و در زمان مشخص آن را تحويل گيرد .\r\n2 - آن كه يك جعبه كبريت يا يك طاقه دستمال يا چيز ديگرى را بفروشد به ده هزار ريال به شرط اين كه صد هزار ريال تا مدّت مثلًا يك سال بدون منفعت قرض بدهد و يا اين كه كسى كه قرض گرفته است و مدت آن سر آمده و مىخواهد تمديد نمايد ، طلبكار يك جعبه كبريت را به مقروض مىفروشد به هزار ريال ، به شرط اين كه طلب خود را تا مدّت يك ماه بدون منفعت تمديد نمايد و اين چاره‌جويى به اين نحو براى تجديد و تمديد مدت به ملاحظه اين است كه جائز نيست در مقابل تجديد يا تمديد مدت قرض ، طلبكار چيزى از بدهكار بگيرد و توهّم اين كه اين معامله صورى است زيرا هيچ‌كس يك جعبه كبريت را كه قيمت آن يك ريال است به هزار ريال نمىخرد ، توهّم بىجايى است زيرا احدى بدون جهت چنين معامله‌اى نمىكند ، اما در صورتى كه صد هزار ريال قرض دادن بدون منفعت تا يك سال ضميمه شود همه مىخرند و دربارهء اين موضوع چند روايت در كتاب « وسايل الشيعه » باب احكام عقود نقل فرموده‌اند و ما براى رفع شبهه يك روايت از آن را در اين‌جا نقل مىنماييم :\r\nشيخ طوسى - قدس اللّه روحه - به سند صحيح از محمّد بن اسحاق بن عمّار كه\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nموثق است روايت نموده كه مىگويد : به حضرت موسى بن جعفر عرض كردم :\r\n« يَكُونُ لِي عَلَى الرَّجُلِ دَرَاهِمُ فَيَقُولُ أَخِّرْنِي بِهَا وَ أَنَا أُرْبِحُكَ فَأَبِيعُهُ جُبَّةً تُقَوَّمُ عَلَيَّ بِأَلْفِ دِرْهَمٍ بِعَشَرَةِ آلَافِ دِرْهَمٍ أَوْ قَالَ بِعِشْرِينَ أَلْفاً وَ أُؤَخِّرُهُ بِالْمَالِ قَالَ لَا بَأْسَ »\r\n؛ من چند درهم از شخصى طلبكارم و آن شخص خواهش مىكند او را مهلت دهم و به من منفعتى برساند ، جايز است من جبه‌اى را كه قيمت آن هزار درهم است به او به ده هزار درهم يا بيست هزار درهم مىفروشم و طلب خود را تأخير مىاندازم ؟ حضرت فرمودند : عيبى ندارد . »\r\n\r\nاحكام سرقفلى\r\nاز جمله معاملات متعارفه سرقفلى است كه رواج دارد و بايد تشريح شود . اساساً سر قفلى كه به محل كسب تعلّق مىگيرد از اين لحاظ است كه وجه اجاره محل كسب ترقى مىنمايد ، و موجر نمىتواند مستاجر را از آن محل بيرون كند يا اجاره را بالا ببرد و گاهى مىشود كه يك مغازه يا يك محل كسب سال‌هاى متمادى در دست مستاجر با همان مبلغ اجاره سابق مىماند بدون اين كه به مال الاجاره دينارى اضافه شود ، چون موجر نه قدرت دارد مستاجر را بيرون كند و نه اجاره را بيفزايد ، در حالى كه نظاير محل مزبور چندين برابر اجاره داده مىشود .\r\n* مسأله 1 - اين‌گونه محل كسب‌ها سه قسم است : در يك قسم آن كسب كردن وسرقفلى گرفتن براى آن بدون اذن ورضاى مالك حرام و در دو قسم ديگر سر قفلى گرفتن مشروع است ، وملاك مشروعيّت وعدم مشروعيّت آن اين است كه در هر مورد كه موجر حق تخليه و بالا بردن مبلغ اجاره را داشته باشد و مستاجر به زور متكى شده نه به اجاره بيفزايد و نه تخليه كند در اين مورد سرقفلى گرفتن و كسب كردن در آن محل بدون رضاى صاحب ملك جائز نبوده و حرام است ، و در موردى كه صاحب ملك حق بالا بردن وجه اجاره و يا تخليه را ندارد ومستاجر حق واگذارى به ديگرى را دارد ، بدون رضاى مالك سرقفلى گرفتن مشروع وكسب كردن جائز است ، و در مسائل بعد براى هر سه قسمت مثال واضحى ذكر مىشود تا مطلب روشن گردد .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n* مسأله 2 - املاكى كه در زمان اجارهء آنان صحبت سرقفلى در بين نبوده و مالك مىتوانسته است هر وقت مدت اجاره سرآمد محل را تخليه و يا مبلغ اجاره را اضافه نمايد و مستاجر هم بايد تخليه مىكرده و يا مبلغ اجاره را زياد مىداده است و هيچ‌گونه شرطى وشروطى نسبت به افزايش وجه اجاره و تمديد مدت در بين نبوده ولى بعداً از طرف دولت قانونى وضع شده كه موجر نتواند ملك را تخليه و يا مبلغ اجاره را زياد نمايد ، حال اگر مستاجر با اتكاء به اين مساعدت دولت ، محل مزبور را خالى نكند و بر مبلغ اجاره هم نيافزايد در صورتى كه مبلغ اجاره‌ى نظاير آن محل كه بعد از اين قانون اجاره داده مىشود ، چند برابر بيشتر است و به همين جهت محل سرقفلى پيدا كرده ، در اين صورت سرقفلى گرفتن مستاجر مشروع نبوده وتصرّفات وى در محل مزبور بدون رضاى مالك حرام خواهد بود .\r\n* مسأله 3 - اشخاصى كه مغازه‌اى را مىسازند و مبالغى خرج مىكنند و مبلغ اجاره مغازه مزبور در هر ماه مثلًا ده هزار ريال ارزش دارد ، ولى چون پول لازم دارند با رضا و رغبت خود اين مغازه را به مدت يك سال به ماهى يك هزار ريال به علاوه مبلغ پانصد هزار ريال اجاره داده و در ضمن شرط مىكنند كه تا زمانى كه مستاجر در محل مزبور ساكن است سال به سال اجاره را به همان يك هزار ريال تمديد نموده و حق افزودن را بر وجه اجاره نداشته باشند ، و چنانچه مستاجر بخواهد محل اجاره را به ديگرى واگذار نمايد ، موجر با همان شخص ، طبق اجاره مستاجر اول رفتار نمايد يعنى بر مبلغ اجاره نيفزوده و سال به سال به همان مبلغ اول اجاره را تجديد نمايد ، در اين صورت مستاجر مىتواند محل را به ديگرى واگذار نمايد و سرقفلى را كه داده يا زيادتر يا كمتر در مقابل تخليه محل و رفع يد از سكونت در آن از آن شخص كه به او واگذار كرده اخذ نمايد ، و صاحب ملك حق مخالفت ندارد ، چون مستاجر طبق شرطى كه نموده به گرفتن سرقفلى وواگذارى ذى حق خواهد بود و سرقفلى كه گرفته ، مشروع است .\r\n* مسأله 4 - كسانى كه مغازه‌اى مىسازند و مبالغى خرج نموده و به قيمت\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nعادلانه‌ى روز اجاره مىدهند وسرقفلى هم نمىگيرند ولى در اجاره شرط مىنمايند كه مادامى كه مستاجر در آن‌جا ساكن است حق تخليه و افزودن اجاره را ندارند و سال به سال بايد اجاره را تمديد نمايند و با مرور زمان اجاره محل ترقّى مىكند ، در اين صورت مستاجر حق انتقال دادن به ديگرى را ندارد و موجر ملزم نيست به انتقال به ديگرى رضايت بدهد ، ولى اگر شخص ثالثى به عنوان مشترى پيدا شود و مستاجر را تطميع نموده و بگويد : اگر شما اين محل را تخليه كنيد مثلًا من صد هزار ريال به شما مىدهم ، آن وقت او مالك را راضى مىنمايد كه مبلغى بگيرد و به همين شخص اجاره دهد و آن شخص مبلغ صد هزار ريال را به مستاجر اول داده و او تخليه كرده سپس خود از مالك با دادن مبلغى كه وعده نموده اجاره مىكند ، كه مبلغ صد هزار ريال براى مستاجر اول حلال است زيرا در مقابل انتقال محل مزبور چيزى نگرفته كه ذى حق نباشد ، بلكه فقط در مقابل تخليه محل ، وجه را گرفته كه حق داشت تخليه ننمايد و مشترى از صاحب ملك به اجاره ، محل را تصرف مىنمايد ، توضيح آن كه : در اين صورت سرقفلى در مقابل تخليه محل است و اجاره محل براى صاحب ملك است .\r\n* مسأله 5 - شخصى محلّى را اجاره مىنمايد و با مالك شرط مىكند كه مالك حق بيرون كردن وتخليه نمودن آن محل را نداشته باشد ، و فقط سال به سال يا ماه به ماه اجرت معمولى را از مستاجر بگيرد ، و ايضاً مستأجر حق داشته باشد كه حق سكناى خود را به ديگرى واگذار كند ، در اين صورت نيز مستأجر مىتواند سرقفلى را به ديگرى بفروشد يعنى مبلغى از كسى گرفته و حق خود را به او واگذار نمايد .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\n\r\nاستفتائات سرقفلى\r\nس 1 - آيا سرقفلى از حقوق مالى است و آيا مال منقول محسوب مىشود يا غير منقول ؟\r\nج 1 - از حقوق مالى است و در حكم مال منقول است .\r\nس 2 - آيا سرقفلى همان حقّ كسب و پيشه مىباشد ؟\r\nج 2 - خير ، حقّ تصرّف و استفاده از مكان معيّن را سرقفلى مىگويند .\r\nس 3 - اگر سرقفلى با حقّ كسب و پيشه متفاوت باشد آيا اجتماع اين دو حقّ در يك مورد ممكن است ؟\r\nج 3 - با هم متفاوت هستند ولى در بعضى از موارد با هم جمع مىشوند .\r\nس 4 - آيا سرقفلى ويژه اماكن تجارى و كسب است يا شامل واحدهاى مسكونى و غيره نيز مىشود ؟\r\nج 4 - نوعى كه معمولًا شيوع دارد در مورد اماكن تجارى و كسب است ولى اختصاص به اين موارد ندارد .\r\nس 5 - شخصى مالك منافع ، و مستأجر صاحب سرقفلى يك باب هتل مىباشد كه سه دانگ مشاع از شش دانگ عين آن متعلّق به يك شخص حقيقى و سه دانگ باقيمانده وقف عام و درآمد آن صرف امور خيريّه مىگردد و مالكين عين هتل حقّ سرقفلى و مالكيت منافع هتل مذكور را كه بيش از 44 سال است به شخص مورد بحث واگذار و اجاره محلّ به قدرالسهم به مالكين و متولّى وقف پرداخت مىگردد ضمناً در سند اجاره تنظيمى ميان متولّى و صاحب سرقفلى ( مستأجر ) شرط شده است كه مستأجر حقّ واگذارى سرقفلى و مالكيت منافع خود در هتل را بدون موافقت متولّى و اداره حجّ و اوقاف و امور خيريّه را به هيچ نحوى از انحاء حتّى به عنوان وكالت يا صلح حقوق يا مشاركت و غيره را ندارد اينك مستأجر مذكور حقوق اجارگى و سرقفلى خود را طى قولنامه‌اى به ديگرى واگذار و ضمن عقد قولنامه شرط نموده چنانچه اداره اوقاف ( مالك سه دانگ عين ) با فروش سهميه خود موافقت نكرد كلّ\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nاين معامله فسخ مىباشد اكنون با توجّه به اينكه متولّى منصوص به تبع آن اداره محترم اوقاف با انتقال مذكور صراحتاً مخالفت كرده است لطفاً نظر فقهى خود را در خصوص وضعيت حقوقى و شرعى معامله و تكليف بعدى طرفين بيان فرمائيد ؟\r\nج 5 - با فرض مرقوم اين معامله باطل است و مستأجر حقّ واگذارى نداشته است .\r\nس 1 : آيا مستأجرى كه مغازه‌اى را براى تجارت در آن و يا كار ديگرى به مدّت معينى اجاره كرده ، جايز است بعد از پايان مهلت اجاره ، در صورتى كه مالك آن را تجديد نكند ، از تخليه مغازه خوددارى نموده و حق سرقفلى را مطالبه نمايد ؟ و آيا با توجه به اين‌كه حق واگذارى عين مستاجره را به كس ديگرى ندارد ، جايز است نسبت به آن ، ادّعاى حق شغل و حرفه كند ؟\r\nج : مستأجر حق ندارد بعد از انقضاء مدّت اجاره ، عين مستأجره رادر تصرف خود نگه دارد و از تسليم آن به مالك خوددارى كند ، ولى اگر نسبت به آن حق سرقفلى داشته باشد كه از مالك به او منتقل شده و يا مغازه از مكان‌هايى باشد كه از نظر قانونى براى مستأجر در آن حقى ايجاد مىشود ، در اين صورت مىتواند عوض حق خود را از مالك مطالبه كند .\r\nس 2 : اين جانب يك مكان تجارى را اجاره كردم و مبلغى را براى دستيابى به حق سرقفلى به مالك آن پرداخت كردم ، و مبلغ زيادى را هم براى برق كشى و سنگ فرش كردن زمين آن و امور ديگر خرج كردم و مقدارى هم براى گرفتن پروانه كار پرداختم ، بعد از گذشت ده سال ورثه مالك خواهان استرداد آن مكان شده‌اند ، آيا بر من واجب است كه با تخليه مغازه خواسته آنان را اجابت كنم ؟ و بر فرض وجوب تخليه ، آيا جايز است اموالى را كه براى آن مكان هزينه كرده‌ام از آنان مطالبه كنم ؟ و آيا حق مطالبه عوض سرقفلى به قيمت روز را دارم ؟\r\nج : وجوب تجديد اجاره بر مالك يا جواز مطالبه تخليه و لزوم انجام آن و هم‌چنين ضمان اموالى كه براى مكان استيجارى خرج شده ، تابع قوانين جارى كشور و يا\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nشرايط مذكور در ضمن عقد اجاره بين موجر و مستأجر است و امّا سرقفلى آن مكان در صورتى كه از مالك بر وجه شرعى به مستأجر منتقل شده باشد و يا به مقتضاى قانون براى او ثابت باشد ، حق مطالبه آن به قيمت روز را دارد .\r\nس 3 : مالك يكى از شركت‌ها ساختمانى را اجاره داده بدون آن‌كه از مستأجر چيزى در برابر سرقفلى آن بگيرد ، آيا هنگام تخليه ساختمان توسط مستأجر بايد مبلغى را به عنوان سرقفلى به او بپردازد ؟ و اگر موجرآن را به مستأجر بفروشد ، آيا بايد مبلغى را به عنوان حق سرقفلى از قيمت آن كم نمايد ؟\r\nج : تا زمانى كه سرقفلى آن به وجه مشروعى مانند خريد يا صلح يا شرط ضمن عقد لازم و يا طبق قانونى كه تصريح به آن كند ، ملك مستأجر نشده باشد ، حق ندارد در برابر آن از مالك چيزى را مطالبه كند و هم‌چنين اگر آن ساختمان را از مالك بخرد نمىتواند مبلغى را به عنوان عوض سرقفلى از قيمت آن كم نمايد .\r\nس 4 : پدرم چند مغازه تجارى را براى سه تن از فرزندانش خريده و اسناد آنها را در همان زمان به نام آنان كرده است ، در نتيجه آن مغازه‌ها در حال حاضر شرعاً و قانوناً متعلّق به آنان است . اين مغازه‌ها قبل از وفات پدرم تحت تصرف او بودند و در آنها مشغول كسب و تجارت بود ، آيا سرقفلى اين مغازه‌ها فقط براى مالكين آنهاست يا اين‌كه سرقفلى آنها مستقل از ملك است و تعلّق به همه ورثه است ؟\r\nج : سرقفلى مغازه‌ها تابع ملك آن است و تا زمانى كه از طريق شرعى به شخص ديگرى منتقل نشده اختصاص به مالك آن دارد .\r\nس 5 : اگر مستأجر هنگام اجاره مغازه مبلغى را به عنوان سرقفلى به مالك بپردازد ، آيا در صورتى كه مستأجر به هر علتى بخواهد آنجا را تخليه كند ، مالك فقط بايد همان مقدار را به مستأجر بپردازد يا آنكه واجب است قيمت سرقفلى را به قيمت روز تخليه به او بدهد ؟\r\nج : اگر حق سرقفلى مغازه شرعاً براى مستأجر باشد ، مىتواند قيمت فعلى آن را طبق قيمت عادلانه روز ، مطالبه كند و بر مالك هم واجب است قيمت فعلى آن را به او\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nبپردازد ، ولى اگر مبلغى را نزد مالك به وديعه گذاشته تا هنگام تخليه آن مكان به او برگرداند ، در اين صورت فقط حق مطالبه معادل مبلغى ر ا دارد كه هنگام اجاره آن مكان به مالك پرداخته است و نسبت به تفاوت ارزش پول ، احتياط در مصالحه است .\r\nس 6 : اين جانب مغازه‌اى را از مالك آن اجاره كردم بدون آن‌كه مبلغى را در برابر سرقفلى آن بپردازم زيرا در آن زمان پرداخت سرقفلى در شهر ما متعارف نبود و الآن كه موجر فوت كرده و مغازه ، ملك يكى از فرزندانش شده ، درخواست تخليه آن را دارد و از طرفى در خلال مدّت اجاره اقدام به انجام بعضى از كارها از قبيل كشيدن برق ، تلفن و تعويض درب و نگهدارى آن نموده‌ام ، و مردم بر اثر معامله با من در اين مكان به من بدهكار هستند ، آيا بر من واجب است خواسته مالك فعلى را اجابت نموده و آن مكان را بدون آن‌كه استحقاق چيزى را داشته باشم تخليه نموده و به او تحويل بدهم ؟ و در صورتى كه حقّى داشته باشم مقدار آن چقدر است ؟\r\nج : شما بعد از انقضاء مدّت اجاره قبلى حق نداريد بدون تجديد اجاره توسط مالك فعلى در آن تصرّف نماييد و از تسليم آن به او خوددارى كنيد ولى لزوم پاسخ مثبت مالك فعلى به درخواست تجديد اجاره و يا جواز مطالبه تخليه محل و لزوم اجابت آن ، تابع قوانين جارى يا شروط ضمن عقد است ، و امّا اين‌كه هنگام تخليه در برابر سرقفلى چيزى را مطالبه كنيد ، با اين فرض كه در زمان انعقاد اجاره قبلى ثبوت حق سرقفلى براى مستأجر در آن منطقه متعارف نبوده و حق سرقفلى آن مكان هم از مالك به شما انتقال پيدا نكرده ، بنابر اين در مقابل تخليه محل و تسليم آن به مالك فعلى آن ، حق نداريد نسبت به سرقفلى آن چيزى ازمالك مطالبه كنيد مگر آن‌كه قانون به شما اين اجازه را بدهد ، و امّا نسبت به كشيدن برق و تلفن و امور ديگرى كه با هزينه خود انجام داده‌ايد همه آنها ملك شما هستند مگر آنچه را كه عرف يا قانون جارى به طور مجانى و يا در صورت پرداخت هزينه‌هاى آن توسط مالك ، تابع ملك بداند .\r\nس 7 - مكانى به مدّت بيست سال به طور مستمر به عنوان محل كار اجاره داده شده است ، آيا مستأجردر خلال مدّت اجاره يا بعد از انقضاء آن حق دارد حق سرقفلى\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nمكان مزبور را با پرداخت ماليات‌هاى سرقفلى و رعايت همه امور قانونى به مستأجر ديگرى واگذار كند ؟ اگر سرقفلى آن مكان را به شكل رسمى و با رعايت همه ضوابط قانونى به مستأجر ديگرى انتقال بدهد ، آيا مالك حق دارد به سبب عدم قبول آن از مستأجر دوم بخواهد مكان مزبور را تخليه كند ؟\r\nج : اگر سرقفلى آن مكان از سوى مالك و يا طبق قانون به او منتقل نشده باشد ، حق فروش و واگذارى آن را به غير ، ندارد و اگر چنين كارى كند فضولى و متوقّف بر اجازه مالك است .\r\nس 8 : مورّث من همه سهم خود از هتل و لوازم آن اعم از اعيان و حقوق را با من مصالحه كرده است ، آيا اين مصالحه شامل حق سرقفلى آن هتل هم مىشود ؟\r\nج : اگر حق سرقفلى هتل متعلّق به او باشد و مصالحه بر همه مايملك او در هتل اعم از اعيان و حقوق بدون استثناء چيزى صورت گرفته باشد ، حق سرقفلى آن نيز داخل در اين مصالحه است .\r\nس 9 : فردى مكانى را اجاره كرده است به اين شرط كه هنگام مطالبه مالك ، آن را تخليه كند ، بعد از انقضاء مدّت اجاره و درخواست مالك مبنى بر تخليه آن ، مستأجر حق سرقفلى آن را مطالبه مىكند ، آيا پرداخت آن به او بر مالك واجب است ؟\r\nج : در فرض مسأله كه شرط تخليه مكان توسط مستأجر هنگام مطالبه مالك شده است و ظاهراً حق سرقفلى از مالك به مستأجر منتقل نشده ، حق مطالبه چيزى را نخواهد داشت مگر طبق قوانين نظام اسلامى .\r\nس 10 : سر قفلى مكانى را كه اجاره داده‌ام به مبلغ معينى به مستأجر آن فروختم و او هم در برابرآن يك فقره چك به من داد كه به علت عدم وجود پول در حساب بانكى او موفق به نقد كردن آن نشدم ، ومكان مزبور هنوز هم در اختيار مستأجر است و با آن‌كه من تاكنون پول سرقفلى را ا ز او نگرفته‌ام ادعاى مالكيت آن را مىكند ، آيا سرقفلى آن مكان متعلّق به اوست يا آن‌كه معامله سرقفلى بر اثر عدم دستيابى من به پول آن باطل است ؟\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nج : بعد از تحقّق معامله سرقفلى بر وجه صحيح ، صرف عدم موجودى در حساب صاحب چك كه آن را در برابر سرقفلى داده ، موجب بطلان معامله آن نمىشود ، بلكه حق سرقفلى متعلّق به مشترى است و فروشنده كه همان موجر است حق دارد مبلغ چك را از او مطالبه كند .\r\nس 11 : اگر مستأجر هنگام تخليه مغازه ، حق مطالبه عوض سرقفلى را داشته باشد ، ولى مالك بر خلاف آنچه كه عرفاً و قانوناً متداول است از پرداخت آن خوددارى كند ، باقى ماندن مستأجر در آن ملك بدون رضايت مالك تا زمانى كه عوض سرقفلى را دريافت كند چه حكمى دارد ؟ و بر فرض كه ماندن مستأجر در آن مكان جايز نباشد و غصب باشد ، آيا در آمدى كه از آنجا به دست مىآيد شرعا حلال است ؟\r\nج : تا زمانى كه تخليه مغازه را مشروط به پرداخت عوض سرقفلى به مستأجر نكرده باشند ، مجرّد استحقاق مطالبه عوض سرقفلى هنگام تخليه مغازه ، براى جواز استمرار تصرف در آن مكان بعد از پايان مدّت اجاره كافى نيست و به هر حال درآمد حاصل از كسب و كار در آن مغازه شرعاً حلال است .\r\nس 12 : شخصى مغازه‌اى را به مبلغ معينى اجاره نموده و مبلغ ديگرى را هم به عنوان سرقفلى پرداخته است ، سپس مالك شروع به زياد كردن اجاره آن نموده تا اين‌كه به دو برابر اجاره اوليه رسيده است و در حال حاضر مستأجر قصد دارد مغازه را با سرقفلى بيشترى در اختيار مستأجر ديگرى قرار دهد ولى مالك پانزده درصد سرقفلى را مطالبه مىكند و قصد افزايش اجاره ماهانه را تا ده برابر دارد ، در حالى كه اجاره مغازه‌هاى مجاور كمتر از آن مقدار است ، آيا مالك شرعاً و قانوناً حق مطالبه درصد مذكور و اضافه كردن اجاره تا آن مقدار را دارد ؟\r\nج : اگر سرقفلى مغازه متعلّق به مستأجر باشد و مجاز باشد آن را به هر كسى كه مىخواهد منتقل كند ، مالك حق ندارد چيزى از آنچه را كه مستأجر به عنوان عوض سرقفلى مىگيرد از او مطالبه كند . ولى نسبت به مال الاجاره ، تعيين مقدار آن بستگى به توافق مالك و مستأجر هنگام تجديد عقد اجاره دارد .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nس 13 : اگر شخصى مغازه‌اى را اجاره كند و علاوه بر اجاره ماهانه ، مبلغى را به عنوان سرقفلى بپردازد و شرط نمايد كه موجر هنگام تخليه محل ، مبلغ سرقفلى را به قيمت فعلى آن بپردازد والّا مستأجر حق خواهد داشت كه سر قفلى آن مكان را به شخص ديگرى بفروشد و آنجا را براى او تخليه نمايد ، آ يا اين شرط صحيح است ؟ و آيا واجب است موجر با پرداخت قيمت كنونى آن به مستأجر و يا با رضايت به واگذارى آن مكان به ديگرى ، به آن شرط وفا كند ؟\r\nج : اشتراط چنين شرطى در ضمن عقد اجاره اشكال ندارد و بر موجر واجب است كه به آن عمل كند و در صورتى كه راضى به خريد سرقفلى از مستأجر نشود ، حق اعتراض به فروش آن به شخص ديگر و واگذارى مكان مزبور را به او ندارد .\r\nس 14 : خانه‌اى را خريده‌ايم كه مغازه تجارى آن در اجاره شخص ديگرى است و مالك ، سرقفلىآن را به مستأجر فروخته و مستأجر مزبور هم حق خود را به شخص ديگرى فروخته است ، آيا در صورتى كه بعد از انقضاء مدّت اجاره از مستأجر اخير تقاضاى تخليه مغازه را بكنيم بايد عوض سرقفلى را ما به او بپردازيم ، يا مالك سابق و يا مستأجر قبلى كه پول سرقفلى را گرفته‌اند بايد آن را به او بپردازند ؟\r\nج : بعد از آن‌كه مستأجر اخير به نحو شرعى مالك سرقفلى مغازه شد ، كسى كه در حال حاضر مىخواهد آن را از او بخرد بايد قيمت سرقفلى را به او بپردازد .\r\n\r\nمسائل مربوط به بانك‌ها\r\nبانك‌ها بر سه نوعند : 1 . بانك‌هاى شخصى ؛ 2 . بانك‌هاى دولتى ؛ 3 . بانك‌هايى كه به شركت دولت و مردم تأسيس مىشود . بانك‌هايى كه به وسيله يك يا چند نفر تأسيس مىشود وسرمايه‌گذارى مىكنند ، اين بانك‌ها را شخصى و اهلى مىنامند .\r\n* مسأله 1 - وام گرفتن از بانك‌هاى شخصى و وام دادن به آن‌ها كه در آن شرط سود و فائده شده باشد ، جائز نيست و ربا و حرام است ، ولى مىتوان با انجام دادن عملى كه ذيلًا اشاره مىشود ، از ارتكاب به حرام و از ابتلاء به ربا دور شد و آن اين كه شخصى كه مىخواهد وام بگيرد ، كالا و جنسى را از بانك و يا وكيل او به نسبت معيّنى 10 % يا\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n20 % از قيمت بازار گران‌تر بخرد ، به شرط اين كه بانك مبلغ مورد تقاضاى او را تا مدّت معينى به او قرض دهد ، و يا اين كه كالا و جنسى را به بانك يا وكيل او به كمتر از قيمت بازار به نسبت معيّنى بفروشد ، به شرط اين كه بانك مبلغ مورد تقاضاى او را قرض دهد و همين طور در عكس قضيه ، اگر بخواهد وام به بانك دهد ، بانك كالا و جنسى را بيشتر از قيمت بازار از او بخرد به شرط اين كه مبلغ مورد نظر را به بانك قرض دهد ، يا اين كه كالا و جنسى را به كمتر از قيمت بازار ، بانك به او بفروشد به شرط اين كه مبلغى را تا مدّت معيّنى به بانك قرض دهد و با اين كار مىتواند از ربا دور شد .\r\nامّا فروختن مبلغى به ضميمه چيزى به مبلغ بيشتر تا مدّت معيّنى ، مانند اين كه يك صد تومان را به ضميمه يك قوطى كبريت و يا مثلًا يك عدد استكان را به يك صد وده تومان بفروشند به مدّت دو يا سه ماه يا بيشتر ، جائز نيست و اين عمل در واقع همان وام دادن با سود است كه به صورت خريد و فروش انجام مىشود ، و اما اگر واقعاً معامله جدى باشد ، اشكال ندارد .\r\n* مسأله 2 - در مسأله قبل گفته شد كه حكم قرض دادن به بانك مانند حكم قرض گرفتن از بانك است ، چنانچه در قرارداد وام ، شرط فايده و سود شده باشد ، ربا و حرام است و فرق نمىكند پولى كه به بانك داده مىشود به نحو سپرده‌ى ثابت باشد ؛ يعنى صاحب پول بر حسب قرارداد تا مدّت معيّنى نتواند از پول خود استفاده كند ، يا به نحو حساب در گردش كه هر موقع بخواهد بتواند از پول خود استفاده كند ، ولى چنانچه شرط سود نشده باشد و صاحب پول به اين قصد پول خود را به بانك نمىدهد كه فايده‌اى از آن عايد او گردد ، و اگر سودى هم به او ندهند خود را طلبكار نمىداند و مطالبه نخواهد كرد ، در اين صورت گذاشتن پول نزد آن بانك جايز است و اشكال ندارد .\r\nبانكى كه به وسيله دولت سرمايه‌گذارى شده و به سرمايه دولت مىباشد را دولتى مىنامند .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\n* مسأله 3 - گرفتن پول از بانك‌هاى دولتى وتصرّف در آن بدون اجازه حاكم شرع و يا وكيل او جايز است .\r\n* مسأله 4 - قرض گرفتن از بانك‌هاى دولتى در صورتى كه شرط سود و فايده در آن شده باشد ، جايز نيست و ربا و حرام است و فرق نمىكند كه قرض با وثيقه بوده باشد يا بدون وثيقه ، و وثيقه سند ملكى باشد يا اسناد اعتبارى مانند سفته وغيره .\r\n* مسأله 5 - سپردن پول به بانك دولتى به قصد زياد شدن آن جايز نيست و گرفتن سود و فايده بر آن پول ، ربا و حرام است ولى براى جلوگيرى از ابتلاء به ربا و حرام مىتواند در نيّت خود شرط گرفتن سود و فايده قرار ندهد و بنابراين گذارد كه اگر بانك سود و فايده ندهد ، خود را طلبكار نمىداند و مطالبه نخواهد كرد ، در اين صورت اگر بانك فايده‌اى داد ، مىتواند آن فايده را بگيرد و در آن تصرّف كند .\r\nاين بود حكم بانك‌هاى دولتى و از اين‌جا حكم بانك‌هايى كه با شراكتِ دولت سرمايه‌گذارى شده است معلوم مىگردد . چون پول موجود در اين بانك‌ها ، حكم بانك‌هاى دولتى را دارد .\r\nامّا حكم بانك‌هاى غير اسلامى مانند بانك‌هاى بلاد كفر ، چه دولتى باشد چه شخصى ، گرفتن پول از اين بانك‌ها جايز است ، و تصرّف در آن احتياج به اجازه حاكم شرع يا وكيل او ندارد ، و امّا حكم سپردن پول به اين بانك‌ها ، حكم سپردن پول به بانك‌هاى اسلامى نيست كه قبلًا گفته شد و چنانچه شرط سود و فايده در بانك‌هاى غير اسلامى شده باشد ، تصرّف در آن فايده و سود با اجازه حاكم شرع جايز است چون از باب استنقاذ حقّ مسلمان از كافر حربى مىباشد .\r\n\r\nاعتبارهاى بانكى\r\n\r\nواردات كالا\r\nكسى كه بخواهد جنس و كالاى اجنبى را از كشورهاى خارجى وارد كند ، بايد بنابر مقررات بين المللى در نزد يكى از بانك‌هاى كشورِ وارد كننده‌ى كالا ، گشايش اعتبار كند و بانكى كه در نزد او گشايش اعتبار شده متعهّد مىشود كه پس از انجام گرفتن\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nمقدّمات معامله بين طرفين فروشنده و خريدار ، چه از طريق مكاتبه و يا از طريق نمايندگى فروشنده در كشور خريدار به موجب فاكتور صادر شده از طرف فروشنده با تمام مشخصّات و اوصافِ كالاى مورد معامله از جهت كيفيّت و كميّت ، مبلغ مورد اتّفاق طرفين را به وسيله بانك كشور فروشنده به فروشنده بپردازد و با اين اقدام 10 % يا 20 % كلّ بهاى مورد سفارش را از سفارش دهنده دريافت مىكند تا تماميّت معامله از طرف خريدار به فروشنده اعلام و اسناد حمل را جهت دريافت بهاى كالا به بانك تحويل دهد ، و با تحويل گرفتن اسناد حمل كالابر طبق مشخصّات مذكور در موقع گشايش اعتبار تمام مبلغ را به فروشنده مىپردازد .\r\n\r\nصادرات كالا\r\nكسى كه بخواهد جنس و كالايى را به خارج كشور صادر كند بايد طبق مقررات ، اعتبارى در بانك گشايش شود تا بانك طبق تعهّد خود نسبت به پرداخت قيمت كالا و دريافت اسناد بر حسب مقررات جاريه اقدام نمايد و نتيجتاً عمل بانك در هر دو مورد صادرات و واردات يك چيز است و بر اساس تعهّد پرداخت مبلغ كالاى مورد معامله و گرفتن اسناد حمل و تحويل آن به سفارش دهنده انجام مىگيرد .\r\nيك نوع ديگر از اعتبار بانكى وجود دارد كه فروشنده‌ى كالا و يا نماينده او صورت و قائمه كالا را با ذكر تمام مشخصّات كميتى و كيفيتى بدون اين كه قبلًا مذاكره ومعامله‌اى با طرف مقابل يعنى خريدار انجام داده باشد ، به بانك مىفرستد و به بانك وكالت مىدهد كه اسناد را به طرف مقابل كه خريدار باشد عرضه كند . اگر خريدار به قيمت عرضه شده قبول كرد ، تقاضاى گشايش اعتبار مىكند ، آن موقع بانك بر حسب مقررات خود با دريافت 10 % يا 20 % از مبلغِ قيمت كالا ، قرار داد انجام معامله را با خريدار مىبندد و تعهّد مىكند كه تمام مبلغ را به فروشنده پرداخت نمايد و اسناد حمل آن را گرفته و به خريدار تسليم نمايد .\r\n* مسأله 6 - اين عمل بانك كه قبول گشايش و انجام تعهّدات باشد ، جايز است همين‌طور كه براى خريدار نيز عمل گشايش اعتبار جايز است واشكال ندارد .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n* مسأله 7 - جايز است بانك بابت انجام عمل گشايش وتعهّدات مربوطه مبلغى از سفارش دهنده و خريدار به عنوان كارمزد دريافت بدارد و اين عمل بانك را مىشود از نظر شرعى به يكى از دو عنوان فقهى تطبيق كرد :\r\n1 - ممكن است گفته شود كه خريدار بانك را براى اين عمل اجير مىكند وكارمزد پرداختى را كه به نسبت معيّنى از بهاى كالاى مورد سفارش كه مورد توافق بانك و خريدار مىباشد ، بابت اجرت عمل مزبور ، به بانك مىپردازد و در صورتى كه اين عمل با بانك دولتى انجام گردد ، چون بانك از پولى كه در اختيار دارد ، قيمت كالاى مورد سفارش را به فروشنده مىدهد ، لازم نيست از حاكم شرع يا وكيل او اجازه داشته باشد و همين‌طور در مسائل بعد كه گفته مىشود اگر طرف معامله بانك دولتى بوده باشد ، اجازه از حاكم شرع و يا وكيل او لازم نمىباشد .\r\n2 - ممكن است اين عمل ، از باب عقد جعاله بوده باشد ، يعنى سفارش دهنده با بانك قرار مىگذارد كه اگر بانك عمل گشايش اعتبار را براى او انجام دهد ، مبلغى را كه به عنوان كارمزد مىگيرد ، به بانك بپردازد و بانك پس از انجام عمل گشايش اعتبار ، حق دارد كه آن مبلغ را از او دريافت دارد . و نيز ممكن است عمل بانك را يك نوع معامله خريد و فروش بدانيم از اين جهت كه بانك مبلغ سفارش را با ارز خارجى و به پول كشور فروشنده كالا به او مىپردازد و از خريدار به پول رايج كشور خودش ، عوض آن را مىگيرد ، پس از آن ارز خارجى را در ذمّه خريدار به پول كشور خودش با فايده‌اى كه مىگيرد ، مىفروشد و چون مورد معامله ارزى دونوع مختلف مىباشد ، اشكالى پيدا نمىكند و جايز است .\r\n* مسأله 8 - آيا جايز است كه بانك بر حسب تقاضاى سفارش دهنده ، مبلغ كالاى مورد سفارش را تا مدّت معيّنى مطالبه نكند و بابت آن ، مبلغى از سفارش دهنده بگيرد ؟ ظاهر اين است كه گرفتن مبلغ اضافى و فايده براى بانك جايز باشد . و اين عمل چون به عنوان قرض نبوده است كه سود و فايده براى قرض بوده باشد ، ربا نمىشود بلكه بر حسب تقاضاى سفارش دهنده و به امر او بوده است و بر طبق قانون\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nاتلاف بابت ضمان زيان تأخير و ديركرد پرداخت پولى كه در ارز خارجى در ذمّه خريدار به فروشنده داده است ، دريافت مىدارد و اشكال ندارد . ولى چنانچه مبلغ سفارش را به عنوان قرض تا مدّت معيّن به خريدار بدهد و براى آن مدّت سود و فايده بگيرد ، جائز نيست و ربا خواهد شد مگر آن كه علاوه بر تأخير انداختن پول ، بانك در ضمن عملى مربوط به اين معامله براى خريدار انجام داده باشد و سفارش دهنده آن مبلغ فايده را بابت آن عمل از باب جعاله به بانك بدهد ، در اين صورت گرفتن آن فايده جايز است و اشكال ندارد .\r\nدر آنچه گفته شد فرق نمىكند كه به جاى بانك شخص ديگر مثلًا تاجرى كه مورد اعتماد طرفين فروشنده و خريدار بوده باشد ، آن اعمال را انجام دهد .\r\n\r\nنگهدارى كالا به وسيله بانك\r\nگاهى پس از آن كه قرارداد معامله بين وارد كننده و صادر كننده تمام شده باشد بانك كالا را به حساب وارد كننده نگهدارى مىكند بانك مبلغ سفارش را به فروشنده پرداخت كرده و با رسيدن اسناد وكالا به خريدار ابلاغ مىكند ، پس اگر وارد كننده از دريافت كالا در موعد معيّن تأخير كند ، بانك كالا را به حساب او نگهدارى مىكند و در مقابل اجرتى براى اين عمل دريافت مىدارد . گاهى نيز بانك نگهدارى و حفاظت كالا را به حساب فروشنده انجام مىدهد ، و اين در صورتى است كه صادر كننده‌اى كالا را بدون قرارداد و معامله قبلى حمل كرده و اسناد را به بانك فرستاده باشد تا بانك به بازرگانان شهر عرضه كند ، اگر كسى حاضر به خريد آن نشد ، آن موقع كالا را به حساب فرستنده كالا با دريافت كارمزد نگهدارى مىكند .\r\n* مسأله - در هر دو مورد چه بانك كالا را به حساب خريدار نگهدارى كند و چه به حساب فرستنده ، چنانچه گرفتن كارمزد و اجرت نگهدارى كالا به نحو شرط ضمن عقد بوده : ولو با بودن در ذهن طرفين و توجه به آن در اين‌گونه معاملات و يا اين كه عمل نگهدارى به درخواست يكى از وارد كننده و يا صادر كننده بوده است ، در اين صورت گرفتن اجرت و كارمزد براى بانك جايز است و اگر چنين شرطى به هيچ\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nنحوى با بانك نشده باشد ، بانك حق ندارد چيزى بابت نگهدارى به عنوان كارمزد دريافت بدارد .\r\nو اگر حمل كالا وارسال اسناد به وسيله بانك با قرارداد قبلى بين وارد كننده وصادر كننده صورت گرفته و بانك وصول اسناد را به وارد كننده ابلاغ كند و او از تحويل و گرفتن اسناد خوددارى كند ، جايز است بانك براى رسيدن به حق خود كه قيمت سفارش را به فروشنده پرداخت كرده است ، كالا را به ديگرى واگذار كند ، چون در اين‌گونه موارد بانك وكالت دارد و مجاز است كه از طرف وارد كننده ، كالا را به ديگرى بفروشد و اجازه در فروش ، اجازه در خريد است ، لذا خريدن آن كالا نيز جايز است .\r\n\r\nضمانت‌نامه‌هاى بانكى\r\nشخصى انجام كارى را ، چه از دولت و چه از اشخاص ، به نحو مقاطعه كارى قبول مىكند ؛ مانند ساختن مدرسه يا بيمارستان يا جاده‌سازى و مانند اين‌ها ، و در ضمن قرارداد ، صاحب كار براى اطمينان خود از مقاطعه كار ضمانت‌نامه بانكى براى مبلغ معيّنى مطالبه مىكند كه در صورت تخلّف مقاطعه كار از انجام اصل كار و يا تخلف از شرايط قرارداد به عنوان خسارت احتمالى آن تخلف از ضمانت‌نامه استفاده كرده و مبلغ وجه الضمان را دريافت دارد . در اين مواقع مقاطعه كار به بانك مراجعه مىكند و از بانك تقاضاى صدور ضمانت‌نامه‌اى به مبلغ مورد تقاضاى صاحب كار مىكند و بانك با دريافت تضمين لازم از مقاطعه‌كار ، ضمانت نامه صادر مىكند و براىصدور ضمانت نامه با نسبت مبلغ وجه الضمان از مقاطعه‌كار ، كارمزد دريافت مىكند .\r\nدر اينجا چند مسأله است :\r\nاوّل : در صحّت اين نوع ضمانت است ، ظاهر اين است كه در صورت تحقق عقد ضمان به هر نحوى كه دلالت بر وقوع آن عقد كند ، چه با لفظ باشد به طور صيغه ايجاب و قبول ، يا به غير لفظ و هر عملى كه دلالت بر آن كند ، صحيح مىباشد و فرق ندارد در اين كه ضامن به صاحب كار تعهّد نمايد كه مقاطعه‌كار بدهى خود و وجه\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nالضمان را بپردازد يا تعهّد كند كه مقاطعه‌كار به تعهّدات و شرايط خود وفا كند و در صورت تخلّف وجه الضمان را بپردازد .\r\nدوم : واجب است بر مقاطعه‌كار و - تعهّد كننده عمل كه در صورت تخلّف از انجام قرارداد ، به شرط خود كه پرداخت وجه الضمان باشد ، در صورتى كه اين شرط ضمن عقدى قرار داده شده باشد ، وفا كند و اگر از پرداخت وجه الضمان خوددارى كند ، صاحب كار به بانكى كه ضمانت نامه صادر كرده مراجعه مىكند و چون صدور ضمانت‌نامه به تقاضا ودرخواست مقاطعه‌كار بوده او ضامن بانك مىباشد ، آن‌چه بانك مىپردازد وخسارت مىكشد بايد مقاطعه‌كار بپردازد وبانك حقّ دارد از او مطالبه كرده ودريافت كند .\r\nسوم : كارمزد مخصوصى كه بانك بابت انجام ضمانت‌نامه از مقاطعه‌كار مىگيرد ، ظاهراً جايز مىباشد براى اين كه صادر كردن ضمانت‌نامه عمل محترم است و اجرت گرفتن بر عمل محترم جايز است و پرداخت كارمزد به بانك براى صدور ضمانت‌نامه ظاهراً از باب عقد جعاله است كه مقاطعه‌كار مبلغ كارمزد جهت عمل مزبور را جعل قرار مىدهد و ممكن است از باب اجاره بوده باشد كه بانك را به اين مبلغ براى عمل مزبور اجير قرار داده است ، ولى از باب صلح و يا عقد جداگانه‌اى نمىتواند باشد .\r\n\r\nفروش سهام\r\nگاهى شركت‌هاى سهامى براى فروش سهام و اسناد بهادار خود ، بانك‌ها را واسطه قرار مىدهند و بانك‌ها با دريافت مبلغى بر حسب قرارداد به عنوان واسطه به فروش وصرف آن سهام واسناد اقدام مىكنند .\r\n* مسأله - اين قرارداد با بانك‌ها جايز است براى اين كه عمل بانك يا از باب اجاره است كه شركت سهامى بانك را در مقابل پرداخت آن كارمزد براى اين كار ( فروش سهام ) اجير خود قرار داده است و يا از باب جعاله ، كه شركت سهامى متعهّد شده است كه اگر بانك اين كار را براى او انجام دهد ، اين مبلغ را به او بپردازد . در هر دو صورت اين قرارداد و معامله با بانك صحيح است و بانك با انجام دادن عمل مزبور حق دارد\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nكارمزد تعيين شده را دريافت كند .\r\n* مسأله - فروش و خريد سهام و اسناد بهادار از شركت‌هاى سهامى در صورتى كه در آن شركت‌ها معاملات ربوى انجام نشود ، جايز است ، ولى اگر معاملات ربادار در آن شركت‌ها انجام شود ، خريد سهام ولو بنحو الشركه ، جايز نيست .\r\n\r\nحواله‌هاى داخلى و خارجى\r\nدر اين‌جا چند مسأله وجود دارد وحواله به چند نوع مىباشد :\r\nمسأله اوّل : اين كه مشترى پولى در بانك داشته باشد و از بانك تقاضا كند كه چك بانكى يا حواله‌اى به عهده يكى از شعب خود در داخل كشور و يا به يكى از بانك‌هاى طرف حساب خود در خارج كشور صادر كند تا مشترى بتواند مبلغ چك يا حواله را در آن محل دريافت كند ، و بانك بابت اين عمل كارمزد وحقّ العمل از مشترى دريافت مىكند . گرفتن اين كارمزد وحقّ العمل را ممكن است به اين نحو تصحيح كرد كه چون بانك شرعاً ملزم نيست پولى كه از مشترى گرفته در شهر ديگر يا كشور ديگر بپردازد و حق دارد كه در همان محلّى كه از مشترى پول گرفته بپردازد و براى رفع يد از اين حقّ شرعى جايز است كه مبلغى كارمزد بگيرد كه پول مشترى را در شهر ديگر و يا در كشور ديگر به او بپردازد .\r\nمسأله دوم : اين كه مشترى پولى در نزد بانك نداشته باشد و بانك براى مشترى چك يا حواله‌اى صادر مىكند كه در داخل يا خارج كشور به مشترى خود قرض دهد وبرگشت اين كار وكالت دادن به مشترى است كه پول را به عنوان قرض دريافت كند و براى اين عمل بانك كارمزدى از مشترى مىگيرد و ممكن است گرفتن اين كارمزد را نيز به اين نحو تصحيح كرد كه بانك با اجازه دادن به مشترى كه چنين مبلغى را در محل مورد درخواست خود بتواند قرض بگيرد و اين يك نوع خدمتى است به مشترى كه بانك انجام مىدهد ، و جايز است براى اين خدمت مبلغى به عنوان كارمزد بگيرد .\r\nچنانچه حواله‌اى كه بانك در خارج كشور به مشترى مىدهد به پول كشور\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nخارجى بوده باشد و مشترى وكالتاً از بانك آن پول را براى خود قرض مىگيرد ، پس بانك حق دارد كه طلب خود را به همان پول خارجى از او مطالبه كند و چون از حق خود صرف نظر مىكند ، جايز است كه مبلغى به عنوان كارمزد بابت آن دريافت كند و يا اين كه مىتواند آن پول خارجى را با پول كشور مشترى به ضميمه اضافه‌اى كه بنام كارمزد مىگيرد ، تبديل ومعاوضه كند .\r\nمسأله سوم : شخصى مبلغى را در شهر خود به بانك مىدهد تا معادل آن را در داخل يا خارج كشور از بانك طرف آن بانك دريافت كند ، مثلًا پولى را در نجف اشرف به بانك مىدهد كه در بغداد بگيرد ، يا در شام ولبنان و يا كشور ديگر بگيرد ، و بانك بابت اين كار ، كارمزد و حقّ العمل مىگيرد ، عمل حواله مزبور اشكال ندارد و جايز است ، و همين‌طور گرفتن كارمزد و اجرت براى اين عمل اشكال ندارد وجواز گرفتن اجرت و مبلغ اضافى از دو راه قابل تصحيح است :\r\nاوّل اين‌كه گفته شود كه اين يك نوع معامله است كه بانك پول محل مشترى را به مبلغى از پول كشور خارجى مىفروشد ، پس گرفتن كارمزد ، اشكالى پيدا نمىكند .\r\nدوم اين‌كه گفته شود رباى حرام در قرض ، آن مبلغ اضافه‌اى است كه قرض دهنده از قرض گيرنده علاوه بر اصل پول مىگيرد ، ولى اگر قرض گيرنده از قرض دهنده مبلغى زيادتر و اضافه بگيرد ، آن حرام نيست و داخل در قرض ربوى نمىباشد .\r\nمسأله چهارم : اين كه كسى مبلغى در محلى از بانك مىگيرد وحواله مىكند كه بانك آن مبلغ را در محلّ ديگرى بگيرد و بانك بابت قبول اين حواله مبلغى كارمزد از آن شخص مىگيرد ، گرفتن اين كارمزد به يكى از دو راه جايز است :\r\nاوّل اين‌كه اگرحواله در پول‌هاى خارجى بوده باشد مانند اين كه ريال ايرانى بگيرد و پول غير ايرانى حواله كند ، در اين صورت معامله عنوان معامله بيع را پيدا مىكند كه بانك آن پول خارجى را با اضافه‌اى كه مىگيرد ، به پولى كه به آن شخص تحويل مىدهد مىخرد و در اين صورت گرفتن كارمزد ، داخل در معامله مىشود و جايز است .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nدوم اين‌كه بانك شرعاً ملزم نيست شرعاً پولى كه از آن شخص گرفته را در محل ديگر بپردازد و حق دارد اين كار را قبول نكند و مىتواند براى تنازل از اين حق ، مبلغى به عنوان كارمزد از او بگيرد ، در اين صورت گرفتن آن كارمزد جايز است .\r\nآنچه گفته شد از اقسام حواله‌هاى بانكى وتطبيق آنها با عناوين فقهى عيناً در اشخاص هم جارى است مانند اين كه كسى مبلغى را در محلّى به شخصى مىدهد كه آن مبلغ و يا معادل آن را در شهر و محل ديگرى دريافت كند و يا مبلغى را از شخصى در محلى بگيرد و معادل آن را در شهر ديگرى بپردازد و براى اين كار اجرت وكارمزد بگيرد ، در تمام اين صور ، گرفتن كارمزد جايز است .\r\n* مسأله - در آن‌چه گفته شد فرق نمىكند در اين كه حواله كننده مبلغى نزد شخصى كه بر او حواله مىكند داشته باشد يا اين‌كه پولى و مالى در نزد آن شخص نداشته باشد ، در هر دو صورت عمل حواله صحيح است .\r\n\r\nجايزه‌هاى بانكى\r\nگاهى بانك‌ها به منظور تشويق و ترغيب مشتريان براى سپردن پول بيشتر و يا باز كردن حساب ، از طريق قرعه‌كشى جايزه‌اى قرار مىدهند و به كسى كه قرعه به نام او اصابت كند ، جايزه مىپردازند .\r\n* مسأله - آيا جايز است كه بانك چنين عملى را انجام دهد و گرفتن آن جايزه شرعاً جايز است يا نه ؟\r\nدر اين مسأله تفصيل هست به اين كه اگر عمل قرعه كشى پس از اعلام بانك به صورت شرط از طرف مشتريان نباشد و پول خود را به اين شرط نگذارند كه قرعه كشى انجام شود ، بلكه قرعه‌كشى فقط به عنوان تشويق مشتريان بوده باشد كه بيشتر پول در آن بانك بگذارند و يا اشخاصى حساب در آن بانك باز كنند ، در اين صورت عمل قرعه جايز است و كسى كه قرعه به نام او اصابت كند جايز است آن جايزه را بگيرد . ولى اگر عمل قرعه‌كشى به نحو شرط ضمن عقد مانند عقد قرض و يا عقد ديگرى بوده باشد ، انجام بگيرد و از باب وفا به آن شرط قرعه بكشند ، جايز نمىباشد\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nو گرفتن جايزه نيز براى كسى كه قرعه به نام او اصابت كرده است به عنوان وفا به آن شرط جايز نمىباشد .\r\n\r\nتحصيل و نقد كردن سفته‌ها به وسيله بانك‌ها\r\nاز خدماتى كه بانك انجام مىدهد ، وصول كردن سفته‌هاى مشتريان مىباشد ، به اين ترتيب كه قبل از سررسيد آن ، وجود آن سفته را در آن بانك و شماره و مقدار وسررسيد آن را به متعهّد وامضاء كننده سفته اعلام وابلاغ مىكنند تا متعهّد سفته خود را براى پرداخت آن در سررسيد آماده كند و پس از وصول سفته مبلغ آن را در حساب مشترى منظور مىكنند و يا نقداً به مشترى مىپردازند و براى اين خدمت كارمزد دريافت مىكنند .\r\nوصول كردن چك‌هايى كه مشتريان در بانك مىگذارند نيز از اين قبيل است چنانچه چكى به عهده بانكى در شهر ديگر باشد و بانك آن چك را براى مشترى وصول كند ، از مشترى كارمزد مىگيرد .\r\n* مسأله - اين عمل بانك - وصول كردن سفته و يا چك‌ها براى مشتريان - ، جايز است و گرفتن كارمزد نيز براى اين عمل جايز مىباشد به شرط اين كه بانك فقط در گرفتن اصل مبلغ سفته و يا چك دخالت داشته باشد ، و چنانچه براى آن مبلغ سود و فايده‌ى نزولى قرار داده باشند در اين صورت تصدى بانك جايز نمىباشد . گرفتن كارمزد براى وصول مبلغ سفته و يا چك از نظر فقهى از باب جعاله مىباشد .\r\n* مسأله - گاهى متعهد سفته ، پولى در نزد بانك دارد و در آن سفته قيد شده است كه در سررسيدش به آن بانك مراجعه كند و بانك مبلغ سفته را از حساب او برداشت كرده و به طلبكار نقداً بپردازد و يا در حساب طلبكار منظور نمايد و اين كار به اين معنى است كه متعهّد سفته ، طلبكار خود را به بانك حواله كرده و چون در نزد بانك پول داشته و بانك بدهكار او مىباشد ، عمل حواله صحيح بوده و احتياج به قبول ندارد .\r\nبنابر اين فرض جايز نيست كه بانك براى پرداخت بدهى خود كارمزد دريافت\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nكند و اگر - به طورى كه قبلًا اشاره شد - مشترى سفته را بدون اين كه حواله‌اى از جانب خود متعهد شده باشد ، جهت وصول به بانك بدهد ؛ در اين صورت گرفتن كارمزد جايز است .\r\nصورت سومى نيز وجود دارد ، اين‌كه متعهد سفته ، بدون آن كه پولى در بانك داشته باشد و بانك به او بدهكار باشد ، مبلغ سفته را به بانك حواله مىكند ، و بانك نيز اين حواله را قبول مىكند و مبلغ آن را مىپردازد و بابت قبولى حواله از متعهد سفته ، كارمزد مىگيرد و گرفتن اين كارمزد نيز جايز است .\r\n\r\nخريد فروش پول‌ها و ارزهاى خارجى\r\nاز خدمات بانكى خريد و فروش پول‌هاى كشورهاى خارجى است و به دو منظور اين عمل انجام مىشود : يكى در اختيار قرار دادن آن به اندازه كافى به موجب احتياج مردم و تقاضاى روز ، و ديگرى به دست آوردن سود از راه خريد و فروش آن .\r\n* مسأله - خريد و فروش پول‌هاى خارجى ، زيادتر از آنچه خريدارى شده ، جايز است چه به بيشتر از آنچه خريده است بفروشد يا به مساوى ، و فرق ندارد كه معامله با مدت باشد يا بدون مدّت ، چون بانك همان‌طور كه معاملات آنى و فورى انجام مىدهد ، معاملات مدت‌دار نيز انجام مىدهد .\r\n\r\nحساب‌هاى جارى\r\nكسى كه حساب جارى در بانكى دارد و پولى در بانك گذاشته ، حق دارد كه هر مبلغى كه بخواهد و بيشتر از موجودى او نباشد ، از بانك برداشت كند ، البته گاهى بانك اجازه مىدهد كه مشترى حتى با نداشتن موجودى در حساب ، مبلغ معينى را برداشت كند ، و اين عمل برحسب اعتمادى است كه به مشترى خود دارد . اين نوع برداشت را برداشت آزاد مىنامند و بانك براى اين مبلغ فايده مىگيرد .\r\n* مسأله - آيا جايز است كه بانك اين فايده را بگيرد ؟ ظاهراً بلكه قطعاً گرفتن اين فايده جايز نيست ، براى اين كه فايده‌اى است براى قرض و آن ربا است . ولى بنابر\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nآنچه در اول مسائل بانكى گفته شد چنانچه به يكى از آن عناوين شرعى تطبيق كند ، مانعى ندارد و مىتوان گفت كه گرفتن اين فايده صحيح باشد .\r\n\r\nخريد و فروش سفته‌ها\r\nماليّت هر چيزى به يكى از اين دو طريق ثابت مىشود : اوّل اين‌كه آن چيز منافع وآثار خاصّى داشته باشد كه عقلاء به دليل آن منافع و آثار بر آن چيز رغبت پيدا مىكنند ، مانند چيزهاى خوردنى و آشاميدنى و آنچه از اين قبيل است ؛ دوم اين‌كه از ناحيه مقامى كه اعتبار در دست اوست ، بر آن چيز اعتبار مالى داده شود ؛ مانند اسكناس‌هايى كه دولت‌ها در اختيار مردم مىگذارند و يا تمبرهاى دولتى و يا هر شىء بهادارى كه دولت براى آن بها و ماليّت قائل شده است .\r\n* مسأله - بيع و معامله و خريد و فروش از جهاتى با قرض و وام دادن فرق دارد و امتياز پيدا مىكند :\r\nاوّل : اين كه مبنا در بيع و فروش چيزى را در عوض چيز ديگر به ملك ديگرى در آوردن است ، نه به طور رايگان و مجانى - ولى در قرض چيزى و مالى را به ملك كسى در مىآوريد به اين شرط كه آن مال در ذمّه گيرنده باشد و آن كس ضامن وعهده‌دار مانند آن چيز و مال بوده باشد ، در صورتى كه مانند داشته باشد و در صورتى كه مانند نداشته باشد ، ضامن و عهده‌دار قيمت آن چيز بوده باشد .\r\nدوم : اين كه در بيع و فروش بايد آنچه فروخته مىشود - كالا - با آنچه به جاى او گرفته مىشود - بها - با هم فرق داشته باشند و نمىشود هر دو يك چيز باشند ، پس در غير اين صورت بيع محقّق نمىشود ، ولى در قرض لازم نيست كه مال و عوض آن يك چيز نباشد و اگرخود آنچه را قرض گرفته‌اند و يا مانند آن را كه هيچ فرقى باهم نداشته باشند به جاى مال قرض بدهند ، صحيح است ، و مثلًا اگر صد عدد تخم مرغ را به صد وده تخم مرغ در ذمّه بفروشند كه هيچ فرقى بين آنها نباشد ، صحيح نيست و اين معامله ، قرض است كه به صورت بيع انجام شده و چون زيادى در آن به عمل آمده ، ربا و حرام است .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nسوم : اين كه نوع ربا در بيع و فروش با نوع ربا در قرض فرق مىكند . در قرض هر نوع زيادى كه شرط و رعايت شده باشد ، ربا و حرام است به خلاف بيع كه زيادى در آن حرام نيست ، مگر اين كه چيز فروخته شده و عوض آن از يك جنس و با كيل و وزن فروخته شوند كه در اين صورت اگر زيادى بگيرند ، حرام است ، ولى اگر از يك جنس نبودند و يا به صورت پيمانه و كشيمنى فروش نمىشوند ، زيادى گرفتن در آن حرام نيست . مثلًا اگر صد عدد تخم مرغ را به صد و ده عدد تخم‌مرغ ، به مدّت دو ماه قرض دهند ، ربا و حرام است ، ولى اگر صد عدد تخم‌مرغ را به صد و ده عدد تخم‌مرغ به مدّت دو ماه بفروشند ، در صورتى كه بين آنها يعنى عوض و معوّض از جهت حجم - كوچكى و بزرگى - و يا نوعيّت آنها فرق داشته باشد معامله صحيح است و اگر فرق نداشته باشند گفتيم قرض ربوى است كه به صورت بيع انجام مىشود .\r\nچهارم : اين كه ربا در معامله غير از ربا در قرض است . چنانچه معامله ربوى باشد ، اصل معامله باطل است ، نه فروشنده مالك و صاحب بها مىشود و نه خريدار صاحب مال مىشود ، يعنى شرعاً هيچ‌يك از مال فروشنده و مال خريدار به آن ديگرى منتقل نشده است . ولى در قرض اين طور نيست ، چنانچه قرض ربوى باشد ، فقط مقدار زيادى كه به عنوان ربا گرفته مىشود به قرض دهنده منتقل نمىشود و قرض گيرنده مىتواند در پول و يا مالى كه به قرض گرفته تصرّف نمايد .\r\n* مسأله - پول‌هاى كاغذى مانند اسكناس‌ها چون از نوع كالاهايى نيست كه با پيمانه و يا وزن و كشيمنى خريد و فروش شوند ، پس جايز است كسى كه پولى از كسى طلب دارد ، آن را به كمتر از آن ، نقداً بفروشد ؛ مثلًا ده تومان طلب خود را در ذمّه كسى به نه تومان يا صد تومان را به نود تومان بفروشد .\r\n* مسأله - سفته‌هاى ريالى كه ما بين مردم و تجار معمول است و با آنها معامله مىكنند مانند اسكناس نيست كه براى خود آنها ماليّت قايل شده باشند ، بلكه آنها يك نوع مدرك وسندى است كه گواهى مىكنند مبلغ ثبت شده در آن ، بدهى و دين است كه در ذمّه متعهّد و امضاء كننده سفته مىباشد ، پس مشترى موقعى كه سفته‌اى به\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nفروشنده‌ى كالا مىدهد در واقع بهاى كالاى خريدارى شده را نداده است و لذا چنانچه آن سفته در دست فروشنده گم شده باشد يا سوخته باشد ، چيزى از مال فروشنده تلف نشده و ذمّه مشترى فارغ و برى نشده است ، به خلاف اين كه اگر بهاى كالا را اسكناس داده بود و گم مىشد از كيسه كه فروشنده رفته و ضرر كرده است .\r\n* مسأله - سفته‌ها بر دو نوع است :\r\nاول : نوع اول حكايت از يك بدهى واقعى مىكند ؛ يعنى امضاء كننده مبلغ ذكر شده‌درسفته را حقيقتاً به صاحب سفته بدهكار است و سفته مدرك آن بدهكارى است .\r\nدوم : نوع دوم حكايت از واقعيّت ندارد و فقط يك عمل صورى مىباشد كه به منظور خاصى صادر شده است . در نوع اوّل كه حقيقتاً صاحب سفته به موجب آن طلبكار است ، جايز است كه طلب مدّت‌دار خود را كه در ذمّه بدهكار دارد ، به مبلغ كمترى به وجه نقد به بانك يا شخص ديگرى بفروشد و به جاى صاحب سفته ، خريدار سفته طلبكار مىشود ، ولى فروختن آن به طور نسيه و به مدّت ، بنابر احتياط واجب جايز نيست ، چون شامل فروش بدهى به بدهى مىباشد .\r\nامّا نوع دوم كه سفته صورى مىباشيد جائز نيست صاحب سفته آن را به ديگرى بفروشد ، چون در واقع طلبى در ذمّه امضاء كننده آن سفته ندارد ، بلكه اين سفته به اين منظور صادر شده كه صاحب سفته و كسى كه به حواله كرد او مىباشد بتواند از آن استفاده كرده و با كم كردن مقدارى از مبلغ به ديگرى بفروشد ، ولذا به اين نوع سفته‌ها ، سفته صورى و مجامله‌اى گفته مىشود و فروختن آن به بانك در واقع نوعى قرض كردن صاحب سفته از بانك ، و حواله كردن بانك به عهده امضاء كننده آن است با اين كه در ذمّه او طلبى ندارد ، بنابراين مبلغى كه بانك بابت مدّت آن سفته كم مىكند ، ربا و حرام است .\r\nولى ممكن است براى نجات از گرفتارى ربا ، فروش اين نوع سفته را به بانك به صورت يك معامله صحيح و شرعى در آورد ، به اين صورت كه متعهّد سفته به\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nشخصى كه سفته به حواله كرد او مىباشد ، وكالت مىدهد كه مبلغ سفته را با كم كردن مقدارى در ذمّه او ، به بانك بفروشد در صورتى كه وجه سفته با نوع ديگرى از پول معاوضه وفروخته شود مثلًا وجه سفته اگر هزار تومان ايرانى باشد او را دو ماهه به پنجاه دينار عراقى در ذمّه متعهّد صورى سفته بفروشد ، باز وكالت داشته باشد كه آن پنجاه دينار عراقى را از قبل متعهّد سفته ، دو ماهه به هزار تومان ايرانى به خودش بفروشد و به اين ترتيب ذمّه صاحب سفته بدهكار مىشود به مقدار مبلغى كه متعهّد سفته به بانك بدهكار گرديده است ، ولى چون در صحّت اين معامله لازم است كه وجه مبلغ سفته با عوض آن مغاير باشد ، لذا نتيجه زيادى نخواهد داشت و در صورت يك نوع بودن پول مانند ريال به ريال ، اين همان قرض با سود است كه جايز نيست و يا اين كه با توجه بانك به اين كه سفته صورى است و واقعيّت ندارد ووجه سفته را به صاحب سفته قرض مىدهد ، مبلغى را كه از وجه سفته كم مىكند به عنوان كارمزد و حقّ العمل ثبت در دفاتر و تحصيل آن به موقع و در سررسيد منظور كند و در اين صورت نيز اشكالى ندارد .\r\nمراجعه متعهّد سفته به كسى كه از آن استفاده كرده است و گرفتن مبلغ سفته تماماً اشكال ندارد و ربا نمىباشد ، چون استفاده كننده سفته تمام مبلغ را به عهده او حواله كرده است و او هم پرداخت كرده است ، پس ذمّه صاحب سفته بدهكار شده است به همان مقدار كه حواله كرده است .\r\n\r\nحواله‌هاى بانكى\r\nكسى كه بدهكار كسى است مىتواند طلبكار خود را با صادر كردن چك و يا به وسيله دستور كتبى به بانك حواله كند كه مبلغ بدهى او را بانك به طلبكار بدهد ، مانند اين كه اگر تاجرى كالايى از خارج بخرد ، تمام بهاى آن و يا مقدارى از بها را نداده باشد و به فروشنده مديون باشد و به بانك مراجعه مىكند كه بدهى او را به وسيله شعبه و يا طرف حساب خود در شهر فروشنده كالا به او بپردازد وحواله دهنده مبلغ ، طلب فروشنده را به پول كشور خود به بانك مىپردازد و يا مىنويسد از حساب جارى او\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nبرداشت كند . و در اين كار دو حواله انجام مىشود :\r\nاوّل : حواله بدهكار ، طلبكار خود را به بانك كه به جاى او بانك بدهكار ، طلبكار او مىشود .\r\nدوم : حواله بانك ، طلبكار را به شعبه خود در خارج و يا بانك ديگرى كه طرف حساب اين بانك مىباشد و هر دو حواله شرعاً صحيح است .\r\n* مسأله - جايز است كه بانك در مقابل عمل انجام حواله كارمزد وحقّ العمل از حواله كننده بگيرد ، چون حق دارد از انجام عمل حواله خوددارى كند ، پس جايز است كه براى تنازل از اين حق و انجام حواله ، كارمزد دريافت دارد ، ولى در صورتى كه از طرف بدهكار دستورى به بانك داده نشده بود و خود بانك بدهى او را پرداخت و وفا كرده است ، جايز نيست كارمزد بگيرد چون جايز نيست بدهكار چيزى بابت اداى دين خود در محلّ خود بگيرد ، ولى چنانچه بدهكار پولى نزد بانكى كه به او حواله كرده نداشته باشد و بانك بدهى او را بپردازد ، چون در ذمّه بانك چيزى نداشته ، جايز است كه بانك در مقابل قبولى حواله ، كارمزد دريافت كند و چون قبول حواله بر بانك واجب نبوده و مىتوانست از آن خوددارى كند ، بنابراين مىتواند در مقابل تنازل از اين حق و انجام عمل حواله مبلغى كارمزد بگيرد .\r\n* مسأله - آنچه از احكام و مسائلى كه در گذشته گفته شد و داراى حالت خاصّ و وضعيّت مخصوصى بودند ، بين بانك‌هاى شخصى ودولتى و يا مشترك بين اشخاص و دولت فرق نمىكند و در تمام آنها بستگى به آن وضعيّت و حالت خاصّ دارد ، در هر موردى كه از مصاديق آن وضعيّت بوده باشد ، حكم آن همان است كه گفته شد .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n\r\nاستفتائات مسائل بانكى\r\nس 1 - پولهايى كه بابت مضاربه يا ساخت خانه مىدهند ، با توجّه به اين كه سود نسبتاً تضمين شده است و مورد زيان مشتركاً تقسيم نمىشود ، چه صورت دارد ؟\r\nج 1 - اگر نحوه قرارداد ، مطابق با يكى از عقود اسلامى باشد ، اشكال ندارد و الّا جايز نيست .\r\nس 2 - آيا بانك مىتواند وام گيرنده را موظّف به پرداخت حقّ بيمه كند تا در صورت مرگ ، بيمه قرض او را بدهد ؟\r\nج 2 - در صورتى كه شرط بيمه ، در ضمن يك عقد لازمى شرط گردد ، لازم الوفاء است و الّا لازم الوفاء نيست و الزام وام گيرنده اشكال ندارد ، در صورتى كه ربطى به مسئله وام نداشته باشد تا رباى قرضى مصداق پيدا نكند .\r\nس 3 - آيا دولت مالك است يا خير ؟ و آيا اين مسئله از قديم بين فقهاء مطرح بوده و اتّفاقى است يا اختلافى ؟\r\nج 3 - دولت مالك است و مسئله بين فقهاء مطرح بوده و مورد اختلاف هم مىباشد .\r\nس 4 - بهره‌هايى كه بانكها براى پولهاى پس‌انداز شده مىدهند ، چه حكمى دارد ؟\r\nج 4 - در صورتى كه به شكل يكى از قراردادهاى عقود اسلامى باشد ، اشكال ندارد .\r\nس 5 - در مضاربه‌هاى امروزه سود و زيان متوجّه عامل است و صاحب سرمايه فقط در سود شريك است ، بنابراين چه سود حاصل شود چه نشود ، عامل ملزم به پرداخت سود مورد توافق به صاحب سرمايه است ، آيا اين روش صحيح است ؟\r\nبفرمائيد كه راه شرعى چيست ؟\r\nج 5 - در مضاربه شرعى چنين نيست كه ضرر مشترك بين مالك و\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nعامل باشد ، بلكه زيان مخصوص مالك است و حقّ شرط كردن به اين كه ضرر به صورت اشتراك باشد ندارند ، مگر آن كه عامل قبول كند كه خسارت از كيسه خود باشد ، كه اين از قبيل شرط خارج است و اشكالى ندارد و مىتواند هم در پايان كار يك نوع مصالحه با مالك نمايد تا ضرر تنها متوجّه مالك نشود ، لذا اين نوع مضاربه توأم با مصالحه بهترين راه مشروعى است كه بتوان با آن تجارت نمود ، به شرط اين كه شرايط مضاربه رعايت شود .\r\nس 6 - مقدارى از حقوق كارمندان بانك به صورت مضاربه يا واضح تر به صورت ربوى است زيرا از متقاضيان سود گرفته مىشود ، چه حكمى دارد ؟\r\nج 6 - چون كارمندان براى بانك كار مىكنند و بانك هم درآمد حلال دارد ، مزد كار آنها اشكالى ندارد و بر فرض مشتبه بودن ، مىتوانند با حاكم شرع مصالحه كنند .\r\nس 7 - پولى كه در بانكها مىگذارند ، گاهى اوقات به قصد سود و گاهى اوقات به قصد امنيّت است ، در هر دو حال بعد از مدّتى به آن سود تعلّق مىگيرد ، اين سود چه حكمى دارد ؟\r\nج 7 - اگر شرط سود نشود بلكه به جهت امنيّت پول را در بانك بگذارد و خود بانك چيزى را بدهد ، اشكالى ندارد .\r\nس 8 - سپرده‌هاى ثابت در بانكها چه حكمى دارد ؟\r\nج 8 - اگر به صورت مضاربه باشد و شرايط آن رعايت شود ، گذاشتن پول و گرفتن سود اشكال ندارد ولى اگر به صورت وام با سود معيّن ( مشروطاً بر اين كه تا مدّتى برداشت نكند ) بگذارد ، رباى قرضى و حرام است .\r\nس 9 - سودى كه بانكها به پس انداز مىدهند ، چون موجب جبران كمى از كاهش\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nارزش پول است كه بوسيله دولت ايجاد مىشود ، آيا ربا است ؟\r\nج 9 - به نظر ما مسئله جبران كاهش ارزش قيمت پول تمام نيست و سود صدق مىكند كه اگر بر اساس يكى از عقود اسلامى باشد ، ربا محسوب نمىشود و الّا مصداق ربا و حرام است .\r\nس 10 - صندوق قرض الحسنه هنگام پرداخت وام دو الى چهار درصد از گيرندگان وام ، بعنوان مخارج صندوق دريافت مىكند آيا ربا است ؟\r\nج 10 - اگر وجه را بعنوان كارمزد يا معامله نمودن بعضى از اوراق و كارتهاى صندوق با رضايت طرفين دريافت نمايد ، اشكالى ندارد و الّا محلّ اشكال است .\r\nس 11 - گرفتن وام از بانك به جهت تعمير خانه و مصرف آن در جاى ديگر چه صورت دارد ؟\r\nج 11 - در صورتى كه مشروط به مصرف خاصّى شده باشد در راه ديگر نمىشود استفاده كرد .\r\nس 12 - اگر كسى منبع درآمد خود را ، با گذاشتن پول در بانك و گرفتن سود قرار دهد چگونه است ؟\r\nج 12 - اگر از راههاى شرعى انجام گيرد ، اشكال ندارد .\r\nس 13 - دويست هزار تومان از بانك اسلامى قرض گرفته‌ام در باز پرداخت ، بايد پانصد هزار تومان بدهم آيا شرعاً جايز است و اگر مسئولين و رئيس بانك بگويد كه به صورت مضاربه عمل مىكنيم ، چه حكمى دارد ؟\r\nج 13 - گرفتن پول ، بيش از مقدار قرض ، ربا و حرام است مگر قرارداد به صورت عقد مضاربه باشد و شرايط آن رعايت شود كه در اين صورت گرفتن سود به اين نحو جايز است .\r\nس 14 - خريد سهام بانكها و مؤسسات اعتبارى پولى كه در بعضى موارد مرتكب ربا مىشوند چگونه است ؟\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nج 14 - خريد سهام بانك اشكال ندارد و لو آنكه احتمال داده شود در بعضى از موارد مرتكب ربا گردد ولى در صورتى كه بدانند سود دريافتى با مال حرام مخلوط شده است ، بايد تخميس گردد .\r\nس 15 - بانكها و صندوقهاى قرض الحسنه در قبال وامى كه مىدهند مبلغى پول به عنوان كارمزد مىگيرند آيا اين ربا نيست در صورت جواز ميزان كارمزد چه مقدار بايد باشد ؟\r\nج 15 - اگر واقعاً كارمزد مىگيرند اشكال ندارد و ميزان آن بستگى به خرجهايى دارد كه صندوق متحمّل آن است .\r\nس 16 - بانك براى تهيّه ماشين آلات و موّاد اوّليه ، وامى به صورت زير در اختيار صاحب كارگاه قرار مىدهد : جنس مورد نياز را بايد صاحب كارگاه انتخاب نمايد و فروشنده را به بانك معرّفى كند بانك با خريد نقدى جنس مذكور از فروشنده آن را به صورت اقساط به صاحب كارگاه به زياده مىفروشد سئوال اين است كه اگر شخص ، نياز به جنس مذكور ندارد و فقط براى گرفتن پول از بانك فاكتورى صورى از فروشنده به بانك ارائه مىدهد و پولى را كه بانك به فروشنده بابت فاكتور مىپردازد از او مىگيرد :\r\nالف - در صورتى كه مسئولين بانك علم به صورى بودن فاكتور داشته باشند پرداخت وجه چه صورتى دارد ؟\r\nب - در صورتى كه مسئولين بانك علم به صورى بودن فاكتور نداشته باشند چه صورتى دارد ؟\r\nج - دادن فاكتور صورى توسط فروشنده و دريافت وجهى در قبال آن جهت دريافت وام چگونه است ؟\r\nد - دريافت اين گونه وام صورى و پرداخت زياده در مقابل آن ربا محسوب مىشود يا خير ؟\r\nج 16 - جايز نيست زيرا موجب مىگردد كه اكل مال بالباطل تحقّق\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nپيدا كند .\r\nالف و ب - براى مسئولين بانك اشكال ندارد ولى براى مشترى بانك جايز نيست با اين ضوابط پول را از بانك تحويل بگيرد .\r\nج - جايز نيست .\r\nد - ربا محسوب نمىشود بلكه اكل مال بالباطل است .\r\nس 17 - برخى از مؤسسات قرض الحسنه و يا بانكها در ازاى تأخير در پرداخت اقساط وام مشتريان خود اقدام به اخذ جريمه ديركرد مىكند آيا اخذ جريمه ديركرد جايز است و در صورت حرام بودن راه شرعى آن چيست ؟\r\nج 17 - حرام است و راه شرعى هم ندارد .\r\nس 18 - اگر قبل از واگذارى وام بين وام گيرنده و صندوق قرض الحسنه قراردادى به اين صورت كه اگر وام گيرنده در پرداخت اقساط خود تأخير كند بايد جريمه ديركرد پرداخت كند ( مثلًا به فلان مبلغ ) اخذ جريمه ديركرد در اين صورت چگونه است ؟\r\nج 18 - جايز نيست .\r\nس 19 - اگر مؤسسه‌اى به اجبار از وام گيرنده جريمه ديركرد دريافت كند آيا بر دهنده آن هم حرمت دارد ( دهنده ديركرد راضى به پرداخت جريمه ديركرد نيست ) اگر اشكال دارد راه شرعى پرداخت آن براى دهنده ديركرد چيست ؟\r\nج 19 - اگر هنگام قرارداد وام گيرنده مىداند كه دير خواهد كرد و جريمه بايد بدهد ، جايز نيست وام بگيرد ولى اگر مىداند كه در وقت مقرّر پرداخت مىكند و مشمول جريمه نمىشود ، گرفتن وام اشكال ندارد و اگر در بعضى از ماهها امكان سر موعد پرداخت كردن را نداشت و مجبور شد كه جريمه را بدهد براى شخص وام گيرنده اشكال ندارد .\r\nس 20 - اگر چنانچه در جامعه اسلامى مؤسسات ربوى باشد ( مؤسساتى كه به طريق غير شرعى ديركرد يا كارمزد و يا سود دريافت مىكنند و علناً معاملات ربوى\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nانجام مىدهند بنام مضاربه و . . . )\r\nالف - كار كردن و حقوق گرفتن از چنين مؤسساتى چه حكمى دارد ( در فرض آنكه پول آن مؤسسه آلوده به رباست )\r\nب - وظيفه مسلمين در قبال چنين مؤسساتى چيست ؟\r\nج - سپردن پول در چنين مؤسسات آلوده به هر نيّت چگونه است ؟\r\nد - اگر چنانچه فعاليت اقتصادى جامعه متوقف به انجام چنين معاملات ربوى باشد آيا تأسيس چنين مؤسساتى جايز است ؟\r\nج 20 - الف - اگر از عين پول ربوى حقوق را ندهند و در حقيقت ذمّه مسئولين مؤسسه مشغول شود و بعد پول بدهند ، اشكال ندارد ولى اگر از پول به دست آمده از ربا داده شود حرام است .\r\nب - قطع رابطه با اين گونه مؤسسات .\r\nج - خالى از اشكال نيست .\r\nد - توقف فعاليتهاى اقتصادى به اين گونه مؤسسات قطعاً محرز نيست و هيچگاه اقتصاد اسلامى متوقف بر معاملات ربوى نخواهد بود .\r\nس 21 - برخى از بانكها و يا مؤسسات قرض الحسنه و امثال آن به مشتريان خود پس از اينكه پول مشتريان مثلًا 4 يا 6 ماه در مؤسسه بانك مذكور به صورت قرض الحسنه كار كرد وام با سود 26 درصد و يا بيشتر يا كمتر عطا مىكند :\r\nآيا اين طريق وام دادن صحيح است ( مشترى مجبور است پول خود را در مدّت معيّن در نزد بانك بالاجبار به صورت قرض الحسنه بگذارد و اين موضوع يكى از شروط وام گرفتن از آن بانك است ) ؟\r\nج 21 - اگر هر وقت خواسته باشد بتواند پول را از بانك خارج كند و لو آنكه به او وام داده نشود و نحوه سود مطابق با يكى از عقود اسلامى باشد ، اشكال ندارد ولى اگر حقّ برداشت پول را ندارد اين نحوه وام صحيح نيست .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nس 22 - اگر كسى مجبور باشد از اين مؤسسات وام بگيرد وام گرفتن چه حكمى دارد ( گفته مىشود اگر در مقام ضرورت باشد اشكال ندارد ، مقام ضرورت چيست ) ؟\r\nج 22 - با شرايط شرعى و عقود اسلامى اشكال ندارد گرچه اگر اضطرار واقعى پيش آيد ، مانعى ندارد .\r\nس 23 - سپردن پول به اين مؤسسات چه حكمى دارد ؟\r\nج 23 - اگر مطابق با عقود اسلامى عمل مىشود و سپرده‌گذار هرگاه خواسته باشد بتواند پول خود را بردارد ، اشكال ندارد .\r\nس 24 - كانون فرهنگى انصارالمهدى ( عج ) جهت ارتفاع مشكلات اقتصادى اعضاى خود در كنار فعاليتهاى فرهنگى اقدام به تأسيس صندوق قرض الحسنه نموده است نحوه فعاليت صندوق مذكور به اين ترتيب است كه افرادى كه مىخواهند در صندوق عضو شوند بايد براى افتتاح حساب مبلغ سى هزار ريال به حساب خود واريز نمايند اين مبالغ پس از جمع‌آورى در هر ماه به قيد قرعه و با لحاظ كردن شرايط اولويّت به اعضاء صندوق به صورت وام پرداخت مىشود با توجّه به اطلاعات بالا مقتضى است كه سئوالات ذيل را پاسخ فرمائيد :\r\n1 - آيا افتتاح اين صندوق جايز است ؟\r\n2 - با توجّه به اينكه صندوق مبالغى را جهت امورات جاريه خود ( خرج صندوق ) بايد هزينه كند دريافت كارمزد چه صورت دارد ؟\r\n3 - مقدار كارمزد چقدر بايد باشد ؟\r\n4 - اگر اعضاى وام گيرنده در پرداخت اقساط خود تأخير كردند آيا جايز است مبلغى به عنوان ديركرد دريافت كرد ؟\r\n5 - مبلغ ديركرد چقدر بايد باشد ؟\r\n6 - چون فعاليتهاى فرهنگى كانون نياز به بودجه دارد و اين كانون منبع درآمدى ندارد و چون اين صندوق زيرنظر كانون است آيا جايز است كه مقدارى از كارمزد را جهت هزينه در فعاليتهاى فرهنگى كانون استفاده كرد ؟\r\n\r\n","description":"","footnote":"","page_name":" 279 ","page_number":279},
  {"content":"\r\n\r\n7 - مسئولين صندوق مبالغى را به عنوان كمك به كانون بطور ماهانه از اعضاء صندوق دريافت مىكند اگر چنانچه اين مبلغ از ساير اعضاء كانون كه در صندوق عضو نيستند دريافت نگردد :\r\nالف - آيا دريافت اين مبالغ جايز است ؟\r\nب - دريافت مبالغ چگونه بايد باشد ؟\r\n8 - براى پيشرفت فعاليتهاى فرهنگى اين مجموعه پيشنهادات خود را بفرمائيد ؟\r\nج 24 - ج س 1 - اگر در هنگام بازپرداخت وام اضافه‌اى را نگيرند اشكال ندارد .\r\nج س 2 - اگر واقعاً به اندازه كارمزد بگيرند نه اينكه نامش كارمزد باشد و در حقيقت سود پول ، اشكال ندارد .\r\nج س 3 - به اندازه‌اى كه كارهاى دفترى و ادارى و حقوق كارمندان تأمين شود\r\nج س 4 - جايز نيست .\r\nج س 5 . . . . . . . . . . .\r\nج س 6 - اگر خود وام گيرندگان بدون اجبار خواسته باشند به اين كانون كمك كنند اشكال ندارد ولى اگر بالاجبار براى امور فرهنگى پول بگيرند حرام است ج س 7 - حكم روشن شد .\r\nج س 8 - مردم را تشويق كنيد كه خودشان با رضايت خاطر كمك نمايند .\r\nس 25 - با توجّه به اينكه بانكهاى جمهورى اسلامى قانوناً موظف هستند كه تحت يكى از عناوين عقود اسلامى پول در اختيار متقاضيان قرار دهند چنانچه قرارداد به جهتى باطل باشد تكليف گيرنده و كارمند بانك را تعيين فرمائيد كه آيا كارمند و رؤساى بانك مجاز به پرداخت وام غير مشروع هستند يا خير و گيرنده حقّ تصرّف در پول را دارد يا خير ؟\r\nج 25 - مسئولين بانك بايد طبق عقود اسلامى عمل نمايند و نبايد\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nوامى را كه عقدش باطل است ، به گيرنده پرداخت نمايند و گيرنده با آنكه مىداند عقد باطل است ، نمىتواند در پول تصرّف نمايد .\r\nس 26 - در وامهاى جعاله كه قانوناً بانك موظف است مورد قرارداد را انجام دهد بانك فقط پول در اختيار جاعل قرار مىدهد و از او مىخواهد كه به وكالت از طرف بانك كار خود را انجام دهد و بعداً علاوه بر پول دريافتى مبلغى به عنوان حقّ الجعاله به بانك بپردازد كه در حقيقت جاعل شخصاً مورد جعاله را با پول بانك به انجام رسانده و حقّ الجعاله را بانك دريافت مىدارد بفرمائيد اين گونه قرارداد صورت شرعى دارد يا خير ؟\r\nج 26 - به نظر ما جعاله قابليت اين گونه موارد را ندارد .\r\nس 27 - گرفتن جوايز بانكها در دو صورت ( افتتاح حساب ، مشروط به شركت در قرعه‌كشى و بدون شرط ) چه حكمى دارد ؟\r\nج 27 - اشكال ندارد .\r\nس 28 - بانكها وامى تحت عنوان مضاربه در اختيار مشتريان مىگذارند بدين ترتيب كه مثلًا يك ميليون تومان براى خريد يكصد تخته فرش در اختيار مشترى قرار مىدهند و در همان مجلس محاسبه مىكنند كه سود مشترى از فروش اين فرشها چقدر است سپس براى دريافت اصل و سود مورد نظر بانك قسط بندى مىكند و بانك هيچگونه مسئوليتى را نسبت به ضررهاى احتمالى اين معامله به عهده نمىگيرد و فقط خود را موظف به دريافت اصل و سود تضمين شده مىداند بفرمائيد :\r\nاولًا اين نوع مضاربه صورت شرعى دارد يا خير ؟\r\nثانياً اگر مشترى پول را در مورد ديگرى مصرف نمايد و فقط متعهّد به پرداخت وام و زياده گردد چگونه است ؟\r\nثالثاً تكليف مسئولين بانك در صورت علم به صورى بودن قرارداد و عدم علم را بيان فرمائيد ؟\r\nج 28 - اولًا با اين نحو كه تقرير گرديده مشكل است زيرا بايد سود بنا بر\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nنسبت ربح معيّن گردد .\r\nثانياً اگر بانك شرط كرده باشد كه در راه معيّنى تجارت شود جايز نيست كه در راه ديگر معامله گردد .\r\nثالثاً چون عقود اسلامى بايد از روى جدّ انجام گيرد تا سود پرداختى و دريافتى جايز باشد فلذا در صورت علم به صورى بودن ، بانك نبايد اقدام به عقد قرارداد صورى نمايد .\r\nس 29 - سود گرفتن از بانك و شركت مسلمانها آيا جايز است و در غير مسلمانها چطور ؟\r\nج 29 - اگر طبق ضوابط يكى از عقود اسلامى سود گرفته شود ، اشكال ندارد و از غير مسلمانها سود گرفتن اشكال ندارد .\r\nس 30 - بانكها وامى را به عنوان مشاركت در بيع مىپردازند به اين صورت كه اگر شخصى خواست خانه‌اى را خريدارى نمايد نسبتى از خانه را از مالك نقداً مىخرند و بعد به مشترى درخواست كننده وام به صورت اقساط مىفروشند حال اگر مشترى بدون توجّه به اين خريد و فروش بانك اقدام به پرداخت اضافه كرد و قصد جدّى در اين معامله نداشت حكم شرعى چيست ؟\r\nج 30 - مسئولين بانك بايد اين معامله را به مشترى تفهيم نمايند تا مشترى قصد جدّى در اين معامله داشته باشد و الّا پرداخت و يا گرفتن زيادى حرام است .\r\nس 31 - گرفتن وام از بانكهاى خارجى كه مستلزم پرداخت ربا است چه صورت دارد ؟\r\nج 31 - جايز نيست .\r\n\r\nاحكام بيمه\r\nبيمه ( سيگورتا ) عبارت از اين است كه شخصى هر سال مبلغى به كسى يا به\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nشركتى بدون عوض داده و در ضمن شرط كند كه اگر آسيبى مثلًا به تجارت‌خانه يا ماشين يا منزل يا خودش برسد آن شركت يا شخص ، آن خسارت را جبران يا آسيب را بر طرف و يا مرض را معالجه كند ، و اين معامله داخل در هبه معوّضه است و چنانچه آسيبى وارد شود حسب شرط ، بر مشروط عليه واجب است كه از عهده بر آيد و براى گيرنده اشكالى ندارد .\r\n\r\nقراردادهاى بيمه‌اى\r\nبيمه نوعى قرارداد است بين بيمه‌گر ( دولت يا شركت ) و بيمه كننده ( شخص يا اشخاص ) كه بيمه كننده با پرداخت مبلغى به طور ماهيانه يا ساليانه به نام اقساط بيمه ، به بيمه‌گر ، طبق قرارداد خسارت هر نوع ضرر و زيانى كه بر بيمه كننده وارد شود و در قرارداد ذكر شده باشد ، از بيمه‌گر دريافت مىكند .\r\n* مسأله - بيمه انواع واقسام متعددى دارد : بيمه حيات وسلامتى بدن ، بيمه اموال ، چه اموالى كه از خارج خريدارى شده باشد و يا موجود در انبارهاى كالا ، شخصى و يا عمومى و يا اثاث البيت - بيمه خطر آتش سوزى وغرق در آب و نقص حاصل در كالا و حصول عيب و خرابى در آن ، بيمه ماشين و شخص ثالث يا تمام بدنه ، بيمه كشتىهاى تجارتى و آنچه از اين قبيل است ، بيمه اقسام ديگرى نيز دارد و چون حكم آنها يكى است لزومى ندارد كه تمام آنها ذكر شود .\r\n* مسأله - قرارداد بيمه چند ركن و پايه دارد :\r\n1 - ايجاب از بيمه كننده ؛ يعنى انشاء عقد بيمه بر طبق بيمه‌نامه به وسيله بيمه كننده .\r\n2 - قبول بيمه‌گر ؛ يعنى آنچه بيمه‌گر انشاء كند ، او قبول كند .\r\n3 - معلوم كردن آنچه بيمه مىشود : حيات وسلامتى بدن ، اموال ، ماشين و يا چيزهاى ديگر .\r\n4 تعيين بيمه ماهيانه و يا ساليانه .\r\n* مسأله - لازم است در قرارداد بيمه آنچه كه بيمه مىشود و خطرهاى احتمالى كه آن چيز به خاطر آن خطرات بيمه مىشود ، تعيين گردد و همين‌طور لازم است اقساط\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nبيمه و ابتدا و انتها و مدّت بيمه تعيين گردد .\r\n* مسأله - مىتوان قرارداد بيمه را با تمام اقسام آن از باب عقد هبه معوضّه تصحيح كرد ، به اين معنى كه بيمه كننده مبلغى را به طور ماهيانه يا ساليانه يا يك جا به بيمه‌گر هبه مىكند و در ضمن عقد هبه به بيمه‌گر شرط مىكند كه در صورت پيش‌آمد و رخداد هر نوع خسارتى كه در بيمه نامه ذكر شده ، بايد بيمه‌گر آن را جبران كند و بر بيمه‌گر نيز واجب است به اين شرط وفا كند و خسارت بيمه كننده را جبران كند ، بنابراين عقد بيمه كه به تمام اقسام آن يك نوع هبه معوّضه است ، جايز و صحيح است .\r\n* مسأله - چنانچه بيمه‌گر در صورت پيش‌آمد خسارتى بر بيمه كننده ، از جبران آن خوددارى كند و به شرط هبه عمل ننمايد وخسارت نپردازد ، بيمه كننده خيار تخلّف شرط دارد و مىتواند قرارداد بيمه را فسخ كند و آنچه از اقساط بيمه پرداخت كرده است ، مسترد داشته و پس بگيرد .\r\n* مسأله - در صورتى كه بيمه كننده اقساط بيمه را به طور تمام و كمال اقدام پرداخت نكند ، بر بيمه‌گر واجب نيست كه خسارت وارده را جبران كند و بيمه كننده حق ندارد آنچه از اقساط بيمه پرداخت كرده است ، مسترد بدارد و پس بگيرد .\r\n* مسأله - براى صحّت قرارداد بيمه مدّت معيّنى اعتبار نشده است كه بايد يك ساله باشد يا دو ساله و يا بيشتر بلكه تابع آنچه طرفين بيمه‌گر و بيمه كننده اتّفاق كرده‌اند ، مىباشد .\r\n* مسأله - اگر عدّه‌اى جمع شوند و بر تأسيس شركتى كه سرمايه شركت را به طور مشترك از مال خودشان بگذراند اتفاق كنند و هريك از شركاء و يا يكى از آنها در ضمن عقد شركت بر ديگران شرط كند كه چنانچه پيش‌آمد ضرر وحادثه‌اى بر جان و يا مال و يا ماشين و يا چيز ديگر او وارد شود ، با تعيين نوع حادثه ، شركت بايد خسارت آن حادثه را از سود عايد خود جبران كند ، در صورت وقوع حادثه واجب است شركت به اين شرط عمل كند وخسارت او را جبران كند .\r\nيكى از قواعد مسلّمه عقلانيه اين است كه اگر شخصى يا قومى بر حسب ضوابط\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nمعينه‌ى خود به قاعده وضابطه‌اى ملتزم باشند ، شخص ديگرى كه آن ضابطه از نظر او صحيح نيست ، مىتواند با كسى كه به آن ضابطه ملتزم است ، بر طبق آن ضابطه عمل كند و اين در مواردى شرعاً امضاء شده و دستور داده‌اند از اين قاعده عقلائى پيروى كنيم و در اينجا به چند مسأله از اين باب اشاره مىكنيم :\r\n1 - به فتواى علماى اهل سنّت در صحّت عقد نكاح شرط است كه موقع اجراى صيغه عقد نكاح شهود وگواهان حاضر باشند و اين شرط در نزد علماى اماميّه معتبر نيست ، بنابراين اگر مردى از اهل سنّت با زنى بدون حضور شهود ، عقد كند بر مذهب خود او ، اين عقد باطل است و آن زن همسر او نشده است ، در اين صورت مرد شيعى مذهب مىتواند بر طبق قاعده الزام ، آن زن را به عقد خود در آورد .\r\n2 - به فتواى علماى اهل سنّت جايز نيست كه شخصى با عمّه و دختر برادر عمه ، و خاله و دختر خواهر خاله ، هر دو ازدواج كند و فقط مىتواند با يكى از آنها ازدواج كند ، عمه يا دختر برادر او ، خاله يا دختر خواهر او ، ولى در نزد علماى اماميّه در صورتى كه عقد دختر برادر عمه و يا عقد بر دختر خواهر خاله ، با اجازه وموافقت عمه يا خاله كه زن آن مرد باشند ، واقع شود صحيح است . بنابراين اگر شخص سنّى مذهب عمه و دختر برادر او را و يا خاله و دختر خواهر او را عقد كند ، بنابر مذهب خود او ، اين عقد باطل است و هيچ يك زن او نشده‌اند ، ولى شخص شيعى مذهب مىتواند بر طبق قاعده الزام با هر كدام آنها ازدواج كند .\r\n3 - در مذهب اهل سنّت در طلاق زن يائسه و يا صغيره‌اى كه شوهر با آنها نزديكى كرده باشد ، بر زن واجب است عده نگه دارد ، ولى در مذهب تشيع در طلاق زن يائسه وصغيره عده واجب نيست . پس بر مذهب اهل سنّت ، طبق اين حكم ، آنها ملزم هستند كه احكام عده را رعايت كنند ، بنابراين اگر زن يائسه يا صغيره‌اى سنّى مذهب شيعه گردد از آن قاعده ( لزوم نگه دارى عده ) خارج مىشود و اگر طلاق او رجعى بوده باشد جايز است نفقه ايّام عدّه را از شوهر سنّى مطالبه كند و چون بر مذهب شيعه عده ندارد جايز است در آن ايّام با شخص ديگرى ازدواج كند ، و همين‌طور اگر مرد\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nسنّى شيعه گردد ، جايز است با زن يائسه وصغيره‌اى را كه طلاق گرفته است و هنوز به مذهب اهل سنّت در ايّام عده هست ، ازدواج كند و لازم نيست كه احكام عده را رعايت كند .\r\n4 - اگر مرد سنّى مذهب بدون حضور دو شاهد عادل زن خود را طلاق دهد و يا مقدارى از بدن زن خود را ، مثلًا يك انگشت زنش را طلاق دهد ، بر مذهب او اين طلاق صحيح است و طلاق تمام زن واقع مىشود ، ولى بر مذهب اماميّه اين طلاق باطل است و بايد طلاق در حضور دو عادل واقع شود ، بنابراين مرد شيعه مذهب بنا به قاعده الزام مىتواند با آن زن مطلقه‌ى سنى پس از تمام شدن ايّام عده ازدواج كند .\r\n5 - مرد سنّى بنابر مذهب خود اگر در حال عادت ، زن خود را طلاق دهد و يا در حال پاكى كه با او مقاربت كرده است ، طلاق دهد ، اين طلاق صحيح است ولى در مذهب اماميّه اين طلاق باطل است ، بنابراين ، مرد شيعه مذهب بنا به قاعده الزام مىتواند با آن زن سنى بعد از تمام شدن ايّام عده ازدواج كند .\r\n6 - در مذهب ابى حنيفه كسى كه به اجبار واكراه زنش را طلاق دهد ، آن طلاق صحيح است ولى در مذهب اماميّه طلاقى كه به جبر واقع شود ، باطل است . بنابراين شخص شيعه مذهب بنا به قاعده الزام مىتواند با زنى كه با جبر واكراه شوهرش او را طلاق داده در صورتى كه پيرو مذهب ابى حنيفه باشد ، ازدواج كند .\r\n7 - اگر مرد سنّى قسم ياد كند كه كارى را انجام ندهد و اگر آن كار را انجام داد ، زنش مطلقه شود ، و اتفاقاً آن كار را انجام داد در اين صورت بر مذهب خودش زن او مطلقه مىشود ، ولى بر مذهب اماميّه طلاق تحقق پيدا نكرده ، بنا به قاعده الزام جايز است مرد شيعى مذهب بعد ازايّام عده با آن زن ازدواج كند ، از اين قبيل است به نوشته طلاق دادن زن كه بر مذهب اهل سنّت جايز است و بر مذهب اماميّه با نوشته طلاق انجام نمىشود ، در اين صورت نيز بنا به قاعده الزام مرد شيعه مذهب مىتواند با زن مطلقه با نوشته پس از ايّام عده ازدواج كند .\r\n8 - در مذهب شافعى اگر كسى چيزى را بدون رؤيت به توصيف فروشنده\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nخريدارى كند و بعداً رؤيت كند ، ولو آن چيز مطابق توصيف بوده باشد ، براى خريدار خيار الرؤيه ثابت مىشود ، ولى در مذهب اماميّه در چنين مورد خيار رؤيت ندارد ، بنابراين اگر يك فرد شيعه از يك شافعى چيزى بر حسب توصيف خريد و بعداً رؤيت كرد ، بنا به قاعده الزام براى آن فرد شيعه حق خيار رؤيت ثابت مىشود .\r\n9 - در مذهب شافعى اگر كسى در معامله مغبون گردد ، خيار غبن ندارد ، بنابراين اگر يك فرد شيعى از يك شافعى چيزى خريد و بعداً معلوم گرديد كه فروشنده‌ى شافعى مغبون مىباشد ، بنا به قاعده الزام خريدار شيعى مىتواند فروشنده شافعى را الزام كند به اين كه حق فسخ ندارد .\r\n10 - در مذهب ابوحنيفه در صحّت عقد سلف وسلمى فروش چيزى به نحو كلّى مدت‌دار به بهاى نقد حاضر ، شرط است كه آن چيز در حين معامله خارجاً موجود باشد ؛ ولى در مذهب شيعه اين شرط در صحّت معامله سلمى معتبر نيست . بنابراين اگر يك فرد شيعه با يك فرد حنفى مذهب معامله سلمى انجام دهد و آن چيز مورد معامله موجود نباشد بنا به قاعده الزام مىتواند فروشنده حنفى را به بطلان معامله وادار كند و همين‌طور است اگر حين انجام معامله خريدار هم حنفى بوده و بعداً شيعه شده باشد .\r\n11 - اگر شخص سنّى مذهب بميرد و از او يك دختر سنّى بماند وبرادرى داشته باشد ، اگر برادر شيعى مذهب باشد و يا پس از مرگ برادرش شيعه شود بنا به قاعده الزام جايز است برادر شيعه آنچه را از تركه ميّت زياد مىآيد از باب تعصيب بگيرد گرچه تعصيب در مذهب شيعه باطل است ، تعصيب به معنى اين است كه زيادى سهم الارث دختر ميّت را به برادر ميّت كه در درجه دوم ارث است داده مىشود و هم‌چنين نسبت به عموى ابوينى با خواهر ميّت . و همين‌طور است كه اگر شخص سنّى يك خواهر سنّى وارث داشته باشد و عموى ابوينى هم داشته باشد ، چنانچه عموى او شيعه باشد و يا بعد از مرگ پسر برادرش شيعه شود ، بنا به قاعده الزام جائز است گرفتن آنچه از باب تعصيب به او مىرسد و در ساير موارد تعصيب نيز قاعده الزام\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nجارى است .\r\n12 - در مذهب اهل سنّت زن ميّت از تمام آنچه از ميّت مانده چه اموال منقول باشد و يا زمين ، ارث مىبرد ؛ ولى در مذهب جعفرى ، زن از زمين - نه از عين آن و نه از قيمت آن - ارث نمىبرد ، و در بنا و درخت نيز فقط از قيمت آنها ، ارث مىبرد ، نه از عين آنها ، بنابراين اگر وارث ميّت سنّى مذهب باشد و زن او شيعه باشد ، بنا به قاعده الزام جايز است زن شيعه از آنچه از زمين واعيان بناها و اشجار از بابت ارث به او مىرسد ، بگيرد .\r\nآنچه گفته شد ، مهم‌ترين مسائلى است كه بر مبناى قاعده الزام قرار گرفته است و از اين مطالب تكليف ديگر مسائلى هم كه از اين قبيل مىباشد ، روشن مىشود و ضابطه اين است هر شخص شيعى مذهب مىتواند الزام كند اهل ساير مذاهب را به آنچه خود آنها ملتزم و معتقد هستند .\r\n\r\n\r\n","description":"","footnote":"","page_name":" 288 ","page_number":288}
  ]