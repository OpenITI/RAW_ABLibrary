[
  {"content":"\r\n\r\nسلسله پژوهش هاى اعتقادى\r\n( 30 )\r\nنگاهى به حديث طير\r\nاثبات امامت امير مؤمنان على عليه السلام\r\nدر حديث طير\r\nآيت الله سيدعلى حسينى ميلانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nحسينى ميلانى ، على ، 1327 -\r\nنگاهى به حديث طير : اثبات امامت امير مؤمنان على عليه السلام در حديث طير / سيد على حسينى ميلانى ؛ ترجمه و ويرايش : هيئت تحريريه مركز حقايق اسلامى . قم : مركز حقايق اسلامى ، 1390 .\r\n96 ص . - ( سلسله پژوهش هاى اعتقادى ، 30 ) .\r\n15000 ريال : 3 - 45 - 5348 - 600 - 978 isbn\r\nفهرست نويسى براساس اطلاعات فيپا .\r\nعنوان اصلى : حديث الطير .\r\nكتاب نامه : ص . [ 91 
  ] - 95 ؛ همچنين به صورت زير نويس .\r\n1 . احاديث خاص ( طير ) . 2 . على بن ابى طالب عليهما السلام ، امام اول ، 23 قبل از هجرت - 40 ق . - اثبات خلافت - احاديث . 3 . على بن ابى طالب عليهما السلام ، امام اول ، 23 قبل از هجرت - 40 ق . - احاديث . الف . انتشارات الحقايق . هيئت تحريريه . ب . عنوان . ج . عنوان : حديث الطير . فارسى .\r\n3041 5 ح 9 ط / 145 bp\r\n217 / 297\r\nتفسير آية المودة\r\nمركز الحقائق الاسلامية\r\nنام كتاب : نگاهى به حديث طير\r\nتأليف : آيت الله سيد على حسينى ميلانى\r\nترجمه و ويرايش : هيئت تحريريهء انتشارات الحقايق\r\nناشر : الحقايق\r\nشمارگان : 2000 نسخه\r\nنوبت چاپ : اول / 1390\r\nچاپ : وفا\r\nقيمت : 15000 ريال\r\nشابك : 3 - 45 - 5348 - 600 - 978\r\n3 - 45 - 5358 - 600 - 978\r\nحقوق چاپ محفوظ است\r\nمراكز پخش :\r\nقم : خيابان صفائيه ، رو به روى صندوق قرض الحسنه دفتر تبليغات ، تلفن : 7837320 - 0251\r\nتهران : خيابان مجاهدين ، چهار راه آبسردار ، ساختمان پزشكان ، واحد 9 ، مركز فرهنگى انتشارات منير ، تلفن : 77521836 - 021 ( 4 خط )\r\nمشهد : چهار راه شهدا ، پشت باغ نادرى ، كوچهء شهيد خوراكيان ، پاساژ گنجينهء كتاب ، انتشارات نور الكتاب ( ميلانى ) ، تلفن :\r\n2223130 - 0511\r\nاصفهان : چهارباغ پايين ، روبه روى ورزشگاه تختى ، مركز تخصصى حوزه علميه اصفهان ، تلفن 2223423 - 0311\r\nنشانى اينترنت : www . al - haqaeq . org - پست الكترونيك : info @ al - haqaeq . org - سامانه پيام كوتاه 10001414\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nسرآغاز\r\n. . . آخرين و كامل‌ترين دين الهى با بعثت خاتم الانبياء ، حضرت محمّد مصطفى صلى اللَّه عليه وآله به جهانيان عرضه شد و آئين و رسالت پيام رسانان الهى با نبوّت آن حضرت پايان پذيرفت .\r\nدين اسلام در شهر مكّه شكوفا شد و پس از بيست و سه سال زحمات طاقت فرساى رسول خدا صلى اللَّه عليه وآله و جمعى از ياران باوفايش ، تمامى جزيرة العرب را فرا گرفت .\r\nادامهء اين راه الهى در هجدهم ذى الحجّه ، در غدير خم و به صورت علنى ، از جانب خداى منّان به نخستين رادمرد عالم اسلام پس از پيامبر خدا صلى اللَّه عليه وآله يعنى امير مؤمنان على عليه السلام سپرده شد .\r\nدر اين روز ، با اعلان ولايت و جانشينى حضرت على عليه السلام ، نعمت الهى تمام و دين اسلام تكميل و سپس به عنوان تنها دينِ مورد\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nپسند حضرت حق اعلام گرديد . اين چنين شد كه كفرورزان و مشركان از نابودى دين اسلام مأيوس گشتند .\r\nديرى نپاييد كه برخى اطرافيان پيامبر صلى اللَّه عليه وآله ، - با توطئه‌هايى از پيش مهيّا شده - مسير هدايت و راهبرى را پس از رحلت پيامبر خدا صلى اللَّه عليه وآله منحرف ساختند ، دروازه مدينهء علم را بستند و مسلمانان را در تحيّر و سردرگمى قرار دادند . آنان از همان آغازين روزهاى حكومتشان ، با منع كتابت احاديث نبوى ، جعل احاديث ، القاى شبهات و تدليس و تلبيس‌هاى شيطانى ، حقايق اسلام را - كه همچون آفتاب جهان‌تاب بود - پشت ابرهاى سياه شكّ و ترديد قرار دادند .\r\nبديهى است كه على رغم همهء توطئه‌ها ، حقايق اسلام و سخنان دُرَرْبار پيامبر خدا صلى اللَّه عليه وآله ، توسّط امير مؤمنان على عليه السلام ، اوصياى آن بزرگوار عليهم السلام و جمعى از اصحاب و ياران باوفا ، در طول تاريخ جارى شده و در هر برهه‌اى از زمان ، به نوعى جلوه نموده است . آنان با بيان حقايق ، دودلىها ، شبهه‌ها و پندارهاى واهى شياطين و دشمنان اسلام را پاسخ داده و حقيقت را براى همگان آشكار ساخته‌اند .\r\nدر اين راستا ، نام سپيده باورانى همچون شيخ مفيد ، سيّد مرتضى ، شيخ طوسى ، خواجه نصير ، علّامهء حلّى ، قاضى نوراللَّه ، مير حامد حسين ، سيّد شرف‌الدين ، امينى و . . . همچون ستارگانى پرفروز مىدرخشد ؛ چرا كه اينان در مسير دفاع از حقايق اسلامى و تبيين\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nواقعيّات مكتب اهل بيت عليهم السلام ، با زبان و قلم ، به بررسى و پاسخ‌گويى شبهات پرداخته‌اند . . . .\r\nو در دوران ما ، يكى از دانشمندان و انديشمندانى كه با قلمى شيوا و بيانى رَسا به تبيين حقايق تابناك دين مبين اسلام و دفاع عالمانه از حريم امامت و ولايت امير مؤمنان على عليه السلام پرداخته است ، پژوهشگر والامقام حضرت آيت اللَّه سيّد على حسينى ميلانى ، مىباشد .\r\nمركز حقايق اسلامى ، افتخار دارد كه احياى آثار پُربار و گران سنگ آن محقّق نستوه را در دستور كار خود قرار داده و با تحقيق ، ترجمه و نشر آثار معظّمٌ له ، آن‌ها را در اختيار دانش پژوهان ، فرهيختگان و تشنگان حقايق اسلامى قرار دهد .\r\nكتابى كه در پيش رو داريد ، ترجمهء يكى از آثار معظّمٌ له است كه اينك \" فارسى زبانان \" را با حقايق اسلامى آشنا مىسازد .\r\nاميد است كه اين تلاش مورد خشنودى و پسند بقيّة اللَّه الأعظم ، حضرت ولىّ عصر ، امام زمان عجل اللَّه تعالى فرجه الشريف قرار گيرد .\r\nمركز حقايق اسلامى\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\nنگاهى به حديث طير\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\nنگاهى به حديث غدير\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nالحمد للَّه‌ربّ العالمين ، والصلاة والسلام على سيّدنا ونبيّنا محمّد وآله الطاهرين ، ولعنة اللَّه على أعدائهم أجمعين من الأوّلين والآخرين .\r\n\r\nپيش‌گفتار\r\nاحاديث بسيارى در امامت امير مؤمنان على عليه السلام نقل شده كه به آن‌ها استناد مىكنيم . « حديث طير » نيز از آن احاديث است . امّا مخالفان هماره تلاش مىكردند كه اين حديث را پنهان كنند و از نقل و انتشار آن در بين مسلمانان جلوگيرى نمايند ، به گونه‌اى كه از اين طريق به جهل بسيارى از مردم - و گاهى حق پويان - بينجامد .\r\nنوشتارى كه پيش رو داريد به بررسى اين حديث از زواياى مختلف پرداخته است .\r\nاينك با استعانت و يارى از خداوند مهربان از جهات ذيل به بررسى اين حديث مىپردازيم :\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n1 . راويان حديث و اسناد آن ،\r\n2 . نگاهى به دلالت حديث ،\r\n3 . تلاش‌هايى ناكارآمد در ردّ حديث .\r\nاز خداوند متعال مىخواهيم به ما توفيق دهد تا حق را محقّق سازيم و از آن پيروى كنيم .\r\nعلى حسينى ميلانى\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nبخش يكم راويان حديث طير و اسناد آن\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nراويان حديث طير\r\nافراد فراوانى حديث شريف طير را نقل كرده‌اند . راويان اين حديث را مىتوان به چند گروه تقسيم كرد .\r\n\r\nحديث طير و اصحاب\r\nاين حديث شريف را صحابه نقل كرده‌اند . اينك به مواردى اشاره مىنماييم .\r\nامير مؤمنان على\r\nعليه السلام\r\nحديث آن حضرت را ابن عساكر « 1 » و ديگر محدّثان بزرگ نقل كرده‌اند . حاكم نيشابورى نيز در المستدرك على الصحيحين « 2 » به آن اشاره كرده است .\r\n\r\n\r\n","description":"","footnote":"\r\n( 1 ) . تاريخ مدينة دمشق : 42 / 245 و 432 .\r\n( 2 ) . المستدرك على الصحيحين : 3 / 130 و 131 .\r\n","page_name":" 17 ","page_number":17},
  {"content":"\r\n\r\nسعد بن أبى وقاص\r\nحديث او را ابونعيم اصفهانى در كتاب حلية الأولياء آورده است . « 1 »\r\nابوسعيد خدرى\r\nحديث او را ابن كثير در تاريخ خود آورده و در منابع ديگر نيز آمده است . حاكم نيشابورى نيز در المستدرك على الصحيحين به آن اشاره كرده است . « 2 »\r\nابورافع\r\nحديث او را ابن كثير آورده است . « 3 »\r\nابوطفيل مكّى\r\nابن عقده ، حاكم نيشابورى و عدّه‌اى ديگر اين حديث را به نقل از ابوطفيل آورده‌اند . « 4 »\r\nجابر بن عبداللَّه انصارى\r\nحديث او را ابن عساكر و ابن كثير آورده‌اند . « 5 »\r\n\r\n\r\n","description":"","footnote":"\r\n( 1 ) . حلية الأولياء : 4 / 356 .\r\n( 2 ) . البداية والنهايه : 7 / 353 ، المستدرك على الصحيحين : 3 / 131 .\r\n( 3 ) . همان : 7 / 353 .\r\n( 4 ) . كفاية الطالب : 368\r\n( 5 ) . تاريخ مدينة دمشق : 42 / 244 - 245 ، البداية والنهايه : 7 / 353 .\r\n","page_name":" 18 ","page_number":18},
  {"content":"\r\n\r\nحبشى بن جناده\r\nحديث او را ابن كثير آورده است . « 1 »\r\nيعلى بن مرّه\r\nحديث او را خطيب بغدادى و ابن كثير آورده‌اند . « 2 »\r\nعبداللَّه بن عبّاس\r\nحديث او را طبرانى آورده است . « 3 »\r\nسفينه\r\n( خدمتكار رسول خدا صلى اللَّه عليه وآله )\r\nحديث او را ابن عساكر آورده و حاكم نيشابورى نيز به آن اشاره كرده است . « 4 »\r\nعمرو بن عاص\r\nوى حديث طير را در ضمن نامه‌اى كه براى معاوية بن ابى سفيان نوشته متذكّر شده است و خطيب خوارزمى آن نامه را در المناقب خويش روايت كرده است . « 5 »\r\n\r\n\r\n","description":"","footnote":"\r\n( 1 ) . البداية والنهايه : 7 / 354 .\r\n( 2 ) . تاريخ بغداد : 11 / 376 ، البداية والنهايه : 7 / 354 .\r\n( 3 ) . المعجم الكبير : 10 / 343 ، حديث 10667 ، ر . ك : الرياض النضره : 2 / 114 .\r\n( 4 ) . تاريخ مدينة دمشق : 42 / 258 ، المستدرك على الصحيحين : 3 / 131 .\r\n( 5 ) . المناقب ، خوارزمى : 200 .\r\n","page_name":" 19 ","page_number":19},
  {"content":"\r\n\r\nانس بن مالك\r\nصاحب اصلى داستان ، انس بن مالك است . به همين دليل همو راوى مشهور اين حديث است .\r\nگفتنى است كه اين حديث شريف توسّط صحابه ائمه اطهار عليهم السلام « 1 » و برخى ديگر از اصحاب نيز نقل شده است ، تا جايى كه ابوالشيخ اصفهانى از حافظان بزرگ اهل سنّت اين حديث را در كتاب خود از امام باقر و امام صادق عليهما السلام نقل نموده است . « 2 »\r\n\r\nحديث طير و تابعين\r\nاز سوى ديگر راويانى از تابعين كه اين حديث را از انس بن مالك نقل كرده‌اند ، نزديك به نود نفر هستند .\r\n\r\nحديث طير و پيشوايان مذاهب اهل سنّت\r\nپيشوايان مذاهب اهل سنّت نيز به نقل اين حديث پرداخته‌اند ، از جمله :\r\n1 . ابوحنيفه ، پيشواى حنفىها ،\r\n2 . احمد بن حنبل ، پيشواى حنبلىها ،\r\n\r\n\r\n","description":"","footnote":"\r\n( 1 ) . علل الشرائع : 1 / 163 ، الخصال : 1 / 548 ، حديث 30 .\r\n( 2 ) . طبقات المحدّثين بإصبهان : 3 / 453 و 454 .\r\n","page_name":" 20 ","page_number":20},
  {"content":"\r\n\r\n3 . مالك بن انس ، پيشواى مالكىها ،\r\n4 . اوزاعى .\r\nاوزاعى فقيه بزرگى است كه مذهب او در ميان ديگر مذاهب اهل سنّت ، مذهبى مستقل به شمار مىرفته است . اما در دوره‌هاى بعد ، مذاهب اهل سنّت به چهار دسته منحصر و مشهور شدند .\r\n\r\nحديث طير و حافظان بزرگ اهل سنّت\r\nاز جمله راويان اين حديث ، عدّه زيادى از اساتيد بخارى و مسلم هستند . بسيارى از راويان آن از راويان صحاح ششگانه اهل سنّت هستند .\r\nاكنون نام مشهورترين راويان اين حديث را ، از ميان امامان و حافظان بزرگ در قرن هاى مختلف مىآوريم :\r\n1 . شعبة بن حجّاج ،\r\nاهل سنّت به او در علم حديث لقب امير مؤمنان داده‌اند . « 1 » 2 . اوزاعى ، پيشواى معروف .\r\n3 . مالك بن أنس ، پيشواى مذهب مالكى .\r\n4 . ابوحنيفه ، پيشواى مذهب حنفى .\r\n5 . احمد بن حنبل ، پيشواى مذهب حنبلى .\r\n\r\n\r\n","description":"","footnote":"\r\n( 1 ) . ر . ك : الكاشف ذهبى : 1 / 485 ، شماره ( 2278 ) .\r\n","page_name":" 21 ","page_number":21},
  {"content":"\r\n\r\n6 . ابوعاصم نبيل ، استاد بخارى .\r\n7 . عبدالرزاق صنعانى ، استاد بخارى .\r\n8 . محمّد بن اسماعيل بخارى ،\r\nبخارى اين حديث را نه در كتاب صحيح خود ، بلكه در كتاب التاريخ الكبير روايت كرده است . « 1 » متن حديث او را به زودى ذكر خواهيم كرد .\r\n9 . بلاذرى ، صاحب أنساب الأشراف .\r\n10 . ابوحاتم رازى از معاصران بخارى و مسلم .\r\n11 . محمّد بن عيسى ترمذى ، نگارنده الصحيح .\r\n12 . ابوبكر بزّار ، نگارنده المسند .\r\n13 . نسائى ، نگارنده الصحيح .\r\n14 . ابويعلى موصلى ، نگارنده المسند .\r\n15 . محمّد بن جرير طبرى ، نگارنده تاريخ و تفسير معروف .\r\n16 . ابن ابى حاتم رازى ،\r\nنويسنده تفسير ، محدّث بزرگى كه اهل سنّت او را از ابدال « 2 » به\r\n\r\n\r\n","description":"","footnote":"\r\n( 1 ) . التاريخ الكبير : 1 / 357 ، شماره ( 1132 ) و 2 / 2 ، شماره ( 1488 ) .\r\n( 2 ) . ابدال : به تعدادى از نيكان و پارسايان مىگويند كه هيچ گاه تعدادشان كم نمىشود و هر گاه كسى از آنان بميرد خداوند متعال ، ديگرى را به جاى او مىگمارد . ر . ك : لسان العرب : 11 / 49 .\r\n","page_name":" 22 ","page_number":22},
  {"content":"\r\n\r\nشمار مىآورند . « 1 » 17 . ابن عبد ربّه مالكى در العقد الفريد .\r\n18 . ابوالحسين محاملى ، صاحب الأمالى .\r\n19 . ابوالعباس ابن عقده ،\r\nاو در مورد حديث طير كتاب جداگانه‌اى نوشته است .\r\n20 . مسعودى ، نگارنده مروج الذهب .\r\n21 . ابوالقاسم طبرانى ، نويسنده المعجم الكبير ، المعجم الصغير و المعجم الأوسط .\r\n22 . ابوالشيخ اصفهانى ، نگارنده كتاب طبقات المحدّثين بإصفهان .\r\n23 . ابن السقا واسطى ،\r\nاين حافظ بزرگ از دانشمندان قرن چهارم است كه داستان او را در حديث طير بيان خواهيم كرد .\r\n24 . ابوحفص ابن شاهين ،\r\nاو در مورد حديث طير كتاب جداگانه‌اى دارد .\r\n25 . ابوالحسن دارقطنى ، صاحب كتاب العلل .\r\n\r\n\r\n","description":"","footnote":"\r\n( 1 ) . تذكرة الحفّاظ : 3 / 830 .\r\n","page_name":" 23 ","page_number":23},
  {"content":"\r\n\r\n26 . ابوعبداللَّه حاكم نيشابورى ، صاحب المستدرك على الصحيحين ،\r\nاو درباره طرق حديث طير كتاب مستقلّى دارد .\r\n27 . ابوبكر ابن مردويه ،\r\nاو كتابى درباره طرق حديث طير نوشته است .\r\n28 . ابونعيم اصفهانى ، صاحب حلية الأولياء و برخى كتاب‌هاى ديگر ،\r\nاو كتابى درباره طرق حديث طير نوشته است .\r\n29 . ابوطاهر ابن حمدان خراسانى ، محدث بزرگ ،\r\nوى كتابى درباره طرق حديث طير نوشته است .\r\n30 . ابوبكر بيهقى ، مؤلّف السنن الكبرى .\r\n31 . ابن عبدالبرّ اندلسى ، نويسنده الاستيعاب .\r\n32 . خطيب بغدادى ، نگارنده تاريخ بغداد .\r\n33 . محى السنّة بغوى ، نگارنده مصابيح السنّة .\r\n34 . رزين عبدرى ، نگارنده الجمع بين الصحاح الستّه .\r\n35 . ابوالقاسم على بن حسن ، معروف به ابن عساكر ، نگارنده تاريخ مدينة دمشق .\r\n36 . ابن اثير جزرى ، صاحب جامع الاصول .\r\n37 . برادر ابن اثير ، مؤلّف اسد الغابه .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n38 . خطيب تبريزى ، مؤلّف مشكاة المصابيح .\r\n39 . ابوالحجّاج مزّى ، مؤلّف تهذيب الكمال وكتاب تحفة الأشراف .\r\n40 . شمس الدين ذهبى ، كه داراى تأليفات معروفى است .\r\n41 . ابن كثير دمشقى ، صاحب تفسير و تاريخ .\r\n42 . ابوبكر هيثمى ، صاحب مجمع الزوائد .\r\n43 . شمس الدين ابن جزرى ، نگارنده كتاب‌هايى است .\r\n44 . ابن حجر عسقلانى ، داراى آثار ، شيخ الاسلام ، فقيه ، محدّث و رجالى معروف .\r\n45 . جلال الدين سيوطى ، صاحب كتاب‌هاى مشهورى است .\r\n46 . ابن حجر مكى ، نگارنده الصواعق المحرقه .\r\n47 . شاه ولى اللَّه دهلوى ، محدّث هند .\r\n\r\nكتاب‌هاى مستقل درباره حديث طير\r\nهمانطور كه از خلال اسامى راويان حديث شريف فهميديد ، گروهى از مشاهير و محدّثان بزرگ ، كتاب‌هاى ويژه و جداگانه‌اى را درباره طرق حديث طير تأليف كرده‌اند ، اين اشخاص عبارتند از :\r\n1 . محمّد بن جرير طبرى .\r\n2 . ابوالعباس ابن عقده .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n3 . حاكم نيشابورى .\r\n4 . ابوبكر ابن مردويه .\r\n5 . ابونعيم اصفهانى .\r\n6 . ابوطاهر ابن حمدان خراسانى .\r\n7 . ذهبى .\r\nذهبى در كتاب تذكرة الحفاظ ، به هنگام بيان زندگى نامه حاكم نيشابورى به اين نكته اشاره مىكند كه وى كتابى درباره طرق حديث طير نگاشته است . « 1 » ما راويان اين حديث شريف از ميان صحابه را آورديم ، هم‌چنين خاطرنشان شديم كه تعداد راويانى از تابعين كه اين حديث را از انس بن مالك روايت مىكنند به تنهايى حدود نود نفر هستند . هم‌چنان كه به اسامى مشهورترين علماى علم حديث و راويان حديث طير در دوره‌هاى مختلف اشاره كرديم . هم‌چنين به معرفى مشاهيرى كه در خصوص سندهاى حديث طير ، كتاب جداگانه‌اى نوشته‌اند ، پرداختيم .\r\n\r\n\r\n","description":"","footnote":"\r\n( 1 ) . تذكرة الحفاظ : 3 / 1042 و 1043 .\r\n","page_name":" 26 ","page_number":26},
  {"content":"\r\n\r\n\r\nحديث طير در كتاب‌هاى معتبر\r\nحديث طير در تعدادى از صحاح ، مانند صحيح ترمذى ، صحيح نسائى و المستدرك على الصحيحين آمده است . « 1 » اين حديث از كتاب‌هاى المختارة اثر ضياء مقدسى ، الجمع بين الصحيحين و الجمع بين الصحاح السته نيز نقل شده است .\r\n\r\nحديث طير و سندهاى معتبر\r\nهم‌چنين اين حديث بيش از 20 سند معتبر ديگر غير از سندهاى صحاح دارد كه از جمله اين اسناد عبارتند از :\r\n- روايت بخارى در كتاب التاريخ الكبير .\r\n- روايت ابى يعلى در المسند .\r\n- روايت ابن ابى حاتم .\r\nابن كثير در اين مورد گفته است : « اين سند از اسناد حاكم نيشابورى بهتر است » .\r\n- روايت طبرانى در المعجم الكبير و المعجم الأوسط .\r\n- روايت ابن عساكر از طريق دارقطنى .\r\n\r\n\r\n","description":"","footnote":"\r\n( 1 ) . سنن ترمذى : 5 / 300 ، حديث 3805 ، السنن الكبرى : 5 / 107 ، حديث 8397 ، المستدرك على الصحيحين : 3 / 130 - 132 .\r\n","page_name":" 27 ","page_number":27},
  {"content":"\r\n\r\n- روايت ابى نعيم اصفهانى در حلية الأولياء .\r\n- روايت خطيب بغدادى در تاريخ بغداد .\r\nما صحّت اين اسناد و هم‌چنين ديگر اسناد را در جلد چهاردهم كتاب نفحات الأزهار شرح داده‌ايم . گمان نمىكنم كسى با مشاهده سندهاى موجود درباره اين حديث و صدور آن از رسول خدا صلى اللَّه عليه وآله ترديد كند ؛ چرا كه مسلمانان در مورد اين حديث شريف ، اتفاق نظر دارند .\r\nاينك پس از بررسى سند اين حديث ، به واكاوى دلالت آن مىپردازيم .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nبخش دوم نگاهى به دلالت حديث طير\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\nحديث طير و امامت امير مؤمنان على عليه السلام\r\nبدون ترديد حديث طير ، به امامت حضرت امير مؤمنان على عليه السلام دلالت دارد و در اين باره هيچ ترديدى نيست ؛ چرا كه در اين داستان بيان مىشود كه خداوند متعال و رسول خدا صلى اللَّه عليه وآله على عليه السلام را از همه بيشتر دوست مىدارند .\r\nروزى پرنده‌اى را به رسول خدا صلى اللَّه عليه وآله هديه دادند تا از آن بخورند . حضرتش با غنيمت شمردن اين فرصت ، در صدد بيان مقام حضرت على عليه السلام برآمدند تا شأن و جايگاه آن حضرت را نزد خدا و رسول خدا صلى اللَّه عليه وآله نشان دهند ؛ جايگاهى كه عايشه و حفصه آرزو داشتند آن جايگاه نصيب پدرشان مىشد .\r\nانس بن مالك - صاحب داستان - به گمان اين كه اين مقام ، نصيب يكى از انصار خواهد شد ، تلاش مىكند تا مانع رسيدن امير مؤمنان على عليه السلام به اين مقام شود ، شايد او اين مقام را براى سعد بن عباده مىخواست .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nدر برخى نقل‌هاى اين حديث خواهيم خواند در آن لحظه‌اى كه پيامبر اكرم صلى اللَّه عليه وآله از خداوند مىخواست محبوب‌ترين خلقش را نزد او بفرستد ، ابوبكر و عمر - و طبق روايتى ، عثمان نيز - به در خانه رسول خدا صلى اللَّه عليه وآله آمدند ، اما آن حضرت به آن‌ها اجازه ورود به محضرشان را نداد .\r\n\r\nمتن حديث طير\r\nاينك برخى از نقل‌هاى متن حديث طير را بازگو مىكنيم تا با واقع امر آشنا شويم و ببينيم كه چگونه اهل سنّت در نقل اين حديث دخل و تصرّف كرده‌اند ؛ به گونه‌اى كه برخى آن را به طور خلاصه نقل كرده‌اند . هم‌چنان كه گروهى نيز كوشيده‌اند داستان را به گونه‌اى نقل كنند تا از اهميّت موضوع - كه به حضرت امير مؤمنان على عليه السلام اختصاص دارد - بكاهند .\r\n\r\nروايت ترمذى\r\nترمذى اين حديث را در صحيح خود از انس بن مالك نقل مىكند .\r\nانس مىگويد :\r\nروزى نزد پيامبر خدا صلى اللَّه عليه وآله پرنده‌اى ( بريان شده ) وجود داشت . حضرتش به درگاه خدا چنين دعا كرد :\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nاللهمّ ائتني بأحبّ خلقك إليك يأكل معي هذا الطير ؛\r\nخداوندا ! محبوب‌ترين خلقت را نزد من بفرست تا همراه من از اين پرنده تناول نمايد .\r\nدر اين هنگام حضرت على عليه السلام آمد و با پيامبر از گوشت آن پرنده ميل كرد . « 1 » اين حديث در صحيح ترمذى به همين اندازه آمده است . امّا همان گونه كه نقل خواهيم كرد در اين روايت ، به نقش انس در اين قضيّه و آمدن شخصى غير از على عليه السلام و بازگشت او از منزل رسول خدا صلى اللَّه عليه وآله اشاره‌اى نشده است .\r\n\r\nروايت احمد بن حنبل\r\nاحمد بن حنبل در كتاب مناقب على عليه السلام اين حديث را چنين نقل كرده است :\r\nسفينه خادم رسول خدا صلى اللَّه عليه وآله مىگويد :\r\nروزى زنى از انصار دو پرنده بريان را كه بين دو قرص نان قرار داده بود به پيامبر خدا صلى اللَّه عليه وآله تقديم كرد . رسول خدا صلى اللَّه عليه وآله به درگاه خدا عرض كرد :\r\n\r\n\r\n","description":"","footnote":"\r\n( 1 ) . صحيح ترمذى : 6 / 84 ، حديث 3731 .\r\n","page_name":" 33 ","page_number":33},
  {"content":"\r\n\r\nاللهمّ ائتني بأحبّ خلقك إليك وإلى رسولك ؛\r\nخدايا ! محبوب‌ترين خلقت را در پيشگاه خود و من ، نزد من بفرست .\r\nو صدايش را بالا برد .\r\nرسول خدا صلى اللَّه عليه وآله پرسيد : كيستى ؟\r\nپاسخ آمد : على هستم . « 1 » به متن حديثى كه احمد بن حنبل روايت كرده ، توجّه نماييد و آن را با ديگر روايات مقايسه كنيد . راستى عبارت « صدايش را بالا برد » با جملات قبل و بعد چه ارتباطى دارد ؟ !\r\nممكن است بگوييد : شايد ديگران در متن حديث با حذف عبارت « صدايش را بالا برد » تصرّف كرده‌اند . در واقع روايت اين گونه بوده كه رسول خدا صلى اللَّه عليه وآله فرمودند :\r\n« خدايا ! محبوب‌ترين خلقت را در پيشگاه خود و من ، نزد من بفرست و صدايش را بالا برد » . به اين معنا كه آن هنگام كه رسول خدا صلى اللَّه عليه وآله از خداوند درخواست مىكردند ، با صداى بلند دعا كرده‌اند . فرض كنيم چنين باشد و پيامبر با صداى بلند اين گونه فرموده كه : « خدايا ! محبوب‌ترين آفريده‌ات را نزد من بفرست » اين لفظ\r\n\r\n\r\n","description":"","footnote":"\r\n( 1 ) . فضائل الامام على عليه السلام : 42 ، حديث 68 .\r\n","page_name":" 34 ","page_number":34},
  {"content":"\r\n\r\nهمين حديث است و معناى آن مشكلى ندارد .\r\nاما حقيقت اين است كه در سخن احمد بن حنبل تحريف وجود دارد ؛ چرا كه در برخى از روايات اين گونه خواهيم خواند :\r\nهنگامى كه حضرت على عليه السلام براى نخستين بار آمدند ، انس او را نپذيرفت و به ايشان اجازه ورود نداد . مرتبه دوم نيز همين طور ، در سومين بار ، هنگامى كه حضرت على عليه السلام آمد ، صدايش را بالا برد ، رسول خدا صلى اللَّه عليه وآله فرمودند : كيستى ؟\r\nبا توجّه به اين متن ، معناى « صدايش را بالا برد » و تحريفى كه صورت گرفته ، آشكار مىگردد ، در غير اين صورت بايد پرسيد : ميان اين سخن رسول خدا صلى اللَّه عليه وآله كه : « خدايا ! محبوب‌ترين خلقت را نزد من بفرست و صدايش را بالا برد » وعبارت : « كيستى ؟ » و سرانجام پاسخ حضرت على عليه السلام به پيامبر صلى اللَّه عليه وآله ، چه ارتباطى وجود دارد ؟\r\nاگر چنين باشد ، سفينه خدمتگزار در پاسخ پيامبر صلى اللَّه عليه وآله نبايد بگويد : على عليه السلام پشت در است .\r\nآن گاه رسول خدا صلى اللَّه عليه وآله نيز بگويد : در را به رويش باز كن !\r\nسفينه نيز در را باز كند تا حضرت على عليه السلام همراه رسول خدا صلى اللَّه عليه وآله از آن پرنده‌ها تناول نمايند تا غذا تمام شود .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nبنابر آن چه گذشت ، تحريف در عبارات اين روايت به نقل از احمد بن حنبل و بازى با الفاظ آن نيز به طور كامل واضح است .\r\n\r\nروايت هيثمى\r\nهيثمى نيز به نقل اين حديث در مجمع الزوائد « 1 » پرداخته و اين گونه روايت مىكند :\r\nانس بن مالك مىگويد : من خادم رسول خدا صلى اللَّه عليه وآله بودم .\r\nروزى جوجه بريانى به آن حضرت تقديم شد . رسول خدا صلى اللَّه عليه وآله به درگاه الهى عرض كرد :\r\nاللهمّ ائتني بأحبّ الخلق إليك وإلي يأكل معي من هذا الفرخ ؛\r\nخداوندا ! محبوب‌ترين خلقت را در پيشگاه خود و من ، نزد من بفرست تا همراه من از اين جوجه بريان تناول نمايد .\r\nدر اين هنگام على عليه السلام آمد و در را كوبيد ، انس گفت : كيستى ؟\r\nپاسخ داد : على هستم .\r\nانس در ادامه مىگويد : گفتم : رسول خدا صلى اللَّه عليه وآله كار دارند .\r\n\r\n\r\n","description":"","footnote":"\r\n( 1 ) . مجمع الزوائد : 9 / 125 .\r\n","page_name":" 36 ","page_number":36},
  {"content":"\r\n\r\nدر برخى از متون ديگر آمده : گفتم : پيامبر خدا صلى اللَّه عليه وآله مشغول هستند ، يعنى آن حضرت فرصت ملاقات ندارند . حال آن كه رسول خدا صلى اللَّه عليه وآله پيوسته دعا مىكردند :\r\nخداوندا ! محبوب‌ترين خلقت را نزد من بفرست .\r\nانس گفت : رسول خدا صلى اللَّه عليه وآله كار دارند و على عليه السلام برگشت .\r\nرسول خدا صلى اللَّه عليه وآله بار ديگر عرضه داشت :\r\nاللهمّ ائتني بأحب الخلق إليك . . . ؛\r\nخدايا ! محبوب‌ترين خلق در نزد خود و نزد من را به پيش من بفرست تا همراه من از اين جوجه تناول نمايد .\r\nباز على عليه السلام آمد و در را محكم كوبيد . رسول خدا صلى اللَّه عليه وآله شنيد و فرمود : اى انس ! كيست ؟\r\nپاسخ داد : على است .\r\nفرمود : اجازه بده وارد شود .\r\nعلى عليه السلام وارد شد و رسول خدا صلى اللَّه عليه وآله فرمود : سه بار از درگاه خداوند متعال خواستم كه محبوب‌ترين خلقش را در پيشگاه خود و من ، نزد من بفرستد تا همراه من از اين جوجه تناول نمايد .\r\nعلى عليه السلام عرضه داشت : اى رسول خدا ! من هر سه بار آمدم ،\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nولى انس مرا بازگرداند .\r\nرسول خدا صلى اللَّه عليه وآله به انس فرمود : اى انس ! چه كسى تو را به انجام چنين كارى واداشت ؟\r\nگفت : دوست داشتم اين دعوت نصيب فردى از قوم خودم شود .\r\nرسول خدا صلى اللَّه عليه وآله فرمود :\r\nلا يلام الرجل على حبّ قومه ؛\r\nهيچ فردى به خاطر مهرورزى به خاندانش سرزنش نمىشود .\r\nبنابراين حديث ، حضرت على عليه السلام دو بار به خانه پيامبر خدا صلى اللَّه عليه وآله آمدند ، اما انس آن حضرت را ردّ كرد و گفت :\r\nرسول خدا صلى اللَّه عليه وآله مشغول هستند .\r\nولى بار سوم على عليه السلام در را محكم كوبيد .\r\nدر برخى ديگر از روايات آمده است :\r\nعلى عليه السلام صدايش را بالا برد ، رسول خدا صلى اللَّه عليه وآله صداى على عليه السلام را شنيد و به انس فرمود : در را باز كن تا على وارد شود .\r\nسپس رسول خدا صلى اللَّه عليه وآله بر انس اعتراض كرد ، و با توجه به آن روايت ، انس عذرخواهى كرد و گفت : دوست داشتم دعوت شما نصيب فردى از قوم خودم شود .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nروايت ابويعلى\r\nاين حديث در مسند ابى يعلى اين گونه نقل شده است :\r\nقطن بن نسير ، از جعفر بن سليمان ضبعى ، از عبداللَّه بن مثنّى ، از عبداللَّه بن انس نقل مىكند كه انس مىگويد :\r\nروزى كبك بريانى به رسول خدا صلى اللَّه عليه وآله هديه شد ، حضرتش به درگاه خدا عرضه داشت :\r\nاللهمّ ائتني بأحبّ خلقك إليك يأكل معي من هذا الطعام ؛\r\nخداوندا ! محبوب‌ترين خلقت را نزد من بفرست تا همراه من از اين غذا تناول نمايد .\r\nدر اين هنگام عايشه گفت : خدايا ! آن شخص پدرم باشد .\r\nحفصه آرزو كرد و گفت : خدايا ! آن شخص پدر من باشد .\r\nانس مىگويد : من نيز گفتم : خدايا ! آن شخص سعد بن عباده باشد .\r\nانس مىگويد : صداى باز شدن در را شنيدم ، ناگاه على عليه السلام آمد و سلام كرد ، گفتم : رسول خدا صلى اللَّه عليه وآله مشغول هستند .\r\nاو بازگشت . دوباره صداى در را شنيدم ، على عليه السلام سلام كرد ، رسول خدا صلى اللَّه عليه وآله صداى ايشان را شنيدند ، يعنى على صدايش را\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبالا برد « 1 » و رسول خدا صلى اللَّه عليه وآله صدايش را شنيدند و فرمودند : ببين چه كسى است ؟\r\nمن بيرون رفتم ، ناگاه على عليه السلام آمد ، نزد رسول خدا رفتم و به ايشان خبر دادم ، فرمودند : به وى اجازه ورود دهيد .\r\nمن اجازه دادم و وارد شد ، رسول خدا صلى اللَّه عليه وآله فرمودند :\r\nخوش آمدى ، خير مقدم . « 2 » با توجّه به اين متن ، تفاوت‌هاى موجود در اين حديث با نقل هيثمى ، ترمذى و احمد بن حنبل روشن مىشود .\r\n\r\nروايت نسائى\r\nنسائى نيز اين حديث را در خصائص اميرالمؤمنين عليه السلام نقل كرده است . « 3 » ذهبى تصريح كرده كه كتاب خصائص جزء سنن است . « 4 » نسائى اين حديث را با سند معتبرى روايت مىكند . علاوه برآن ، كتاب وى در السنن الكبرى وارد شده است . مىگويند : نسائى به هنگام نقل روايات ،\r\n\r\n\r\n","description":"","footnote":"\r\n( 1 ) . هدف از نقل روايت به اين شكل ، تأكيد بر اين نكته است كه اين عبارات ، طبق نقل احمد بن حنبل تحريف شده است .\r\n( 2 ) . ر . ك : تاريخ مدينة دمشق : 42 / 247 .\r\n( 3 ) . خصائص أميرالمؤمنين عليه السلام : 27 ، حديث 10 .\r\n( 4 ) . ر . ك : سير اعلام النبلاء : 14 / 133 ، تهذيب التهذيب : 1 / 6 .\r\n","page_name":" 40 ","page_number":40},
  {"content":"\r\n\r\nشرط و معيارى داشته كه حتى از شرط و معيار بخارى و مسلم نيز سخت‌تر بوده است . « 1 » طبق اين نقل انس بن مالك مىگويد :\r\nروزى در حضور پيامبر اكرم صلى اللَّه عليه وآله پرنده بريانى بود ، حضرتش مىخواست از آن ميل كند ، از اين رو به درگاه خدا عرضه داشت :\r\nاللهمّ ائتني بأحبّ خلقك إليك يأكل معي من هذا الطائر ؛\r\nخداوندا ! محبوب‌ترين خلقت را نزد من بفرست تا همراه من از اين پرنده تناول نمايد .\r\nدر اين هنگام ابوبكر آمد ، اما پيامبر او را نپذيرفت . آن گاه عمر آمد ، حضرتش او را نيز نپذيرفت . سپس على عليه السلام آمد ، پيامبر به ايشان اجازه ورود داد . « 2 » در مسند ابى يعلى با همين سند ، غير از ورود ابوبكر و عمر ، سخن از آمدن عثمان نيز به ميان آمده است . رسول خدا صلى اللَّه عليه وآله فرمودند :\r\n« خداوندا ! محبوب‌ترين خلقت را نزد من بفرست تا همراه من از اين پرنده تناول نمايد » .\r\n\r\n\r\n","description":"","footnote":"\r\n( 1 ) . ر . ك : مقدمه السنن الكبرى : 1 / 3 .\r\n( 2 ) . خصائص اميرالمؤمنين عليه السلام : 52 .\r\n","page_name":" 41 ","page_number":41},
  {"content":"\r\n\r\nابوبكر آمد ، پيامبر او را نپذيرفت . عمر آمد ، حضرتش او را نپذيرفت . عثمان آمد ، آن بزرگوار او را نپذيرفت ، سپس على عليه السلام آمد و به ايشان اجازه ورود داد . « 1 » اكنون با دقّت به تفاوت‌هاى موجود بين روايات توجّه كنيد !\r\nما متون گوناگون اين روايات را به اين منظور آورديم تا روشن شود كه هر گاه اهل سنّت بخواهند مسأله‌اى را كه به نفعشان نيست ، نقل كنند چگونه با كلمات آن به بازى مىپردازند ؟\r\nچگونه از داستان مىكاهند ؟\r\nو چگونه نكات مهم و حساس يك داستان را حذف مىكنند ؟\r\nنكاتى كه يك پژوهشگر آزادانديش و منصف به هنگام بررسى سنّت پيامبر خدا صلى اللَّه عليه وآله به منظور يافتن سنّت حقيقى آن حضرت ، به آن‌ها نيازمند است .\r\n\r\nبررسى راويان حديث\r\nهمان طورى كه تأكيد كرديم سند نسائى معتبر و در واقع همان سند موجود در مسند ابويعلى است . ولى برخى از عالمان اهل سنّت\r\n\r\n\r\n","description":"","footnote":"\r\n( 1 ) . اين متن از حديث شريف طير را ابن كثير از ابويعلى نقل كرده است ، ر . ك : البداية والنهايه : 7 / 350 .\r\n","page_name":" 42 ","page_number":42},
  {"content":"\r\n\r\nتلاش مىكنند در سند اين حديث بحث و مناقشه نمايند .\r\nما نيز از اين بحث و بررسى روايت استقبال مى كنيم ؛ چرا كه اگر در بحث ، روش علمى دنبال شود ، ما نيز آن را مىپذيريم و حتى در صورت درست بودن استدلال ، از اين سند چشم پوشى مىكنيم و به جاى آن ، به سراغ ديگر نقل‌هاى موجود از اين واقعه تاريخى خواهيم رفت .\r\nاما اگر نادرستى بحث و غير منطقى بودن مناقشه‌هاى موجود پيرامون اين سند ، آشكار گردد و روشن شود كه اين بحث‌ها از روى تعصّب دنبال مىشوند ، چه بايد كرد ؟ ! !\r\nبرخى ديگر از عالمان اهل سنّت تلاش كرده‌اند كه در اعتبار يكى از راويان اين حديث ؛ يعنى سُدّى خدشه وارد سازند . حال آن كه او همان اسماعيل بن عبدالرحمان و از راويان مورد اعتماد مسلم ، ترمذى ، نسائى ، ابوداوود و ابن ماجه است .\r\nاحمد درباره وى مىگويد : سدّى ثقه و قابل اعتماد است . « 1 » ديگر بزرگان نيز درباره او چنين اظهار نظر مىكنند ، تا جايى كه ابن عدى كه درمورد راويان احاديث و تأييد آنان ، سخت‌گير است درباره اسماعيل بن عبدالرحمان مىگويد : او در نقل روايت ، فردى\r\n\r\n\r\n","description":"","footnote":"\r\n( 1 ) . الجرح والتعديل رازى : 2 / 184 ، شماره 625 .\r\n","page_name":" 43 ","page_number":43},
  {"content":"\r\n\r\nدرستكار و راستگو است . « 1 » فراتر اين كه سدّى از مشايخ شعبة بن حجّاج است . « 2 » پيش‌تر گفتيم كه شعبه ، در زمينه دانش حديث ، امير مؤمنان لقب گرفته است و مىگويند : وى فقط از افراد ثقه و مورد اعتماد روايت نقل مىكند .\r\nاز جمله افرادى كه به اين امر اعتراف مىكند و يا چنين ادّعايى را در مورد وى دارد ، ابن تيميه است . سبكى نيز سخن او را در كتاب شفاء السقام نقل مىكند . « 3 » بنابراين ، وقتى اسماعيل بن عبدالرحمان راوى پنج صحيح از صحاح شش‌گانه باشد و احمد بن حنبل ، عجلى ، ابن عدى و ديگر رجال شناسان نيز او را ثقه و مورد اعتماد مىدانند ، « 4 » ديگر جاى بحث و مناقشه پيرامون اين راوى و خدشه وارد ساختن در سند اين حديث باقى نمىماند ؛ حديثى كه بر فضيلت و برترى امير مؤمنان على عليه السلام دلالت دارد و در همين حال بيان‌گرِ نبود اين فضيلت در ديگر افراد و صحابه رسول خدا صلى اللَّه عليه وآله است .\r\n\r\n\r\n","description":"","footnote":"\r\n( 1 ) . معرفة الثقات ، عجلى : 1 / 227 .\r\n( 2 ) . الكامل فى ضعفاء الرجال ، ابن عدى : 1 / 278 .\r\n( 3 ) . شفاء السقام فى زيارة خير الأنام : 75 .\r\n( 4 ) . تهذيب التهذيب : 4 / 297 ، شماره 590 .\r\n","page_name":" 44 ","page_number":44},
  {"content":"\r\n\r\n\r\nحديث طير و نشانه‌هاى فضيلت\r\nدر متن اين حديث و مطالب پيرامونى آن ، قراين و نشانه‌هايى وجود دارد كه بر فضيلت حضرت على عليه السلام دلالت دارد . البته به ذكر همه آن‌ها نياز نيست ؛ بلكه تنها اشاره به برخى از اين قراين داخلى و خارجى كفايت مىكند .\r\nدر برخى نقل‌ها آمده كه پيامبر اكرم صلى اللَّه عليه وآله فرمود :\r\nاللهمّ ائتني بأحبّ خلقك إليك وأوجههم عندك ؛ « 1 »\r\nخدايا ! محبوب‌ترين و آبرومندترين آفريده‌ات را نزد من بفرست .\r\nدر برخى نقل‌هاى ديگر آمده كه پيامبر خدا صلى اللَّه عليه وآله فرمود :\r\nاللهمّ أدخل علي أحبّ خلقك إليّ من الأوّلين والآخرين ؛ « 2 »\r\nخداوندا ! محبوب‌ترين آفريدگانت را در نزد من از ميان اولين و آخرين ، پيش من بفرست .\r\nاين حديث شريف با اين متن بر افضليّت امير مؤمنان على عليه السلام در ميان اولين و آخرين مخلوقات دلالت مىكند . البتّه برترى آن حضرت در مورد آخرين آفريدگان پرواضح است ، اما درباره اين برترى نسبت به نخستين مخلوقات كه شامل پيامبران و حتى پيامبران\r\n\r\n\r\n","description":"","footnote":"\r\n( 1 ) . همين گونه در كتاب الطير ابن مردويه نقل شده است . ر . ك : نفحات الأزهار : 14 / 224 .\r\n( 2 ) . مناقب الامام على عليه السلام ، ابن مغازلى : 171 ، حديث 200 .\r\n","page_name":" 45 ","page_number":45},
  {"content":"\r\n\r\nاولوالعزم نيز مىشود ، بايد چنين گفت :\r\nاين حديث با اين متن ، از جمله ادلّه ما براى اثبات افضليت امير مؤمنان على عليه السلام نسبت به پيامبران و فرستادگان خداوند - جز پيامبر اكرم صلى اللَّه عليه وآله - به شمار مىرود . در برخى ديگر از متون حديث چنين نقل شده است :\r\nانس مىگويد : ناگاه در را باز كردم على عليه السلام آمد و هنگامى كه ايشان را ديدم به او حسد ورزيدم . « 1 » در متن ديگر اين گونه آمده :\r\nآن گاه كه رسول خدا صلى اللَّه عليه وآله على عليه السلام را ديدند ، برخاستند و ايشان را در آغوش گرفتند و فرمودند :\r\nيا ربّ وإليّ يا ربّ وإليّ ، ما أبطأ بك يا علي ؟ « 2 »\r\nخوش آمدى ، خوش آمدى ، يا على ! چه شد كه دير آمدى ؟\r\nطبق سندى ديگر ، پيامبر صلى اللَّه عليه وآله پس از دعاى خويش و وارد شدن حضرت على عليه السلام اين گونه فرمودند :\r\n\r\n\r\n","description":"","footnote":"\r\n( 1 ) . همان : 175 ، حديث 212 .\r\n( 2 ) . المعجم الكبير : 10 / 282 ، مناقب الامام على عليه السلام ، ابن مغازلى : 164 ، حديث 190 و 192 و 193 و منابع ديگر .\r\n","page_name":" 46 ","page_number":46},
  {"content":"\r\n\r\nما أبطأ بك يا علي !\r\nاى على چه شد كه دير آمدى ؟\r\nعلى عليه السلام فرمود : اى رسول خدا ! سه بار آمدم و هر سه بار انس مرا بازگرداند .\r\nانس مىگويد : در اين هنگام خشم را در چهره رسول خدا صلى اللَّه عليه وآله مشاهده نمودم ، ايشان فرمودند : « اى انس ! چه چيزى تو را واداشت تا او را بازگردانى ؟ »\r\nگفتم : اى رسول خدا ! صدايتان را شنيدم كه دعا مىكرديد ، دوست داشتم كه دعوت نصيب فردى از انصار شود .\r\nگويا با اين بهانه خشم رسول خدا صلى اللَّه عليه وآله پايان يافت ( ! ) به محض آوردن اين عذر ، آن خشم شديدى كه انس در چهره ايشان مشاهده كرد ، از بين رفت .\r\nرسول خدا صلى اللَّه عليه وآله هنگامى كه اين عذر را شنيدند ، فرمودند : اولين كسى نيستى كه خاندانش را دوست مىدارد ! ! « 1 » به نظر ما اين كلام را به نام رسول خدا صلى اللَّه عليه وآله در حديث طير ، جعل كرده‌اند و اين كه آن حضرت فرموده باشد : « فرد به خاطر\r\n\r\n\r\n","description":"","footnote":"\r\n( 1 ) . ر . ك : المستدرك على الصحيحين : 3 / 131 ، المعجم الأوسط : 7 / 267 .\r\n","page_name":" 47 ","page_number":47},
  {"content":"\r\n\r\nدوست داشتن خاندانش سرزنش نمىشود » ، يا « اولين كسى نيستى كه خاندانش را دوست مىدارد » اين دو جمله را راويان به برخى از متون اين حديث افزوده‌اند .\r\nاما اتفاق نظر وجود دارد كه رسول خدا صلى اللَّه عليه وآله از رفتار انس ناراحت و خشمگين شدند و بنابر آن چه در حديث آمده است ، حضرتش به او فرمودند :\r\nأبى اللَّه - يا أنس ! - إلّا أن يكون ابن أبي طالب ؛\r\nاى انس ! خدا امتناع دارد كه اين فرد غير از [ على 
  ] بن ابى طالب باشد .\r\nاين موارد ، قرينه هاى داخلى موجود در متن حديث هستند .\r\n\r\nحديث طير و استناد حضرت على\r\nعليه السلام\r\nعلاوه بر قرائن داخلى ، قرائن خارجى وجود دارد كه ما را به مدلول حديث مىرساند . از جملهء آن‌ها اين است كه امير مؤمنان على عليه السلام در روز شورا به حديث طير استناد كرد و بر اساس آن احتجاج نمود .\r\nدر اين جا ممكن است پرسيده شود : چرا حضرت على عليه السلام به اين حديث اقامه حجّت نمود ؟ و براى چه كسى استدلال آورد ؟\r\nدر پاسخ اين پرسش مىگوييم :\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nحضرت على عليه السلام در اعتراض به بزرگان صحابه كه عمر آن‌ها را انتخاب كرده بود تا در بين آن‌ها به شور بنشينند و خليفه را در آن مجلس تعيين كنند ، اقامه حجّت نمود . آنان بزرگان قوم و ريش سفيدهاى مردم آن زمان بودند .\r\nبنابراين ، على عليه السلام بر اينان اقامه حجّت نمود . به راستى چه كسى اقامه حجّت نموده است ؟\r\nامير مؤمنان على عليه السلام .\r\nآيا على عليه السلام به دليلى استناد كرده كه هيچ اصالتى ندارد ؟\r\nآيا على عليه السلام به چيزى اقامه حجّت نموده كه سند معتبرى ندارد يا دروغ و ساختگى است ؟\r\nعلى عليه السلام اقامه حجّت نموده است و صحابه‌اى كه از سوى عمر انتخاب شده بودند تا يكى از آنان به عنوان جانشين عمر تعيين گردد ، مخاطب اين استدلال و احتجاج بوده‌اند . حضرت على عليه السلام در آن مجلس با استناد به حديث طير ، بر امامت خويش اقامه حجّت نمود . « 1 »\r\n\r\n\r\n","description":"","footnote":"\r\n( 1 ) . مناقب الامام على عليه السلام ، ابن مغازلى : 136 .\r\n","page_name":" 49 ","page_number":49},
  {"content":"\r\n\r\n\r\nسعد بن ابى وقاص و احتجاج به حديث طير\r\nهم‌چنين سعد بن ابى وقاص به اين حديث استناد كرده است .\r\nروزى معاوية بن ابى سفيان به او دستور داد تا به على عليه السلام ناسزا گويد . سعد از دشنام دادن امتناع ورزيد . معاويه دليل كارش را پرسيد .\r\nسعد اين عذر را آورد كه وى صفاتى را از زبان رسول خدا صلى اللَّه عليه وآله در مورد امير مؤمنان ، شنيده است كه تا زمانى كه آن صفات را به ياد بياورد هرگز به على عليه السلام دشنام نخواهد گفت .\r\nصفاتى كه سعد به آن‌ها متوسّل شد در اين روايت عبارتند از :\r\nحديث رايت ، حديث طير ، حديث غدير . « 1 » از اين رو ، اين قراين خارجى ، بر اين نكته دلالت دارند كه حضرت على عليه السلام ، محبوب‌ترين خلق خدا و رسول خداست . البته اين قراين بىشمارند و ما سخن را با ذكر آن شواهد به درازا نمىكشيم .\r\n\r\nرابطهء محبوب‌ترين بودن با امامت و ولايت\r\nاكنون اين پرسش‌ها مطرحند كه معناى « دوست داشتنىترين فرد در نزد خدا و رسول خدا بودن » چيست ؟\r\n\r\n\r\n","description":"","footnote":"\r\n( 1 ) . حلية الأولياء : 4 / 356 .\r\n","page_name":" 50 ","page_number":50},
  {"content":"\r\n\r\nبين محبوب‌ترين بودن و امامت و ولايت چه رابطه‌اى وجود دارد ؟\r\nآيا مىتوان تصوّر كرد كه محبوبيت اشيا يا اشخاص در نزد خدا و رسولش امرى تصادفى باشد ؟\r\nآيا امكان دارد كه اين امر ، بدون معيار و قاعده باشد ؟\r\nآيا چنين احتمالى داده مىشود ؟\r\nممكن است هر فردى چيزى و يا كسى را دوست داشته باشد و آن را بهترين و دوست داشتنىترين فرد يا چيز نزد خود بداند . در اين صورت ، به خاطر اين دوست داشتن از او سؤال مىشود كه دليل اين محبوبيّت چيست ؟\r\nبىترديد چنين پرسشى مطرح خواهد شد و دوست داشتن قاعده و علّتى دارد و محبوبيّت امرى تصادفى نيست .\r\nانسان ، همه صداها را دوست ندارد ، همه تصاوير را دوست ندارد ، همه اشيا را دوست ندارد ، ناگزير بايد قانونى براى دوست داشتن وجود داشته باشد . پس براى اين كه امرى دوست داشتنىتر باشد ، به طريق اولى اين قاعده و قانون حاكم خواهد بود .\r\nاين كه چيزى براى انسان محبوب‌ترين اشيا موجود در جهان باشد ، يا اين كه شخصى محبوب‌ترين افراد در جمع انسان ها باشد ، آيا بىحساب\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nو بدون دليل و سبب است ؟ چنين امرى منطقى و عاقلانه نيست .\r\nما انسان هستيم و داراى قدرت تعقّل ، ما تلاش مىكنيم كه رفتار و اعمالمان از روى حكمت ، دليل و علّت باشد . بدون دليل از چيزى حذر نمىكنيم ؛ يا بدون دليل بىحساب و بدون سبب ، چيزى را انتخاب نمىكنيم . آيا معقول است كه بگويى : فلان كتاب را بيش از همه كتاب‌هاى جهان دوست دارى و وقتى علّت را بپرسند ، پاسخى منطقى نداشته باشى ؟ !\r\nخداوند سبحان و متعال يكى از افراد بشر و مخلوقات خويش را محبوب‌ترين آن‌ها نزد خويش قرار داده و رسول خدا صلى اللَّه عليه وآله نيز شخصى را به عنوان محبوب‌ترين مخلوقات انتخاب كرده ، آيا معتقدى كه اين بدون حساب و كتاب است ؟\r\nآيا چنين امرى معقول است ؟\r\nهمه تحريفاتى كه توسط محدّثان و مؤلفان اهل سنّت در اين حديث صورت گرفته و تمام استدلال‌هايى را كه تلاش مىكردند به وسيله اين حديث در برابر امامت بياورند ، همه اين موارد ، شواهد و ادلّه ديگرى است كه بر افضليّت امير مؤمنان على عليه السلام و مقام والاى آن حضرت دلالت دارد .\r\nچرا كه اگر اين گونه نبود ، چنين نمىكردند ، دست به تحريف نمىزدند ، اقدام به ضرب و شتم نمىكردند ، منبرها را نمىشكستند و به\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nيكى از بزرگ‌ترين حديث‌شناس و حافظ حديثِ مذهب خويش ، توهين نمىكردند .\r\nبنابراين ، محبوب‌ترين بودن نزد خداوند متعال و رسول خدا صلى اللَّه عليه وآله تصادفى نيست و بايد دليلى داشته باشد .\r\nبديهى است كه محبوب‌ترين بودن نزد رسول خدا صلى اللَّه عليه وآله به خاطر تمايلات نفسانى و اغراض شخصى نيست ؛ چرا كه رسول خدا صلى اللَّه عليه وآله بزرگ‌تر و ارجمندتر از آن است كه كسى را فقط به خاطر تمايلات نفسانى ، دوست بدارد و آن شخص را محبوب‌ترين خلق خداوند نزد خويش به حساب بياورد ، پس چه قاعده‌اى در اين محبوب‌ترين بودن وجود دارد ؟\r\nما درباره اين قاعده يا ديگر قواعد ، علم و آگاهى كافى و دقيقى نداريم ؛ چرا كه از سويى مسأله دقيق‌تر و مهم‌تر از آن است كه خرد و عقل ما آن را درك كند و بفهميم كه پيامبر اكرم صلى اللَّه عليه وآله چه معيار و ملاكى براى انتخاب يكى از مخلوقات خداوند متعال به عنوان محبوب‌ترين آن‌ها نزد خويش داشته است .\r\nو از سوى ديگر ما در سطحى نيستيم كه آن معيار و ديگر معيارهاى رسول خدا صلى اللَّه عليه وآله را بدانيم ، تا بتوانيم مشخص كنيم كه چه كسى محبوب‌ترين خلق است ، مگر از طريق احاديث متواتر\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nو معتبرى كه از رسول خدا صلى اللَّه عليه وآله نقل شده و شيعه و سنّى بر آن‌ها اتّفاق نظر دارند .\r\nبنابراين ، امكان ندارد محبوب‌ترين بودن شخصى نزد رسول خدا صلى اللَّه عليه وآله به خاطر تمايلات نفسانى و علاقه و اشتياق خاص و غرض ورزى باشد تا فردى را محبوب‌ترين مخلوق پروردگار قرار دهد و ديگران را در اين زمره قرار ندهد .\r\nبلكه در اين جا ضوابطى وجود دارد كه به واسطه آن‌ها ، دورترين مردم به ايشان نزديك و نزديك‌ترين مردم از ايشان ، دور مىشوند .\r\nاين ضوابط بىترديد از جانب خداوند متعال است و هر پيامبرى كه از جانب خداوند سبحان و متعال فرستاده مىشود ، فقط با توجّه به وحى الهى كارى را انجام مىدهد ، يا از آن دست برمىدارد و بر عكس ، به انجام كارى اقدام نمىكند و از آن دست نمىكشد .\r\nقرآن كريم درباره حضرت محمّد مصطفى صلى اللَّه عليه وآله مىفرمايد :\r\n« وَما يَنْطِقُ عَنِ الْهَوى * إِنْ هُوَ إِلّا وَحْيٌ يُوحى » ؛ « 1 »\r\nاو هرگز از روى هواى نفس سخن نمىگويد ، سخن او چيزى جز وحى ، كه بر او القا مىشود نيست .\r\nبنابراين ، اگر محبوب‌ترين بودن با معيار و دليل و حساب باشد ، آن\r\n\r\n\r\n","description":"","footnote":"\r\n( 1 ) . سوره نجم : آيات 3 و 4 .\r\n","page_name":" 54 ","page_number":54},
  {"content":"\r\n\r\nمحبوب‌ترين بودن به نزديكى معنوى و افضليّت مىانجامد و به وجودى پايان مىپذيرد كه محبوب‌ترين افراد نزد رسول خدا صلى اللَّه عليه وآله باشد و در همه امور زندگى از ديگران مقدّم و پيش رو شود .\r\nدر اين باره نووى در شرح صحيح مسلم عبارت جالبى دارد ، همو كه از بزرگ‌ترين حافظان حديث شناس اهل سنّت به شمار مىرود و كتاب او در شرح صحيح مسلم از مشهورترين و معتبرترين كتاب‌هاى اهل سنّت است . او در اين كتاب معناى محبّت خداوند متعال به بنده خود و مراد از اين كلمه در متون اسلامى قرآن و سنّت ، چنين شرح مىدهد :\r\nمحبّت خداوند سبحان و متعال به بنده خود اين است كه به او توانايى اطاعت ، عصمت و توفيق بهره‌مندى از الطاف و رحمت‌هاى الهى را عنايت فرمايد . اين‌ها پايه‌ها و نقطه‌هاى شروع محبّت است . اما غايت اين محبّت آن است كه حجاب‌ها را از قلب بنده خود بزدايد تا با بصيرت خويش ، خدا را ببيند و اين شخص ، محبوب خداوند متعال مىشود ، همانطور كه در حديث صحيح قدسى آمده است :\r\nفإذا أحببته كنت سمعه الّذي يسمع به وبصر . . . ؛ « 1 »\r\nآن گاه كه او را دوست بدارم ، گوش او شوم ، همان گوشى كه با آن مىشنود و چشم او گردم . . . .\r\n\r\n\r\n","description":"","footnote":"\r\n( 1 ) . شرح صحيح مسلم ، نووى : 15 / 151 .\r\n","page_name":" 55 ","page_number":55},
  {"content":"\r\n\r\nبه راستى نووى چه عبارت لطيفى گفته است ؟ !\r\nبنابراين ، آيا در مورد ملازمهء محبوب‌ترين فرد بودن با امامت شك و ترديدى باقى مىماند ؟\r\nآن چه گفته شد درباره كسى است كه خداوند او را دوست دارد ، اما اگر فردى محبوب‌ترين مخلوقات نزد او باشد ، چه جايگاهى پيدا مىكند ؟\r\nعبارت نووى پيرامون محبّت خدا به يك نفر بود ، اما اگر اين شخص به تنهايى محبوب‌ترين آفريدگان خداوند متعال شود چه بايد گفت ؟\r\nاين همان چيزى است كه گفتيم فهم ما از درك چنين مسائلى ناتوان است ، مگر اين كه به اندازه‌اى كه مىفهميم سخن بگوييم .\r\nاز اين رو ، بىترديد اقتضاى محبوب‌ترين بودنِ نزد خداوند ، داشتن مقام امامت ، خلافت و ولايت است .\r\nآن چه گفتيم در پرتو حديثى مطرح شد كه آن را با روايت‌ها ، سندها و متون گوناگون و برخى عباراتى كه به آن مربوط مىشد ، بيان كرديم .\r\nبنابر آن چه گفته شد بحث در مورد حديث طير از طرفى بر امامت امير مؤمنان على عليه السلام دلالت دارد و از طرف ديگر محبوب‌ترين فرد بودن اقتضا مىكند كه آن فرد از ديگران برتر باشد .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nمحبوب‌ترين بودن ، معيارى در رويدادهاى تاريخ صدر اسلام\r\nاما با روى كرد به وقايع تاريخ اسلام ، تنها با ذكر دو نمونه از وقايع ، روشن مىشود كه استدلال ما به حديث طير درباره امامت امير مؤمنان على عليه السلام از طريق دلالت اين روايت بر محبوب‌ترين بودن آن حضرت نزد خداوند ، از امور مسلّم نزد صحابه بزرگ است و جاى هيچ گونه خدشه از سوى هيچ كس باقى نمىماند .\r\n\r\nعمر و سخن از جانشينى خود\r\nنمونه يكم .\r\nاهل سنّت چنين روايت مىكنند :\r\nعمر بن خطّاب در آخرين لحظات زندگى خود بود كه به او گفتند : « اگر مىخواستى كسى را به جانشينى منصوب كنى چه كسى را انتخاب مىكردى ؟ »\r\nعمر پاسخ داد : اگر ابوعبيده جرّاح زنده بود قطعاً او را به جانشينى انتخاب مىكردم .\r\nالبته ما نمىخواهيم از موضوع بحث خارج شويم ؛ چرا كه هدف ما تنها ارائه شاهدى است كه بر اين مطلب دلالت داشته باشد كه محبوب‌ترين بودن ، دليل افضليّت است و افضليّت نيز از نظر كتاب ، سنّت ، عقل و خردمندان دليلى بر امامت و خلافت كلّى است و ما در\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nگفتار عمر ديدگاهى داريم كه در جاى خود بحث شده است .\r\nدر توضيح سخن عمر مىگوييم : او مىگويد : اگر ابوعبيده جرّاح زنده بود قطعاً او را به جانشينى خود انتخاب مىكردم .\r\nاگر خداوند متعال از وى بپرسد : چرا و با چه معيارى ابوعبيده را در صورت زنده بودن ، جانشين خود مىكردى ؟ !\r\nمىگويد : اگر پروردگارم از من بپرسد ، مىگويم : از پيامبر تو شنيدم كه مىگفت : ابوعبيده ، امين اين امّت است .\r\nهم‌چنين عمر مىگويد : اگر سالم ، غلام ابوحذيفه زنده بود او را جانشين خود مىكردم .\r\nما در اين مورد نيز ديدگاهى داريم كه در جاى خود بحث خواهد شد .\r\nعمر مىگويد : اگر پروردگارم از من بپرسد ، مىگويم : از پيامبرت شنيدم كه مىگفت : به راستى سالم ، خداوند را بسيار دوست دارد .\r\nدليل عمر بن خطّاب براى جانشينى نزد خداوند اين است كه از پيامبر شنيده است كه مىگفت : به راستى سالم ، خداوند را بسيار دوست دارد .\r\nبنابراين ، حُبّ و دوستى به ملاك و معيارى براى خلافت\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nو جانشينى تبديل شد . از سوى ديگر ، اجماع بر اين بود كه امام بايستى از قريش باشد . اما چرا سالم غلام ابى حذيفه با اين وضعيّت مدّ نظر عمر بن خطّاب بود ؟ در اين باره در جاى خود بحث خواهيم كرد .\r\nگفتنى است كه اين نمونه تاريخى در منابع اهل سنّت از جمله تاريخ طبرى و الكامل في التاريخ ابن اثير و منابع ديگر آمده است . « 1 »\r\n\r\nاستدلال عمر در سقيفه\r\nنمونه دوم .\r\nنمونه دوم مهم‌تر است . در صحيح بخارى و در جريان سقيفه و رويدادهاى مربوط به آن و به طور مشخص در جريان بيعت با ابوبكر ، شاهد دومى بر اين سخن خويش مىيابيم . راوى مىگويد :\r\nانصار در سقيفه بنى ساعده نزد سعد بن عباده گردهم آمدند .\r\nابوبكر گفت : ما اميريم و شما وزير !\r\nعمر به ابوبكر گفت :\r\nنبايعك أنت ، فأنت سيّدنا وخيّرنا وأحبّنا إلى رسول اللَّه ؛\r\nما فقط با تو بيعت مىكنيم ، تو سرور ، خيرخواه و محبوب‌ترين ما نزد رسول خدا صلى اللَّه عليه وآله هستى !\r\n\r\n\r\n","description":"","footnote":"\r\n( 1 ) . تاريخ طبرى : 2 / 580 ، الكامل في التاريخ : 3 / 65 .\r\n","page_name":" 59 ","page_number":59},
  {"content":"\r\n\r\nآن گاه عمر با او بيعت كرد و مردم نيز با وى بيعت كردند . « 1 » بنابراين ، محبوب‌ترين فرد بودن نزد رسول خدا صلى اللَّه عليه وآله معيارى در وقايع صدر اسلام بوده است .\r\nما اين بحث را كنار مىگذاريم و آن را به جاى خود موكول مىكنيم .\r\nالبته طبق عبارتى كه از ابوبكر نقل شده ، خود او انكار مىكند كه بهترين و محبوب‌ترين امت نزد رسول خدا صلى اللَّه عليه وآله باشد .\r\nاين روايت در صحيح بخارى آمده ؛ خواه درست باشد و خواه نادرست حجّت و برهانى منطقى در برابر اهل سنّت است كه ما آنان را به پذيرش آن وادار مىكنيم .\r\nعمر بن خطّاب ادّعا مىكند كه ابوبكر محبوب‌ترين مخلوقات نزد رسول خدا صلى اللَّه عليه وآله است . از اين رو در برابر انصار و ديگران اعلام كرد كه ابوبكر كسى است كه به جانشينى منصوب گرديده است ، به چه دليل ؟ براى اين كه او محبوب‌ترين مخلوقات خداوند نزد رسول خدا صلى اللَّه عليه وآله است .\r\nاما حديث طير ، حديثى متواتر و معتبر است كه از پيامبر\r\n\r\n\r\n","description":"","footnote":"\r\n( 1 ) . صحيح بخارى : 5 / 7 و 8 .\r\n","page_name":" 60 ","page_number":60},
  {"content":"\r\n\r\nاكرم صلى اللَّه عليه وآله صادر شده است و شيعه و سنّى آن را قبول دارند كه ما پيش‌تر درباره راويان و چگونگى استدلال به آن سخن گفتيم .\r\n\r\nحسد ورزى به اميرالمؤمنين\r\nعليه السلام\r\nاز فوايد حديث طير اين است كه بدانيم ، در بين اصحاب رسول خدا صلى اللَّه عليه وآله حتى نزديكان ايشان كسانى بودند كه به امير مؤمنان على عليه السلام حسد مىورزيدند .\r\nانس بن مالك خدمتكار رسول خدا صلى اللَّه عليه وآله دروغ مىگويد ، نه يك بار و نه دو بار ؛ بلكه چندين بار . او به جهت حسادتى كه در دل ، نسبت به على عليه السلام داشت دروغ مىگويد و آشكار شدن واقعيّت را بيشتر و بيشتر به تعويق مىاندازد .\r\nهنگامى كه امير مؤمنان على عليه السلام از انس خواست تا به حديث غدير گواهى دهد از شهادت دادن خوددارى كرد و شهادت خويش را كتمان نمود و كتمان شهادت از گناهان كبيره است تا اين كه امير مؤمنان على عليه السلام او را نفرين كرد و به بيمارى پيسى مبتلا گرديد . « 1 » آرى ، براى شناخت شخصيّت واقعى افراد ، پيش از مراجعه به\r\n\r\n\r\n","description":"","footnote":"\r\n( 1 ) . المعارف ابن قتيبه : 580 ، شرح نهج البلاغه : 4 / 74 .\r\n","page_name":" 61 ","page_number":61},
  {"content":"\r\n\r\nكتاب‌هاى شرح زندگينامه اشخاص و صحابه ، لازم است به سراغ سنّت و سيره نبوى برويم و از اين رهگذر شخصيّت حقيقى و واقعى آنان را دريابيم ، چرا كه كارشناسان اين حوزه ، به خوبى مىدانند كه حقايق حالات افراد در سنّت و احاديث وارده در منابع معتبر ، بيشتر و بيشتر آشكار مىشود .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nبخش سوم تلاش‌هايى ناكارآمد در رد حديث طير\r\n\r\n","description":"","footnote":"","page_name":" 63 ","page_number":63},
  {"content":"\r\n . \r\n","description":"","footnote":"","page_name":" 64 ","page_number":64},
  {"content":"\r\n\r\nاكنون به تلاش‌هاى اهل سنّت براى پاسخ به اين حديث شريف مىپردازيم . ما در ادامه مىكوشيم تا تلاش‌هاى آنان براى ابطال اين حديث و خوددارى از نقل و گسترش آن را آشكار سازيم .\r\nتلاش‌هاى آن‌ها در سه حوزه خلاصه مىشود :\r\n\r\n1 . ترديد در سند حديث\r\n\r\nديدگاه ابى الفرج ابن جوزى حنبلى\r\nابوالفرج ابن جوزى حنبلى متوفاى سال 597 هجرى در كتاب العلل المتناهية فى الاحاديث الواهية اين حديث را با برخى سندهايش مىآورد و گاهى آن را تضعيف مىكند ، اما از ذكر برخى از سندهاى ديگر حديث ، چشم پوشى مىكند . « 1 »\r\n\r\n\r\n","description":"","footnote":"\r\n( 1 ) . العلل المتناهية في الاحاديث الواهية : 1 / 228 ، شماره‌هاى 360 - 377 .\r\n","page_name":" 65 ","page_number":65},
  {"content":"\r\n\r\nابن جوزى به شتابزدگى در صدور حكم معروف است و نه تنها به تضعيف ، بلكه به طور شتابزده به جعلى و ساختگى بودن حديث نيز حكم مىدهد .\r\nاما چه بسيار احاديثى كه در صحاح موجود بودند و او به تضعيف و تخريب آن‌ها در كتاب‌هاى خويش پرداخته و يا آن‌ها را تكذيب نموده است . به همين دليل محدّثان بزرگ از محققان اهل سنّت تأكيد مىكنند كه از اعتماد كردن به حكم ابن جوزى خوددارى شود و ديگران را به هنگام بررسى روايات ، به ضرورت پايبندى به اين نكته فرا مىخوانند .\r\nعجيب اين كه برخى از آن‌ها به ابن جوزى نسبت مىدهند كه او حديث طير را در كتاب الموضوعات آورده است .\r\nملّا على قارى در كتاب المرقاة فى شرح المشكاة و برخى ديگر از عالمان اهل سنّت در كتاب‌هاى خود به ابن جوزى نسبت داده‌اند كه او به جعلى و ساختگى بودن اين حديث شريف ، حكم داده و آن را در كتاب الموضوعات آورده است . « 1 » در صورتى كه اين حديث شريف در كتاب الموضوعات وجود\r\n\r\n\r\n","description":"","footnote":"\r\n( 1 ) . مرقاة المفاتيح : 10 / 465 ، شماره 6094 ، تذكرة الموضوعات : 96 .\r\n","page_name":" 66 ","page_number":66},
  {"content":"\r\n\r\nندارد ، بلكه با برخى از اسناد ، در كتاب العلل المتناهيه وارد شده است . چرا كه وى درباره رجال برخى از سندهاى اين حديث ، ترديد ايجاد مىكند .\r\nامّا درباره سندهاى ديگر اين حديث ، سكوت اختيار كرده است .\r\nالبته ما نيز ادّعا نمىكنيم كه همهء اسناد آن صحيح باشد .\r\n\r\nديدگاه ابن كثير دمشقى\r\nابن كثير دمشقى در تاريخ خود به نقل حديث طير مىپردازد و آن را از زبان تعدادى از پيشوايان سرشناس از جمله ترمذى ، ابى يعلى ، حاكم نيشابورى ، خطيب بغدادى ، ابن عساكر ، شمس الدين ذهبى و ديگران روايت مىكند . وى در ادامه مىگويد :\r\nعلما ، كتاب‌هاى جداگانه‌اى درباره اين حديث گرد آورده‌اند كه مىتوان : ابوبكر ابن مردويه و حافظ ابوطاهر محمد بن احمد بن حمدان را نام برد . همانطور كه شيخ ما ابوعبداللَّه ذهبى نقل مىكند و مىافزايد :\r\nكتابى از ابوجعفر ابن جرير طبرى ، صاحب تفسير و تاريخ مشهور ، ديدم كه همه طرق اين روايت و متون و نقل‌هاى مختلف آن را جمع كرده است . سپس با كتاب بزرگ ديگرى رو به رو شدم كه قاضى و متكلّم ابوبكر باقلانى آن را در پاسخ به كتاب طبرى و در جهت تضعيف\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nسند و متن اين حديث ، نگاشته بود .\r\nآن گاه ابن كثير نظر خود را درباره اين حديث اين گونه بيان مىكند :\r\nدر مجموع بايد گفت : دل من نسبت به صحّت اين حديث ، ترديد دارد ، هرچند طرق آن بسيار است . « 1 »\r\n\r\nبررسى و نقد ديدگاه ابن كثير\r\nدليل ابن كثير بر ضعف حديث طير اين است كه دلش او را يارى نمى دهد تا اين حديث را بپذيرد . همانطور كه دل ابوجهل به وى كمك نكرد تا قرآن واسلام را بپذيرد .\r\nهمان گونه كه مىبينيد ، مانع پذيرش يك روايت ، دل يك دانشمند است . اين تاريخ نويس و مفسّر نمىگويد : اين حديث جعلى و ساختگى است ، ادّعا نمىكند كه اين حديث ، كذب است ، نمىگويد :\r\nسندش چنين و چنان است و در آن خدشه وارد است ، حتى نمىگويد :\r\nراوى آن ، ضعيف است ، يا فلان متن روايت ضعيف است و . . . .\r\nاگر چنين مىگفت ، جاى بحث و بررسى بود ؛ چرا كه اين‌ها مناقشات علمى و قابل بررسى هستند و طرح اين گونه مباحث علمى\r\n\r\n\r\n","description":"","footnote":"\r\n( 1 ) . البداية والنهايه : 7 / 350 - 353 .\r\n","page_name":" 68 ","page_number":68},
  {"content":"\r\n\r\nنيز مانعى ندارد .\r\nاما او مىگويد : در مجموع بايد گفت : دل من نسبت به صحّت اين اين حديث ، ترديد دارد ، هر چند طرق آن بسيار است ( ! )\r\nالبته رجوع به قلب از جمله روش‌هاى عالمان اهل سنّت در پاسخ به برخى احاديث است . در اين جا براى جلوگيرى از طولانى شدن بحث ، فقط به ذكر يك نمونه بسنده مىكنيم .\r\nهنگامى كه علماى اهل سنّت مىخواهند حديثى را رد كنند كه به وسيله روش‌هاى علمى موفّق نشده‌اند آن را رد نمايند و هيچ روشى جهت مناقشه در سند آن نمىيابند ، گاهى به سوگند متوسّل مىشوند و مىگويند : به خدا سوگند كه جعلى و ساختگى است ( ! ) و چه دليلى محكم‌تر از اين ؟ !\r\nو گاهى به قلب‌هايشان رجوع مىكنند و مىگويند : قلب گواهى مىدهد كه حديثى جعلى است ( ! )\r\nدر اين باره فقط يك نمونه بيان مىكنيم .\r\nحاكم نيشابورى در المستدرك على الصحيحين حديثى را از على بن ابى طالب عليهما السلام نقل مىكند كه حضرت على عليه السلام فرمود :\r\nرسول خدا صلى اللَّه عليه وآله به من فرمود :\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nإنّ أوّل من يدخل الجنّة أنا وفاطمة والحسن والحسين\r\nعليهم السلام ؛\r\nبه راستى نخستين كسانى كه وارد بهشت مىشوند من ، فاطمه ، حسن و حسين عليهم السلام هستيم .\r\nگفتم : اى رسول خدا ! پس دوستداران ما چه ؟\r\nفرمود : آنان به دنبال شما وارد مىشوند .\r\nحاكم نيشابورى پس از نقل اين حديث مىگويد : سند آن صحيح است ، اما بخارى و مسلم آن را نقل نكرده‌اند . « 1 » اين حديث را حاكم نيشابورى نقل كرده است ، حال ، گناه ما چيست كه حاكم به دليل نقل اين حديث و حكم به صحّت آن - از نگاه ناصبىها - دروغ گفته است ؟\r\nآرى ، ما دوستداران اهل بيت عليهم السلام هستيم . ابتدا اين بزرگواران وارد بهشت مىشوند و ما پس از آن‌ها ، در بهشت گام خواهيم نهاد ؛ چرا كه ما اهل بيت عليهم السلام را دوست مىداريم .\r\nالبته ادله بسيارى در مورد شيوه رجوع به قلب وجود دارد ؛ به گونه‌اى كه هيچ كس نمىتواند اين امر را انكار كند .\r\n\r\n\r\n","description":"","footnote":"\r\n( 1 ) . المستدرك على الصحيحين : 3 / 151 .\r\n","page_name":" 70 ","page_number":70},
  {"content":"\r\n\r\nبراى مثال ذهبى در تلخيص المستدرك در ذيل اين حديث مىگويد :\r\nاين حديث ناشناخته است و قلب به جعلى بودن آن گواهى مىدهد ( ! ) « 1 » اى كاش ذهبى در سند حديث - هر چند به بهانه ضعف يكى از راويان آن - مناقشه مىكرد . اما وى مىگويد : قلب به جعلى بودن آن گواهى مىدهد ( ! )\r\nبه راستى چرا قلب ذهبى به جعلى بودن حديث گواهى مىدهد ؟\r\nحديث مىگويد : نخستين كسانى كه وارد بهشت مىشوند ، رسول خدا صلى اللَّه عليه وآله ، على مرتضى ، فاطمه زهرا ، حسن و حسين عليهم السلام و دوستداران آن‌ها به دنبالشان هستند .\r\nچه مانعى وجود دارد و چه گزندى به ذهبى مىرسيد كه قلبش گواهى داده كه اين حديث ، جعلى است ؟\r\nآيا حبّ و مهرورزى به اهل بيت عليهم السلام مانع ورود به بهشت مىشود كه قلبش گواهى داده كه اين حديث جعلى است ؟ يا شك دارد كه رسول خدا ، على مرتضى ، فاطمه زهرا ، حسن و حسين عليهم السلام اولين افرادى هستند كه وارد بهشت مىشوند ؟\r\nآيا در اين مورد ترديد مىكند ؟ چرا قلبش به جعلى بودن حديث\r\n\r\n\r\n","description":"","footnote":"\r\n( 1 ) . تلخيص المستدرك ، ذهبى در ذيل آدرس پيشين : 3 / 151 .\r\n","page_name":" 71 ","page_number":71},
  {"content":"\r\n\r\nگواهى مىدهد ؟\r\nاين نكته‌اى است كه بايد تأمّل شود .\r\nبنابراين ، نخستين تلاش اهل سنّت ، مناقشه در سند حديث شريف و حكم به ضعف آن است .\r\nاما همانطور كه بيان كرديم ، اين حديث در صحاح شش‌گانه آمده و داراى سندهاى صحيح است . براى اثبات صحّت سندهاى اين روايت ، بخش فراوانى از سندهايى را كه در غير صحاح آمده واكاوى كرده‌ايم و در اين راستا بنابه ديدگاه‌هاى علماى بزرگ علم حديث و پيشوايان دانش جرح و تعديل ، صحّت آن‌ها را به اثبات رسانديم .\r\n\r\n2 . تحريف در عبارات\r\nدوّمين روش اهل سنّت براى مخدوش كردن حديث ياد شده ، تحريف در عبارات آن است .\r\nما پيش‌تر برخى از متون حديث را آورديم و روشن شد كه چگونه تحريف صورت گرفته است . در مطالب پيشين ، اين روايت را به نقل از احمد بن حنبل از كتاب مناقب او آورديم . اينك به بررسى متون اين حديث طبق آن چه در مسند احمد آمده ، مىپردازيم .\r\nاحمد بن حنبل مىگويد : از انس بن مالك شنيدم كه مىگفت :\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nروزى به رسول خدا صلى اللَّه عليه وآله سه پرنده بريان هديه شد ، حضرت يكى از آن‌ها را به خدمتكارش داد تا ميل كند ، روز بعد خدمتكار پرنده بريان را به ايشان تقديم نمود . رسول خدا صلى اللَّه عليه وآله فرمود :\r\nألم أنهك أن ترفعي شيئاً ، فإنّ اللَّه\r\nعزوجل\r\nيأتي برزق كلّ غد ؛ « 1 »\r\nمگر تو را از ذخيره كردن چيزى نهى نكرده‌ام ؟ خداوند متعال روزى هر روز را مىدهد .\r\nممكن است به ذهن انسان خطور كند كه اين حديث به ماجرايى ديگر مربوط است و با حديث طير ارتباطى ندارد . اما وقتى به متون حديث مراجعه مىكنيم ، با برخى الفاظ مشابه و هم‌چنين همان سندى كه احمد بن حنبل ارائه داده ، مواجه مىشويم كه مطالبى پيرامون حضرت على عليه السلام و اين مطلب كه محبوب‌ترين مخلوقات خداوند متعال مىباشد ، در آن درج شده است .\r\nآرى ، ما نيز همين تصوّر را مىنموديم و گمان مىكرديم كه اين حديث درباره موضوعى وارد شده كه به حديث طير ربطى ندارد . اين\r\n\r\n\r\n","description":"","footnote":"\r\n( 1 ) . مسند أحمد : 3 / 198 .\r\n","page_name":" 73 ","page_number":73},
  {"content":"\r\n\r\nفكر در آغاز به ذهن ما خطور كرد . اما وقتى با دقّت تمام به احاديث نگريستيم و متوجّه شديم كه اين ، همان حديث طير است كه به اين شكل مطرح شده است .\r\nبه راستى آيا كسى كه اين حديث را در مسند احمد آورده ، خود احمد بوده ، يا استنساخ كنندگان و يا ناشران كتاب او ؟ خدا مىداند .\r\nابوالشيخ اصفهانى نيز اين حديث را روايت مىكند . او در روايتى كه نقل كرده مطالب مربوط به امير مؤمنان على عليه السلام نيز موجود است ؛ به جز بخش‌هايى كه در مورد انس و دروغ‌گويى و خيانت اوست كه اين مطالب حذف و تحريف شده‌اند . وى چنين نقل مىكند :\r\nانس بن مالك مىگويد :\r\nروزى به رسول خدا صلى اللَّه عليه وآله پرنده بريانى هديه شد ، ايشان فرمودند :\r\nاللهمّ ائتني بأحبّ خلقك إليك يأكل معي هذا الطير ؛\r\nخدايا ! محبوب‌ترين مخلوقت را نزد من بفرست تا همراه من از اين پرنده تناول نمايد .\r\nدر اين هنگام على عليه السلام آمد و همراه پيامبر از پرنده تناول نمود .\r\nسپس ابوالشيخ اصفهانى مىگويد : حديث تا به اين جا به\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nپايان رسيد . « 1 » او عبارت « حديث تا به اين جا به پايان رسيد » را مىآورد ، گويا مىخواهد در نقل امانت دارى كند و خيانت نورزد .\r\nشگفت اين كه عدّه‌اى از راويان حديث ، هر دو بخش مربوط به حضرت على عليه السلام و انس را حذف كرده‌اند و فقط عذرى كه انس در پايان حكايت آورده ، ذكر كرده‌اند . اين افراد ، فقط اين بخش از روايت را هم‌چون حديثى مستقل مىآورند و مىنويسند :\r\nانس مىگويد : رسول اكرم صلى اللَّه عليه وآله فرمود :\r\nلا يلام الرجل على حبّ قومه ؛\r\nمرد به خاطر محبّت به خاندانش سرزنش نمىشود .\r\nاين در حالى است كه ابن حجر عسقلانى مىگويد : « اين فراز ، بخش پايانى حديث طير است » . « 2 »\r\n\r\n3 . تأويل حديث\r\nآنان در اين شيوه ، حديث را تأويل مىكنند ؛ به گونه‌اى كه دلالت حديث را ، بر خلاف ظاهر آن حمل مىنمايند . براى نمونه\r\n\r\n\r\n","description":"","footnote":"\r\n( 1 ) . طبقات المحدّثين بإصبهان : 3 / 454 .\r\n( 2 ) . لسان الميزان : 5 / 58 .\r\n","page_name":" 75 ","page_number":75},
  {"content":"\r\n\r\nپيامبر خدا صلى اللَّه عليه وآله مىفرمايد :\r\nاللهمّ ائتني بأحبّ خلقك إليك وإلى رسولك ؛\r\nخدايا ! محبوب‌ترين مخلوقت نزد خود و رسولت را پيش من بفرست .\r\nآنان اين عبارت را به اين صورت حمل مىكنند و مىگويند :\r\nمنظور پيامبر اين گونه بود :\r\nاللهمّ ائتني به من هو من أحبّ خلقك إليك وإلى رسولك ؛\r\nخدايا ! فردى را كه براى تو و رسول تو يكى از محبوب‌ترين بندگانت است ، نزد من بفرست .\r\nدر اين صورت ، روايت براى آنان اشكالى ايجاد نمىكند ؛ چرا كه در اين حال بزرگان امت اسلامى نيز جزء محبوب‌ترين مخلوقات هستند و على عليه السلام نيز يكى از آن‌هاست .\r\nاين تأويل‌ها درباره اين حديث در شروح كتاب‌هايى چون مصابيح السنة ، المشكاة و هم‌چنين در كتاب التحفة الاثنا عشرية آمده است . « 1 » آيا شما با چنين معنايى موافق هستيد ؟ مگر مىتوان اين تأويل را پذيرفت ؟\r\n\r\n\r\n","description":"","footnote":"\r\n( 1 ) . المرقاة فى شرح المشكاة : 10 / 464 ، مختصر التحفة الاثنا عشرية : 165 .\r\n","page_name":" 76 ","page_number":76},
  {"content":"\r\n\r\nآيا بدون هيچ گونه دليل مىتوان يك حديث را بر خلاف ظاهر آن تأويل و تفسير كرد ؟\r\nنگارنده التحفة الاثنا عشرية مىنويسد :\r\nاين قضيّه زمانى اتّفاق افتاد كه ابوبكر و عمر در بيرون مدينه منوّره بودند ، از اين رو كه آن‌ها نبودند ، على حاضر شد ( ! ) « 1 » به راستى آيا اين ماجرا به زمانى مربوط است كه ابوبكر و عمر در بيرون مدينه منوّره بودند ؟\r\nبه خدا سوگند ! اگر آن‌ها در بيرون مدينه منوّره بودند هيچ سخنى نداشتيم ؛ چرا كه ما به هنگام اثبات يا ردّ يك امر ، به دور از هر گونه غرض‌ورزى گام برمىداريم .\r\nامّا با حديث نسائى و ابى يعلى چه كنيم ؟ طبق نقل اين دو حديث شناس اهل سنّت ، پس از دعاى پيامبر خدا صلى اللَّه عليه وآله ، ابوبكر آمد ، ولى آن حضرت او را نپذيرفت . عمر آمد . ولى حضرتش او را نيز نپذيرفت . « 2 »\r\n\r\n\r\n","description":"","footnote":"\r\n( 1 ) . مختصر التحفة الاثنا عشرية : 165 . گفتنى است كه كتاب التحفة الاثنا عشرية از بهترين كتاب‌هاى اهل سنّت در باب اعتقادات و امامت است . اين كتاب بارها به چاپ رسيده است . خلاصه آن را نيز به همراه پيوست‌هايى از چنين دشمنانى ، به زبان عربى ، بارها در كشورهاى مختلف به چاپ رسانده‌اند .\r\n( 2 ) . خصائص على عليه السلام : 29 .\r\n","page_name":" 77 ","page_number":77},
  {"content":"\r\n\r\nصاحب المسند مىافزايد : عثمان نيز آمد ، پيامبر او را نيز نپذيرفت ؟ ! « 1 » بنابراين ، ابوبكر و عمر در داخل مدينه منوّره بودند . اگر نسائى و ديگر راويان ، حضور ابوبكر و عمر را در شهر مدينه ، به دروغ نقل كرده‌اند ، گناه ما چيست ؟\r\n\r\n4 . تعارض با احاديث ديگر\r\nتعارض يك بحث علمى است كه ما نيز با آن موافق هستيم ؛ چرا كه معارضه به معناى ارائه حديث معتبرى است كه به واسطه آن در دلالت حديث معتبر ديگر ترديد ايجاد مىشود .\r\nامّا با استفاده از قواعد جرح و تعديل يكى از دو حديث بر ديگرى مقدّم شمرده مىشود .\r\nاين قواعد در كتاب‌هاى اهل سنّت مشخص شده است .\r\nبنابراين ، معارضه ، روشى علمى جهت بحث و مناظره ، كار پسنديده‌اى است . معارضه و بيان اختلاف بين دو حديث ، سپس بررسى دو حديث با توجّه به سند و دلالت در راستاى قواعد و اصول مقرّر ، روشى علمى و عملى مطلوب و قانونمند است ، ما بدون هيچ\r\n\r\n\r\n","description":"","footnote":"\r\n( 1 ) . البداية والنهايه : 7 / 350 .\r\n","page_name":" 78 ","page_number":78},
  {"content":"\r\n\r\nتعصّبى آماده بررسى رواياتى هستيم كه مخالفان درباره حديث طير بيان مىكنند .\r\nلكن اهل سنّت در تعارض با حديث طير چه روايتى را مىآورند ؟\r\nدهلوى در كتاب التحفة الاثنا عشرية در برابر حديث طير به حديث « اقتدا » استناد مىكند ؛ همان حديثى كه نقل مىكنند پيامبر خدا صلى اللَّه عليه وآله فرمود :\r\nاقتدوا باللّذين من بعدي أبي بكر وعمر ؛ « 1 »\r\nبعد از من ، از ابوبكر و عمر اقتدا كنيد .\r\nبه خدا سوگند ، اگر سند و دلالت اين حديث به طور منطقى اثبات شود و اعتبار آن برايشان ثابت گردد و همه آن‌ها بر صحّت اين روايت اتّفاق نظر داشته باشند ، در اين صورت ما از نظر خود چشم پوشى كرده و آن‌ها را تنها نمىگذاريم .\r\nما از اول گفتيم حديثى كه هر يك از طرفين مىخواهند به آن استناد كنند ، ناگزير بايد از سوى دو طرف بحث ، روايتى پذيرفته باشد .\r\nما از اين جنبه بحث چشم‌پوشى مىكنيم و فقط در راستاى كتاب‌ها و سخنان دانشمندان آن‌ها به بررسى اين حديث مىپردازيم . اگر حرف\r\n\r\n\r\n","description":"","footnote":"\r\n( 1 ) . مختصر التحفة الاثنا عشرية : 165 .\r\n","page_name":" 79 ","page_number":79},
  {"content":"\r\n\r\nاينان همين گونه بود ، ما نيز مىپذيريم و سخن خويش را كنار مىنهيم .\r\nاما با وجود اين كه حديث طير مورد پذيرش دو طرف بحث است ، باز ما روايت « اقتدا » را مىپذيريم .\r\nاما چه كار كنيم كه آن‌ها حديث اقتدا از ابوبكر و عمر را نمىپذيرند ؟\r\nگروهى از پيشوايان بزرگ اهل سنّت و پيشگامان علم حديث در اين حديث خدشه وارد كرده‌اند و آن را بىاعتبار شمرده‌اند . براى نمونه برخى از آنان را نام مىبريم : ابوحاتم رازى ، ابوبكر بزّار ، ابن حزم ، عقيلى ، دارقطنى ، ذهبى ، هيثمى ، ابن حجر و مناوى . « 1 »\r\n\r\n5 . ضرب و شتم و توهين ناقل حديث طير\r\nعالمان اهل سنّت بعد از اين كه از روش‌هاى علمى بررسى ظاهر حديث ؛ مناقشه در سند يا دلالت ، درماندند به روش ديگرى متوسّل مىشوند ، اين روش را چه بناميم ؟\r\nدر حال حاضر نمىدانم ، بايد آن چه را يافته‌ام ، براى شما خواننده گرامى و حق جو نقل كنم و شما خود هر نامى كه مىخواهيد بر\r\n\r\n\r\n","description":"","footnote":"\r\n( 1 ) . براى آگاهى بيشتر در اين زمينه ر . ك : حديث اقتدا به شيخين از سلسله پژوهش‌هاى اعتقادى شماره 8 .\r\n","page_name":" 80 ","page_number":80},
  {"content":"\r\n\r\nآن بنهيد .\r\nدر اين جا مناسب است ماجراى حافظ ابن سقّاى واسطى ( متوفاى 373 ) را براى شما شرح دهيم :\r\nذهبى در كتاب سير أعلام النبلاء بعد از اين كه ابن سقّا را با عناوين حافظ ، امام و حديث گوى شهر واسط توصيف مىكند و اين القاب را به ايشان نسبت مىدهد ، از حافظ سلفى چنين نقل مىكند :\r\nاز حافظ خميس جوزى درباره ابن سقّا پرسيدم . گفت : او از طايفه مزينه از قبيله مضر است ، اما سقّا نيست ؛ بلكه به اين عنوان ملقّب شده است . وى از سرشناسان واسطىها و حافظان و ثروتمندان است .\r\nاو با پدرش به واسط سفر كرد و از ابوخليفه و ابويعلى و . . . روايت شنيده است . خداوند در سن و علم او بركت داده است .\r\nاتّفاق نظر است كه او حديث طير را براى مردم ديكته كرد ، اما مردم بر آن تاب نياوردند و بر او حمله نمودند و او را از جايش بلند كردند و آن جا را شستند .\r\nاو از جايگاه تدريس خود رفت و خانه‌نشين شد و با هيچ يك از واسطىها سخن نگفت و به همين جهت حديث كمترى از وى نزد آنان وجود دارد . « 1 »\r\n\r\n\r\n","description":"","footnote":"\r\n( 1 ) . سير أعلام النبلاء : 16 / 351 و 352 .\r\n","page_name":" 81 ","page_number":81},
  {"content":"\r\n\r\nهمان گونه كه روشن است راوى همه وقايعى را كه بر اين محدّث گذشته ، از ضرب ، شتم و توهين و . . . بيان نكرده و به اين عبارت اكتفا كرده است كه « بر او حمله نمودند و از جايش بلند كردند و آن جا را شستند » .\r\nگويا مكانى كه آن جا مىنشسته و طرق حديث طير را ديكته مىكرده نجس شده است . از اين رو اقدام به شستن آن محل كردند ، به همين دليل او خانه‌نشين شد و از منزل خارج نگشت .\r\nشما اين روش را چه مىناميد ؟ نمىدانم .\r\nاين ، همان چيزى است كه ذهبى در شرح حال اين مرد در سير اعلام النبلاء و تذكرة الحفّاظ آورده است . « 1 »\r\n\r\nحاكم نيشابورى و صحّت حديث طير\r\nحاكم نيشابورى به صحّت حديث طير ، اصرار مىورزيد . او در كتاب علوم الحديث مىنويسد :\r\nحديث طير از مشهورترين احاديث است و اصحاب صحاح بايد آن را در صحاح وارد مىكردند .\r\n\r\n\r\n","description":"","footnote":"\r\n( 1 ) . همان ، تذكرة الحفاظ : 3 / 966 .\r\n","page_name":" 82 ","page_number":82},
  {"content":"\r\n\r\nوى مىافزايد : من با بسيارى از محدّثان درباره اين حديث به گفت و گو و مذاكره پرداختم و در مورد آن كتابى نوشتم . « 1 » حاكم ، كتابى درباره حديث طير نوشته و در آن ، همه طرق آن را گردآورى كرده است .\r\nآن گاه حاكم نيشابورى اين حديث را در المستدرك على الصحيحين روايت مىكند و چنين خاطرنشان مىشود :\r\nاين حديث طبق شروط بخارى و مسلم روايتى صحيح است ، اما آن دو ، روايت يادشده را نقل نكرده‌اند و عدّه‌اى از اصحاب - كه تعدادشان به بيش از سى نفر مىرسد - اين حديث را از انس روايت كرده‌اند . « 2 » پيش‌تر گفتيم كه راويان حديث شريف طير ، از زبان انس بيش از هشتاد نفر بودند ، نه سى نفر .\r\nحاكم نيشابورى مىافزايد :\r\nروايت اين حديث از زبان على عليه السلام ، ابوسعيد خدرى و سفينه نيز صحّت دارد .\r\n\r\n\r\n","description":"","footnote":"\r\n( 1 ) . معرفة علوم الحديث : 93 .\r\n( 2 ) . المستدرك على الصحيحين : 3 / 131 .\r\n","page_name":" 83 ","page_number":83},
  {"content":"\r\n\r\n\r\nعالمان اهل سنّت و ديدگاه حاكم نيشابورى\r\nاما دانشمندان اهل سنّت در برابر ديدگاه حاكم نيشابورى و نقل اين روايت در المستدرك على الصحيحين و پافشارى او بر صحّت آن دچار سردرگمى شده‌اند .\r\nماجراى حديث طير و حاكم نيشابورى داستانى شد كه در بيشتر كتاب‌ها به هنگام پرداختن به احوالات حاكم و نقل حديث طير ، آمده است . يعنى به دليل اين اقدام حاكم ، سر و صداها به راه افتاده و علماى سنّى عليه او برخاستند و قيامتى برپا شد . از اين رو ، به دليل اين حديث عده‌اى او را طرد كردند و گفتند : حاكم ، رافضى است .\r\nاما ذهبى و ابن حجر عسقلانى مىگويند : خداوند انصاف را دوست مىدارد ، اين مرد رافضى نيست .\r\nبراى آگاهى بيشتر در اين باره به لسان الميزان ، سير أعلام النبلاء و ديگر كتاب‌هاى اهل سنّت مراجعه نماييد . « 1 » سپس عدّه‌اى آمدند و المستدرك على الصحيحين را كنار زدند و گفتند : در اين كتاب بر طبق معيارها و شروط بخارى و مسلم حتى يك روايت صحيح وجود ندارد ( ! )\r\n\r\n\r\n","description":"","footnote":"\r\n( 1 ) . لسان الميزان : 5 / 233 ، سير أعلام النبلاء : 17 / 174 ، ر . ك : ميزان الاعتدال : 3 / 608 .\r\n","page_name":" 84 ","page_number":84},
  {"content":"\r\n\r\nذهبى درباره اين ديدگاه مىگويد : اين لجاجت و اغراق گويى است . « 1 » حتى گفته‌اند : هنگامى كه به دارقطنى اطلاع دادند حاكم نيشابورى ، حديث طير را در المستدرك على الصحيحين آورده است ، وى از اين عمل حاكم انتقاد كرد .\r\nاين در حالى است كه ذهبى مىگويد : حاكم نيشابورى ، المستدرك على الصحيحين را مدّتى پس از وفات دارقطنى تأليف كرده است . « 2 »\r\n\r\nديدگاه سُبكى\r\nسُبكى در كتاب طبقات الشافعيه از ذهبى چنين نقل مىكند :\r\nاز حاكم نيشابورى درباره صحّت حديث طير پرسيدند .\r\nحاكم پاسخ داد : اين حديث صحيح نيست . اگر اين حديث صحيح باشد ، بايد گفت : كسى بعد از رسول خدا صلى اللَّه عليه وآله برتر از على وجود ندارد .\r\nآن گاه استاد ما مىگويد : از يك سو سند اين حكايت صحيح است . اما از سوى ديگر ، چرا حاكم اين حديث را در المستدرك على\r\n\r\n\r\n","description":"","footnote":"\r\n( 1 ) . سير أعلام النبلاء : 17 / 175 .\r\n( 2 ) . همان : 17 / 176 .\r\n","page_name":" 85 ","page_number":85},
  {"content":"\r\n\r\nالصحيحين نقل كرده است ؟\r\nيعنى : اگر حاكم معتقد باشد كه ابوبكر و عمر از على عليه السلام برتر هستند ، پس چرا حديث طير را در المستدرك على الصحيحين آورده ؟ و چرا آن را صحيح دانسته است ؟\r\nسُبكى در ادامه مىگويد : به اعتقاد من ، اين حديث به كتاب حاكم افزوده شده است ( ! ) « 1 » يعنى حديث طير به كتاب المستدرك على الصحيحين افزوده شده است ( ! )\r\nببينيد تا چه اندازه تلاش مىكنند براى اين كه حديثى را از ميان احاديث حذف كنند ، مىگويند : به نظر من ، اين حديث به كتاب حاكم افزوده شده و از روايت‌هاى نقل شده از سوى حاكم نيست ( ! )\r\nسُبكى مىافزايد : من در مورد نسخه‌هاى قديمى المستدرك على الصحيحين جست و جو كردم و نتوانستم خودم را قانع كنم كه اين روايت ، در نسخه‌هاى اصلى اين كتاب نبوده است . ( يعنى اين حديث را در تمام نسخه‌هاى آن ديدم ) .\r\nآن گاه اين موضوع را به دارقطنى يادآورى كردم كه او حديث طير را در المستدرك على الصحيحين آورده است . به گمانم رسيد كه اين روايت\r\n\r\n\r\n","description":"","footnote":"\r\n( 1 ) . طبقات الشافعيّه : 4 / 168 و 169 .\r\n","page_name":" 86 ","page_number":86},
  {"content":"\r\n\r\nبعدها به كتاب حاكم افزوده نشده است .\r\n( يعنى كسى اين حديث را به المستدرك على الصحيحين نيفزوده است ) .\r\nبرخى گفته‌اند : حاكم آن را از كتاب خود حذف كرده است .\r\nچنان چه درستى اين گفته ثابت شود ، حكايات پيشين مبنى بر وجود اين حديث در المستدرك على الصحيحين ، و از سوى ديگر عدم اعتقاد حاكم به درستى اين حديث نيز صحت پيدا مىكند . به اين معنا كه او قبل از آشكار شدن نادرستى حديث ، آن را نقل كرده است .\r\nاما پس از روشن شدن اين مطلب كه برترى على عليه السلام بر شيخين مدلول حديث است ، حديث ياد شده را از كتاب خود حذف كرده است . همان گونه كه ذهبى نيز اين سخن را - كه حاكم به عدم صحّت روايت طير معتقد بوده - ، تأييد كرده و آن را داستانى حقيقى مىداند .\r\nاما حديث در برخى نسخه‌ها باقى مانده ؛ خواه به صورت چاپ شده نسخه‌ها به صورت كتاب و يا غرض‌ورزى و دشمنى برخى با ابوبكر و عمر ، موجب شده آنان روايت يادشده را به المستدرك على الصحيحين بيفزايند . هر دو حالت ممكن است و علم به حقيقت مسأله نزد خداوند متعال است . « 1 »\r\n\r\n\r\n","description":"","footnote":"\r\n( 1 ) . همان .\r\n","page_name":" 87 ","page_number":87},
  {"content":"\r\n\r\n\r\nنقد ديدگاه سُبكى\r\nآن چه آورديم نمونه‌هايى از تلاش‌هاى عالمان اهل سنّت براى حذف و بىاعتبار ساختن حديث طير بود . آنان تلاش كرده‌اند تا ثابت كنند كه حاكم نيشابورى آن را در المستدرك على الصحيحين روايت نكرده است . به طورى كه خودشان به دليل صحيح شمرده شدن اين حديث از سوى حاكم ، دچار سردرگمى و آشفتگى شده‌اند .\r\nآنان به اين اندازه بسنده نكردند ، اما از اين تلاش‌ها نيز بهره‌اى نبردند . فقط همين مانده بود كه به خانه حاكم نيشابورى حمله كنند ، او را بزنند ، منبرش را بشكنند و مانع خروج وى از خانه‌اش شوند .\r\nآيا آنان از روز نخست چنين اقدامى را دنبال نكردند ؟ و بهتر بود قبل از آن كه در تحقيق و بررسى پيرامون روايات نقل شده در كتاب المستدرك على الصحيحين بپردازند و به خود اين همه زحمت را تحميل نمايند تا ادّعا كنند كه احتمال دارد برخى از مخالفان اين حديث را در المستدرك على الصحيحين گنجانده‌اند ؛ از همان روش آخر استفاده مىكردند و چه نيكو روشى است - همان روش ضرب و شتم و توهين - كه براى اثبات خلافت بزرگانشان استفاده كردند ( ! )\r\nآنان با بسيارى از پيشوايان خود ، غير از حاكم نيشابورى نيز چنين رفتار كردند ( ! )\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nبا نسائى در دمشق چه رفتارى داشتند ؟\r\nآيا شكم حافظ گنجى را - كه فضايل حضرت على عليه السلام را مىگفت و مردم مىنوشتند - درون مسجد نشكافتند ؟\r\nآنان با علماى شيعه و پيشوايان دوازده‌گانه شيعه چه رفتارى داشتند ؟\r\nو به همين روش بود كه امامت و جانشينى براى ابوبكر ، عمر و ديگر بزرگان آن‌ها ثابت شد .\r\nوقتى اين راهكار وجود دارد ، ديگر نيازى نيست كه در سند و دلالت روايات ترديد ايجاد كنيم و به تحريف و تأويل آن‌ها بپردازيم ؟\r\nبه چه انگيزه‌اى به ضرب و شتم ابن سقّا و حاكم نيشابورى پرداختند ؟\r\nچرا از امام و شيخ الاسلام خود - كه مىگويد : « حديث طير از احاديث جعلى و كذب است » - پيروى نمىكنند ؟ « 1 » او با اين سخن ، خود را از اين همه زحمت و رنج راحت مىكند .\r\nاين فتواى ابن تيميه ، آن فتواى ابن كثير ، آن هم رفتار و اعمالشان با پيشوايان خويش ؛ هم‌چون حاكم نيشابورى و ديگر دانشمندان آن‌ها\r\n\r\n\r\n","description":"","footnote":"\r\n( 1 ) . منهاج السنة النبويّه : 7 / 371 .\r\n","page_name":" 89 ","page_number":89},
  {"content":"\r\n\r\nبود و آن هم تحريفاتشان براى الفاظ احاديث نبوى و خيانت‌هايشان به دنبال خيانتى كه به رفيقشان ، انس بن مالك كردند . و اين روش آن‌ها در اثبات امامت بزرگانشان است كه مىخواهند با اين روش‌ها امامت آن‌ها را اثبات كنند ( ! )\r\nبا اين حال ، بر هر انسان منصف ، پژوهش‌گر و آزاد لازم است اين سخنان را بشنود و از بهترين آن‌ها پيروى كند .\r\nخداوند بر آن چه كه مىگوييم ، گواه است و او چه خوب داورى است و حضرت محمّد صلى اللَّه عليه وآله خصيم ( طرف مقابل ) اوست .\r\nدرود خداوند بر محمد و خاندان پاكش باد .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\nكتابنامه\r\n48 . قرآن كريم .\r\nب\r\n49 . البداية والنهايه ( تاريخ ابن كثير ) : حافظ ابى فداء اسماعيل بن كثير دمشقى ، دار احياء التراث العربى ، بيروت ، لبنان ، چاپ يكم ، سال 1408 .\r\nت\r\n50 . التاريخ الكبير : محمد بن اسماعيل بخارى جُعفى ، دار الفكر ، بيروت ، لبنان .\r\n51 . تاريخ بغداد : خطيب بغدادى ، دار الكتب علميّه ، بيروت ، لبنان ، چاپ يكم ، سال 1417 .\r\n52 . تاريخ طبرى ( تاريخ الامم والملوك ) : ابوجعفر محمد بن جرير طبرى ، مؤسسه اعلمى ، بيروت ، لبنان .\r\n53 . تاريخ مدينة دمشق : حافظ ابوالقاسم على بن حسن ، معروف به ابن عساكر ، دار احياء التراث العربى ، بيروت ، لبنان ، چاپ يكم ، سال 1421 .\r\n54 . تحفه اثنا عشريه : شاه عبدالعزيز دهلوى ، نورانى ، كتابخانه ، پيشاور ، پاكستان .\r\n55 . تذكرة الحفّاظ : شمس الدين ابى عبداللَّه محمد بن احمد ذهبى ، دار احياء التراث العربى ، بيروت ، لبنان .\r\n56 . تذكرة الموضوعات : محمّد طاهر بن على هندى ، مكتبة القيّمه ، چاپ يكم ، سال 1343 .\r\n57 . تلخيص المستدرك على الصحيحين : شمس الدين ابى عبداللَّه محمد بن احمد ذهبى ، دار المعرفه ، بيروت ، لبنان .\r\n58 . تهذيب التهذيب : احمد بن على بن حجر عسقلانى ، دار الكتب علميّه ، بيروت ، لبنان ، چاپ يكم ، سال 1415 .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nج\r\n59 . الجرح والتعديل : ابن ابى حاتم رازى ، دار الكتب علميّه ، بيروت ، لبنان ، چاپ يكم ، سال 1422 .\r\n60 . الجمع بين الصحاح السته : رزين بن معاويه عبدرى اندلسى ،\r\n61 . الجمع بين الصحيحين : ابوعبداللَّه محمّد بن ابونصر حميدى .\r\nح\r\n62 . حديث اقتداء به شيخين : آيت اللَّه سيد على حسينى ميلانى ، مركز حقايق اسلامى ، قم ، چاپ يكم ، سال 1387 ش .\r\n63 . حلية الأولياء : ابونعيم اصفهانى ، دار الكتب علميّه ، بيروت ، لبنان ، چاپ يكم ، سال 1418 .\r\nخ\r\n64 . خصائص أمير المؤمنين على عليه السلام : عبدالرحمان احمد بن شعيب نَسائى ، دار الثقلين ، قم ، چاپ يكم ، سال 1419 .\r\n65 . الخصال : محمّد بن على بن حسين بن موسى بن بابويه ، معروف به شيخ صدوق ، انتشارات جامعه مدرسين ، قم .\r\nر\r\n66 . الرياض النّضره : محبّ الدين طبرى ، دار الكتب علميّه ، بيروت ، لبنان .\r\nس\r\n67 . السنن الكبرى : عبدالرحمان احمد بن شعيب نسائى ، دار الكتب علميّه ، بيروت ، لبنان ، سال 1411 .\r\n68 . سنن تِرمذى : محمّد بن عيسى بن سوره تِرمذى ، دار الفكر ، بيروت ، لبنان ، چاپ دوم ، سال 1403 .\r\n69 . سير اعلام النبلاء : شمس الدين ابى عبداللَّه محمد بن احمد ذهبى ، مؤسسه الرساله ، بيروت ، لبنان ، چاپ نهم ، سال 1413 .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nش\r\n70 . شرح صحيح مسلم : محى الدين يحيى بن شرف نَوَوى ، دار الكتاب العربى ، بيروت ، لبنان .\r\n71 . شرح نهج البلاغه : ابن ابى الحديد معتزلى ، دار احياء التراث العربى ، بيروت ، لبنان .\r\n72 . شفاء السقام فى زيارة خير الأنام : تقى الدين سُبكى ، دائرة المعارف عثمانيه ، حيدرآباد ، هند ، چاپ سوم ، سال 1413 .\r\nص\r\n73 . صحيح بُخارى : محمّد بن اسماعيل بُخارى جُعفى ، دار ابن كثير ، دمشق ، بيروت ، يمامه ، چاپ پنجم ، سال 1414 .\r\nط\r\n74 . طبقات الشافعية : جمال الدين عبدالرحيم بن حسن بن على شافعى اسنوى ، دار العلوم ، عربستان سعودى ، رياض ، سال 1401 .\r\n75 . طبقات المحدّثين باصبهان : عبداللَّه بن محمد بن جعفر انصارى اصفهانى ، معروف به ابوالشيخ اصفهانى ، دار الكتب علميّه ، سال 1409 .\r\nع\r\n76 . علل الشرائع : محمّد بن بابويه معروف به شيخ صدوق رحمه اللَّه ، انتشارات شريف رضى ، قم ، چاپ يكم ، سال 1421 .\r\n77 . العلل المتناهية فى الأحاديث الواهيه : ابوالفرج ابن جوزى حنبلى ، دار الكتب علميّه ، بيروت ، لبنان ، چاپ يكم ، سال 1403 .\r\nف\r\n78 . فضائل الامام على عليه السلام : احمد بن حنبل شيبانى ، تحقيق سيد عبدالعزيز طباطبائى رحمه اللَّه .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nك\r\n79 . الكاشف عن اسماء الرجال الكتب السته : شمس الدين ابى عبداللَّه محمّد بن احمد ذهبى ، دار الفكر ، بيروت ، لبنان ، چاپ يكم ، سال 1418 .\r\n80 . الكامل في ضعفاء الرجال : عبداللَّه بن عدى جرجانى ، دار الفكر ، بيروت ، لبنان چاپ سوم ، سال 1409 .\r\n81 . الكامل فى التاريخ : عزّالدين ابوالحسن على بن ابوالكرم شيبانى ، معروف به ابن الأثير ، دار الفكر ، بيروت ، لبنان ، سال 1399 .\r\n82 . كفاية الطالب في مناقب على بن ابىطالب عليهما السلام : محمّد بن يوسف گنجى شافعى ، مطبعه حيدريه ، نجف اشرف ، سال 1390 .\r\nل\r\n83 . لسان الميزان : احمد بن على بن حجر عسقلانى ، دار الكتب علميّه ، بيروت ، لبنان ، چاپ يكم ، سال 1416 .\r\nم\r\n84 . مجمع الزوائد ومنبع الفوائد : حافظ نورالدين على بن ابى بكر هيثمى ، دار الفكر ، بيروت ، لبنان ، سال 1412 .\r\n85 . المختارة : ضياء الدين محمّد بن عبدالواحد مقدسى حنبلى .\r\n86 . مختصر التحفة الاثنا عشرية : محمود شكرى آلوسى ، مكتبه ايشيق ، استانبول ، تركيه ، سال 1399 .\r\n87 . مرقاة المفاتيح في شرح مشكاة المصابيح : ملّا على قارى هروى ، دار احياء التراث عربى ، بيروت ، لبنان .\r\n88 . المستدرك على الصحيحين : ابوعبداللَّه حاكم نيشابورى ، دار الكتب علميّه ، بيروت ، لبنان ، چاپ يكم ، سال 1411 .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n89 . مسند احمد بن حنبل : احمد بن حنبل شيبانى ، دار احياء التراث العربى و دار صادر ، بيروت ، لبنان ، چاپ سوم ، سال 1415 .\r\n90 . المعارف : ابومحمّد عبداللَّه بن مسلم بن قُتَيْبَه دينورى ، دار الكتب علميّه ، بيروت ، لبنان ، چاپ يكم ، سال 1407 .\r\n91 . المعجم الاوسط : سليمان بن احمد بن ايّوب لخمى طبرانى ، دار الحرمين ، سال 1415 .\r\n92 . المعجم الكبير : سليمان بن احمد بن ايّوب لخمى طبرانى ، دار احياء التراث ، چاپ دوم ، سال 1404 .\r\n93 . معرفة الثقات : احمد بن عبداللَّه بن صالح عجلى كوفى ، مكتبه الدار ، مدينه منوّره ، سال 1405 .\r\n94 . معرفة علوم الحديث : ابوعبداللَّه حاكم نيشابورى ، دار الافاق الجديده ، بيروت ، لبنان ، چاپ چهارم ، سال 1400 .\r\n95 . المناقب : ابوالمؤيد موفق بن احمد مكّى حنفى خوارزمى ، مؤسسه نشر اسلامى ، قم ، چاپ دوم ، سال 1414 .\r\n96 . مناقب الامام على عليه السلام : ابن مغازلى ، دار الأضواء ، بيروت ، لبنان ، چاپ دوم ، سال 1214 .\r\n97 . منهاج السنّة النبويّه : احمد بن عبدالحليم ابن تيميّه حرّانى حنبلى ، مكتبه ابن تيميه ، قاهره ، مصر ، چاپ دوم ، سال 1409 .\r\n98 . ميزان الإعتدال فى نقد الرجال : شمس الدين ابى عبداللَّه محمد بن احمد ذهبى ، دار المعرفه و دار الكتب علميّه ، بيروت ، لبنان ، چاپ يكم ، سال 1382 ه .\r\nن\r\n99 . نفحات الأزهار في خلاصة عبقات الأنوار : آية اللَّه سيد على حسينى ميلانى ، قم ، نشر الحقايق ، چاپ دوم ، سال 1426 .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n seireS sehcraeseR lanirtcoD ) 03 ( . \r\n A look at \" the Tradition of the Bird \" To prove the Imamateof Ameerul Mu'minin Ali ( peace be on him ) through \" the Tradition of the Bird \" Ayatollah Sayyid Ali Husayni Milani . \r\n\r\n\r\n","description":"","footnote":"","page_name":" 96 ","page_number":96}
  ]