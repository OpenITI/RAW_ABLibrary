[
  {"content":"\r\n\r\n\r\nالجزء الأول\r\nنهج الخطابه\r\nسخنان پيغمبر گرامى اسلام صلى الله عليه وآله\r\nو\r\nسخنان اميرالمؤمنين على عليه السلام\r\nتأليف :\r\nعلامه فقيد آيت الله علم الهدى خراسانى قدس سره\r\nنام كتاب : نهج الخطابه / مؤلف : آية الله فقيد علم الهدى خراسانى / تيراژ : 3000 جلد\r\nتاريخ چاپ : تابستان 1374 / نوبت چاپ : چاپ دوم / چاپ : خورشيد\r\nقطع : رقعى / صفحات : 948 صفحه / ناشر : انتشارات كتابخانه صدر\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\nجلد اول فارسى\r\n\r\n[ مقدمهء كتاب 
  ]\r\n( بنام خداوند بخشندهء مهربان ) ستايش مخصوص خداوندى است كه بر ما به شناسائى خود منّت نهاده و بسوى راهى كه براى سعادتمان مقرّر فرموده است راهنمائى نموده ، و ما را از پيروان بهترين پيامبرانش قرار داده است .\r\nو به پيروى راهبرانى هدايتمان فرموده كه آنان از فرزندان و بستگان پيامبر او هستند ، و كلّيّهء ناپاكيها را از آنان بر طرف نموده است .\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nدرود بر بزرگ پيغمبرى كه خداوند او را فرو فرستاده در ميان بشر تا مخلوق را از وادى گمراهى برهاند و با نور تابناكش تيرگيهاى نادانى را بزدايد .\r\nدرود بر فرزندان رسول ، آن بزرگ مردانى كه خداوند آنها را بر بندگانش حجّت قرار داده ، و ايشان را وسيلهء خوشنودى خويش و مبيّن آيات و احكامش گردانيده است .\r\nاين بندهء گنهكار و ناچيز كه اميدوار به آمرزش خداى بزرگ است ، چنين اظهار مىدارد كه :\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nچون در سخنان رسا و خطبه‌هاى شيواى مولاى متّقيان على عليه السّلام نظر كردم كه دانشمند عاليقدر مرحوم سيّد رضى آنها را جمع آورى فرموده است آن بيانات رشيقه را جامع علوم و حاوى انواع دانشها يافتم بطورى كه افراد بشر از ايراد اين گونه سخنرانيها عاجزند ، اگر چه به عظمت كلام آفرينندهء متعال نمىرسد ، در اين هنگام اين فكر در مغزم خلجان نمود كه خطبه‌هاى حضرت رسول اكرم ( ص ) و ائمّهء طاهرين عليهم السّلام را جمع آورى نمايم ،\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nكه همانند نور تابناكى دلهاى دانشمندان جهان را روشن فرموده و همچنان ضياء تابنده‌اى درون دلباختگان عرفان حضرت حقّ ، جاى گرفته است .\r\nآن بياناتى كه رهبران عظيم الشّأن اسلام ، آنها را از گنجهاى الهى استخراج فرموده و از منبع وحى وحدانى پروردگار بدانها الهام شده است . آن كلمات درر بار را جمع آورى نمودم كه خوانندگان محترم از مطالعة آنها استفاده كنند و افرادى كه قابليّت ارتقاء به مراتب معنوى دارند به وسيلهء اين بيانات روحبخش ، به درجات بلند مرتبهء روحانى هدايت گردند .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nو بر حسب تقاضاى برخى از دوستان ، اين سخنوريهاى درربار را به فارسى ترجمه نمودم كه مورد بهره بردارى همگان قرار گيرد ، و از خوانندگان ارجمند ، تقاضا مىكنم كه اگر سهو و غفلتى در ضمن ترجمه ملاحظه فرمايند ، با ديدهء عفو و بخشش بنگرند . از خدا يارى مىجويم و هم او مورد توكّل و اعتماد است\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\n[ سخنرانيهاى پيامبر صلوات الله عليه 
  ]\r\n\r\n[ اولين خطبهء حضرت كه در روز جمعه و در مدينه ايراد شده است 
  ]\r\n« هنگامى كه پيغمبر اكرم ( ص ) از مكّه به طرف مدينه مهاجرت فرمود ، روز دوشنبه » « دوازدهم ربيع الاول در دهكدهء « قبا » بر - بنى عمرو بن عوف - وارد گرديد » « و سه روز در آنجا توقّف فرموده و مسجدى بنا نمود ، و روز جمعه همان هفته ، » « حضرتش از قبا حركت نموده و در يثرب نزول اجلال فرمود و در آنجا » « اقامهء نماز جمعه نموده و اين خطبهء مباركه را به عنوان اوّلين خطبه و سخنرانى در » « آن هنگام انشاء فرمود ، و از آن به بعد ، خطبه در نماز جمعه واجب » « شد ، حاصل مضمون سخنرانى آن جناب قريب به اين است : »\r\nستايش مخصوص خدائى است كه من او را مىستايم ، و از او در كارها يارى ميجويم و هم از او طلب آمرزش ميكنم و در راههاى زندگى از او هدايت ميخواهم ، به دو ايمان دارم و در مقابل عظمتش طغيان نمىكنم و با هر كس به وى كافر باشد دشمنى ميورزم\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nگواهى مىدهم بر اينكه بجز خداى يكتا آفريدگارى براى جهان وجود ندارد ، گواهى مىدهم بر اينكه محمّد بنده و سفير اوست ، فرستاده است او را براى راهنمائى مردم و ايجاد نورانيّت در افكار اجتماع ، و پند دادن به افراد بشر ، در هنگامى كه مدّتى است پيغمبرى از جانب خدا برانگيخته نشده است .\r\nعلم و دانش كمياب ، و قيامت نزديك گرديده ، و عمرها كوتاه است ، هر كس مطيع خدا و رسول اوست رشد مىيابد ، و كسى كه در مقابل فرامين خدا و رسول طغيان كند ، مورد اغواء شيطان قرار گرفته و در منتهاى گمراهى واقع شده است .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nمن به شما جمعيّت سفارش مىكنم كه پرهيزكارى و خوف از خدا را در جميع مراحل زندگى پيشهء خود قرار دهيد ، بدانيد بهترين سفارشى كه هر فرد مسلمان وظيفه دارد نسبت به برادر مسلمانش بنمايد اين است كه او را - به سوى آخرت ، ترغيب كند و وى را به پرهيزگارى وادار نمايد ، معناى پرهيزگارى اين است كه انسان همواره از نافرمانى خدا هراسان باشد ، ترس از گناه ، بزرگترين گواه صدق كسى است كه جوياى رستگارى آخرت است ، آن هنگامى شخص ميتواند وظيفهء بندگى خود را از نظر پرستش و عبادت كامل پروردگار اجراء كند كه در كردار نهانى و آشكارش هدفى بجز خدا نداشته باشد ،\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nچنين عبادتى نسبت به امور مادّى زندگى انسان ، نافع بوده و اندوخته‌اى براى آخرت وى محسوب مىشود . آخرت ، جهانى است كه انسان به اعمال گذشتهء خود و توشه‌اى كه پيش فرستاده نياز مبرم دارد ، و البتّه كسى كه داراى كردار ناشايست باشد ، در آن روزگار آرزو مىكند اى كاش بين او و كردارش فرسنگها فاصله بود ، متوجّه باشيد اى مردم ، خداوند با اينكه پروردگار مهربانى است ، در عين حال شما را از نافرمانيش مىترساند ، كلام و وعدهء خدا راست است و هيچ گونه خلفى در وعدهء الهى وجود ندارد ، و روى اين حساب در قرآن مجيد مىفرمايد : « گفتار خدا قابل تبديل نيست ، و من كه پروردگار شما هستم ، نسبت به بندگان خود ستم روا نمىدارم ،\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nپس اى مردم ، از نافرمانى در مقابل اوامرى كه تاكنون خداوند فرموده ، و يا بعد از اين مىفرمايد ، در پنهانى و آشكار بترسيد ، زيرا خود ترس از عذاب خداوند بزرگترين كفّارهء گناهان است و سبب عفو و آمرزش پروردگار مىشود ، و ترس از خداوند نيز پاداش شخص فرمانبردار را در مقابل اجراء اوامر الهى بزرگ مىگرداند ، پس هر كس از او خائف باشد ، بهرهء بزرگى عائد او مىشود ، تقوى و پرهيزگارى مانع خشم الهى مىشود و موجب - روسفيدى بندگان مىگردد ، تقوى خدا را خوشنود مىسازد و رتبهء معنوى بنده را بالا مىبرد ، از معنويّت الهى بهره بردارى كنيد و آن را از دست ندهيد\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nخداوند ، كتاب خود را به شما آموخته ، و راه بهره بردارى از قرآن را براى شما گشوده است تا افرادى كه در ادّعاى خود راستگو هستند ، از دروغگويان تميز داده شوند ، پس همچنان كه پروردگار ، نسبت به شما احسان فرموده است ، شما هم نيكى كنيد ، و با دشمنان الهى دشمنى - بورزيد ، و در راه حمايت از آئين خدائى جهاد كنيد . خداوند از بين تمام ملل و اقوام گوناگون دنيا شما را انتخاب كرده است به اينكه شما را مسلمان ناميده ، پس هر كس هلاك گردد و يا اينكه نجات پيدا كند ، هلاكت و رستگارى وى از روى بينش و درك است و حجّت بر او تمام شده است . . .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nقدرت و نيروى موجودات به خدا بستگى دارد ، بسيار ذكر خدا بگوئيد و بدانيد كه ياد پروردگار از تمام هستى و دارائى دنيا براى شما نافعتر است ، براى دوران پس از مرگ خود كار كنيد ، هر كس وظائف خود را از نظر پرستش و اطاعت پروردگار ، نيكو انجام دهد خداوند شئون اجتماعى او را در بين مردم كاملا تأمين مىنمايد ، زيرا خداوند بر مردم حكومت به حقّ دارد ، و مردم بر خدا حاكم نيستند ، خدا مالك مردم است ، امّا مردم مالك پروردگار خود نمىباشند ، - اللَّه اكبر ، لا حول و لا قوّة الّا باللَّه العلىّ العظيم . « پايان »\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\nاز سخنرانيهاى آن حضرت در « احد »\r\nكفّار قريش با تجهيزات جنگى به طرف مدينه حركت نموده و تصميم داشتند شهر مدينه را خراب كنند و پيغمبر را با جميع مسلمانان بقتل آورند ، رسول اكرم ( ص ) به مجرّد اينكه از اين جريان اطّلاع حاصل نمود بسيج عمومى اعلام كرد و عموم مسلمانان به عزيمت پيكار با دشمنان خدا از مدينه خارج شدند و در دامنهء احد ، اردو زدند ، پيغمبر در مقابل صفّ سربازان رشيد اسلام ايستاده\r\nفرمود :\r\nاى مردم به شما توصيه مىكنم آنچه را كه خداوند به من سفارش فرموده است ، فرمان خدا اين است كه او را اطاعت نمايم و از گناهان و معاصى اجتناب كنم ، اى جمعيّت مسلمانها ، شما امروز در موقعيّت آن كارگرى هستيد كه بايد اجرت و اندوخته نمايد براى روزى كه به ياد نگرانيها و احتياجات آن روز است . . .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nفلذا بايد در مقابل رنج و زحمت كار ، خود را بر صبر و يقين و جدّيّت و نشاط ، توطين و تلقين نفس نمايد بدانيد اى سربازان ، جنگ با دشمن ناگوار و سخت است و كمتر شخصى است كه در مقابل اين ناگوارى بتواند تحمّل بورزد مگر كسى كه تصميم گرفته باشد از نظر استقلال رشد پيدا كند ، خدا با كسى همراه است كه مطيع او باشد و شخصى كه در مقابل پروردگار عصيان ورزد شيطان فقط با او همراه خواهد بود ، كردار نيك خويش را با صبر كردن بر ناگواريهاى جنگ توسعه دهيد ، و با مقاومت در نبرد آنچه را كه خدا به شما وعده فرموده از نعمت و بهشت دريابيد ، بر خدائى توكّل كنيد كه شما را امر به پيكار فرموده است ، و بدانيد من كه پيغمبر خدا هستم مايلم كه شما رشد و استقلال يابيد ،\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nپس بدانيد كه اختلاف و نزاع و تفرقه ، نمودار ضعف و عجز است و خداوند آن را دوست ندارد و هيچ گاه مردمى كه دچار اختلاف و نزاع باشند خداوند آنها را يارى نمىكند ، اى مردم خداوند با نيروى وحى اين معنى را به قلبم القاء فرموده است كه هر كس در مقابل عمل حرامى قرار گيرد و بخاطر طلب خوشنودى پروردگار آن عمل را ترك كند ، خداوند گناهانش را مىآمرزد ، و هر كس به من صلوات فرستد ، خداوند ده مرتبه بر او رحمت نازل مىكند ، و هر كس كه احسان كند چه مسلمان باشد و چه كافر ، از جانب خدا پاداش داده مىشود هم در نقد\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nدنيا و آتيهء عالم بعد ،\r\nبايد بدانيد كه بر افراد مؤمن به خدا و روز قيامت واجب است نماز جمعه مگر كودك و زن و مريض و بندهء مملوك كه بر اينها واجب نيست ، و هر كس كه اظهار بىنيازى كند نسبت به انجام نماز جمعه و آن را انجام ندهد ، خداوند هم نسبت به او اظهار بىنيازى مىفرمايد و او را به خودش وامىگذارد و خداوند بىنياز و پسنديده است اى جمعيّت مسلمانان ! بدانيد هر عملى كه شما را به خدا نزديك كند من به شما دستور داده‌ام ، و هر عملى كه شما را به عذاب الهى نزديك سازد ، من شما را از آن باز داشته‌ام . . .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nپيك وحى جبرئيل امين اين موضوع را به عنوان پيام الهى بر من نازل نمود : هر فرد بشرى كه مخلوق خداوند است تا آن مقدار معيّن از روزى كه براى او در نظر گرفته شده ، مورد استفاده‌اش قرار نگيرد نخواهد مرد « 1 » پس از راه صحيح و نيكو كسب روزى كنيد و در كسب روزى خود تقوى را رعايت نمائيد و اگر رزق شما مقدارى به تأخير افتد ، براى بدست آوردن آن معصيت خدا را انجام ندهيد ، بدانيد هيچ كس نمىتواند عنايات الهى را به غير از راه اطاعت خدا دريابد ، حلال و حرام خدا براى شما توضيح داده شده فقط يك سلسله امور مشتبهه در بين مىماند كه افراد غير معصوم نمىتوانند آنها را تشخيص بدهند ،\r\n\r\n\r\n","description":"","footnote":"\r\n( 1 ) گاهى از اوقات ، خداوند روزى مقدّر بنده‌اى را بتأخير مىاندازد و براى اينكه او را مورد آزمايش قرار دهد كه آيا اين بنده در مقابل شكنجه و فشار تنگدستى صبر مىكند و مرتكب فعل حرامى نمىشود يا اينكه براى دفع فشار اقتصادى دست به گناه مىزند .\r\n","page_name":" 18 ","page_number":18},
  {"content":"\r\n\r\nبدانيد هر كس آنها را ترك كند ، دين و آبروى او محفوظ مىماند و هر كس آنها را انجام دهد مثل كسى است كه در كنار پرتگاهى راه برود و ممكن است كه در پرتگاه واقع شود يا مانند شخصى است كه از كنار مكانى عبور كند كه ورود به آن مكان ممنوع است ، و ممكن است در آن مكان ( ورود ممنوع ) قرار بگيرد و مورد مؤاخذه واقع بشود « 1 » ، بدانيد هر پادشاهى بر حسب قدرتى كه دارد ، ورود در بعضى اماكن را روى مصالح خاصّى ممنوع مىسازد ، و محرّمات و معاصى ، مكانهاى ورود ممنوع پروردگار است ، هر فرد مؤمن نسبت به اجتماع مؤمنين بمنزلهء سر نسبت به بدن است و هر گاه سر به درد آيد تمام بدن متألّم مىشود *\r\n\r\n\r\n","description":"","footnote":"\r\n( 1 ) به همين مضمون در جاى ديگر رسول خدا ( ص ) مىفرمايد : « حلال بيّن و حرام بيّن و شبهات بين ذلك و من اجتنب الشّبهات نجا من المحرّمات و من ارتكب الشّبهات وقع في المحرّمات و هلك من حيث لا يعلم » اعمالى را كه مكلّف ميخواهد انجام دهد از سه مقوله خارج نيست : يا حرام آشكارى است و يا حلال واضحى و يا اينكه اين عمل مشتبه بين حلال و حرام است ، اگر شخص از اين مشتبهات اجتناب كرد رستگار است و اگر دورى ننمود ممكن است در حرام واقع شود و هلاك گردد بطورى كه نداند اين بدبختى از كجا است !\r\n","page_name":" 19 ","page_number":19},
  {"content":"\r\n\r\n\r\nسخنرانى آن حضرت هنگام حركت بسوى پيكار تبوك :\r\nپيغمبر اكرم ( ص ) هنگام خروج از مدينه به سوى تبوك در ثنيّة الوداع ، در مقابل ارتش اسلام ايستاد و\r\nپس از ستايش و ثناى پروردگار فرمود : اى مردم راستترين خبرها كتاب خدا است ، و محكمترين ريسمانها و بالاترين گفتارها واژهء مقدّس پرهيزگارى مىباشد ، بهترين جمعيّتها ملّت ابراهيم‌اند ، و نيكوترين روشها آئين محمّد ( ص ) است ، و شريفترين سخنان ، ذكر خدا است ، و زيباترين داستانها قرآن است ، برترين امور ، فرد ميانه است و بدترين امور آن چيزى است كه تازه بوجود آمده باشد\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nنيكوترين هدايتها ، راهنمائى پيامبران است ، و با شرافت‌ترين مرگها كشته شدن در راه خدا است ، نابيناترين كوريها گمراهى بعد از هدايت است ، و با فضيلت‌ترين كردارها عملى است كه بر آن نفعى مترتّب باشد ، نيكوترين ارشادها هدايتى است كه پيروى شود ، آن دستى كه به عنوان احسان بالا قرار گيرد بهتر از ان دستى است كه به عنوان اخّاذى پائين واقع شود ، هر چيزى كه كم باشد ولى انسان را كفايت كند ، بهتر است از آن چيزى زياد باشد و به مصرف نيايد ، بدترين عذرخواهىها پوزش‌طلبى هنگام فرا رسيدن مرگ است ، و بىاثر ترين ندامتها پشيمانى روز قيامت است . . .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nبرخى از مردم حضورشان در نماز جمعه گاهگاهى است و از نظر ياد خدا فقط به لقلقهء زبان اكتفاء مىكنند در صورتى بزرگترين لغزشها زبانى است كه گفتارش دروغ باشد ، و برترين ثروتها بىنيازى نفس است و بالاترين توشه‌ها پرهيزگارى است ، ترس از عذاب خدا در رأس هر حكمت و دانشى قرار گرفته است ، بهترين نورى كه بر دل مىتابد يقين به معتقدات اسلامى ، و شكّ در عقايد خرافى كفر است ، دورى جستن افراد جامعه از يك ديگر در زمرهء اعمال جاهليّت و روشهاى ناپسند دوران كفر و زندقه محسوب مىشود ، خيانت از كثافات دوزخ ، و مستى و ميخوارگى از قطعات آتش جهنّم مىباشد ،\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nلهوسرائى از الهامات شيطانى است ، مشروبات الكلى عامل تجمّع گناهان است ، زنان وسيلهء مكّارى شيطان‌اند ، جوانى و هنگامهء بروز احساسات قسمى از ديوانگى است ، بدترين پيشه‌ها مشاغل ربوى مىباشد و پست‌ترين تصرّفات تصرّف در مال يتيم است ، نيكبخت كسى است كه از اعمال و شئون زندگى دگران تجربه بياموزد و بدبخت آن كسى است كه از همان مرحلهء زندگى در رحم مادر بدبخت باشد « 1 » هر يك از شما در مكانى قرار خواهد گرفت كه وسعت آن چهار ذراع بيش نيست و سرنوشت شما در آخر كار معلوم خواهد شد ، ملاك هر عمل و كردارى پايان اوست ، هيچ ربائى همچون دروغ خصوصيّات شوم ربوى را در بر ندارد ، آنچه مقدّر شده در آينده پيش بيايد ، فرا رسيدن آن نزديك است\r\n\r\n\r\n","description":"","footnote":"\r\n( 1 ) اين جمله اشاره به وراثت انفعالى و عوارض دوران حمل است كه در جنين اثر مىگذارد و موجبات خوشبختى و بدبختى وى را در زندگى دنيا فراهم مىنمايد .\r\n","page_name":" 23 ","page_number":23},
  {"content":"\r\n\r\nدشمنىورزيدن با شخص مؤمن ، فسق ، و پيكار با وى كفر است ، خوردن گوشت مؤمن ( غيبت نمودن ) معصيت پروردگار است ، مال مؤمن همچون خون وى محترم مىباشد ، هر كه بر خدا توكّل كند عنايت پروردگار او را در امور و نيازمنديها كفايت مىكند ، هر فردى كه در مقابل حوادث شكيبا باشد پيروز مىگردد ، و هر كس در زندگى گذشت داشته باشد مورد عفو الهى قرار مىگيرد ، و هر فردى كه خشم خود را فرو بنشاند از نظر پروردگار مأجور است ، هر انسانى كه بر ناگوارى مصيبت تحمّل ورزد خدا به دو عوض دهد ، و هر كس روزه دار باشد خداوند چند برابر به او پاداش عنايت فرمايد ، و آن كس كه در مقابل پروردگار خود نافرمانى كند به عذاب خدائى گرفتار شود ، بار خدايا ! مرا و امّتم را بيامرز ، من براى خود و براى شما از خدا طلب آمرزش مىكنم . « پايان »\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nسخنرانى آن حضرت روز فتح « مكّه »\r\nحسين بن سعيد از حضرت باقر عليه السّلام روايت مىكند كه آن جناب فرمود :\r\nروز فتح مكّه ، نبىّ اكرم صلّى اللَّه عليه و آله در ميان جمعيّت ايستاد و\r\nپس از ستايش و ثناى پروردگار فرمود : اى مردم ، هر كس كه در اين مجلس حاضر است ، گفتار مرا به افراد غايب برساند ، بدانيد كه خداوند تبارك و تعالى غرور جاهليّت و مباهات‌ورزيدن به پدران و خويشاوندان را با ظهور اسلام از ميان اجتماع شما مردم ، بر طرف فرمود ، شما همه از آدم هستيد و اصل آدم از خاك است ، . . .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nو متوجّه باشيد ، برترين و گرامىترين فرد شما نزد پروردگار آن كسى است كه از همه پرهيزگارتر و در مقابل اوامر و فرامين الهى پرهيزگارتر و در عمل راغبتر باشد ، عربيّت افراد به پدران آنها نيست بلكه عربيّت هم زبان و لغتى است در ميان لغات ملّتهاى مختلف دنيا ، و هر فردى كه از شما در ميان جامعه از نظر حسب و نسب ، مطعون باشد امّا بداند كه مشمول عنايت و خوشنودى خداوندى است همان شرافت براى او كفايت مىكند ، و بدانيد تمام خونهاى ريخته شده در جاهليّت و مظالم دوران قبل از اسلام از هر كس و به هر ترتيبى كه بوده زير پا گذاردم تا روز قيامت و اسلام همهء آنها را باطل نموده و نبايد آنها را به ياد آوريد .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nسخنرانى آن حضرت در مسجد خيف بعد از فتح مكّه\r\nكامياب باد بندهء خدائى كه بشنود سخن مرا و گوش فرادهد و آن را به دگران برساند ، اى مردم حاضرين به غائبين ابلاغ كنند : چه بسا شخصى مطلبى را درك كرده ولى پى به حقيقت آن نبرده است و بسا شخصى مطلبى را فهميده ولى از مطالب ديگر غافل است و به داناتر از خود اعتراض مىكند ، سه چيز است كه قابل غلّ و غشّ در قلب مرد مسلمان نيست ،\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n1 - اخلاص عمل ، 2 - محبّت به پيشواى مسلمين ، 3 - همكارى با اجتماع مسلمين ( يا حضور در نماز جماعت ) ، فرمان رهبر اسلام بر تمام اجتماع اسلامى احاطه و سيطره دارد ، و افراد مؤمن با يك ديگر برادرند و از نظر خون و نژاد برابر مىباشند ، ملّت اسلام بمنزلهء دست واحدى هستند در مقابل دگران ، و قاطبهء جمعيّت اسلام ، گروگان عهدى هستند كه ضعيفترين افراد آنان با دگران ببندند * پايان\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nسخنرانى آن حضرت در بيان مقام خود و اهل بيتش\r\nستايش مخصوص خداست در مقابل نعمتهاى بىپايان و گرفتاريهائى كه به منظور آزمايش بر ما خانواده نازل فرموده است ، و در قبال ناگواريهاى دنيا و حوادث آخرت از او يارى مىجويم ، گواهى مىدهم كه پروردگارى براى جهان بجز او وجود ندارد ، و من بنده و سفير او هستم كه مرا به منصب پيامبرى بر جميع خلق خود فرو فرستاد تا آن كس كه به نابودى مىگرايد ، از روى دليل و برهان هلاك گردد ،\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nو آن كس كه به زندگى جاويد نائل مىشود به مقتضاى دليل و برهان باشد ، در ميان جميع جهانيان از پيشينيان و آيندگان مرا انتخاب فرمود و كليدهاى گنجهاى خود را تماما به من عطاء كرد و اسرار وحى و نبوّت را به من سپرد و مرا بفرمان مأموريّت خويش تأييد فرمود ، پس او پايدار است و من خاتم سفيران اويم . در جهان ، قدرت و نيروئى جز به وجود مقدّس خداى علىّ و عظيم وجود ندارد ، اى مردم آن چنان در مقابل احكام خدائى پرهيزگار باشد كه لازمهء تقوى است ، و مواظب باشيد كه در حال مسلمانى از اين جهان رخت بربنديد ، و بدانيد كه خداوند بر هر چيز احاطه دارد و به رموز كلّيّهء اشياء دانا است\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nاى مردم ، متوجّه باشيد به همين زودى پس از من ، جمعيّتى بر من دروغ مىبندند ، از آنان قبول نكنيد و بعد از من امورى پيش آمد مىكند كه بعضى فكر مىكنند مربوط به من است ، پناه مىبرم به خدا از اينكه به غير حقّ به پروردگارم نسبتى بدهم ، و من شما را امر نكردم مگر به چيزى كه خداوند بدان فرمان داده بود ، و شما را نخواندم مگر بسوى خدا ، زود است كه افراد ستمگر از سرنوشت شوم خود آگاه گردند ، « سپس عبادة بن صامت از جا حركت كرد و اظهار داشت :\r\nآن هنگام ، چه وقت است ؟ و آن افراد ستمگر و دروغگو كيانند ؟\r\nآنها را بما معرّفى فرما تا از ايشان دورى بگزينيم » ،\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nحضرت فرمود : « آن افراد كسانى هستند كه خود را از هم اكنون آمادهء جانشينى من كرده‌اند و اين مطلب در آن هنگامى بر شما ظاهر مىشود كه جان به گلوگاه من برسد و در آستانهء مرگ قرارگيرم » ، عباده عرضه داشت : يا رسول اللَّه ! در اين موقعيّت خطير و حسّاس به سوى چه كسى روى آوريم ؟ » نبىّ اكرم صلّى اللَّه عليه و آله فرمود : در اين هنگام گوش بفرمان افرادى باشيد كه از عترت من هستند و در اسلام ، بر دگران سبقت دارند ، آنان مىتوانند شما را از سركشى جلوگيرى نموده و به سوى رشد و تكامل راهنمائى كنند ، و شما را به سوى حقّ بخوانند ، و كتاب و سنّت و گفتار من بوسيلهء آنان در دنيا جاويد مىماند ،\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nو بدعتهاى حادثه در دين را ايشان از بين مىبرند ، اهل حقّ را بر حق استوار مىنمايند و با حق آميخته‌اند ، و پيروى مىكنند از حق هر كجا كه باشد . امّا گمان نمىرود كه شما به گفتار من عمل كنيد ، و من پس از اعلام اين مطلب ، حجّت را بر شما تمام كردم ، سپس فرمود : اى مردم ، خداوند ، من و اهل بيتم را از طينتى خلق كرده است كه غير از ما احدى را از ان نيافريده ، ما اوّلين آفريدهء پروردگاريم ، و هنگامى كه خداوند ما را خلق فرمود ، تمام تاريكيها را با نور ما شكافت ، و هر طينت پاكى را به وسيلهء ما زنده گردانيد ، و هر خمير مايهء ناپاكى را به وسيلهء ما از بين برد . . .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nسپس در بارهء ما فرمود : اينان برگزيدگان خلق منند ، عرش مرا حمل مىكنند ، و گنجهاى دانش من هستند ، سروران اهل آسمان و زمين‌اند ، اينان پيشتازان مسير هدايت مىباشند و راهنمائى مخلوق من بدست ايشان عملى مىشود ، هر كس كه مرا ملاقات كند در حالى كه بندهء فرمانبر اين خاندان و دوستدار اين مشاغل مقدّس هدايت باشد ، او را در بهشت و كرامت خود جايگزين مىسازم ، ولى آن كس كه قيامت را درك كند در حالى كه بديشان دشمنى ورزيده باشد و از اين انوار تابناك بيزارى جسته باشد ، او را در آتش غضبم فرو ميبرم و عذابم را بر وى زياده مىگردانم ، اين است پاداش ستمگران ، ما اهل ايمان به خدا هستيم و وجود ما ملاك و كمال ايمان است\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nو به سبب ما كردارهاى نيكو مورد تأييد قرار گرفته است ، و مائيم سفارش پروردگار به اقوام پيشين و ملل آينده ، نگهبان آفرينش خداوند از ما خانواده است ، و ذات مقدّس پروردگار ، ما را مورد سوگند خود قرار داده در آنجا كه مىفرمايد : « بپرهيزيد از بازخواست خدائى كه از يك ديگر تقاضا مىكنيد كه به او سوگند ياد كنيد و بترسيد از عذاب آن پروردگار در بارهء ارحام و قطع رحم نكنيد و بدانيد كه خداوند نگهبان شما است » « 1 » ، اى مردم ، ذات مقدس پروردگار ، ما خانواده را از اينكه مفتون دگرى قرار بگيريم ، و يا اينكه دگرى را مفتون سازيم و يا اينكه فتنه‌اى در جامعه ايجاد كنيم ، حفظ فرموده است\r\n\r\n\r\n","description":"","footnote":"\r\n( 1 ) سورهء نساء آيهء 1 - مراد از ارحام در آيه ، خاندان پيغمبر اكرم صلّى اللَّه عليه و آله مىباشند بر حسب روايات مختلفى كه در اين باره وارد شده است ، و در تفسير برهان و تفسير صافى و تفسير مجمع البيان نقل شده است ، طالبين مراجعه بفرمايند ، از جمله حديثى است كه به ذكر متن آن اكتفاء مىشود : عن ابى الحسن علىّ بن موسى الرّضا عليه السّلام ، قال : « انّ رحم آل محمّد معلّقة بالعرش تقول : صل من وصلنى و اقطع من قطعنى ، ثمّ هى جارية في ارحام المؤمنين ثمّ تلا هذه الآية : وَ اتَّقُوا اللَّهَ الَّذِي ، الخ .\r\n","page_name":" 35 ","page_number":35},
  {"content":"\r\n\r\nو نيز از دروغگوئى و كهانت و جادوگرى و از اينكه در اجراء اوامرش كوتاهى ورزيم و يا خيانتكارى را پيشهء خود قرار دهيم و يا انسانها را از طريق صحيح و صلاح ، منع كنيم ، و بدعتى در دين مقدّس اسلام بيفكنيم ، خداوند منّان ما را معصوم داشته است ، و از اينكه در معتقدات قلبى ما شكّى ايجاد گردد و يا از حق و حقيقت اعراض كنيم و دوروئى را پيش گيريم ، به حفظ خدا محفوظيم ، و هر كس داراى يكى از اين رذائل باشد از ما خانواده نيست و به ساحت ما تعلّقى ندارد خداوند از چنين شخصى بيزار است و ما هم از وى متنفّريم ، و هر كس مورد نفرت خدائى قرار گيرد\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nبدون چون و چرا داخل دوزخ مىشود كه جايگاه شومى است ، خداوند ، ما خانواده را از هر نوع پليدى و آلودگى پاك گردانيده است ، ما افرادى هستيم كه هر گاه سخن برانيم راست مىگوئيم ، و هر وقت از ما سؤالى بشود به جواب آن عالم خواهيم بود ، و هر گاه كسى امانتى را به عنوان وديعه نزد ما بگذارد آن را حفظ مىكنيم ، خداوند ده خصلت پسنديده در ما ايجاد كرده است كه قبل از ما كسى داراى اين ده صفت مجتمع نبوده است و بعد از اين هم هيچ كس متّصف به اين صفات نمىشود : « 1 - دانش ، 2 - بردبارى ، 3 - قضاوت ، 4 - هشيارى ، 5 - پيامبرى ، 6 - دلاورى ، 7 - راستگوئى ، 8 - شكيبائى ، 9 - پاكيزگى ، 10 - پاكدامنى\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nمعناى كامل پرهيزگارى مائيم ، و شاهراه هدايت و ارشاد ، ما اهل بيت مىباشيم ، ما مثل اعلاى خداونديم ، و حجّت بزرگ خالق و وسيلهء تمسّك مخلوق مىباشيم ، غير از راه حق ، طريقى جز گمراهى وجود ندارد ، پس به كجا ميرويد ؟\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nسخنرانى آن حضرت در بارهء توصيف قرآن\r\nموسى بن جعفر عليه السّلام از أمير المؤمنين عليه السّلام نقل مىكند كه رسول خدا صلّى اللَّه عليه و آله فرمود :\r\nاى مردم ، شما در دوران آرامش قرار گرفته‌ايد ، و آمادهء مسافرتى هستيد كه با سرعت هر چه تمامتر - به سوى مقصد در حركتيد ، شما مىبينيد اكنون اين روز و شب و اين خورشيد و ماه هستند كه هر نوى را كهنه مىسازند و هر مدّت دورى را با گردش خود - نزديك مىنمايند ، و وعده‌گاه هر پاداش و كيفرى را فرا مىرسانند پس زاد و توشهء سفر دور و درازى را كه در پيش داريد ، آماده سازيد . . .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nمقداد بن اسود كه يكى از ياران آن حضرت بود بپاخاست و عرض كرد يا رسول اللَّه ، فرمان شما در اين خصوص چيست ؟ بفرما تا بجا آريم » حضرت فرمود : بدانيد اين جهان خانهء بلاء و گرفتارى است و مركز جدائى و فنا مىباشد ، هر گاه در اين جهان ، امور زندگى و حيات همچون تيرگى سيه‌فام شب ، بر شما مخفى ماند و راهى را براى پيشبرد در زندگى ، نيافتيد ، به قرآن پناه ببريد ، اين قرآن بزرگ شفيعى است كه شفاعتش مقبول درگاه رحمت خدائى است ، و بزرگ راهنمائى است تصديق شده كه انسان را به مقصد تكامل و خلقت مىرساند ، هر كس قرآن را پيشواى خود قرار دهد او را در بهشت جايگزين مىسازد ، و آن كس كه قرآن را پشت سر افكند به آتش دوزخ كشانيده مىشود ، هر فردى كه قرآن را دليل راه و هادى طريق تكامل قرار دهد ، بمسير سعادت او را دلالت مىكند\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nاين قرآن كتابى است كه حق را از باطل جدا مىسازد و هر كس جويندهء درك حقايق باشد ، قرآن حقائق را براى وى بيان مىكند ، اين قرآن مميّز بين حقّ و باطل است و كتاب فكاهى و افسانه نمىباشد ، قرآن ظاهرى دارد و باطنى ، برونش دستور پروردگار ، و درونش دانش خداوندى است و لذا ظاهر قرآن محكم و صريح ، و باطن آن بسيار ژرف و عميق است ، اين قرآن همانند صفحهء زيباى آسمان ، ستارگان تابناكى دارد « 1 » كه درخشندگى آن كواكب ، موجب راهنمائى افراد جامعه در تيرگيهاى جهل و نادانى است عجائب علومى كه در قرآن عنوان شده از شماره خارج است ، و امور غريبه‌اى كه در قرآن نقل شده شنيدنش براى هميشه تازگى دارد . . .\r\n\r\n\r\n","description":"","footnote":"\r\n( 1 ) شايد مراد از ستارگان آسمان قرآن ، ذوات مقدّسهء ائمّهء طاهرين عليهم السّلام باشند ، كه وجود تابناكشان همچون ستارهء زيبا در جوّ لا يتناهاى علوم و معارف قرآن مىدرخشد .\r\n","page_name":" 41 ","page_number":41},
  {"content":"\r\n\r\nآيات قرآن همچون چراغهاى نور افكنى است كه در شب ظلمانى تيرگى گمراهى را مىزدايد ، و نشانه‌هاى حكمت و دانش مىباشد ، بزرگ راهنمائى است كه انسان را به اوج عظمت عرفان ، هدايت مىفرمايد ، پس بايستى هر كس چشم خود را باز كند و از روى حقيقت و انصاف در قرآن بنگرد تا بدين وسيله از هلاكتها نجات يابد ، و از گردابهاى نكبت و بدبختى خلاص شود ، زندگى دل بينا ، به انديشه و تفكّر بستگى دارد همچنان كه مرد روشن بين در تاريكى و روشنى نيكو مىگذرد و كم توقف مىكند\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\nاز جمله سخنرانيهاى آن حضرت :\r\nاى مردم ( آگاه شويد ، خبر سريع مرگ ! ! مرگ حتما ! هيچ خوشبختى و سيه‌روزى او را تأخير نمىاندازد ) ، مرگ آميخته به آسايش و رفاه فرا مىرسد براى اهل جهان جاويد ، آن اشخاصى كه براى آن دوران زحمت مىكشند و بدان زندگى هميشگى علاقمندند ، و نيز همين مرگ به ضميمهء نكبت و زيان فرا مىرسد براى اهل دنياى رنگارنگ فانى ، آن مردمى كه براى اين جهان آلودهء مادّى رنج مىبرند و بدين رنگارنگهاى از بين رفتنى عشق مىورزند ، چه بد مردمى هستند افراد منافق و دو رو كه با صورت تظاهر ، اقبال ميكنند و صورت باطن خود را مىگردانند ، اگر به برادر مسلمانشان خيرى برسد به دو رشك ميورزند\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nو اگر برادر آنها مصيبتى ببيند و در بلائى گرفتار شود او را يارى نمىكنند ، بسيار بندهء بدى هست آن فردى در ابتداء ، نطفه‌اى بيش نبوده و آخر الأمر هم به مردارى مبدّل مىگردد و نمىداند در اين بين به او چه مىرسد ، بسيار بندهء بدى است آن بنده‌اى كه به منظور پرستش خداوند آفريده شده است ولى آلودگيهاى مادّيّت اين جهان او را از آخرت و هدف خلقت غافل ساخته است زندگى جاويد خود را با عشقى كه به مادّهء دنيا مىورزد فائز ميسازد و در فرجام زندگى به نكبت و شومى گرفتار مىشود ، بسيار بندهء بدى است آن بندهء ظالم و خود پسندى كه عظمت آفريدگار را فراموش نموده است بد بنده‌اى است فردى كه گناه كند و در مقابل مولايش سركشى نمايد و آن مولاى جبّار متعال را فراموش كند ، بسيار شوم است آن فردى كه خواهشهاى نفسانى او را بگمراهى و ذلّت بكشانند و بسيار انسان بدى است آن كسى كه طمعى داشته باشد كه او را بخوى طبيعت و وادار كند .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nسخنرانى آن حضرت در توحيد :\r\nستايش ، مخصوص خدائى است كه در اوّليّت و ازليّت يكتا است ، به سبب الوهيّت خود عظمت دارد و با جبروت و بزرگواريش اظهار بزرگوارى مىنمايد ، آنچه كه ايجاد فرموده ابتداء و بدون نقشهء قبلى آفريده است ، آفرينندهء ما با لطف پروردگاريش قديم است ، و با دانش به خبر و نتيجهء خلقت ، نطفهء موجودات زنده را شكافته است ، و با نيروى استوار خود آفريدگان را پديد آورده ، و با روشنى نقره فام صبحگاهى ، وجود سياهى شب را به روز آورده است ، هيچ نيروئى نمىتواند خلقتش را تبديل كند . . .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nو هيچ قدرتى نمىتواند صنعتش را تغيير دهد ، دستورش تعقيب‌كننده و فرمانش ردّكننده ندارد ، راحتگاهى از اجابت دعوت او وجود ندارد ، و سلطنت و ملكش زايل‌شدنى نيست ، مدّت حكومتش منقطع نمىگردد ، آن پروردگار ثابت ازلى و دائم هميشگى است ، نور تابناك عظمتش بين او و آفريدگان وى ، حجاب ايجاد كرده است ، ذات محجوبش در افق مرتفع ، و عزّت گرامى ، و سلطنت عالى است ، . . . بالاتر از هر چيز و نزديك به هر شيء است ، بدون اينكه ديده شود براى مخلوق خود تجلّى مىكند . . .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nاو در ديدگاه بسيار بلندى قرار دارد ، دوست دارد كه با اين عظمت و جلالت ، به مقام يگانگى اختصاص داده شود ، زيرا كه اين گونه خصوصيّات را دگرى دارا نيست كه نورش موجب احتجاب او گردد ، و نسبت به وجود و هستى در يك چنين مقام بالائى واقع شود ، خود را از آفريدگان پنهان داشته ولى سفيرانى را به سوى ايشان فرستاده كه حجّت و راهنماى رساى مخلوق قرار گيرند ، و پيامبران را گواهان بر مخلوقات قرار داده است در ميان مخلوقش پيغمبران برانگيخته است كه مژده رسان رحمت و منذر عذاب باشند ، براى اينكه اگر كسى به هلاكت مىرسد از روى حجّت باشد ،\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nو اگر فردى حيات و زندگى جاويد مىيابد ، از روى دليل باشد ، و آنچه بندگان در بارهء آفرينندهء خود نمىدانستند ، به وسيلهء پيامبران بفهمند پس او را به مقام پروردگاريش بشناسند بعد از اينكه انكار كردند ، و به وحدانيّت او اعتراف كنند ، بعد از آنكه عناد ورزيدند * « پايان »\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nسخنرانى آن حضرت در بيان مناقب عترت ( ع )\r\nبر حسب روايت جابر بن عبد اللَّه انصارى ، در يكى از روزها كه حسنين عليهما السلام افتخار ملازمت رسول اكرم ص را داشتند ، حضرت در سخنرانى خود چنين فرمود : اى مردم ، اينها عترت پيغمبرند و افراد خانواده و جانشينان آيندهء وى مىباشند و خداوند بسبب كرامت خود ايشان را شرافت بخشيده و سرّ ربوبى خود را به اينان سپرده است و امور نهانى و اسرار الهى را خداوند در اين گنجينه‌ها حفظ فرموده و ايشان را راعى و نگهبان بندگان خود قرار داده است ، اينها را از امور مكتوم خود با خبر ساخته و حكمت و دانش خويشتن را بديشان القاء فرموده است و در امر بندگان ، اينها را صاحب اختيار\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nو امير قرار داده است ، خانوادهء مرا خداوند براى فرو فرستادن وحيش - برانگيخته است و فرشتگان را جهت ايشان استخدام فرموده ، و كليّهء مملكت وجود را در تصرّف اينان قرار داده است و مورد رضاى خود قرار داده براى حفظ اسرارش ، اين اولاد مرا براى تفسير كلماتش انتخاب فرموده ، و ايشان را براى اعلام فرمانش اختيار نموده است ، و اين افراد خانواده‌ام را نشانه‌هاى دينش و گواهان بندگانش قرار داده است امناى الهى در بلاد و شهرها اين فرزندان منند ، ايشانند رهبران هدايت - و عترت پاك و اولاد رسول و آقايان بلند مرتبه ، و مصداق امّت وسطى و كلمهء عليا اين افرادند ،\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nكه سروران اهل جهان مىباشند ، و اين فرزندان من همان سلسلهء رحمتى هستند ( كه به درياى موّاج عنايت خدائى ) متّصل مىشوند ، و براى هر كس كه به ايشان پناهنده شود ، بزرگ پناهگاه هستند ، هر كس به اينها متمسّك گردد موجبات نجات او مىشوند آن كس كه اينها را دوست بدارد نيكبخت است ، و آن فردى كه به اينان دشمنى ورزد ، شوم و سيه‌بخت خواهد شد ، هر كس كه از اينها پيروى كند ، از عذاب الهى در امان است و آن كس كه در مقام تخلّف از فرمان ايشان باشد ، گمراه و نوميد خواهد شد ، اين اهل بيت من ارشادشان بسوى خدا است و گفتارشان از پروردگار است و كردارشان بفرمان خداوند است ، فرود وحى در خانهء اينها و پيك وحى جبرئيل بسوى اين خانواده برانگيخته شده است\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nخطبهء آن حضرت در مراسم تزويج فاطمهء زهراء و أمير المؤمنين عليهما السّلام\r\nانس بن مالك گفت محضر انور پيغمبر بودم كه ناگاه حالت وحى به آن حضرت روى داد چون وحى به اتمام رسيد حضرت به من فرمود كه جبرئيل از جانب خدا براى من دستور آورد كه دخترم فاطمه را به علىّ بن ابى طالب تزويج كنم ، سپس فرمود : برو ابا بكر و عمر و عثمان و طلحه و زبير و عدّه‌اى از انصار را حاضر نما ، من رفتم و آنها را حاضر نمودم ، آمدند خدمت آن حضرت زانو زدند ، آن جناب اين خطبه را انشاء فرمود :\r\n« ستايش مخصوص پروردگارى است كه در قبال نعمتهاى خود مورد ثناى بندگان قرار مىگيرد ، و به واسطهء قدرتش مخلوق او را پرستش مىكنند و به سبب سيطره و سلطه‌اى كه بر جهان تكوين دارد مورد اطاعت قرار مىگيرد ، از عقابش همه هراسان ، و به نعمت و رحمتش تمامى راغب‌اند ، فرمانش در آسمان و زمين نفوذ دارد ، . . .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nآن خدائى كه با نيروى خود آفريدگان را پديد آورده است ، دستورات و فرامين خود را وسيلهء امتياز بين مخلوقش قرار داده است كه هر كس اوامر او را اجراء كند فضيلت داد بر كسى كه در قبال دساتير وى سركشى كند ، و خداوند دين خود را وسيلهء عزّت مخلوقش قرار داده و آنان را به سبب پيغمبر خود محمّد ( ص ) گرامى داشته است ، خداوند ، خويشاوندى - به وسيلهء ازدواج را نوعى از نسب و فاميلى قرار داده است و ازدواج از نظر قانون تكوين و تدوين الهى يك امر واجب و يك دستور عادلانه و نيكى منظور گرديده است نسل مخلوقات به وسيلهء ازدواج پديد آمده است ، و بر طبق فطرت آفرينش ، كلّيّهء مردم ملزم به انجام ازدواج‌اند ، و لذا خداوند تبارك و تعالى فرموده است : « اوست آن خدائى كه . . .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nبشر را از آب خلق فرموده و بين آنان نسبت و خويشاوندى قرار داده است ، پروردگار تو توانا است » ، پس فرمان خدا به سوى قضا ، و حكم و قضايش به سوى تقدير وى جريان دارد ، براى هر حكم و قضائى اندازه‌اى است ، و براى هر اندازه‌اى مدّتى است ، و براى هر مدّتى نوشته‌اى است در تحت فرمان او ، كه هر چه را بخواهد در آن نوشته مىنگارد و هر چه را كه بخواهد از آن نوشته محو مىفرمايد ، و نوشتهء اصلى نزد پروردگار است ، سپس بدانيد خداوند متعال به من امر فرموده كه فاطمه را به على تزويج نمايم و من شما را گواه مىگيرم كه دخترم فاطمه را به على تزويج نمودم\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nكابين به چهار صد مثقال نقره در صورتى كه على به اين امر رضايت داشته باشد ، بر حسب يك روش استوار و امر واجبى كه از ناحيهء پروردگار ، فرض گرديده است ، خداوند پراكندگى اين دو را جمع فرمايد ، و اين ازدواج را براى آنان مبارك گرداند ، و نسل اينها را پاكيزه نمايد ، و فرزندهاى ايشان را كليدهاى رحمت و معادن دانش و حكمت و وسيلهء امنيّت اجتماع اسلامى قرار دهد ، اين مطلب را مىگويم ، و براى خود و شما از خداوند طلب آمرزش مىكنم * « پايان »\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\nسخنرانى آن حضرت در مورد ازدواج فاطمه و أمير المؤمنين عليهما السّلام در مسجد\r\nامام صادق عليه السّلام از پدرش حضرت باقر عليه السّلام و آن جناب از پدرش زين العابدين عليه السّلام و آن حضرت از جابر بن عبد اللَّه انصارى نقل مىفرمايد كه در هنگام ازدواج أمير المؤمنين و فاطمهء زهراء عليهما السّلام ، پيغمبر اكرم به أمير المؤمنين ( ع ) امر فرمود يا على ، به مسجد برو و من بلافاصله مىآيم تا در حضور جمعيّت پس از ذكر فضائل و شخصيّت تو ، فاطمه را به تو عقد ببندم ، أمير المؤمنين با شادى فوق العاده به طرف مسجد آمد در بين راه به ابا بكر و عمر برخورد فرمود ، از حضرت سؤال كردند به كجا ميروى ؟ حضرت فرمود به طرف مسجد ، و بناء است پيغمبر ( ص ) به مسجد تشريف فرما شود و عقد ازدواج من و فاطمه را جارى كند ، آن دو نفر به اتّفاق على عليه السّلام وارد مسجد شدند ، پيغمبر صلّى اللَّه عليه و آله با صورت بشّاش و درخشنده و رنگ برافروخته وارد مسجد شد ، بلال و مقداد و سلمان و ابا ذرّ را طلبيده فرمود برويد در اطراف شهر ، عموم مسلمانان را از مهاجر و انصار حاضر كنيد ، همهء مردم بر حسب اخبار اين چند نفر به مسجد روى آوردند ، مسجد مالامال از جمعيّت گرديد ، رسول اللَّه ( ص ) بر منبر بالا رفته شروع به سخنرانى كرد :\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nستايش مخصوص خدائى است كه آسمان را بر فراز كرات جهان بنا نهاده و زمين را گسترش بخشيده است و كوهها را وسيلهء استحكام كرهء زمين قرار داده است ، آن خدائى كه از قلب خاك ، آب خارج نموده و گياه رويانيده است ، آن پروردگارى كه بزرگتر است از اينكه در خور توصيف درآيد و جلالتش بيش از اين است كه در تزيين الفاظ سخنوران محدود گردد ، آن خدائى كه بهشت را پاداش پرهيزگاران و آتش سوزنده را كيفر ستمگران قرار داده است ، و وجود مرا كه پيغمبر اويم موجب اندوه سركشان و رحمت با ايمانان ، واقع ساخته بندگان خدا ، شما هم اكنون در خانهء آرزو و دوران محدود روزگار ، آميخته با صحّت و مرض قرار داريد ، . . .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nآن خانه‌اى كه فرجامش زوال است و حالات افراد در آن گوناگون مىباشد ، و همين زوال و دگرگونى سبب شده كه انسان از اين خانه كوچ كند ، خداوند ، بيامرزد آن بنده‌اى كه آرمانش را كوتاه كند ، و در كردار و عمل نيك ، كوشا باشد زيادى دارائى خود را انفاق كند و از اجراء قدرت زياد خود ( در مورد ضعيف‌كوبى و يا انتقامجوئى ) خوددارى نمايد ، زاد و توشه‌اى براى روزگار تنگدستى و ناتوانيش ، پيش فرستد آن روزى كه مردگان برانگيخته مىشوند ، صداها در آن روز خفيف و افراد را همچون مست سرگردانى مشاهده مىكنيد ، روزى كه پروردگار ، پاداشى را كه در مقابل حقّ بندگان به آنها داده وفاء مىكند ، روزى كه همه ميفهمند كه آفريدگارشان\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nيك حق واضح و درخشنده‌اى است ، روزى كه هر يك از انسانها نتيجهء كردارش را مىيابد در آن روزگار است كه بشر دوست دارد بين او و اعمال ناپسندش فاصلهء زيادى باشد افراد ، نتيجهء عمل نيك خود را و لو به مقدار ذرّه‌اى هم كه باشد مىبينند ، و به عاقبت شوم كردار ناشايستشان هر اندازه ناچيز و كوچك باشد مىرسند ، در آن روزگار روابط خويشاوندى باطل مىشود و اسباب و وسائل مادّى قطع مىگردد و شديدا به حساب جنايتكاران رسيدگى مىشود و به سوى عذاب الهى گسيل مىگردند ، در آن روز هر كس از آتش سوزان نجات يابد و به بهشت جاودان وارد گردد رستگار است ، به هوش باشيد اين زندگى دنيا وسيلهء فريب و غرور است\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nاى مردم ، پيامبران حجّتهاى پروردگارند در زمين كه از روى كتاب خدا سخن مىگويند ، و به وحى آسمانى وى عمل مىكنند ، پروردگار بزرگ مرا امر فرموده است كه دختر عزيزم فاطمه را به برادر و پسر عمّم على تزويج كنم و از همه افراد به من نزديكتر علىّ بن ابى طالب است و خداوند قبل از من ، خود در آسمان اين ازدواج را منعقد فرموده و فرشتگان را بر آن گواه گرفته است و به من هم فرمان داده كه اين امر را در زمين اجراء كنم و من شما را بر اين مطلب گواه مىگيرم ، سپس رسول اكرم ( ص ) روى زمين نشست و فرمود : يا على برخيز و خطبهء عقد را تو خود اجراء كن ، أمير المؤمنين عليه السّلام عرض كرد : يا رسول اللَّه ، چگونه در حضور شما سخنورى كنم ؟\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nرسول گرامى فرمود پيك وحى ، جبرئيل به من دستور داده كه تو را به خطبه‌سرائى تكليف كنم و بدان اگر داود پيغمبر نبود ، سخنران ( خطيب ) رسمى بهشت ، تو بودى ، رسول ( ص ) خدا رو بمردم كرده فرمود اى مردم به گفتار پيغمبر گوش فرا داريد : پروردگار ، چهار هزار پيغمبر را برانگيخت كه براى هر پيغمبرى جانشينى بود ، من بهترين پيامبرانم و جانشينم برترين اوصياء است رسول اللَّه ( ص ) ساكت شده امير المؤمنين ( ع ) شروع به سخن فرمود : ستايش مخصوص خدائى است كه بدانش خود سخنوران را الهام فرموده است ، و با نفوذهاى بزرگواريش دلهاى پرهيزگاران را روشن فرموده\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nو راههاى فاصل بين حقّ و باطل را با دلائل احكامش آشكار ساخته است و به وسيلهء پسر عمويم كه برگزيدهء جهانيان است آن راهها را گشوده است ، و دعوت اين پيغمبر ، موجب شده است كه نالهء ذلّت ملحدين بلند گردد ، و حتى افراد مبطل هم به خلافگوييهاى خود و به باطن و حقيقت و صدق كلام وى پى برده‌اند ، خداوند او را آخر و زينت پيامبران و سرور رسولان قرار داده است و او همه مأموريّت پروردگارش را اجراء نموده و آيات الهى را به جهانيان ابلاغ فرموده است ، ستايش مخصوص آن خدائى است كه بندگان را به قدرت خود آفريده و به سبب دينش به آنها عزّت بخشيده است و به سبب پيامبرش محمّد ص آنها را گرامى داشته\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nدرود پروردگار بر اين پيغمبر و خانواده‌اش باد ، و همچنين رحمت و كرامت و تشريف و تعظيم خدائى بر آنان باد ، بر نعمتهاى ظاهرى و باطنى ، او را ستايش مىكنم ، و گواهى مىدهم بر اينكه پروردگارى به غير او در جهان وجود ندارد ، درود خداوند بر محمّد ص ، آن درودى كه به دو نفع بخشد و وى را محفوظ گرداند ، سپس فرمود : ازدواج امرى است كه مورد فرمان خدا قرار گرفته است و اين مجلس كه امروز تشكيل شده بر حسب فرمان پروردگار و مورد خوشنودى خداوند است ، هم اكنون اين محمّد بن عبد اللَّه « صلّى اللَّه عليه و آله » به من دختر خود فاطمه را تزويج مىفرمايد به مهريّه چهار صد دينار و من هم بدان خوشنودم و شما گواه باشيد\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nچون سخن به اينجا رسيد ، مسلمانان و حضّار از پيغمبر صلّى اللَّه عليه و آله سؤال كردند : آيا صحيح است ؟ رسول اللَّه فرمود : آرى ، حضّار دسته جمعى - فرياد زدند : خداوند مبارك گرداند ازدواجشان را و بر نفع هر دو ، و خداوند تفرّق و تشتّت آنها را جمع كند .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nسخنرانى آن حضرت در پند و اندرز و در بيان يادآورى مرگ\r\nپس از ستايش پروردگار فرمود : سفارش مىكنم به شما اى بندگان خدا ، در مقابل پروردگارى كه به دو نيازمنديد پرهيزگارى را پيشهء خود قرار دهيد ، و هر كس به تقوى مايل باشد از امور مادّى كناره‌گيرى مىكند ، بدانيد اى مردم ، مرگ راهى است كه جميع جهانيان آن را مىپيمايند ، و آيندگان هم به همين سرنوشت دچارند ، مرگ همچون عفريتى است كه ساكنين دنيا را مىربايد ، و هيچ فردى قدرت فرار از او را ندارد . . .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nجميع لذائذ را منهدم مىسازد و كلّيّهء نعمتهاى مادّى را از بين مىبرد و نشاطهاى افراد را قطع مىنمايد ، دنيا خانهء فنا است و ناچار اهل اين خانه از اين مكان ، جلاء اختيار مىكنند ، دنيا همانند گلهاى رنگارنگ و شيرينى است كه براى طالبش حلال و آماده است ، كوچ نمائيد از دنيا به زاد و توشهء خوبى كه در دست داريد ، خداوند شما را رحمت كند ، از دنيا بيش از آنچه شما را به منزل برساند طلب نكنيد ، به سرمايهء ثروتمندان خوشگذران چشم ندوزيد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nبدانيد ، دنيا دار دگرگونى است به شما پشت نموده ، هر آن ، رنگى به خود مىگيرد و به شما اعلان وداع و جدائى داده است ، هشيار باشيد آخرت يار مهربانى است كه بشما رو نموده و رخسارهء رخشانش از افق ابديّت طلوع كرده است ، اى مردم گويا مىبينم كه در كنار حوض كوثر كه پايگاه من در آخرت است ايستاده‌ام و شما مردم ، فوج فوج بنزد من مىآئيد امّا عدّه‌اى از شماها را مأمورين ممانعت مىكنند كه به حضور من بيائيد من بدرگاه خداوند عرضه مىدارم : الها اينان از دوستان و امّت منند چرا از ورودشان بر من جلوگيرى مىشود ؟ به من گفته مىشود : آيا تو ميدانى كه اينها بعد از تو چه كردند ؟ اينها همان مردم تيره مغزى بودند كه پس از مرگ تو به كفر و زندقهء نياكان خود برميگشتند ، ، اى مردم ،\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nمن به شما در بارهء فرزندان و افراد خانواده‌ام سفارش مىكنم ، بدانيد كه وجود آنها سراپا نيكى است ، آنها با حق آميخته‌اند ، ايشان پيشوايان شما بعد از من هستند و امناى معصوم پروردگارند كه بر شما گماشته شده‌اند . سخن پيغمبر ( ص ) به اينجا كه رسيد ، عبد اللَّه بن عبّاس از جاى خود حركت نمود سؤال كرد يا رسول اللَّه پيشوايان اسلام پس از وجود اقدس شما چند نفرند ؟ حضرت فرمود : به عدد نقباى بنى اسرائيل و حواريّين عيسى ، نه نفر از آنها از نسل فرزند دلبندم حسين بن على « عليهما السّلام » مىباشند ، مصلح كبير جهان و منتظر موعود عالم بشريّت ، مهدى اين امّت يكى از اين افراد نه‌گانه است * پايان\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nسخنرانى آن حضرت در موضوع ثقلين :\r\nامام حسن مجتبى عليه السّلام روايت مىكند كه\r\nرسول ( ص ) خدا بعد از حمد و ثناى الهى فرمود :\r\nاى مردم ، گويا من به مهمانسراى ابديّت و به ضيافت جهان آخرت دعوت شده‌ام و بايستى پيك حق را اجابت كنم ، و هم اكنون در اجتماع شما دو شيء گرانمايه و عاليقدر مىگذارم ، 1 برنامهء تدوينى آسمانى ( كتاب خدا ) - 2 معلّم و مفسّر قرآن ( عترت و افراد خانواده‌ام ) ، مادامى كه اين دو موجود ذى قيمت مورد دسترسى و استفادهء شما باشد ، از طريق مستقيم منحرف نخواهيد شد ، تا مىتوانيد علوم الهى و معارف آسمانى را از آنها فراگيريد و ايشان نيازى ندارند كه از شما چيزى بياموزند . . .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nزيرا اينان داناتر از شمايند ، هيچ گاه كرهء خاك از وجود اينها خالى نمىماند زيرا اگر اين ذوات مقدّسه در كرهء زمين نباشند ، زمين متلاشى شده و اهل زمين در ناف خاك جايگير مىشوند سپس فرمود : بار خدايا من مىدانم كه دانش كهنه و منقطع نمىشود ، و تو هيچ گاه زمين را از حجّت خود خالى نخواهى گذارد چه اينكه آن حجّت و ولىّ تو ظاهر باشد و مورد اطاعت بندگانت قرار نگيرد يا بر اثر ترس از جنايت ستمگران در پس پردهء غيبت نهان گردد ، و اين عمل را انجام ميدهى براى اينكه حجّتت باطل نشود و دوستانت بعد از هدايت و راهنمائى ، از راه راست منحرف نگردند ، آرى آن دوستانى كه عدد آنها كم ولى قدر و منزلت آنها نزد خدا بسيار بزرگ\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nسخنرانى آن حضرت در مورد متمسّك شدن به ذيل عنايت عترت « ع »\r\nاى گروه مردم ، من به زودى از ميان شما كوچ ميكنم و به سوى جهان غيب رهسپارم ، بشما سفارش مىكنم كه در بارهء فرزندان و افراد خانواده‌ام نيكى كنيد و بپرهيزيد از اينكه ايجاد بدعتى در اسلام كنيد ، بدانيد هر بدعتى گمراهى است و مردم گمراه در آتش عذاب الهى مىسوزند اى جماعت مردم ، هر آن كس كه در ناف تيرگى شب از نور تابناك خورشيد ، محروم است ، به درخشندگى ماه دل مىبندد ، و اگر هم در ظلمت محاق واقع شود\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nو از نورانيّت ماه هم بىبهره بماند ، به دو ستارهء نورانى اطراف قطب ( فرقدان ) متوجّه مىشود ،\r\nو آن كس كه اين دو ستاره را هم نيابد به ستارگان نورانى اطراف آسمان چشم مىدوزد ، من گفتار نغز خود را به شما گفتم و براى خود و شما طلب آمرزش مىكنم ، سلمان فارسى ميگويد : پيغمبر پس از پايان سخنرانى از منبر به زير آمده و به طرف منزل روانه شد ، من هم عقب سر حضرتش روان گرديدم ، آن جناب قدم در خانهء همسرش عايشه گذارد ، و پس از اندكى هم من وارد شدم ، عرضه داشتم پدر و مادرم فدايت باد ، گفتارت را شنيدم امّا مراد جنابت را از اين استعارات متوجّه نشدم » ، حضرت فرمود : مرادم از خورشيد ، خودم . . .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nو مقصودم از ماه ، على بود ، هر گاه به من دسترسى نداشتيد به على متمسّك شويد ، و مراد من از فرقدان ، حسن و حسين‌اند ، هنگامى كه بنا شد چهرهء درخشندهء ماه وجود على « عليه السّلام » مفقود شود ، بايد به سيماى درخشان دو ستارهء قطبين عالم وجود « حسن و حسين » چشم بدوزيد و به آنها چنگ بزنيد ، و مرادم از ستارگان نه‌گانه نه رهبر و امامند كه از صلب حسين ع به وجود مىآيند كه در آخر آنها مهدى ايشان است ، اينان جانشينان من و رهبران افراد نيك خواهند بود *\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nو نيز سخنرانى حضرت در مورد ثقلين\r\nحذيفة بن اليمان نقل مىكند كه روزى رسول ( ص ) خدا با ما نماز جماعت خواند سپس متوجّه جمعيّت شده و اين سخنرانى را ايراد نموده فرمود : اى گروه يارانم ، به شما سفارش مىكنم كه پرهيزگار باشيد و در كردار خود از فرمان الهى پيروى نمائيد ، هر كس به دستورات آسمانى عمل كند رستگار است و هر كس فرامين خدائى را ترك كند به درد بىدرمان ندامت و پشيمانى دچار مىشود ، به سبب پرهيزگارى ، سلامتى از عواقب وخيم قيامت را طلب كنيد ،\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nو بدانيد كه من دو چيز گرانمايه را در ميان اجتماع شما مىگذارم « 1 - كتاب خدا ، 2 - افراد خانواده و عترتم » اگر به اين دو موجود گرانقدر چنگ بزنيد گمراهى نخواهيد يافت و آن كس كه بعد از من به عترت من متوجّه شود و از آنها انتفاع جويد رستگار خواهد شد و آن كس كه از فرمان ايشان سرپيچى كند به هلاكت و نيستى مىگرايد ، حذيفه مىگويد من از حضرت سؤال كردم يا رسول اللَّه چه كسى را به جانشينى خود براى ما رهبر قرار مىدهى ؟ حضرت فرمود : موسى بن عمران چه كسى را بعد از خود به عنوان خليفه ، رهبر بر بنى اسرائيل قرار داد ؟ گفتم : وصيّش يوشع بن نون را ، حضرت فرمود : وصى و جانشين من علىّ بن ابى طالب رهبر نيكوكاران و كشندهء كفار است ، از جانب خدا منصور است هر كس على را يارى كند و مخذول است آن كس كه او را ترك كند .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nافراد روشن انديش توجّه داشته باشند كه حديث ثقلين را عموم دانشمندان شيعه و سنّى در كتابهاى خود نگاشته‌اند به طورى كه احدى در آن ترديد نمىكند ، از جمله در صحيح مسلم كه از كتب معتبرهء اهل سنّت است از يزيد بن حيّان روايت مىكند كه گفت من با حصين بن سبره و عمر بن مسلم بنزد زيد بن ارقم صحابى رسول اللَّه رفتيم و هنگامى كه در حضور وى نشسته بوديم حصين از زيد تقاضا كرد\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nاز آنچه كه از محضر پر فيض نبىّ مكرّم ص استفاده كرده‌اى براى ما بيان كن ، زيد شروع كرد مطالبى را از رسول ص اللَّه نقل كردن ، در بين گفت : رسول خدا ص در محلّ آبى كه به « خمّ » مشهور است ايستاد ، حمد و ثناى الهى را بجا آورد سپس فرمود اى مردم ، من بشرى هستم كه به همين زودى پيك حق ، مرا به جهان ابديّت مىخواند و من هم دعوت او را اجابت خواهم نمود « و از اين دنيا چشم مىپوشم » در بين شما دو موجود نفيس و گرانمايه مىگذارم : 1 - كتاب خدا ، كه عموم راهنمائيها و علوم درخشنده در آن موجود است\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n2 - اهل بيت من ، و فقط در مورد ايشان خدا را به ياد شما مىآورم . و نيز حديث ثقلين را ترمذى كه يكى از بزرگان علماء و محدّثين عامّه است در كتاب مناقب از جابر بن عبد اللَّه انصارى نقل كرده ، وى گفت : رسول خدا در روز عرفه در حالى كه بر ناقهء قصوى سوار بود خطبه‌اى سرود و فرمود اى مردم\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nدر اجتماع و ملّت شما چيزى گذاردم كه اگر در مقابل آن فرمانبردارى كنيد ، هرگز گمراه نخواهيد شد ، آن كتاب خدا و عترت من است ، ، و نيز همين حديث را ترمذى به سند ديگر از ابى سعيد خدرى نقل كرده ، اعمش از ابى سعيد و زيد بن ارقم ، روايت مىكند كه رسول خدا ( ص ) فرمود : من در بين شما دو چيز مىگذارم كه اگر بعد از من به آنها چنگ بزنيد ، گمراه نخواهيد شد ،\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nيكى از آن دو بزرگتر از ديگرى است و آن كتاب خداست كه همانند رشته‌اى زمين را به آسمان متّصل گردانيده ، و دومى عترت و اهل بيت من هستند و اين دو ، قابل تفكيك از يك ديگر نيستند تا اينكه روز قيامت در كنار حوض كوثر به من ملحق شوند « اين جمله كنايه از اين است كه اين دو تا صبح انقراض نسل بشر بهم آميخته‌اند ، و براى هيچ زمانى ممكن نيست كه يكى از اينها به تنهائى از نظر هدايت بشر كافى باشد » .\r\nدر مورد رفتار خود با اين دو چيز ، مراقبت كنيد . اين حديث را ثعلبى هم در تفسير خود از ابى سعيد خدرى نقل مىكند . . . باز ترمذى در كتاب نوادر الأصول\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nاز حذيفة بن اسيد نقل كرده كه رسول خدا ( ص ) پس از مراجعت از حجة الوداع ، خطبه‌اى سرود و در ضمن آن فرمود : در روز قيامت كه مرا ملاقات كنيد ، در بارهء دو موجود نفيس و گرانمايه‌اى كه در ميان شما گذارده‌ام مسئول خواهيد بود ، مراقب رفتار خود با آنها باشيد . و آن دو يكى كتاب خدا و ديگرى عترت من است ، پروردگار لطيف و آگاه به من اعلام فرموده كه اين دو در تمام ادوار آيندهء دنيا با هم آميخته‌اند تا اينكه روز قيامت بر من وارد شوند . . .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nهمدانى در كتاب « مودّة القربى » نقل كرده كه رسول خدا ص فرمود : من دو شيء گرانبها در ميان شما ملّت اسلام مىگذارم ، كتاب خدا و عترتم ، در مورد حفظ سفارش من در بارهء اين دو موجود مراقب خود باشيد . امام احمد حنبل كه يكى از پيشوايان چهارگانه اهل سنّت است و در مورد مخالفت با اهل البيت تعصّب و اصرار شديدى داشته ، حديث ثقلين را در كتاب مسند با دو سند يكى از ابى سعيد خدرى و ديگر از زيد بن ثابت نقل مىكند . ابن مغازلى شافعى نيز اين حديث را\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nدر كتاب مناقب منسوب به او از زيد بن ارقم روايت مىنمايد . خوارزمى در مناقب خود به سند متّصل از زيد بن ارقم روايت كرده كه رسول خدا ( ص ) فرمود من در ميان شما دو چيز گرانقدر كه يكى از آن دو از ديگرى بزرگتر است ، آن دو كتاب خدا و عترت من هستند ، مراقب باشيد در مورد اين دو عزيز چه گونه رعايت مرا خواهيد داشت ، اين دو از هم قابل تفكيك نيستند تا روزى آنها را در كنار كوثر ببينم ، سپس دست على را گرفت و فرمود :\r\nهر كس من ولىّ و صاحب اختيار او هستم ، على ع بر او سيادت و ولايت دارد .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nدولابى و حافظ جعابى هم اين حديث را با اسناد خود نقل نموده‌اند ، ابن عقده به طرق متعدّده اين حديث را نقل كرده و از ابى ليلى و حذيفة بن اسيد روايت مىكند كه رسول خدا ص فرمود مردم ، ولايت من بر تمام هستى و وجود شما ، از ولايت خودتان بر خودتان بيشتر است بدانيد كسى من بر او ولايت چنينى دارم ، همين ولايت و آقائى را هم همين شخص بر وى دارد سپس دست على ع را گرفت و او را بلند نمود به طورى كه همهء مردم او را ديدند و شناختند و فرمود اين است آن شخص بار الها دوست بدار كسى را كه وى را دوست دارد و هر كس با او دشمنى بورزد تو خود ، او را دشمنت محسوب فرما\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nدر هنگامى كه در كنار حوض كوثر در قيامت مرا ملاقات كنيد از چگونگى رفتارتان با آن دو شيء پر ارج سؤال خواهم كرد ، حضّار عرضه داشتند يا رسول اللَّه آن دو چيز پر ارزش چيست ؟ حضرت فرمود : امّا فرد بزرگ آن كتاب خدا است كه از يك طرف به خدا متّصل است و از طرف ديگر در دست شما قرار گرفته ( يعنى شما را به خدا وصل مىكند ) ، و كوچك آن عترت من هستند ، و خداوند به من خبر داده كه اين دو آميخته با هم‌اند و از يك ديگر جدائى نخواهند داشت تا آنكه در قيامت به من ملحق شوند ، من از خداوند اين مقام را براى فرزندان و خانواده‌ام تقاضا كرده‌ام و پروردگار هم عنايت فرموده است مراقب باشيد كه در مسير زندگى از آنها جلو نيفتيد كه هلاك خواهيد شد و هيچ گاه به آنها چيزى نياموزيد\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nزيرا ايشان از شما داناترند * از اين قبيل اخبار و روايات بسيار در كتب عامّه مندرج است حتّى ابن حجر كه در مورد مخالفت و مبارزه با شيعه عصبيّت شديدى دارد ، در كتاب صواعق المحرقه حديث ثقلين را نقل كرده و اظهار داشته كه اين روايت را سى نفر از اصحاب پيغمبر « صلّى اللَّه عليه و آله » نقل كرده‌اند . بسيار شگفت آور است كه خود عامّه اين گونه مطالب را با اعتراف و اذعان در كتابهايشان درج نموده‌اند و در عين حال به عترت پيغمبر صلّى اللَّه عليه و آله پشت پا زده‌اند . . . ،\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nبه رأى و قياس عمل نموده‌اند و دين خود را تابع اغراض اغيار قرار داده‌اند ، در صورتى كه بخارى در صحيح خود كه عموم اهل سنّت آن را تالى قرآن مىدانند ، از اسماء روايت كرده كه رسول خدا « ص » فرمود : در روز قيامت هنگامى كه در كنار كوثر ايستاده باشم مشاهده مىكنم كه عدّه‌اى از امّت من به طرف من مىآيند امّا مأمورين پروردگار آنها را جلوگيرى مىكنند ، من مىگويم اينها امّت منند ، چرا از حضورشان به نزد من جلوگيرى مىكنيد ؟ جواب مىدهند تو نمىدانى اينها بعد از تو به قهقرا برگشته و به كفر و زندقهء اوّليّهء خود بازگشت نمودند . باز در جاى ديگر . . .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nاز ابن عباس نقل مىكند كه رسول خدا « ص » فرمود : در قيامت عدّه‌اى از شما مردم مسلمان به نزد من مىآيند ، مأمورين پروردگار آنها را از نزد من ميرانند ! عرضه مىدارم خدايا اينها اصحاب منند ، خدا ميفرمايد تو نمىدانى كه اينها بعد از تو چه جناياتى كردند *\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\nسخنرانى حضرت در سرزمين منى در مراسم حجّة الوداع\r\nاى مردم سخن مرا بشنويد و در آن انديشه كنيد ، شايد بعد از اين من و شما در چنين مراسمى با هم ملاقات نكنيم ، سپس حضرت سؤال فرمود آيا مىدانيد چه روزى در نزد خدا از تمام روزها محترمتر است ؟ مردم دسته جمعى گفتند : امروز ، فرمود آيا چه ماهى از تمام ماهها در نظر پروردگار بزرگتر است ؟ همگان اظهار داشتند : همين ماه ذى الحجّة الحرام ، فرمود :\r\nكدام شهر و ديار شرافتش زيادتر است ؟ گفتند همين شهر مكّه ، سپس فرمود بدانيد\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nهمچنان كه اين شهر و اين ماه و امروز داراى احترام خاصّى هستند ، همچنين خونهاى شما و مالهايتان و آبرو و عرض شما هر يك داراى حرمت مخصوص و ويژه‌اى است تا روز رستخيز كه در محكمهء عدل الهى حضور بهمرسانيد ، پس در آن پايگاه مقدّس عدل و داد از كردارتان در اين جهان اى مردم ، آيا مأموريّتم را ابلاغ كردم يا خير ؟ همگى همصدا فرياد زدند : بلى يا رسول اللَّه ، حضرت گفت : خدايا تو را گواه مىگيرم . سپس فرمود : عموم آثار و خصوصيّات عنوانى دوران جاهليّت و عقائد خرافى آن زندگى ننگين شما را به زير پاى خود لگدكوب ساختم ، هيچ فرد مسلمان بر دگرى جز به پرهيزگارى امتياز ندارد ،\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nبه هوش باشيد آيا حقيقت مطلب را به شما رسانيدم ؟ همه اعلام داشتند بلى يا رسول اللَّه ، گفت بار الها شاهد باش ، سپس فرمود بدانيد هر گونه داد و ستد فاسد و معاملات ربوى و يا بدهيهاى مربوط به ربا خوارى و لو متعلّق به عمويم عبّاس باشد لغو گرديد ، و نيز بدانيد هر خونى كه در جاهليّت ريخته شد و لو خون پسر عمويم حارث بن ربيعه « 1 » باشد حقّ قصاص و انتقام آن با ظهور اسلام لغو گرديد ، اى مردم آيا رسالتم را ابلاغ نمودم ؟\r\nهمگى گفتند : بلى يا رسول اللَّه ، پيغمبر گفت : پروردگارا گواه باش . . .\r\n\r\n\r\n","description":"","footnote":"\r\n( 1 ) حارث بن ربيعة بن حارث بن عبد المطلب پسر عموى پيغمبر ( ص ) بود ، و از طايفهء بنى هذيل شير خورده بود ، بنو اللّيث با آن طايفه مخالفت داشتند و حارث را كشتند ، مراد پيغمبر ص از اين جمله اين است كه عموم دعاوى مالى زمان جاهليّت و خونى آن زمان و لو مربوط به نزديكان من هم باشد هم اكنون باطل شد .\r\n","page_name":" 91 ","page_number":91},
  {"content":"\r\n\r\nسپس فرمود : بدانيد كه شيطان از اينكه در اين سرزمين مقدّس مورد پرستش قرار گيرد نااميد است و لكن به همين اندازه دلخوش است كه شما در كردار نيك خود سهل انگارى كنيد به هوش باشيد كه فرمانبردارى شيطان در حكم پرستش او است . مسلمان برادر حقيقى مسلمان است ، خون برادر بر برادر حلال نيست و چپاول مال برادر هم بر برادر حرام است فقط جايز است كه در مال وى با طيب خاطر و اجازه‌اش تصرّف شود ، من از طرف آفرينندهء عالم مأموريّت پيدا كردم كه با مردم بجنگم تا هنگامى كه كلمهء توحيد را بر زبان ، جارى كنند ، و پس از اقرار به وحدانيّت خدا خون و مالشان محفوظ بماند ،\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nمگر در موردى كه خدا مقرّر داشته و حساب مال و جانشان با خدا است ، اى مردم ، آيا وظيفهء پيامبريم را اجراء كردم ؟ همگى اعلام داشتند : بلى . پيغمبر گفت خداوندا گواه باش سپس فرمود اى مردم گفتار مرا حفظ نمائيد تا بعد از من بهره‌مند شويد و كاملا فهم خود را به كار بيندازيد تا رتبهء شما عالى شود و با آسايش زندگى كنيد ، مراقب باشيد بعد از من كافر نشويد و براى منافع مادّى دنيا به روى هم شمشير نكشيد و گردن هم را نزنيد ، اگر چنين كنيد خواهيد ديد كه من به همراه سپاه گرانى به اتّفاق جبرئيل و ميكائيل ميرسم و با شمشير بر صورتهاى شما مىزنم ، . . .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nآنگاه صورت خود را به طرف راست گردانيد و بعد از مختصر سكوتى فرمود : ان شاء اللَّه ، يا فرمود : « علىّ بن ابى طالب » ع ، « 1 » سپس فرمود بدانيد من در ميان شما دو چيز را گذاردم كه اگر به آنها چنگ بزنيد هرگز گمراه نخواهيد شد ، و آن دو ، كتاب خدا و فرزندان و افراد خانواده‌ام هستند ، پروردگار لطيف و خبير به من خبر داده كه اين دو از هم جدا نمىشوند تا آن هنگامى كه در ساحل كوثر بر من وارد شوند ، بدانيد هر كس به اين دو پناه ببرد نجات مىيابد ، و هر آن كس كه با آنها مخالفت ورزد\r\n\r\n\r\n","description":"","footnote":"\r\n( 1 ) شايد مراد از اين جمله زمان رجعت باشد ، چنانچه رواياتى در اين باره رسيده است كه آن حضرت با امير المؤمنين عليهما السّلام به دنيا رجعت خواهند كرد و جنگهاى زيادى با شياطين و پيروان آنها مىنمايند .\r\n","page_name":" 94 ","page_number":94},
  {"content":"\r\n\r\nهلاك خواهد شد ، اى مردم آيا حق را به شما رسانيدم ؟ همه گفتند : بلى يا رسول اللَّه ، گفت خدايا تو شاهد باش ، سپس فرمود بدانيد به زودى بعضى از شما مردم در ساحل كوثر بر من وارد مىشوند كه آنها را مىشناسم ولى مأمورين حق ، ايشان را از جايگاه من ميرانند ، من عرضه ميدارم پروردگارا اينها ياران منند ، خداوند مىفرمايد اى محمّد اينها پس از تو جناياتى ببار آوردند و سنّت و روشت را دگرگون ساختند سپس ميفرمايد : دور باد ، دور باد . مردم وقتى سخنان پيغمبر ص را شنيدند ، عدّه‌اى از اصحاب با هم زمزمه كردند كه محمّد ( ص ) تصميم دارد پيشوائى را در اهل بيتش قرار دهد ،\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nفرداى آن روز كه آخر ايّام التّشريق بود ، خداوند سورهء « نصر » و سورهء « فتح » را بر رسول اللَّه نازل فرمود ، پيغمبر فرمود خبر مرگم را دادند ، سخنگو و منادى رسول اللَّه اعلام كرد كه مردم در مسجد خيف اجتماع كنند ، چون مردم همه جمع شدند آن حضرت شروع كرد به خطبه‌سرائى ، و خطبهء پنجم اين كتاب را سرود ، سپس فرمود اى مردم ، من در ميان شما دو چيز نفيس و گرانمايه مىگذارم ، مردم گفتند يا رسول اللَّه . آن دو شيء عزيز چيست ؟ حضرت فرمود : كتاب اللَّه و عترتم ، خداوند لطيف و آگاه به من خبر داده\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nكه اين دو از هم جدا نمىشوند تا آن هنگامى كه در كنار كوثر بر من وارد شوند در حالى كه مانند اين دو انگشت من باشند « و دو انگشت سبّابه‌اش را بهم چسبانيد » ، نه مانند اين دو انگشت ( و انگشت سبّابه را با انگشت وسطى بهم چسبانيد ) يعنى اين دو با هم مساوىاند و هيچ كدام بر ديگرى امتياز ندارد ، قدر و منزلت اهل بيت با قرآن يكسان است .\r\nپس از پايان اين سخنرانى ، عدّه‌اى از افراد دور هم جمع شدند و گفتند : محمّد تصميم گرفته زمامدارى را در اهل بيت خود قرار بدهد ، آنگاه چهار نفر از اين جمعيّت از منى به مكّه رفتند و در خانه كعبه با هم پيمان بستند كه اگر رسول اللَّه ( ص ) از دنيا رفت\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nنگذارند كه اهل بيت وى شئون زمامدارى كشور را حيازت كنند « 1 » .\r\n\r\n\r\n","description":"","footnote":"\r\n( 1 ) در اين خصوص ، تفصيلى در كتاب « رايت رهنما » جلد دوم كه از تأليفات حقير است ، بيان شده طالبين مراجعه فرمايند .\r\n","page_name":" 98 ","page_number":98},
  {"content":"\r\n\r\n\r\nداستان سفر حجّة الوداع و غدير خم\r\n« 1 » امام باقر عليه السلام فرمود : پيك وحى ، جبرئيل امين بر رسول اللَّه ( ص ) نازل شد و عرضه داشت يا محمّد ، خداوند متعال به تو سلام مىرساند و مىفرمايد كه برنامهء رسالت و پيامبرى من اين است كه هر فرستاده‌اى هنگامى طومار زندگيش در هم نورديده مىشود و از اين جهان چشم مىپوشد كه دين خود را از نظر ابلاغ و اجراء كامل كرده باشد و هم اكنون از تكميل دين تو دو مطلب باقى مانده است كه بايد به امّت خود برسانى :\r\nيكى فريضهء حج و اعمال مناسك ، و ديگرى امر ولايت و خلافت و جانشينى بعد از خود زيرا تا كنون كرهء خاك از حجّت من خالى نبوده و پس از اين هم نبايد زمين فاقد حجّت باشد ، يا رسول اللَّه ، خدا به تو امر مىكند كه احكام حجّ را بمردم عملا بياموزى و هم اكنون هر يك از افراد مسلمان كه تمكّن و توانائى دارد بايد همراه شما در مراسم حجّ شركت نمايد ، چه اهل شهر باشد يا روستا و باديه ، و بايد خصوصيّات مناسك را همانند احكام نماز و روزه و زكات به ايشان تعليم فرمائى . هنگامى كه اين دستور آسمانى بوسيلهء جبرئيل بر پيغمبر ص وارد شد ، رسول اللَّه فرمان داد منادى در جوامع مختلف مسلمين ندا كند كه پيغمبر اكرم ص عازم سفر حجّ است و تصميم دارد مناسك را به مردم بياموزد ، رسول اللَّه ص از مدينه خارج شد و به طرف مكّه روان گرديد و مردم هم از اطراف و اكناف\r\n\r\n\r\n","description":"","footnote":"\r\n( 1 ) احتجاج الطبرسى ره باسناده عن الباقر عليه السّلام عن ابيه عن آبائه عليهم السّلام .\r\n","page_name":" 99 ","page_number":99},
  {"content":"\r\n\r\nكشور اسلامى آن روز ، دسته دسته به پيغمبر ص مىپيوستند تا اينكه جمعيّت به هفتاد هزار نفر رسيد - درست به اندازهء جمعيّت بنى اسرائيل در آن هنگامى كه موسى از آنها براى رهبرى و خلافت برادرش هارون بيعت گرفت و آنها نقض بيعت كردند و گوسالهء سامرى را پرستيدند - صداى تلبيه از مدينه تا مكّه متّصل بود ، هنگامى كه پيغمبر ص به موقف رسيدند ، جبرئيل بر حضرت نازل شد و عرض كرد : « يا محمّد ( ص ) خداوند به تو سلام مىرساند و مىفرمايد ، زندگيّت به پايان رسيده و مرحلهء مرگت نزديك شده و بايد از اين جهان رخت بر بندى و مسيرى را كه در رهگذرت قرار گرفته بپيمائى و لذا بايد مسئوليّت پيامبريت را تكميل كنى و آخرين وصيّت و سفارشت را به مردم ابلاغ نمائى ، و علوم خود را به ضميمهء ميراث پيامبران آنچه در دست تو است به جانشينت تسليم نمائى ، و جانشين و وصىّ تو علىّ بن ابى طالب است ، و او حجّت بالغهء من بر خلق مىباشد بايد مقام رهبرى وى را گوشزد مردم كنى ، و از مردم براى او به عنوان زمامدار آينده عهد و پيمان بگيرى ، و آن عهد و ميثاقى كه من در عالم ذرّ و جهان الست ، از آنان بر ولايت على گرفتم ، به آنها يادآورى نمائى ، من هيچ پيغمبرى را قبض روح نكردم مگر هنگامى كه آخرين مرحلهء تكميل دينم و تتميم نعمتم بر وى عبارت بود از اين قانون و حكم كه بايد پيروان وى دوستانم را دوست بدارند و با دشمنانم دشمنى بورزند و همين است كمال توحيد و يكتاشناسى من ، تتميم نعمت من بر آفريدگانم اين است كه از ولىّ من پيروى نمايند و در مقابل وى فرمانبردار باشند ، و هيچ گاه من كرهء زمين را\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nبدون نگهبانى كه آفريدگانم را راهنمائى كند نمىگذارم .\r\nف  الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً  ( و هم اكنون امروز دينم را براى شما تكميل كردم و نعمتم را تمام نمودم و از اينكه اسلام دين شما باشد خوشنودم ) به سبب وليّم و مولاى هر مرد با ايمان و هر زن با ايمان « على ع » كه بندهء من و جانشين پيغمبر است و حجّت بالغهء من بر آفريدگانم مىباشد ، فرمانبردارى از على ع مقرون به فرمانبردارى از محمّد ص است ، و فرمانبردارى از محمّد و على ، نزديك به فرمانبردارى از من است ، هر كس على را اطاعت كند مرا اطاعت كرده ، و هر كس در مقابل على سرپيچى كند ، در مقابل من نافرمانى نموده است ، من على را علامت بين خودم و آفريدگانم قرار دادم ، هر كس او را به مقام ولايت بشناسد مؤمن است و هر كس ولايت على ع را انكار كند كافر است و هر كس در مقام پيروى از على ع ، دگرى را شركت دهد مشرك است و هر آن كس در قيامت با ولايت على ع وارد شود ، داخل بهشت مىگردد ، و هر شخصى كه با دشمنى على ع مرا ملاقات كند داخل آتش مىشود .\r\nاى محمّد ص ، على را رهبر مردم معرّفى كن و از مردم به مقام ولايت وى بيعت بگير كه به همين زودى از اين جهان مادّى بايد به سوى من بشتابى .\r\nهنگامى كه جبرئيل اين مطلب را بر پيغمبر صلّى اللَّه عليه و آله ، نازل نمود ، حضرت\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nبا سابقه‌اى كه از وضع روحى عدّه‌اى داشت ، ترسيد كه اگر رسما اين موضوع را اظهار كند در همان جا بر آن حضرت بشورند ، لذا از جبرئيل خواهش كرد كه از خدا بخواهد ، جنابش را از شرّ اين عدّه معاند نابكار حفظ فرمايد ، جبرئيل برگشت و رسول اللَّه در انتظار نزول عصمت بود ، آمدن جبرئيل به تأخير افتاد تا هنگامى كه پيغمبر به مسجد خيف رسيد ، جبرئيل در آن مسجد نزول نمود و از جانب خدا دو مرتبه امر به نصب على آورد ، امّا نسبت به اين مطلب كه پيغمبر ص از شرّ معاندين محفوظ باشد مطلبى اظهار نكرد تا پيغمبر ص به كراع العظيم كه نام مكانى است بين مكّه و مدينه رسيد ، جبرئيل آنجا هم باز فرود آمد و از طرف خدا براى اجراء اين مطلب امر آورد ، پيغمبر فرمود اى جبرئيل ، من از قوم خود مىترسم كه مرا تكذيب كنند و گفتارم را در خصوص على نپذيرند ، رسول اللَّه ص از آنجا حركت كرد آمد به غدير خمّ كه تا « جحفه » سه ميل فاصله دارد ، و از روز پنج ساعت گذشته بود ، جبرئيل نازل شد و آيه آورد :\r\n يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ  . مائده / 67 ( اى پيغمبر ! ابلاغ فرما آنچه بر تو نازل شد در بارهء على ع ، و اگر اين مأموريّت را انجام ندهى ، به كلّى مأموريّت پيامبريت را اجراء نفرموده‌اى ، خداوند تو را از شرّ مردمان حفظ مىكند ) در اين هنگام پيشاهنگان قافله به جحفه رسيده بودند ، حضرت ناگهانى دستور\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nتوقّف ، صادر كرد و جمعيّت جلو رفته را دستور داد به عقب برگرداندند و افراد عقب مانده رسيدند ، منادى اعلام كرد « الصّلوة جامعة » ، مردم طرف راست جادّه جنب مسجد غدير قرار گرفتند ، جبرئيل گفت دستور بفرمائيد زنها از مردان ، جدا بنشينند ، سپس حضرت دستور داد چند قطعه سنگ بزرگ را روى هم گذاردند و منبرى ترتيب دادند ، پيغمبر بر فراز منبر سنگى برآمد به طورى كه بر تمام هفتاد هزار نفر مشرف شد و همهء مردم با شگفتى فوق العاده متوجّه آن جناب شدند ، پيغمبر اكرم صلّى اللَّه عليه و آله مشغول خطبه‌سرائى شد :\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n\r\nسخنرانى حضرت در صحراى غدير خمّ :\r\nستايش مخصوص خدائى است كه در عين يكتائى خود بلند مرتبه ، و در منتهاى فردا نيّتش به موجودات نزديك است ، در سلطنتش با جلالت ، و از نظر اركان حكومتش بزرگ است . به تمام جزئيّات موجودات دانشش احاطه دارد بدون اينكه حركت و انتقالى در او پديد شود ، بسبب قدرت و نيرويش بر عموم آفريدگان غلبه دارد ، بزرگواريش ثابت و همواره مورد ستايش است ، آن خدائى كه بلنديها را برافراشته و پستيها را مسطّح و پهن نموده ، و بر آسمانها مسلّط است ، منزّه است و از هر گونه عيب و نقصى پاك مىباشد ، آفرينندهء فرشتگان و روح القدس است بر عموم پديدآوردگان خود تفضّل نموده\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nو به هر كس به وى نزديكى جسته عطاء فرموده است ، هر ديده‌اى با نيروى او بينا است ولى او را نمىبيند ، پروردگار گرامى و بردبارى است كه به مخلوقش مهلت مىدهد و با وى مدارا مىكند ، هر چيزى را رحمت او فرا گرفته است و بر جميع آفريدگانش با فرو فرستادن نعمت منّت نهاده است ، در مقام كيفر عاصيان و انتقام گرفتن از گردنكشان شتاب نمىكند ، عموم مطالب پنهانى را مىفهمد ، و بر جميع نهادها آگهى دارد ، نهفته‌هاى در بن دلها بر وى پوشيده نيست و امور پنهانى بر او مشتبه نمىشود ، به تمام موجودات احاطه دارد و بر همه چيز غالب است ، نيرويش در عموم اشياء نفوذ كرده و توانائيش بر تمامى ممكنات مسلّط است\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nهيچ چيز مانند او نيست و او همه چيز را ايجاد فرموده در هنگامى كه هيچ چيز وجود نداشته است او وجود هميشگى است كه عدل را در عموم موجودات به پا دارد ، نيست خدائى بجز آن خداى عزيز و حكيم ، بزرگتر است از اينكه حسّ بينائى ، وى را درك كند ، و او حسّ بينائى را بوجود مىآورد ، او خداى مهربان و آگاه است ، هيچ كس صفتش را نمىبيند ، و احدى چگونگى آشكار و نهانى او را نمىيابد مگر به آنچه كه خود وى افراد را به شناسائى خود دلالت فرموده است ، گواهى مىدهم به اينكه او خدائى است كه آفريننده‌اى بجز او وجود ندارد سراسر گيتى از آثار قدس وى مملوّ است ، اوست آن خدائى كه روشنائيش بر ابديّت عارض شده\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nو فرمانش بدون مشورت ، نسبت به تمام خلايق نفوذ دارد ، در اندازه‌گيرى ممكنات شريكى ندارد و در تدبير وى نسبت به نظم عوالم و طبقات جهان هستى تفاوتى موجود نيست ، آفريدگان خود را بدون نقشه تصوير فرموده و بدون كمك موجودى مخلوقات را آفريده در حالى كه نه زحمتى تحمّل فرموده و نه هم حيله و مكرى به كار برده است ، با ايجادش موجودات را تكوّن بخشيده و با آفرينش عالم هستى را به مرحلهء ظهور آورده است ، اوست خدا ، و بجز وى خدائى نيست صنعتش محكم و مصنوعش نيكو است ، دادگرى است كه ستم نمىكند ، گرامىترين موجودى است كه بازگشت همهء امور خلقت بسوى او است گواهى مىدهم او است آن خدائى كه همه چيز در مقابل بزرگيش فروتنى ورزيده\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nو در مقابل عزّتش عموم اشياء ذلّت گزيده‌اند ، تمامى ممكنات در قبال توانائيش تسليم‌اند و همهء اجسام در برابر هيبتش خاشع ، مالك املاك و چرخانندهء افلاك است تسخيركنندهء خورشيد و ماه است ، كه چرخش هر كدام آنها تا زمان معيّنى ادامه دارد اوست توانائى كه شب را به روز ، و روز را به شب مىپيچاند ، و هر يك را به دنبال دگرى ميفرستد ، اوست كه هر ستمگر كينه‌توزى را تباه مىكند و هر شيطان - سركشى را هلاك مىسازد ، براى وى ضدّ و شبيهى وجود ندارد ، يكتائى است بىشريك نمىزايد و نه هم زائيده شده است ، و داراى همسرى نيست .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nخداى يكتا است و پروردگار بزرگ است ، آنچه بخواهد به وجود مىآورد ، و آنچه اراده كند بر طبق آن حكم مىفرمايد ، تمام واقعيّتها را ميداند ، و عموم هستى را احصاء مىكند ، مىميراند و زنده ميگرداند ، افراد را نيازمند مىكند و هم آنان را بىنياز مىسازد ، هم او مىخنداند و هم وى به گريه مىآورد ، اجسام موجودات را او بهم نزديك مىكند ، و از هم دور ميگرداند ، از هر كه بخواهد عنايتش را باز ميدارد و به هر كه بخواهد عطاء ميفرمايد مملكت و پادشاهى به او اختصاص دارد و ستايش ويژهء اوست عموم خوبيها در دست او قرار دارد و او بر هر چيزى توانا است شب را در روز و روز را در شب وارد مىكند به هوش باشيد اوست عزيز آمرزنده و اجابت‌كنندهء دعاء و بخشندهء عطاء شمارندهء نفسها و پروردگار جنّ و بشر\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nهيچ چيز بر او مشتبه نمىشود ، و از فرياد بيچارگان به دربارش رنجيده نمىگردد ، و از عجز و لابهء بىنوايان ملالى نمىبيند ، نيكان را از گناه حفظ مىكند و رستگاران را توفيق مىبخشد ، سرور اهل ايمان و پروردگار جهانيان است ، چنين خدائى سزاوار است كه عموم آفريدگان در تمامى لحظات در حال خوشى و ناخوشى و در حال سختى و سستى او را سپاسگزارى نموده و ستايش گويند ، من ( پيغمبر ) به اين خدا و فرشتگانش و برنامه‌هاى تدوينى و سفيران او ايمان دارم ، فرمانش را مىشنوم و اطاعت ميكنم ، به هر كارى كه او را خوشنود سازد پيشقدمم به هر چه حكم فرمايد تسليمم و در فرمانبرداريش رغبت و ميل دارم از عقوبتش ترسانم زيرا وى خدائى است كه از عذاب ناگهانيش هيچ كس ايمن نيست\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nو از ستمش كسى نمىترسد ، به مقام بندگيم براى وى اعتراف ميكنم و به پروردگارى او گواهى مىدهم آنچه بسوى من وحى كرده ابلاغ ميكنم از ترس آن كه اگر بجا نياورم عذاب كوبنده‌اى بر من فرود مىآيد كه احدى قدرت بر طرف كردن آن را ندارد خدائى بجز او نيست و او به من اعلام فرموده كه اگر آنچه بر من فرو فرستاده ابلاغ نكنم به كلّى تبليغ رسالت ننموده‌ام و تضمين فرموده كه مرا از شرّ نابكاران حفظ فرمايد و نگهدارى آن كريم مرا كفايت مىكند ، بسوى من وحى فرستاد ، بنام خداوند بخشندهء مهربان « اى پيامبر آنچه به تو از جانب پروردگارت نازل شده به مردم ابلاغ كن ، و اگر اين ابلاغ را انجام ندهى . . .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nتبليغ رسالت نفرموده‌اى ، خداوند تو را از شرّ مردم حفظ مىكند » . اى مردم من هم در ابلاغ آنچه نازل شده كوتاهى نمىورزم و سبب فرود آمدن اين آيه را براى شما بيان ميكنم ، جبرئيل سه مرتبه بر من فرود آمد و پس از ابلاغ سلام از جانب پروردگارم كه او خود نفس سلامتى و سلم است به من فرمان داد در اين مجمع عمومى مسلمانان بپاخيزم و به عموم ملّت اسلام سفيد پوست و سياهپوست اعلام كنم كه على پسر ابى طالب برادر من وصىّ من جانشين و پيشواى ملّت بعد از من است ، نسبت او به من نسبت هارون است بموسى ، همچنان كه هارون برادر و جانشين موسى بود ، على ع برادر و جانشين من است با اين تفاوت كه بعد از موسى پيامبرى آمد و پس از من پيامبرى برانگيخته نمىشود ،\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nو او ( على ع ) بعد از خدا و پيغمبر ص ، صاحب اختيار شماست و در اين مورد ، خداوند آيه‌اى بر من فرو فرستاده و آن اين است كه خداوند مىفرمايد : « صاحب اختيار شما خدا و پيغمبر است و آن كسانى هستند كه ايمان آورده‌اند ، نماز را به پا ميدارند و در حال ركوع به بىنوايان دستگيرى ميكنند » ، و علىّ بن ابى طالب ع تنها كسى است كه نماز را به پا داشته و در حال ركوع ، بيچارگان را اعانت فرموده است . « 1 »\r\n\r\n\r\n","description":"","footnote":"\r\n( 1 ) شأن نزول اين آيهء مباركه بر حسب آنچه شيعه و سنّى در تفاسير خود بيان كرده‌اند اين است كه روزى امير المؤمنين عليه السّلام در مسجد مشغول نماز بود ، سائلى وارد شد و اظهار حاجت كرد هر چه اصرار نمود كسى به او چيزى نداد ، تصميم گرفت مأيوسانه از مسجد خارج شود ، در اين هنگام على عليه السّلام در حال ركوع بود با انگشت به طرف فقير اشاره كرد ، مرد فقير انگشتر از دست مولا در آورد ، و از مسجد بيرون رفت ، جبرئيل فرود آمد و اين آيه را بر پيغمبر ص نازل كرد ، رسول اللَّه ص داخل مسجد شد از حضّار سؤال فرمود آيا امروز از شما كسى در حال ركوع انفاقى كرده ؟ همه گفتند : بلى ، علىّ بن ابى طالب . پيغمبر صلّى اللَّه عليه و آله ، به على بشارت نزول آيه داد . و در اين آيه با كلمهء « إنّما » خداوند ولايت را منحصر به اين سه عنصر مقدّس فرموده است .\r\n","page_name":" 113 ","page_number":113},
  {"content":"\r\n\r\nو در هر حال جز خدا مقصود دگرى ندارد ، از جبرئيل خواهش كردم كه از خدا بخواهد مرا از اقدام به اين موضوع معاف بدارد ، زيرا ميدانستم افراد با ايمان خيلى كم‌اند و مردمان دو روى منافق بسيار ، و كاملا به دغل‌بازى جنايتكاران آگهى داشتم و متوجّه بودم كه چگونه به اسلام با ديدهء استهزاء مىنگرند ، همان كسانى كه خداوند آنها را در قرآن توصيف فرموده : « آنها با زبانشان چيزى مىگويند كه در دلهايشان وجود ندارد ، و اين را براى خود گناهى ناچيز مىپندارند و حال آنكه نكبت اين جنايت بسيار بزرگ است » ، من ميدانستم اينان چه قدر به من اذيّت خواهند رسانيد تا آن حدّى كه مرا « اذن » و گوش ( خوش باور و ساده لوح ) نامگذارى كرده‌اند ،\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nو اكنون هم خيال كرده‌اند علّت اينكه علىّ را به اين مقام نصب نموده‌ام به جهت اين است كه وى همواره ملازم من است و من هم به او توجّه دارم ، اين مردم كسانى هستند كه خداوند در باره‌شان ميفرمايد : « اشخاصى هستند كه به پيغمبر آزار ميرسانند و مىگويند او گوش است بگو : گوش بودن پيغمبر بهتر است براى كسانى كه چنين پندار غلط دارند . . . » . « 1 »\r\nاگر مىخواستم در همين محفل اسامى يكايك اين منافقين را مىبردم و به سوى فرد فرد آنها اشاره ميكردم ، ولى در عين حال در مورد آنها بزرگوارى مىكنم ،\r\n\r\n\r\n","description":"","footnote":"\r\n( 1 ) شأن نزول اين آيه بر حسب آنچه در تفسير مجمع البيان نقل شده اين است كه عدّه‌اى از منافقين در محفل خصوصى خود عليه پيغمبر سخن ميگفتند ، يك نفر از آنها گفت در سخنان خود مراقب باشيد كه ممكن است جبرئيل از گفتگوى ما به پيغمبر خبر دهد ، آنها گفتند ما فعلا هر چه ميخواهيم ميگوئيم اگر جبرئيل براى او خبر برد و ما را طلبيد و بما اعتراض كرد كه چرا چنين گفتيد ، ما انكار مىكنيم و او انكار ما را مىپذيرد ، زيرا او گوش است هر كس هر چه بگويد باور مىكند . امّا بر حسب آنچه در تفسير صافى و تفسير برهان از علىّ بن ابراهيم نقل شده ، شأن نزول اين آيه اين است كه : عبد اللَّه نفيل مرد منافقى بود همواره در محضر رسول اللَّه صلّى اللَّه عليه و آله مىنشست ، سخنان آن حضرت را مىشنيد و به منافقين از تصميمات آن جناب خبر ميداد ، جبرئيل بر پيغمبر ص نازل شد و جريان اين مرد ملعون را به عرض حضرت رسانيد حضرت وى را احضار فرمود و از او سؤال كرد ، او منكر شد ، حضرت هم چيزى نفرمود ، به نزد منافقين آمده اظهار داشت كه در مقابل اخبار جبرئيل ، پيغمبر انكار مرا قبول كرد و هُوَ أُذُنٌ او گوش است ، خداوند هم آيه نازل كرد كه اذن بودن پيغمبر ص به نفع شما منافقين است زيرا اگر انكار شما را تصديق نفرمايد ، بايد شما را بكشد و از بين ببرد .\r\n","page_name":" 115 ","page_number":115},
  {"content":"\r\n\r\nزيرا فقط فرمان خدا و خوشنوديش به تبليغ آنچه نازل كرده بستگى دارد و ما زاد بر آن از من چيزى نخواسته است ، سپس اين آيه را تلاوت فرمود : « اى پيامبر به مردم برسان آنچه در مورد على بر تو نازل شده و اگر ابلاغ نكنى ، در تبليغ پيامبريت كوتاهى ورزيده‌اى ، و خداوند تو را از شرّ مردم حفظ مىفرمايد . . . » بدانيد اى مردم . . .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nخدا على ع را در اجتماع شما به مقام رهبرى نصب فرموده است ، فرمانبرداريش بر عموم مسلمانان از مهاجرين و انصار و آيندگان و حاضرين و غائبين ، عرب و عجم ، آزاد و بنده ، كوچك و بزرگ و نژاد سفيد و سياه واجب است ، بر هر يكتاپرستى حكمش ثابت و گفتارش حاكم و فرمانش نافذ است هر كس با او مخالفت بورزد ملعون است و هر فردى از وى پيروى نمايد مشمول رحمت خداوندى است هر شخصى كه او را تصديق كند و سخنش را بشنود و فرمانش را اطاعت نمايد مورد آمرزش خداوند قرار مىگيرد ، اى ملّت اسلام ، اين آخرين مرحله‌اى است كه من در مجمع همگانى با شما سخن ميگويم ،\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nبه گفتارم گوش فرا دهيد و فرمانم را اطاعت كنيد و در مقابل امر پروردگارتان خاضع باشيد خداوند صاحب اختيار و آفرينندهء شما است و پس از وى پيغمبر شما ولىّ شما است همين محمّدى كه در مقابلتان ايستاده و با شما سخن ميگويد و پس از من على ع صاحب اختيار و رهبر شما مردم است بفرمان پروردگارتان ، و سپس مقام رهبرى و امامت در ذرّيّهء من از فرزندان على ع ثابت خواهد بود تا روز رستخيز كه مرا و رحمت خدايتان را ملاقات كنيد ، حلالى بجز آنچه خدا حلال فرموده وجود ندارد ، و غير محرّمات الهى حرام دگرى موجود نيست ، خداوند حلال و حرامش را به من شناساند و آنچه پروردگار از كتاب خود و احكامش به من آموخته بود همه را به على ع آموختم ، اى مردم\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nعلم و دانشى در عالم وجود ندارد مگر اينكه خداوند در من قرار داده و من هم عموم دانشهائى را كه مىدانستم به رهبر پرهيزگاران على تفويض نمودم ، هيچ علمى در عالم نبوده مگر اينكه به على ع آموختم ، و او پيشوائى است كه آنها را براى شما بيان مىكند ، اى مردم نسبت به فرمانبردارى از على ع گمراه نشويد و از او كناره نگيريد ، و در مقابل ولايت وى سرپيچى نكنيد ، على كسى است كه سرزنش ملامت‌كنندگان ، وى را از اجراء حكم خدا مانع نمىشود ، هم او اوّل كسى است كه به خدا و پيغمبر ص ايمان آورده ، و جان خود را فدائى رسول اللَّه « صلّى اللَّه عليه و آله » قرار داد ،\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nعلى ع ، هنگامى از حريم مقدّس نبوّت دفاع ميكرد و ملازمت رسول خدا را داشت كه احدى از مردان جهان با رسول خدا پرستش حقّ نمىنمود و از پيغمبر او حمايت نمىكرد ، اى مردم ، چون خدا على را برترى داده شما هم او را بر خود فضيلت دهيد و چون وى را خداوند به مقام رهبرى و ولايت نصب فرموده است شما هم او را بدين منصب بپذيريد ، اى مردم ، على ع از طرف خدا پيشواى شما ملّت است ، هر كس منكر ولايت على ع گردد ، توبه‌اش پذيرفته نيست ، و مورد آمرزش پروردگار قرار نمىگيرد ، بر خدا واجب و حتم است با فردى كه فرمانش را مخالفت نموده چنين رفتار كند و او را به عذاب دردناك هميشگى گرفتار سازد ،\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nبترسيد از مخالفت پروردگار كه در نتيجهء تخلّف از فرمان خدا به آتشى دچار خواهيد شد كه هيزم و آتش‌گيرهء آن ، مردمان جنايتكار و پاره سنگهاى گوگرد است و به منظور عقوبت گردنكشان ، شعله‌ور گرديده است ، اى مردم ، سوگند به خدا عموم پيامبران پيشين به وجود من مژده داده شدند ، و من آخرين پيامبر و فرستادهء خدايم و حجّت پروردگار بر عموم آفريدگان و موجودات آسمان و زمين ميباشم ، هر كس در اين مطلب ترديد كند كافر است و آن كس كه در گفتار امروز من ترديد نمايد ، همانند شخصى است كه در اصل پيامبريم ترديد نموده است ، و شايستهء آتش غضب و عذاب پروردگار خواهد بود ، اى مردم\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nاين عنايتى است از طرف خدا بر من و منّتى است كه پروردگار بر من نهاده است ، خدائى بجز او وجود ندارد و ستايش من براى هميشه مخصوص ذات مقدّس او است ، اى مردم على را بر خود فضيلت بدهيد زيرا على برترين افراد بعد از من است از زن و مرد ، به سبب ما خداوند ، روزى براى مردم فرو مىفرستد و آفرينش را ادامه ميدهد ، ملعون است ملعون است و مورد خشم آفريدگار است آن كسى كه اين گفتارم را نپذيرد يا اينكه اين سخنم موافق خواستهء باطنى او نباشد ، به هوش باشيد جبرئيل به من خبر داده كه خدا ميگويد : لعنت و خشم من بر آن كسى باد كه با على « ع » دشمنى بورزد ،\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nهر شخصى بايد ببيند كه براى پس از مرگ خود چه چيز پيش فرستاده « آيا لعنت و غضب خدا است » بپرهيزيد از مخالفت خدا ، چون ممكن است قدم پس از استحكام و ثبوت بلغزد ، خداوند به آنچه انجام دهيد آگاه است ، اى مردم خدا در قرآن بعنوان بيان زبان حال مجرمين در قيامت ميفرمايد :  يا حَسْرَتى عَلى ما فَرَّطْتُ فِي جَنْبِ اللَّهِ  ( گنهكار روز قيامت ميگويد واى بر آنچه در مورد جنب اللَّه تفريط كردم و از دست دادم ) مراد از اين جنب اللَّه على ( ع ) است ، اى مردم در قرآن انديشه به كار بريد آيات قرآن را بفهميد ، در محكمات و مطالب روشن آن نظر بيفكنيد امّا در اطراف متشابهات و مطالب بغرنج آن نگرديد ، سوگند به خدا ، بيان نميكند مشكلات قرآن را و آشكار نمىسازد تفسير كتاب اللَّه را مگر اين انسانى كه من دستش را گرفته‌ام\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nو بلند نموده و هم اكنون بازويش را بدست دارم ، هر كس من مولاى او هستم ، اين على مولاى اوست و اين على پسر ابى طالب برادر من و وصىّ من است و دوستى و صميميّت او از طرف خدا بر من نازل شده است ، اى مردم از آن دو موجود گرانمايه‌اى كه سخن گفتم ، ثقل اصغر آن ، على و پاكان از فرزندان من‌اند ، و ثقل اكبر ، قرآن است ، و هر يك از اين دو ثقل از دگرى خبر مىدهد ( قرآن اهل البيت را معرّفى مىكند ، و عترت قرآن را تفسير مىنمايد ) اين دو با هم آميخته‌اند و از هم جدا نخواهند شد تا در ساحل كوثر بر من وارد شوند ، بدانيد اين افراد ، امناء خداوند در جهان آفريدگان‌اند و فرمانداران خدا در كرهء خاك مىباشند\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nمن حقّ مطلب را رساندم و اداء نمودم و بشما شنواندم و آشكار ساختم ، بدانيد خدا به من فرمود من هم به شما گفتم كه براى مؤمنين اميرى بجز برادرم اين شخص ، وجود ندارد و زمامدارى ملّت با ايمان بعد از من براى احدى غير از او حلال نيست . از اوّل خطبهء پيغمبر ص ، على ع بالاى منبر ، يك پلّه پائين‌تر از پيغمبر نشسته بود ، سخن رسول اللَّه ( ص ) به اينجا كه رسيد دست برد بازوى علىّ را گرفت و آن جناب را بلند نموده به طورى كه قدمهاى مباركش به زانوى پيغمبر اكرم رسيد ،\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nآنگاه فرمود : اى مردم ، اين على برادر و وصيّم و نگهدارندهء دانش من است و در مورد رهبرى امّت و تفسير كتاب خدا جانشين من مىباشد ، و اين على ع مردم را بسوى خدا ميخواند ، و به آنچه خدا خوشنود بشود رفتار مىكند و با دشمنان خدا مىجنگد ، فرمان خدا را پيروى مىكند ، و از نافرمانى پروردگار افراد را باز ميدارد ، خليفهء رسول خدا است أمير المؤمنين است امام و پيشواى راهنما است و قاتل ناكثين « 1 » و قاسطين و مارقين است\r\n\r\n\r\n","description":"","footnote":"\r\n( 1 ) اين جمله اشاره به جنگهاى جمل و صفّين و نهروان است ، زيرا ناكث به كسى ميگويند كه به حق بيعت كند و بعدا بيعتش را نقض نمايد ، و طلحه و زبير و شركت‌كنندگان جنگ جمل چنين كردند ، قاسط ، به كسى مىگويند كه حق را بداند و پا روى حقّ بگذارد ، و اين خصوصيّت را معاويه و يارانش داشتند - مارق به كسى مىگويند كه خود را مقيّد به پيروى حق بداند ولى در حقيقت از حق اعراض كند ، و اين خصلت خوارج بود كه صحنهء خونين و نكبت‌بار « نهروان » را به وجود آوردند .\r\n","page_name":" 126 ","page_number":126},
  {"content":"\r\n\r\nاين گفتارم قابل تبديل نيست و اين سخنم را به امر پروردگار ميگويم ، بار خدايا دوست بدار آن كس را كه على ع را دوست دارد ، و دشمن دار هر كس را كه با او عداوت بورزد ، لعنت باد بر كسى كه على ع را انكار كند ، خشم تو باد بر آن كس كه حقّش را زير پا گذارد ، بار الها تو بر من فرو فرستادى كه رهبرى به على ، ولىّ تو اختصاص دارد ، و من هم اين موضوع را بيان كردم و على ع را به اين مقام نصب نمودم ، و به همين مطلب دينت را براى بندگانت كامل ساختى و نعمتت را با اعلام رهبرى على ع بر آنها تمام نمودى و در اين صورت كه على ع رهبر ملّت باشد خوشنود شدى كه اسلام دين اختصاصى تو باشد ، و فرمودى : هر كس غير از اسلام دينى را پيروى كند ، از او پذيرفته نيست ،\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nو در آخرت از زيانكاران است ، بار خدايا تو را گواه مىگيرم كه حقّ و واقع را به مردم رسانيدم - اى مردم ، خدا دين شما را به سبب رهبرى على ( ع ) تكميل فرمود ، هر كس از على و جانشينان وى كه از صلب او و از فرزندان من‌اند ، پيروى نكند عموم كردار نيك او تباه شده و در آتش عذاب پروردگار براى هميشه گرفتار خواهد بود ، اى مردم ، اين على از همهء شما بيشتر مرا يارى كرده و از عموم شما حاضرين بيشتر بر من حق دارد ، و از همه به من نزديكتر است و از تمامى شما در نزد من عزيزتر مىباشد ، خدا و من از وى خوشنوديم ،\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nو هر آيه‌اى كه در بارهء خوشنودى پروردگار در قرآن نازل شده ، در مورد على است و در هر كجاى قرآن كه خدا مؤمنين را مخاطب قرار داده ، خطاب خداوند به على متوجّه بوده است و هر آيهء مدحى كه فرود آمده ، در شأن على نازل شده است ، در سورهء   هَلْ أَتى   كه خداوند به خلقت بهشت براى انسان گواهى داده ، مراد از آن انسان ، على ع است و اين سوره در مورد ما سواى على نازل نگرديده و در آن ، خدا غير على را نستوده است ، اى مردم ، على ياور دين خدا و مدافع حريم مقدّس رسول اللَّه است ، على پرهيزگار پاك سرشت است على راهنماى هدايت شده است ، همچنان كه پيغمبر شما بهترين پيامبران است وصىّ وى هم برترين اوصياء است ، و فرزندانش با فضيلت‌ترين رهبرانند ،\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nاى مردم ، ذرّيّهء هر پيغمبرى از صلب خود او است و ذرّيهء من از نسل على ع مىباشد ، اى مردم ، شيطان ، آدم را به سبب حسد از بهشت بيرون كرد ، مراقب باشيد به على ع رشك نبريد كه كردارتان تباه خواهد شد و قدمهايتان در طريق دين ميلغزد ، آدم با يك خطاى ناچيز از بهشت به زمين فرود آمد در حالى كه « صفوة اللَّه » بود ، پس وضع شما در مقابل گناه چه گونه خواهد بود و حال اينكه شما شمائيد ، و بعضى از شما دشمنان خدا ميباشند ، به هوش باشيد به على خشم نمىورزد مگر بدبخت ، و از على پيروى نمىكند مگر پرهيزگار ، به او ايمان نمىآورد مگر مؤمنى كه ايمانش به خدا خالص است ،\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nسورهء « عصر » در شأن على ع نازل شده است ، اى مردم ، من خدا را گواه مىگيرم كه رسالتم را ابلاغ نمودم ، و وظيفهء رسول ، رسانيدن پيام به طور واضح و آشكار است ، اى مردم به طورى كه شايستهء پرهيزگارى است از خدا بترسيد ، و مراقب باشيد كه در حال مسلمانى از اين دنيا رخت بربنديد ، اى مردم ، به خدا و رسول و آن نورى كه با پيامبر فرود آمده است بگرويد پيش از آنكه صورتهاى شما رنگ گناه به خود بگيرد و به عقب سر برگردد ، اى مردم ، . . .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nنورى را كه خدا فرو فرستاده در من وجود دارد ، و پس از من در على موجود است و پس از على در نسل او تلألؤ خواهد داشت تا آن هنگام كه آن روشنائى به قائم مهدى برسد ، آن موجود مقدّسى كه هر گونه حقّى را احقاق مىكند ، خدا ما را بر جميع مقصّران و كينه‌توزان و مخالفان و جنايتكاران و گنه‌پيشگان و ستمگران جهان حجّت قرار داده است ، اى مردم به شما اعلام خطر مىكنم كه من پيغمبر خدايم و پيامبران پيش از من جاى خود را در اين جهان خالى گذارده و رخت بربستند ، و اگر من هم همانند سايرين بميرم و يا كشته شوم شما به قهقرا بر مىگرديد ، و هر كس به كفر پيشين خود رجوع كند ، . . .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nبه خدا زيان نرسانده است و خداوند به زودى سپاسگزاران را پاداش ميدهد ، بدانيد كه على موصوف به صبر و سپاسگزارى است و پس از على ع اين خصوصيّت در فرزندان من كه از صلب او هستند وجود خواهد داشت ، اى مردم ، به خاطر مسلمان‌شدنتان بر خدا منّت نگذاريد كه بر شما خشمگين خواهد شد و به عذابش دچار مىسازد ، به هوش باشيد پروردگار در ديدگاه اعمال و افكار است ، اى مردم ، به زودى پس از من پيشوايانى به روى كار مىآيند ، كه شما را به آتش خدا دعوت مىكنند ، و در روز قيامت هم مورد يارى واقع نخواهند شد خدا و من از اينان متنفّر و بيزاريم\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nاى مردم ، اين رهبران چنينى و ياران و پيروانشان در آن طبقهء نهائى آتش دوزخ مخلّد خواهند بود چقدر نكبت است جايگاه خودخواهان ، اين زمامداران نابكار آيندهء اين مملكت ، اصحاب صحيفه‌اند ، « مردم به فكر فرو رفتند كه مراد از صحيفه چيست ، البتّه عدّهء مخصوصى كه خود ، اين كاره بودند جريان را متوجّه شدند » « 1 » ، اى مردم در هر حال ، من خلافت را در على ع و پس از او در فرزندانش تا روز قيامت به وديعه نهادم و آنچه مأمور به تبليغش بودم رسانيدم ، حجّت بر عموم مسلمين جهان تمام شد چه آنهائى كه حاضرند و چه كسانى كه غيبت دارند\r\n\r\n\r\n","description":"","footnote":"\r\n( 1 ) در ذيل خطبهء منى در پاورقى ، اين مطلب بيان شد كه وقتى پيغمبر ص مقام رهبرى و خلافت على را گوشزد مردم كرد ، چهار نفر از منى به مكّه آمده و پيمان بستند كه با اين مطلب مخالفت كنند ، و قرارداد نامه‌اى به همين مضمون نگاشته و امضاء كردند ، مراد از صحيفه در اين بيان رسول اللَّه صلّى اللَّه عليه و آله ، همان پيمان نامهء چهار نفره است .\r\n","page_name":" 134 ","page_number":134},
  {"content":"\r\n\r\nچه افرادى كه به دنيا آمده‌اند و چه مسلمانانى كه پس از اين به جهان قدم بگذارند ، حضّار موظّفند به غائبين برسانند ، و هر پدرى وظيفه دارد اين مطلب را به فرزند خود اعلام كند ، اين وظيفهء عموم مسلمانان است تا روز قيامت ، به زودى اين خلافت و جانشينى مرا افراد ، پادشاهى و غصب قرار ميدهند به هوش باشيد لعنت خدا بر غصب‌كنندگان باد و بر آن كسانى كه تن به زير بار حكومت غاصب دهند ، و در بارهء همين افراد است كه خدا مىفرمايد : « به زودى اى افراد جنّ و بشر به پرونده‌هاى شما مىپردازيم و سپس شعله‌هاى آتش و پاره‌هاى مس گداخته را بر شما مسلّط مىكنيم به طورى كه قدرت دفع آن را نخواهيد داشت » ، اى مردم چنين نيست كه خدا شما را به حال خود وابگذارد ، . . .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nو مقصود پروردگار از همين اندازهء مختصر مهلت و فرجه اين است كه افراد ناپاك از اشخاص پاك و مقدّس ، تميز داده شوند ، و خداوند شما را از رموز غيبى آفرينش آگاه نميكند ، اى مردم به هوش باشيد هيچ ديارى در عالم نبوده كه اهل آن با خدا از در تكذيب و مخالفت درآيند مگر اينكه پروردگار ، آنها را هلاك ساخت و پس از اين هم اهل هر سرزمين و ديارى كه ستمگر باشند خداوند آنها را تباه مىكند ، همچنان كه خود در كتابش گوشزد فرموده است ، اى مردم اى على رهبر و صاحب اختيار شما است و تمام وعيدهاى پروردگار مسلّم است و خداوند وعده‌اش را راست مىگرداند ، اى مردم بيشتر افراد در ملّتهاى پيشين گمراه شدند و خداوند ، آنان را هلاك فرمود ، و همان خدا آمادهء تباه كردن مردمان گمراه آينده است ، خداى متعال فرمود آيا هلاك نكرديم قوم پيشين را ؟ دنبالهء عقوبت آنان اقوام بعد را هم هلاك نموديم با گناهكاران اين چنين عمل كنيم بازداشتگاهى بنام ويل جايگاه تكذيب‌كنندگان است\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nاى مردم ، خداوند اوامر و نواهى شرعى را ابلاغ فرمود و من هم آنها را به على ع آموختم ، به فرمان وى گوش فرا دهيد و اطاعت كنيد تا هدايت شويد ، و از آنچه شما را نهى بفرمايد خوددارى كنيد تا رشد يابيد ، به سوى مراد پروردگار و هدف وى توجّه كنيد ، راههاى ديگر شما را از راه خدا منحرف نكند ، بدانيد كه من آن شاهراه مستقيمى هستم كه خدا به شما امر كرده رهرو آن باشيد ، و بعد از من آن صراط مستقيم ، على و پس از وى فرزندان من از صلب او هستند ، همان پيشوايانى كه به سوى حق راهنمائى مىكنند و به حق هم قضاوت مىنمايند ، سپس حضرت سورهء حمد را قرائت فرمود ،\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nو فرمود اين سوره در شأن من و اين امامان پس از من نازل شده و به آنها اختصاص دارد ، اينها اولياء خدا هستند كه در راه خدا ترس و اندوهى بر آنان نيست ، و هم ايشان حزب اللَّه‌اند كه رستگار و پيروز خواهند بود ، بدانيد كه دشمنان على ، موجد اختلاف و معاند حق‌اند ، و برادران شياطين مىباشند كه بعضى از آنها ، اراجيف و خرافات و دغل بازى را به بعض ديگر القاء مىكنند ، دوستان على و فرزندان وى مؤمنينى هستند كه خداوند آنها را در قرآن يادآورى فرموده است ، آنجا كه ميفرمايد : « اى پيغمبر ، نمىيابى گروهى را كه ايمان به خدا و روز رستخيز آورده باشند ، . . .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nو در عين حال كسانى را كه با خدا و رسول او در ستيزند دوست داشته باشند اگر چه پدران يا فرزندان يا برادران يا خويشاوندان آنها باشند ، اين دسته از مردم كسانىاند كه خداوند ايمان را بر صفحهء دلشان منقوش ساخته و با روح القدس آنها را تأييد نموده و ايشان را در باغهائى داخل مىكند كه نهرهاى گوارا در آن جارى است ، و در آن نعمت پروردگار براى هميشه زندگى خواهند كرد ، هم خدا از ايشان خوشنود است و هم آنها از عنايت پروردگار خود راضىاند و هم اينان حزب خدا هستند كه رستگار مىباشند » ، اى مردم بدانيد دوستان پيشوايان پس از مرا خدا در قرآن اين گونه توصيف فرموده : « افرادى كه ايمان آوردند و ايمانشان را لباس ستم نپوشيدند\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nامنيّت از عذاب خدا به اينان اختصاص دارد و اينها هدايت شده‌اند » ، اى مردم بدانيد دوستان فرزندان من ، در حالى كه تأمين از عذاب الهى دارند وارد بهشت مىشوند و فرشتگان ضمن خير مقدم به ايشان اظهار مىدارند « خوشا به حال شما ، وارد بهشت شويد و براى هميشه در آن بمانيد » اى مردم بدانيد ، دوستان على و رهبران پس از وى كسانىاند كه بىحساب داخل بهشت مىشوند و به هوش باشيد دشمنان اين خانواده افرادى هستند كه با شعلهء سوزندهء دوزخ دست و گريبان‌اند ، دشمنان « على و فرزندانش » اشخاصى هستند كه غرّش دوزخ را در حالى كه آتش زبانه ميكشد مىشنوند و هنگام ورود به جهنّم ، همرديفان و همكاران خود را لعنت ميكنند ، بدانيد دشمنان اين خانواده افرادىاند\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nكه وقتى وارد دوزخ ميشوند ، مأمورين جهنّم از آنها سؤال مىكنند آيا كسى اين عذاب را به شما اعلام خطر نكرد ؟ آنها جواب ميدهند « بلى » ولى ما تكذيب كرديم و گفتيم چنين چيزى نيست شما گمراهيد و بىربط سخن ميگوئيد ، اگر آنجا ما گوش شنوا و انديشهء كاملى مىداشتيم هم اكنون سرنوشتمان اين عذاب و آتش نبود ، آن هنگام به گناهشان اعتراف مىكنند ، دور باد اهل عذاب از رحمت پروردگار بدانيد دوستان فرزندانم كسانى هستند كه از رموز غيبى پروردگار خوف و خشيت دارند و آمرزش و پاداش بزرگ خداوند به آنان اختصاص دارد ، اى مردم چه قدر فرق است بين دوزخ و بهشت\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nدشمن ما كسى است كه خدا او را مذمّت فرموده و لعنت فرستاده است ، و دوست ما شخصى است كه خدا او را ستايش نموده و دوست دارد ، اى مردم بدانيد من به شما در مقابل سرنوشت شوم گناه اعلام خطر مىكنم ، و راهنمائى كه بايد دست شما را بگيرد و به راه ببرد على است ، اى مردم ، من نبى هستم و على وصىّ من است ، بدانيد كه فرد آخرين از ما رهبران ، قائم مهدى است ، او است كه بر عموم اديان پيروز مىشود و از ستمگران انتقام مىگيرد ، اوست كه حصار مملكتها را فتح مىكند و مرزهاى كشورها را از بين مىبرد ، اوست كه هر طائفه‌اى از اهل شرك را مىكشد ، و هم اوست كه براى اولياء خدا خونخواهى مىكند ، . . .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nياور دين خدا است و هم وى از درياى شگرف دانش ، مشتا مشت علم برداشت مىكند ، بدانيد او كسى است كه مقام هر صاحب فضيلتى را تثبيت مىكند و هر جاهل و نادانى را در مرحلهء جهل خود مىنشاند ، اوست كسى كه خدا ، وى را براى اين مقام اختيار فرموده و وارث علم و دانش است و بر جميع رشته‌هاى علمى احاطه دارد ، اوست كسى كه از طرف خدا خبر مىدهد ، و آگاه‌كنندهء مردم در مورد ايمان به خدا است اى مردم بدانيد اوست رشيد محكم ، و امر بشريّت از طرف خدا به دو تفويض شده عموم پيشينيان و افرادى كه در زمان خود وى خواهند بود ، مژده رسان قيام و ظهور اويند - او حجّت باقى خداوند است و پس از وى حجتى نخواهد بود ، حقى در جهان جز با او وجود ندارد و روشنائى و نورى در عالم جز نزد وى موجود نميباشد\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nهيچ كس بر او پيروز نمىشود ، و احدى در آسيب رساندن به وى يارى نخواهد شد ، او ولىّ خدا در كرهء خاك و فرماندار پروردگار در ميان مردم ، و امين آفريننده در امور آشكار و نهان خلقت است ، اى مردم من مطالب گفتنى را بيان كردم و به شما فهماندم و بعد از من على ع هم به شما مىفهماند ، بدانيد از شما دعوت مىكنم كه پس از پايان سخنرانى من ، با من و على به عنوان جانشين من بيعت كنيد ، بدانيد ، من با خدا بيعت نموده‌ام و على هم با من بيعت كرده ، و من از شما براى على بيعت مىگيرم هر كس پيمان‌شكنى كند خود را در هم شكسته و بدبخت نموده است\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nاى مردم ، حج و عمره از شعائر خدا است ، اى مردم حجّ خانهء خدا را بجا آوريد ، هر خانواده‌اى كه حج كنند ، بىنياز و ثروتمند مىشوند و هر خاندانى كه از حج اعراض كنند ، بيچاره و فقير خواهند شد ، اى مردم هيچ مؤمنى در موقف عرفات نمىايستد مگر اينكه خدا عموم گناهان او را تا آن ساعت مىآمرزد ، و پس از پايان حج پروندهء تازه‌اى براى وى تشكيل مىيابد ، اى مردم ، حجّاج مورد يارى پروردگارند ، و هر چه از مال خود در مسير حج مصرف كنند ، دوباره بجاى آن مىآيد ، و خداوند پاداش نيكوكاران را ضايع نمىكند ، اى مردم ، عمل حج را با دين كامل و تفقه در احكام بجا آوريد ، . . .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nو از مراسم حج بدون توبه و كنده شدن از معاصى ، مراجعت نكنيد ، اى مردم نماز را به پا داريد و زكات مال خود را تأديه كنيد به آن ترتيبى كه خدا به شما فرمان داده است ، و اگر بر اثر مرور زمان در شما قصور و نسيانى نسبت به احكام پديد آيد ، على ولىّ شما است و براى شما احكام را بيان مىكند ، چون خدا على را بعد از من نصب فرموده و او را جانشين خود و من قرار داده است براى اينكه هر چه از وى سؤال كنيد به شما جواب بدهد و آنچه را كه نمىدانيد برايتان بيان كند ، بدانيد حلال و حرام خدا بيش از آن است كه من بتوانم آن را شماره كنم ، و به شما معرّفى نمايم ،\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nپس به طور كلى من مأمورم به حلال و نهى شده‌ام از حرام ، من مأمورم در مورد پذيرش مقام ولايت على و رهبران پس از وى كه مهدى موعود اسلام هم از آنها است از شما بيعت بگيرم ، اى مردم شما را به عموم حلالهاى خدا دلالت كردم ، و شما را از نواهى پروردگار باز داشتم ، من از آنچه تا كنون گفته‌ام بر نميگردم و سخنانم را تبديل نخواهم كرد ، مراقب باشيد گفته‌هاى مرا يادآور بوده و آنها را حفظ كنيد و به يك ديگر در مورد اجراء دستوراتم سفارش نمائيد ، سخنان مرا تغيير ندهيد ، دو مرتبه گفتارم را تجديد مىكنم ، :\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nاى مردم ، نماز را به پا داريد ، وجوهات شرعيّهء اموالتان را تأديه كنيد ، امر به معروف و نهى از منكر را از ياد نبريد ، و مهمترين امر به معروف اين است كه گفتار امروز مرا به افرادى كه در اين مجمع حاضر نبودند برسانيد و آنها را وادار كنيد كه اين سخنان مرا بپذيرند ، و آنان را از مخالفت با اين دستوراتم باز بداريد زيرا اين مطالب تماما فرمان خدائى بود ، وظيفهء امر به معروف و نهى از منكر جز با پيشواى معصوم تحقّق نمىيابد ، اى مردم ، قرآن پيشوايان بعد از على را كه فرزندان اويند ، به شما معرّفى مىكند ، و من هم آنان را به شما شناسانيدم كه از نسل من و او ميباشند .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nخدا در مقام معرّفى اينان ميفرمايد « كلمة باقية في عقبه « 1 » » ( توحيد را خدا كلمهء باقيه‌اى در فرزندانش قرار داده است ) ، و من هم در مقام شناساندن ايشان گفته‌ام لن تضلّوا ما ان تمسكتم بهما ( گمراه نمىشويد اگر به آن دو - قرآن و عترت - چنگ بزنيد ) اى مردم ، پرهيزگارى ، پرهيزگارى ، بترسيد از روز رستخيز ، خدا فرموده « زمين لرزهء قيامت چيز بزرگى است » مرگ و حساب را به ياد آوريد ، لحظهء سنجش اعمال و مرحلهء محاسبه و رسيدگى به كردار را متذكّر باشيد ثواب و عقاب خدا را فراموش نكنيد هر كس كردار نيكو بياورد پاداش مىبيند\r\n\r\n\r\n","description":"","footnote":"\r\n( 1 ) اين جمله در آيه 27 سورهء زخرف است - در بارهء ابراهيم نازل شده كه چون ابراهيم مردم را به سوى خدا دعوت كرد و براى خدا از نزديكان خود دورى جست ، خداوند هم توحيد را در ذريّهء او كلمهء باقيه قرار داد - چون على هم در راه خدا مجاهده فرمود و اقوام و بستگان مشرك خود را به خاطر خدا كشت و از آنها بيزارى جست ، خدا امامت را در ذرّيّهء او « كلمهء باقيه » قرار داد - در رواياتى وارد شده كه اين جمله در بارهء ائمّهء بعد از امام حسين عليه السّلام است كه امامت در ذرّيهء حسين عليه السّلام كلمهء باقيه است ، و اللَّه يعلم .\r\n","page_name":" 149 ","page_number":149},
  {"content":"\r\n\r\nو آن كس كه رفتارش ناپسند باشد ، از بهشت بهره‌اى ندارد ، اى مردم جمعيّت شما زياد است ، و ممكن نيست كه با دست بيعت كنيد ، خدا به من فرمان داد كه از شما اقرار به زبان بگيرم به آنچه كه من در بارهء على و ائمّهء بعد از او راجع به امارت بر مؤمنين قرار گذاردم ، پس همگى همصدا بگوئيد : ما شنيديم ، فرمانبرداريم ، خوشنوديم منقاد و خاضع مىباشيم ، در مورد آنچه تو از خدا بما رساندى در بارهء امارت على ( عليه السّلام ) و فرزندانش كه رهبران آينده‌اند ، . . .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nما با تو بيعت مىكنيم بر اين مطلب به دل و نهاد و زبانمان ، و دستهاى ما مجرى همين پيمان است چه زنده باشيم يا بميريم و دوباره برانگيخته شويم و اين مطلب را تغيير و تبديل نخواهيم داد و شك و ترديدى هم در آن نداريم ، از پيمان‌نما رجوع نمىكنيم و عهد خود را نمىشكنيم ، و با اطاعت على أمير المؤمنين و فرزندان او و رهبران آينده ، خدا را فرمانبرداريم ، آن رهبرانى كه تو يادآورى كردى آنان از ذرّيّه‌ات و از نسل على هستند ، بعد از على ، رهبر شما حسن و حسين‌اند اين دو موجود مقدّسى كه منزلتشان را به شما معرّفى كردم ، و موقعيّت آنها را در نزد خودم و در دربار كبريائى پروردگار به شما شناساندم ، . . .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nو اين مطلب را برايتان بيان كردم كه اين دو ، آقايان جوانان بهشت‌اند ، و پس از پدرشان على ، رهبران اين ملّت خواهند بود ، پس بگوئيد : اطاعت كرديم خدا و تو را اى پيغمبر ، و على و حسن و حسين و ائمّه‌اى را كه يادآور شدى از نظر عهد و ميثاقى كه براى على از دلها و نفسها و زبانهاى ما گرفتى ، غير از اين مطلب چيز دگرى را طلب نخواهيم كرد ، و ما به خود نمىبينيم كه از پيمانمان برگرديم ، و اين بيعت را از طرف خود و فرزندانمان با تو مىبنديم و خدا را بر اين پيمان ، گواه ميگيريم و وى از نظر گواه بودن كفايت مىكند ، . . .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nو تو هم اى پيغمبر در مورد اين مطلب بر ما گواه باش ، و هر موجودى كه اطاعت خدا مىكند چه ظاهر است يا پوشيده و فرشتگان خدا و بندگان پروردگار ، همه را بر اين مطلب گواه گرفتيم ، و خدا خود از هر گونه گواه و شاهدى بزرگتر است ، اى مردم چه ميگوئيد ، خدا هر صدائى را چه آهسته و چه بلند مىشنود ، هر كس هدايت بشود به نفع خود او است و هر كس گمراه گردد به زيان خودش تمام مىشود ، هر كس اين چنين بيعت كند ، با خدا بيعت كرده است ، دست خدا بالاى دستها است اى مردم از خدا بترسيد و با على امير المؤمنين صلوات اللَّه عليه و حسن و حسين و رهبران بعد از آنها عليهم السّلام بيعت كنيد ، اى مردم پيشوايان آيندهء شما كلمهء باقيهء خداونداند ،\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nو هر كس به اين كلمهء باقيه دغل بازى كند هلاك مىشود ، و هر كس به آنها وفا كند مشمول رحمت پروردگار است و هر كس پيمان بشكند خود را شكسته است ، اى مردم ، هر چه گفتم بگوئيد و بر على به عنوان « امير المؤمنين » سلام بدهيد و بگوئيد : فهميديم و اطاعت كرديم اى پروردگار و آمرزش ترا خواهانيم ، برگشت همهء ما به سوى تو است ، و بگوئيد : ستايش مخصوص خدائى است كه ما را به اين امر ولايت هدايت فرمود و اگر راهنمائى پروردگار نبود ، هدايت نمىشديم ، اى مردم ، امتيازاتى كه علىّ ابن ابى طالب نزد پروردگار دارد و خدا در قرآن نازل فرموده بيش از آن است كه من بتوانم در يك سخنرانى بشمارم و بيان كنم ،\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nهر كس بعد از اين از آن فضائل براى شما بيان كرد ، او را تصديق كنيد ، اى مردم ، هر كس خدا و رسول و على و ائمّهء بعد از او را اطاعت كند فائز و رستگار است و همين اشخاص به فوز بهشت و نعمت خدائى نائل ميشوند ، آنچه كه خدا را خوشنود مىكند به زبان برانيد ، اگر شما و تمام مردم روى زمين ، كافر بشويد ، به خدا زيان نرسيده است . خدايا بيامرز مردان و زنان مؤمن را ، ستايش ويژهء پروردگار جهانيان است * پايان خطبهء مباركه\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nسخنان حضرت تمام شد همه همصدا فرياد زدند شنيديم و فرمان خدا و رسول را اطاعت ميكنيم به دلها و زبانمان ، جمعيت به طرف پيغمبر و على عليهما السّلام هجوم آوردند و با آنان مصافحه و بيعت كردند ، اوّل كسى كه بيعت كرد ابو بكر و عمر و عثمان و ابو عبيده جرّاح و سالم مولا ابى حذيفه بودند و سپس باقى مهاجرين و انصار و ساير حضّار بيعت نمودند تا اينكه پيغمبر نماز ظهر و عصر را با هم بجا آورد و پس از نماز جمعيّت بيعت و مصافحه را ادامه دادند تا نماز مغرب و عشاء و پس از فريضهء مغرب و عشاء كه با هم خوانده شد بيعت تا ثلث شب ادامه داشت و هر گروهى كه با پيغمبر بيعت مينمودند رسول اللَّه ( ص ) مىفرمود : « حمد مر آن خدائى كه ما را بر جميع جهانيان برترى داد » .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nو از آنجا مصافحه در بيعت مرسوم شد كه افراد نابحق هم وقتى از مردم بيعت ميگرفتند به همين كيفيّت مردم را وادار به بيعت مينمودند . اين داستان و خطبه از نظر شيعه و سنّى ثابت و جاى كوچكترين ترديد و انكارى در آن نيست امّا از نظر شيعه ، در غالب كتبى كه علماء اماميّه در موضوع حديث نگاشته‌اند اين خطبه مضبوط است . مرحوم مجلسى در بحار الانوار - طبع كمپانى جلد نهم - ص 224 - انواع رواياتى كه از طرق متعدّده در خصوص جريان غدير نقل شده نگاشته است و خصوص اين خطبه‌اى كه در اينجا نگاشته شده مرحوم فيض در تفسير صافى ، و بحرانى در تفسير برهان نگاشته‌اند ، و مرحوم ابن الفارسى كه از علماء و متكلّمين فوق العادهء اماميّه بوده در كتاب خود موسوم به روضة الواعظين اين خطبه را از امام باقر عليه السّلام نقل فرموده است .\r\n\r\n[ واقعهء غدير از نظر اهل سنت 
  ]\r\nو امّا از نظر اهل سنّت داستان غدير\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nو خطبهء پيغمبر به اختلاف روايات بحدّ تواتر از طرق عامّه روايت شده و در عموم كتابهاى معتبر ايشان مضبوط است و ما هم اكنون به بعضى از مدارك آنان اشاره مىكنيم :\r\n1 - ابن صبّاغ على بن احمد مالكى در كتاب فصول المهمّه - ص 25 - روايت كرده كه حافظ ابو الفتوح اسعد بن خلف عجلى در كتاب موجز خود « كه در خصوص خلفاء چهارگانه نگاشته است » با سند خودش از حذيفة بن اسيد . . .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nو عامر بن ابى ليلى نقل مىكند كه پيغمبر اكرم پس از مراجعت از حجّة الوداع هنگامى كه به جحفه رسيد ، كاروان اطراق كرد ، رسول اللَّه ص دستور داد كسى در زير درختان خار كه در مسيل واقع است ، بار نيندازد ، مردم در اطراف بيابان پراكنده شدند ، حضرت امر فرمود ، زير آن درختان را صاف و تميز كردند ، سپس منادى اعلام نماز كرد ، مردم براى اداء فريضهء ظهر زير آن درختان اجتماع كردند حضرت نماز ظهر اداء فرمود و آن روز غدير خمّ بود ، پس از فراغت از نماز ، در مقابل جمعيّت ايستاده و فرمود : اى گروه مردم . . .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nپروردگار مهربان و آگاه به من اعلام فرموده است ، سنّ هر پيامبرى به اندازهء نصف عمر پيغمبر قبل از او است و من گمان ميكنم كه بايد پيك حق را كه مرا بدان جهان ميخواند اجابت كنم و من در مقابل اجراى وظيفهء پيامبريم مسئولم و شما هم مسئوليد ، آيا من تبليغ رسالت كردم ؟ چه مىگوئيد ؟ همه گفتند :\r\nما مىگوئيم : تو تبليغ رسالت فرموده و در راه اجراء وظيفهء پيامبريت كوشش كردى و مردم را نصيحت نمودى ، خدا به تو پاداش نيكو عطاء فرمايد ، فرمود : آيا گواهى نميدهيد كه خدائى بجز « اللَّه » وجود ندارد ، و محمّد ص بنده و فرستادهء او است ، بهشت پروردگار ، حقّ - و آتش عذابش حقيقت دارد ، و برانگيخته شدن افراد پس از مرگ داراى واقعيّت است ، . . .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nهمگى گفتند : بار خدايا گواهى ميدهيم ، سپس فرمود اى مردم به هوش باشيد خدا مولاى من است و من هم نسبت به همهء شما بر ما فوق جانهايتان اولويّت دارم ، بدانيد هر كس من بر او ولايت دارم على بر او ولايت دارد ، سپس دست على را گرفته و او را بلند كرد به طورى كه همهء مردم وى را ديدند ، سپس گفت : خدايا دوست بدار كسى را كه على را دوست دارد ، و دشمن بدار آن كس را كه با وى عداوت بورزد . . . 2 - احمد حنبل ( امام فرقه حنبليّه ) در كتاب مسند ( ج 4 - ص 281 ) از براء بن عازب نقل مىكند كه وى گفت من در سفر ملازم رسول خدا ص بودم تا هنگامى كه در غدير خم بار انداختيم ، منادى در ميان مسلمين اعلام نماز كرد\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nپيغمبر اكرم به اتّفاق حضّار ، فريضهء ظهر را بجا آورد ، و بعد از نماز دست على را گرفت و رو كرد به مردم ، فرمود آيا نمىدانيد كه ولايت من بر هر فرد مؤمن از ولايت او بر خودش بيشتر و برتر است ؟ همگى گفتند ، بلى . حضرت در حالى كه همچنان دست على را بدست داشت به مردم فرمود : هر كس من بر او ولايت دارم ، على مولا و سرور او است ، بار خدايا دوست بدار آن كس را كه على را دوست دارد ، و با كسى كه نسبت به وى كينه بورزد دشمنى بفرما ، آنگاه عمر بن خطّاب به على ع برخورد كرده گفت : اين منصب بر تو گوارا باد اى پسر ابى طالب كه بر هر مرد مؤمن و هر زن با ايمان ، ولايت و سرورى پيدا كردى .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n3 - امام فخر رازى دانشمند و مفسّر شهير عامّه در تفسير كبير خود « 1 » ، در ذيل آيهء تبليغ ، از ابن عباس و براء بن عازب و محمّد بن على نقل مىكند كه اين آيه در مورد على ع نازل شده و پس از فرود آمدن اين آيه ، پيغمبر ص دست على را گرفت و فرمود : هر كه من سرور و مولاى او هستم ، على مولاى او است ، بار خدايا دوست بدار كسى را كه به على ع محبّت بورزد ، و دشمن بدار آن كس را كه با وى دشمنى كند ، عمر به على ع برخورد نمود ، گفت : براى تو اين مقام گوارا باد كه سرور هر مرد مؤمن و هر زن با ايمانى گشتى\r\n\r\n\r\n","description":"","footnote":"\r\n( 1 ) تفسير فخر رازى - ج 3 - ص 636\r\n","page_name":" 163 ","page_number":163},
  {"content":"\r\n\r\n4 - نيشابورى عين اين جريان را در تفسير خود نقل نموده و گفته است كه اين آيه در مورد على ( عليه السّلام ) نازل شده است .\r\n5 - ثعلبى ابو اسحاق كه از قدماء مفسّرين عامّه است اين داستان را در تفسير خود نقل نموده است .\r\n6 - احمد حنبل با سند ديگرى از زيد بن ارقم روايت كرده . . .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nكه او گفته من در خدمت پيغمبر ص بودم ، در غدير خمّ فرود آمديم ، رسول اللَّه ( ص ) انشاء خطبه نموده و فرمود : آيا من نسبت به هر فرد مؤمنى از خود او اولى نيستم ؟ همه گفتند : بلى . فرمود بر هر كس كه من ولايت دارم ، على هم بر همو ولايت دارد ، بار خدايا ، دوست بدار دوست على را و دشمن بدار دشمن وى را .\r\n7 - احمد حنبل با سند ديگرى از عمر بن خطّاب همين جريان را نقل مىكند .\r\n8 - شيخ سليمان حنفى از كتاب مشكاة المصابيح كه از كتب معتبرهء عامّه است ،\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nاز براء بن عازب نقل كرده كه وى گفت چون پيغمبر ص در غدير خمّ فرود آمد دست على را گرفت و در مقابل مردم فرمود : آيا نمىدانيد كه من نسبت به هر مؤمنى از خود اولى هستم ؟ همه گفتند بلى ، حضرت فرمود هر كس من مولاى او هستم على مولاى او است ، بار خدايا نسبت به دوست على محبّت بورز ، و با دشمن وى عداوت بفرما ، عمر بن خطاب با حضرتش ملاقات نموده گفت : منصب سرورى و ولايت بر هر مرد مؤمن و بر هر زن با ايمان ، بر تو اى پسر ابى طالب گوارا باد . - 9 - ترمذى در صحيح خود ،\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nاز ابى طفيل نقل نموده كه او از زيد بن ارقم يا ابى سريحه روايت نموده كه پيغمبر ص در مورد على ع فرمود : هر كس من مولا و سرور او هستم ، على مولاى او است ، سپس مىگويد « هذا حسن غريب » ( اين روايت نيكو است امّا موجب تعجّب است كه پيغمبر ص در مورد على چنين گفته باشد ) . اين تعجّب آقاى ترمذى از بيان رسول اللَّه در مورد على ع بىسابقه نيست و در تاريخ اسلام دو مورد ديگر نظير دارد :\r\n1 - تعجّب مشركين و بعيد شمردن آنان از اينكه چرا محمّد پيغمبر باشد ، و اين مقام به يكى از بزرگان و رؤساى قبائل نرسد ؟\r\n2 - تعجّب يهود از اينكه چرا پيغمبر آخر الزّمان از نسل اسماعيل است و از نسل اسحاق نيست 10 - ابن ماجه در سنن از براء بن عازب روايت مىكند كه در ملازمت رسول اللَّه ص از حج مراجعت ميكرديم\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nحضرت در بين راه فرود آمده فريضهء ظهر را بجا آورد سپس دست على را گرفت و فرمود اين شخص ( على ) سرپرست كسى است كه من مولاى اويم ، بار خدايا دوستش را دوست بدار و با دشمنش بعداوت رفتار فرما 11 - ابن مغازلى شافعى از زيد بن ارقم روايت مىكند كه گفت : پيغمبر هنگام مراجعت از سفر حجّة الوداع در غدير جحفه فرود آمد و انشاء خطبه فرمود سپس دست على را گرفت وى را بلند كرد و فرمود هر كس من سرور اويم على آقاى او است\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nخدايا آن كس كه او را دوست دارد ، دوست داشته باش و با آن كسى كه دشمن اوست دشمنى بفرما - و اين دعاء را سه مرتبه تكرار كرد 12 - موفّق بن احمد خوارزمى از ابى طفيل نقل كرده از زيد بن ارقم كه گفت پيغمبر در غدير خم فرود آمده دست على را گرفت و فرمود : آن كس كه من مولاى او هستم ، على سرور اوست و هر كس كه من ولىّ او هستم ، على ولىّ اوست ، سپس فرمود : بار الها دوست على را دوست بدار و با دشمن وى دشمنى بورز ، ابو طفيل ميگويد : من از زيد بن ارقم پرسيدم تو خودت اين مطلب را شنيدى ؟\r\nزيد بن ارقم گفت هيچ كس در آن صحرا حاضر نبود مگر اينكه اين جريان را با چشمش ديد و با گوشش شنيد .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n13 - احمد حنبل از ابن عباس و سعيد بن جبير نقل مىكند كه آن دو گفتند : على ع مردم را در رحبهء كوفه جمع كرد سپس فرمود : سوگند مىدهم به خدا هر فرد مسلمانى را كه در جريان غدير حضور داشته آنچه را از رسول خدا شنيده است بايستد ، پس هفده نفر از جا حركت كرده ايستادند گفتند : رسول اللَّه در آن هنگامى كه در غدير خم دست تو را گرفت ، بمردم فرمود : آيا مىدانيد كه من نسبت به عموم مؤمنين از خود آنها بر خودشان بيشتر اولويّت دارم ؟ همه گفتند : بلى ، فرمود : هر كس من سرور و مولاى او هستم ، على مولاى او است ، بار خدايا دوست على را دوست بدار ، و با دشمنش دشمنى بورز .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n14 - عبد اللَّه بن احمد در زوائد المسند نيز همين جريان را نقل نموده است .\r\n15 - خطيب مغازلى و خطيب خوارزمى و ابن عقده ، اين جريان را با همين سند نقل كرده‌اند .\r\n16 - ابو العباس بن عقده با دو سند ديگر هم اين موضوع را روايت نموده ، يك سند به ابى اسحاق مىرساند كه او گفته : اين جريان را عدّهء زيادى كه قابل شماره نيستند ، تعريف كرده‌اند ، و باز به سند ديگر از زرين بن حبيش روايت كرده . . .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nكه على ع در رحبهء مسجد كوفه عدّه‌اى را اين چنين قسم داد ، پس هفده نفر ايستادند و گواهى دادند كه رسول خدا فرمود هر كس من آقاى او هستم على سرور اوست . و از جملهء آن جمعيّت ، افراد ذيل بودند : قيس بن ثابت ، حبيب بن بديل بن ورقاء ، زيد بن شراجيل انصارى ، عامر بن ليلى غفارى ، عبد الرّحمن بن مدلج ، ابو ايّوب انصارى ، ابو زينب انصارى ، ابو قدّامه انصارى ، عبد الرّحمن بن عبد ربّه ، ناجى بن عمر خزاعى .\r\n17 - احمد حنبل از رياح بن حارث نقل مىكند كه مىگويد :\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nعلى ع در رحبه بود ، عدّه‌اى خدمت حضرت آمدند و عرضه داشتند سلام بر تو اى سرور و مولاى ما ، حضرت فرمود چگونه من مولاى شما هستم در صورتى كه شما هم مردمى از عرب هستيد ؟ گفتند ما در روز غدير خمّ از پيغمبر ص شنيديم كه فرمود : هر كس من مولا و سرور اويم ، على ع مولاى او است ، رياح بن حارث مىگويد : من تحقيق كردم ببينم آنها كيانند ، بدست آوردم كه عدّه‌اى از انصار بودند كه يكى از آنها ابو ايّوب انصارى است .\r\n18 - ابن عقده نيز از چهار نفر صحابى رسول اللَّه ص ( حبّة بن جوين البجليّ ، حذيفة بن اسيد ، عامر بن ابى ليلى ،\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nعبد اللَّه بن ياميل ) نقل مىكند كه آنها گفتند پيغمبر در روز غدير مردم را به نماز جماعت خواند سپس دست على ع را گرفته او را بلند كرد به طورى كه ما سفيدى زير بغلش را ديديم ، آنگاه فرمود آن كس كه من مولاى او هستم ، على مولاى اوست ، كتب عامّه از اين قبيل روايات متواتره در مورد جريان غدير مملوّ و سرشار است ، ابن جرير طبرى اين موضوع را از هفتاد و پنج طريق نقل كرده است ، ذهبى كه يكى از بزرگان علماء عامّه است در كتاب طبقات ميگويد : محمّد بن جرير طبرى هنگامى كه شنيد ابن ابى داود كه يكى از متكلّمين بوده در مورد حديث غدير بحث مىكند او هم كتابى در اين موضوع بنام ( كتاب الولاية في حديث الغدير ) نگاشت\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nو ذهبى ميگويد من يك جلد كتاب در بارهء اسناد و مدارك حديث غدير از طبرى ديدم كه از كثرت اسناد و مداركى كه در اين مورد جمع آورى كرده بود دهشت كردم . احمد حنبل از پانزده طريق اين حديث را در مسند نقل مىكند . ابن مغازلى شافعى بعد از ذكر احاديث غدير گفته اين حديث صحيحى است و در حدود صد نفر جريان غدير را نقل كرده‌اند كه عشرهء مبشّره از آنها هستند ، و اين حديث ثابتى است و نمىدانم چرا على به اين فضيلت يكتا شده است ! ابن عقده اين حديث را از يك صد و پنج طريق روايت نموده\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nو كتابى در اين خصوص تأليف كرده بنام « حديث الولاية » و راويان غدير را در آن كتاب از مهاجرين و انصار به ترتيبى كه در متن ذكر شده نام برده است .\r\n\r\n","description":"","footnote":"","page_name":" 176 ","page_number":176},
  {"content":"\r\n . \r\n","description":"","footnote":"","page_name":" 177 ","page_number":177},
  {"content":"\r\n . \r\n","description":"","footnote":"","page_name":" 178 ","page_number":178},
  {"content":"\r\n\r\nبا اين كيفيّت جاى ترديدى در مورد خلافت بلا فصل مولاى متّقيان باقى نمىماند ، زيرا وقتى در طىّ اين بيان متواتر رسول اللَّه ص : « هر كس من مولاى او هستم ، على بر او ولايت دارد » ثابت شد كه امارت و ولايت على عليه السّلام جايگزين ولايت پيغمبر ص است ، و به اين كيفيّت نوبت زمامدارى و حكومت و سرپرستى ملّت اسلام به ديگرى نميرسد ،\r\n\r\n[ تفاسير اهل سنت در بارهء لفظ مولا و پاسخ از آن 
  ]\r\nحضرات عامّه و دانشمندان اهل سنّت ، براى رهائى از اين گرايش كه ضرورى دين مقدّس اسلام است ، براى كلمهء « مولا » تفسيرات و تأويلات بى جا و بىمناسبتى قائل شده‌اند كه از نظر هر فرد بصير و روشنفكرى مضحك است شبلنجى شافعى در كتاب « نور الابصار » و ابن صبّاغ مالكى در « فصول المهمّه » اظهار داشته‌اند كه لفظ مولا در چند معنى استعمال شده است : ( اولى ، ناصر ، وارث ، دوست ، حامى ، مالك بنده ، بندهء آزاد شده » ، و معناى اين جملهء پيغمبر ص اين است كه هر كس من حامى و دوست اويم ، على نيز حامى و دوست اوست .\r\nاين دو فردى كه از نظر عدّهء زيادى به عنوان دانشمند معرّفى شده‌اند ، و امثال اينها كه مردمى به رهبريشان اذعان دارند ، اگر مقام علمى و نبوغ فكر اين قبيل اشخاص را بپذيريم بايد حتما اعتراف كنيم كه مردمان مغرض و منافق و معاندى بوده‌اند كه با تمام قوا براى اخفاء حق و خاموش كردن نور خدا كوشيده‌اند ، زيرا هيچ عاقلى تصوّر نمىكند پيغمبرى كه خود را\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nعقل كل ميداند ، در وسط آفتاب سوزان بر روى شنزار داغ و در لابلاى بوته‌هاى خار گز ، هفتاد هزار نفس‌كش را معطّل كند ، دو ساعت حرف بزند و مردم را مكرّر سوگند بدهد و اتمام حجّت كند و بگويد : « هر كس اين گفتار مرا قبول نكند منكر پيامبرى من شده است » فقط براى اينكه مقام دوستى على را نسبت به مؤمنين ثابت كند ؟ ! اوّلا از نظر لغت اگر بخواهيم حساب كنيم ، لفظ مولا حقيقت است در آقائى و سرورى و امارت ، يعنى وقتى كسى كلمهء مولا را اداء كرد ، در اوّلين مرتبه آنچه در اذهان شنوندگان از اين لفظ تبادر مىكند ، آقائى و اولويّت است ، و اگر غير از اين ، معنى ديگرى را سخنگو اراده كرده باشد ، حتما بايد قرينه‌اى كه بر مراد او دلالت كند ، در كلامش موجود باشد .\r\nثانيا ، پيغمبر اكرم ( ص ) اوّل از مردم براى مقام اولويّت خود اقرار گرفت و سپس فرمود هر كس كه من نسبت به او اين اولويّت را دارم ، على نيز به روى همين اولويّت و سرورى را دارا است ، و در جملات خود فرمود : خدا مولاى من است ، من هم به شما از خودتان اولى هستم ، و هر كس كه من مولاى او هستم ، على مولاى اوست ، تمامى اين بيانات قرينه و شاهد است كه مراد پيغمبر از مولويّت على ع نسبت به مؤمنين ، همان مولويّت خدا و رسول است .\r\nثالثا ، اگر مراد پيغمبر ص در اينجا از كلمهء مولا ، « دوست » باشد ، اين مطلب اختصاص به علىّ ابن ابى طالب ندارد بلكه وظيفهء هر فرد مسلمان است كه دوست برادر مسلمانش باشد همچنان كه خدا در قرآن فرموده است :  إِنَّمَا الْمُؤْمِنُونَ إِخْوَةٌ  ( مؤمنين برادران يك ديگرند ) ، رابعا ، با آن همه فداكاريها و از خودگذشتگيهائى كه در صحنه‌هاى خونين پيكار از على عليه السّلام\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nدر راه حمايت از حريم مقدس اسلام و حفاظت ملّيّت و مال و جان و ناموس مسلمين ، بروز كرده بود ، جاى شك و ترديدى براى كسى در مورد دوستى على عليه السّلام نسبت به ملّت مسلمان باقى نمانده بود كه اين مطلب محتاج به بيان باشد ، و اينكه بعضى گفته‌اند كه عدّه‌اى از مسلمين به علىّ به چشم عداوت و دشمنى نگاه ميكردند ، و پيغمبر ص براى رفع توهّم از مغزهاى اين اشخاص ، اين خطبه را انشاء فرمود ، و در مورد دوستى على ع با آنها سخن گفت ، ولى بايد به اين افراد كوتاه فكر گفت : اوّلا چنين اشخاصى بر فرض اينكه وجود داشتند ، خيلى كم بودند و پيغمبر ص مىتوانست در يك جلسهء خصوصى آن هم از روى فرصت آنان را احضار كند و در اين مورد با ايشان سخن بگويد ، و معقول نيست براى چنين مطلب ناچيزى هفتاد هزار نفر را در آن بيابان داغ و سوزان معطّل نگاه بدارد و على را هم سر دست داشته باشد براى تخليهء افكار يك عدّهء محدود از يك توهّم پوشالى . به اين مقدّمات و تشكيلاتى كه رسول اللَّه ( ص ) در برنامهء غدير پيش آورد مسلّما جز اثبات خلافت و امامت و امارت على عليه السّلام هدف ديگرى نداشت ، پيغمبر اكرم ( ص ) با جملات خود و بيانات داغ آسمانيش كه در اين خطبه ايراد فرمود ، على را به مقام ولايت و حكومت بعد از خودش نصب كرد و لذا پس از پايان خطبه ، عمر جلو آمده و مقام خلافت و ولايتعهدى را به على عليه السّلام تبريك گفت ، و الّا دوست بودن على نسبت به مؤمنين كه وظيفهء ايمانى و اسلامى اوست و تبريك گفتن ، تهنيت و دست فشردن ندارد . عمّار ياسر مىگويد : ابن عباس در خيمه‌اى نشسته بود و براى مردم سخن ميگفت ، من هم در آن مجلس حاضر بودم ، ابو ذرّ غفارى هم تشريف فرما بود ، ناگهان\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nابو ذرّ از وسط جمعيّت حركت كرد و ايستاد گفت : ايّها النّاس هر كس مرا مىشناسد كه مىشناسد و هر كس مرا نمىشناسد بداند كه من ابو ذر غفّارى هستم ، از شما مىپرسم : آيا شنيديد از پيغمبر ( ص ) كه فرمود « زمين بر نداشته و آسمان سايه نيفكنده فردى را كه از ابى ذر راستگوتر باشد » ؟ همه گفتند : بلى شنيده‌ايم ، سپس ابو ذر گفت آيا ميدانيد كه پيغمبر ( ص ) ما را در روز غدير خم جمع كرد در حالى كه ما يك هزار و سيصد « 1 » نفر بوديم و پيغمبر ص فرمود : خدا گواه است كه هر كس من مولاى او هستم ، على مولاى او است ، خداوندا دوست بدار كسى را كه على را دوست دارد ، و هر كس را كه با وى دشمنى بورزد دشمن بدار ، يارى بفرما آن كس كه على را يارى كند ، و به خود وابگذار هر كس كه على را در شدائد تنها گذارد » يك نفر از جا حركت كرده گفت « مقام ولايت بر هر مرد مؤمن و هر زن با ايمان ، براى تو يا على مبارك باد » ، اين سخن را معاوية بن ابى سفيان شنيد ، در حالى كه بر شانهء مغيرة بن شعبه تكيه زده بود از جا حركت كرد و گفت : ما ولايت على را قبول نداريم و سخن محمّد را در اين مورد تصديق نمىكنيم . خداوند در آن هنگام اين آيه را بر پيغمبر ص نازل كرد :\r\n    فَلا صَدَّقَ وَ لا صَلَّى وَ لكِنْ كَذَّبَ وَ تَوَلَّى ثُمَّ ذَهَبَ إِلى أَهْلِهِ يَتَمَطَّى أَوْلى لَكَ فَأَوْلى     « 2 » نه تصديق مىكند و نه نماز مىخواند ، لكن تكذيب مىكند و پشت مىنمايد و به سوى اهل خود با قيافهء متكبّرانه‌اش روانه مىشود ، پس واى بر تو ، واى بر تو )\r\n\r\n\r\n","description":"","footnote":"\r\n( 1 ) مراد از اين عدد اهالى مدينه هستند ، و خلاصه اين عدد با تعداد هفتاد هزار نفر حضّار در آن روز منافات ندارد .\r\n( 2 ) سورة « القيامة » آيهء 31 تا 35 -\r\n","page_name":" 182 ","page_number":182},
  {"content":"\r\n\r\nخداوند به اين ترتيب او را تهديد فرمود « 1 » .\r\nو نيز حذيفة بن يمان نقل كرده كه در ملازمت رسول اللَّه به اتّفاق عموم مهاجر و انصار در غدير خمّ فرود آمديم ، پيغمبر اكرم ص در مقابل حضّار ايستاد و فرمود : خداوند مرا به اين آيه ( آيهء تبليغ ) امر فرموده است ، ، و سپس جريان غدير را نقل مىكند تا آنجا كه پيغمبر ص فرمود : « من كنت مولاه فعلىّ مولاه » يكنفر از حضّار عرض كرد مراد شما از اين جمله چيست ؟\r\nرسول اللَّه ( ص ) فرمود : يعنى كسى كه من پيغمبر اويم ، على امير او است » . به خدا سوگند در اين هنگام مشاهده كردم معاويه را كه با قيافهء ستبر و قلدرانه‌اش ايستاده بود ، به پيغمبر پشت كرده شروع كرد به رفتن در حالى كه يك دستش به شانهء عبد اللَّه اشعرى و دست ديگرش به شانهء مغيرة بن شعبه بود ، با خود زمزمه مىكرد : گفتار محمّد ص را تصديق نمىكنيم و تن زير بار ولايت على نميدهيم » آنگاه اين آيه نازل شد  فَلا صَدَّقَ وَ لا صَلَّى . . . \r\nدر اين هنگام رسول اللَّه تصميم گرفت كه فرمان قتل معاويه را صادر كند ، جبرئيل عرضه داشت فعلا در اين موضوع شتاب مكن .\r\nشبلنجى شافعى در كتاب نور الأبصار « 2 » ، و ابن صبّاغ مالكى در فصول المهمّه « 3 » از تفسير ثعلبى نقل ميكنند :\r\n\r\n\r\n","description":"","footnote":"\r\n( 1 ) بحار الانوار - ج 9 ص 221 -\r\n( 2 ) نور الابصار - ص 78 -\r\n( 3 ) فصول المهمّة - ص 26\r\n","page_name":" 183 ","page_number":183},
  {"content":"\r\n\r\nاز سفيان بن عيينه در مورد تفسير آيهء مباركهء   سَأَلَ سائِلٌ بِعَذابٍ واقِعٍ   سؤال شد سفيان به سائل گفت چيزى پرسيدى كه تا كنون احدى از من سؤال ننموده است پدرم از جعفر بن محمد الصّادق نقل كرد كه آن جناب از پدران كرامش روايت فرمود كه در روز غدير خمّ ، منادى پيغمبر ص مردم را جمع كرد ، رسول اللَّه در مقابل مردم ايستاد دست على ع را گرفت و فرمود : « من كنت مولاه فعلىّ مولاه » اين موضوع در بلاد مسلمين منتشر شد ، وقتى اين خبر به حرث بن فهرى رسيد بر ناقهء خود سوار شده به طرف مدينه آمد وارد شهر شد ، ناقه‌اش را در محلّى خوابانيد ،\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nو خود به خدمت رسول اللَّه شرفياب گرديد ، عرضه داشت اى محمّد ما را امر نمودى كه به يكتائى خدا و پيامبرى تو گواهى بدهيم ، امر تو را امتثال كرديم و شهادت داديم ، و فرمان تو را در مورد نماز و روزه و زكات و حج اطاعت كرديم به اينها اكتفاء نكردى ، بازوى پسر عمويت را گرفتى و او را بلند نموده بر ما همگى فضيلت دادى و فرمودى : « من كنت مولاه فعلىّ مولاه » آيا اين عمل را به طور دلخواه خود انجام داده‌اى يا مانند ساير احكام ، دستور و حكم خدائى است ؟ رسول اكرم ( ص ) فرمود : « به آن خدائى كه جز او خدائى نيست ، اين مطلب را از جانب خدا انجام داده‌ام ،\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nحرث بن نعمان به طرف شترش برگشت و در همان حال گفت : خدايا اگر پيغمبر تو راست مىگويد ، بر ما سنگى از آسمان نازل فرما يا عذابى دردناك بفرست كه ما را از بين ببرد ، هنوز به شتر خود نرسيده بود كه سنگى از آسمان فرود آمده بر فرق او اصابت كرد و از دبرش خارج شد ، حرث به روى زمين در غلتيد و جان داد ، و اين آيه بر پيغمبر نازل شد : « سئوال‌كننده‌اى از خدا درخواست كرد كه عذاب بر وى واقع شود » .\r\nشيخ سليمان حنفى در كتاب ينابيع المودّة ص 249 ، از مودّة القرباى همدانى نقل مىكند :\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nعدّه‌اى از عمر بن خطّاب ( خليفه ) نقل كرده‌اند كه او گفت : هنگامى كه رسول اللَّه در غدير خمّ ، على را به خلافت نصب فرمود و گفت : من كنت مولاه فعلىّ مولاه ، و در آخر سخنرانيش فرمود : خدايا تو بر اين مردم گواه باش ، من در اين هنگام مشاهده كردم يك جوان خوش صورتى در كنار من ايستاده و به من گفت : پيغمبر امروز عقدى بست كه آن را نمىگشايد و با آن مخالفت نمىورزد مگر منافق ، اى عمر بترس از اينكه آن منافق تو باشى ، من خدمت پيغمبر ( ص ) آمدم و گفتار جوان را به عرض حضرت رساندم ، رسول اللَّه ( ص ) فرمود : آن جوان از افراد بشر نبود بلكه او جبرئيل بود و خواست آنچه را كه من در مورد على ( ع ) گفته‌ام به شما تأكيد كند .\r\nاين جريانات هر كدام به خودى خود ، بزرگ برهان و دليلى است كه ثابت مىكند مراد پيغمبر ص\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nدر انشاء اين خطبه و بيان ولايت در مورد على ع ، نصب آن حضرت به مقام خلافت و رهبرى آيندهء مملكت بوده است ، و اگر مراد آن جناب ابلاغ دوستى على بود ، معنى نداشت كه عمر به آن حضرت مبارك باد بگويد ، و يا حرث بن نعمان فهرى از خدا براى خود عذاب درخواست نمايد . و گذشته از اين ، در ذيل خطبهء شانزدهم مدارك متعدّدى از عامّه و اهل سنّت بيان شد در اينكه پيغمبر اكرم ص ، على و فرزندانش را به عنوان ثقل اصغر ، و عدل كتاب خدا معرّفى كرده ، و عموم تفسيرات و تأويلات قرآن را بديشان محوّل فرموده است و مقام امامت و رهبرى على و فرزندانش را تا مهدى موعود عليهم السّلام به طور واضح بيان فرموده است .\r\nخلاصه با اين بيانات و گفتارها جاى ترديدى باقى نمىماند كه مقام پيشوائى اسلام پس از رسول اللَّه ( ص ) حقّ مسلّم على ابن ابى طالب عليه السّلام بوده و مورد تجاوز عدّه‌اى گردنكش دنيا پرست قرار گرفته است ، و از اين ظلم و غصب ، خلفاى بنى اميّه و بنى العبّاس پيروى نمودند از آن افراد متجاوز و غاصب صدر اسلام عجبى نيست كه براى حكومت و رياست چند روزهء اين دنيا دست بدين خيانت و جنايت بيالايند و تاريخ اسلام را ننگين و آلوده بسازند ، ولى بسيار شگفت آور است كه در دنياى متمدّن امروز ، يك عدّه افرادى كه خود را روشنفكر مىپندارند بدون دليل ، حق را زير پا مىگذارند و صرفا به خاطر تقليد كوركورانه و خشك از پدران و نياكان جاهل و يا مغرض خود يك مشت منافقين سركش را به عنوان رجال و سرداران و رهبران صدر اسلام پذيرفته و به دوستى و پيروى از آنها مباهات مىكنند .\r\n\r\nدر اينجا توجّه خوانندگان محترم را به چند مطلب مفيد و با اهميّت جلب مىكنيم :\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n1 - آنچه از مقدّمات اين خطبه استفاده شد پيك وحى پروردگار ، جبرئيل امين چند مرتبه بر رسول اللَّه ( ص ) نازل شد و راجع به نصب على به مقام خلافت از ناحيهء خداوند فرمان آورد و علّت اينكه پيغمبر اكرم ( ص ) اقدام به مأموريّت خود نفرمود اين بود كه فرمان خدا در آن مراحل اوّليّه جنبهء فوريّت نداشت ، و پيغمبر اكرم ( ص ) به عنوان سهل انگارى در امتثال فرمان خدا مطلب را تأخير نينداخت ، بلكه رسول اللَّه ( ص ) از پروردگار متعال طلب عصمت فرمود كه خداوند او را از شرّ منافقين و دشمنان حفظ فرمايد ، و اين هم كه پيغمبر ص طلب عصمت كرد شايد براى حفظ جانش نبود زيرا در مقابل آن همهء مأموريّتهاى خطير كه در قبال سيل دشمنان ، به آن جناب محوّل شده بود ، طلب عصمت نفرمود ، تا چه رسد به اين موردى كه قدرت رسول اللَّه ( ص ) بر غالب جزيرة العرب حاكم شده است ، بلكه هدف پيغمبر اكرم ص از اين مطالبهء عصمت ، حراست و حفاظت اسلام در مقابل نقشه‌هاى شوم منافقين بود ، چون رسول اللَّه مىدانست : حكومت و زمامدارى على كه كشندهء غالب سركشان و ياغيان عرب است ، از نظر يك عدّه افراد منافق كه به ظاهر اسلام گرويده‌اند ولى در مغز و باطن آنها افكار نكبت بار جاهليّت حاكم است مورد پذيرش واقع نمىشود و ممكن است مخالفت آنان صدمه‌اى به اسلام وارد كند و اساس قرآن در مخاطره بيفتد ، لذا از خداوند طلب عصمت نمود ، و در مرتبهء اخير كه جبرئيل فرمان آورد و ابلاغ عصمت هم نمود ، امر خداوند جنبهء فوريّت داشت و رسول اللَّه اقدام كرد و آن قدر مطلب را تكرار فرمود و رهبرى على را با عبارات مختلف بيان نمود كه به هيچ وجه قابل تأويل و توجيه نباشد .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n2 - ممكن است در بعض اذهان اين مطلب خلجان داشته باشد كه جريان خلافت على عليه السّلام در صحراى غدير خمّ در مقابل هفتاد هزار نفر انجام گرفت ، و فقط اهل مدينه با برنامهء شوم سقيفهء بنى ساعده مطلب را دگرگون ساختند ، امّا اشخاصى كه در اطراف بودند و حق را مىدانستند ، چرا اقدامى نكردند و على را يارى ننمودند ؟\r\nاوّلا بايد توجه داشت كه سياست آن روزهء اسلام مقتضى جنگ و خونريزى و اختلاف داخلى مملكت نبود ، و الّا تنها خود على مىتوانست حقّش را بگيرد و حكومت را تصاحب كند ، زيرا قدرت جنگى و نظامى آن حضرت نه تنها در ملّت اسلام بلكه در عموم نژاد تازى و عرب بىنظير بود ، و اگر هم ادّعا كنيم كه در جهان بشريّت مثل و مانندى نداشت گزاف نگفته‌ايم ، چنين قهرمان دلاورى اگر اراده مىكرد مىتوانست با يك قطعه چوب يك مترى كه بدست بگيرد ، تمام مخالفين را از مدينه اخراج كند ، ولى اختلاف و جنگ اساس اسلام را نابود مىكرد ، زيرا اختلاف داخلى موجب ضعف مسلمين ميشد ، دشمنان خارجى اسلام آتش را دامن ميزدند و در نتيجه بر مسلمين چيره مىشدند و از طرفى هم جلوه داده مىشد كه مسألهء وحى و نبوّتى در بين نبوده بلكه هدف ، سلطنت و كشورگشائى بوده است كه آن را تحت عنوان پيامبرى به خورد مردم دادند . و شرح اين جريان در كتاب « رايت رهنما » كه از تأليفات حقير است ، بيان شده .\r\nثانيا موقعيّت شهر مدينه در آن روز از نظر اجتماع جزيرة العرب بسيار مهمّ بود و جنبهء مركز و پايتخت را داشت ، و مسلّم است وقتى در پايتخت مملكت انقلابى انجام بگيرد و پيشرفت كند ، ساير بلاد داستانهاى كشور تحت تأثير بوده و بناچارى حكومت تازه را مىپذيرند و تسليم مىشوند ، خلافت\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nابى بكر بعد از پيغمبر ( ص ) خصوصا با برنامه‌اى كه در روز دوم وفات رسول اللَّه ( ص ) در خانهء على عليه السّلام اجراء كرد ، بىشباهت به يك كودتاى نظامى نبود و با اين ترتيب ، عموم ملّت جز تسليم شدن ، چاره‌اى نداشتند ، و بزرگترين شاهد ، داستان مالك بن نويره رئيس يكى از قبائل بزرگ عرب است وى از مسلمانان مجاهد به شمار ميرفت ، ابو بكر در اوائل حكومت خود مأمورينى را نزد مالك فرستاد تا زكات اموال او را دريافت كنند ، هنگامى كه مأمورين ابى بكر بر مالك وارد شدند ، مالك بن نويره اظهار داشت كه من در مقابل اجراء فرمان خدا خاضعم ، ولى برحسب تعيين خود پيغمبر ص بنا شد بعد از رسول اللَّه ( ص ) على خليفه و زمامدار مسلمين باشد ، آقاى ابو بكر چه كاره است كه از ما مطالبهء زكات مىكند ؟ بايد كسى را به مدينه بفرستيم تا واقع مطلب را تحقيق كند ، مأمورين ابى بكر با دست خالى برگشته گفتند : مالك و افراد قبيله‌اش از پرداخت زكات امتناع ورزيدند » ابو بكر ، خالد بن وليد را به اتّفاق لشكرى بر سر آنها فرستاد و ايشان به خيال اينكه لشكر كفّار به تعقيب آنان آمده ، همه لباس جنگ پوشيده بيرون آمدند ، چشم آنها به خالد و لشكر اسلام كه افتاد فرياد زدند : ما مسلمانيم و شما مسلمان ، چرا به جنگ ما آمديد ؟ خالد گفت چون شما مرتدّ شديد ما با شما مىجنگيم ، اينان گفتند : خير ، ما مسلمانيم ( اشهد ان لا إله الّا اللَّه و اشهد انّ محمّدا رسول اللَّه ) خالد گفت اگر راست ميگوئيد خود را خلع سلاح نموده و تسليم شويد ، آنان همچنين كردند ، وقتى شب شد ، بفرمان خالد ، لشكر بر آنها شبيخون زده و تمام آن جمعيّت را كشتند و هر چه آنان داد ميزدند ما مسلمانيم چرا ما را مىكشيد ؟ ! كسى گوش نميداد تا اينكه همه را كشتند و زنان آنها را اسير نموده و همان شب\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nخالد با همسر مالك هم بستر شد و چون آن زن بسيار زيبا بود ، خالد براى اينكه از وى كام دل بگيرد اين جريان ننگين را به وجود آورد ، پس از پايان قتل و كشتار ، اسراء را به مدينه آوردند ، چشم آنها به قبر پيغمبر ص كه افتاد شروع كردند شيون زدن ، و فرياد ميزدند : يا رسول اللَّه ما همه مسلمان بوديم ، ما را كشتند و اسير كردند . آنان را در مسجد نگهداشته بودند ناگاه على عليه السّلام وارد شد آنان على را شناختند و غريوشان بناله بلند شد ، مىگفتند يا على ، بخاطر اظهار حقّ تو ، مردان ما را كشتند و ما را گرفتار نمودند ، على عليه السّلام هم هيچ نمىگفت و خون دل مىخورد ، ! ! مطلب آن قدر ننگ آور بود كه عمر در عين اينكه آن اسراء را به اين گفتارشان مسخره ميكرد به ابى بكر اعتراض نموده گفت بايد خالد را بكشى زيرا مالك را بناحق كشته براى اينكه از زن زيباى او كام دل بگيرد ، و مالك از دوستان من بوده است ، ابو بكر گفت : خالد خطائى كرده و او را عفو مىكنيم زيرا وجود او براى ما فايده دارد ، خالد را عفو كرد و در مقابل اين جنايت به او لقب « سيف اللّهى » داد .\r\nبا اين كيفيّت ، كسى از مردم آن روز جرات نميكرد نام على عليه السّلام را به خلافت ببرد جز خود امير المؤمنين عليه السّلام كه مكرّر به مسجد مىآمد و اقامهء حجّت ميفرمود و حقّ خود را مطالبه مىكرد .\r\n3 - ممكن است اين مطلب به افكار بعضى خطور كند كه چرا در زمانهاى بعدى مردم به على ع نگرويدند و وى را خليفهء بلا فصل رسول اللَّه ( ص ) ندانستند و حال آنكه همين اخبار و آيات در بين آنها بود ؟ رمز اين مطلب بطور مفصّل در كتاب « رايت رهنما » نگاشته شده و شرح و توضيح اين گونه موضوعات از مبحث اين كتاب خارج است ولى براى رفع اشكال ، در اينجا نكتهء\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nكوتاهى بعرض ميرسد :\r\nدر زمانهاى بعدى با آن اختلافاتى كه در دوران حكومت پنجسالهء امير المؤمنين عليه السّلام پيش آمد ، و دسيسه بازيهاى معاويه پس از آن جناب ، حكومت و زمامدارى مملكت اسلام در چنگ سرسخت‌ترين دشمنان على عليه السّلام بلكه بايد گفت خطرناكترين كينه‌توزان اسلام و قرآن ، يعنى - بنى اميّه - قرار گرفت ، و آنها در تمام دورانهاى حكومت خود كه مجموعا هشتاد و سه سال متوالى بود ، با كشتار و ترور و زندان و تبعيد و حبس فعّاليّت ميكردند كه حتّى نام على عليه السّلام را از سر زبانها محو كنند ، و به مجرّد اينكه در مورد كسى احتمال دوستى على عليه السّلام ميدادند او را كشته و تمام هستيش را به يغما ميبردند ، و اصولا عنوان نصب امام و تعيين رهبر از طرف خدا يك موضوع ضدّ سياست آنان بود ، اين مبارزات شديد با امير المؤمنين ، و اين قتل و ظلمى كه نسبت به اولاد پيغمبر ( ص ) اجراء ميكردند ، همه روى مبناى بغض و كينهء ديرينهء جنگ بدر و احد نبود بلكه اساس اين اقدامات و بىرحميهاى آنان ، سياست ارستكراسى و ديكتاتوريشان بود و ميخواستند اين مطلب را از مغز مردم خارج كنند كه بايد رهبر مملكت حتما كسى باشد كه پيغمبر ص او را تعيين كرده است و به امامت او خبر داده ، لذا وقتى بنى العباس روى كار آمدند با اينكه آنها سابقهء دشمنى و عداوتى با فرزندان پيغمبر ص نداشتند و كينهء ديرينه‌اى بين عبّاسيان و علويان نبود ، در عين حال از نظر ظلم و قساوت و كشتار همان شيوهء ناپاك بنى أميّه را پيش گرفتند ائمّهء هدى عليهم السّلام و رهبرانى را كه پيغمبر ص بمقام پيشوائى آنان در خطبهء غدير تصريح فرموده بود مسموم نموده و در زندانها محبوس ميكردند ، براى اينكه وجود آنان و عنوان امامتشان را يك مطلب\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nضدّ حكومتى براى خود تصوّر ميكردند .\r\nگويند : نسائى كه يكى از علماء بزرگ عامّه و اهل سنّت است ، در سال 303 هجرى وارد دمشق شد ، مشاهده كرد اهالى آنجا بنا به عادت گذشته‌اى كه از بنى اميّه آموخته بودند ، بعد از هر نماز و خطبهء جمعه نسبت بوجود مقدّس امير المؤمنين على عليه السّلام سبّ و لعن ميكردند ، نسائى متأثّر شده تصميم گرفت احاديثى را كه از پيغمبر ( ص ) در مورد فضائل على عليه السّلام در نظر داشت به صورت كتابى در آورد و بدين منظور كتاب « خصائص العلويّه » را تصنيف كرد و ضمنا در گوشه و كنار هم فضائل على عليه السّلام را براى مردم بيان ميكرد تا اينكه روزى بالاى منبر مشغول نقل فضائل على عليه السّلام بود ، مردم جاهل و متعصّب و خشن بر او تهاجم نموده وى را از منبر پائين كشيدند و كتك مفصّلى زدند اعضاء تناسليش را مصدوم نمودند و او را كشان كشان از مسجد بيرون انداختند و بعد از چند روز بر اثر آن صدمات از دنيا رفت و حسب الوصيّه جنازه‌اش را به مكّه حمل نموده و او را آنجا دفن كردند .\r\n4 - بعضى از افراد جاهل و نادان براى اينكه در كتمان حق بتوانند راهى داشته باشند ادّعاء كرده‌اند : افرادى كه اين كتابها را نگاشته و فضائل على ع و اهل البيت عليهم السّلام و داستان غدير را بيان نموده‌اند ، در باطن شيعه بوده‌اند و ظاهرا از نظر تقيّه اظهار سنّىگرى ميكردند ، ما ميگوئيم : اوّلا سنّى بودن آنان يك مطلب مسلم است و بعضى از آنان از قبيل فخر رازى از مفاخر عامّه محسوب مىشود ، و برخى از قبيل احمد حنبل به عنوان يكى از پيشوايان چهارگانهء عامّه معرّفى شده است و بعضى ديگر از قبيل ابن حجر در نوشته‌هايش عقائد شيعه را ردّ نموده و به خيال خود تا توانسته در ابطال\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nمرام اماميّه كوشيده است و ثانيا بر فرض اينكه قبول كنيم اينها شيعه بودند ، آيا از اوّل ولادت شيعه بوده‌اند يا بعدا شيعه شدند ، امّا ممكن نيست كه گفته شود اينها از به دو ولادت خود شيعه بودند زيرا قبيله و عشيره و پدر و مادر آنان شناخته شده‌اند و تماما از سنّىهاى متعصّب بودند ، و اگر گفته شود : ايشان بعد از تحصيل مراتب علمى و مطالعه در اخبار و آثار پيغمبر اكرم ( ص ) مذهب تشيّع را پذيرفته‌اند ، كه اين خود بزرگ برهان بر حقّانيّت شيعه است .\r\nخلاصهء سخن : از روز انعقاد شوراى كثيف سقيفه بنى ساعده تا امروز ، همه جا و همه وقت ، قدرت در دست دشمنان على ع و فرزندان وى بوده است ، و همين اندازه هم كه امروز فضائل و آثار وجودى على عليه السّلام شهرهء آفاق شده و كتب مالامال از مناقب او و فرزندان برومندش است ، بر اثر معنويّت باطنى و شخصيّت ولوى آن مولا و جانشينان ارجمندش بوده است .\r\nما ، در مقابل برادران عامّه و اهل سنّت ، ادّعاء و سخنى نداريم ، فقط همين اندازه ميگوئيم چشم و گوش خود را باز كنيد و دادگاه عدل خدائى را به نظر بياوريد ، اصول دين تقليدى نيست ، خداوند حجّت خود را تمام فرموده . به هوش باشيد ، فرداى قيامت نگوئيد :\r\n « يا حَسْرَتى عَلى ما فَرَّطْتُ فِي جَنْبِ اللَّهِ »  پشيمانى سودى ندارد .\r\nو السّلام على من اتّبع الهدى\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n\r\nسخنرانى آن حضرت بمناسبت وصيّت :\r\nاى مردم پيك حق مرا به دربار كبريائى خوانده است و من هم او را اجابت ميكنم ، اشتياق دارم كه بديدار پروردگارم نائل گردم و به ساير برادرانم از انبياء ملحق شوم ، هم اكنون به شما اعلام ميكنم كه من سفارشات لازمه را به وصىّ خودم وصيّت نمودم و شما را همانند چهار پايان افسار گسيخته رها نكردم . سخن رسول اللَّه به اينجا كه رسيد عمر بن خطّاب از جا حركت كرد و عرضه داشت يا رسول اللَّه آيا آنچه تو به وصىّ خود سفارش نموده‌اى همانند سفارش و وصيّت پيامبران پيشين است ( كنايه از اينكه اين وصىّ تو نقش ساير اوصياء پيامبران را داراست ) ؟ پيغمبر فرمود : بلى ،\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nسپس سؤال كرد يا رسول اللَّه آيا سفارش ميكنى كه امر تو را امتثال كنيم يا فرمان خدا را اجراء نمائيم ! پيغمبر فرمود : بنشين اى عمر ، من توصيه ميكنم كه فرمان خدا را اجراء كنيد ، و امتثال امر پروردگار اطاعت او است ، و نيز سفارش ميكنيم كه امر مرا امتثال نمائيد ، و فرمان من اطاعت پروردگار است ، هر كس در مقابل من عصيان بورزد معصيت خدا را انجام داده است ، و هر كس وصىّ مرا معصيت كند ، در مقابل فرمان من عصيان ورزيده است ، هر فردى از وصىّ من فرمانبردارى كند ، مرا اطاعت كرده و كسى كه مرا اطاعت كند مطيع پروردگار محسوب مىشود ، اى عمر ، تو و رفيقت چه اراده خواهيد كرد ؟\r\nسپس حضرت در حالى كه خشمگين بود ، به طرف مردم متوجّه شده و فرمود : اى مردم ،\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nوصيّتم را بشنويد : هر كس به من ايمان آورده و پيامبريم را تصديق نموده و اذعان دارد كه من فرستادهء خدايم ، پس او را سفارش ميكنم كه به ولايت علىّ ابن ابى طالب اعتراف كند و فرمانبردار وى باشد و مقام رهبرى او را تصديق نمايد ، پيروى على پيروى من و خدا است ، من مطلب حق را به شما ابلاغ كردم و موظّف است هر فرد حاضر در اين مجلس كه اين مطلب را به كسانى كه غائب‌اند برساند ، كه علىّ ابن ابى طالب پرچم هدايت است پس هر كس در پىگيرى از اين لواى ارشاد كوتاهى بورزد گمراه مىشود و هر فردى از اين رايت حق پيشى گيرد ، بسوى آتش سبقت جسته است هر فردى از پس اين پرچم به طرف راست منحرف شود هلاك مىشود و آن كس كه سمت چپ را بگيرد گمراه مىگردد ، از خدا توفيق و مدد ميجويم . آيا شنيديد ؟ . همگى همصدا عرضه داشتند : بلى *\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n\r\nسخنرانى آن حضرت در حال بيمارى :\r\nهان اى جماعت مردم ، همچنان كه احساس كرده‌ايد مرگ من فرا ميرسد ، هر كس را كه من وعده دادم چيزى عطاء كنم ، بنزد من بشتابد تا وعده‌ام را وفاء كنم ، و آن كس كه بر من دينى دارد مرا اخبار كند كه بپردازم ، اى مردم ، هيچ چيز بين خلق و خالق ، موجب اعطاء مرحمتى يا بر طرف شدن عذابى نمىشود مگر كردار نيكو ، اى مردم ، هيچ كس به سبب ادّعاء و آرزو نجات نمىيابد ، . . .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nسوگند به آنكه مرا از روى حقيقت بمقام پيامبرى برانگيخته است ، هيچ عامل نجاتى وجود ندارد مگر عمل نيكوئى كه با رحمت پروردگار توأم شود ، من كه پيغمبر خدايم اگر معصيت پروردگار را انجام دهم ، مورد عقاب خداوند واقع خواهم شد ، بار خدايا آيا حقّ را رسانيدم ؟ *\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nآخرين سخنرانى پيغمبر اكرم صلّى اللَّه عليه و آله :\r\nاى مردم ، من در ميان شما دو شيء گرانمايه گذاردم ، « سپس ساكت شد ، مردى ايستاد و عرضه داشت يا رسول اللَّه ، آن دو شيء گرانمايه كدامند ؟ پيغمبر اكرم ( ص ) به طورى غضبناك شد كه رنگ صورت مباركش گلگون گشت ، سپس غضبش فرو نشست » سپس فرمود : من كه گفتم تصميم داشتم كه آن دو شيء را بيان كنم ولى عقده گلويم را گرفت و نتوانستم ،\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nو علّت اين عقده چيزى است كه يك سر آن بدست خدا است ( كه قضا و قدر الهى باشد » و يك سر آن بدست شما مردم است و با وى چنين و چنان رفتار ميكنيد ( كه از هيچ گونه تجاوز و بيداد باك نخواهيد داشت ) بدانيد كه ثقل اكبر قرآن و ثقل اصغر اهل بيت من است ، قسم به خدا آنچه بشما ميگويم حقيقت دارد ، مردانى در اصلاب اهل شرك وجود دارند كه من به آنها از بسيارى از شما اميدوارترم ، سپس فرمود سوگند به خدا اهل بيت مرا دوست ندارد بنده‌اى مگر اينكه خدا روز قيامت به او نورى عطاء ميفرمايد تا اينكه در ساحل حوض كوثر بنزد من برسد ، و آن كس كه نسبت به اهل من كينه بورزد ، از رحمت خدا در روز قيامت محجوب است *\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\nسخنرانى آن حضرت در برترى دادن على عليه السّلام بر سايرين\r\nامام باقر عليه السّلام از جابر بن عبد اللَّه انصارى نقل فرموده است كه رسول خدا ( ص ) فرمود : جبرئيل بر من فرود آمد و گفت خداوند امر ميفرمايد در ضمن خطبه و سخنرانى ، فضائل على ع را براى اصحاب خود بيان كن و آنان موظّفند كه اين مطالب را به افراد بعد از خود هم برسانند ، خداوند دستور داده كه عموم فرشتگان در اين جلسهء سخنرانى تو شركت كنند و مطالبى را كه ميفرمائى بشنوند ، و خداوند وحى فرستاده كه هر كس در مورد على ع با تو مخالفت كند مستحقّ آتش و عذاب خدا است و آن كس كه در اين مورد فرمانبردار تو باشد نعمت و بهشت به دو تعلّق دارد ، و لذا پيغمبر ( ص ) امر فرمود منادى بسيج عمومى اعلام كند ، مردم همه جمع شدند ، آن حضرت بر منبر فراز آمده\r\nاوّل استعاذه كرد و سپس فرمود :\r\nهان اى مردم ، من مژده رسان و ترساننده‌ام ، من پيامبر امّى هستم ، من از طرف خداوند عزّ و جلّ به شما ابلاغ ميكنم در مورد مردى كه گوشت او گوشت من و خون او خون من است ،\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nكه آن شخص نگهبان دانش است و او كسى است كه خداوند از ميان اين امت و ملّت اسلام او را برانگيخته و اختيار فرموده و وى را هدايت كرده و ولايت بخشيده است ، من و او را خداوند آفريده ، مرا به پيامبرى فضيلت داده و وى را به معرّفى كردن من برترى داد ، مرا خداوند شهر علم و او را دروازهء آن قرار داد ، وى را خداوند مخزن دانش واقع ساخت كه احكام از او اقتباس شده است و او را به وصيّت و جانشينى اختصاص داد و امر ولايتش را ظاهر ساخت ، مردم را از دشمنى با وى ترسانيد و به ولايت و دوستيش افراد را مقرّب نمود و شيعيانش را آمرزيد ، تمام مردم را فرمان داد كه فرمانبردارش باشند و خداوند فرمود هر كس به او دشمنى بورزد ، با من دشمنى نموده . . .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nو آن كس كه او را دوست بدارد مرا دوست داشته است ، كينه‌توز وى با من عداوت نموده ، و هر كس كه با او مخالفت كند با من مخالفت كرده است آن كس كه او را معصيت كند . در مقابل كبريائى من عصيان ورزيده است ، فردى كه او را اذيّت كند مرا اذيّت كرده و آن كس كه به دو بغض بورزد با من كينه‌توزى كرده است ، هر كس به او عشق بورزد به من محبّت ورزيده ، و آن كس كه او را اراده كند مرا اراده كرده است و كسى كه با او مكر كند با من كيد و شيطنت نموده است و هر شخصى كه او را يارى كند مرا يارى كرده ، اى مردم آنچه خدا به شما فرمان داده بشنويد و اطاعت كنيد ، من شما را از عقاب پروردگار مىترسانم ، در آن روزى كه - هر كس نتيجهء كردار نيكوئى كه بجا آورده مىيابد\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nو دوست دارد بين او و كردار بدش فاصلهء بسيار دورى بود و خداوند شما را از خودش ترسانيده است ، سپس پيغمبر ( ص ) دست على امير المؤمنين عليه السّلام را گرفت و فرمود : اى مردم اين شخص مولاى مؤمنين است و حجّت پروردگار بر عموم آفريدگان مىباشد ، اين على فردى است كه با كفّار مبارزه مىكند ، بار خدايا من حقّ مطلب را رساندم و اين جمعيّت بندگان تو هستند ، و تو توانائى دارى كه آنها را اصلاح فرمائى ، خداوندا برحمتت ايشان را اصلاح فرما ، اى مهربانترين مهربانان . طلب آمرزش ميكنم براى خودم و براى شما *\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\nسخنرانى آن حضرت در خلافت على عليه السّلام بروايت عامّه\r\nابن مغازلى شافعى در مناقب خود از ابن امراه زيد بن ارقم در تتمهء روايتى نقل مىكند كه پيغمبر اكرم فرمود :\r\nستايش به خدائى اختصاص دارد كه ما او را مىستائيم و از او يارى ميجوئيم و به دو ايمان داريم و در شئون زندگى به او توكّل ميكنيم و از بديهاى خودمان و زشتيهاى كردارمان به وى پناه ميبريم آن خدائى كه اگر كسى را گمراه كند هيچ قدرتى نيروى هدايت او را ندارد و اگر فردى را هدايت فرمود عاملى نمىتواند او را گمراه سازد گواهى مىدهم كه خدائى بجز پروردگار يكتاى بىشريك وجود ندارد گواهى مىدهم كه محمّد بنده و فرستادهء او است اى مردم ، هر پيغمبرى به اندازهء نصف عمر پيغمبر پيشين خود عمر كرده است . . .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nو عيسى بن مريم مدّت چهل سال در بين قبيله‌اش مردم را ارشاد ميكرد ، و هم اكنون بيست سال از دوران بعثت و پيامبرى من ميگذرد و روى اين حساب هنگامهء رحلت من فرا رسيده و به همين زودى بايد از اجتماع شما مسلمين جدا شوم ، بدانيد كه من هم مسئولم و شما هم مسئوليد ، آيا من ابلاغ رسالت كردم ، چه ميگوئيد ؟\r\nسخن رسول اللَّه به اينجا كه رسيد از هر طرف افراد حركت كردند و جواب دادند : گواهى ميدهيم كه تو بندهء خدا و پيامبر او هستى و رسالت وى را ابلاغ كردى و در راه تبليغ آن مجاهده نمودى و مردم را به اجراء فرمان الهى وادار كردى و تا آخر عمرت به پرستش پروردگار اشتغال داشتى ، خدا به تو پاداش دهد بهترين پاداشى كه يك پيغمبر از امّت خود برداشت مىكند ،\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nسپس رسول خدا ( ص ) فرمود آيا گواهى نميدهيد كه خدائى بجز خداى يكتاى بىشريك وجود ندارد و محمّد بنده و فرستادهء او است و بهشت و جهنّم حق است ، آيا به تمام آنچه در قرآن است ايمان نياورده‌ايد ؟ همگى گفتند بلى ، سپس فرمود شاهد باشيد كه من اين شهادت شما را تصديق كردم و شما هم شهادت مرا تصديق نموديد ، بدانيد كه من از پيش ميروم و شما هم از عقب من راهى را كه من رفته‌ام خواهيد آمد و به زودى در ساحل كوثر بر من وارد ميشويد و هنگامى كه مرا ملاقات كنيد ، از شما ميپرسم كه با ثقلين پس از من چه‌گونه رفتار نموديد ؟ راوى ميگويد ما نفهميديم مراد پيغمبر ص از ثقلين چيست ، مردى از مهاجرين حركت كرد ، عرضه داشت : پدر و مادرم فدايت باد . . .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nاى پيغمبر خدا ، مراد شما از ثقلين چيست ؟ رسول اللَّه فرمود : فرد بزرگ از آن دو شيء گرانمايه كتاب خدا است و آن رشتهء متّصلى است كه يك سرش بدست خدا است و سر ديگرش بدست شما مردم قرار گرفته است همواره به دو چنگ زنيد ، و فرد كوچك از آن دو چيز ، عترت من هستند آن كس كه به قبله رو كرده و نداى پيامبريم را اجابت نموده ، هيچ گاه فرزندان مرا نمىكشد و بدانها قهر و غضب نمىكند و در ايفاء حقّشان كوتاهى نمىورزد ، من اين عظمت را براى اين دو شيء گرانمايه از خداى مهربان و آگاه تقاضا كرده‌ام و او هم به من عطاء فرموده است ياور اين دو ، ياور من است و كوبندهء اين دو نابودكنندهء من محسوب مىشود ، دشمن اين دو دشمن من خواهد بود . . . و دوست اين دو ، دوست من است . .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nبدانيد هيچ ملّتى پيش از شما هلاك نشدند جز اينكه هلاكت آنها مرهون غلبهء خواسته‌هاى نفسانيشان بر خوشنودى پيغمبرشان بود ، و كسانى را كه بر پا دارندهء عدالت بود مىكشتند ، سپس دست على ع را گرفت و او را بلند كرد و فرمود : هر كس من مولاى او هستم ، على مولاى اوست و آن كس كه من بر او ولايت دارم ، على بر او ولايت دارد ، بار خدايا دوست بدار آن كس را كه على را دوست دارد ، و كسى را كه با وى دشمنى بورزد دشمن بدار « اين جمله را سه مرتبه تكرار فرمود » .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n\r\nسخنرانى آن حضرت در تعريف حوض كوثر :\r\nاى مردم من پيش از شما به جهان ابديّت مىشتابم و شما در ساحل حوض بر من وارد ميشويد آن حوضى كه بيش از مسافت بين بصرى و صنعاء مساحت دارد ، در اطراف ساحل آن ظروف نقره‌اى بعدد ستارگان آسمان موجود است هنگامى كه در كنار آن حوض مرا ملاقات كنيد من از شما در مورد رفتار با ثقلين سؤال ميكنم ، مراقب باشيد كه با آنها پس از من چه‌گونه رفتار مىكنيد ، فرد بزرگ از آن دو چيز پر ارج ، كتاب خدا است و آن رشته‌اى است كه يك سرش بدست شما و سر ديگر آن بدست خداست\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nبدان چنگ زنيد تا گمراه نشويد و آن را تبديل نكنيد ، فرد ديگر از آن دو شيء ، فرزندان من و افراد خانواده‌ام هستند ، خداوند مهربان و آگاه به من خبر داده كه اين دو از هم جدا نمىشوند تا آن هنگامى كه در ساحل حوض بر من وارد شوند ، اى گروه مردم گويا من در صبح قيامت در ساحل حوض منتظر ديدار شما هستم ، عدّه‌اى از شما بر من وارد ميشوند ولى ديگران را ملاقات نميكنيم ميگويم خدايا اينها از من و از امّت من بودند چرا به من ملحق نميشوند ؟ خداوند ميفرمايد اى محمّد آيا ميدانى آنها چه كردند ؟ پس از تو چندان طول نكشيد كه آنها به تيرگى جاهليّت گذشته‌شان برگشتند\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nسپس سه مرتبه فرمود « در مورد فرزندانم به شما توصيه مىكنم » سلمان ايستاد و عرضه داشت يا رسول اللَّه آيا از پيشوايان بعد از خودت كه از فرزندان تو هستند بما خبر نميدهى ؟ حضرت فرمود بلى ، رهبران بعد از من از فرزندانم هستند ، تعداد آنان به عدد نقباء بنى اسرائيل است و نه نفر از ايشان از صلب حسين مىباشند ، خداوند دانش و فهم مرا بدانها عطاء فرموده است شما به آنان چيزى نياموزيد زيرا آنان از شما داناترند ، از آنان پيروى كنيد زيرا ايشان با حق و حق با آنها آميخته است *\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n\r\nسخنرانى آن حضرت در مورد آگاهانيدن مردم :\r\nامام باقر عليه السّلام از جابر بن عبد اللَّه انصارى روايت ميفرمايد كه وقتى رسول اللَّه صلّى اللَّه عليه و آله از حجّة الوداع مراجعت فرمود در حالى كه بر ناقهء خود سوار بود از مقابل ما عبور فرمود و پس از سلام ايستاد و شروع به سخنرانى كرد : چيست ؟\r\nچرا مىبينم عشق جادوگرانهء اين جهان بسيارى از مردمان را فرا گرفته است گويا چنين مىپندارند كه در فرجام زندگى غير آنها مرگ قرار دارد و اجراء حقوق و وظائف فردى و اجتماعى بر دگران واجب شده است ، گويا سرگذشت مردگان پيش از خود را نشنيده و سرنوشتشان را نديده‌اند ، آيا پيشينيان آنها به راهى رفته‌اند كه به زودى برگردند ؟\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nگورهايشان منزلگاهشان قرار گرفته است و همين مردم ارث آنان را تصرّف كرده و بلعيده‌اند و در عين حال چنين گمان ميكنند كه در جهان براى هميشه پايدار خواهند بود ، هيهات آيا پسينيان از سرنوشت پيشينيان اندرز نمىگيرند يا پندى كه در كتاب خدا بدانها گوشزد شده فراموش كردند و يا خود را از نكبت هر فرجام زشتى مصون فرض ميكنند و از فرود آمدن باران بلا و حوادث مرگبار بر خود نمىهراسند خوشا به حال كسى كه خوف خدا او را از ترس از مردم مانع شود و عيوب خودش وى را از عيبجوئى برادران با ايمانش باز بدارد ، گوارا باد زندگى بر انسانى كه در مقابل خدا فروتنى ورزد ، و نسبت به آنچه پروردگار براى او حلال فرموده كناره‌گيرى اختيار كند ، امّا نه به آن درجه‌اى كه\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nاز روش من اعراض نمايد ، رنگارنگيهاى فريبندهء دنيا را به زير پا گذارد امّا نه بسر حدّى كه سنّت مرا تغيير دهد « 1 » از نيكان فرزندانم پيروى نمايد ، از گردنكشان متكبّر مادّه پرست آن كسانى كه افسار گسيخته بر خلاف روش من قانونگذارى ميكنند و به غير سنّت من عمل مينمايند تنفّر و بيزارى بجويد ، خوشا به حال مؤمنى كه بدون نافرمانى خدا ثروت بدست آورد و مسكينان و بىنوايان را دستگيرى نمايد ، گوارا باد زندگى بر آن بشرى كه با مردم خوش خلقى كند و ثروتش را در اختيار همگان گذارد و بدىاش بمردم نرسد خوشا به حال فردى كه ميانه‌روى كند و زيادى دارائيش را به ديگران ببخشد از ياوه‌گوئى خوددارى كند و از كردار زشت اجتناب نمايد *\r\n\r\n\r\n","description":"","footnote":"\r\n( 1 ) مراد پيغمبر اكرم ( ص ) از اين دو جمله اين است كه فرد با ايمان در ترك لذائذ دنيا نبايد در حدّ تفريط باشد كه حتّى سنّت و روش پيغمبر را تفسير بدهد مانند برخى از دغل بازان و پيروان مكتب خرافى كشكول و تبرزين كه خود را در ظاهر تارك دنيا معرّفى كرده ازدواج نمىكنند از حيوانى اجتناب مىنمايند و به رياضتهاى باطله مردم را فريفته و افكار را تحذير ميكنند و در باطن مجرى مهمترين برنامه‌هاى شبكه‌هاى جاسوسى قدرتهاى استعمارگرند .\r\n","page_name":" 217 ","page_number":217},
  {"content":"\r\n\r\n\r\nسخنرانى آن حضرت در بيان فضيلت ماه رمضان\r\nهان اى مردمان ، ماه خدا آميخته با بركت و مهربانى و آمرزش به شما رو آورده است ، ماهى كه در نزد خدا از تمامى ماهها برتر است روزهاى آن با فضيلت‌ترين ايّام و شبانگاهانش برترين شبها است ساعتهاى اين ماه افضل ساعات است اين ماهى است كه عموم شما به مهمانى پروردگار در اين ماه دعوت شده‌ايد و مورد تكريم خداوندى قرار گرفته‌ايد ، در اين ماه نفسهايتان تسبيح الهى محسوب مىشود ، . . .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nو خواب و آسايشتان عبادت و پرستش پروردگار به حساب مىآيد ، در اين ماه كردارتان در دربار كبريائى پروردگار پذيرفته است و دعاهايتان مورد استجابت واقع مىشود ، با نيّت كامل و دل پاك از خداى خود مسألت داريد كه شما را در اين ماه به روزه گرفتن و تلاوت قرآن موفّق بدارد ، بدبخت آن فرومايه‌اى است كه در اين ماه بزرگ از آمرزش خداوند محروم بماند ، در گرسنگى و تشنگى آن ، گرسنگى و تشنگى روز قيامت را يادآور شويد به بيچارگان و درماندگان اجتماعتان تصدّق كنيد ، در مقابل بزرگان تعظيم نمائيد ، و نسبت به كوچكان مهربانى بورزيد ، به خويشاوندان خود پيوند كنيد ، زبان خود را از گفتار ناهنجار حفظ كنيد . . .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nو چشمان خود را در مقابل مناظر حرام فرو پوشيد ، از نغمات و سخنانى كه شنيدن آنها مجاز نيست گوشهايتان را فرو بنديد ، بفرزندان يتيم مردم رحم كنيد تا به يتيمان شما رحم كنند ، از گناهانتان توبه نمائيد ، در هنگام نماز دستهايتان را به دعاء بسوى دربار الهى برافرازيد آن هنگام با فضيلت‌ترين ساعات زندگى شما است كه خداوند با ديد محبّت در آن لحظه به بندگان نظر مىافكند ، كه هر گاه با او نيايش كنند اجابتشان كند ، و هر زمان او را صدا بزنند جوابشان دهد ، و هر وقت از وى مسألتى داشته باشند به استجابت رساند ، هان اى مردم ، جانهاى شما در گرو كردار شما است ، به سبب استغفار و طلب آمرزش ، جانهايتان را آزاد كنيد . . .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nپشت شما از بار گناهانتان سنگين است و با ادامه دادن سجده‌هايتان پشت خود را از بار وزر و معصيت سبك سازيد مردم ، به هوش باشيد آن خدائى كه ياد او بلند است بعزّت خود سوگند ياد كرده كه نمازگزاران و سجده‌كنندگان را عقوبت نفرمايد و حتّى آنان را در روز محشر از آتش دوزخ هم نترساند ، اى مردم هر كس در اين ماه روزه دارى را افطار دهد خداوند به او پاداش آزاد كردن بنده‌اى را عطاء ميفرمايد و گناهان گذشته‌اش را مىآمرزد ، عرض شد يا رسول اللَّه عموم ما توانائى نداريم كه ضيافت افطارى تشكيل دهيم ، پيغمبر ( ص ) فرمود : شما مىتوانيد با نصف خرما ، يا با يك جرعه آب افطارى دادن ، خود را از آتش دوزخ حفظ كنيد . . .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nاى مردم آن كس كه خوش خلق است اخلاق نيكويش گذرنامه‌اى است كه وى را از صراط عبور ميدهد در آن روزى كه گامها بر آن لرزان است ، كسى كه خدمتگزاران خود را در اين ماه از نظر انجام وظائف سبكبار سازد خداوند حساب روز قيامت را براى وى آسان گرداند و هر كس كه در اين ماه مردم از بدرفتاريش مصون باشند پروردگار او را از خشم خود در روز واپسين حفظ كند ، هر فردى كه يتيمى را در اين ماه گرامى بدارد خداوند او را روز قيامت گرامى ميدارد آن انسانى كه در اين ماه به خويشاوندانش پيوند كند خداوند رحمتش را در محشر به دو وصل مىنمايد و آن كس كه رشتهء وابستگى را با اقوامش در اين ماه بگسلد خداوند مهربانيش را در روز رستخيز از او قطع خواهد كرد ، آن شخصى كه در اين ماه نماز مستحبّى بخواند ، خداوند برات آزادى از آتش را براى وى مىنويسد . . .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nهر فردى كه واجبى را در اين ماه بجا آورد براى وى پاداش اداء هفتاد واجب است كه در ماه‌هاى ديگر انجام دهد ، آن كسى كه در اين ماه بر من زياد درود فرستد خداوند ميزان اعمالش را سنگين ميفرمايد در آن روزى كه كفّه‌هاى ترازوهاى اعمال سبك است ، هر كس كه در اين ماه يك آيه از قرآن تلاوت كند به او پاداش يك ختم قرآن در ماه‌هاى ديگر داده مىشود اى مردم ، درهاى بهشت در اين ماه باز است از خدا بخواهيد كه بر روى شما بسته نشود ، درهاى دوزخ در اين ماه بر روى شما بسته است ، از خدا مسألت داريد كه به رويتان باز نگردد ، شياطين در اين ماه مغلول و گرفتارند ، از خدا بخواهيد آنها را بر شما مسلّط نفرمايد . . .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nامير المؤمنين عليه السّلام ميفرمايد : سخن رسول اللَّه ( ص ) بدينجا كه رسيد از جاى حركت كردم و از حضرت پرسيدم با فضيلت‌ترين اعمال در اين ماه چيست ؟ رسول خدا صلّى اللَّه عليه و آله و سلّم فرمود يا ابا الحسن برترين كارها در اين ماه اجتناب از محرّمات خدا است ، سپس پيغمبر ( ص ) شروع كرد گريه كردن ، من سؤال كردم يا رسول اللَّه چه چيز تو را به گريه درآورد ؟ رسول اللَّه صلّى اللَّه عليه و آله فرمود : من گريه مىكنم براى حادثه‌اى كه در اين ماه بر تو فرود مىآيد ، گويا تو را مىبينم كه به سوى پروردگارت نماز ميگذارى و بدبخت‌ترين افراد جهان ، نابكارتر از پىكنندهء ناقه ، ضربه‌اى بر فرق سرت فرود مىآورد كه محاسن تو را خضاب خواهد كرد . . .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nامير المؤمنين عليه السّلام مىفرمايد : عرضه داشتم يا رسول اللَّه ( ص ) آيا در اين حالت ، دين من از گزند شيطان ، سالم خواهد بود ؟ پيغمبر ص فرمود آرى در اين هنگام دينت سلامت است ، يا على هر كس ترا بكشد مرا كشته ، هر كس به تو كينه بورزد با من عداوت نموده و آن كس كه به تو دشنام دهد مرا دشنام داده است ، تو نسبت به من مثل خود من هستى ، روان تو جان من است خميرهء تو از طينت وجود من است ، خداوند من و تو را آفريد و من و تو را برگزيد ، مرا براى مقام پيامبرى انتخاب كرد و تو را به مقام امامت نصب فرمود ، آن كس كه امامت تو را انكار كند ، پيامبرى مرا انكار نموده است . . .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nيا على تو جانشين من و پدر فرزندانم و همسر دخترم هستى و خليفهء من بر امّتم در زندگى و مرگم ميباشى ، فرمان تو فرمان من است و نهى تو نهى من است ، سوگند بخدائى كه مرا به پيامبرى برگزيده و بهترين جهانيان قرار داده است تو حجّت خدا بر آفريدگان او هستى ، و امين سرّ پروردگارى ، و بر بندگان خليفة اللّهى * « پايان »\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n\r\nسخنرانى آن حضرت در روز جمعه آخر ماه شعبان :\r\nامام باقر عليه السّلام روايت فرموده كه پيغمبر اكرم ( ص ) در جمعهء آخر ماه شعبان\r\nپس از ستايش و ثناى خداوند فرمود : اى مردم ماهى بر شما سايه افكنده است كه در آن ماه شبى است كه از هزار ماه نيكوتر است ، و آن ماه رمضان است ، پروردگار روزهء اين ماه را واجب فرمود و عبادت و به پا داشتن نماز را در يك شب اين ماه برابر با عبادت هفتاد شب ماه‌هاى ديگر قرار داده است ، آن كس كه در اين ماه كردار نيكى از امور مندوب و مستحبّ بجاى آورد آفريدگار پاداش انجام واجبى را به وى عطاء ميفرمايد . . .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nو هر كس كه واجبى از واجبات الهى را در اين ماه تأديه كند پاداش اداء هفتاد فريضه در ماه‌هاى دگر به دو عنايت ميگردد ، اين ماه ماه شكيبائى است و پاداش شكيبائى بهشت است اين ماه ماه مواسات و برابرى است و ماهى است كه خداوند در روزى افراد با ايمان مىافزايد ، آن كس كه در اين ماه مؤمن روزه‌دارى را افطار دهد براى وى پاداش آزاد كردن بنده‌اى در دربار كبريائى پروردگار منظور مىشود و گناهان گذشته‌اش مورد آمرزش قرار ميگيرد - عرض شد يا رسول اللَّه ص عموم ما مسلمين توانائى نداريم كه ضيافت افطارى تشكيل دهيم - حضرت فرمود :\r\nخداوند تبارك و تعالى كريم است ، همين ثواب را به آن كس كه به يك جرعه شير\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nيا آب گوارا يا چند دانه خرما روزه دارى را افطار دهد ، عطاء ميفرمايد ، آن كس كه وظائف خدمتگزاران و بندگان خود را در اين ماه سبك سازد خداوند در مورد محاسبهء وى در قيامت تخفيف عنايت مىكند اين ماهى كه اوّلش رحمت و ميانه‌اش آمرزش و انتهايش استجابت دعا و آزادى از آتش است ، در اين ماه شما از چهار خصلت بىنياز نيستيد كه به سبب دو خصلت آن خداوند خوشنود مىشود ، و آن گواهى دادن به يكتائى خدا و پيامبرى من است ، و دو خصلت ديگر كه در تمام عمر ناچاريد به آن متّصف باشيد ، يكى خواستار شدن حوائج از خداوند به ضميمهء عافيت است و ديگر پناهنده شدن به وى از آتش دوزخ . پايان\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n\r\nسخنرانى ديگرى از آن حضرت در مورد ماه رمضان :\r\nامام باقر عليه السّلام روايت فرموده كه سه روز مانده به آخر شعبان ، پيغمبر اكرم صلّى اللَّه عليه و آله در سخنرانى خود\r\nپس از ستايش و ثناى خداوندى چنين فرمود : اين ماهى است كه سرور ماهها است براى شما فرا ميرسد در اين ماه شبى است كه از هزار ماه نيكوتر است ، درهاى دوزخ در اين ماه بسته مىشود و درهاى بهشت گشوده ميگردد ، هر كس اين ماه را درك كند و مورد آمرزش پروردگار قرار نگيرد خداوند او را از رحمت خويش دور گردانيده است و آن كس كه والدين خود را درك كند و به وسيلهء خدمتگزارى آنان وسائل آمرزش گناهانش فراهم نشود ، نيز مورد تبعيد پروردگار قرار گرفته است و هر فردى كه نام مرا بشنود و به وسيلهء درود فرستادن بر من مورد نصرت الهى واقع نشود ، دور افتاده از رحمت خدائى محسوب شده است\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n\r\nسخنرانى آن حضرت در پند آموزى :\r\nاى مردم پيش از آنكه بميريد ، بسوى خدا بازگرديد و پيش از آنكه گرفتار شويد ، به كردار نيكو مبادرت ورزيد ، رابطهء بين خود و خدا را اصلاح كنيد تا نيكبخت شويد ، بر بينوايان تصدّق بسيار دهيد تا خداوند به شما روزى دهد ، امر به معروف كنيد تا از حوادث نكبت بار مصون بمانيد ، نهى از منكر نمائيد تا در مقابل عوامل فنا و پريشانى زندگى يارى شويد ، اى مردم زيرك‌ترين شما آن كسى است كه بيشتر به ياد مرگ باشد ، و محتاطترين شما در زندگى فردى كسى است كه بيشتر آمادهء مردن گردد\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nبدانيد كه كناره‌گيرى از زندگى فريبندهء « دنيا » و رو آوردن به خانهء هميشگى « آخرت » و توشه بردارى براى منزلگاه قبر ، و تهيّه ديدن براى روزگار برانگيخته شدن « قيامت » نشانهء عقل است . پايان\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\nسخنرانى آن حضرت در اندرز به مسلمين\r\nاى مردم ، در مسير زندگى به سوى هدفهائى رهسپاريد كه ناچار بدانها ميرسيد و براى اين سفر دنياى شما پايانى است كه بدان منتهى خواهيد شد ، فرد با ايمان بين دو موجود ترسناك به سر ميبرد يكى آن روزى كه از عمر او گذشته و نميداند كه خدا در بارهء كردارش در اين گذشته چه گونه حكم مىكند ، و ديگر آن روزگار آينده‌اى است كه نميداند بر سر او چه مىآيد ، بندهء خدا بايد از توانائيش براى خويشتن بهره‌بردارى كند و از دنيايش براى آخرتش توشه بردارد و از جوانيش براى روزگار فرتوتى و پيرى اندوخته كند و از دوران سلامتى خود براى هنگام بيمارى و از زندگى براى مرگش تحصيل كند ، سوگند به آن كس كه جانم به دست اوست پس از مرگ عاملى كه انسان بدان خدا را راضى كند وجود ندارد و بعد از دنيا منزلگاهى بجز بهشت و آتش موجود نيست\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n\r\nو نيز سخنرانى آن حضرت در پند و اندرز :\r\nاى مردم ، هيچ بندهء خدائى از مسلمين محسوب نمىشود مگر آنگاه كه مردم از دست و زبان او بسلامت باشند و نيز به رتبهء افراد با ايمان نميرسد مگر آن هنگامى كه برادر مؤمن او از آزارهاى وى ، و همسايگانش از ستيزه‌جوئيهاى او ايمن باشند ، هيچ بندهء خدائى از پرهيزگاران شمرده نمىشود مگر وقتى كه كردار مباح و مجاز را ترك كند براى اينكه اعمال ممنوعه و حرام از او سر نزند ، اى مردم آن مسافرى كه از بيتوته در منزلگاه خائف است شب به راه خود ادامه ميدهد و آن كس كه شب‌پيمائى كند به مقصد مىرسد\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nاى مردم ، نتيجهء كردار خود را آن هنگامى خواهيد شناخت كه پروندهء اجل شما پيچيده شود اى مردم ، نيّت مؤمن بهتر از عمل او و نيّت فاسق بدتر از كردار و فسق اوست « 1 » *\r\n\r\n\r\n","description":"","footnote":"\r\n( 1 ) در بارهء اين جملهء پيغمبر اكرم ( ص ) توجيهات متعدّدى به نظر ميرسد : اوّل : اينكه ممكن است عمل مؤمن و عبادت وى شائبهء رياء و سمعه داشته باشد ، بخلاف نيّت كه در آن رياء تحقّق نمىپذيرد . - دوم ، اينكه در بعضى از موارد عبادت و اعمال نيكوى افراد براى آنان عجب و خودبينى ايجاد مىكند ولى اگر فرد مؤمنى نيّت كردار نيك داشته باشد و توفيق عمل به آن پيدا نكند ، در خود احساس حقارت و خجلت مىنمايد و اين حالت شرمندگى در نزد خدا از خود آن عمل محبوبتر است . سوم : شايد مراد اين باشد كه نيّت عمل خير بهتر است از نفس عملى كه ناتمام بماند و ناقص انجام شود . چهارم : ممكن است مراد از نيّت ، قصد قربت ، و مراد از عمل ، عمل مجرّد از قصد تقرّب باشد ، و همين توجيه در مورد نيّت فاسق هم جارى است يعنى نيّت دشمنى و معاندت با خدا كه در ضمير فاسق است بمراتب از عمل و كردار وى كه ضرر اجتماعى يا معنوى دارد بدتر است . پنجم : بعضى گويند در مورد جريان خاصّى از آن حضرت صادر شد و آن اين است كه در اطراف مدينه پلى كه در جادّهء عمومى بود خراب شد ، يكى از افراد مسلمان تصميم گرفت آن پل را بسازد ، قبل از اينكه وى اقدام كند ، يك فرد يهودى آن پل را ساخت ، رسول اكرم ( ص ) فرمود : نيّت اين مؤمن بهتر است از عمل آن كافر . ششم : اينكه نيّت بمنزلهء روح و عمل همانند جسم است ، همچنان كه قوام بدن به روان است پايدارى عمل هم به نيّت است لذا نيّت مؤمن بهتر از عمل او و تصميم فاسق بدتر از كردار او است . هفتم : اينكه نيّت انتهاء ندارد ولى عمل محدود و متناهى است ، هر فرد مؤمن تصميم دارد تا ابد هم اگر زنده بماند عمل خير انجام دهد ، اين نيّت انتهائى ندارد ، اما عمل وقتى انجام گرفت تمام شده است ، و همچنين فاسق مصمّم است كه اگر در جهان مخلّد باشد همواره مخالفت خدا و دين نمايد ، امّا فسق او به صرف انجام گرفتن پايان مىپذيرد .\r\n","page_name":" 235 ","page_number":235},
  {"content":"\r\n\r\n\r\nاز سخنرانيهاى آن حضرت است\r\nاى مردم ، به وظائفى كه مكلّفيد در مورد اصلاح آخرتتان رو آوريد و از امور مادّى دنيايتان كه قبلا تضمين شده است اعراض كنيد « 2 » ، اعضاء و جوارحى را كه با نعمت الهى پروريده شده ، در مورد خشم خداوند به كار نبريد اشتغال روزمرّهء خود را در تحصيل آمرزش خداوند قرار دهيد و همّت خويشتن را در نزديك شدن بفرمانبردارى از پروردگار صرف كنيد\r\n\r\n\r\n","description":"","footnote":"\r\n( 2 ) عموم نيازمنديهاى مادّى انسان كه مربوط به زندگى دنيوى اوست به وسيلهء پروردگار تضمين شده همچنان كه در قرآن ميفرمايد : وَ مَنْ يَتَّقِ اللَّهَ يَجْعَلْ لَهُ مَخْرَجاً وَ يَرْزُقْهُ مِنْ حَيْثُ لا يَحْتَسِبُ امّا شئون معنوى و اخروى را بايد خود انسان تحصيل كند آنچنان كه خدا ميفرمايد : وَ أَنْ لَيْسَ لِلْإِنْسانِ إِلَّا ما سَعى وَ أَنَّ سَعْيَهُ سَوْفَ يُرى .\r\n","page_name":" 236 ","page_number":236},
  {"content":"\r\n\r\nآن كس كه در اين جهان به فكر بهره‌بردارى از دنيا باشد ، در آخرت بهره‌اى ندارد ، هر كس كه در پى تأمين زندگى اخروى برود هم در آخرت و هم در دنيا بهره‌بردارى مىكند .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n\r\nسخنرانى آن حضرت در پند و اندرز :\r\nاى مردم ، زندگانى مادّى دنيا شما را از حيات جاويد آخرت باز ندارد ، خواهشهاى نفسانيتان را بر فرمانبردارى از خدايتان مقدّم نداريد و ايمانتان را وسيلهء نافرمانى پروردگارتان قرار ندهيد « 3 » پيش از آنكه مورد محاسبهء پروردگار واقع شويد به حساب خودتان برسيد ، براى رستگارى در قيامت و پايگاه حساب خدا وسائلى تهيّه نمائيد قبل از آنكه به عذاب خداوندى گرفتار شويد ، و پيش از آنكه به سختى افتيد براى مسافرت خود زاد و توشه برگيريد قيامت و رستخيز ايستگاه دادگرى و قضاوت به حق و پرسش از واجبات است\r\n\r\n\r\n","description":"","footnote":"\r\n( 3 ) يعنى ايمان شما موجب غرور نشود كه بدان اميدوار باشيد و هر نوع نافرمانى خداوند را مرتكب شويد .\r\n","page_name":" 238 ","page_number":238},
  {"content":"\r\n\r\n\r\nجمله‌اى چند از سخنرانى آن حضرت :\r\nاى مردم از آن كسان نباشيد كه مورد فريب لذّت زودگذر دنيا قرار گرفته‌اند ، و اطمينان بخشى اين جهان آنان را فريفته و نيرنگ گيتى ايشان را به شهوت‌پرستى واداشته است ، در منزلگاه بدى سكونت گزيده‌اند خانه‌اى كه زودگذر و دامگاه انتقال است ، شما نسبت به زندگى گذشتهء دنياتان همانند سواره‌اى هستيد كه فرود آمده باشد يا شيرى كه از پستان دوشيده شده باشد پس چه فرازى را مىپيمائيد و چه موجودى را انتظار مىكشيد ، سوگند به خدا آنچه تا كنون بر شما گذشته گويا در دنيا به وجود نيامده است ،\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nامّا آنچه در آخرت برايتان پيش آيد ثابت خواهد بود ، پس براى آن زندگى كه ناچار بدان منتقل ميشويد تهيّه ببينيد ، و براى سفر نزديك خود توشه فراهم كنيد ، بدانيد هر فردى بر آن بساطى كه پيش فرستاده وارد مىشود و نسبت به آنچه در دنيا بجا گذارده پشيمان مىشود .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n\r\nگفتارى چند از سخنرانى آن حضرت :\r\nآيا آنهائى را كه در بحبوحهء قدرت گرفتند و در عين آرامش آنان را به سختى از اين جهان بردند ، نديديد ؟\r\nمردمانى كه پيوسته بىبند و بار به شهوت‌پرستى گرائيده بودند تا آنگاه كه مأمورين پروردگارشان بر آنها فرود آمده و آنان را در دل خاك ناپديد كردند نه به آرمانهاى خود رسيدند و نه بگذشته‌شان برگشتند ، بر كردار خود وارد شدند و نتيجهء رفتارشان براى آنها پشيمانى بار آورد در حالى كه ندامت آنان را بىنياز نميكند زيرا قلم نويسنده خشكيد و آنچه بايد بنويسد نوشت ( دوران عمل پايان پذيرفت ) خدا رحمت كند مردى را كه كردار نيك پيش فرستد و نيّتش را براى خدا محكم گرداند گفتار راست بگويد و بر خواسته‌هاى نفسانى خود مسلّط باشد فرمان شهوتش را زير پا گذارد تا او را هلاك نكند *\r\n\r\n","description":"","footnote":"","page_name":" 241 ","page_number":241},
  {"content":"\r\n\r\n\r\nسخنرانى آن حضرت در مورد ارشاد امّت\r\nاى مردم ، سخن حكيمانه و فرزانه نزد نااهل نگوئيد كه نسبت به آن ستم كرده‌ايد ، و دانش را از اهلش مضايقه نكنيد كه بدانها ظلم نموده‌ايد ، از ستمگر پىگيرى نكنيد تا فضيلتتان از بين نرود ، در كردار خويشتن ريا و خودنمائى را در نظر نگيريد تا عملتان باطل نشود ، از انفاق موجودى ثروتتان خوددارى نكنيد كه خير شما كم مىشود ، اى مردم امور عالم بر سه قسم است : 1 - امورى كه رشد و نيكى آنها آشكار است ، از آنها پيروى كنيد ، 2 - موضوعاتى كه فساد آنها پديدار است ، از آنها اجتناب كنيد ،\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n3 - امورى كه صلاح و فساد آنها مشخّص نيست ، در مورد آنها به خدا مراجعه كنيد و از او فرمان بگيريد ، اى مردم آيا خبر ندهم از دو مطلبى كه ارتكاب آنها آسان و پاداش آنها بزرگ است و در قيامت هيچ عملى به خوبى آنها نيست : « 1 - طول سكوت ، 2 - خوشرفتارى با مردم » *\r\n\r\n","description":"","footnote":"","page_name":" 243 ","page_number":243},
  {"content":"\r\n\r\n\r\nسخنرانى آن حضرت در يكى از دو عيد فطر و اضحى :\r\nدنيا خانهء گرفتارى و منزلگاه رنج و سختى است ، ارواح سعادتمندان از اين جهان كنده شده است ، و دست تيره‌بختان از اين خانه به اكراه قطع شده است ، خوشبخت‌ترين مردم كسى است كه از اين عالم بيشتر اعراض كند ، و گرفتارترين مردم در اين جهان فردى - است كه به دو بيشتر عشق ورزد ، آن كس كه بدين معشوقهء فريبا دل بندد مورد خيانت آن قرار خواهد گرفت و هر كس كه از وى فرمانبردارى كند ، او را گمراه مىسازد ،\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nرستگار شخصى است كه از اين خانه دل برگيرد ، و نكبت بر آن انسانى است كه به دو دل بندد ، خوشا به حال بنده‌اى كه در اين خانه از خدا بترسد و بازگشت و توبهء خود را به دو عرضه بدارد ، بر شهوت خويشتن غالب گردد و پيش از اينكه دنيا او را به آخرت تحويل دهد چشم باز كند و خود را در ناف وحشتناك سياه و تيرهء زمين ببيند ، آنجا توانائى ندارد كه بر كردار نيك خود بيفزايد و از اعمال شومش كم كند ، سپس از دل خاك خارج مىشود و قدم در محشر مىگذارد ، يا به بهشت ميرود كه نعمت و لذّتش هميشگى است و يا در آتش قدم مىگذارد كه عذابش پايان ندارد *\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n\r\nسخنرانى آن حضرت در مورد مصائب آيندهء اسلام\r\nاى جمعيّت مسلمانان به پا خيزيد ، آماده شويد ، كوشش كنيد ، سفر نزديك است توشه برداريد مقصد مسافرت دور است ، بار خود را سبك كنيد زيرا درّه‌هاى پر پيچ و خم در پيش داريد كه فقط سبكباران از آنها مىگذرند ، اى مردم ، قبل از فرا رسيدن قيامت ، اتّفاقات سخت و هراسهاى بزرگ و زمان دشوارى در پيش است كه در آن زمان ستمكاران صاحب اختيار و جنايتكاران زمامدار امور مىشوند ،\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nكسانى كه امر به معروف كنند مورد ستم قرار مىگيرند و افرادى كه نهى از منكر نمايند منكوب خواهند شد ، در آن هنگام ايمان تهيّه كنيد ، و دندان شكيبائى بر هم بفشريد ، به كردار نيكو پناهنده شويد و بدان ناگواريها تن در دهيد تا به نعمت هميشگى برسيد *\r\n\r\n","description":"","footnote":"","page_name":" 247 ","page_number":247},
  {"content":"\r\n\r\n\r\nسخنرانى آن حضرت در بىوفائى دنيا :\r\nاى مردم ، دنيا خانه غصّه و اندوه است نه خانه شادى و سرور ، خانهء ناامنى و بىقرارى است نه زندگى آرام ، آن كس كه دنيا را بشناسد ، در قبال خوشى آن شاد و در مقابل گرفتاريش غمنده نمىشود ، بدانيد كه خدا دنيا را منزلگاه بلا و آزمايش و آخرت را قرارگاه زيست و زندگى آفريده است ، بلاى دنيا را سبب پاداش آخرت ، و اجر اخروى را نتيجهء گرفتارى و بلاى دنيا قرار داده است در دنيا از انسان ميگيرد براى اينكه در آخرت به وى عطاء كند و در اين جهان بلاء ميدهد تا در آن جهان جزا دهد ،\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nدنيا زودگذر و دامگاه انقلاب است ، از شيرينى شير پستان اين مادر نابكار اجتناب كنيد تا به تلخى از شير گرفتن وى مبتلا نشويد ، لذّت زودگذر جهان را ترك كنيد تا به غصّهء پس از آن گرفتار نشويد ، در آبادى چيزى كه قضاى الهى بر خرابى آن تعلّق گرفته كوشش نكنيد ، و به موجودى كه خدا دورى شما را از آن اراده فرموده ، دل نبنديد كه اگر چنين باشيد خشم وى را برانگيخته‌ايد و عقوبتش را سبك شمرده‌ايد .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n\r\nسخنرانى آن حضرت در مورد آگاهانيدن ملّت\r\nاى مردم ، از خدا آن چنان كه حقّ پرهيزگارى است بهراسيد و در مقام تحصيل خوشنودى وى كوشش كنيد و يقين كنيد كه دنيا محلّ نيستى و آخرت دار زندگى و هستى است ، آنچنان براى زندگانى بعد از مردن فعّاليّت كنيد كه گويا در دنيا نبوده و همواره در جهان آخرت بسر مىبريد ، اى مردم ، اهل دنيا در اين صحنهء گيتى مهمان‌اند و آنچه در دست دارند عاريه و امانت است و ناچار مهمان بايد از مهمانخانه كوچ كند و اجناس عاريه را به صاحبانش مسترد دارد ، بدانيد دنيا سفرهء گسترده‌اى است كه نيك و بد بر سر آن متنعّم‌اند\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nو جهان آخرت ميعادگاه درستى است كه پادشاه دادگستر و توانائى در آن حكومت مىكند ، و خدا رحمت كند فردى را كه در خود بنگرد و تا هنگامى كه مهارش رها شده و زمام اختيارش به روى گردنش افتاده و هنوز اجلش به سر نيامده و مهلت كردارش منقطع نشده است ، براى سكونت در گورش مجهّز گردد *\r\n\r\n","description":"","footnote":"","page_name":" 251 ","page_number":251},
  {"content":"\r\n\r\n\r\nسخنرانى آن حضرت در اميدوار ساختن مردم\r\nسوگند به آن كس كه غير از او خدائى وجود ندارد ، هرگز خير دنيا و آخرت به فرد با ايمان عطاء نمىشود مگر آن هنگام كه بپروردگار ، خوش بين و اميدوار باشد و در عين خوش خلقى از غيبت مؤمن خوددارى كند سوگند به موجودى كه غير از او پروردگارى در جهان وجود ندارد خداوند بندهء مؤمن خود را بعد از توبه و استغفار عذاب نميكند مگر كه نسبت به پروردگار خويش بدبين و نااميد باشد و در عين بد خلقى ، غيبت افراد باايمان را انجام دهد ، قسم بخدائى كه بجز او آفريدگارى وجود ندارد هر بندهء باايمانى كه نسبت\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nبه خدا خوشبين باشد ، پروردگار نزد گمان او است ( خدا را درك كرده )\r\nزيرا خداوند كريم است و عموم خيرات و پاداش را به دست دارد ، حياء مىكند كه بندهء با ايمانش به دو حسن ظن بورزد ، و او آنچه خلاف گمان و اميد او است اظهار فرمايد ، گمانتان را به خدا نيكو سازيد و به دو رو آوريد *\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n\r\nسخنرانى آن حضرت در فتح مكّه :\r\n« هنگامى كه رسول اللَّه صلّى اللَّه عليه و آله با سپاه ده هزار نفرهء اسلام وارد شهر مكّه شد به درب كعبه ايستاد و در مقابل جمعيّت كافر و مسلمان اين سخنرانى را ايراد فرمود » :\r\nخدائى بجز خداوند يكتا و بىشريك وجود ندارد ، وعده‌اش راست است ، بنده‌اش را يارى فرموده ، عموم احزاب و دسته‌جات دشمن كه در مقابل من قيام كرده بودند منهزم ساخته است ، بدانيد تمام عناوين و شئونات زمان جاهليّت ، خونها و اموالى كه مورد ادّعاء و نزاع و گفتگو است همگى را به زير پا نهادم و فقط دو مقام به حال خود باقى است : 1 - نگهبانى خانه خدا - 2 - سقايت و آب دادن حجّاج « 2 » ، بدانيد آدمكشى از روى خطاء كه در اثر ضربات تازيانه و عصا انجام گيرد كشتار عمد محسوب مىشود و ديهء آن صد شتر است كه چهل رأس آن ولود ( آبستن ) باشد\r\n\r\n\r\n","description":"","footnote":"\r\n( 2 ) در زمان جاهليّت ، نگهبانى خانهء خدا با بنى عبد الدّار و اختيارات زمزم و آب دادن حجّاج با اولاد عبد المطّلب بود و به آن افتخار ميكردند ، هنگامى كه رسول اللَّه ص مكّه را فتح نمود عموم مقررات و عناوين جاهليّت را بر هم زد مگر اين دو عنوان كه به حال خود باقى بود .\r\n","page_name":" 254 ","page_number":254},
  {"content":"\r\n\r\nاى جمعيّت قريش ، خداوند ، خودبينى جاهليّت و برترىجوئى شما را به پدران آن زمان ، از بين برد مردم همه از آدم آفريده شده‌اند و آدم هم از خاك بوجود آمده است ، « آنگاه حضرت اين آيه را تلاوت فرمود : » اى مردم ما آفريديم شما را از يك مرد و يك زن و افراد شما انسان را به صورت احزاب و قبائل مختلف درآورديم براى اينكه يك دگر را بشناسيد ، گرامىترين شما نزد خدا پرهيزگارترين شما است ) اى جمعيّت قريش هم اكنون كه بشما دست يافتم فكر ميكنيد در مقابل جنايات گذشتهء شما چه واكنشى انجام خواهم داد ؟ همگى همصدا فرياد زدند : تو برادر بخشنده و فرزند برادر كريم مائى ، حضرت فرمود : برويد آزاد باشيد\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n\r\nسخنرانى آن حضرت در بارهء قرآن :\r\nستايش ويژهء خدائى است كه من او را مىستايم و در كارها از او يارى ميجويم ، از شرّ نفسهاى امّارهء خود و كردار ناشايستمان بدان خدا پناه مىبريم ، آنكه خدا او را راهنمائى كند به هيچ وسيله گمراه نمىشود و آن كس پروردگار گمراهش سازد هيچ نيروئى توانائى ارشاد وى را ندارد ، گواهى مىدهم بجز خداى يكتا و بىهمتا خدائى نيست ، نيكوترين گفتارها كتاب خدا است ، رستگار آن كسى است كه قرآن قلبش را زينت بخشيده و پس از كفر و ناشناسى وى را در اسلام داخل كرده است ،\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nو او در ميان تمام گفتارها كتاب خدا را اختيار كرده است . قرآن درست‌ترين داستانها و رساترين سخنان است ، اى مردم دوست بداريد آن را كه خدا را دوست دارد و از دل و جان به خدا محبّت بورزيد ، از سخنان پروردگار و ياد او خاطر خود را ملول و قلب خويش را سنگين نسازيد ، خدا را بپرستيد و چيزى را شريك وى قرار ندهيد ، آن چنان كه حقّ پرهيزگارى است از خدا بترسيد و با عشق خدائى به يك ديگر محبّت بورزيد ، سلام و رحمت خدا بر شما باد .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n\r\nسخنرانى آن حضرت در پند و اندرز :\r\nدر اوائل ورود به مدينهء طيّبه ، حضرت اين خطبه را انشاء فرمود :\r\nاى مردم ، وسائل آسايش زندگانى آخرت خود را پيش فرستيد ، سوگند به خدا هر كس از شما بميرد گوسفندانش را بىچوپان خواهد گذاشت ( 1 ) ، و مترجم و وكيلى نخواهد داشت كه از طرف وى دفاع كند و پرده‌اى هم نيست كه او را از ديدگاه پروردگار بپوشاند ، خداوند به او ميفرمايد : آيا پيامبرى بنزد تو نيامد كه تو را تبليغ كند آيا ثروت و دارائى در اختيار تو قرار ندادم ؟ چه چيز براى امروزت پيش فرستادى ؟ آنگاه او بجانب راست و چپ مىنگرد و براى خود چيزى نمىبيند ، . . .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nبه جلو نظر مىافكند به غير از دوزخ چيزى مشاهده نمىكند ، آن كس كه توانائى دارد با نصف خرما خود را از آتش فروزان حفظ كند ، پس انجام دهد ، و آن كس كه حتّى چنين قدرتى هم ندارد با گفتار پاك و مقدّس خود را حفظ نمايد ، در جهان آخرت كردار نيك ، ده برابر تا هفتصد برابر پاداش داده مىشود ، درود بر شما و بر رسول خدا باد *\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n\r\nسخنرانى آن حضرت در مورد فرمان به نماز جمعه :\r\nاى مردم ، پيش از آنكه بميريد ، بسوى پروردگار خود بازگرديد و قبل از اينكه گرفتار شويد ، به افعال نيك مبادرت ورزيد ، پيوند خود را با خدا به يادآورى پروردگار و صدقه دادن زياد ، محكم سازيد ، تا روزى شما فرود آيد و پاداش بگيريد و در امور زندگى مورد نصرت خداوند واقع شويد ، بدانيد كه خداوند نماز جمعه را در همين جا از هم اكنون تا روز رستخيز بر شما واجب فرمود ،\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nملّتى كه نماز جمعه را ترك كنند در حالى كه امام زمان ( عليه السّلام ) در بين آنان موجود است خداوند پراكندگيشان را جمع نفرمايد و در امور زندگى به آنان بركت ندهد ، آن كس كه تارك نماز جمعه باشد حجّش مقبول نيست و روزه و تصدّق او در درگاه خداوند پذيرفته نمىشود ، بدانيد ! افراد صحرا گرد ( مردم روستائى كه در قبيله و عشيرهء خود بجاى مانده‌اند ) نبايد بر مهاجرين ( افرادى كه به منظور ملازمت و همراهى رسول اللَّه ( ص ) از خاندان و دودمان و زندگى خويش دست كشيده‌اند ) امامت كند ، و فرد فاجر نبايد در نماز جمعه پيشواى مؤمن قرار گيرد مگر در صورتى كه سلطانى جائر ، آن فاسق را مجبور به حيازت اين مقام كند و مؤمنين به دو اقتداء نمايند و مردم از شمشير جائرانه يا تازيانه و ستم او بترسند *\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n\r\nسخنرانى آن حضرت هنگام آماده شدن براى قصاص :\r\nاى مردم ستايش ميكنم آن كسى را كه بجز وى خدائى وجود ندارد ، هنگامهء رحلت من از بين شما نزديك شده است ، آن كس را كه من بى جا و اشتباها تازيانه زده‌ام هم اكنون اين بدن من در اختيار اوست قصاص كند و هر كه را ناسزا گفته‌ام اينك تلافى كند ، و از هر فردى كه مالى را بىمناسبت مأخوذ داشته‌ام ، اين مال و ثروتم در اختيار اوست بازستاند ،\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nاز قدرت و شخصيّت من باك نداشته باشيد و اين دور از مقام من است كه هنگام قصاص و مطالبهء حق ، اعمال قدرت نمايم ، آن فردى از شما بيشتر مورد محبّت من است كه اگر حقّى بر من دارد از من بگيرد يا مرا حلال كند كه وقتى پروردگارم را ملاقات كردم آسوده خاطر باشم و گويا اين مقدار اظهار من كافى نيست و بايد بعد از اين هم مكرّر روى اين مطلب اصرار بورزم *\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n\r\nسخنرانى آن حضرت در كارزار بدر :\r\nمن وادار ميكنم شما را بدان چه خداوند شما را بر آن تحريص فرموده است و باز ميدارم شما را از آنچه پروردگار از آن نهى نموده است ، خداوندى كه شأنش بزرگ است به حق فرمان ميدهد و راستى را دوست دارد و بمردم نيكوكار بر حسب منزلتى كه نزد او دارند خير و نيكى عطاء مىكند و بر طبق همان عنايت خدادادى بر يك ديگر برترى ميجويند ، شما اى مسلمانان در منزلگاه حقّى فرود آمده‌ايد كه خداوند اين حق را از احدى نمىپذيرد مگر اينكه هدفش فقط خدا باشد ، . . . شكيبائى در پيش آمدهاى سخت و دشوار\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nاز چيزهائى است كه اندوه را بر طرف مىكند و انسان را از غصّه نجات مىبخشد ، به سبب صبر ، نجات آخرت درك مىشود ، اى مردم پيامبر خدا در ميان شما است بشما فرمان ميدهد و شما را از آنچه مورد خشم پروردگار است بر حذر ميدارد ، حياء كنيد از اينكه خداوند از بعضى از كارهاى امروز شما كه وى را به خشم مىآورد مطّلع گردد ، غضب پروردگار بزرگتر است از خشم شما بر يك ديگر ، اى مردم چشمتان به كسى باشد كه از روى كتاب خدا بشما فرمان ميدهد و آيات الهى را بشما مىنماياند و وسائل عزّت شما را بعد از ذلّت و خوارى فراهم مىكند ، و بدامن وى چنگ زنيد تا پروردگار از شما راضى شود ،\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nآفريدگار شما در پيش آمدها شما را امتحان مىكند تا استحقاق آنچه را كه از رحمت و آمرزش به شما وعده داده پيدا كنيد .\r\nوعدهء الهى حق و گفتارش راست و عذابش شديد و سخت است ، ما و شما براى خداى زنده و پايدار قيام كرده‌ايم و به دو به عنوان بزرگ پشتيبان پناهنده شديم ، پناهگاه پناهنده شديم ، پناهگاه ما اوست و به وى اعتماد داريم و بازگشت ما بسوى اوست *\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n\r\nسخنرانى آن حضرت در بيابان عرفات\r\nستايش ويژهء پروردگارى است كه من او را مىستايم و در كارها از او يارى ميجويم و از او طلب آمرزش مىكنيم به درگاه او باز ميگرديم ، از آزارهاى نفسى و كردار ناستودهء خود به وى پناه ميبريم ، آن را كه خدا هدايت كند گمراه‌كننده‌اى ندارد و هر كه را پروردگار گمراه سازد عاملى در جهان نيروى ارشاد وى را نخواهد داشت گواهى مىدهم معبودى بجز خداى يكتاى بىهمتا وجود ندارد ، گواهى مىدهم كه محمّد بنده و فرستادهء اوست ، شما بندگان خدا را به پرهيزگارى توصيه مىكنم و بفرمانبردارى از خداوند تحريص مينمايم ، . . .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nو از پروردگار خواهان خير و نيكى هستم ، اى مردم به گفتارم گوش فرا دهيد تا براى شما بيان كنم شايد بعد از امسال ديگر شما را در اين سرزمين ملاقات نكنم ، اى مردم عموم سودهائى كه از زمان جاهليّت بر ذمّهء افراد بود من الغاء كردم و در رأس آنها مطالباتى است كه مربوط به عمويم عباس بن عبد المطّلب است و تمام خونهائى كه در زمان جاهليّت ريخته شده خونخواهيش را از بين بردم كه از جمله خون بناحق ريختهء پسر عمويم حارث بن ربيعه است « 1 » . عموم مراتب و مقاماتى كه در جاهليّت براى افراد ثابت بوده است همه ملغى گرديد جز دو منصب : 1 - خدمت كعبه - 2 - سقايت و آب دادن حجّاج ، . . .\r\n\r\n\r\n","description":"","footnote":"\r\n( 1 ) جريان خون حارث بن ربيعه و رباى عباس بن عبد المطلب را در شرح خطبهء 17 بيان كرديم .\r\n","page_name":" 268 ","page_number":268},
  {"content":"\r\n\r\nقتل عمدى بايد مورد قصاص قرار بگيرد ، كسى كه عصا يا سنگ به طرف فردى پرتاب كند و او را بكشد اگر چه در چنين پرتاب قصد كشتار وى را نداشته باشد اين قتل او شبه عمد محسوب مىشود و بايد صد شتر ديه بدهد و بيشتر از صد شتر ديه جاهليّت است ، اى مردم ، شيطان نااميد است از اينكه در اين سرزمين مورد پرستش قرار گيرد لكن به همين اندازه كه شما در اين جايگاه به عنوان فرمانبردارى وى اعمال خود را ناچيز سازيد خوشنود و راضى است ، اى مردم « نسىء » كفر است « 1 »\r\n\r\n\r\n","description":"","footnote":"\r\n( 1 ) نسىء ، عبارت است از تأخير انداختن ماه حرام به ماه ديگر - اصولا اين سنّت كه عبارت از تعطيل جنگ در ماه‌هاى حرام ( محرّم ، رجب ، ذى القعده ، ذى الحجّه ) است از زمان جاهليّت حرام بوده و اسلام آن را تأييد فرمود ، در زمان جاهليّت برخى از اوقات كه در ماه حرام جنگ پيش آمد ميكرد و گريزى از آن نبود ماه حرام را حلال ميكردند يعنى به جنگ مشغول ميشدند و بجاى آن يكى از ماه‌هاى حلال آينده را حرام اعلام ميكردند ، اين عمل « نسىء » ناميده مىشود ، در اينجا رسول اللَّه صلّى اللَّه عليه و إله طبق آيهء قرآن ميفرمايد : نسىء كفر است و هر كس حرمت ماه حرام را زائل كند كافر است .\r\n","page_name":" 269 ","page_number":269},
  {"content":"\r\n\r\nو افراد كافر به همين مطلب گمراه شده‌اند كه يك سال ماه حرام را حلال ميدانستند و در سال ديگر آن را حرام ، زمان دور مىزند و امروز از نظر كيفيّت مانند همان روزى است كه خدا آسمان و زمين را آفريد ، عدد ماه‌هاى سال در كتاب خدا دوازده است كه چهار ماه از آنها ماه‌هاى حرام سه ماه متوالى و يك ماه آن جدا و فرد است ، آن چهار ماه عبارتند از ذى القعده و ذى الحجّه و محرّم ، و رجب كه بين ماه جمادى و ماه شعبان واقع شده ، به هوش باشيد آيا حق را رساندم ؟\r\nاى مردم براى زنهايتان بر شما حقّى است . . .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nو نيز براى شما بر آنان حقوقى ثابت است ، بر زنانتان واجب است كه زندگى و ناموس شما را پايمال دگران قرار ندهند و آنكه را كه شما راضى نيستيد بدون اجازهء شما در منزلتان داخل نسازند ، به كردار شنيع و فحشاء خود را نيالايند ، و در غير اين صورت از همبسترى آنان كناره گيريد و آنها را بزنيد و اگر از اين كارهاى زشت خوددارى كردند و فرمانبردار شما بودند بر شما لازم است كه خوراك و پوشاك آنها را به بهترين وجهى تأمين كنيد ، همسران شما ياوران شما هستند كه در مقابل محبّت و خدمت بشما خود را مالك چيزى نبايد بدانند ، شما آنها را به عنوان امانت خدائى دريافت داشته‌ايد و به دستور و قانون الهى بهره‌بردارى از آنها را براى خود حلال ساخته‌ايد ، در مورد رعايت همسران خود از خدا بترسيد كه وظيفهء شما نيكى به آنان است ،\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nاى مردم افراد با ايمان برادران يك ديگرند ، براى هيچ فردى مال برادرش حلال نيست مگر اينكه با طيب خاطر به او بدهد آگاه باشيد آيا تبليغ رسالت كردم ؟ گفتند بلى ، گفت بار خدايا تو گواه باش ، مراقب باشيد پس از من كافر نشويد به طورى كه بعضى از شما گردن برخى ديگر را بزند ، من در ميان شما چيزى بجاى گذاردم كه اگر آن را اخذ كنيد گمراه نخواهيد شد و آن كتاب پروردگار شماست ، بدانيد آيا حق را ابلاغ كردم ؟ گفتند بلى ، گفت بار الها تو شاهد باش ، اى مردم پروردگارتان يكتا است پدر شما همه يكنفر است تمامى آزادم بوجود آمديد و آدم از خاك آفريده شده است ، گرامىترين شما\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nدر دربار الهى پرهيزگارترين شما است ،\r\nهيچ عربى بر عجم برترى ندارد مگر به سبب تقوى ، بدانيد : افراد حاضر به غائبين برسانند ، اى مردم خدا براى هر وارثى سهمش را از ميراث تقسيم فرمود و هيچ فردى حق ندارد بيش از ثلث مالش براى خود وصيّت كند ، هر فرزند در هر خانواده‌اى كه متولّد گردد بدان متعلّق است و فرد زناكار بايد سنگسار شود ، هر كس خود را به غير پدرش نسبت دهد مانند غلامى كه خود را به غير مولايش بپيوندد ملعون است و توبه‌اش پذيرفته نيست « 1 » * پس از اينكه پيغمبر ص از سخنرانى خود فارغ شد به بلال امر فرمود اذان بگويد ، پس از نماز بر ناقهء خود نشست و اين كلمات را تكرار فرمود .\r\n\r\n\r\n","description":"","footnote":"\r\n( 1 ) مادر « زياد » سميّة همسر عبيد بود ، چون زنى زناكار بود ، پدر زياد معلوم نبود كيست ، لذا او را « زياد بن ابيه » « زياد پسر پدرش » ميگفتند بعد معاويه بر حسب يك سلسلهء مصالح سياسى ثابت كرد كه پدر او با مادر زياد زنا كرده و زياد پسر ابى سفيان است و معروف شد به « زياد بن ابى سفيان » .\r\n","page_name":" 273 ","page_number":273},
  {"content":"\r\n\r\n\r\nسخنرانى آن حضرت در ردّ پندار غلط منافقين :\r\nروزى منافقين در محفلى نشسته بودند يكى از آنان گفت : محمّد در ميان بستگانش همانند نخلى است كه در مزبله‌اى واقع شده باشد ، رسول اللَّه ( ص ) از اين گفتار مطّلع شد و سخت غضبناك گرديد به مسجد آمد و بر منبر صعود نمود و در مقابل اجتماع مردم\r\nفرمود : اى مردم من كيستم ؟ همگى گفتند تو پيغمبر خدائى ، فرمود من رسول خدايم من محمّد فرزند عبد اللَّه پسر عبد المطّلب زادهء هاشم هستم « و يكايك اجداد خود را تا نزار شمرد » سپس فرمود : بدانيد من و اهل بيتم در عرش كبريائى به صورت نور تابنده‌اى دو هزار سال قبل از خلقت آدم درخشندگى داشتيم ،\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nهر گاه نغمات تسبيح پروردگار از اين نور تابندهء وجود ما در ملأ اعلى طنين مىانداخت فرشتگان همصدا با وى خدا را تسبيح ميكردند ، هنگامى كه پروردگار آدم را آفريد اين نور مقدّس را در صلب او نهاد و همراه وى اين نور به زمين فرود آمد ، اين نور در كشتى در صلب نوح و در آتش نمرود در صلب ابراهيم قرار داشت و پيوسته خداوند ما را در اصلاب برازنده نقل ميداد تا اينكه از برترين كانها ظاهرمان ساخت و از گرانترين شاخه‌ها ما را رويانيد ، از پدران و مادرانى متولّد شديم كه نزد احدى سابقهء كوچكترين آلودگى نداشتند ،\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nبدانيد ما فرزندان عبد المطّلب سروران اهل بهشتيم ( من و على و جعفر و حمزه و حسن و حسين و فاطمه و مهدى ) خداوند به سوى زمين نظر افكند و دو مرد را اختيار كرد ، ابتداء مرا انتخاب فرمود و به مقام پيامبرى برانگيخت و سپس علىّ بن ابى طالب را اختيار نمود و به من وحى فرمود كه وى را برادر و دوست و وزير و وصى و جانشين خود بدانم ، بدانيد كه پس از من على ع بر هر فرد باايمانى ولايت دارد ، آن كس كه او را دوست بدارد خداوند به وى محبّت مىورزد و هر كس كه با على كينه‌توزى كند خداوند او را دشمن ميدارد ، على را دوست ندارد مگر فردى كه با ايمان باشد ، . . .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nو به وى دشمنى نمىورزد مگر آن كس كه كافر است . على بعد از من عامل پايدارى كره زمين و سبب آرامش آن است و هم او اساس پرهيزگارى و رشتهء محكم خدائى است ، آيا اراده داريد كه نور خدا را با دهانهاى ننگينتان خاموش كنيد ؟ خداوند خود نگهبان نور تابندهء ولايت آسمانى خويشتن است اگر چه گردنكشان كافر نخواهند ، بدانيد خداوند پس از نظرهء اولى در مرتبهء دوم بسوى زمين نظر افكند و دوازده نفر وصىّ مرا از ميان اهل بيتم انتخاب فرمود و آنان را برترين افراد امّتم قرار داد كه هر يك از آنها بعد از ديگرى ظاهر مىشود همانند ستارگان تابندهء آسمان كه هر گاه ستاره‌اى فرو رود ستارهء ديگر جاى او طلوع كند اينان پيشوايان هدايت و رهبران مردمند ، مكر دغل بازان و اهانت دشمنان بدانها زيان نمىرساند\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nآنان حجّتهاى پروردگار در كرهء خاك و گواهان خداوند بر آفريدگانند ، نگهبانان علم خدا و مترجمين وحى پروردگار و معادن حكمت الهى هستند ، هر كس از آنان فرمانبردارى كند خدا را اطاعت نموده و آن كس كه در مقابل اوامر ايشان عصيان بورزد خدا را معصيت كرده ، آنان توأم با قرآن و قرآن آميخته با آنان است و از كتاب خدا جدائى ندارند تا آنگاه كه در ساحل كوثر بر من وارد شوند حاضرين گفتار مرا به غائبين ابلاغ كنند ، بار خدايا گواه باش ، بار الها شاهد باش ، پروردگارا گواهى ده *\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n\r\nسخنرانى آن حضرت در اقامهء حجّت بر خلاف دورويان :\r\nدر جلسه‌اى منافقين دور هم گرد آمده بودند و با يك ديگر مىگفتند : محمّد دوستان خود را وعدهء بهشت ميدهد و آنان را با نويد جنّت شادمان ميسازد و به دشمنانش دوزخ را حواله مىكند مگر چه كسى از آن جهان براى او خبر آورده ، اگر راست ميگويد ، هم اكنون از جايگاه نياكان ما خبر دهد ، رسول خدا ( ص ) از اين گفتگو با خبر شد خشمگين گرديد ، به بلال امر فرمود ندا كند مردم در مسجد جمع شوند ، حضرت داخل مسجد شده بر منبر بالا رفت\r\nو پس از ستايش و ثناى پروردگارى فرمود اى مردم من بشرى همانند شمايم كه پروردگارم بسوى من وحى فرموده است و مرا بمقام پيامبريش اختصاص داده و برگزيده و بر جميع فرزندان آدم مرا برترى بخشيده است و بر امور غيبى جهان آفرينش تا آنجا كه مشيّتش تعلّق گرفته مرا آگاهانيده است هر چه ميخواهيد از من بپرسيد\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nسوگند به آفريدگارى كه جانم بدست اوست هر فردى از شما كه جايگاه پدر و مادرش و آرامگاه آينده‌اش را از من بپرسد به او خبر مىدهم كه در بهشت است يا دوزخ ، هم اكنون جبرئيل از طرف پروردگار به من خبر ميدهد ، از من بپرسيد * هنگامى كه سخنرانى آن جناب پايان يافت مردى به پا خاست و عرضه داشت : من كيستم ؟\r\nپيغمبر ص فرمود : تو عبد اللَّه پسر جعفرى ، چون نسبش به وسيلهء پيغمبر ص معلوم شد خوشحال گرديد نشست ، منافقى كه خود را از بزرگزادگان قريش مىشمرد از جاى حركت كرده و سؤال كرد يا رسول اللَّه ص من كيستم ؟ پيغمبر ص فرمود : تو فرزند فلان چوپان از فلان قبيله‌اى ، او از اين سخن پيغمبر ص شرمسار شد و نشست ، سومى حركت كرد و پرسيد يا رسول اللَّه من از اهل بهشتم يا دوزخ ؟ پيغمبر ص فرمود : تو در جهنّم مخلّد خواهى بود ، آنگاه عمر بن خطّاب از جا حركت كرده و گفت : پناه ميبرم به خدا از خشم پيامبر او يا رسول اللَّه ما را عفو فرما و عيبمان را بپوشان ، حضرت فرمود : اگر سؤالى دارى اظهار كن ، عرض كرد آقا مرا ببخش ، سپس على عليه السّلام از جا حركت كرده عرضه داشت : يا رسول اللَّه خصوصيّات مرا بيان فرما ، پيغمبر ص فرمود : يا على ، من و تو دو عمود نور بوديم كه در زير عرش الهى\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nقرار داشتيم و به تقديس پروردگار مشغول بوديم ، خدا از آن دو عمود نور ، دو نطفهء سفيد و نورانى آفريد و آن دو را بهم آميخته در صلبهاى برازنده و رحمهاى پاك قرار داد تا آنكه نصف آن در صلب عبد اللَّه و نصف ديگر در صلب ابى طالب واقع شد چنانچه پروردگار فرموده است :\r\n وَ هُوَ الَّذِي خَلَقَ مِنَ الْماءِ بَشَراً فَجَعَلَهُ نَسَباً وَ صِهْراً وَ كانَ رَبُّكَ قَدِيراً  يا على تو از من و من از توام ، گوشت تو گوشت من است و خون تو خون من ، تو بعد از من واسطه بين خدا و مردم خواهى بود ، آن كس كه منكر ولايت تو گردد از خدا منقطع شده ، يا على خدا شناخته نمىشود مگر به سبب تو و من ، هر كس ولايت تو را انكار كند ربوبيّت الهى را انكار نموده ، يا على تو بعد از من در كرهء خاك ، پرچم ارشاد خدائى و در صحنهء قيامت ركن ركين الهى ميباشى ، آن كس كه به سايهء تو پناه آورد رستگار شود ، زيرا كه محاسبهء مردم در نزد تو انجام مىگيرد و بازگشت همهء خلايق بسوى تو است ، ميزان سنجش اعمال ميزان تو است آن كس كه تو را پشتيبان بگزيند نجات يابد و هر كس از تو تخلّف كند هلاك شود ، خدايا گواه باش كه من رسالت خود را تبليغ نمودم *\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n\r\nسخنرانى آن جناب بمناسبت وصيّت در بيمارى مرگش :\r\nاى گروه مهاجر و انصار ، اى جماعت حضّار در اين مجلس ، شما به غائبين برسانيد ، من در بين شما كتاب خدا را كه داراى روشنى و هدايت است بجاى گذاردم خداوند بيان هيچ چيز را در قرآن فروگذار نكرده است ، اين قرآن براى من بر شما حجّت خدا است ، در بين شما پرچم بزرگى بجاى گذاردم ، پرچم دين نور هدايت وصىّ من علىّ ابن ابى طالب ع ، بدانيد كه او رشتهء محكم پروردگار است ، به ذيل وى تمامى چنگ زنيد و از آن جدا نشويد\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nنعمت خدا را در مورد خود به ياد آوريد آن هنگامى كه همه با هم دشمن بوديد و پروردگار بين دلهاى شما الفت انداخت و برادر يك ديگر قرار گرفتيد ، اين علىّ ابن ابى طالب ع در امروز و بعد از اين ، گنج الهى است هر كس على را دوست بدارد و از او پيروى كند ، عهد خدا را وفا كرده است و آنچه را كه پروردگار بر او واجب ساخته اداء نموده است ، آن كس كه از امروز به بعد على را دشمن بدارد ، در روز قيامت كور و كر محشور مىشود و حجّتى براى او نزد خدا نيست ، اى مردم ، مبادا فرداى قيامت شما به نزد من آئيد در حالى كه دنيا را . . .\r\n. . در آغوش گرفته‌ايد ،\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nو اهل بيت من به صحراى محشر بشتابند در حالى كه عمر خود را در نگرانى و اضطراب در زير شكنجهء قهر و ستم بسر برده‌اند و از نتيجهء شوم شورى و گمراهى امّت ، خونهاى آنان پيشاپيش شما سيلان داشته باشد . بدانيد كه براى اين امر خلافت اشخاصى برگزيده شده‌اند و نشانه‌هائى دارند و خداوند ايشان را در قرآن نام برده است و من آنان را بشما معرّفى كرده‌ام و آنچه در اين مورد مأموريّت داشتم به شما ابلاغ نمودم ولى شما را چنين مىبينم كه پس از من جهالت خواهيد ورزيد ، اى مردم بعد از من در حالى كه مرتد باشيد و كتاب خدا را ندانسته و نشناخته تأويل كنيد و طبق خواهش نفسانى خود در سنّتم بدعت گذاريد ، بكفر پيشين خود برنگرديد\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nهر سنّت و حديث و سخنى كه بر خلاف قرآن باشد مردود و باطل است ، قرآن كتاب هدايت است و براى آن يك رهبرى است كه شما را بدان هدايت مىكند و با پند و اندرز نيكو شما را بسوى قرآن ، دعوت خواهد كرد ، و هم او بعد از من وارث دانش و حكمت و ضامن اسرار غيبى و تعاليم ظاهرىام مىباشد ، و او نيز آنچه را كه پيامبران پيشين بجاى گذارده‌اند ارث مىبرد ، من هم وارثم و هم براى بازماندگانم ارث بجاى ميگذارم ، هواى نفس شما ، شما را بتكذيب وادار ننمايد ، اى مردم در مورد رفتار با خانواده‌ام خدا را در نظر بگيريد ، آنان اركان دين ، و چراغهاى نوربخش در تاريكيهاى زندگىاند . .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nو آنان معدن دانش هستند ، على برادر و وارث و وزير و امين من است ، و تنها كسى است كه امور من به او واگذار است و عهد مرا از نظر رفتار به سنّتم وفاء مىكند ، او اوّل كسى است كه از مردم به من ايمان آورده و در هنگام فرا رسيدن مرگ من او آخرين كسى است كه مرا وداع مىكند و در روز رستخيز در حالى كه وسط جمعيّت قرار گرفته و خلايق در اطراف او هستند او را ملاقات ميكنم افرادى كه حاضرند به غائبين برسانند ، بدانيد هر كس كه بر اريكهء امامت و رهبرى مردم تكيه زند در حالى كه داناتر از او در اجتماع موجود باشد او كافر است ، اى مردم اگر كسى بر من حقّى دارد هم اكنون آماده‌ام كه حقّش را اداء نمايم و اگر به شخصى وعده‌اى دادم ، نزد على برود ، او وفاى به وعده‌هاى مرا تضمين نموده تا حقّى براى احدى از شما بر من باقى نمايد *\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n\r\nسخنرانى آن حضرت در ارشاد ملّت\r\nاى مردم ، برترين افراد كسى است كه در عين بلندى رتبه ، فروتنى ورزد ، و از غيبت و بدگوئى افراد ، خوددارى نمايد ، با وجود قدرت و توانائى انصاف داشته باشد و در بحبوحهء نيرومندى بردبار باشد ، بدانيد برترين مردمان آن بنده‌اى است كه از ثروت دنيا به قدر كفاف زندگى اخذ كند ، و همواره عفيف و پاكدامن زيست نمايد و براى سفر آخرت زاد و توشه برگيرد ، و براى سير در آن جهان آماده شود ، عاقلترين مردم كسى است كه پروردگارش را بشناسد و او را اطاعت نمايد ، . . .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nو دشمنش ( شيطان ) را بشناسد و از فرمان وى سرپيچى كند ، سكونت هميشگى خود را بداند كه در چه خانه‌اى است ، و آن را تعمير كند ، بداند كه موسم سفر به زودى فرا ميرسد و براى آن زاد و توشه تهيّه كند . بدانيد ، بهترين توشهء مسافرت آخرت ، پرهيزگارى است ، و برترين كردارها عملى است كه در آن قصد قربت باشد ، بلندرتبه‌ترين مردم نزد خدا كسى است كه بيشتر از وى خائف باشد *\r\n\r\n","description":"","footnote":"","page_name":" 288 ","page_number":288},
  {"content":"\r\n . \r\n","description":"","footnote":"","page_name":" 289 ","page_number":289},
  {"content":"\r\n . \r\n","description":"","footnote":"","page_name":" 290 ","page_number":290},
  {"content":"\r\n\r\n\r\n[ تتمهء در مناجات معراج و وصاياى پيامبر ( ص ) 
  ]\r\n\r\nگفتگوى خداوند متعال با پيغمبر در شب معراج :\r\nامام صادق عليه السّلام از پدران كرامش\r\nاز امير المؤمنين عليهم السّلام روايت فرموده كه رسول اكرم ص فرمود :\r\nدر شب معراج بدرگاه الهى عرضه داشتم : بار پروردگارا كدامين كردار در دربارت پسنديده‌تر است ؟ خداوند فرمود : برترين چيزها نزد من توكّل بر من و خوشنود بودن به آنچه من نصيب گردانيده‌ام مىباشد ،\r\n1 - اى محمّد محبّت من به كسى اختصاص دارد كه در راه من دوستى بورزد و به ساير افراد عاطفه داشته و شئون هم پيوندى را مراعات كند\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nآن شخصى محبوب من است كه در امور زندگى بر من توكّل كند ، ميزان محبّت و دوستى من محدود نيست و انتهائى ندارد و هيچ فردى نميتواند به اندازهء آن پى ببرد ، و آنچه از محبّت و عرفانم مردم درك كنند باز از درك كنه آن عاجزند ، دوستان من كسانى هستند كه به آفريدگان من آن چنان نظر مىافكنند كه من بدانها نظر دارم ، و نيازمنديهاى خود را بمردم اظهار نمىكنند ، شكمهاشان از غذاهاى حلال سبكبار است ، محبّت و خوشنودى و ياد من براى آنها بزرگترين نعمت در دنيا قرار گرفته است .\r\n2 - اى احمد ، اگر دوست دارى كه پرهيزگارترين افراد باشى از دنيا كناره بگير و به زندگانى آخرت رغبت بورز ،\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nپيغمبر عرضه داشت خدايا چگونه در دنيا زهد بورزم و بسوى جهان آخرت ميل كنم ؟ خداوند فرمود :\r\nاز دنيا به مقدار خوراك و پوشاك مختصرى استفاده كن و در فكر ذخيرهء مال براى فرداى زندگيت مباش و به ذكر من ادامه ده . رسول اللَّه ( ص ) عرضه داشت پروردگارا ، چگونه به ذكرت مداومت بورزم ؟ خداوند فرمود : به سبب كناره گرفتن از مردم و شيرينى و ترشى دنيا را پشت سرافكندن ، خانه‌ات را از تجمّل دنيا و شكمت را از غذاى لذيذ اين جهان خالى بدار .\r\n3 - اى احمد ، از اينكه همانند كودكى باشى كه وقتى چيز سبز و زردى را مىبيند بدان عشق ميورزد ، و هر گاه به او خوراك شيرين و ترشى دهند ، فريفته مىشود ، بپرهيز .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nپيغمبر ص عرضه داشت پروردگارا مرا به كردارى دلالت فرما كه بوسيلهء آن به دربارت نزديكى جويم ، خداوند فرمود : تو روزت را شب و شبت را روز قرار ده ، عرضه داشت پروردگارا چه گونه چنين كنم ؟ فرمود مرادم اين است كه هنگامهء خواب و آسايش شب را به نماز بگذران و زمان غذا خوردن ( روز ) را به گرسنگى و روزه سپرى كن .\r\n4 اى احمد ، سوگند بعزّت و جلال خودم هر بنده‌اى كه تضمين كند چهار خصلت را در خود بوجود آورد ، او را داخل بهشت ميگردانم : 1 - زبانش را در هم پيچد و جز به گفتار نغز و خردمندانه نگشايد ، 2 دلش را از وسوسه و ترديد نگه دارد ، 3 همواره مرا ناظر و آگاه بر زندگى و كردار خود بداند ، 4 به گرسنگى خوشوقت و مسرور باشد .\r\n5 اى احمد ، چه قدر شيرينى گرسنگى\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nو سكوت و گوشه‌نشينى و نتائجى كه بر اينها مترتّب است ، لذّت بخش است ! پيغمبر ص عرضه داشت پروردگارا نتيجهء گرسنگى چيست ؟ خداوند فرمود : حكمت و دانش ، محفوظ ماندن دل ، نزديكى به درگاه من ، اندوه هميشگى براى رسيدن به درجات عاليه ، سبك بودن هزينهء زندگى در اجتماع و گفتار حق ، و چنين فردى باك ندارد كه امور زندگانى مادّىاش به سختى تأمين گردد يا به آسانى .\r\n6 ، اى احمد ، آيا ميدانى در چه هنگامى بنده‌ام مىتواند به من نزديك شود ؟ عرضه داشت :\r\nنه ، خداوند فرمود : آنگاه كه گرسنه باشد يا سر به سجده گذارد .\r\n7 ، اى احمد ، من از سه نوع بنده تعجّب ميكنم : 1 بنده‌اى كه نماز ميگذارد و ميداند كه دستش را بسوى چه كسى بلند كرده\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nو در مقابل چه قدرتى ايستاده است در عين حال كسل و غافل است - 2 بنده‌اى كه غذاى امروزش را دارد و به فكر خوراك فردا است - 3 من تعجّب دارم از بنده‌اى كه هنوز نفهميده آيا من از او خوشنودم يا بر وى خشمگينم و ميخندد\r\n8 - اى احمد ، در بهشت كاخى از مرواريدها و درّهاى انباشته ترتيب داده‌ام بطورى كه شكستى و آسيبى بر آن كاخ وارد نميآيد و بندگان مخصوصم را در آن قصر جاى مىدهم ، هر روز هفتاد مرتبه به آنها توجّه ميكنم و با آنان سخن ميگويم و در هر مرتبه كه بدانها نظر رحمت افكنم هفتاد برابر بر ثروت و ملكشان افزوده مىشود و آنگاه كه اهل بهشت از خوردن و آشاميدن لذّت مىبرند ، اين بندگان خالصم در اين كاخ با ياد و سخن و گفتگوى من متلذّذ هستند\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nپيغمبر ص عرضه داشت پروردگارا علامت اين عدّه چيست ؟ خداوند فرمود : اين عدّه زندانبانان‌اند كه زبان خود را از گفتار زياد در بند داشته و شكم خويشتن را از زياد خوردن نگه داشته‌اند .\r\n9 ، اى احمد ، محبّتى كه ويژهء خداوند است همان علاقه‌اى است كه به فقراء متوجّه شود و موجب تقرّب بدانها گردد ، فقراء كسانى هستند كه به دارائى اندك خوشنودند و بر گرسنگى شكيبا ميباشند ، و در مقابل حوادث و نشيبهاى زندگى سپاسگزار پروردگارند ، از گرسنگى و تشنگى شكوه نمىكنند دروغ بر زبانهايشان جارى نمىشود و هيچ گاه بر پروردگار خود خشمگين نميگردند ، آنچه از دست آنها برود مغمومشان نمىسازد ، و هر چه ثروت و مادّيّت به چنگ آورند خوشوقت نميشوند\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n10 اى احمد ، دوستى من محبّت به فقراء است به آنها نزديك شود در مجلسشان حضور بهم رسان تا تو را بخودم نزديك گردانم ، از ثروتمندان كناره‌گير و در محافلشان حضور بهم نرسان ، فقراء و محتاجان دوستان منند .\r\n11 اى احمد ، با جامهء لطيف و غذاى لذيذ و معشوقهء زيبا زندگيت را مياراى ، نفس انسان جايگاه آشوب است و با هر بدى همراه مىباشد هر اندازه تو نفست را بسوى فرمانبردارى از خدا سوق دهى نفس تو را به سوى معصيت پروردگار مىكشاند ، و هر چه بطاعت پروردگار رو آورى نفس با تو مخالفت ميورزد ، و هر گاه جوياى معصيت الهى شوى نفس با تو همراهى و اطاعت دارد ، هر زمان سير شود طغيان مىكند و هر وقت گرسنه گردد شكوه مىنمايد ، هر زمان فقير گردد خشمگين مىشود .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nو در وقت بىنيازى تكبّر مينمايد و موقعى كه بزرگ شد وظيفه‌اش را فراموش مىكند و آن هنگامى كه در امن به سر برد از خطر غافل خواهد بود ، نفس همنشين شيطان است و وى همانند شتر مرغى است كه بسيار مىخورد ولى نه پرواز مىكند و نه بار برميدارد و مثل گياه دفلى ( خرزهره ) است كه رنگش زيبا و طعمش تلخ و ناگوار است .\r\n12 اى احمد ؛ دنيا و اهلش را دشمن بدار و به اهل آخرت محبّت بورز . پيغمبر ص سؤال كرد پروردگارا ، اهل دنيا چه كسى است و اهل آخرت چه انسانى مىباشد ؟ خداوند فرمود : اهل دنيا عبارت است از كسى كه بسيار مىخورد و بسيار ميخندد و خواب و خشمش نيز زياد است ، رضايت او از زندگى و اجتماع كم است به هر كس بدى كند از او پوزش نمىطلبد ، . . .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nو اگر كسى از وى عذر خواهى كند ، معذرتش را نمىپذيرد ، در مقام فرمانبردارى از پروردگار ، سست عنصر و در مورد معصيت خدائى دلاور است ، در حالى كه اجل و مرگش نزديك است آرزوى دورى در سر مىپروراند و هيچ گاه به حساب خودش رسيدگى نميكند ، بهره‌اش به ديگران اندك است و گفتار و سخنش بسيار ، از خدا چندان هراس ندارد و در مقام شكمچرانى خوشوقت است ، اهل دنيا مردمى هستند كه در نشيب زندگى سپاسگزار خداوند نيستند و در هنگام بلا و گرفتارى شكيبائى نميورزند ، عطاى بسيار مردم به نظرشان كم ميرسد و به آنچه كه انجام نداده‌اند خود را مىستايند و بدان چه در آنها وجود ندارد ادّعاء مىكنند ، كلام خود را به پايان نميرسانند بديهاى مردم را يادآور مىشوند و نيكيهاى آنها را پنهان ميكنند . . .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nرسول اللَّه ص عرضه داشت پروردگارا ؛ آيا غير از اين ، عيب ديگرى هم در اهل دنيا وجود دارد ؟ خداوند فرمود\r\n13 اى احمد ، عيوب اهل دنيا بسيار است : نادانى و حماقت در آنها وجود دارد ، در مقابل آموزگارى كه از او دانش فرا گرفته‌اند فروتنى نميورزند ، و خود را افراد عاقلى مىپندارند اگر چه در نزد مردمان عارف ، نادان محسوب ميشوند\r\n14 اى احمد ، اهل نيكى و آخرت افرادى هستند كه اندامشان لاغر و ضعيف و حياء آنان فراوان است ، حماقتشان ناچيز و بهره‌شان بمردم ، بسيار است ، فريب و مكرشان اندك مىباشد و مردم از دست آنان آسوده به سر مىبرند اگر چه خودشان از دست مردم در شكنجه و آزار به سر برند ، گفتار مناسب ميگويند ، . . .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nهمواره به حساب خويشتن رسيدگى ميكنند و نفس خود را به سختى مىاندازند ، ديدگانشان ميخوابد در حالى كه دلهايشان بيدار است ، چشمانشان گريان و قلوبشان به ياد خدا است ، در زمانى كه ساير مردم از غافلين محسوب ميشوند آنان از ذاكرين خدا به حساب مىآيند ، در اوّلين مرحله‌اى كه نعمت به آنان ، روى آورد خدا را مىستايند ، و هنگام پايان آن وى را سپاسگزارى ميكنند ، دعاى آنان به درگاه خدا بالا ميرود و گفتارشان در محضر كبريائى مسموع مىباشد ، فرشتگان بوجود آنان خوشوقتند ندايشان در اطراف حجابهاى عرش الهى دور مىزند ، پروردگار دوست دارد كه صداى آنان را بشنود همچنان كه اشتياق شنيدن سخن فرزندش را دارد ، به اندازه يك چشم بهم زدن از خدا اعراض نميكنند\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nهيچ زمان براى شكمچرانى و گزافگوئى و پوشيدن پوشاك زياد زيبا تصميم نمىگيرند ، مردم از نظر آنان مردگانند و خدا در نزدشان زنده و پايدار و بخشنده است ، هر كس كه از آنان روى بتابد او را با بخشش بسوى خود ميخوانند و آن كس كه بدانها روى آورد مورد لطف و مهربانى بسيار قرارش ميدهند ، دنيا و آخرت در نظر آنان يكسان است « 1 » ، اگر همهء مردم يك بار مىميرند ولى آنان بر اثر مجاهده با نفس و مبارزه با خواهش دل و شيطانى كه در رگهاى بدنشان نفوذ دارد ، روزى هفتاد مرتبه مىميرند ، وزش تند بادى بدنشان را به لرزه مىآورد « 2 »\r\n\r\n\r\n","description":"","footnote":"\r\n( 1 ) يعنى جهان آخرت را همانند دنيا يك موضوع آمده و حاصل شده فرض ميكنند .\r\n( 2 ) يعنى وقتى كه در مقابل آثار قدرت الهى واقع شوند ، از خوف پروردگار به خود ميلرزند .\r\n","page_name":" 303 ","page_number":303},
  {"content":"\r\n\r\nهنگامى كه در مقابل من مىايستند ، همچون بناى محكمى كه در آن رخنه‌اى پديدار نيست ، در دل آنان شوق و توجّهى نسبت به مخلوق مشاهده نميكنم ، بعزّت و جلالم سوگند ، آنها را در يك زندگانى پاك زنده ميگردانم ، در آن هنگامى كه جانهايشان از بدنشان مفارقت كند ، بر روى آنان درهاى رحمت آسمان را مىگشايم و عموم پرده‌هائى كه در زير عرشم قرار گرفته است بر طرف ميكنم ، فرمان مىدهم به بهشت كه خود را زينت كند و به حور العين امر ميكنم كه خويش را آرايش نمايند ، به فرشتگان ميفرمايم كه درود فرستند و سلام دهند ، به درختان بهشتى الهام مىكنم كه ميوه ببار آورند ، و به ميوه‌هاى جنّت كه آويزان گردند ، . . .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nبه يكى از بادهاى زير عرش دستور مىدهم كه كوههاى كافور و مشك را در حالى كه دود معطّرشان بدون آتش ، متصاعد است ، بر ارواح اينان نثار نمايند ، بين من و روح مؤمن حجابى وجود ندارد و در هنگام جان كندن و قبض روح به او خير مقدم و مرحبا ميگويم ، براى آنان باغستانهائى ترتيب داده‌ام كه نعمتهاى گوناگون در آنها وجود دارد و همواره در آن بوستانها بسر خواهند برد ، در دربار الهى پاداش بزرگى دارند ، خواهى ديد كه فرشتگان ايشان را دست بدست ميگردانند « 1 » .\r\n\r\n\r\n","description":"","footnote":"\r\n( 1 ) خوانندگان محترم توجّه فرمايند : خداوند قابل ديدن و تصوّر نيست و همانند اجزاء بدن انسان از اعضاء و جوارح مادّى تركيب نشده است و زمان و مكان هم براى او نميشود فرض كرد تا اينكه فواصلى بين او و ساير موجودات از نظر دورى و نزديكى در نظر گرفته شود ، آنچه مورد تصوّر بشر واقع شود مخلوق و آفريدهء خدا است و آنچه در اخبار و روايات و آيات بعنوان « وجه اللَّه - يد اللَّه - عين اللَّه - اذن اللَّه - لقاء اللَّه - حجب اللَّه » تعبير شده ، تمام استعارات است و كنايه از قدرت و علم و ساير اوصاف الهى مىباشد . مثلا مراد از « لقاء اللَّه » لقاء رحمت پروردگارى است و مراد از قرب و بعد نسبت به خدا ، دورى و نزديكى از حيث رتبه و مقام است مثل تقرّب به دربار سلطان . و مراد از « حجاب اللَّه » اين است كه خداوند پاره‌اى از آثار قدرت و خلقت خود را طورى قرار داده كه مخلوق ضعيف ، قدرت ديدن و تشخيص آنها را ندارند ، و براى بعضى از بندگان مقرّب خود از كمون و موجوديّت آنها پرده برميدارد كه آنها را ببينند و عظمت خالق را از نظر ساختمان اين آفريده درك كنند ، يا اينكه بعضى از مردم كه موجودات روى زمين را مىبينند و برموز و اسرار نهفتهء آنها پى مىبرند در عين حال آن عظمت و قدرتى را كه آفريننده در اين موجود به كار برده نمىتوانند درك كنند ولى افراد بصير و عارف كه با ديد دقيق خداشناسى در موجودات نظر مىافكنند ، به كيفيّت ساختمانى آن موجود توجّه ندارند و تنها توجّهشان به خالق نيرومندى است كه آن موجود را به وجود آورده است .\r\n اى خواجه شكر بهتر ، يا آنكه شكر سازد ؟ * خوبى قمر بهتر ، يا آنكه قمر سازد ؟\r\nاى باغ توئى خوشتر ، يا گلبن گل در تو ؟ * يا آنكه برآرد گل ، صد نرگس تر سازد ؟\r\nاى عقل توبه باشى در دانش و در بينش ، * يا آنكه بيك لحظه ، صد عقل و نظر سازد ؟ \r\nابا قره نصرانى در محضر حضرت رضا عليه السّلام ادّعاء كرد كه حضرت محمّد ( ص ) فرموده من خدا را در شب معراج ديدم ، حضرت فرمود : چه‌گونه پيغمبر ص مدّعى رؤيت پروردگار شد در صورتى كه قرآن ميفرمايد لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ ( ديدگان بر او احاطه ندارند و او بر بينائيها مسلط است ) . ابا قره گفت : در سورهء نجم ميفرمايد أَ فَتُمارُونَهُ عَلى ما يَرى وَ لَقَدْ رَآهُ نَزْلَةً أُخْرى - آيا ستيزه ميكنيد با پيغمبر ص نسبت به آنچه ديده است در حالى كه بار ديگر هم او را ديد ) حضرت فرمود : مراد از اين آيه ، ديدن آيات خداوند است چنانچه در ذيل اين آيه فرموده است لَقَدْ رَأى مِنْ آياتِ رَبِّهِ الْكُبْرى - نشانه‌هاى بزرگ پروردگارش را ديده است » و قبل از اين آيه فرموده ما كَذَبَ الْفُؤادُ ما رَأى - دروغ نگفته دلش آنچه ديده است » و اين دلالت مىكند كه آنچه پيغمبر ص نسبت بوجود خدا ديده ، به ديدهء قلب و به درك عقل و مغز ديده و احساس فرموده است نه با چشم سر . و امّا كلمهء « وجه اللَّه » ، وجه و مواجهه و توجّه ، بمعنى روى آوردن است و وجه هر چيزى نسبت به خود او است وجه الكعبه ، يعنى برابر كعبه ، وجه النّهار يعنى اوّل روز ، و خداوند كه ميفرمايد فَأَقِمْ وَجْهَكَ * يعنى قصدت را به پا بدار . و جملهء وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ اى قصدته بعبادتى - يعنى نيّتم را متوجّه خدائى كردم كه آفرينندهء آسمانها و زمين است . و در آيهء ديگر قرآن كه ميفرمايد : فَأَيْنَما تُوَلُّوا فَثَمَّ وَجْهُ اللَّهِ - يعنى بهر طرف رو كنيد همان جا طرف خدا است ) . خلاصه اينكه وجه معانى مختلف دارد . عن ابى الصّلت ، قال قلت للرّضا عليه السّلام : ما معنى الّذى رووه انّ ثواب لا إله الّا اللَّه ثواب النّظر الى وجه اللَّه - قال : من وصف اللَّه بوجه كالوجوه فقد كفر ، و لكنّ وجه اللَّه انبياءه و رسله و حججه الّذين بهم يتوجّه الى اللَّه تعالى و الى دينه ، و النّظر الى انبيائه و رسله و حججه في درجاتهم ثواب عظيم للمؤمنين يوم القيامة . ابو صلت گفت : به محضر مقدس حضرت رضا عليه السّلام عرضه داشتم : معناى اين روايت ( ثواب لا إله الّا اللَّه گفتن مساوى است با ثواب نگاه كردن به وجه پروردگار ) چيست ؟ حضرت فرمود : هر كس براى خدا صورتى مانند صورتهاى مردم فرض كند كافر است ، مراد از وجه خدا ، پيغمبران و اولياء و حجج او هستند كه مردم به سبب آنان به خدا متوجّه ميشوند و دين الهى را مىآموزند ، و در روز قيامت افراد مؤمن كه به صورتهاى پيغمبران و اولياء حق نظر مىافكنند ، اجر و پاداش بزرگى حائز ميشوند خلاصهء كلام اينكه خدا ديدنى نيست و به وهم و خيال بشر در نمىآيد .\r\n","page_name":" 305 ","page_number":305},
  {"content":"\r\n . \r\n","description":"","footnote":"","page_name":" 306 ","page_number":306},
  {"content":"\r\n\r\n15 اى احمد ، اهل آخرت از روزى كه خدا را شناخته‌اند ، يك شكم سير غذا نخورده‌اند و از هنگامى كه متوجّه بديها و گناهان خود شده‌اند هيچ مصيبتى را در مقابل اين مصيبت ، اهميّت نداده‌اند ، بر خطاهاى خود اشك ميبارند ،\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nو آسايش و آرامشى براى آنان وجود ندارد ، استراحت اهل بهشت در مرگ است و آخرت آسايشگاه پرستندگان خدا است ، مونس اهل آخرت قطرات اشكى است كه بر رخسارهء آنان ريزش دارد و همنشين ايشان فرشتگانى هستند كه دو طرفشان را گرفته‌اند ، راز و نيازشان با پروردگار بزرگى است كه بالاتر از عرش قرار دارد ، اهل آخرت كسانى هستند كه دلهايشان در نهادشان جريحه‌دار است ، ميگويند : كى شود كه از اين خانهء فناء و نابودى به زندگى هميشگى خود كوچ كنيم\r\n16 اى احمد ؛ آيا ميدانى كه افراد زاهد نزد من چه پاداشى دارند ؟\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nحضرت عرضه داشت : نه ، خداوند فرمود : پاداش آنان اين است كه هنگامى كه مردم برانگيخته ميشوند و در پايگاه محاسبهء الهى مشغول مناقشه و چند و چون هستند ، آنان از اين مصيبت و زحمت ايمن ميباشند ، پست‌ترين چيزى كه روز قيامت بدينان عطاء مىشود تمام كليدهاى جنّت است كه هر درى را بخواهند بگشايند ، و آن هنگام است كه وجه خود را از آنان نميپوشم و به لذائذ رنگارنگى از سخنان خود ايشان را متنعّم ميسازم و در جايگاه استوارى آنان را مىنشانم كردار پسنديده‌اى كه در دنيا انجام داده‌اند و زحماتى را كه در اين جهان متحمّل گشته‌اند به آنان يادآورى ميكنم ، چهار درب بر روى ايشان مىگشايم ، از يك درب هديّه‌هائى صبح و شام بنزدشان مىآيد\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nاز درب دوم بهر طرف كه بخواهند بدون سختى نظر مىافكنند و تماشا ميكنند ، از درب سوم در دوزخ نظر مينمايند كه چه‌گونه ستمگران عذاب ميشوند ، از درب چهارم حوريان زيبا بر ايشان وارد ميگردند ، رسول اللَّه عرضه داشت بار خدايا اين افراد زاهدى كه اين چنين توصيفشان فرمودى كيانند ؟ خداوند فرمود زاهد آن كسى است كه خانه‌اى ندارد كه اگر خراب شد غمگين شود ، داراى فرزندى نيست كه اگر مرد بر مرگ وى اندوهناك گردد ، به چيزى در دنيا دل بسته نيست كه اگر از دستش رفت محزون شود ، آشنائى ندارد كه او را يك چشم بهمزدن از ياد خدا باز دارد ، خوراك اضافه‌اى ندارد كه مسئول آن باشد ، و جامهء لطيفى هرگز نمىپوشد\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n17 اى احمد ، افراد زاهد كسانى هستند كه صورتهاشان از زحمت شب‌زنده‌دارى و روزهء روز زرد گرديده است و زبانشان براى اداء سخنى غير ذكر خدا الكن است ، دلهاى آنان در نهاد سينه‌شان از كثرت مبارزه با خواهش نفس در طپش است وجود خود را از بسيارى سكوت لاغر و نحيف كرده‌اند و خود را در عبادت خدا به زحمت انداخته‌اند امّا نه از ترس آتش دوزخ و نه از اشتياق به بهشت ، به موجودات آسمان و زمين نگاه ميكنند و آفريدگار آنها را شايستهء عبوديّت و پرستش مىبينند ، پيغمبر ص عرضه داشت پروردگارا آيا اين مقام را فردى از امّت من دارا خواهد بود ؟\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n18 خداوند فرمود اى احمد اين مقام پيامبران و صدّيقين امّت تو و از ساير امم و نيز مقام عدّه‌اى از شهداء راه حق است ، حضرت عرضه داشت پروردگارا ، زهّاد در امّت من بيشترند يا در بنى اسرائيل ؟ فرمود : زهّاد بنى اسرائيل در مقابل زهّاد امّت تو همانند يك موى سياهى هستند كه در بدن گاو سفيدى باشد ، حضرت عرضه داشت پروردگارا اين چه گونه مىشود در حالى كه جمعيّت بنى اسرائيل بيشتر از امّت من هستند ؟ خداوند فرمود علّتش اين است كه آنها پس از يقين به وحدانيّت خدا شكّ كردند و بعد از اقرار به توحيد ، انكار نمودند .\r\nپيغمبر اكرم ص فرمود : من خدا را ستايش و شكر نمودم كه زهّاد امّتم زيادند .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nو براى آنان دعاء كردم : « بار الها ايشان را حفظ كن و بدانها ترحّم فرما ، ايمان افراد مؤمنى كه هيچ گونه شكّ و لغزشى ندارند به آنان روزى كن ، پرهيزگارى خاصّى بدانها كرامت فرما كه پس از آن ميلى بسوى ديگر نكنند ، ترسى از عذاب خود بر آنان عارض گردان كه بعد از آن هيچ گاه غافل نشوند و دانشى بدانها مرحمت فرما كه پس از آن جهلى براى ايشان پيش نيايد ، عقلى به آنان عنايت كن كه پس از آن ، حماقتى نداشته باشند ، و آنان را آن چنان مقرّب دربارت ساز كه بعد از آن از درگاه عنايتت دور نيفتند ، و رقّت قلبى بدانها مرحمت فرما كه بعد از آن ، قساوت و سنگدلى به سراغشان نيايد ، و خود را در ياد آنان حفظ كن به طورى كه فراموشت نكنند ، . . .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nو آن چنان ايشان را گرامى بدار كه پس از آن روى خوارى نبينند و آن چنان آنان را شكيبا ساز كه پس از آن ، بىتحمّلى نداشته باشند ، بردبارى خاصّى بدانها كرامت فرما كه بعد از آن شتابزدگى برايشان پيش نيايد ، دلهايشان را از حياء مملوّ گردان به طورى كه همواره از تو حياء كنند ، در مقابل حوادث دنيا و آفات وجودى خودشان و وسوسه‌هاى شيطانى ، به آنان صبر عنايت فرما ، بار خدايا تو ميدانى آن حاجتى را كه در ضميرم نهفته است ، و تو به تمام امور پنهانى دانا هستى\r\n19 اى احمد ، بر تو باد به پرهيزگارى ، اوّل دين و وسط دين و انتهاى دين پرهيزگارى است ، پرهيزگارى بنده را به خدا نزديك مىكند ، . . .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\n20 اى احمد ، پرهيزگارى همانند گوشواره است ( همچنان كه فقدان گوشواره زيبائى گوش را زائل مىكند فقدان تقوى هم زيبائى انسان را از بين ميبرد ) ، و همچون نانى است كه در سفرهء غذا باشد ، پرهيزگارى سر ايمان و استوانهء دين است ، تقوى همچون كشتى شناور در اقيانوس است هر كس در آغوش امواج خروشان دريا واقع شود جز با كشتى نجات نمىيابد ، افراد زاهد هم در درياى متلاطم حوادث اين جهان جز با پرهيزگارى نجات نمىيابند .\r\n21 اى احمد ، هر بنده‌اى كه مرا بشناسد و در مقابل من خشوع ورزد ، من هم در مقابل او خشوع خواهم كرد .\r\n22 اى احمد ، پرهيزگارى درهاى پرستش را بر روى بنده‌ام مىگشايد ، و او را در جامعه گرامى ميسازد\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nو به خدايش نزديك مىكند .\r\n23 اى احمد ، بر تو باد به سكوت كردن ، آبادترين دلها دلهاى نيكوكارانى است كه ساكت‌اند و خراب‌ترين قلوب دلهاى ياوه‌گويانى است كه حرف بىفائده و بىمعنى ميزنند .\r\n24 اى احمد ، عبادت ده جزء دارد ، نه جزء آن طلب حلال است ، هر گاه خوراك و آشاميدنى تو پاك باشد در كنف من محفوظ خواهى بود ، پيغمبر ( ص ) عرضه داشت پروردگارا ، اوّلين عبادت چيست ؟ خداوند فرمود :\r\nسكوت و روزه . عرضه داشت بار پروردگارا نتيجهء روزه چيست ؟ خداوند فرمود : نتيجهء روزه حكمت است و نتيجهء حكمت ، شناخت خدا است ، و نتيجهء معرفت پروردگار ، يقين است\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nپس هر گاه براى بنده يقين حاصل شد ديگر باك ندارد كه به سختى روز بگذراند يا به آسانى و هر گاه اين بنده در حال مرگ باشد فرشتگان بر بالين او مىايستند و در دست هر فرشته ظرفى از آب كوثر و ظرفى از شراب بهشت است كه روانش را سيراب ميكنند تا سختى و ناگوارى مرگ از او بر طرف شود ، مژدهء بزرگى به او ابلاغ ميكنند ، به وى ميگويند خوشا به حال تو چه جايگاه نيكوئى دارى هم اكنون بر ميزبان عزيز و حكيم و دوست و نزديكى وارد ميشوى ، سپس روحش از دست فرشتگان پرواز مىكند و با سرعت بيشتر از يك چشم بهمزدن ، به دربار الهى بالا ميرود ، ديگر بين او و خداوند پرده و حجابى باقى نمىماند ، . . .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nو خداوند بدان روح اشتياق دارد ، روح در ساحل چشمه‌اى كنار عرش مىنشيند ، به دو گفته مىشود چه گونه دنيا را بجاى گذاردى ؟ عرضه ميدارد : الهى من از لذائذ دنيا چيزى نميدانم ، از روزى كه مرا آفريدى همواره از تو ترسان بودم ، خداوند ميفرمايد : اى بندهء من ، تا كنون بدنت در دنيا و روان و جانت با من همراه بوده است و هميشه در پنهان و آشكار در برابر من بودى هم اكنون از من بخواه تا به تو عطاء كنم ، اين بهشت من است تو در آن قرار گيرد و در همسايگى من سكونت ورز . روح ميگويد : خدايا تو خودت را به من شناساندى ، و من به شناسائى تو از عموم آفريدگانت بىنياز گرديدم ،\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nسوگند به عزّت و جلالت كه اگر خوشنودى تو در اين باشد كه من پاره پاره شوم و هفتاد مرتبه با فجيع‌ترين وضع كشته گردم ، اين خواسته‌ات را از هر چيز بيشتر دوست دارم ، بار خدايا ، من چه گونه عجب بورزم در حالى كه تو اگر مرا گرامى ندارى ذليل و خوارم و اگر تو مرا يارى نفرمائى منكوبم و اگر تو مرا نيرومند نسازى ، ضعيف و ناتوانم ، و اگر تو مرا بيادت زنده نگردانى مرده‌ام و اگر عيوبم را نمىپوشاندى ، هر آينه در اوّلين مرتبه‌اى كه معصيت تو را انجام دادم رسوا ميشدم بار الها ، چه گونه طالب خوشنودى تو نباشم در حالى كه عقل مرا كامل كردى كه تو را بشناسم ، و حق و باطل را از يك ديگر تشخيص دهم ، . . .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nو دانش را از جهل جدا سازم ، روشنى را از تاريكى بشناسانم . پس خدا ميفرمايد سوگند بعزّت و جلالم هيچ گاه بين خود و تو حجابى ايجاد نكردم ، و با عموم دوستانم اين گونه رفتار ميكنم .\r\n25 اى احمد ، آيا ميدانى چه عيشى گواراتر و چه زندگى پايدارتر است ؟ حضرت عرضه داشت : نه .\r\nخداوند فرمود امّا آن عشرت گوارا آن عيشى است كه صاحبش را از ياد من باز ندارد و در حال خوشى نعمتم را فراموش نكند و نسبت به حقّى كه بر او دارم جاهل نباشد و در تمام لحظات روز و شبش خوشنوديم را تحصيل كند امّا زندگى پايدار آن حياتى است كه شخص در آن براى خود كار كند بطورى كه مراحل زندگى مادّى بر او آسان شود\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nو شئون دنيوى در نظرش كوچك آيد و آخرت بزرگ جلوه كند ، خواستهء مرا بر خواهش خودش مقدّم بدارد ، خوشنوديم را همواره طلب نمايد و حقّ عظمتم را بزرگ شمارد ، رفتار مرا نسبت به خود به ياد آورد ، شبانه روز در مقابل هر گناه يا معصيت مراقب من باشد ( مرا ببيند ) دلش را از آنچه كه من كراهت دارم پاك سازد ، نسبت به شيطان و وسوسه‌هاى او دشمنى بورزد و براى ابليس راه و تسلّطى در سينه‌اش قرار ندهد ، هر گاه اين امور را بجا آورد من دلش را جايگاه دوستيم قرار مىدهم به طورى كه قلب او را ويژهء خود ميگردانم ، او را طورى ميسازم كه جميع حالاتش ( فراغت ، گرفتارى و همّتش ) مخصوص من باشد ، و همواره در مورد نعمتهائى كه به دوستانم انعام كرده‌ام سخن بگويد ،\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nچشم و گوش دلش را ميگشايم تا به وسيلهء قلبش جلالت و عظمتم را ببيند و بشنود ، زندگى دنيا را بر او تنگ ميگردانم و لذائذ جهان را منفور او مىسازم و آن چنان او را از دنيا و هستى اين جهان دور ميكنم كه چوپان ، گوسفندان را از پرتگاههاى خطرناك دور مىسازد ، آن هنگام است كه او از مردم فرار مىكند و از خانهء فناء و نابودى به زندگانى هميشگى ميگرايد و از خانهء شيطان به سراى رحمان منتقل مىشود\r\n26 اى احمد ، اين بنده‌ام را به هيبت و بزرگى مىآرايم ، اين است عيش گوارا و زندگى دائم ،\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nو اين زندگى مقام اهل رضا است ، آن كس كه مطابق خوشنودى من رفتار كند ، سه خصلت را ملازمش ميگردانم : نوعى از سپاسگزارى به دو مىشناسانم كه آميخته به نادانى نباشد و ذكرى را به وى مىآموزم كه توأم با نسيان نباشد ، محبّتم را آن چنان در دل او قرار مىدهم كه دوستى احدى را بر آن مقدّم ندارد ، هر گاه او مرا دوست بدارد من هم او را دوست ميدارم ، چشم قلبش را بسوى جلالتم ميگشايم ، هيچ دانشى را كه مربوط به خصوصىترين آفريده‌ام باشد از او مخفى نميدارم ، در تاريكى شب و روشنائى روز همراز و همسخن اويم ، تا آنجا كه گفتگو و همنشينىاش را با مردم قطع كند . سخن خود و فرشتگانم را به دو مىشنوانم ،\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nو آن رمزى را كه از آفريدگانم پنهان داشته‌ام به او مىشناسانم ، جامهء حياء را به قامتش ميپوشانم به طورى كه عموم مردم همواره از او حياء كنند ، و بر روى زمين گام ميگذارد در حالى كه آمرزيده است ، دلش را جايگاه اسرارم قرار مىدهم ، و از امور دوزخ و بهشت مطلبى را از او پنهان نميكنم « 1 » . از گرفتاريهاى مردم به هول و سختى قيامت و از چگونگى محاسبهء توانگران و بىنوايان ، و دانشمندان و جهّال در روز رستخيز وى را مطّلع ميسازم ، او را در قبرش ميخوابانم و نكير و منكر را بر او فرو ميفرستم كه از او پرسش نمايند ، اندوه مرگ و تاريكى قبر او را فرا نمىگيرد\r\n\r\n\r\n","description":"","footnote":"\r\n( 1 ) يعنى اهل بهشت و دوزخ را كاملا مىشناساند .\r\n گفت پيغمبر صباحى زيد را * كيف اصبحت اى رفيق با وفا\r\nگفت عبدا موقنا باز اوش گفت * كو نشان از باغ ايمان گر شگفت\r\nگفت خلقان گر ببينند آسمان * من ببينم عرش را با عرشيان\r\nهشت جنّت هفت دوزخ پيش من * هست پيدا همچو بت پيش شمن\r\nيك بيك را مىشناسم خلق را * همچو گندم من ز جو در آسيا\r\nكه بهشتى كيست بيگانه كى است * پيش من پيدا چو مار و ماهى است \r\n","page_name":" 324 ","page_number":324},
  {"content":"\r\n\r\nو هول مطّلع « 1 » را احساس نميكند سپس براى توزين عملش ميزانى نصب ميكنم و پروندهء او را مىگشايم و بدست راستش مىدهم و او با خوشوقتى پرونده‌اش را قرائت مىكند ، بين خودم و او واسطه‌اى بعنوان مترجم قرار نميدهم ، اين است اوصاف دوستداران من .\r\n27 اى احمد ، همّت و زبانت متوجّه يك موضوع باشد و بدنت را زنده و فروتن قرار ده هيچ گاه غفلت بر تو عارض نشود ، . . . و هر كس از من غافل شود\r\n\r\n\r\n","description":"","footnote":"\r\n( 1 ) شايد مراد از هول مطّلع ، هنگام سرازير شدن ميّت در قبر باشد ، و در حديث گفتگوى سلمان با ميّت وارد شده كه آن ميّت اظهار داشت : هنگامى كه مرا به حفرهء گور سرازير كردند گويا از آسمان بزمينم انداختند .\r\n","page_name":" 325 ","page_number":325},
  {"content":"\r\n\r\nمن هم باكى ندارم كه او در كدام بيابان هلاك گردد .\r\n28 اى احمد ، انديشه و خردت را پيش از آنكه از بين برود به كار بزن ، هر كس عقلش را به كار آورد ، خطاء نمىكند و در مقابل من طغيان نمىورزد .\r\n29 اى احمد ، آيا نميدانى بچه جهت تو را بر ساير پيامبران برترى داده‌ام ؟ پيغمبر ( ص ) عرضه داشت :\r\nنه . خداوند فرمود : به خاطر يقين و خوش خلقى و سخاوت و مهربانىورزيدن بمردم كه در تو وجود دارد ، و ساير اوتاد نيز چنين‌اند ، آنان هم در دين ثابت نميشوند مگر به همين فضائل و خصوصيّات .\r\n30 اى احمد ، هر گاه شكم بنده‌ام گرسنه باشد و زبانش از ياوه‌گوئى محفوظ بماند من دانش و حكمتم را به دو مىآموزم پس اگر\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nكافر باشد ، اين حكمت و دانش حجّتى است بر او و موجب وزر و وبالش مىشود ، و اگر مؤمن باشد حكمت و دانش براى وى نور و روشنائى خواهد بود و موجب درمان امراض قلبى و باعث نزول رحمت بر او مىشود ، پس خواهد دانست آنچه را كه نميدانسته و مىبيند آنچه را كه نميديده ، و اوّل چيزى را كه ببيند عيوب و نقائص خودش خواهد بود تا به عيوب ديگران توجّه نكند . در دقائق دانش آن چنان او را بينا ميسازم كه شيطان قدرت دخالت در او را نداشته باشد .\r\n31 اى احمد ، از انواع عبادات هيچ چيز نزد من محبوبتر از سكوت و روزه نيست ، آن كس كه روزه بگيرد امّا زبانش را حفظ نكند مانند كسى است كه بسوى قبله بايستد امّا در نماز سورهء حمد نخواند .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nپس من پاداش ايستادن به نماز را به او مىدهم امّا اجرت عبادت‌كنندگان را به وى نمىپردازم\r\n32 اى احمد آيا ميدانى چه هنگام بندهء من عابد محسوب مىشود ؟ عرضه داشت : نه . خداوند فرمود :\r\nهر گاه در او هفت خصلت جمع شود : 1 ورعى كه او را از ارتكاب اعمال حرام جلوگيرى كند . 2 سكوتى كه او را از ياوه‌سرائى باز بدارد 3 ترسى كه هر روز بر گريه و اشك او بيفزايد . 4 شرمى كه او را در خلوتگاه به حياء كردن از من وابدارد . 5 خوردن غذا به مقدار ضرورت . 6 دشمنىورزيدن با دنيا بخاطر نفرت من از اين جهان 7 دوست داشتن دوستانم براى آنكه من آنان را دوست دارم .\r\n33 ، اى احمد ، هر كس كه گفت من خدا را دوست دارم ، مرا دوست ندارد . . .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nمگر آن هنگامى كه خوراك اندك و پوشاك پست مصرف كند و آن چنان سجده‌اش را طول بدهد كه در سجده خوابش ببرد و قيام و عبادتش براى من طولانى باشد و همواره ملازم سكوت باشد ، در امور زندگى بر من توكّل نمايد . بسيار بگريد و كم بخندد ، با خواهش دلش مخالفت نمايد ، مسجد را خانهء خودش قرار دهد و دانش را براى خود همراه و زهد را براى خويشتن همنشين بگزيند ، علماء و دانشمندان ، دوستان وى و بىنوايان رفقاى او باشند ، خوشنوديم را طلب كند و از گنهكاران فرار نمايد ، همواره به ذكر من مشغول باشد و دائما تسبيح بسيار بگويد ، در وعدهء خود صادق و در پيمانش وفادار باشد دلش پاك و در حال نماز نفسش را تزكيه نموده باشد و در انجام واجبات بكوشد\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nو هميشه بسوى ثوابها رغبت بورزد و از عذابم بگريزد ، با دوستانم نزديك و همنشين باشد\r\n34 - اى احمد ، اگر بندهء من به اندازهء اهل آسمان و زمين نماز بخواند و روزه بگيرد و همانند فرشتگان شكمش از غذا خالى و همچون برهنگان لباس مندرس بپوشد ، ولى ذرّه‌اى محبّت دنيا « 1 » يا دوستى وسعت زندگى ، يا رياست و تجمّلات و زينت اين جهان را در قلبش ببينم ، او را در خانهء خودم سكنى نميدهم و محبّتم را از دلش مىكنم .\r\nدرود و رحمت خدا بر تو باد ، و ستايش مخصوص خدا پروردگار جهانيان است *\r\n\r\n\r\n","description":"","footnote":"\r\n( 1 ) مراد آن نوع محبّت دنيا است كه با آن از دين خالص بيرون رود و در كارش رياء كند\r\n","page_name":" 330 ","page_number":330},
  {"content":"\r\n\r\n\r\nسفارشات پيغمبر اكرم ص به امير المؤمنين عليهما السّلام :\r\n1 يا على ، به تو سفارشاتى ميكنم آنها را نگهدارى كن تا همواره در خير و خوشى باشى .\r\n2 يا على ، هر كس كينه‌اش را فرو نشاند در حالى كه قدرت اجراء آن را داشته باشد\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nخداوند در روز رستخيز او را در امن و امان نگه ميدارد و لذّت اين فضيلت خود را در آن روز مىيابد .\r\n3 - يا على ، هر كس در هنگام مرگش نيكو وصيّت نكند ، از نظر مروّت ناقص است و شفاعت مرا حائز نميشود\r\n4 - يا على ، برترين جهادها اين است كه انسان به كسى قصد ستم نداشته باشد .\r\n5 - يا على ، آن كس كه مردم از زبانش بترسند ، اهل آتش است .\r\n6 - يا على ، بدترين مردم كسى است كه اشخاص براى مصون ماندن از شرّش او را گرامى بدارند .\r\n7 - يا على ، بدترين مردم كسى است كه آخرت را به دنيايش بفروشد و بدتر از او كسى است كه آخرتش را بدنياى ديگران بفروشد . 8 آن كس كه پوزش فردى را كه از ستمش اظهار ندامت مىكند نپذيرد\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nاز شفاعت من محروم است ، چه آنكه شخص پوزشخواه راست گويد يا دروغ .\r\n9 - يا على ، خدا گفتار دروغ را در مقام اصلاح دوست دارد ، و از راست فتنه‌انگيز متنفّر است\r\n10 - يا على ، آن كس كه براى غير خدا هم از شرب خمر اجتناب ورزد ، خداوند او را از شراب بهشتى مىآشاماند ، امير المؤمنين عليه السّلام عرضه داشت : اگر چه براى غير خدا . . . ؟ پيغمبر اكرم ص فرمود :\r\nبلى ، او براى حفظ جان يا حفظ آبروى خود شراب نمىخورد ، و لذا خدا هم به او چنين پاداش ميدهد .\r\n11 - يا على ، شارب الخمر مانند كسى است كه بت بپرستد يا علي تا چهل روز نماز شرابخوار را خدا نمىپذيرد ، و اگر در بين اين چهل روز بميرد كافر مرده است\r\n12 - يا على ، هر چيز مست‌كننده‌اى حرام است ، حتّى آنچه كه زياد خوردنش مست مىكند\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nبه اندازهء يك جرعهء آن هم حرام مىباشد .\r\n13 يا على همهء گناهان در خانه‌اى قرار داد شده كه كليد آن ، ميخوارگى است .\r\n14 يا على ، بر شارب الخمر ساعتى ميگذرد كه در آن ساعت پروردگارش را نميشناسد\r\n15 يا على كندن كوههاى محكم آسانتر است از نابود كردن پادشاهى كه مدّت سلطنتش بپايان نرسيده باشد\r\n16 يا على آن كس كه از دين يا دنياى او بهره‌مند نشوى خيرى در همنشينى او نيست و آن كس كه براى تو حرمتى قائل نشود تو هم وى را گرامى مدار .\r\n17 يا على ، سزاوار است كه در مؤمن هشت خصلت موجود باشد :\r\n( 1 ) هنگام فتنه و بروز اختلافات اجتماعى موقّر باشد ، ( 2 ) در برابر حوادث و بليّات شكيبائى بورزد\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nدر نشيب و سستى زندگى سپاسگزار باشد ( 4 ) به آنچه خدا روزيش فرموده قناعت نمايد ( 5 ) به دشمنان ستم نكند ( 6 ) به دوستان تحميل ننمايد ( 7 ) بدنش را براى ديگران به رنج و زحمت اندازد ( 8 ) مردم از دست او در آسايش باشند\r\n18 يا على ، چهار نوع دعاء است كه قابل رد كردن نيست : ( 1 ) دعاى پيشواى عدالت‌گستر ( 2 ) دعاء پدر در حقّ فرزند ( 3 ) دعاء شخص در حقّ برادر مؤمن در خفاء او ( 4 ) دعاى فرد ستمديده ، خداوند ميفرمايد : به عزّت و جلالم سوگند تو را يارى ميكنم و لو بعد از گذشت زمانى باشد .\r\n19 يا على ، هشت نفرند كه اگر مورد اهانت واقع شوند بايد خود را سرزنش كنند :\r\n( 1 ) آن شخصى كه بدون دعوت به مهمانى برود ،\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nمهمانى كه به صاحب خانه فرمان دهد ( 3 ) كسى كه از دشمنانش طلب نيكى كند - ( 4 ) فردى كه از پست فطرتان خواستار احسان شود - ( 5 ) شخصى كه بين دو نفر كه با هم مشغول رازگوئى هستند و گفتارشان به او ارتباط ندارد داخل شود - ( 6 ) انسانى كه پادشاه را سبك بشمارد - ( 7 ) كسى كه در مجلسى بنشيند كه با اهل آن مناسبت ندارد . ( 8 ) با كسى حرف بزند كه به گفتار او گوش نميدهد .\r\n20 يا على خداوند بهشت را حرام فرموده بر هر فردى كه بد دهن باشد و از هر چه كه از دهانش خارج شود باك نداشته باشد .\r\n21 يا على خوشا به حال كسى كه عمرش طولانى و كردارش نيكو است .\r\n22 يا على شوخى نكن كه ارزشت از بين ميرود ، و دروغ نگو كه نورانيّت زائل خواهد شد . از دو خصلت بپرهيز ( 1 - سختگيرى بر مردم - 2 - سست عنصرى و سهل انگارى )\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nاگر سختگير باشى بر حق صبر نخواهى كرد و اگر سهل انگار باشى حق را اداء نخواهى نمود .\r\n23 - يا على ، هر گناهى توبه دارد مگر بدخلقى ، زيرا فرد بداخلاق از هر گناهى كه خارج شود در گناه ديگرى داخل مىشود\r\n24 - يا على ، چهار شخص‌اند كه در عقوبت آنها تسريع مىشود : 1 فردى كه توبه او نيكى كردى و او احسان تو را به بدى مكافات كند ، 2 كسى تو به او ستم ننموده‌اى و او به تو ظلم كند . 3\r\nفردى كه تو به پيمانى كه با وى بسته‌اى وفا كنى ، ولى او در اجراى اين پيمان با تو مكر كند . 4\r\nكسى كه پيوند خويشاوندى را بگسلد .\r\n25 - يا على ، آدمى كه سختگير باشد ، آسايش از زندگى او رخت بر مىبندد .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\n26 يا على ، سزاوار است كه فرد مسلمان هنگام نشستن بر سر سفرهء غذا به دوازده خصلت متّصف باشد كه چهار تاى آن واجب ، و چهار عدد آن مستحب ، و چهار تاى آن از ادب محسوب مىشود :\r\nامّا چهار قسم اوّل : ( 1 ) بداند چه مىخورد - ( 2 ) نام خدا ببرد - ( 3 ) خدا را شكر كند - ( 4 ) به آن غذائى كه خداوند به دو روزى فرموده خوشنود باشد . و امّا چهار قسم دوم : ( 1 ) بر پاى چپ بنشيند ، ( 2 ) با سه انگشت غذا بخورد - ( 3 ) از جلو خودش غذا تناول كند - ( 4 ) انگشتان را بمكد . و امّا چهار قسم سوم :\r\n( 1 ) لقمهء كوچك بردارد - ( 2 ) غذا را كاملا بجود - ( 3 ) به صورت حضّار نگاه نكند - ( 4 ) دستهاى خود را بشويد\r\n\r\n","description":"","footnote":"","page_name":" 338 ","page_number":338},
  {"content":"\r\n\r\n27 يا على ، خداوند ساختمان بهشت را از دو نوع آجر آفريده است يكى از طلا ديگرى از نقره و ديوارهاى جنّت را از ياقوت و سقف آن را از زبرجد قرار داده است ، سنگريزهء كف بهشت از لؤلؤ و خاك آن از زعفران و مشك است ، سپس خداوند به بهشت خطاب كرد كه سخن بگو . بهشت گفت : خدائى بجز خداى زنده و پايدار نيست هر كس در من داخل شود نيكبخت است ، خداوند فرمود سوگند به عزّت و جلالم داخل بهشت نميشود دائم الخمر و سخن چين و مأمور پادشاه ستمگر و ديّوث « 1 » و كسى كه نبش قبر مىكند و فردى كه مأمور دريافت ماليات و گمرك باشد و شخصى كه پيوند خويشاوندى با اقوامش را بگسلد ، و فردى كه از قدريّه باشد « 2 »\r\n\r\n\r\n","description":"","footnote":"\r\n( 1 ) ديّوث ، كسى است كه راضى شود ديگران از ناموس او بهره‌مند شوند .\r\n( 2 ) قدريّه كسانىاند كه يا قائل به جبر هستند و تمام اعمال بندگان را به خدا نسبت ميدهند . يا قائل به تفويض هستند و خدا را در امور بندگان دخيل نميدانند ، شرح و توضيح عقائد و ردّ پندار غلط آنان در كتاب « عدل و معاد » كه از تأليفات حقير است مضبوط مىباشد .\r\n","page_name":" 339 ","page_number":339},
  {"content":"\r\n\r\n28 يا على ، ده طائفه از افراد اين امّت كافر خواهند بود : ( 1 ) آدمكش سخن چين نسخه - ( 2 ) جادوگر - ( 3 ) ديّوث - ( 4 ) كسى كه با زن نامحرم از دبر وطى كند - ( 5 ) فردى كه چهارپايان را وطى كند - ( 6 ) شخصى كه با محرم خود زنا كند - ( 7 ) ، آن كس كه در فتنه انگيزى كوشا باشد - ( 8 ) فردى كه به دشمنان جنگى اسلام اسلحه بفروشد ( 9 ) هر كس كه زكات مالش را تأديه نكند - ( 10 ) آن كس كه مستطيع شود و حجّ واجب را انجام ندهد تا بميرد .\r\n29 يا على ، در پنج مورد بايد وليمه داد : ( 1 ) عروسى - ( 2 ) ولادت فرزند - ( 3 ) ختنه كردن - ( 4 ) خانه خريدن - ( 5 ) بازگشت از سفر بيت اللَّه .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n30 يا على ، سزاوار نيست كه شخص عاقل جز براى سر امر اقدام به مسافرت كند : ( 1 ) تأمين زندگى - ( 2 ) توشه برداشتن جهت معاد ( 3 ) لذّت حلال بردن .\r\n31 يا على ، سه خصلت است كه از اخلاق پسنديده محسوب مىشود : ( 1 ) هر كس به تو ستم نمود تو وى را عفو كن - ( 2 ) هر خويشاوندى كه پيوند فاميلى با تو را گسيخت ، تو با او وصل كن - ( 3 ) هر كس با تو از روى جهالت رفتار نمود ، تو با وى بردبارى كن .\r\n32 يا على ، از چهار چيز پيش از فرا رسيدن چهار چيز ديگر بهره‌مند شويد : ( 1 ) جوانى قبل از فرا رسيدن پيرى ،\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nسلامت قبل از عارض شدن مرض - ( 3 ) ثروت و دارائى پيش از دچار گشتن به تنگدستى - ( 4 ) زندگى پيش از فرا رسيدن هنگامهء مرگ .\r\n33 يا على ، خداوند كراهت دارد كه امّت من هنگام نماز بازى كنند و در موقع صدقه دادن منّت گذارند و در حال جنابت وارد مسجد شوند ، و در گورستان بخندند ، و بر فراز منزل مردم برآيند ، و به فرج همسرانشان نظر افكنند زيرا اين عمل موجب كورى مىشود ، و در هنگام نزديكى با همسر خود سخن گويند زيرا موجب گنگى و لكنت زبان خواهد شد ، و نيز خدا كراهت دارد كه بندگان بين نماز مغرب و عشاء بخوابند زيرا آن موجب محروميّت از روزى مىشود پروردگار كراهت دارد كه افراد ، زير آسمان غسل كنند مگر با لنگ ،\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nو نيز مكروه است كه شخص بدون لنگ وارد نهر آب شود زيرا آنجا ساكنينى از فرشتگان هستند ، و نيز داخل شدن در حمّام بدون لنگ مكروه است ، و در نماز صبح ، سخن گفتن بين اذان و اقامه كراهت دارد ، و در هنگام كولاك دريا سوار شدن در كشتى مكروه است ، و خوابيدن در پشت بامى كه اطراف آن نرده يا ديوار ندارد كراهت دارد و اگر كسى در چنين جايى بخوابد و از روى بام به پائين پرت شود به عهدهء خود اوست ، و نيز كراهت دارد كه شخص در خانهء خلوت به تنهائى بخوابد ، و مكروه است كه انسان با همسر خود در حال حيض همبستر شود ، كه اگر چنين كرد . . .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nو از او فرزندى جذامى يا پيس متولّد شد ، بايد خود را ملامت كند ، سخن گفتن با شخص جذامى مكروه است مگر آن هنگامى كه بين او و جذامى به اندازهء يك ذراع فاصله باشد ، از جذامى همچنان فرار كن كه از شير درنده فرار ميكنى ، مكروه است كه شخص پس از محتلم شدن و پيش از غسل ، با همسرش نزديكى كند ، كه اگر چنين كرد و براى او فرزند ديوانه‌اى متولّد شد ، غير خود را ملامت نكند ، بول كردن در جوى آب جارى و زير درخت ميوه‌دار كراهت دارد و نيز ايستاده كفش به پا كردن مكروه است ، و مكروه است كه\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nشخص بدون چراغ داخل خانهء تاريك شود . « 1 »\r\n34 يا على ، آفت آبرو مباهات‌ورزيدن است .\r\n35 يا على ، هر كه از خدا بترسد همه كس از او مىترسند . هر آن كس كه از خدا نمىترسد خداوند او را از همه چيز مىترساند .\r\n36 يا على ، هشت نفرند كه نمازشان قبول نمىشود : ( 1 ) بندهء گريزپائى كه از نزد اربابش فرار كند تا به خدمت او مراجعه نكرده نمازش پذيرفته نيست - ( 2 ) زن ناشزه‌اى كه شوهر بر او خشمگين است .\r\n( 3 ) فردى كه زكات مال خود را تأديه نكند - ( 4 ) آن كس كه بىوضوء نماز بخواند . ( 5 ) دخترى كه بالغه شده و بدون پوشش نماز ميگذارد .\r\n\r\n\r\n","description":"","footnote":"\r\n( 1 ) منظور از مكروه در اين جملات ، امورى است كه خداوند دوست دارد از بنده‌اش صادر نشود ، نه مكروه بمعنى خاصّى كه هيچ گاه حرام نيست . لذا مانند مقاربت زن در حال حيض و توقّف در مسجد در حال جنابت ، حرمتش ثابت گرديده .\r\n","page_name":" 345 ","page_number":345},
  {"content":"\r\n\r\nامام جماعتى كه به زور براى مردم نماز بخواند و مردم راضى نباشند كه به او اقتداء كنند . ( 7 ) آدم مست . ( 8 ) كسى كه ادرار يا غائط به او فشار آورده در آن حال به نماز بايستد .\r\n37 يا على ، چهار نفرند كه خدا براى آنها خانه‌اى در بهشت بنياد فرموده است : ( 1 ) آن كس كه يتيم‌نوازى كند .\r\n( 2 ) فردى كه به ناتوان مهربانى ورزد . ( 3 ) كسى كه با پدر و مادر شفقت نمايد . ( 4 ) شخصى كه با مملوك و زير دستش مدارا كند .\r\n38 يا على ، هر كس كه خدا را ملاقات كند و در او سه خصلت باشد ، از همهء مردم برتر است : ( 1 ) آن كس كه به دربار الهى بشتابد در حالى كه تمام واجبات خود را انجام داده است او عابدترين مردم است . ( 2 ) آن كس كه رحمت خدا را ملاقات كند در حالى كه از عموم محرّمات اجتناب نموده باشد\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nپرهيزگارترين افراد است ، ( 3 ) و هر كس كه به روزى پروردگار قانع باشد بىنيازترين انسانها است .\r\n39 يا على ، سه فضيلت است كه امّت من توانائى ندارند آن را در خود ايجاد كنند :\r\n( 1 ) برادر مؤمنش را با خود در ثروتش برابر بداند - ( 2 ) آنچه براى خود مىپسندد براى دگران هم بپسندد - ( 3 ) در هر حال به ياد خدا باشد و مراد از ياد خدا « سبحان اللَّه و الحمد للَّه و لا إله الّا اللَّه و اللَّه اكبر » گفتن نيست ، بلكه مراد اين است كه هر گاه در مقابل عمل حرامى قرار گرفت خدا را به ياد آورد و آن كردار را ترك كند .\r\n40 يا على ، سه نفرند كه اگر با آنها به مدارا رفتار نمودى به تو ستم ميكنند ( 1 ) آدم پست طبيعت ، ( 2 ) زن و فرزند ، ( 3 ) خدمتگزار .\r\n\r\n","description":"","footnote":"","page_name":" 347 ","page_number":347},
  {"content":"\r\n\r\n41 يا على ، سه طايفه‌اند كه غالبا رعايت حقّ سه دستهء ديگر را نميكنند : ( 1 ) فرد آزاد رعايت مملوك خود را نميكند ، ( 2 ) فرد دانشمند مراعات نادان را نمىنمايد - ( 3 ) شخص توانا ، با ناتوان مدارا نميكند .\r\n42 يا على ، هفت خصلت است كه هر كس دارا باشد ، حقيقت ايمان در او تكامل يافته است و درهاى بهشت به روى وى گشوده شده است : ( 1 ) وضوى شاداب بگيرد - ( 2 ) نماز نيكو بخواند - ( 3 ) زكات مالش را تأديه كند - ( 4 ) خشمش را فرو نشاند - ( 5 ) زبانش را حبس كند - ( 6 ) مرتّب در مقابل گناهان طلب آمرزش نمايد - ( 7 ) حقوق اهل بيت پيغمبر صلّى اللَّه عليه و آله را اداء نمايد .\r\n43 يا على ، پروردگار سه كس را لعنت فرموده است : ( 1 ) آن كس كه توشه‌اش را تنها بخورد ،\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nآن كس كه بيابان را تنها بپيمايد - ( 3 ) آنكه در خانه‌اى تنها بخوابد .\r\n44 يا على ، سه عمل است كه ممكن است نتيجه‌اش جنون و ديوانگى باشد : ( 1 ) در قبرستان ، تغوّط كردن . ( 2 ) يك پا به كفش و يك پا برهنه راه رفتن - ( 3 ) تنها خوابيدن .\r\n45 يا على ، در سه مورد دروغگوئى نيكو است : ( 1 ) در مقام مكرورزيدن در جنگ . ( 2 ) در وعده دادن به همسر - ( 3 ) در اصلاح بين مردم . همنشينى با سه طايفه دل را ميميراند : ( 1 ) مجالست با افراد پست - ( 2 ) همنشينى با ثروتمندان - ( 3 ) گفتگو با زنان .\r\n46\r\nيا على ، سه عمل است كه از حقيقت ايمان سرچشمه ميگيرد : ( 1 ) انفاق كردن در حال فقر و نادارى\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nمروّت نمودن با مردم - ( 3 ) بذل دانش به دانشجو .\r\n47 يا على ، اگر انسان داراى سه چيز نباشد كردارش كامل نيست : ( 1 ) ورعى كه او را از ارتكاب گناهان باز بدارد - ( 2 ) اخلاقى كه به وسيلهء آن با مردم مدارا نمايد - ( 3 ) حلمى كه نادانى جاهل را به سبب آن بر طرف كند .\r\n48 يا على ، سه موضوع است كه موجب خوشوقتى مؤمن در دنيا است : ( 1 ) ملاقات برادران ( 2 ) افطارى دادن به روزه دار ( 3 ) شب‌زنده‌دارى\r\n49 يا على ، از سه خصلت تو را باز ميدارم : ( 1 ) حسد و رشك ( 2 ) حرص و آز - ( 3 ) كبر و خودخواهى .\r\n50 يا على ، چهار خصلت است كه از شقاوت شخص محسوب مىشود : ( 1 ) خشكى چشم و گريه نكردن ( 2 ) سنگدلى .\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n3 - آرزوى دراز - ( 4 ) حبّ باقى ماندن در اين جهان .\r\n51 يا على ، سه چيز است كه باعث ترفيع مقام مىشود ، و سه موضوع است كه موجب كفّارهء گناهان ميگردد ، و سه امر است كه شخص را هلاك ميسازد ، و سه عامل است كه افراد را از دوزخ نجات مىبخشد :\r\nامّا سه قسم اوّل : ( 1 ) در هواى سرد وضوى شاداب گرفتن - ( 2 ) بعد از هر نماز ، وقت نماز ديگر را انتظار كشيدن - ( 3 ) شب و روز به نماز جماعت رفتن . امّا آن سه مطلب دوم : ( 1 ) بلند سلام كردن - ( 2 ) اطعام نمودن مردم - ( 3 ) شب‌زنده‌دارى در حالى كه همگان در بستر خواب آرميده‌اند .\r\nامّا سه موضوع سوم : ( 1 ) بخل‌ورزيدن ( 2 ) به خواهش دل عمل كردن - ( 3 ) عجب‌ورزيدن\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nامّا آن سه امر چهارم : 1 ترس از خدا در پنهان و آشكار ( 2 ) ميانه روى در حال ثروت و تنگدستى ، ( 3 ) به عدالت رفتار نمودن در حال خشم و خوشنودى .\r\n52 يا على ، بچّه بعد از شير گرفتن ، شيرخواره محسوب نميشود ، و پس از بلوغ ، يتيمى در مورد او صدق نميكند و به دوران طفوليّت بر نميگردد « 1 » *\r\n53 يا على ، در مقام نيكى به پدر و مادر شايسته است كه دو سال راه‌پيمائى كنى و براى پيوند خويشاوندى يك سال راه به روى و نيز سزاوار است كه براى عيادت مريض يك ميل « 2 » مسافت طىّ نمائى و براى تشييع جنازه‌اى تا دو ميل مسافرت كنى و براى اجابت دعوتى سه ميل راه به روى و شايسته است كه براى زيارت برادر مؤمنت چهار ميل سفر نمائى و براى فريادرسى بيچاره‌اى تا پنج ميل راه بشتابى ، و براى يارى ستمديده‌اى شش ميل راه بپيمائى\r\n\r\n\r\n","description":"","footnote":"\r\n( 1 ) اين جمله كنايه از اين است كه انسان وقتى كه بحدّ بلوغ رسيد بايد خود را مرد حساب كند و عادات بچّگى را از خود دور سازد .\r\n( 2 ) يك ميل دو كيلومتر راه است\r\n","page_name":" 352 ","page_number":352},
  {"content":"\r\n\r\nبر تو باد به طلب آمرزش نمودن .\r\n54 يا على ، مؤمن سه علامت دارد : ( 1 ) نماز ميخواند ، ( 2 ) زكات مالش را تأديه مىكند - ( 3 ) روزه مىگيرد . آدم متكلّف و گزافگو كه بىحقيقت ادّعاء مىكند سه علامت دارد : 1 در حضور افراد ، چاپلوسى مىكند ، 2 پشت سر آنها غيبت و بدگوئى مىنمايد ، 3 در مقابل مصيبت ، اشخاص را شماتت مىكند . ستمگر سه علامت دارد : ( 1 ) نسبت به افراد زير دست خود با غلبه كردن ، قهر و ستم مىكند - ( 2 ) در مقابل ما فوق خود طغيان مىورزد ( 3 ) از ستمگران پشتيبانى مىكند . شخص ريا كار سه نشانه دارد : ( 1 ) در مقابل مردم در عبادت خود نشاط مىورزد - ( 2 ) در خلوت فرائض الهى را از روى كسالت و سستى اداء مىكند ( 3 ) دوست دارد كه\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nدر همه كارش مورد ستايش قرار گيرد . منافق نيز داراى سه علامت است : ( 1 ) هر گاه سخنى بگويد دروغ ميگويد - ( 2 ) هر زمان وعده كند تخلّف مينمايد - ( 3 ) هر وقت امانتى به او سپرده شود خيانت مىكند .\r\n55 يا على ، نه چيز است كه فراموشى ببار مىآورد : ( 1 ) سيب ترش خوردن - ( 2 ) خوردن گشنيز ( 3 ) خوردن پنير ( 4 ) خوردن نيم خوردهء موش - ( 5 ) خواندن سنگ قبرها - ( 6 ) راه رفتن بين دو زن ( 7 ) انداختن شپش ، ( 8 ) در قفا و پشت گردن حجامت كردن - ( 9 ) در آب ايستاده و راكد ادرار نمودن .\r\n56 يا على ، عيش انسان در سه چيز است : ( 1 ) منزل وسيع ، ( 2 ) همسر زيبا ،\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n3 - اسب راهوار .\r\n57 يا على ، سوگند به خدا اگر شخص متواضع فروتن در دوران حكومت نابكاران در ته چاهى قرار گرفته باشد خداوند بادى را ميفرستد كه او را از عمق چاه بر فراز مقامات عاليه بلند كند .\r\n58 يا على ، لعنت خدا بر كسى باد كه خود را به غير از سرورانش ( ائمّهء هدى عليهم السّلام ) نسبت دهد و غير آنان را براى خود رهبر بگزيند ، و نيز لعنت خدا بر انسانى باد كه پاداش مزدور را ندهد ، و نيز نفرين باد بر كسى كه بندهء خدا را به ناحق بكشد يا قاتل او را پناه دهد .\r\n59 يا على ، مؤمن كسى است كه مسلمانان او را بر جان و مالشان امين بدانند\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nو مسلمان ، فردى است كه مسلمانان ديگر از دست و زبانش بسلامت باشند ، مهاجر آن شخصى است كه بديها را از خود دور نمايد .\r\n60 يا على ، محكمترين رشتهء ايمان ، دوستى براى خدا و دشمنى براى خدا است\r\n61 يا على ، آن كس كه از همسرش فرمانبردارى كند خدا او را به صورت در آتش بيندازد ، حضرت امير المؤمنين عليه السّلام عرضه داشت : چگونه اطاعت كند ؟ پيغمبر فرمود : يعنى به همسرش اجازه دهد كه به هر جا دلش خواست از حمّام و عروسيها و مجالس نوحه‌سرائى برود و هر نوع لباس نازكى كه خواست بپوشد .\r\n62 يا على ، خداوند به سبب اسلام ، گردنكشى و و مباهات‌ورزيدن به پدران زمان جاهليّت را از بين برد .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nبدان همهء مردم از آدم و آدم هم از خاك آفريده شده است و گرامىترين اشخاص نزد خدا پرهيزگارترين آنها است\r\n63 يا على ، بهاى مردار و سگ و شراب و اجرت زن بدكاره و رشوه و پاداش كاهن ، پليد است .\r\n64 يا على ، دانشجوئى كه هدفش از آموختن علم ، تكبّرورزيدن بر سفيهان يا مجادله با دانشمندان يا جمع كردن مردم به دور خود باشد ، از اهل آتش است .\r\n65 يا على ، هر گاه فردى بميرد ، مردم مىگويند ميراث او چيست ؟ و فرشتگان ميپرسند چه توشه‌اى براى خود پيش فرستاده است ؟\r\n66 يا على ، دنيا زندان مؤمن و بهشت كافر است .\r\n67 يا على ، مرگ ناگهانى براى مؤمن آسايش است\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nو براى كافر ، حسرت ببار مىآورد .\r\n68 يا على ، خداوند به دنيا وحى فرستاده و به دو دستور داده است كه هر كس خدمتگزار من باشد ، تو او را خدمت كن و آن كس كه خدمتگزار تو باشد او را به رنج و شكنجه مبتلا ساز .\r\n69 يا على ، دنيا اگر به اندازهء يك بال پشّه در نزد خدا ارزش داشت نميگذاشت كه كافر يك جرعه آب از اين دنيا بنوشد .\r\n70 عموم پيشينيان و آيندگان در روز رستخيز آرزو مىكنند كه در دنيا بيش از قوت لازم داده نمىشدند .\r\n71 يا على ، بدترين مردم كسى است كه به قضاء الهى راضى نباشد .\r\n72 يا على ، نالهء مؤمن در هنگام بيمارى ، در حكم تسبيح خدا ، و فرياد كشيدن وى از شدّت درد ، به منزلهء « لا إله الّا اللَّه » گفتن است ،\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nو آرامش وى در بستر ، بجاى عبادت و از اين پهلو به آن پهلو گرديدنش جهاد في سبيل اللَّه محسوب مىشود ، و زمانى كه عافيت بيابد هيچ گناهى در پروندهء او باقى نمىماند .\r\n73 يا على ، اگر پاچهء گوسفندى به من اهداء شود يا به ذراع گوسفند دعوت شوم ردّ نخواهم كرد .\r\n74 يا على ، خداوند براى زنان ، نماز جماعت و نماز جمعه ، اذان و اقامه ، عيادت مريض ، تشييع جنازه ، هروله در سعى بين صفا و مروه ، استلام حجر اسود ، سر تراشيدن در حجّ را وظيفه قرار نداده است ، و جايز نيست زنان را كه قضاوت نمايند ، و طرف مشورت واقع شوند ، و نيز ذبح كردن زن جايز نيست مگر هنگام ضرورت ،\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nو نيز نبايد زنان تلبيه ( لبّيك ) را در عمره بلند بگويند ، و نبايد بر سر قبر بايستند ، و استماع خطبه براى آنها لازم نيست ، و در امر ازدواج نبايد آنان را متولّى و متصدّى قرار داد ، و جائز نيست كه از منزل بدون اذن شوهر خارج شود و اگر بدون اذن همسرش از منزل بيرون آيد ، مورد لعنت خدا و جبرئيل و ميكائيل ، واقع مىشود ، از لوازم زندگى و دارائى همسرش بدون اذن او به كسى چيزى عطاء نكند ، در حالى كه شوهر بر او خشمگين است اگر چه حق با زن باشد و شوهر از روى ستم بر وى خشم كرده ولى در عين حال نبايد با اين حال شب را به روز آورد .\r\n74 يا على ، اسلام بمنزلهء يك بدن عريان و برهنه‌اى است و لباس آن حياء و آرايش آن وفاء و مردانگى آن كردار نيكو و پايهء وى پرهيزگارى است ، هر چيزى اساس و بنيادى دارد و بنياد اسلام دوستى ما خانواده است .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\n76 يا على ، بد اخلاقى مبارك نيست و فرمانبردارى از زن موجب پشيمانى است .\r\n77 اگر در چيزى ، شومى باشد ، آن زبان زن است .\r\n78 يا على ، سبكباران نجات يابند و گرانباران هلاك شوند .\r\n79 يا على ، آن كس كه بر من دروغ ببندد جايگاهش آتش خواهد بود .\r\n80 - يا على ، سه چيز است كه نيروى حافظه را زياد مىكند ، و بلغم را از مزاج رفع مىنمايد :\r\n( 1 ) كندر خوردن - ( 2 ) مسواك كردن - ( 3 ) قرآن خواندن .\r\n81 - يا على ، مسواك كردن سنّت من است ، دهان را پاكيزه مىگرداند ، و بينائى را جلا ميدهد ، و پروردگار را خوشنود مىكند ، دندانها را سفيد ميگرداند ،\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nدهان را زائل مىكند ، لثه ( گوشتهاى دندان ) را محكم مىكند ، انسان را به اشتها مىآورد ، بلغم را بر طرف مىكند ، حافظه را نيرومند مىسازد ، اعمال نيك شخص را دو برابر مينمايد ، و موجب خوشنودى فرشتگان است .\r\n82 يا على ، به چهار طرز مىشود خوابيد : ( 1 ) به پشت ( طاقباز ) و اين خواب پيامبران است . ( 2 ) به پهلوى راست ، و اين خواب مؤمنين است - ( 3 ) به پهلوى چپ ، و اين ؟ ؟ ؟ كفّار و منافقين است - ( 4 ) بر رو خوابيدن و اين خواب شياطين است .\r\n83 - يا على ، خداوند هر پيامبرى را كه برانگيخت فرزندانش را از صلب خود او قرار داد ، ولى پروردگار فرزندان مرا از صلب تو به وجود مىآورد ، و اگر تو نبودى ، براى من ذرّيّه‌اى بوجود نمىآمد ،\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n84 يا على ، چهار چيز است كه كمر شكن است : ( 1 ) زمامدار گنهكارى كه مورد فرمانبردارى ملّت قرار گيرد - ( 2 ) زنى كه همسرش او را كفالت مىكند و او به شوهرش خيانت مينمايد - ( 3 ) تنگدستى كه براى آن چاره‌اى انديشيده نمىشود - ( 4 ) همسايهء بدى كه در كنار خانهء مسكونى انسان باشد .\r\n85 يا على ، نياى بزرگوارم عبد المطّلب در زمان جاهليّت ، چهار حكم را مقرّر فرمود كه اسلام هم آنها را تأييد كرد : ( 1 ) همسران پدران را بر پسران حرام فرمود ، و قرآن هم فرموده است :\r\n وَ لا تَنْكِحُوا ما نَكَحَ آباؤُكُمْ مِنَ النِّساءِ  « 1 » ( ازدواج نكنيد با زنانى كه پدرانتان با آنها همسرى داشته‌اند )\r\n\r\n\r\n","description":"","footnote":"\r\n( 1 ) سورهء نساء - آيه 23 .\r\n","page_name":" 363 ","page_number":363},
  {"content":"\r\n\r\n2 - آن جناب گنجى را كشف كرد و يك پنجم آن را تصدّق داد ، خداوند هم به همين مضمون آيه فرستاد :\r\n وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ . . .  « 1 » آنچه به چنگ آوريد ، پنج يك آن مال خدا است .\r\n( 3 ) هنگامى كه چاه زمزم را حفر فرمود ، استخراج آب را از چشمهء زمزم « سقاية الحاج » نامگذارى كرد و پروردگار هم اين عمل را به همين نام در قرآن ناميده است :  أَ جَعَلْتُمْ سِقايَةَ الْحاجِّ وَ عِمارَةَ الْمَسْجِدِ الْحَرامِ كَمَنْ آمَنَ بِاللَّهِ وَ الْيَوْمِ الْآخِرِ . . .  « 2 » آيا سقايت حاج و ساختمان كردن مسجد الحرام را بمنزلهء ايمان به خدا و روز قيامت قرار داديد ؟ ) 4 آن جناب ديهء آدمكشى را صد شتر مقرّر فرمود و اسلام هم همين قانون را تصويب كرد .\r\n\r\n\r\n","description":"","footnote":"\r\n( 1 ) سورهء انفال - آيهء 41 -\r\n( 2 ) سورهء توبه - آيه 19 .\r\n","page_name":" 364 ","page_number":364},
  {"content":"\r\n\r\n5 - در زمان جاهليّت براى طواف اطراف كعبه ، عدد معيّنى مرسوم نبود ، جناب عبد المطّلب براى شوطهاى طواف ، عدد هفت را مقرّر فرمود ، و همين حكم مورد تأييد اسلام قرار گرفت .\r\n86 يا على ، جدّ بزرگوارم عبد المطّلب ، استقسام ازلام نميكرد « 1 » .\r\n\r\n\r\n","description":"","footnote":"\r\n( 1 ) استقسام ازلام نوعى از قمار بازى بود و كيفيّت آن بر حسب آنچه كه از امام جواد عليه السّلام نقل شده به اين ترتيب بوده كه ده نفر شريك ميشدند و شترى ميخريدند و آن را مىكشتند و بوسيلهء ده عدد تير قرعه ميزدند به اين ترتيب كه بر هر يك از هفت تير آن ، سهم معيّنى قرار ميدادند ، و براى سه تير ديگر ، سهم معيّن نميكردند ، تير اوّل را « فذ » ميناميدند و هر كس آن را برميداشت يك سهم مىبرد - تير دوم را توأم ميناميدند و براى آن سهم معيّنى بود كه هر كس آن را بر ميداشت صاحب همان سهم بود . تير سوم مسبل ناميده ميشد و براى آن سه سهم معيّن بود . تير چهارم نافس نام داشت و براى آن چهار سهم منظور شده بود . تير پنجم را حلس ميگفتند و براى آن پنج سهم بود . تير ششم رقيب و براى آن شش سهم بود . تير هفتم « مغلى » و براى آن هفت سهم معيّن مينمودند . و امّا آن سه تير كه سهم نداشت : اوّلى بنام سفيح ، دومى بنام منيح ، سومى بنام وغد ، نامگذارى شده بود . اين ده تير را در ميان كيسه‌اى ميريختند و بدست فرد امين مىسپردند ، هر كدام از اين ده نفر يكى از تيرها را برميداشت هر يك از آن هفت تير اوّل بدست هر كدام كه مىافتاد بر حسب سهم معيّن خود ، از گوشت شتر بهره ميگرفت ، و آن سه تير ديگر بدست هر كه مىآمد علاوه بر اينكه حقّى از گوشت شتر نداشتند ، بايد بهاى شتر را هم مىپرداختند .\r\n","page_name":" 365 ","page_number":365},
  {"content":"\r\n\r\nو بتان را پرستش نميفرمود ، و از آنچه براى بتان قربانى ميكردند تناول نميكرد ، و همواره ميفرمود : من بر دين پدرم ابراهيم عليه السّلام استوارم .\r\n87 يا على ، آن مردمى از نظر ايمان عجيب‌اند و در مقام يقين از همه بالاترند كه در آخر الزّمان ظاهر ميشوند ، پيامبر را نديده‌اند و حجّت خدا هم از نظر آنان پوشيده است و فقط به يك سياهى كه بر روى سفيدى نقش بسته ايمان مىآورند .\r\n88 يا على ، سه چيز است كه موجب سنگدلى مىشود : ( 1 ) شنيدن موسيقى و گوش دادن به آن ( 2 ) شكار كردن ، ( 3 ) به دربار پادشاه ستمگر رفتن .\r\n89 يا على ، حيوانى كه شيرش حرام است و خورده نمىشود ، گوشت آن را هم مخور و در لباسى كه از پوست آن تهيّه شده نماز نخوان .\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nو نيز از نماز خواندن در وسط ميدان جنگ و در سرزمين ذات الصّلاصل ( زمينى كه قوم عاد در آن زندگى ميكردند و هلاك شدند ) نماز نخوان .\r\n90 يا على ، خوردن تخم مرغى كه دو سرش با هم يكسان نيستند ( يك سر آن باريكتر از سر ديگر است ) ، و ماهىاى كه پوستش فلس ( پولك ) دارد ، و مرغى كه هنگام پرواز ، بال مىزند ، جايز است امّا مرغى كه در هنگام پرواز ، بال نميزند گوشتش حرام است ، و نيز مرغانى كه در آب زندگى مىكنند و داراى سنگدان و چينه‌دان هستند ، گوشتشان حلال است .\r\n91 يا على ، گوشت حيوانات درنده‌اى كه نيش دارند ، و مرغانى كه داراى چنگال‌اند حرام است .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\n93 يا على ، زن فاحشه و زناكار بر عهدهء مرد زناكار ، مهريّه ندارد ، و تعريض ( مردى نسبت به زوجهء كسى يا زنى كه در عدّهء ديگرى است سخنى بگويد كه حاكى از رغبت او به ازدواج با آن زن باشد ، حرام است ولى ) موجب اجراء حدّ نمىشود . وقتى كه حدّى بر جنايتكارى از نظر حكومت حقّهء اسلامى تصويب شد ، احدى حقّ شفاعت و وساطت ندارد . و اگر كسى سوگند ياد كند كه پيوند خويشاونديش را بگسلد ، قسم او شرعا منعقد نيست و ترتيب اثر داده نمىشود ، و نيز اگر پدر سوگند ياد كند كه از فرزندش اعراض نمايد ، يا پسر قسم بخورد كه رابطه‌اش با پدر را به هم بزند ، يا زن سوگند ياد كند كه در مقابل شوهرش فرمانبردارى و تمكين نكند ، يا بنده‌اى قسم بخورد كه عصيان اربابش را بنمايد ، اين گونه سوگندها منعقد نميشود ، و اسلام روزهء صمت « 1 » و روزهء وصال « 2 » را كه در ملتهاى گذشته متداول بوده تأييد نفرموده است ، و سزاوار نيست مردمى كه بسرزمين اسلامى مهاجرت نموده‌اند دوباره به بلاد كفر مراجعت كنند\r\n\r\n\r\n","description":"","footnote":"\r\n( 1 ) در ميان طائفهء يهود مرسوم بود كه روزهء صمت ( سكوت ) ، ميگرفتند و يك روز را تا شب سكوت مىكردند .\r\n( 2 ) روزهء وصال عبارت است از وصل كردن روزهء دو روز را بهم كه شب نيز افطار نكنند\r\n","page_name":" 368 ","page_number":368},
  {"content":"\r\n\r\n94 - هيچ گاه پدر به قصاص كشتار فرزندش به قتل نميرسد .\r\n95 يا على ، خداوند آن دعائى را كه زبان بگويد و دل از آن غافل باشد نمىپذيرد .\r\n96 يا على ، خوابيدن دانشمند از عبادت عابد ، با فضيلت‌تر است .\r\n97 دو ركعت نمازى كه فرد دانشمند بجا آورد ، از هزار ركعت نمازى كه عابد نادان انجام ميدهد برتر است .\r\n98 يا على ، هر گاه زن بخواهد روزهء مستحبّى بگيرد بايد با اجازهء همسرش باشد و نيز اگر بنده‌اى اراده كند كه روزهء مستحبّى بگيرد بايد با اذن مولايش باشد ، و نيز اگر مهمان خواست مستحبّا روزه بگيرد ، بايد قبلا موافقت ميزبان را جلب كند .\r\n99 يا على ، روزه در روز عيد فطر و در عيد قربان ، و روزهء وصال حرام است ،\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nروزهء سكوت و نيز روزه‌اى كه براى موفقيّت در انجام گناه ، نذر كنند حرام است ، و نيز روزهء تمام عمر كه آن را « صوم الدّهر » « 1 » ميگويند ، حرام است .\r\n100 يا على ، آثار شوم زناكارى شش چيز است كه سه تاى آن در دنيا و سه عدد ديگرش در آخرت گريبان شخص را ميگيرد : امّا آن سه قسم اوّل ، 1 از بين رفتن جلوه و نورانيّت ظاهر ، 2 جوانمرگ شدن ، 3 قطع شدن روزى انسان . و امّا آن سه قسم دوم ، 1 در حساب قيامت نسبت به او سختگيرى مىشود 2 مورد خشم پروردگار خواهد بود ، 3 در آتش هميشگى معذّب خواهد بود .\r\n101 يا على ، ربا هفتاد قسم است ،\r\n\r\n\r\n","description":"","footnote":"\r\n( 1 ) بعضى از يهوديان تمام عمر را روزه ميگرفتند يعنى هيچ روز غذا نمىخوردند و فقط شب بشب غذا ميخوردند و اين نوع روزه در اسلام ممنوع است ،\r\n","page_name":" 370 ","page_number":370},
  {"content":"\r\n\r\nو آن نوعى كه از تمام اقسام آن كوچكتر است از نظر زشتى و نكبتى همانند اين است كه شخص با مادر خود در خانهء خدا ، زنا كند .\r\n102 يا على ، يك درهم رباخوارى در نزد خدا از هفتاد مرتبه زنا كردن با محارم از نظر گناه و عقوبت ، بزرگتر است .\r\n103 هر كس به مقدار يك قيراط از زكات مالش را تأديه نكند ، ايمان ندارد و مسلمان نيست ، و در نزد خدا گرامى نخواهد بود .\r\n104 يا على ، فردى كه زكات مالش را تأديه نكند و از دنيا برود از شدّت عذابهائى كه بواسطهء اين عمل بر او وارد مىشود ؛ همواره از خداوند تقاضا مىكند كه به دنيا برگردد و دين خود را اداء كند و دوباره بميرد ، و چنين امرى هم براى او امكان پذير نخواهد بود ، و خداوند زبان حال چنين كسى را در قرآن بيان ميفرمايد :   حَتَّى إِذا جاءَ أَحَدَهُمُ الْمَوْتُ قالَ رَبِّ ارْجِعُونِ لَعَلِّي أَعْمَلُ صالِحاً فِيما تَرَكْتُ ، كَلَّا إِنَّها كَلِمَةٌ هُوَ قائِلُها وَ مِنْ وَرائِهِمْ بَرْزَخٌ إِلى يَوْمِ يُبْعَثُونَ   سورهء مؤمنون آيه 100\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nهنگامى كه مرگ يكى از آنان فرا ميرسد ميگويد پروردگارا مرا بر گردان شايد بتوانم كردار نيكى انجام دهم . هرگز . اين كلمه‌اى است كه او ميگويد ، و سپس به دوران برزخ منتقل ميشوند تا روزى كه برانگيخته گردند .\r\n105 يا على ، هر فرد توانگرى كه حج نگذارد كافر است ، خداوند فرموده :  وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا وَ مَنْ كَفَرَ فَإِنَّ اللَّهَ غَنِيٌّ عَنِ الْعالَمِينَ  بر مردم است كه براى خدا حجّ خانه كعبه را بجا آورند البتّه آن كس كه توانائى رفتن به حجّ را داشته باشد ، هر كس هم كه كافر شود و حج نگذارد ، خداوند از جهانيان بىنياز است .\r\n106 يا على ، آن كس كه حجّ واجب خود را از اين سال به سال آينده بيندازد و آخر الأمر حج را بجا نياورده بميرد ، خداوند روز قيامت او را يهودى يا نصرانى بر مىانگيزاند .\r\n107 يا على ، صدقه بلائى را كه بوسيلهء قضاى الهى ثابت شده هر چند محكم باشد رد مىكند .\r\n108 يا على ، پيوند نمودن با خويشان ، عمر را طولانى مىسازد .\r\n\r\n","description":"","footnote":"","page_name":" 372 ","page_number":372},
  {"content":"\r\n\r\n109 يا على ؛ هنگام غذا خوردن ، اوّل نمك بخور و بعد از غذا نيز مقدارى نمك تناول كن زيرا اين عمل از هفتاد و دو مرض جلوگيرى مىكند .\r\n110 يا على ، هنگامى كه من در روز رستخيز در جايگاه مخصوص - ( مقام محمود ) بايستم ، پدرم و مادرم و عمويم و برادرى را كه قبلا داشتم و در زمان جاهليّت ، زندگى ميكرد ، شفاعت ميكنم . « 1 » .\r\n111 يا على ، من پسر دو ذبيحم « 2 » ، و من همانم كه پدرم ابراهيم دعا كرد كه خدا به دو عنايت فرمايد ، و دعاى او مستجاب شد .\r\n\r\n\r\n","description":"","footnote":"\r\n( 1 ) البته اينها مشرك و بت‌پرست نبودند ، شايد لغزشهائى از نظر اعمال داشته‌اند كه موجب عقوبت بودند ، و پيغمبر اكرم صلى اللَّه عليه و آله آنها را شفاعت ميفرمايد .\r\n( 2 ) مراد از دو ذبيح ، يكى اسماعيل ذبيح اللَّه و ديگر عبد اللَّه پدر پيغمبر است ، زيرا جناب عبد المطّلب هنگام حفر زمزم ، فقط يك پسر داشت و اعراب او را شماتت ميكردند كه اگر تو پسران متعدّد داشتى در اين عمل تو را كمك ميكردند . آن جناب نذر كرد كه اگر خداوند به او ده پسر عنايت فرمايد ، يكى راه در راه خدا قربانى كند ، خواستهء او برآورده شد و پروردگار به او ده پسر عنايت فرمود ، در بين اين ده پسر قرعه انداخت و قرعه بنام عبد اللَّه اصابت كرد ، بستگان او از وى تقاضا كردند كه بين عبد اللَّه و صد شتر قرعه بزند و پس از سه مرتبه قرعه زدن در وهلهء سوم قرعه بنام صد رأس شتر آمد و آن صد شتر را به عنوان فديهء عبد اللَّه قربانى نمود ، و اين جريان به داستان ذبح اسماعيل بىشباهت شباهت نبود ، لذا رسول اللَّه ص ميفرمايد من پسر دو ذبيحم ، و امّا مطلب دوم : هنگامى كه حضرت ابراهيم عليه السّلام خانهء كعبه را بنياد فرمود ، از خدا مطالبى را در مورد آن سرزمين تقاضا كرد ، از جمله اينكه عرضه داشت : ربّنا و ابعث فيهم رسولا . . . ( خدايا در ميان مردم اين سرزمين پيامبرى برانگيز ) . حضرت رسول صلّى اللَّه عليه و آله ميفرمايد : دعاى آن روز ابراهيم مستجاب شد و خداوند مرا برانگيخت .\r\n","page_name":" 373 ","page_number":373},
  {"content":"\r\n\r\n112 يا على ، انديشه و فكر ( عقل ) چيزى است كه انسان به وسيلهء آن ، بهشت كسب كند ، و خوشنودى پروردگار را بجويد .\r\n113 يا على ، اوّلين آفريده‌اى را كه خداوند پديد آورد عقل بود ، به او فرمود بيا ، آمد ، سپس فرمود برگرد ، برگشت . آنگاه به دو خطاب كرد كه قسم بعزّت و جلالم ، هيچ آفريده‌اى را محبوبتر از تو خلق نكردم ، به سبب تو بندگانم را مؤاخذه ميكنم و بواسطهء تو عطا يابم را بدانها مبذول ميدارم ، بمناسبت وجود تو در آنان ، پاداششان مىدهم و بخاطر تو آنان را عقاب مينمايم .\r\n\r\n","description":"","footnote":"","page_name":" 374 ","page_number":374},
  {"content":"\r\n\r\n114 يا على ، در صورتى كه خويشاوند نيازمندى باشد نبايد به دگرى صدقه داد .\r\n115 يا على ، يك درهم كه انسان در راه خضاب كردن مصرف كند ، از هزار درهم كه در راه خدا انفاق نمايد برتر است ، در خضاب چهارده خصوصيّت است : 1 گوشها را بادگيرى مىكند ، 2 ديدگان را نورانى ميسازد ، 3 انتهاى بينى را تر و تازه مىكند ، 4 دهان را خوشبو مينمايد ، 5 لثه‌ها را محكم ميسازد 6 درد و مرض را بر طرف مىكند ، 7 از وسوسه‌هاى شيطانى ميكاهد ، 8 فرشتگان بدان خوشنود مىشوند ، 9 مؤمنين از خضاب خوششان مىآيد ، 10 كفّار از آن متنفّرند ، 11 بهترين آرايش است ، 12 نيكوترين عطر خوشبو مىباشد ،\r\n\r\n","description":"","footnote":"","page_name":" 375 ","page_number":375},
  {"content":"\r\n\r\n13 اگر در آن حال بميرد و او را در قبر بگذارند ، نكير و منكر از او شرم ميكنند كه بشدّت با وى رفتار نمايند ، 14 از بسيارى از عواقب قبر محفوظ مىماند .\r\n116 - يا على ، هيچ گفتارى نيكو نيست مگر آنگاه كه با كردار توام باشد ، و هيچ ديدارى خوب نيست مگر آنكه از آن اخبارى استفاده شود ، هيچ مالى خوب نيست مگر اينكه با بخشش آميخته باشد ، هيچ دوستىاى نيكو نيست مگر اينكه وفادار باشد ، پاكدامنى بجا نخواهد بود مگر آن هنگام كه با پرهيزگارى همراه باشد ، دستگيرى از بىنوايان فايده ندارد مگر وقتى كه براى خدا باشد ، زندگى در اين دنيا لذّتى ندارد مگر وقتى كه با سلامتى توأم باشد ، به سر بردن در وطن خوب نيست ، مگر هنگامى كه انسان امنيّت و خوشى داشته باشد .\r\n\r\n","description":"","footnote":"","page_name":" 376 ","page_number":376},
  {"content":"\r\n\r\n117 يا على ، هفت جزء از اجزاء گوسفند حرام است : 1 خون ، 2 آلت تناسلى ، 3 مثانه ، 4 نخاع ( حرام مغز ) ، 5 غدد تناسلى و غيره ، 6 سپرز ، 7 زهره‌دان .\r\n118 يا على ، در مورد چهار چيز سعى نكن كه ارزان تمام كنى : 1 گوسفند قربانى ، 2 كفن ، 3 غلام و كنيز ، 4 هزينهء سفر مكّه .\r\n119 يا على ، آيا بگويم : كداميك از شما بيش از همه به من شباهت دارد ؟ حضرت على عليه السّلام عرضه داشت : بفرما يا رسول اللَّه . پيغمبر ص فرمود : آن كس كه خوش‌خلق‌تر و بردبارتر و منصفتر از همه باشد .\r\n120 يا على ، قراءت اين آيه ، امّتم را از خطر غرق شدن هنگام كشتى سوارى حفظ مىكند :\r\n\r\n","description":"","footnote":"","page_name":" 377 ","page_number":377},
  {"content":"\r\n\r\n وَ ما قَدَرُوا اللَّهَ حَقَّ قَدْرِهِ . . . »  آيه 67 سورهء زمر ، چنان كه در متن بالا از بسم اللَّه الرحمن . . . تا غفور رحيم است\r\n121 يا على ، جهت محفوظ ماندن اموال از دستبرد سارق ، اين آيه قراءت گردد :  قُلِ ادْعُوا اللَّهَ أَوِ ادْعُوا الرَّحْمنَ . . . »  سورهء اسراء آيهء 110 تا آخر سوره .\r\n122 يا على ، تلاوت اين آيه از كلام اللَّه ، از خرابى منزل و در زير آوار ماندن ، براى امّتم ايمنى ايجاد مىكند :  إِنَّ اللَّهَ يُمْسِكُ السَّماواتِ وَ الْأَرْضَ . . .  سورهء فاطر آيهء 41 تا آخر آيه\r\n\r\n","description":"","footnote":"","page_name":" 378 ","page_number":378},
  {"content":"\r\n\r\n123 يا على ، متذكّر شدن به اين كلمات ، امّتم را از رنج غصّه ميرهاند : « لا حول و لا قوّة الّا باللَّه لا ملجا و لا منجا . . . »\r\n124 يا على ، ترنّم به اين آيات امّتم را در مقابل خطر آتش‌سوزى تأمين مىكند :  إِنَّ وَلِيِّيَ اللَّهُ الَّذِي نَزَّلَ الْكِتابَ وَ هُوَ يَتَوَلَّى الصَّالِحِينَ . . .  سورهء اعراف آيه 196 و سورهء زمر آيه 67\r\n125 يا على ، آن كس كه از درندگان ميترسد اين آيه را قراءت كند :  لَقَدْ جاءَكُمْ رَسُولٌ مِنْ أَنْفُسِكُمْ . . .  تا آخر سورهء توبه ، از آيهء 128 .\r\n126 ، يا على ، هر كس كه مركبش سر كسى كرد\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nبه گوش آن بخواند :  وَ لَهُ أَسْلَمَ مَنْ فِي السَّماواتِ وَ الْأَرْضِ طَوْعاً وَ كَرْهاً وَ إِلَيْهِ يُرْجَعُونَ  سورهء آل عمران آيه 83\r\n127 يا على ، هر كس كه شكمش را زرد آب گرفته است ، بر روى شكم خود آية الكرسى را بنويسد و آن را شسته و آبش را بنوشد ، البتّه به خواست پروردگار ، بهبود يابد .\r\n128 يا على ، هر كس كه از جادوگران يا ارواح شيطانى بيم داشته باشد ، اين آيه را بخواند :  إِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ . . .  تا آخر آيه 54 سوره اعراف\r\n129 يا على ، حق فرزند بر پدر اين است كه نام نيكو براى او انتخاب كند ، و وى را به طرز صحيح تربيت نمايد ، و در يك مؤسّسهء آموزشى صلاحيّت دار او را به تعليم وادارد ، و حقّ پدر بر فرزند اين است كه پدر را بنامش صدا نزند ،\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nو پيشتر از او راه نرود ، و در مقابل پدر ننشيند ، و همراه پدر به حمّام نرود .\r\n130 يا على سه چيز موجب وسواس مىشود : 1 خوردن گل ، 2 ناخن گرفتن به دندان ، 3 جويدن موى ريش .\r\n131 يا على ، خدا لعنت كند آن پدر و مادرى را كه فرزند خود را به بدى كردن نسبت به آنان وادار نمايند يعنى در نتيجهء سوء تربيت پدر و مادر ، فرزند طرزى بار بيايد كه حدود آنان را رعايت نكند ( واكنش مظالمى كه پدر و مادر در دوران طفوليّت روا داشته‌اند اين است كه فرزند هنگام بزرگى به آنها ستم وارد آورد ) ، همچنان كه فرزند در اثر تخلّف از وظائف خود عاقّ والدين مىشود آنان نيز در اثر كوتاهى از انجام وظائف عاقّ فرزند ميشوند .\r\n132 يا على ، خدا رحمت كند پدر و مادرى را كه فرزند خود را به اداء وظيفه در بارهء والدين وادار نمايند .\r\n133 يا على ، خدا رحمت كند پدر و مادرى را كه فرزند را به نيكرفتارى در مورد خويشتن بار آورند .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\n134 يا على ، آن كس كه پدر و مادر را غمگين كند ، مورد عاق شدن آنان قرار گرفته است .\r\n135 يا على ، آن كس كه در نزد او بدگوئى برادر مسلمانش انجام گيرد ، و وى با آنكه توانائى دارد او را يارى كند در عين حال از نصرتش خوددارى نمايد ، خدا او را در دنيا و آخرت ذليل ميگرداند .\r\n136 يا على ، آن كس كه يتيمى را از نظر هزينهء زندگى تكفّل كند بطورى كه او بىنياز گردد ، البتّه بهشت بر او واجب خواهد شد\r\n137 يا على ، آن كس كه به منظور يتيم‌نوازى دست بر سر بىپدرى بكشد ، به عدد هر موئى از سر يتيم كه از زير دست آن شخص خارج شود ، پروردگار پاداشى در روز قيامت به وى خواهد داد .\r\n138 يا على ، هيچ فقرى سخت‌تر از نادانى نيست و هيچ ثروتى پر مايه‌تر از عقل وجود ندارد ،\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nهيچ تنهائى موحشتر از خود پسندى نيست و هيچ انديشه‌اى به مانند تدبير نمىباشد ، هيچ پرهيزگارى همانند خوددارى از گناهان نيست و شرافتى به مثل خوش خلقى وجود ندارد ، و هيچ عبادتى همچون تفكّر نخواهد بود .\r\n139 يا على ، آفت خبرنگارى ، دروغگوئى است ، و ميكرب دانش ، نسيان است ، آفت عبادت سستىورزيدن در انجام آن است و نابودى جمال و زيبائى به خود باليدن و قيافه گرفتن است و آفت بردبارى حسادت مىباشد\r\n140 يا على ، چهار چيز است كه بىفائده از بين ميروند : 1 خوردن از روى سيرى ، 2 روشنائى چراغ در مهتاب ، 3 زراعت در شوره‌زار ، 4 خوبى رساندن به كسى كه اهليّت ندارد .\r\n\r\n","description":"","footnote":"","page_name":" 383 ","page_number":383},
  {"content":"\r\n\r\n141 يا على ، آن كس كه درود بر من را فراموش كند راه بهشت را به خطا رفته است .\r\n142 يا على ، از نوك زدن كلاغ به زمين و جستن شير بسوى شكار بپرهيز ( شايد اين جمله كنايه از سرعت در نماز باشد )\r\n143 يا على ، اينكه دستم را تا آرنج در دهان اژدها ببرم بر من آسانتر است كه از انسانى كه نبوده « و به قدرت ديگرى » بوجود آمده « و تمام هستى وى از اوست » خواهى بنمايم .\r\n144 يا على ، سركش‌ترين مردم نسبت به خدا كسى است كه با غير كشنده‌اش مقاتله نمايد ، و غير ضارب خود را بزند . آن كس كه از غير سروران و موالى خويشتن پيروى كند ، به آنچه خدا بر من نازل فرموده كافر شده است .\r\n145 ، يا على ، انگشتر را در دست راستت قرار ده . . . آن فضيلتى است\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nكه خدا براى نزديكان خود قائل شده است ، حضرت عرضه داشت : چه چيز را انگشترم قرار دهم ؟\r\nپيغمبر ( ص ) فرمود : عقيق سرخ ، زيرا آن اوّل كوهى است كه يكتائى خدا و پيامبرى من و وصايت تو و امامت فرزندانت و بهشتى بودن شيعيانت و دوزخى بودن دشمنانت را گواهى داده است .\r\n146 يا على ، خداوند در جهان نظر افكند و مرا از ميان مردان برگزيد ، سپس به جهانيان - توجّه فرمود و تو را از بين آنان انتخاب كرد ، و در مرتبهء سوّم عنايت فرمود و امامان از نسل تو را از ميان اهل عالم برگزيد . و در مرتبهء چهارم نظر افكند و از زنان جهان فاطمه را اختيار نمود .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\n147 يا على ، در چهار موضع من نام تو را مرادف اسم خود ديدم و از مشاهدهء آن لذّت بردم : 1 در شب معراج هنگامى كه وارد مسجد اقصى شدم مشاهده كردم نوشته شده « لا إله الّا اللَّه محمّد رسول اللَّه ايّدته بوزيره و نصرته بوزيره » نيست معبودى بجز خدا ، محمّد پيامبر خدا است ، او را به سبب وزيرش تأييد و يارى نموده‌ام ) ، من از جبرئيل سؤال كردم : وزيرم كيست ؟ گفت : علىّ ابن ابى طالب ، 2 هنگامى كه به سدرة المنتهى رسيدم مشاهده كردم بر آن درخت نوشته شده : « انا اللَّه لا إله الّا انا وحدى و محمّد صفوتى من خلقى ايّدته بوزيره و نصرته بوزيره ( من خدايم ، معبودى بجز من يكتا\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nوجود ندارد ، محمّد برگزيدهء من از ميان آفريدگانم است و او را بوسيلهء وزيرش تأييد و نصرت نموده‌ام » از جبرئيل پرسيدم وزير من كيست ؟ اظهار داشت : على ابن ابى طالب . 3 هنگامى كه از درخت سدرة المنتهى گذشتم و به عرش پروردگار رسيدم مشاهده كردم كه بر پايه‌هاى عرش منقوش است : « انّى انا اللَّه لا إله الّا انا وحدى ، محمّد حبيبى ايّدته بوزيره و نصرته بوزيره ، من خدايم الهى بجز من يكتا وجود ندارد محمّد حبيب من است و او را به وسيلهء وزيرش يارى كردم و نيرو بخشيدم » .\r\n148 يا على ، خدا به من در مورد تو هفت خصوصيّت عنايت فرمود : 1 تو اوّل كسى هستى كه با من از قبر بيرون ميائى ، 2 تو اوّل كسى هستى كه با من در صراط مىايستى ، 3 تو اوّل شخصى هستى كه با من جامه‌هاى بهشتى ميپوشى ،\r\n\r\n","description":"","footnote":"","page_name":" 387 ","page_number":387},
  {"content":"\r\n\r\n4 تو اوّلين فردى هستى كه زنده ميشوى هر گاه من زنده شدم ، 5 تو اوّلين انسانى هستى كه با من در مراتب راقيهء بهشت ساكن ميگردى ، 6 تو اوّلين كسى هستى كه با من از شرابهاى بهشت كه مهر شيشه‌هاى آن از مشك است مىآشامى .\r\nسپس حضرت رو به سلمان كرد و فرمود : يا سلمان ، هر گاه دچار مرضى شدى ، از آن سه بهره ميبرى :\r\n1 به ياد خدا خواهى بود و دعاى تو در آن حال مستجاب است ، 3 گناه تو آمرزيده مىشود ، 3 خداوند عافيت وجودت را تا هنگام مرگ تأمين ميفرمايد . سپس به ابى ذر فرمود : يا ابا ذر ؛ از سؤال ( تكدّى ) بپرهيز ، زيرا سؤال ، خود نفس خوارى است و فقر و تنگدستى ببار مىآورد ،\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nو در روز قيامت عذاب مفصّلى بايد پس بدهى . يا ابا ذر ، تو تنها زندگى ميكنى و تنها مىميرى و به تنهائى وارد بهشت ميشوى ، سعادت نصيب مردمى از اهل عراق مىشود كه متصدّى غسل و تجهيز و تدفين تو شوند [ 1 
  ] . يا ابا ذر ، تو از كسى چيزى مخواه ، و اگر كسى چيزى به تو داد بپذير .\r\nسپس حضرت به ساير ياران رو كرد و فرمود : آيا خبر ندهم به شما كه بدترين فرد شما كيست ، اصحاب عرضه داشتند : بلى يا رسول اللَّه . حضرت فرمود : آن سخن چينانى كه بين دوستان جدائى مىاندازند ، و از ديگران از روى عناد ، عيبجوئى ميكنند .\r\n\r\n\r\n","description":"","footnote":"\r\n[ 1 
  ] روزى كه ميراث عبد الرحمن بن عوف را نزد عثمان برده بودند اموال عبد الرحمن اين قدر زياد بود\r\n","page_name":" 389 ","page_number":389},
  {"content":"\r\n\r\n\r\n\r\n","description":"","footnote":"\r\nكه جاى وسيعى را اشغال كرده بود ، عثمان گفت تصوّر ميكنم عبد الرّحمن عاقبت خوبى دارد چون صدقه ميداد و مهمان‌نوازى ميكرد ، و اينها را كه مىبينيد بجاى گذاشت .\r\nكعب الأخبار : بلى يا امير المؤمنين راست ميگوئيد ، عبد الرّحمن پول حلالى بدست آورد ، و پول حلالى بمردم داد و پول حلالى هم بجاى گذاشت ، خدا خير دنيا و آخرت به عبد الرّحمن داده است .\r\nابو ذر وقتى شنيد كعب چنين حرفى را در حضور عثمان زده ، غضبناك از خانه بيرون آمد ، از چهره‌اش پيدا بود كه رنج درونى و درد جسمى او را خيلى اذيّت مىكند ، همين طور كه در كوچه‌ها دنبال كعب ميگشت استخوان شترى را پيدا كرد آن را عصاى خود نمود و سراغ كعب را گرفت ، شرارهء غضب از چشمانش جستن ميكرد ، به كعب گفتند : ابو ذر دنبالت ميگردد ، كعب فرار نمود و خود را بخانهء عثمان رسانيد ابو ذر نيز دنبال او را گرفت تا بخانهء عثمان منتهى شد ، همين كه ابو ذر بخانهء عثمان رسيد ، كعب از ترس برخاست و پشت سر عثمان پنهان گشت ، ابو ذر فرياد زد آهاى كعب تو ميگوئى خدا خير دنيا و و آخرت را به مردى ميدهد كه اين مال از او باقى بماند ، اين طور گستاخى ميكنى ، به من بگو عبد الرحمن اين مال را از كجا آورده ، خدا از آسمان برايش فرستاده يا از حقوق مردم و دسترنج ملّت جمع آورى نموده ؟ ! به خدا قسم صاحب اين مال آرزو مىكند كه اى كاش اين مال عقربى بود و او را ميگزيد ، سپس شمّه‌اى از گفتار پيغمبر ص را در نشانى كفّار بيان نمود ، آنگاه اضافه كرد كه پيغمبر ص فرمود : ابا ذر ، من دوست ندارم بميرم و به اندازهء يك قيراط از من باقى بماند ؛ اى كعب ، پيغمبر ص اين طور ميگويد و تو ميگوئى عبد الرّحمن مسئول اين مالها نيست . اى كعب ، پيغمبر ص ميگويد : هر مالى ( طلا و نقره ) كه بر آن بخل ورزيده شود ، آتشى است بجان صاحبش تا وقتى كه آن را در راه خدا بدهد ، آن وقت\r\n","page_name":" 390 ","page_number":390},
  {"content":"\r\n\r\n\r\n\r\n","description":"","footnote":"\r\nتو ميگوئى عبد الرّحمن مسئول اين پولها نيست . به خدا دروغ ميگوئى و هر كس هم با تو هم عقيده باشد دروغ گفته ، آنگاه به كعب حمله كرد و با همان استخوان سر او را شكست ، رفتار ابى ذر با كعب خيلى بر عثمان گران آمد بحدّى كه سينه‌اش از غضب گرفت و نزديك بود بتركد ، عثمان آرزو ميكرد اى كاش اين پير مرد سركش متجاسر ، غير ابى ذر بود آن وقت ميدانستم چطور زبان او را ببندم و سزاى گستاخى او را بدهم ، با اين همه نتوانست جلو خشم خود را بگيرد ، رو به ابى ذر كرد و با خشونت به وى گفت : چه قدر مرا اذيّت ميكنى ؟ تو بايد از اين شهر بيرون به روى ، تو را تبعيد ميكنم . . . ابو ذر گفت : عثمان ، چقدر از همنشينى با تو بدم مىآيد ، من هم راضى نيستم با تو در يك شهر زندگى كنم ، ميروم مكّه . عثمان : نه ، به خدا ممكن نيست . ابو ذر : پس به شام ميروم كه زمين جهاد است .\r\nعثمان : تو شام را خراب كردى و من به همين جهت تو را از شام آوردم . ابو ذر : پس به عراق ميروم . عثمان : نميشود ، تو نبايد به عراق به روى ، مردم عراق از همه كس نسبت به خليفه و مأمورين دولت گستاخترند ، از خودت ميپرسم : بدترين مكانها در نظر تو كجا است ؟ ابو ذر راستگو گفت : ربذه جايگاه من در جاهليّت . عثمان : بايد به ربذه به روى و همين امروز هم بايستى حركت كنى . عثمان خطاب به مروان گفت : ابا ذر را از اينجا بيرون كنيد ، او را سوار شترى ميكنيد كه پالان چوبى بىروپوش داشته باشد و با خشونت تمام وى را به ربذه ببرند ، در آنجا بايد كسى مونسش نباشد تا خدا چه خواهد . متملّقين و چاپلوسهاى دربارى هم با عصا ابى ذر را از خانه بيرون كردند ، عثمان قدغن كرده بود كه كسى ابو ذر را بدرقه كند و در ركاب او راه برود ، مردم هم از ترس او از ابى ذر كناره ميگرفتند . وقتى علىّ ابن ابى طالب عليه السّلام شنيد كه با ابو ذر چنين رفتار كرده‌اند\r\n","page_name":" 391 ","page_number":391},
  {"content":"\r\n\r\n\r\n\r\n","description":"","footnote":"\r\nبقدرى گريه كرد كه محاسن مباركش ترشد ، فرمود : با يار پيغمبر ص خدا اين طور مىكنند ؟  إِنَّا لِلَّهِ وَ إِنَّا إِلَيْهِ راجِعُونَ  . آنگاه خودش حركت كرد و به اتّفاق برادرش عقيل و دو فرزندش حسن و حسين عليهم السّلام و عدّه‌اى از اصحاب ، خود را به ابى ذر رسانده و او را بدرقه نمودند ، حضرت مجتبى عليه السّلام با ابى ذر مشغول صحبت بود مروان گفت : يا حسن مگر نميدانى امير المؤمنين قدغن كرده كه كسى با اين مرد حرف بزند على عليه السّلام سخت در غضب شد به طرف مروان آمد و با تازيانه به سر و گوش اسب او زد و فرمود برو كنار ، خدا ترا به جهنّم ببرد ، مروان خشم آلود برگشت و تفصيل را براى عثمان نقل كرد .\r\nامير المؤمنين على عليه السّلام به ابى ذر فرمود : ابا ذر ؛ خشم تو براى خدا بود ، اينها از دنياى خود ترسيدند و تو از دينت ترسيدى از اين رو بلاى تبعيد و اخراج را بسرت آوردند . ابا ذر ! به خدا اگر درهاى آسمان و زمين بر روى مردى بسته شود كه او از خدا بترسد ، خدا راه نجاتى برايش درست خواهد كرد . ابا ذر : جز با حق انس مگير ، و جز از باطل نترس .\r\nعلى عليه السّلام خطاب به حسن و حسين عليهم السّلام كرده و فرمود : پسران من ! عمويتان را وداع كنيد ، ابو ذر كه در آن موقع پير مرد سالخورده‌اى بود گريان شد و گفت : اى خانوادهء رحمت ، خدا شما را بيامرزد ، من هر وقت شما را مىبينم به ياد پيغمبر ص مىافتم ، من در مدينه جز به شما دلخوشى ندارم ، من در مدينه و شام بارى روى دوش عثمان و معاويه بودم ، عثمان نخواست من پهلوى دائىزادهء او باشم مبادا آنجا را از نظر حكومت جائرانهء او خراب كنم ، مرا به جائى فرستاد كه جز خدا ياورى ندارم . ابو ذر روانهء تبعيدگاه شد و بدرقه‌كنندگان هم به مدينه بازگشتند .\r\nابو ذر به طرف تبعيدگاه خود رفت ، در آن سفر جز دختر و پسرش كسى با او همراه نبود ، همين كه\r\n","page_name":" 392 ","page_number":392},
  {"content":"\r\n\r\n\r\n\r\n","description":"","footnote":"\r\nبه ربذه رسيد بىآنكه به گذشتهء خود اهميّت بدهد و بىآنكه از اين مصيبت ، كوچكترين اندوهى به او راه يابد در آن بيابان خشك و خالى اقامت كرد ، او ميدانست كه حقگوئى و حقيقت خواهى ، او را تنها در اين بيابان انداخته است ولى براى ابى ذر بس بود كه ميدانست خدا پشتيبان حق و حقيقت است و جز خدا رفيقى نمىخواست ، پير مرد سالخورده در چنان زندگانى بسر ميبرد و با فقر و مشكلات پنجه مىافكند ، شبهاى دراز و تاريكى را به صبح مىرساند ولى عزم وى سست نشد و نيرويش تخفيف نيافت ، براى ابى ذر ، بيابان تاريك ريگزار از كاخهاى مجلّلى كه با دست زحمتكشان و به خاك نشاندن گدايان ساخته شده باشد بهتر بود . پير مرد هر بلائى كه ميديد شكيبائى ميورزيد ، تا وقتى كه ديد چند رأس گوسفندش يكى پس از ديگرى ميميرد ، تا وقتى كه ديد پسرش از گرسنگى جلو ديدهء وى جان داد ، اين منظره براى هر پدرى آن هم پير مرد و با آن وضعيّت ، غير قابل تحمّل بود ، ابو ذر لحظه‌اى چشمش را بهم گذاشت و براى اينكه اين درد جگر سوز را فراموش كند خود را به خدا سپرد و جسد پسرش را برداشت و كفن نمود و در دل خاك پنهان ساخت و با محبّت پدرانه دستش را بر آن خاك تيره ماليد و گفت خدايا تو حقوقى براى خود بر او واجب كردى و براى من نيز حقوقى بر گردن او گذاشتى ، خدايا من از حقّ خودم گذشتم ، تو هم از حقوقى كه بر گردن او دارى صرف نظر فرما . از كنار قبر فرزند برخاست گرسنگى هنوز هم دست بردار نبود ، دختر و پدر چند روزى با گرسنگى بسر بردند و در انتظار مرگ مىزيستند ، مرگ نزديك شده بود ، ابو ذر رو به دختر كرده گفت برخيز بر فراز اين تپّه‌ها برويم شايد از دانهء اين علفها چيزى پيدا كنيم و گرسنگى خود را تخفيف دهيم ، دو نفرى از خيمه بيرون آمدند و مدّتى جستجو كردند چيزى نيافتند ، ابا ذر را حالت ضعف و غش فرا گرفت ، عرق مرگ بر پيشانيش نشست ، برگشتند ، باد هم چنان غرّش كنان ميوزيد كه خيمهء پاره پارهء آنان را\r\n","page_name":" 393 ","page_number":393},
  {"content":"\r\n\r\n\r\n\r\n","description":"","footnote":"\r\nكه بدرخت خرمائى بسته شده بود ، از اين سو به آن سو حركت ميداد ، ابو ذر زانوهايش سستى ميكرد سرش بر روى سينه‌اش افتاده بود ، دختر آثار مرگ را در چهرهء پدرش خواند و ديد چشمان ابى ذر برگشته است ، ابو ذر نگاه خسته‌اش را كه از عواطف سرشار پدرانه حكايت ميكرد به چهرهء دختر دوخت و گفت فراق نزديك شد . دختر : بابا ؛ تو را چه مىشود ؟ ابو ذر : سوگند به خدا ، بايد اين جهان غريب را به زودى رها كنم و به سراى جاويد بشتابم ، ابو ذر بىهوش شد ، دختر ديگر تاب نياورده و دامن آن همه شكيبائى كه داشت از دست داد و بگريه افتاد و همچون باران ، بىتابانه اشك ميريخت ابو ذر چشمش را گشود و ديد دختر به شدّت ميگريد و اشك ميريزد ، گفت : چرا مىگريى ؟ دختر : چرا نگريم در حالى مىبينم تو در اين بيابان ميميرى و من نسبت به تو كارى نمىتوانم بكنم و جامه‌اى كه كفن تو را بس باشد نه من دارم و نه تو . ابو ذر دلش به حال دختر بيچاره‌اش سوخت و او را دلدارى داد گفت گريه مكن به تو مژده بدهم كه رسول خدا ص فرمود : « اى ابا ذر ، تو تنها زندگى ميكنى و تنها ميميرى و به تنهائى وارد بهشت ميشوى سعادت نصيب مردمى از اهل عراق مىشود كه متصدّى غسل و تجهيز و دفن تو شوند » ، برخيز و يك نگاهى به راه كن . دختر : كجا را نگاه كنم ، حجّاج رفته‌اند و راه بسته شده است ؟ ابو ذر : نگاه كن ، اگر كسى را نديدى ، اين عبا را روى بدن من بكش ، به اوّلين قافله‌اى كه از اينجا بگذرد بگو اين ابو ذر يار پيغمبر است كه اينجا مرده ، بيائيد و در كفن و دفن او مرا يارى كنيد . دختر بيچاره از آن تل بالا ميرفت و كسى را نميديد باز مىآمد ، دوباره ابو ذر او را به جستجو ميفرستاد تا اينكه در آن صحرا چند سياهى ديد كه راه مىپيمايند ، جامهء خود را تكان داد ، آنها به طرف او آمدند ، همين كه به او رسيدند گفتند : چه كار دارى يا امة اللَّه دختر : مردى از مسلمين دارد ميميرد ، او را كفن و دفنش نمائيد . جمعيّت : او كيست ؟ دختر : ابو ذر يار پيغمبر ص . جمعيّت : يار پيغمبر ؟ پدر و مادرمان فداى ابى ذر . به سرعت به طرف خيمه شتافتند ، ابو ذر هنوز زنده بود سلام كردند ابو ذر با آهنگ آرام گفت آيا يكى از شما پارچهء مناسبى دارد كه مرا كفن كنيد ؟ جوانى از انصار گفت من تو را در پارچه‌اى كه دسترشت مادرم است و همراه دارم كفن ميكنم ، ابو ذر كه فكرش از كار كفن و دفن آسوده شد چشمهايش را بست و بزندگى پر افتخار و داستان غم‌انگيزش خاتمه داد .\r\n","page_name":" 394 ","page_number":394},
  {"content":"\r\n\r\n\r\n[ تتمهء وصاياى پيغمبر اكرم ( ص ) به امير المؤمنين ( ع ) 
  ]\r\nبر حسب روايتى كه از محاسن برقى ، و مناقب ابن شهر آشوب و تحف العقول نقل شده ، غير از آنچه گذشت وصاياى ديگرى هم پيغمبر اكرم به امير المؤمنين عليهما السلام داشته است كه بعنوان تتمّهء اين فصل در اينجا بيان مىشود :\r\n149 يا على ، انگشتر در دو انگشت سبّابه و انگشت وسطى مكن زيرا اين روش قوم لوط است ، و انگشت كوچك را از انگشتر خالى مگذار\r\n150 يا على ، خداوند از بنده‌اى خوشش مىآيد آن هنگامى كه بگويد : « بار پروردگارا مرا بيامرز و گناهان را جز تو دگرى نمىآمرزد خداوند به فرشتگان ميگويد : بندهء من دانسته كه غير از من آمرزنده‌اى براى گناهان نيست گواه باشيد كه من وى را آمرزيدم يا على از دروغ بپرهيز ، و دروغ صورت انسان را سياه مىكند ، ملائكه نام او را نزد خدا كذّاب مىنويسند ولى راستگوئى صورت انسان را نورانى مىكند و ملائكه نام او را نزد خدا راستگو مىنويسند . بدان كه راستگوئى مبارك و دروغ ميشوم است . يا على از غيبت و سخن چينى بترس ، غيبت پرده‌درى مىكند و سخن چينى موجب عذاب قبر مىشود\r\n\r\n","description":"","footnote":"","page_name":" 395 ","page_number":395},
  {"content":"\r\n\r\n151 - يا على ، به خدا ، سوگند ياد مكن چه راست و چه دروغ مگر آنگاه كه ضرورت ايجاب كند و خدا را معرض قسم قرار مده ، خدا آن كسى را كه بنام او سوگند دروغ بخورد رعايت نخواهد كرد ، و به دو ترحّم نمىفرمايد .\r\n152 - يا على ، از لجاجت بپرهيز ، زيرا ابتداى آن نادانى و انتهايش پشيمانى است .\r\nيا على براى بدست آوردن روزى فردا ناراحت مباش هر آنگاه فردا شد روزى خواهد رسيد .\r\n153 - يا على ، رفتارت را با خانواده و همسايگان و عموم افرادى كه با آنها معاشرت دارى ، نيكو گردان تا درجات و مراتب راقيه را در نزد خدا حائز گردى .\r\n154 يا على ، از آثار يقين به حق ، اين است كه فردى را با غضب خدا خوشنود نسازى ،\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nو در مقابل آنچه خدا به تو داده ، دگرى را ستايش نكنى ، و نسبت به آنچه پروردگار تو را از آن محروم داشته دگران را مذمّت ننمائى ، آز حريص ، روزى نميكشد ، و با نخواستن دگران روزى زوال نمىيابد ، خداوند بر حسب حكم و احسانش خوشى و گشايش را در يقين به حق و راضى بودن بتقسيم الهى قرار داده است و اندوه و غصّه را در شك داشتن به خدا و ناراضى بودن به عطاى وى قرار داده است .\r\n155 يا على ، من به تو سفارش ميكنم كه دعاء كن اجابت با وى همراه است و سپاسگزار باش كه زيادى ثروت به آن آميخته است و تو را باز ميدارم از آنكه نقض عهد كنى و به عهدشكنى كمك نمائى ، تو را باز ميدارم از دغلبازى زيرا مكر و فريب در درجهء اوّل ، مكّار را دچار ميسازد ، و نيز تو را از ستمگرى باز ميدارم زيرا كه يار ستمديده ، خدا است .\r\n\r\n","description":"","footnote":"","page_name":" 397 ","page_number":397},
  {"content":"\r\n . \r\n","description":"","footnote":"","page_name":" 398 ","page_number":398},
  {"content":"\r\n\r\n\r\nسفارشات پيغمبر اكرم صلّى اللَّه عليه و آله به ابى ذر غفارى رضى اللَّه عنه :\r\nبر حسب سندى كه در متن ذكر گرديده ، از ابى الأسود روايت شده كه او فرمود : من در ربذه به محضر ابى ذر غفارى شرفياب شدم ، او نقل كرد كه من روزى در مسجد خدمت حضرت رسول اللَّه ص شرفياب شدم\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nو كسى نزد حضرت نبود جز على ابن ابى طالب عليه السّلام ، من موقعيّت را مغتنم شمردم عرضه داشتم يا رسول اللَّه پدر و مادرم فدايت باد ، وصيّتى به من بفرما كه بهره‌مند شوم ، حضرت فرمود بسيار خوب اى ابا ذر ، تو از ما اهل بيتى و من به تو چند مطلب سفارش ميكنم آنها را حفظ كن كه عموم نيكيها و مصالح را در بر دارد ، و در صورتى كه آنها را به ياد داشته باشى از هر گزند و آفتى در دنيا مصون خواهى ماند :\r\n1 يا ابا ذر ، آن چنان خدا را پرستش كن كه گويا او را مىبينى ، چون تو اگر او را نبينى وى تو را مىبيند . . . و بدان كه اوّلين پرستش خدا اين است كه\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nخدا را به عنوان اوّلين نقطهء وجود كه قبل از هر چيزى بوده است بشناسى ، و او را يكتائى بدانى كه دومى ندارد و پايدارى بشناسى كه براى بقاء وى انتهائى نيست ، پديد آرندهء آسمانها و زمين و عموم موجودات است كه در آنها و بين آنها وجود دارد ، و هم او خداى مهربان و آگاه است كه بر هر چيزى توانائى دارد ، سپس باور كنى و اقرار نمائى كه خدا مرا به عنوان مژده رسان و ترساننده و دعوت‌كننده بسوى خالق و چراغ نور بخش شاهراه سعادت بسوى عموم آفريدگان فرستاده است . و در مرحلهء سوم ، عبادت و پرستش پروردگار ، عشق و محبّت اهل بيت من قرار دارد آن ذوات مقدّسه‌اى كه پروردگار ، پليدى را از آنان بر طرف نموده و وجودشان را پاك و مقدّس قرار داده است .\r\n2 يا ابا ذر ، بدان كه خداوند ، اهل بيت مرا\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nهمانند كشتى نوح قرار داده است كه هر كس در آن سوار شد نجات يافت و هر موجودى كه از آن اعراض كرد غرق شد ، و نيز آنان را مثل باب حطّه در بنى اسرائيل قرار داد كه هر كس از آن در به داخل شد ايمن گرديد « 1 »\r\n\r\n\r\n","description":"","footnote":"\r\n( 1 ) خداوند در مقام امتحان ، بنى اسرائيل را امر فرمود كه از درى به حال سجده داخل شوند و كلمهء « حطّه » را بر زبان جارى كنند بعضى اطاعت كردند و برخى نافرمانى نمودند چنانچه در قرآن مجيد به اين مطلب اشاره شده : وَ إِذْ قُلْنَا ادْخُلُوا هذِهِ الْقَرْيَةَ فَكُلُوا مِنْها حَيْثُ شِئْتُمْ رَغَداً وَ ادْخُلُوا الْبابَ سُجَّداً وَ قُولُوا حِطَّةٌ نَغْفِرْ لَكُمْ خَطاياكُمْ وَ سَنَزِيدُ الْمُحْسِنِينَ - سوره بقره آيه 55 - هنگامى كه به بنى اسرائيل فرمان داديم كه داخل اين قريه شويد و هر چه ميخواهيد تناول كنيد و هنگام ورود ، از درب مخصوص وارد شويد و بگوئيد : « حطّة » . تا خطاهاى شما را بيامرزيم و احسان خود را نسبت به نيكوكاران زياده ميگردانيم » . كلمهء حطّه اصطلاح متداولى بود بين مردم آن زمان كه افراد مقصّر در مقابل حكّام و فرمانروايان ، اين كلمه را اداء ميكردند ، يعنى : « از ما بار گناه را بردار » . فَبَدَّلَ الَّذِينَ ظَلَمُوا قَوْلًا غَيْرَ الَّذِي قِيلَ لَهُمْ فَأَنْزَلْنا عَلَى الَّذِينَ ظَلَمُوا رِجْزاً مِنَ السَّماءِ بِما كانُوا يَفْسُقُونَ - سورهء اعراف آيهء 161 - ستمكاران تبديل كردند گفتار را به غير آنچه بدانها گفته شده بود ، و ما بر افرادى كه ظلم نموده‌اند ، به سبب فسقشان عذابى از آسمان فرو فرستاديم » . پيغمبر ( ص ) ميفرمايد : اهل بيت من مثل باب حطّه‌اند كه افراد امّتم بوسيلهء محبّت آنان مورد امتحان واقع ميشوند .\r\n","page_name":" 402 ","page_number":402},
  {"content":"\r\n\r\n3 يا ابا ذر ، آنچه به تو سفارش مىكنم حفظ كن تا در دنيا و آخرت نيكبخت گردى .\r\n4 يا ابا ذر ، دو نعمت است كه بسيارى از مردم نسبت به آن مغبون‌اند : ( سلامتى - فراغت و فرصت )\r\n5 يا ابا ذر ، پنج چيز را قبل از فرا رسيدن پنج چيز مغتنم شمار : 1 جوانى را قبل از پيرى ، 2 سلامتى را پيش از بيمارى ، 3 بىنيازى را قبل از فقر ، 4 فراغت را پيش از گرفتارى ، 5 زندگى را قبل از مرگ .\r\n6 يا ابا ذر ، از اينكه كار امروز را به فردا بيندازى بپرهيز ، زيرا تو الان در امروز هستى نه در فردا ، و اگر فردا بودى بايد كار فردا را انجام دهى ،\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nو اگر فردا نباشى ، نسبت به فرصتى كه امروز از دست داده‌اى پشيمان نيستى .\r\n7 يا ابا ذر ، چه بسيار كسانى كه روز را بپايان نبرده‌اند و چه بسيار اشخاصى كه منتظر فردا بودند و فردا را درك نكردند\r\n8 يا ابا ذر ، اگر مرگ و سرنوشت آن را ببينى آرزوى دنيا و فريب دادن آن را دشمن خواهى داشت .\r\n9 يا ابا ذر ، آنچنان در دنيا زندگى كن كه چون راهگذرى باشى و همواره خود را از اهالى گورستان محسوب نما .\r\n10 يا ابا ذر ، هنگامى كه صبحگاهان چشم بازكردى ، در مورد شب با خود گفتگو نكن ، و هنگام شب در فكر صبح آينده‌ات مباش ، از سلامتى خود پيش از بيماريت استفاده كن و از زندگيت قبل از فرا رسيدن مرگت بهره بردار\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nتو نميدانى كه فردا نام تو چيست ( آيا در زمرهء مردگان است يا زندگان ؟ ) .\r\n11 يا ابا ذر ، بترس از اينكه بلغزى و به سر درآئى و توانائى بازگشتن نداشته باشى ، بازمانده‌ات نسبت به آنچه براى او بجا گذاشته‌اى تو را نمىستايد ، و خدائى كه بر او وارد ميشوى عذر اشتغال بدنيايت را نمىپذيرد\r\n12 يا ابا ذر ، در مورد مصرف كردن عمر خود بخيلتر باش از مصرف پولت .\r\n13 يا ابا ذر ، آنكه عمر خود را در تأمين زندگى دنيا صرف مىكند و در اطاعت پروردگار نميكوشد ، منتظر چيست ؟\r\nآيا انتظار ثروتى را ميكشد كه او را سركشتر كند ، يا فقرى كه وى را در بوتهء نسيان و فراموشى مردم بسپارد ، يا در انتظار مرضى است كه نيروى جسمانيش را فاسد سازد ؟ يا چشم به دوران پيرى خود دارد كه نشاط و توانائيش را از دست دهد ؟\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nيا در انتظار مرگى به سر ميبرد كه زندگيش را در هم شكند ؟ يا بفرض طولانى شدن عمرش منتظر دجّال است ، كه بدترين افراد پنهان است ، يا در انتظار فرا رسيدن قيامت ، روز ميگذراند كه مورد سياست و عقوبت قرار گيرد ؟\r\n14 يا ابا ذر ، بدترين مردم روز قيامت دانشمندى است كه از علم او بهره بردارى نشده است ، آن كس كه دانش بياموزد براى اينكه مورد توجّه اجتماع قرار گيرد ، بوى بهشت را نمىيابد .\r\n15 - يا ابا ذر ، هر گاه مطلبى از تو سؤال شد كه نمىدانستى ، بگو نميدانم تا از دنبالهء بد آن سؤال خلاص شوى ، و به آنچه نميدانى فتوى مده تا از عذاب الهى در روز قيامت رهائى يا بى .\r\n16 يا ابا ذر ، عدّه‌اى\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nاز بهشتيان ، جمعى از دوزخيان را در آتش مشاهده مىكنند ، با كمال شگفتى از آنان ميپرسند :\r\nچه شده كه شما در آتش معذّبيد در حالى كه ما اين بهشت را ببركت تربيت و آموزش كامل شما بدست آورديم ؟ ! آنان جواب ميدهند : چون ما شما را به نيكى فرمان ميداديم و خود بجا نمىآورديم .\r\n17 يا ابا ذر ، حقوق الهى بزرگتر است از اينكه بندگان بخواهند اداء نمايند ، و نعمتهاى خداوند بيش از آن است كه مردم بتوانند آنها را بشمرند ، در عين حال وظيفهء بندگان اين است كه صبح و شام بدرگاه الهى توبه كنند\r\n18 يا ابا ذر ، در گذرگاه شب و روز از عمرتان كاسته مىشود و كردارتان ضبط ميگردد ، مرگ ناگهان فرا ميرسد ،\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nآن كس كه نيكى كاشته است نيكى ميدرود و آن كس كه بدى كاشته پشيمانى را محصول برميدارد ، هر برزگر آنچه بكارد بهره برميدارد\r\n19 يا ابا ذر ، آدم تنبل و كندكار در دنيا هرگز پيش نميرود و فرد حريص و آزمند بيش از آنچه كه براى او تقدير شده نمىيابد و هر كس كه به خير و بهره‌اى رسيده و هر كه از بلا و شرّى محفوظ مانده ، همه به عنايت خداوند است\r\n20 يا ابا ذر ، پرهيزگاران ، سروران اجتماع و فقيهان رهبران مردم‌اند ، همنشينى با آنان بر معنويّت انسان مىافزايد ، فرد با ايمان در مقابل گناه ، خود را در زير سنگ گرانى مشاهده مىكند كه ميترسد آن سنگ بر سر او فرود آيد ، و شخص كافر نافرمانى خدا را همچون مگسى مىپندارد كه بر بينى او بگذرد .\r\n\r\n","description":"","footnote":"","page_name":" 408 ","page_number":408},
  {"content":"\r\n\r\n21 يا ابا ذر ، هر گاه خدا اراده كند كه به بنده‌اى نيكى رساند گناهانش را در مقابل چشمش مجسّم مىكند و معصيت را در نظر وى يك امر گران و دشوار جلوه ميدهد و هر گاه اراده فرمايد كه به بنده‌اى بدى رساند گناهانش را ميفراموشاند .\r\n22 يا ابا ذر ، به كوچكى گناه نظر منما ، ببين چه كسى را نافرمانى كرده‌اى ، روح شخص با ايمان هنگامى كه به گناه آلوده مىشود ، از گنجشكى كه به دام افتاده نگرانتر و لرزانتر است .\r\n23 يا ابا ذر ، آن كس كه گفتار و كردارش مطابق باشند نصيب خود را مىيابد و آنكه سخن و عملش مخالف است مورد سرزنش واقع مىشود\r\n24 يا ابا ذر ، مردم به سبب گناهى كه مرتكب مىشوند ، از روزى محروم ميگردند .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\n25 يا ابا ذر ، آنچه به تو تعلّق ندارد وابگذار ، و در موضوعى كه براى تو فائده ندارد سخن مگو ، آن چنان زبانت را حفظ كن كه پولت را حفظ ميكنى .\r\n26 يا ابا ذر ، خداوند عدّه‌اى را داخل بهشت مىكند و به اندازهء كافى بدانها عنايت ميفرمايد ، آنان به بالاى سر خود نگاه ميكنند ، عدّهء ديگرى را در درجات بالاترى مىبينند ، عرضه ميدارند خداوندا ما و ايشان در دنيا با هم بسر مىبرديم و در يك سلك و رديف بوديم چه شد كه آنان بر ما برترى يافتند ؟ خداوند ميفرمايد : زيرا هنگامى كه شما با شكم سير و كام گوارا به سر مىبرديد ، آنان گرسنه و تشنه بودند و آنگاه كه شما در خواب خوش آرميده بوديد ، ايشان در حال عبادت رو به خدا ايستاده بودند ،\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nو آن زمان كه شما مطمئن و آرام ميزيستيد ، اينان از خوف خدا مضطرب و نگران بسر ميبردند .\r\n27 يا ابا ذر ، خداوند نماز را نور ديدگانم قرار داده است و آنچنان به نماز علاقمندم كه آدم گرسنه به غذا و فرد تشنه به آب علاقه دارد ، گرسنه هر گاه غذا بخورد سير مىشود و تشنه هر زمان آب بياشامد سيراب خواهد شد ولى من از نماز سير نميشوم\r\n28 يا ابا ذر ، هر گاه انسان غير از فرايض در يك شبانه روز ، دوازده ركعت نماز مستحبّى بخواند ، حقّ واجبى كه جهت او منظور ميگردد خانه‌اى در بهشت است .\r\n29 يا ابا ذر ، در نماز همواره درگاه پادشاه جبّارى را ميكوبى و هر كه درگاه سلطان را زياد كوبد ، آخر الأمر درب به روى او باز مىشود .\r\n\r\n","description":"","footnote":"","page_name":" 411 ","page_number":411},
  {"content":"\r\n\r\n30 يا ابا ذر ، هنگامى كه مؤمن به نماز مىايستد رشتهء نيكى و خيرات از عرش به او اتّصال دارد و فرشته‌اى فرياد مىزند اى پسر آدم اگر ميدانستى كه در اين نماز چه بهره‌اى براى تو است و با كى گفتگو ميكنى ، هيچ گاه در نماز سهل‌انگارى نميكردى .\r\n31 يا ابا ذر ، خوشا به حال ياران پرچمها در روز قيامت ، كه آن علمهاى برافراشته را بدوش دارند و بسوى بهشت ميشتابند آنان كسانى هستند كه در سحرگاهان و غير سحرگاه بسوى مساجد مىشتافتند .\r\n32 يا ابا ذر نماز ستون دين است امّا زبان بزرگتر از آن است صدقه خطاء را محو مىكند و زبان بزرگتر از آن است ، روزه سپرى است در مقابل آتش دوزخ و زبان از آن بزرگتر است . « 1 » و جهاد ابراز قدرت مذهبى است و زبان بزرگتر است .\r\n\r\n\r\n","description":"","footnote":"\r\n( 1 ) يعنى اگر زبان حفظ نشود ، تمام آن اعمال ( نماز - صدقه - روزه ) را از بين ميبرد و فاسد مىكند .\r\n","page_name":" 412 ","page_number":412},
  {"content":"\r\n\r\n33 يا ابا ذر ، فاصله بين درجات بهشت به اندازهء فاصله بين آسمان و زمين است ، هر گاه بهشتى سر خود را بالا كند نور تابناك و خيره‌كننده‌اى در ديدگانش نفوذ مىكند به طورى كه ناراحت مىشود ، ميگويد اين چه نورى است ؟ به دو گفته مىشود : نور برادر مسلمانت فلانى است ميگويد : عجب ، من و او با هم در دنيا مرادف بوديم و همسان يك ديگر عمل انجام ميداديم چه شد كه او بر من برترى پيدا كرد ؟ ! به او اعلام ميگردد كه عمل وى از عمل تو بهتر بوده است ، سپس نور رضا در دلش ميدمد تا اينكه از وضع خود خوشنود باشد .\r\n34 يا ابا ذر ، دنيا زندان مؤمن و بهشت كافر است ، مؤمن شب را در اين عالم بروز نمىآورد مگر اينكه غمنده است\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nو چه گونه غمگين نباشد در حالى كه خدا او را وعده داده كه وارد دوزخ سازد ولى به او وعده نداده كه وى را از دوزخ خارج سازد ، آن چنان بيمارى و مصيبت بر او فرود آيد كه پيوسته او را خشمناك دارد و در اين جهان مورد ستم قرار گيرد و كسى او را يارى نكند و در مقابل اين بليات از خداوند پاداش مطالبه مىكند و همواره در اين جهان غمگين است تا از اين زندگى خاكدانى جدا شود ، آن گاه كه از اين حيات مادّى نجات پيدا كرد به آسايش و خوشى دائمى ميرسد .\r\n35 يا ابا ذر ، آن چنان كه در اثر غم و اندوهى كه در راه خدا بر بنده عارض ميگردد ، خداوند پرستش مىشود ، به چيز ديگرى مورد پرستش قرار نمىگيرد .\r\n36 يا ابا ذر ، آن دانشمندى كه علمش او را از خوف خدا به گريه نيندازد ، از دانش خود بهره‌اى نبرده است ،\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nزيرا خداوند علماء را چنين توصيف ميفرمايد : « افرادى كه از پيشگاه خدا دانش بدانها عنايت شده است ، هنگامى كه آيات الهى بر آنان تلاوت گردد به سجده مىافتند و ميگويند : منزّه است پروردگار ما ، مسلّما به وعدهء خود وفا مىكند ، و همچنان زنخهاى خود را به زمين ميمالند و اشك ميبارند و بر خشوعشان در مقابل حق لحظه به لحظه افزوده مىشود .\r\n37 يا ابا ذر ، آن كس كه بر اثر رقّت قلب توانائى گريه دارد بايد از خوف خدا بگريد و آن كس كه قدرت گريه ندارد بايد قلبا محزون باشد و تباكى كند ، زيرا دل سخت از رحمت الهى دور است ، اگر چه مردم اين مطلب را نمىفهمند .\r\n38 يا ابا ذر ، خداوند مىفرمايد : من براى بنده‌ام بين دو ترس ( ترس دنيا و آخرت ) جمع نمىكنم ،\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nو براى او ميان دو آرامش نيز جمع نمىكنم ، پس اگر بنده‌ام در دنيا آرامش داشت و خائف نبود ، او را در روز قيامت ميترسانم ، و اگر در دنيا از من خائف بود ، در قيامت او را آرامش و اطمينان مىبخشم .\r\n39 يا ابا ذر ، اگر فردى به اندازهء هفتاد پيغمبر كردار نيكو انجام دهد بايد تمامى آنها را ناچيز پندارد و از اينكه ممكن است از شرّ روز قيامت نجات پيدا نكند ، خائف باشد\r\n40 يا ابا ذر ، در روز قيامت گناهان بندهء خدا به او عرضه مىشود ، او گناهان خود را مىنگرد تا به گناهى ميرسد ميگويد خدايا من در دنيا از اين گناه ترسان بودم كه روز قيامت گردنگيرم شود ، همين گفته موجب آمرزش او مىشود\r\n41 يا ابا ذر ، بعضى افراد كردار نيكو دارند و به عمل صالح خود اتّكاء ميكنند و برخى از گناهان كوچك را مرتكب ميشوند ،\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nو روز قيامت به دربار الهى فرود مىآيند در حالى كه خدا بر آنها خشمگين است و بعضى افراد ، گناه انجام ميدهند و از عمل ناشايست خود هراسان‌اند ، به دربار الهى وارد ميشوند در حالى از عذاب روز قيامت در امان‌اند\r\n42 يا ابا ذر ، ممكن است بنده‌اى گناه كند و داخل بهشت شود « ابا ذر ميگويد عرضه داشتم : پدر و مادرم فدايت باد يا رسول اللَّه ، چه گونه ممكن است ؟ حضرت فرمود » بنده‌اى كه گناه كرده و همواره معصيتش در نظرش مجسّم است و از آن توبه مىكند و از آن نافرمانى بسوى خدا فرار مىكند ، تا آن گاه كه داخل بهشت شود ( اى ابا ذر ، دانا كسى است كه خواهش دل را پست شمارد و براى آخرت عمل كند . گناهكار كسى است كه از دل و خواستهء آن پيروى كند و از خدا مىخواهد كه به آرزوى دلش برسد ) .\r\n43 ، يا ابا ذر ، اوّل چيزى كه از اين امّت زائل مىشود ، امانتدارى و خشوع است تا آنكه مرد خاشعى نمىبينى ، يا ابا ذر قسم به آن قدرتى كه جان محمّد ( ص ) در دست او است\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nاگر دنيا به اندازهء بال پشّه‌اى يا پر مگسى ارزش ميداشت خداوند از اين دنيا يك شربت آب به كافر نمينوشانيد\r\n44 يا ابا ذر ، دنيا و آنچه در آن است ملعون است مگر آنچه كه بوسيلهء آن عنايت و توجّه پروردگار جلب شود ، هيچ چيز دشمنتر از دنيا نزد خدا نيست ، از روزى كه پروردگار دنيا را آفريده است تا قيامت به دنيا نظر عنايت نميفرمايد ، و هيچ چيز نزد پروردگار از ايمان به او و ترك محرّمات محبوبتر نيست .\r\n45 - خداوند تبارك و تعالى بسوى برادرم عيسى وحى فرستاد : اى عيسى دنيا را دوست مدار ، زيرا من به آن محبت ندارم ، . . . و به آخرت محبّت بورز ،\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nزيرا آن خانهء جاويد است » .\r\n46 يا ابا ذر ، جبرئيل كليد گنجها و ذخائر جهان را در حالى كه بر استرى بار كرده بود بنزد من آورد و گفت اى محمّد ص اين خزانه‌هاى دنيا است به تو تقديم مىشود بدون اينكه از مقام تو در دربار الهى كاسته شود ، من گفتم اى جبرئيل دوست من ، من نيازى به اين خزائن و گنجها ندارم ، زيرا هر گاه شكمم سير شود ، خدا را شكر مىكنم ، و هر گاه گرسنه شوم از او مىخواهم .\r\n47 يا ابا ذر ، هر گاه خدا اراده كند كه به بنده‌اى خير برساند ، او را در امور دين بينا و آشنا ميسازد و وى را در دنيا زاهد قرار مىدهد ، و عيبهايش را به او مينماياند .\r\n48 يا ابا ذر ، هر گاه بنده‌اى در دنيا زهد بورزد ، خداوند حكمت را در دلش پايدار ميسازد ،\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nو سخنان حكمت آميز بر زبانش جارى مىنمايد و نسبت به نواقص زندگانى دنيا و دردها و دواهاى اين جهان وى را بينا ميفرمايد و او را از اين جهان با سلامت كامل ، به بهشت ، منتقل مىسازد .\r\n49 يا ابا ذر ، هر گاه مشاهده كردى كه برادر دينى تو در دنيا زهد ورزيده ، به سخنان وى گوش فرا ده كه از كلماتش حكمت مىبارد « ابو ذر ميگويد : از پيغمبر اكرم ص سؤال كردم كه زاهد كيست ؟ فرمود : « آن كس كه گورستان و فاسد شدن بدن در قبر را فراموش نكند و زينت زيادى اين جهان را ترك نمايد و امور پايدار آخرت را بر امور فانى و از بين رفتنى اين عالم ترجيح دهد ، در هر روز ، فردا را از ايّام زندگى و عمرش نشمارد ، و همواره خويشتن را در زمرهء مردگان محسوب دارد .\r\n50 يا ابا ذر ، خداوند متعال ، به من دستور نداده است كه در دنيا جمع‌آورى ثروت نمايم ،\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nولى به من وحى فرموده كه تسبيح و ستايش پروردگارم را انجام دهم و همواره از سجده‌كنندگان باشم ، پروردگارم را بپرستم تا آنجا كه برايم يقين به حق حاصل شود .\r\n51 يا ابا ذر ، در مقام فروتنى جامهء خشن ميپوشم و بر روى خاك زانو ميزنم ، انگشتان خود را مىليسم ، و به الاغ سوار ميشوم و در تركم دگرى را هم سوار ميكنم ، آن كس كه از سنّت من اعراض كند ( تواضع نكند ) از من نيست .\r\n52 يا ابا ذر ، مال دوستى و جاه‌طلبى ، براى دين انسان درنده‌ترند از دو گرگ وحشى كه شب تاريك وارد جايگاه رمهء گوسفندى شوند و تا به صبح مشغول دريدن و پاره كردن گوسفندان باشند ، آيا از آن گوسفندان چيزى باقى ميماند ؟ « ابو ذر ميگويد : عرضه داشتم يا رسول اللَّه ، آيا آن كسانى كه از خدا ترسان‌اند و در مقابل وى خضوع و فروتنى مىورزند\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nو ذكر خدا را بسيار ميگويند ، هم آنان بسوى بهشت سبقت ميگيرند ؟ پيغمبر ص فرمود : » نه ، بلكه آنان فقراء « مراد از فقراء مسلمين آن مؤمنى است كه به حلال اندك قناعت مىكند » مسلمين‌اند كه پاى بر گردن مردم ميگذارند تا به بهشت ميرسند ، نگهبانان جنّت ميگويند آيا به حساب شما رسيدگى شده است ؟ ميگويند ما به چه چيز محاسبه شويم ؟ مالى نداشتيم تا بوسيلهء آن ستم يا عدالت كنيم ، و از دنيا چيزى بدست ما نرسيده است تا امساك نموده نگه داريم يا ميان مردم پخش كنيم ، ما فقط پروردگارمان را پرستش مينموديم تا آن زمان كه ما را به سراى جاودان خواند و ما هم او را اجابت كرديم و بدين جهان آمديم\r\n53 يا ابا ذر ، دنيا دلها و بدنها را گرفتار مىكند ، خداوند از نعمتهائى كه از طريق حلال بما عنايت فرموده ، بازخواست مىكند ، پس چه خواهد كرد در مورد نعمتهائى كه از طريق حرام بدست آورده‌ايم .\r\n\r\n","description":"","footnote":"","page_name":" 422 ","page_number":422},
  {"content":"\r\n\r\n54 يا ابا ذر ، من از خدا خواسته‌ام كه دوستانم را باندازهء كافى روزى دهد و دشمنانم را مال و فرزند بسيار عطاء كند\r\n55 يا ابا ذر ، خوشا به حال كسانى كه از دنيا كناره گرفته و به آخرت رغبت دارند ، آنان كه زمين را فرش ، و خاك را بستر ، و آب را بجاى عطر و گلاب ، قرار داده‌اند ، شعار آنان كتاب خدا است و شغل هميشگى آنان دعاء مىباشد ، و زندگى دنيا را مقراض مىكنند .\r\n نان جوين و خرقهء پشمين و آب شور * سى پارهء كلام و حديث پيمبرى ، \r\n56 يا ابا ذر ، كشت آخرت كردار نيكو است ، و ثروت و فرزند ، محصول دنيا ميباشند .\r\n57 - يا ابا ذر ، خداوند متعال به من خبر داده است\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nكه سوگند بعزت و بزرگىام عابدين به مقام گريه‌كنندگان نميرسند و من براى آنان در مراتب راقيهء بهشت كاخى ترتيب داده‌ام كه احدى با ايشان در آن كاخ شركت ندارد « ابو ذر ، ميگويد : من از آن حضرت سؤال كردم ، كداميك از مؤمنين ، از همه زيركتر است ؟ حضرت فرمود : » آن كس كه بيشتر به ياد مرگ باشد ، و بيش از ديگران خود را براى مردن آماده سازد .\r\n58 يا ابا ذر ، هر گاه نور الهى در قلب داخل شود ، دل را ميگشايد « ابو ذر ميگويد :\r\nعرضه داشتم پدر و مادرم فدايت باد يا رسول اللَّه ، علامتش چيست ؟ حضرت فرمود : » بازگشت به سوى خانهء جاودان ، و پشت كردن به زندگى فريب و مكّار\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nو آماده شدن براى مرگ قبل از فرا رسيدن آن .\r\n59 يا ابا ذر ، از خدا بترس و نشود كه مردم تو را به خاطر اينكه بندهء خائف از خدا هستى ، گرامى بدارند در حالى كه در باطن ، فاجر باشى .\r\n60 يا ابا ذر ، در هر حال حتّى در حال خوراك نيّت خير داشته باش ( آن را به قصد تقرّب به خدا انجام ده ) .\r\n61 يا ابا ذر ، جلال پروردگارى را در سينه‌ات بزرگ بشمار و نام خدا را همانند افراد نادان كه هنگام ديدن سگ و خوك ميگويند : « اللّهم اخزه - خدايا ذليلش گردان » « 1 » ، بر زبان جارى مكن .\r\n62 يا ابا ذر ، خداوند متعال فرشتگانى دارد كه در حال ايستادن از خوف خداوند ،\r\n\r\n\r\n","description":"","footnote":"\r\n( 1 ) ظاهرا اين جمله اصطلاحى بوده كه در آن زمان بين مردم رواج داشته كه موقع ديدن سگ و خوك گزنده و درنده بر زبان جارى ميكردند ، و مراد پيغمبر ( ص ) اين است كه خدا را لغلغهء لسان قرار مده بلكه از بن دل ، خدا را ياد كن .\r\n","page_name":" 425 ","page_number":425},
  {"content":"\r\n\r\nسر به زير افكنده خدا را عبادت مىكنند تا آن روزى كه نفخ صور آخرت دميده شود ، آنگاه سر خود را بلند مىكنند و عرضه ميدارند : پروردگارا تو منزّهى و ستايش به تو اختصاص دارد آن طورى كه سزاوار پرستش بودى ما تو را عبادت نكرديم . « سپس فرمود » اگر فردى به اندازهء هفتاد پيغمبر ، عمل صالح داشته باشد ، در آن روز سرمايهء خود را ناچيز مىبيند .\r\nاگر دلوى از غسلين « 1 » در مشرق ريخته شود ، جمجمه‌هاى اهالى مغرب از حرارت آن به جوش مىآيد و اگر دوزخ زبانه‌اى بكشد ، هيچ ملك مقرّب و پيامبرى باقى نمىماند مگر اينكه به زانو درآمده و فرياد مىزند پروردگارا مرا حفظ كن .\r\n\r\n\r\n","description":"","footnote":"\r\n( 1 ) يكى از مشروبات اهل دوزخ است .\r\n","page_name":" 426 ","page_number":426},
  {"content":"\r\n\r\nتا آنجا كه ابراهيم فرزندش اسحاق را فراموش مىكند ، عرضه ميدارد پروردگارا ، من ابراهيم خليل توام ، فراموشم منما .\r\n63 يا ابا ذر ، اگر زنى از بانوان بهشتى در شب تاريك سر از آسمان دنيا برون آورد كرهء خاك نور افشانى خواهد شد بيش از آنكه در شب چهارده از نور ماه روشن گردد و عموم اهل زمين بوى خوش گيسوانش را استشمام ميكنند و اگر جامه‌اى از بهشتيان ، در روز در وسط دنيا آويخته شود ، هر كس بدان نظر افكند بيهوش مىشود و ديدگانش تاب ديدن آن جامه را ندارد .\r\n64 يا ابا ذر ، هنگام تشييع جنازه و در ميدان جنگ و در هنگام قرائت قرآن ، فرياد مكش .\r\n\r\n","description":"","footnote":"","page_name":" 427 ","page_number":427},
  {"content":"\r\n\r\n65 يا ابا ذر ، هر گاه دنبال جنازه‌اى رفتى پس بايد عقل خود را وادار به تفكّر و تواضع كنى كه توهم به او ملحق ميشوى\r\n66 يا ابا ذر ، هر چه بگندد نمكش ميزنند و اگر نمك فاسد شد دوائى ندارد . « سپس فرمود : » بدان كه در شما مردم دو خصلت ناهنجار وجود دارد : ( 1 ) خندهء بى جا ، 2 كسالت بىجهت در اطاعت خدا\r\n67 يا ابا ذر ، اگر شخصى از روى فكر و انديشه ، دو ركعت نماز بخواند ، بهتر است از يك شب نمازى كه دل نمازگزار غافل باشد .\r\n68 ، يا ابا ذر ، حق گران و تلخ است ، و باطل سبك و شيرين ، چه بسا يك ساعت شهوترانى ، اندوه درازى ببار آورد :\r\n\r\n","description":"","footnote":"","page_name":" 428 ","page_number":428},
  {"content":"\r\n\r\n69 يا ابا ذر ، انسان به طور كامل فهميده نخواهد بود مگر آنگاه كه مردم را در مقابل خدا مثل شتران بداند ، و خود را از همهء آنها پست‌تر و ناچيزتر پندارد .\r\n70 يا ابا ذر ، به حقيقت و كنه ايمان نخواهى رسيد مگر آنگاه كه مردم را در دينشان نادان و در دنياشان عاقل انگارى .\r\n71 يا ابا ذر ، به حساب خودت برس پيش از آنكه به حسابت رسيدگى شود زيرا اين بهترين و آسانترين راه است براى سهولت حساب قيامت تو ، خودت را از نظر عمل صالح وزن كن پيش از آنكه تو را در ميزان اعمال بكشند و براى روزگار عرضهء اعمال ، خود را مجهّز نما ، آن روزى كه كردارها به خدا عرضه مىشود و هيچ امر پنهانى بر او پوشيده نمىماند .\r\n\r\n","description":"","footnote":"","page_name":" 429 ","page_number":429},
  {"content":"\r\n\r\n72 يا ابا ذر ، از خدا شرم كن ، سوگند به آن كس كه جانم بدست قدرت او است هنگامى كه به مستراح ميروم با جامه‌ام بر عورتم سايه مىاندازم و از آن دو ملك ( رقيب و عتيد ) كه همراه منند حياء مىكنم .\r\n73 - يا ابا ذر ، آيا دوست دارى وارد بهشت شوى ؟ « ابو ذر ميگويد عرضه داشتم : بلى ، پدر و مادرم فدايت باد ، حضرت فرمود : » آرزوى دنيا را كوتاه كن و همواره مرگ را در مقابل چشمانت مجسّم بدار و از خدا آن چنان كه شايستهء حياء است شرم كن « عرضه داشتم يا رسول اللَّه ، عموم ما از خدا حياء مىكنيم . فرمود : » اين حياء مراد نيست بلكه حياء و شرم از خدا اين است كه گورستان و پوسيدن در خاك را فراموش نكنى ، و در مورد شكم و آنچه در آن جاى ميگيرد ، و همچنين سر و آنچه در آن است خلاف فرمان خدا نكنى\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nو آن كس كه بخواهد در آخرت گرامى باشد بايد زينت دنيا را واگذارد ، هر گاه چنين گشتى ، ولايت خدا را درك كرده‌اى .\r\n74 يا ابا ذر ، اگر عمل آدمى نيك باشد ، دعاء اندك ، براى استجابت كافى است ، چون نمك نسبت به طعام .\r\n75 يا ابا ذر ، آن فردى كه بدون عمل صالح به دربار الهى دعاء مىكند مانند تيراندازى است كه با كمان بدون زه تيراندازى كند .\r\n76 يا ابا ذر ، خداوند ، فرزندان و نواده‌گان هر شخصى را بر حسب نيكى خود او صالح قرار ميدهد ، و او و اهل خانه و اهل محلّى را كه اين مرد صالح در آنجا است ، از خطرات حفظ ميفرمايد .\r\n77 يا ابا ذر ، خداوند به سه نفر در مقابل فرشتگان مباهات مىورزد :\r\n\r\n","description":"","footnote":"","page_name":" 431 ","page_number":431},
  {"content":"\r\n\r\n1 - آن فردى كه در بيابان ، تنها اذان و اقامه بگويد و به نماز بايستد خداوند بفرشتگان ميفرمايد اين بندهء مرا بنگريد كه به تنهائى در حالى كه غير از من احدى او را نمىبيند به نماز ايستاده ، هفتاد هزار فرشته از آسمان فرود مىآيند و به او اقتداء مىكنند و تا فرداى آن روز براى او طلب آمرزش مينمايند ، 2 فردى كه در شب از خواب حركت مىكند و به نماز مىايستد و پس از انجام نماز سر به سجده ميگذارد و آنقدر سجده را طول ميدهد كه در حال سجده خوابش ميبرد ، خداوند بفرشتگان ميفرمايد اين بندهء مرا ببينيد كه روانش در نزد من و مساجد بدنش نقش بر خاك است ، 3 مردى كه در ميدان كارزار در راه خدا شمشير مىزند و تمام همراهان و همدستانش از ميدان فرار كرده‌اند و او همچنان به پيكار ادامه ميدهد تا كشته شود .\r\n\r\n","description":"","footnote":"","page_name":" 432 ","page_number":432},
  {"content":"\r\n\r\n78 يا ابا ذر ، هيچ كس نيست كه در حال سجده بر قطعه‌اى از قطعات زمين سر بگذارد مگر اينكه همان سرزمين روز قيامت براى او گواهى ميدهد و افراد در هيچ منزلگاهى شبانگاه بار نمىاندازند ، مگر اينكه در صبحگاه ، آن محل بر آنها درود ميفرستد يا آنها را لعنت مىكند .\r\n79 ، يا ابا ذر ، در هر صبح و شام ، سرزمينها يك دگر را نداء مىكنند : اى همسايهء من آيا در تو ذكر خدا انجام گرفته و فرد با ايمانى بر روى تو سر به سجده گذارده يا نه ؟ بعض اراضى جواب مثبت ميدهند و بعض ديگر جواب منفى ، آنكه جواب مثبت دارد ، با كمال نشاط و مباهات ميگويد بلى ، و بر سرزمين همسايه‌اش برترى ميجويد .\r\n\r\n","description":"","footnote":"","page_name":" 433 ","page_number":433},
  {"content":"\r\n\r\n80 يا ابا ذر ، هنگامى كه خداوند زمين و درختان را آفريد ، افراد انسان بر هيچ درختى در كرهء خاك عبور نميكردند مگر اينكه از ميوهء آن بهره‌مند مىشدند ، هنگامى كه افراد فاجر اين سخن ناهنجار را بر زبان راندند كه « خدا فرزند دارد » ، كرهء زمين لرزيد و نتيجهء درختان از بين رفت .\r\n81 يا ابا ذر ، هر گاه بندهء مؤمنى بميرد ، زمين تا چهل روز بر مرگ او ميگريد .\r\n82 يا ابا ذر ، هر گاه بندهء مؤمن در بيابانى بىآب و علف ، وضوء بگيرد يا تيمّم كند و به نماز بايستد ، . . . خداوند با عزّت و جلالت ، فرشتگان را امر مىكند\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nكه به زمين فرود آيند و پشت سر او صف ببندند و اين صف آنقدر طولانى خواهد بود كه دو طرفش ديده نمىشود ، با ركوع او ركوع ميكنند و با سجدهء او سجده ميگذارند و بعد از هر دعاى او آمين ميگويند .\r\n83 يا ابا ذر ، آن كس كه بدون اذان نماز گذارد ، با او نماز نمىخواند مگر همان دو ملكى كه موكّل او هستند .\r\n84 يا ابا ذر ، جوانى كه براى خدا از دنيا و لذائذ آن چشم بپوشد و جوانيش را در فرمانبردارى از پروردگار صرف كند ، خداوند اجر هفتاد و دو صدّيق به او عطاء ميفرمايد .\r\n85 يا ابا ذر ، آن كس كه به ياد خدا است در ميان جمعيّتى كه از ياد خدا غافلند مانند سرباز جنگجوئى است كه همراهانش اهل فرار باشند .\r\n86 يا ابا ذر ، همنشينى با نيكوكار بهتر است از تنهائى ، و تنهائى بهتر است\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nاز همنشينى با آدم بد ، گفتار نيكو از سكوت بهتر است و سكوت از گفتار ناهنجار بهتر است\r\n87 يا ابا ذر ، جز با مؤمن رفاقت مكن و غذايت را جز به پرهيزكار مخوران ، و غذاى فاسق را مخور .\r\n88 يا ابا ذر ، فردى را اطعام كن كه او را در راه خدا دوست دارى ، و از سفرهء شخصى غذا بخور كه او تو را در راه خدا دوست دارد .\r\n89 يا ابا ذر ، خدا بر زبان هر گوينده‌اى ناظر است ، پس هر كس بايد اجراء فرمان خدا را در مورد سخنگوئى رعايت كند ، و بداند كه چه ميگويد .\r\n90 يا ابا ذر ، ياوه‌گوئى را ترك كن ، و بيش از مقدار حاجت ، سخن مگو .\r\n\r\n","description":"","footnote":"","page_name":" 436 ","page_number":436},
  {"content":"\r\n\r\n91 يا ابا ذر ، از نظر دروغگوئى شخص همين قدر كافى است كه هر چه بشنود بگويد « 1 » .\r\n92 يا ابا ذر هيچ موجودى سزاوارتر از زبان نيست كه بسيار زندانى شود .\r\n93 يا ابا ذر سه عمل است كه در مقابل پروردگار تعظيم محسوب مىشود : 1 گرامى داشتن پيرمرد مسلمان ، 2 گرامى داشتن حفّاظ قرآن كه به آن عمل ميكنند ، 3 گرامى داشتن پادشاه دادگستر .\r\n94 - يا ابا ذر ، آن كس كه زبانش را حفظ نكند ، عمل نيكش پذيرفته نيست .\r\n95 يا ابا ذر ، مادامى كه بندهء خدا بد اخلاق باشد ، مرتّب بر دوريش از رحمت خدا افزوده مىشود .\r\n96 يا ابا ذر گفتار نيكو صدقه محسوب مىشود ، و نيز هر قدمى كه بسوى نماز برداشته شود ، تصدّق به حساب مىآيد .\r\n\r\n\r\n","description":"","footnote":"\r\n( 1 ) يعنى در صحت و سقم شنيدنيهاى خود تفكّر نكند ، و هر چه را شنيد ، به عنوان يك خبر قطعى بيان نمايد .\r\n","page_name":" 437 ","page_number":437},
  {"content":"\r\n\r\n97 يا ابا ذر ، كسى كه خوانندهء بسوى خدا را اجابت كند ، « 1 » و مساجد را آباد سازد ، پاداش او از طرف خدا بهشت است « ابو ذر ميگويد عرضه داشتم : پدر و مادرم فدايت باد يا رسول اللَّه ، چگونه مساجد را آباد كنيم ؟ حضرت فرمود : » در ميان مساجد صدا بلند نكنيد و در مساجد به امر باطل نپردازيد و خريد و فروش انجام ندهيد و مادامى كه در مسجديد به كارهاى بيهوده مشغول نشويد ، و اگر اين دستورات را اى ابا ذر انجام ندادى ، روز قيامت جز خود را سرزنش مكن .\r\n98 يا ابا ذر مادامى كه در مسجد نشسته باشى ، در مقابل هر نفسى كه تنفّس كنى ، پروردگار درجه‌اى در بهشت به تو عطاء ميفرمايد ، و فرشتگان بر تو درود ميفرستند ،\r\n\r\n\r\n","description":"","footnote":"\r\n( 1 ) يعنى هر گاه صداى اذان را شنيد ، آمادهء نماز شود .\r\n","page_name":" 438 ","page_number":438},
  {"content":"\r\n\r\nو در مقابل هر نفسى كه تنفّس كنى ، خداوند ده حسنه برايت ثبت مىكند و ده سيّئه از پرونده‌ات محو ميفرمايد .\r\n99 يا ابا ذر ، آيا ميدانى اين آيه در چه چيز نازل شده است :  اصْبِرُوا وَ صابِرُوا وَ رابِطُوا وَ اتَّقُوا اللَّهَ لَعَلَّكُمْ تُفْلِحُونَ  - سورهء آل عمران 3 ، آيه / 200 - ) صبر كنيد و شكيبا باشيد و با هم ارتباط داشته باشيد تا رستگار شويد ؟ « گفتم : نه ، پدر و مادرم فدايت باد ، فرمود : » اين آيه در مورد بعد از هر نماز منتظر وقت نماز آينده بودن نازل شده .\r\n100 يا ابا ذر ، شاداب وضوء گرفتن در موقع سختى و سرما كفّارهء گناهان است ، و رفت و آمد زياد در مساجد ، انسان را براى فرمانبردارى از خدا آماده مىكند ، و از نافرمانى پروردگار حفظ مىنمايد .\r\n101 اى ابا ذر خداوند ميفرمايد\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nدر ميان بندگان از همه بيشتر افرادى را دوست دارم كه بخاطر من با يك دگر طرح دوستى دارند و دلهاى آنان به مساجد بستگى دارد و سحرگاهان از خدا طلب آمرزش ميكنند ، هر گاه اراده كنم كه اهل زمين را عقوبت نمايم ، آنان را به ياد دارم و عذاب را از اينها بر ميگردانم .\r\n102 يا ابا ذر ، در مسجد نشستن عمل لغوى است مگر براى يكى از سه كار : نماز خواندن - يا ذكر خدا گفتن يا گفتگوى علمى داشتن .\r\n103 يا ابا ذر ، بيش از عمل به جنبهء پرهيزگارى همّت بگمار زيرا عمل كه با تقوى باشد اندك نيست ، چه‌گونه ممكن است عمل مقبول درگاه خداوندى را اندك شمرد ، در حالى كه پروردگار متعال فرموده است :  إِنَّما يَتَقَبَّلُ اللَّهُ مِنَ الْمُتَّقِينَ  - سورهء مائده ، آيه 27 »\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nخدا فقط از پرهيزگاران ميپذيرد .\r\n104 يا ابا ذر ، انسان هيچ گاه از پرهيزگاران محسوب نمىشود ، مگر اينكه دقيقتر و شديدتر از آنچه شريك به حساب شريكش ميرسد ، به حساب خودش برسد تا بداند كه غذا و آب آشاميدنى و لباس او از كجا است ، آيا از حلال تحصيل شده يا از حرام ؟\r\n105 يا ابا ذر ، آن كس كه در مورد ثروت بدست آوردن بىباك باشد خداوند هم در مورد وارد كردن او در دوزخ بىباك است .\r\n106 يا ابا ذر ، هر كس دوست دارد كه گرامىترين مردم باشد پس بايد پرهيزگار باشد .\r\n107 يا ابا ذر ، خدا از همهء شما آن كسى را بيشتر دوست دارد كه بيشتر به ياد او است و گرامىترين شما نزد خدا پرهيزگارترين شما است ،\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nو از همهء شما آن كسى زودتر از عذاب الهى نجات پيدا مىكند كه شديدتر از خدا بترسد .\r\n108 يا ابا ذر ، پرهيزگاران كسانى هستند كه از ترس داخل شدن در حرام و معصيت ، از آنچه كه اجتنابش واجب نيست ، پرهيز مىنمايند .\r\n109 يا ابا ذر ، آن كس كه فرمانبردار خدا باشد ، همواره به ياد او است اگر چه نماز و روزه و تلاوت قرآنش كم باشد .\r\n110 يا ابا ذر ، ريشهء دين پرهيزگارى است و در رأس دين ، اطاعت پروردگار قرار گرفته است\r\n111 يا ابا ذر ، پرهيزگار باش تا عابدترين مردم باشى ، و بهترين ديندارى شما پرهيزگارى است .\r\n112 يا ابا ذر ، دانش بسيار ، بهتر است از عبادت فراوان .\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nاى ابا ذر بدان ، اگر آنقدر نماز بخوانيد تا كمرتان خميده شود ، و آنقدر روزه بگيريد كه همچون تار عنكبوت نحيف و لاغر شويد ، فائده ندارد مگر آن هنگام كه اين عمل با پرهيزگارى آميخته باشد .\r\n113 - يا ابا ذر ، اهل ورع و زهد در دنيا ، از روى حقيقت اولياء خدايند .\r\n114 - يا ابا ذر ، آن كس كه وارد محشر شود و سه چيز دارا نباشد زيانكار است « پرسيدم :\r\nپدر و مادرم فدايت باد ، آن سه چيز چيست ؟ فرمود : » 1 ورعى كه او را از گناه مانع شده باشد 2 بردبارىاى كه نادانى سفيه را به آن رد كرده باشد 3 اخلاقى كه به وسيلهء آن با مردم مدارا نموده باشد .\r\n115 يا ابا ذر ، اگر دوست دارى كه نيرومندترين مردم باشى ،\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nبه خدا توكّل كن ، و اگر دوست دارى كه گرامىترين افراد باشى پرهيزگار باش ، و اگر علاقه‌مندى كه ثروتمندترين مردم باشى ، به آنچه در دست خدا است بيش از آنچه خود در دست دارى اطمينان داشته باش .\r\n116 يا ابا ذر ، اگر مردم همگان ، همين يك آيه را باور كنند ، آنان را كفايت مىكند :   وَ مَنْ يَتَّقِ اللَّهَ يَجْعَلْ لَهُ مَخْرَجاً وَ يَرْزُقْهُ مِنْ حَيْثُ لا يَحْتَسِبُ وَ مَنْ يَتَوَكَّلْ عَلَى اللَّهِ فَهُوَ حَسْبُهُ إِنَّ اللَّهَ بالِغُ أَمْرِهِ قَدْ جَعَلَ اللَّهُ لِكُلِّ شَيْءٍ قَدْراً   - سورهء طلاق آيه 3 ) - آن كس كه پرهيزگار باشد خداوند ابواب زندگى را براى او ميگشايد و از جايى كه حساب نميكند روزىاش را مىرساند و آن كس كه به خدا توكّل كند پروردگار او را كفايت مىكند ، خداوند رزق خود را به بندگان مىرساند و براى هر چيزى اندازه‌اى قرار داده است .\r\n117 يا ابا ذر ، خداوند مىفرمايد : به عزّت و جلالم سوگند ،\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nآن كس كه خواهش نفس خود را فداى خواهش من كند ، بىنيازى او را در خودش ، و اندوه و غصّه‌اش را مربوط به آخرت قرار مىدهم « تا در مورد زندگى دنيا هيچ غصّه‌اى نداشته باشد » ، و آسمان و زمين روزى او را تضمين ميكنند ، در تنگناى زندگى دچارش نمىسازم ، بالاتر از هر تجارتى براى او پشتيبان هستم .\r\n118 يا ابا ذر ، اگر آدميزاد همچنان كه از مرگ فرار مىكند از روزىاش فرار كند ، نصيبش به او ميرسد آن چنان كه اجل او را در مىيابد .\r\n119 يا ابا ذر آيا بياموزم به تو كلماتى كه بوسيلهء آنها از دربار الهى بهره‌مند شوى ؟\r\n« عرضه داشتم : بلى يا رسول اللَّه ، فرمود : » خدا را ناظر بدان و در اطاعت او بكوش به طورى كه او را در مقابل خود مىيابى ، خدا را در هنگام خوشى و آسايش به خوبى بشناس ،\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nتا در موقع بلاء و سختى تو را بشناسد ، هر گاه خواستى از كسى سؤال كنى از خداوند مسألت نما و هر زمان اراده كردى كه يارى بجوئى ، از پروردگار استعانت كن زيرا قلم قضا و قدر آنچه بايد تا روز قيامت در عالم حادث شود نوشته است ، اگر عموم آفريدگان كوشش كنند كه به تو بهره‌اى يا ضررى برسانند كه قلم قدر الهى ننوشته است ، نخواهند توانست ، و اگر تمكّن داشته باشى كه براى خدا از روى يقين و رضا عملى انجام دهى پس بجا آور و اگر استطاعت عمل خير نداشتى بدان كه در شكيبائى بر ناروائيها ، نيكى فراوانى است ، و همواره نصرت با صبر و شادى با اندوه و آسانى با دشوارى است .\r\n\r\n","description":"","footnote":"","page_name":" 446 ","page_number":446},
  {"content":"\r\n\r\n120 يا ابا ذر ، با ثروت خدا بىنيازى بجو تا خدا تو را بىنياز كند ، « عرضه داشتم ثروت خدا چيست ؟\r\nپيغمبر ( ص ) فرمود : » قناعت كردن به خوراك صبح و شب ، هر كس به روزى خدا قناعت كند او بىنياز - ترين مردم است .\r\n121 يا ابا ذر ، خداوند ميفرمايد : من هيچ گاه گفتار حكيم را نمىپذيرم بلكه همّت و خواستهء او را مىنگرم اگر همت و خواهش وى در چيزى باشد كه من او را دوست دارم و به آن خوشنودم ، سكوت او را بمنزلهء حمد و ستايش خودم و موجب وقار وى قرار مىدهم اگر چه هيچ سخنى نگويد .\r\n122 يا ابا ذر ، خداوند تبارك و تعالى به صورت و دارائى شما نمىنگرد بلكه دلها و اعمال شما را ملاحظه مىفرمايد .\r\n123 يا ابا ذر تقوى اينجا است\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nتقوى اينجا است ( حضرت به سينهء مباركش اشاره فرمود ) .\r\n124 يا ابا ذر ، چهار چيز است كه فقط فرد با ايمان دارا خواهد بود : 1 سكوت ، كه آن اوّل پرستش خدا خواهد بود ، 2 فروتنى براى خدا ، 3 ياد خداوند متعال در هر حال ، 4 كمبود مال و ثروت .\r\n125 يا ابا ذر ، به كردار نيكو اقدام كن ، اگر چه نتوانى آن را انجام دهى ، تا اينكه در زمرهء غفلت‌كنندگان محسوب نشوى .\r\n126 يا ابا ذر آن كس كه مالك ميان دو تا ران « 1 » و دو فكّ « 2 » خود باشد داخل بهشت مىشود ، « عرضه داشتم يا رسول اللَّه آيا به گفتار زبانمان مؤاخذه ميشويم ؟ حضرت فرمود : »\r\n\r\n\r\n","description":"","footnote":"\r\n( 1 ) با آلت و فرج خود در مسير حرام شهوترانى نكند .\r\n( 2 ) يعنى زبان ، سخن ناهنجار نگويد .\r\n","page_name":" 448 ","page_number":448},
  {"content":"\r\n\r\nمحصول زبانهاى عده‌اى اين است كه بر روى در آتش جهنّم مىافتند ، مادامى كه ساكتى چيزى ثبت نمىشود ، امّا همين كه سخن گفتى اگر خير باشد به نفع تو ، و اگر شرّ باشد ، بر ضرر تو ضبط خواهد شد .\r\n127 يا ابا ذر ، شخصى كه در مجلس ، سخنى ميگويد كه جالسين را بخنداند ، خداوند هم او را از يك بلندى كه به اندازهء فاصلهء بين آسمان و زمين ارتفاع دارد ، او را در دوزخ مىافكند .\r\n128 يا ابا ذر ، واى بر انسانى كه هنگام نقل خبر براى خنداندن مردم دروغ بگويد ، واى بر او\r\n129 يا ابا ذر ، هر كس سكوت كرد نجات يافت ، بر تو باد به راستگوئى ، و سعى كن هرگز دروغى از دهانت خارج نشود ، « عرضه داشتم يا رسول اللَّه ، توبهء كسى كه عمدا دروغ گفته چيست ؟\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nحضرت فرمود : استغفار و نمازهاى پنجگانه اين گناه را مىشويند .\r\n130 يا ابا ذر ، از غيبت بپرهيزيد كه غيبت از زنا بدتر است « عرضه داشتم يا رسول اللَّه ، پدر و مادرم فدايت باد ، چرا ؟ حضرت فرمود : » براى اينكه شخص وقتى كه زنا كرد ، به مجرّد اينكه به دربار الهى توبه كند ، خداوند توبه‌اش را مىپذيرد ، امّا غيبت قابل آمرزش نيست ، تا وقتى كه صاحب آن بگذرد و غيبت‌كننده را عفو نمايد .\r\n131 يا ابا ذر ، فحّاشى به مسلمان ، فسق است و كشتار او كفر است و خوردن گوشت وى معصيت خدا است ، مال مسلمان همانند خونش محترم است ، و بايد از تجاوز مصون بماند ، « عرضه داشتم يا رسول اللَّه ، غيبت چيست ؟ فرمود : »\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nغيبت اين است كه برادر مسلمانت را با وصف و خصوصيّتى كه بدش مىآيد يادآور شوى ، « ابو ذر عرضه داشت يا رسول اللَّه اگر اين خصوصيّت در او باشد چه اشكال دارد ؟ حضرت فرمود : » اگر اين وصف در او هست و او را با اين خصوصيّت يادآورى كردى ، غيبت او را انجام داده‌اى و اگر اين صفت بد در او نباشد و آن را به وى نسبت دهى افتراء بسته‌اى .\r\n132 يا ابا ذر آن كس كه در مقابل غيبت برادر مسلمانش از او دفاع كند ، بر خدا لازم است كه وى را از آتش دوزخ آزاد نمايد\r\n133 يا ابا ذر ، هر كس كه در نزد او غيبت برادر مسلمانش انجام پذيرد و او توانائى داشته باشد كه آن مسلمان مغتاب را يارى كند ، و يارى كرد ، خدا او را در دنيا و آخرت نصرت خواهد فرمود ،\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nو اگر در عين اينكه توانائى دارد ، برادر مسلمان خود را يارى نكند ، خداوند او را در دنيا و آخرت ذليل خواهد ساخت\r\n134 يا ابا ذر ، قتّات وارد بهشت نمىشود « پرسيدم قتّات كيست ؟ فرمود : » سخن چين .\r\n135 يا ابا ذر ، سخن چين روز قيامت از عذاب خدا آسايش نمىيابد .\r\n136 يا ابا ذر ، آن كس كه در دنيا دو رو و دو زبان است ، با دو زبان در آتش وارد مىشود .\r\n137 يا ابا ذر ، آنچه در جلسات دوستان ميگذرد امانت است و فاش نمودن سرّ برادر مسلمان ، خيانت محسوب مىشود از آن اجتناب كن و از مجالسى كه اسرار در آنها فاش مىشود بپرهيز .\r\n138 يا ابا ذر ، كردار اهل عالم از هر جمعه تا جمعهء ديگر در روزهاى دوشنبه و پنج شنبه بر خدا عرضه مىشود\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nو خداوند هر بندهء مؤمنى را مىآمرزد مگر آن بنده‌اى را كه بين او و برادرش عنادى باشد ، خداوند ميفرمايد :\r\nاين دو را به حال خود وابگذاريد تا وقتى كه با هم صلح كنند .\r\n139 يا ابا ذر ، بپرهيز از اينكه از برادر مسلمانت دورى بورزى ، خداوند هيچ عملى را با دورىورزيدن از برادر مؤمن قبول نمىكند .\r\n140 يا ابا ذر تو را از دورىورزيدن از برادر مسلمانت باز ميدارم ، و اگر مضطرّ شدى كه از برادرت دورى بورزى ، سه روز متوالى از او دورى مكن ، كه هر كس سه روز از برادرش دورى ورزد و قهر كند و در بين اين سه روز بميرد ، آتش جهنّم به او اولويّت دارد .\r\n141 يا ابا ذر ، آن كس كه دوست داشته باشد مردم در مقابلش مؤدّب بايستند ، « اشاره به آن است كه به ظلم و ستمگرى بر مردم حكومت كند » جايگاهش آتش خواهد بود .\r\n\r\n","description":"","footnote":"","page_name":" 453 ","page_number":453},
  {"content":"\r\n\r\n142 يا ابا ذر ، هر كس بميرد و به قدر ذرّه‌اى كبر در دل خود داشته باشد ، بوى بهشت را استشمام نمىكند ، مگر اينكه پيش از مرگ توبه كند « مردى عرضه داشت يا رسول اللَّه ، جمال و زيبائى مرا به عجب مىآورد بطورى كه همواره دوست دارم بند تازيانه‌ام و پنجهء كفشم زيبا باشد ، آيا من هم جزء اين عدّه خواهم بود ؟ حضرت فرمود » دلت را چه گونه مىيابى ؟ « عرض كرد : « قلبم را چنين يافته‌ام كه حق را مىشناسد و به آن اطمينان دارد حضرت فرمود : » اين كبر نيست بلكه كبر عبارت است از اينكه حق را پشت سر اندازى و از حق تجاوز به غير حق كنى ، در مردم نظاره ميكنى امّا كسى را نمىبينى كه عرضش همسان آبروى تو و خونش همرنگ خون تو باشد .\r\n\r\n","description":"","footnote":"","page_name":" 454 ","page_number":454},
  {"content":"\r\n\r\n143 يا ابا ذر بيشتر كسانى كه وارد جهنّم ميشوند خود خواهانند « مردى عرضه داشت يا رسول اللَّه ، آيا ممكن است كسى از كبر نجات پيدا كند ؟ حضرت فرمود : » آرى ، آن كس كه جامهء پشمين بپوشد و بر الاغ سوار شود و از پستان بز شير بدوشد و با مساكين بنشيند .\r\n144 يا ابا ذر ، آن كس كه آذوقه و لوازم زن و فرزندش را خودش به طرف منزل حمل كند ، بيمارى خودخواهىاش بهبود مىيابد .\r\n145 يا ابا ذر ، آن كس كه از روى تكبّر ، دامنكشان راه برود ، روز قيامت خداوند به دو نظر مرحمت نمىافكند اى ابا ذر ، ازار ( لنگ ) شخص مؤمن تا مچ پاى او است و اگر تا روى پا هم برسد مانع ندارد\r\n146 يا ابا ذر ، آن كس كه دامن خود را وقت راه رفتن از روى تواضع جمع مىكند و به زمين نميكشد ، و كفشش را پينه مىزند و صورت بر خاك ميگذارد ، از تكبّر و خودخواهى برى شده است .\r\n\r\n","description":"","footnote":"","page_name":" 455 ","page_number":455},
  {"content":"\r\n\r\n147 يا ابا ذر ، آن كس كه دو پيراهن دارد ، يكى را خود بپوشد و به ديگرى برادر فقيرش را بپوشاند ،\r\n148 يا ابا ذر مردمى از امّت من در آينده در ناز و نعمت متولّد مىشوند و همواره به نعمت الهى متنعّم‌اند و همّت آنها در تهيّهء غذاها و نوشيدنيهاى رنگارنگ صرف مىشود ، و مردم آنها را به زبان و گفتار ستايش ميكنند ، ( شايد اشاره بمردمى باشد كه از غير حلال گوناگون خوراك و لباس دارند و مردم مجبورند از ترس آنان را ستايش كنند ) اينان بدترين افراد امّت‌اند .\r\n149 يا ابا ذر ، آن كس كه به عنوان فروتنى و تواضع براى خدا ، زيباپوشى را ترك كند ، با اينكه توانائى تهيّهء لباس زيبا دارد ، خداوند به او لباس كرامت مىپوشاند .\r\n150 يا ابا ذر ، خوشا به حال كسى كه بدون كسر شأن ، براى خدا فروتنى ورزد ، و بدون اظهار فقر و بيچارگى ، در مقابل پروردگار ذلّت جويد ،\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nو ثروتى را كه از غير طريق معصيت اندوخته است انفاق نمايد و به مردمان خوار و مسكين ترحّم كند و با دانشمندان و حكماء آميزش داشته باشد .\r\n151 يا ابا ذر ، خوشا به حال كسى كه باطنش صالح و ظاهرش زيبا است و شرّ او از مردم برداشته شده ، خوشا به حال كسى كه به علمش عمل كند و زيادى ثروتش را در راه خدا انفاق نمايد و از ياوه گوئى خوددارى كند .\r\n152 يا ابا ذر ، لباس خشن و جامهء ضخيم بپوش تا فخريه و تكبّر در تو راه نيابد .\r\n153 يا ابا ذر ، در آخر الزّمان مردمى هستند كه در تابستان و زمستان لباس پشمى ميپوشند ، - « كنايه از لباس گران قيمت است »\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nبراى اينكه بر دگران برترى جويند ، فرشتگان آسمانها و زمين بر آنان لعنت مىفرستند\r\n154 يا ابا ذر ، آيا اهل بهشت را به تو خبر دهم ؟ « عرضه داشتم : بلى يا رسول اللَّه ، حضرت فرمود : » هر مؤمن ژوليده مو و غبار آلود و كهنه پوشى كه در زندگى دنياى خود بىباك باشد و مورد اعتناى افراد قرار نگيرد ، و در ميان جامعه ناچيز شمرده شود ، چنين كسى اهل بهشت است ، و اگر خدا را قسم دهد ، پروردگار سوگند او را راست ميگرداند و خواسته‌اش را به اجابت مىرساند *\r\nپايان نويسندهء متن و ترجمهء اين كتاب شريف ، عبّاس شريعتى خراسانى فرزند خادمعلى شريعتى غفر اللَّه لهما ، در صبح جمعه بيست و پنجم شعبان المعظّم 1394 برابر با 22 / 6 / 1353 در حوزهء علميّهء قم صانها اللَّه من التّهاجم بپايان رسيد . و الحمد للَّه و سلام على عباده الّذين اصطفى .\r\n\r\n","description":"","footnote":"","page_name":" 458 ","page_number":458},
  {"content":"\r\n . \r\n","description":"","footnote":"","page_name":" 459 ","page_number":459},
  {"content":"\r\n . \r\n","description":"","footnote":"","page_name":" 460 ","page_number":460},
  {"content":"\r\n . \r\n","description":"","footnote":"","page_name":" 461 ","page_number":461},
  {"content":"\r\n . \r\n\r\n","description":"","footnote":"","page_name":" 462 ","page_number":462}
  ]