[
  {"content":"\r\n\r\nبسم الله الرحمن الرحيم\r\n* ( الْحَمْدُ لِلَّهِ الَّذِي هَدانا لِهذا وَ ما كُنَّا لِنَهْتَدِيَ لَوْ لا أَنْ هَدانَا اللَّه ) *\r\nمؤسسه فرهنگى مطالعاتى الزهراء عليها السلام\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمجموعه آثار حضرت آية الله العظمى مظاهرى\r\nمجموعه آثار 26\r\nاخلاق 9\r\nسرشناسه : مظاهرى ، حسين ن 1312 -\r\nعنوان و نام پديدآور : مشق اخلاق ، چهل توضيهء اخلاقى / مظاهرى .\r\nمشخصات نشر : اصفهان : مؤسسهء فرهنگى مطالعاتى الزهراء عليها السلام ، 1390 -\r\nمشخصات ظاهرى : ج .\r\nفروست : مجموعه آثار ؛ 26 . اخلاق ؛ 9 .\r\nشابك دوره : 2 - 30 - 2985 964 - 978 ؛\r\nج . 1 : 9 - 31 - 2985 - 964 - 978\r\nوضعيت فهرست نويسى : فيپا .\r\nموضوع : اخلاق اسلامى\r\nرده بندى كنگره : 1390 5 م 625 م / 8 / 247 bp\r\nرده بند ديويى : 61 / 297\r\nشماره كتابشناسى ملى : 2283421\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nچهل فراز پند آموز\r\nمشق اخلاق\r\nبرگرفته از\r\nآثار و بيانات\r\nحضرت آيت الله العظمى مظاهرى\r\nمؤسسه فرهنگى مطالعاتى الزهراء عليها السلام\r\n1390\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nمؤسسه فرهنگى مطالعاتى الزهراء عليها السلام\r\nمشق اخلاق\r\n( دفتر اول )\r\nمجموعه آثار - 36 / اخلاق - 9\r\nبرگرفته از آثار و بيانات\r\nحضرت آيت الله العظمى مظاهرى \" مدظله العالى \"\r\nناشر : مؤسسهء فرهنگى مطالعاتى الزهراء عليها السلام\r\nنوبت چاپ : اول / بهار 1390\r\nچاپ : ياس\r\nشمارگان : 3000 نسخه\r\nقيمت : 15000 ريال\r\nشابك دوره : 2 - 30 - 2985 - 964 - 978\r\nشابك ج 1 : 9 - 31 - 2985 - 964 - 978\r\nح تمام حقوق براى \" مؤسسهء فرهنگى مطالعاتى الزهراء عليها السلام \" محفوظ است .\r\nمركز توزيع :\r\nمؤسسه فرهنگى مطالعاتى الزهراء عليها السلام - دفتر اصفهان\r\nتلفن و دورنگار : 4463671 - 0311\r\nآدرس اينترنتى : www . al - zahra . ir\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nهو الحكيم\r\nنوشتار پيش رو ، دفتر اوّل از مجموعهء « مشق اخلاق » است كه مشتمل بر توصيه‌هاى كوتاه معنوى ، برگرفته از بيانات ، آثار و گفتارهاى اخلاقى مرجع عاليقدر حضرت آيت الله العظمى مظاهرى « مدّظلّه‌العالى » مىباشد .\r\nهر دفتر از مجموعهء مشق اخلاق ، حاوى چهل فراز پندآموز و مزين به آيات نورانى قرآن كريم و روايات گهربار اهل‌بيت ( ع ) است كه به‌صورت مختصر و با بيانى ساده و دل‌نشين ، به رشتهء تحرير درآمده است .\r\nاميد آنكه اين مجموعهء مختصر ، گامى مفيد در مسير رشد اخلاقى و تعالى معنوى خوانندگان ، به‌ويژه نسل تكامل‌خواه جوان ، باشد .\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\n1 . حكمت خلقت انسان\r\nپروردگار عالم هنگام خلقت انسان ، به ملائكه خطاب فرمود كه مىخواهم خليفه و جانشين خودم در اين جهان را خلق كنم :\r\n« وَ إِذْ قالَ رَبُّكَ لِلْمَلائِكَةِ إِنِّي جاعِلٌ فِي الْأَرْضِ خَليفَةً » « 1 »\r\nوآن‌گاه كه پروردگارت به فرشتگان گفت :\r\nمن در زمين جانشينى خواهم گماشت .\r\nملائكه ، عالِم و فهميده‌اند ، به‌خصوص كه برخى از آنان ، از چنان سعهء وجودى والايى برخوردارند ، كه لياقت تحمّل وحى الهى را دارند ؛ از اين‌رو دريافتند كه اگر انسان خلق شود ، مفسده ايجاد مىكند و باعث كُشتار هم‌نوع مىشود . به عبارت ديگر فهميدند كه بُعد مادى انسان ، او را به مخالفت با خداوند و ارتكاب گناه وادار مىكند . از اين جهت به درگاه ربوبى عرض نمودند : خدايا اگر تو طالب تسبيح و تحميدى ، ما تو را تسبيح و تحميد كرده و عبادت تو را به‌جا مىآوريم .\r\nگناهى هم از ما سر نمىزند ، چون ما آن بُعد مادى را نداريم . خطاب شد :\r\n« إِنِّي أَعْلَمُ ما لا تَعْلَمُونَ » « 2 »\r\nمن آن چيزى كه شما نمىدانيد را مىدانم .\r\n\r\n\r\n","description":"","footnote":"\r\n( 1 ) . بقره / 30\r\n( 2 ) . بقره / 30\r\n","page_name":" 11 ","page_number":11},
  {"content":"\r\n\r\nملائكه ساكت ماندند ، ولى بَعد خداوند متعال به آنان فهماند كه من كسى كه فقط تسبيح و تحميد و عبادت كند ، نمىخواهم . به تعبير حضرت امام خمينى ( قدس سره ) : مقدّس نمىخواهم ، بلكه آدم مىخواهم و لذا حضرت آدم ( ع ) را خلق فرمود .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\n2 . مقام آدميّت\r\nانسان خليفةالله است ، چه كسى مىتواند خليفهء خدا باشد ؟ كسىكه مظهر اسماء و صفات حق‌تعالى است . مظهر علم ، قدرت ، رأفت و فضل خداى سبحان و بنا بر فرمايش قرآن كريم ، مظهر و معدن همهء اسماء و صفات حق است . كسى كه مسجود ملائكه است و برتر از آنان مىباشد . اين انسان با اين همه مقام و منزلت ، اگر در راه بيفتد ، به مقامى مىرسد كه جبرئيل امين هم به آن مقام ، راه ندارد . در خبر است كه پيامبر اكرم ( ص ) در معراج با جبرئيل به پيش مىرفتند ، ناگهان جبرئيل با آن سعهء وجودى كه داشت ، از حركت ايستاد ! چرا ؟\r\n چون گذشت احمد ز سدرهء مرصدش * وزمقام جبرئيل و ازحدش\r\nگفت او را حين بيا اندر پيم * گفت رو رو من حريف تو نيم\r\nگفت بيرون زين حد اى خوش فرّمن * گر زنم پرّى بسوزد پرّمن \r\n\r\n","description":"","footnote":"","page_name":" 13 ","page_number":13},
  {"content":"\r\n\r\nگفت : اگر يك قدم بالاتر بگذارم ، نابود مىشوم . اينجا جاى كسى است كه به مقام آدميت رسيده باشد و من از چنين جايگاهى برخوردار نيستم ! حال نكته اينجاست كه چه كنيم آدم شويم و به آن مقام و منزلت دست يابيم ؟ همهء انسان‌ها به صورت بالقوّه آن روح الهى را دارند و خليفةالله هستند . ولى اين موهبت الهى بايد به فعليّت برسد ؛ يعنى انسان بايد با تلاش و كوشش و تحمّل سختىهاى فراوان و با سلوك معنوى ، راه تعالى را بپيمايد تا به مقصود نهايى برسد .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\n3 . چه كسى آدم است ؟\r\nانسان مُركّب است از دو بُعد « معنوى يا ملكوتى » و بُعد « حيوانى يا ناسوتى » ؛ و اين دو جنبه ، دائماً در جنگند . اگر روح و جنبهء معنوى ما غلبه پيدا كند ، ما سرافرازيم ؛ با وجود اين‌كه كسى را به زمين نزده‌ايم ، بلكه « خودِمان » را زمين زده‌ايم ، امّا سرافرازيم ، و اگر به عكس شد ، يعنى جنبهء مادى ، بعد معنوى را به زمين زد ، سرافكنده‌ايم ، شرمنده‌ايم ، با وجودى كه كسى ما را مغلوب نكرده ، بلكه خودمان ، جنبهء معنوى را به زمين زده‌ايم . پس آدميّت ما به بُعد ملكوتى ماست .\r\nآدم كسى است كه وجدان اخلاقى ، گذشت ، ديگرگرايى و فداكارى در زندگىاش باشد ؛ اگر آهِ مظلومى را بشنود ، ناراحت شود ، گريه كند ، خوابش نبرد . به قول روايات : آدم كسى است كه اگر دست بينوايى را گرفت ، خوشحال شود و بناى زندگىاش اين باشد كه ديگرگرا باشد نه خودگرا .\r\n تن آدمى شريف است به جان آدميّت * نه همين لباس زيباست نشان آدميّت\r\nاگرآدمى به‌چشم است و زبان و گوش و بينى * چه ميان نقش ديوار و ميان آدميّت \r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\n4 . دل انسان ، عرش الهى\r\n« دل » ، جايگاه‌خداوند رحمان بوده و متعلّق به او و به‌صورت امانت در دست انسان است ، از اين‌رو بايد تلاش كند تا حضور خداوند را در آن حفظ نمايد . اگر صفات رذيله و تمنيّات نفسانى به دل راه نيابد ، دل منزل‌گاه خداوند شده و عرش خداى رحمان ، در آن جاى مىگيرد ؛ لذا مىفرمايد :\r\n« قَلْبَ الْمُؤْمِنِ عَرْشُ الرَّحْمَنِ »\r\n« 1 »\r\nآنان كه راهِ منتهى به لقاى الهى را طى كرده و به هدف و مطلوب نهايى رسيده‌اند ، توانسته‌اند دنيا و تمنيّات آن را از دل بيرون كرده و در عوض ،\r\nجايگاه پروردگار را در دل خود حفظ كنند و در حقيقت هيچ شريك و همسايه‌اى در خانهء دل براى صاحب اصلى آن ايجاد نكنند . حتّى ذهن ايشان نيز لحظه‌اى از ياد خدا غافل نشده و همواره در درياى نورانى ياد و نام محبوب خويش غوطه‌ور مىباشند ، تا اينكه سراسر وجود آنان يك وجود خدايى شده به مقام خليفةاللّهى دست مىيابند .\r\n\r\n\r\n","description":"","footnote":"\r\n( 1 ) . بحارالأنوار ، ج 55 ، ص 39\r\n","page_name":" 16 ","page_number":16},
  {"content":"\r\n\r\n\r\n5 . قرآن و عترت ، معيار درستى اعمال\r\nامام صادق ( ع ) فرمودند : نزد من از شخصى تعريف فراوانى كردند ، به‌اندازه‌اى كه تمايل پيدا كردم او را ببينم . روزى او را ديدم و در پِيش رفتم تا در مكانى خلوت با او حرف بزنم . در اين حال او به يك نانوايى رفت و نانوا را فريب داده و دو قرص نان دزديد ، تعجّب كردم ! سپس داخل يك مغازهء ميوه‌فروشى شد و دو عدد انار هم از او دزديد . آيا آدمى كه مشهور به زهد و تقواست ، دزد مىباشد ؟ ! تعقيبش كردم و ديدم داخل يك خرابه شد و پس از آنكه نان و انار دزدى را به يك فقير بيمار داد ، از خرابه بيرون آمد .\r\nجلو رفتم و به او گفتم : آقا ، اين كارها كه كردى چه بود ؟ زاهد و عابد و مسلمان و اين كارها ؟ ! گفت : اوّل بگو ببينم تو كيستى ؟ گفتم : من جعفربن محمّد الصّادق هستم . گفت : پسر پيامبرى و قرآن بلد نيستى ؟ گفتم : چگونه چنين مىگويى ؟ گفت : قرآن شريف مىفرمايد : « مَنْ جاءَ بِالْحَسَنَةِ فَلَهُ عَشْرُ أَمْثالِها وَ مَنْ جاءَ بِالسَّيِّئَةِ فَلا يُجْزى إِلَّا مِثْلَها » « 1 »\r\nبدين مضمون كه اگر كسى كار خوبى انجام دهد ، خداوند ده برابر در نامهء عملش مىنويسد و امّا اگر كار بدى بكند ، فقط همان در نامهء عملش نوشته\r\n\r\n\r\n","description":"","footnote":"\r\n( 1 ) . انعام / 160\r\n","page_name":" 17 ","page_number":17},
  {"content":"\r\n\r\nمىشود ؛ من دو انار و دو نان دزديدم ، پس مرتكب چهار گناه شدم ، آنگاه آن انار و نان را صدقه دادم و چهل حسنه به دست آوردم ؛ چهار حسنه در مقابل آن چهار گناه قرار مىگيرد ، يعنى سى و شش حسنه در نامهء اعمالم نوشته خواهد شد !\r\nامام صادق ( ع ) فرمودند : به او گفتم نه تنها ثواب به‌دست نياوردى كه هشت گناه نيز مرتكب شدى ؛ چهار گناه كه مال مردم را دزديدى و چهار گناه ديگر هم از آن‌رو كه بدون اجازهء آنان ، اموالشان را به ديگران صدقه دادى كه تصرّف در مال ديگران از گناهان بزرگ است . . . « 1 »\r\nاگر انسان تابع قرآن و عترت نباشد ، جهل مركّب و بدبختى بر او حكم‌فرما مىشود ، به بىراهه مىرود و خيال مىكند كه راهش بر حق است ؛ گناه مىكند و گمان مىكند ثواب است .\r\n\r\n\r\n","description":"","footnote":"\r\n( 1 ) . احتجاج ، ج 2 ، ص 369\r\n","page_name":" 18 ","page_number":18},
  {"content":"\r\n\r\n\r\n6 . نماز ، معلّم اخلاق انسان\r\nنماز معلّم اخلاق انسان است ؛ معلّمى كه بر عكس ديگر معلّمان ، همه‌جا حضور دارد ، از اين‌رو همه مىتوانند از او بهره ببرند . اين معلّم به تدريج روح و اخلاق انسان را پاكيزه مىكند و موجب نجات او از گمراهى و هدايت به سوى رستگارى مىشود .\r\nنمازِ با حضور قلب ، انسان را از ارتكاب گناهان كبيره و صغيره باز مىدارد . نماز مانند فرشتهء نجات در شب اوّل قبر ، عالم برزخ و روز قيامت به فرياد انسان مىرسد . نماز بهترين وسيلهء تحصيل آسايش و آرامش روح و روان انسان در دنيا و برخوردارى از نعمت‌هاى بهشتى در آخرت است . از اين‌رو ، دورى از كارهاى ناروا ، چه در پنهان و چه در آشكار ، از آثار و خواص نماز است . يكى از فوايد نماز ، آن است كه نگرانى ، اضطراب و افسردگىهاى روحى كه بيمارى رايج عصر حاضر است - را در مؤمنان حقيقى و نمازگزاران واقعى از بين مىبرد . چنان‌كه قرآن كريم مىفرمايد :\r\n« أَلا بِذِكْرِ اللهِ تَطْمَئِنُّ الْقُلُوب » « 1 »\r\nآگاه باشيد كه‌ياد خدا دل‌ها را آرامش مىبخشد .\r\n\r\n\r\n","description":"","footnote":"\r\n( 1 ) . رعد / 28\r\n","page_name":" 19 ","page_number":19},
  {"content":"\r\n\r\nدر تعاليم قرآن و عترت ، روىگردانى از نماز و ترك آن به شدّت ، مذمّت شده است . از رسول‌خدا ( ص ) نقل شده كه فرمودند : نماز ستون دين است . پس هركس نماز را از روى عمد ترك كند ، پايه‌هاى دين خود را ويران ساخته و آن‌كس كه نماز را در وقت آن به‌جاى نياورد ، داخل « وَيل » مىشود كه سرزمينى در جهنّم است ؛ چنان‌كه خداى تعالى در قرآن كريم فرمود :\r\nفويل للمصلين الذين هم عن صلاتهم ساهون « 1 » « 2 »\r\nپس واى بر نمازگزارانى كه از نمازشان غافلند .\r\n\r\n\r\n","description":"","footnote":"\r\n( 1 ) . ماعون / 5 - 4\r\n( 2 ) . بحارالانوار ، ج 82 ، ص 202\r\n","page_name":" 20 ","page_number":20},
  {"content":"\r\n\r\n\r\n7 . لذّت اميرالمؤمنين ( ع )\r\nيكى از ياران اميرالمؤمنين ( ع ) حكايت مىكند : خدمت اميرالمؤمنين ( ع ) در نخلستانى بوديم ، كه ايشان در آن قناتى حفر مىكردند . ظهر از قنات بيرون آمدند ، نماز خواندند و فرمودند : غذايى براى خوردن هست ؟ گفتم : كدوى پخته داريم . فرمودند : بياور .\r\nمىگويد : مقدارى كدوى پخته براى ايشان آوردم ، دست مباركشان را با آبى كه از چشمه‌اى شنى بيرون مىآمد ، شستند و مشغول غذا خوردن شدند . در اين حال ، گاهى مىفرمودند : لعنت خدا بر آن كسى كه به واسطهء شكم به جهنّم رود . به راستى هم لعنت خدا بر چنين فردى باد ؛ و نيز بر كسى كه به واسطهء حسد ، جاه‌طلبى ، غيبت ، تهمت و . . . جهنّمى مىشود . او ادامه مىدهد : حضرت ناهار خود را ميل فرمودند و آن‌گاه به داخل قنات بازگشتند و كلنگى زدند ؛ اتفاقاً به سنگى خورد . در اين حال آب گل‌آلود فوران كرد به حدّى كه تا محاسن ايشان بالا آمد ؛ لذا نتوانستند به‌كار ادامه دهند و از قنات خارج شدند . در اين‌هنگام فرزندان و خويشاوندان ايشان كه براى ديدن حضرت آمده بودند ، با مشاهدهء به ثمر رسيدن آن قنات ، شادمان\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nشدند . حضرت در همان حال فرمودند : قلم و دوات بياوريد ؛ و همان‌جا وقف‌نامه‌اش را نوشتند و فرمودند : بچّه‌ها و خويشان من ، چشم‌داشت به اين قنات نداشته باشند ، اين قنات مال فقراء و بيچاره‌هاست .\r\nتوجّه كنيم : لذّت مولا اميرالمؤمنين ( ع ) به غذاى لذيذ نيست ؛ به اين است كه بتواند قناتى حفر كند و نخلستانى براى فقرا و بينوايان درست كند . اساساً انسانيّت انسان به اين گونه كارهاست .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\n8 . قانون مواسات\r\nقانون مواسات يعنى هر كس بايد از آنچه دارد به ديگران انفاق كند . كسى كه مال دارد ، به اندازهء توان از ديگران دستگيرى كند و اموال خود را به فقرا و ضعفا و آبرومندان ببخشد . آنكه علم دارد ، از ترويج علم خود دريغ نكند ، آنكه از قلم توانا برخوردار است ، آن را در راه سعادت ديگران به كار گيرد . آنكه آبرويى دارد ، از آبرو و شخصيّت خود ، براى حلّ مشكلات مردم استفاده كند . آنكه قدرت و رياستى دارد ، از آن در جهت خدمت به ديگران استفاده كند ؛ و بالأخره آن كسى كه هيچ چيز ندارد ، لااقل به ديگران دعا كند و براى همنوعان خود ، از حضرت حق ، خير و سعادت مسألت نمايد . قرآن كريم مىفرمايد :\r\n« لِيُنْفِقْ ذُو سَعَةٍ مِنْ سَعَتِهِ وَ مَنْ قُدِرَ عَلَيْهِ رِزْقُهُ فَلْيُنْفِقْ مِمَّا آتاهُ اللهُ » « 1 »\r\nبر توانگر است كه از دارايى خود انفاق كند و هر كه تنگدست باشد ،\r\nبايد از هر آنچه خدايش داده ، انفاق نمايد .\r\n\r\n\r\n","description":"","footnote":"\r\n( 1 ) . طلاق / 7\r\n","page_name":" 23 ","page_number":23},
  {"content":"\r\n\r\nپيامبر اكرم ( ص ) و ساير انبياى الهى و ائمّهءاطهار ( ع ) به صورت جدّى به قانون مواسات عمل مىكرده‌اند . چراكه از منظر اسلام ، خودخورى ، خودمحورى و خودخواهى ، مردود و ممنوع است .\r\nمراقب باشيد اگر از اين وظيفهء مهم كوتاهى مىكنيد و به آن عمل نمىكنيد ، لااقل موجب آزار و اذيّت خلق خدا نشويد . به قول معروف : « اگر خيرتان به كسى نمىرسد ، لااقل به او شر نرسانيد » . اگر گره از كار كسى نمىگشاييد ، لااقل گره بر كار او نزنيد . اگر ديگران را يارى نمىكنيد ، لااقل پشت سر آنان غيبت نكنيد و به آنان تهمت نزنيد ، شايعه براى كسى درست نكنيد . در ساده‌ترين صورت ، وقتى در مقابل شما از كسى بدگويى كردند ، از او دفاع كنيد و نگذاريد به شخصيّت او ضربه بخورد .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\n9 . اهميّت دعا و راز و نياز\r\nدعا ، در نظر مؤمنان يعنى سخن گفتن با معبود ، از اين‌روست كه براى آنان ، بالاترين لذّت‌هاست . لذّتى بالاتر از سخن گفتن انسان با معبود و معشوق خود ، يعنى خداوند متعال ، وجود ندارد . توجّه به اين نكته ، عبادت و دعا را براى همگان بسيار شيرين و لذّت‌بخش مىگرداند .\r\nاهل سير و سلوك ، حاضرند تمامى هستى خود را براى لحظه‌و ساعتى سخن گفتن با معشوق فدا كنند . متأسّفانه بسيارى از انسان‌ها ، از لذّت‌هاى معنوى محروم هستند ؛ آنان از لذّت تهجّد و مناجات در دل شب ، از لذّت تلاوت قرآن ، و در يك كلام ، گفتگو با معشوق خود را محروم داشته‌اند ؛ خواندن قرآن ، صحبت كردن خداوند با بندگان خود است و دعا و مناجات ، سخن گفتن بنده با اوست . قرآن را « كلام نازل » و دعا را « كلام صاعد » مىنامند ؛ يعنى قرآن كريم از طرف خداوند تبارك‌وتعالى نازل شده است ؛ امّا دعا « كلام صاعد » است ؛ يعنى فرصتى است كه در دل شب براى بنده فراهم مىشود :\r\n« شب مردان خدا ، روز جهان‌افروز است . »\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\n10 . بهترين دعا\r\nمتأسّفانه در بسيارى از موارد مشاهده مىشود كه مردم هنگام دعا ، فقط به فكر دعاهاى مادى و دنيوى هستند و بعد هم از خداى متعال گله مىكنند كه چرا دعاى ما مستجاب نشد . ولى كمتر كسى به فكر معنويّت و حركت به سوى خداوند و رفع صفات رذيله است . كمتر كسى دعاى خويش را توفيق اجتناب از گناه در زندگى قرار مىدهد . كمتر كسى از خداوند ملكهء تقوا مىخواهد .\r\nيكى از دعاهاى انسان بايد اين باشد كه خدايا : توفيق عطا فرما كه به طور ناخودآگاه به واجبات اهميّت دهم ، از محرّمات پرهيز كنم ، مكروهات را به جا نياورم و به اندازهء ممكن نسبت به انجام مستحبّات ، اهتمام ورزم . و خود نيز همّت و تلاش وافرى در اين زمينه داشته باشد تا انشاءالله موفّق شود . خانم‌ها بايد هنگام دعا ، توفيق حجاب و عفاف مورد پسند و نظر شرع مقدّس اسلام را از خداوند به دست آورند و در زندگى خود به كار گيرند .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nجوانان عزيز توجّه داشته باشيد كه اگر لقاى خداوند و كمال روحى مىخواهيد ، بايد تقوا داشته باشيد . اگر آخرت و بهشت و نعمت‌هاى آن را طالبيد ، بايد تقوا داشته باشيد . اگر سير و سلوك و الهام مىخواهيد ، بايد تقوا داشته باشيد و چنانچه طالب دنيا باشيد نيز ، بايد مراعات تقواى الهى را بكنيد ، تا از نعمت‌هاى دنيوى به صورتى كه مايهء نيك‌بختى شما شود ، برخوردار گرديد .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\n11 . ركن اساسى سير و سلوك\r\nركن اساسى سير و سلوك ، تقيّد به ظواهر شرع است . سالك بايد همهء واجبات را به صورت دقيق به جا آورد ، محرمات را ترك نمايد و از انجام اعمال مكروه ، پرهيز نمايد . در به جا آوردن مستحبّات نيز به قدر نشاط و به اندازه‌اى كه براى تحصيل و كار او مضر نباشد ، همّت ورزد . پايبندى به اين دستورالعمل ، از ابتدا تا آخرين مراحل و مراتب سير و سلوك ، لازم و ضرورى است و ترك آن ، تحت هيچ شرايطى جايز نمىباشد .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\n12 . استاد خصوصى در سير و سلوك\r\nبهره‌گيرى از استاد خصوصى در مراحل و مراتب اوّليّه و حتّى مراتب متوسّط سير و سلوك ، توصيه نمىشود . اينكه مشهور شده است ، براى شروع سير و سلوك بايد از استاد خصوصى بهره گرفت ، اعتبار ندارد ؛ زيرا اوّلًا استاد خصوصى كه واجد شرايط باشد ، بسيار نادر است . ثانياً افرادى با تظاهر به كسوت استادى ، موجب گمراهى و ضلالت سالك مىشوند ؛ و ثالثاً در صورت دسترسى خصوصىِ سالك مبتدى به استاد منزّه و راه يافته ، حالات و شيوهء سلوكىِ استاد و اصل ، و فاصله‌اى كه بين شاگرد و استاد از لحاظ مرتبهء عرفانى وجود دارد ، ممكن است موجب نااميدى سالك گردد .\r\nآنچه سالك بايد به آن توجّه ويژه داشته باشد و قرآن شريف هم بر آن تأكيد دارد ، آن است كه معلّم اخلاق آدميان ، خداوند سبحان است :\r\n« وَ لَوْ لا فَضْلُ اللهِ عَلَيْكُمْ وَ رَحْمَتُهُ ما زَكى مِنْكُمْ مِنْ أَحَدٍ أَبَداً\r\nوَ لكِنَّ اللهَ يُزَكِّي مَنْ يَشاءُ » « 1 »\r\nو اگر فضل خدا و رحمتش بر شما نبود ، هيچ يك از شما هرگز پاك نمىشد ،\r\nو لكن خداست كه هركس را بخواهد پاك مىكند .\r\n\r\n\r\n","description":"","footnote":"\r\n( 1 ) . نور / 21\r\n","page_name":" 29 ","page_number":29},
  {"content":"\r\n\r\nطالب معرفت بايد با تقيّد به ظواهر شرع مقدّس كه همان انجام واجبات ، ترك محرّمات و به‌جا آوردن مستحبّات به‌قدر توان و نشاط مىباشد ، فضل و رحمت بىمنتهاى الهى را شامل حال خود كند . در اين راه ، با شركت در جلسات وعظ و ارشاد از اساتيدى كه مورد تأييد باشند ، استفاده كند و يا با استفاده از نوارهاى سخنرانى و كتاب‌هاى اساتيد آگاه ، كه در حدّ فهم او باشد ، خود را در راه مستقيم نگاه دارد . بعد از آن اگر شبهه‌اى براى او پديد آمد از اهل فن و اشخاص بصير سؤال كند و با اين دو بال - يعنى تقواى الهى كه عمل است و برداشت‌هاى عمومى كه علم است - حركت كند . آنگاه اگر به صورت جدّى به اين امور اهتمام ورزد ، به مقاماتى نائل مىگردد . در اين حال خداى سبحان نظر عنايتى به او نموده ، او را تزكيه مىفرمايد .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\n13 . نماز شب\r\nامام حسن عسكرى ( ع ) مىفرمايند :\r\n« إِنَّ الْوُصُولَ إِلَى اللهِ عَزَّ وَ جَلَّ سَفَرٌ لَا يُدْرَكُ إِلَّا بِامْتِطَاء اللَّيْل »\r\n« 1 »\r\nرسيدن به خداوند عزيز ، سفرى است كه جز با شب زنده‌دارى به پايان نمىرسد .\r\nبنابر اين فرمايش ، بدون شك هيچ‌كس نمىتواند بدون تهجّد و نماز شب ، مسير حركت به سوى خدا را بپيمايد . اهميّت نافلهء شب چنان است كه ائمّهءطاهرين ( ع ) در برخى روايات فرموده‌اند : اگر كسى موفّق به خواندن نماز شب نشد ، شايسته است قضاى آن را به‌جا آورد . همين توجّه به نماز شب و مداومت بر خواندن و اصرار قضاى آن ، موجب كسب توفيق دائمى براى انجام نافلهء شب در وقت فضيلت آن مىشود .\r\nيكى از علماى بزرگ كه رحمت خدا بر او باد ، به من مىفرمود : خدمت امام زمان « ارواحنافداه » رسيدم و آن حضرت فرمودند : « ننگ است براى طلبه كه نماز شب نخواند و عيب است براى شيعه كه نماز شب نخواند . »\r\nاساتيد بزرگوار اخلاق و بزرگان علما نيز ، همواره شاگردان خود را به مداومت بر نماز شب ، سفارش و ترغيب مىكرده‌اند . استاد عظيم الشّأن ما علّامهء طباطبائى ( رحمه ) مىفرمودند : در مدرسه ايستاده بودم كه متوجّه شدم كسى\r\n\r\n\r\n","description":"","footnote":"\r\n( 1 ) . بحار الانوار ، ج 75 ، ص 380\r\n","page_name":" 31 ","page_number":31},
  {"content":"\r\n\r\nدست خود را روى شانهء من گذاشت . برگشتم ، مرحوم آيت‌الله آقاى قاضى ( رحمه ) را ديدم . ايشان فرمودند : فرزندم ، اگر دنيا مىخواهى نماز شب ، اگر آخرت مىخواهى نماز شب ، اگر هم دنيا و هم آخرت را مىخواهى ، نماز شب .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\n14 . آنچه براى خود مىپسندى . . .\r\nروايات فراوانى داريم كه مىفرمايد :\r\n« إِنَّ اللهَ يحِبُّ الْمَرْءَ الْمُسْلِمَ الَّذِى يحِبُّ لِأَخِيهِ مَا يحِبُّ لِنَفْسِهِ\r\nوَ يكْرَهُ لَهُ مَا يكْرَهُ لِنَفْسِهِ » « 1 »\r\nمسلمان حقيقى كسى است كه هر چه را براى خود مىپسندد ،\r\nبراى ديگران نيز بپسندد و آنچه را براى خود نمىپسندد ،\r\nبراى ديگران نيز نپسندد .\r\nاگر شما عزيزان همين روايت را سرمشق زندگى خود قرار دهيد ، تمام كارها اصلاح مىشود . اگر مىخواهيد كسى پشت سر شما غيبت نكند ، شما نيز از غيبت ديگران دورى كنيد . اگر از نگاه شهوت‌آميز ديگران به نزديكان خود ناراحت مىشويد ، خود نگاه آلوده نداشته باشيد .\r\nاگر مىخواهيد هنگام درماندگى كسى به فريادتان برسد ، هميشه به فكر درماندگان باشيد . اگر مىخواهيد به‌شخصيّت شما احترام بگذارند ، هميشه به شخصيّت ديگران احترام بگذاريد . مسلمانان بايد اين‌چنين باشند تا جامعه اصلاح شود .\r\n\r\n\r\n","description":"","footnote":"\r\n( 1 ) . وسائل‌الشيعه ، ج 12 ، ص 212\r\n","page_name":" 33 ","page_number":33},
  {"content":"\r\n\r\n\r\n15 . مال حرام ، نابودكنندهء اعمال\r\nدر روايات داريم يكى از كسانى كه در قيامت خيلى بدبخت است ، كسى است كه شبانه‌روز براى زن و بچّه‌اش زحمت كشيده ، امّا در آن روز ، همين زن و بچّه دشمن او هستند و او را نفرين مىكنند . مىگويند : خدايا از او بازخواست كن ؛ زيرا مال حرام در زندگى وارد كرد ، با پول خمس نداده ما را اداره كرد و باعث شد كه ما قسىّالقلب شويم . بدبختى و وِزر و و بال عمل خودش يك طرف و نفرين زن و بچّه‌اش هم يك طرف .\r\nممكن هم هست كه اين شخص ، اهل نماز و روزه و حج و زيارت و . . . بوده باشد ، امّا مال حرام همهء اين اعمال را نابود مىكند . در قيامت تمام اعمال چنين كسى را مىگيرند و به طلبكارانش مىدهند . وقتى خودش دست خالى ماند ، مورد تمسخر قرار مىگيرد . مىگويند : اين كسى است كه اعمالش را زن و بچّه‌اش خوردند . يعنى از راه حرام به دست آورد ، زن و بچّه‌اش در رفاه و آسايش خوردند و حالا بايد بازخواست شود ؛ و بازخواست او اين است كه اعمالش را بايد بدهد و بدون عمل به جهنّم برود . از امام سجاد ( ع ) سؤال شد : اگر كسى حقّ يك مسلمان را ضايع كند ،\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nآن مسلمان چگونه مىتواند حقّ خويش را بستاند ؟ آن حضرت فرمودند : در قيامت به اندازهء حقّ مظلوم از اعمال نيك ظالم بر مىدارند و به اعمال مظلوم مىافزايند . سپس از آن امام بزرگوار سؤال شد : اگر ظالم حسنه‌اى نداشته باشد چه مىشود ؟ فرمودند : گناهان مظلوم را به پروندهء اعمال ظالم منتقل مىكنند .\r\n« إِنْ لَمْ يكُنْ لِلظَّالِمِ حَسَنَاتٌ فَإِنَّ لِلْمَظْلُومِ سَيئَات يؤْخَذُ مِنْ سَيئَاتِ الْمَظْلُومِ\r\nفَتُزَادُ عَلَى سَيئَاتِ الظَّالِم »\r\n« 1 »\r\nآلوده شدن به مال حرام و حق‌ّالنّاس رنج‌آور است . مواظب باشيد و بدانيد اگر در خانهء شما از درى حرام آمد ، از در ديگر رحمت خدا خارج مىشود ، بركت مىرود ، الفت مىرود ؛ و بالأخره همان بچّه‌اى كه براى او دل مىسوزانديد ، در روز قيامت به شما نفرين مىكند و شما را جهنّمى مىنمايد . در روز قيامت همين زن و بچّه در مقابل اين شخص به دادخواهى برمىخيزند و مىگويند : بىانصاف ! براى چه به ما آتش دادى ؟ چرا خمس اموال خود را ندادى ؟ چرا مال حرام براى ما تهيه كردى ؟\r\n\r\n\r\n","description":"","footnote":"\r\n( 1 ) . كافى ، ج 8 ، ص 106\r\n","page_name":" 35 ","page_number":35},
  {"content":"\r\n\r\n\r\n16 . رابطه با شيطان ، عامل سقوط در جهنّم\r\nدر روايتى آمده است كه پيامبراكرم ( ص ) به همراه جبرئيل نشسته بودند ، در اين حال صداى مهيبى شنيده شد . پيامبر از جبرئيل پرسيدند كه اين چه صدايى بود ؟ او پاسخ گفت : سنگى را هفتاد سال قبل در يكى از چاه‌هاى جهنّم رها كردند و اكنون به ته چاه رسيد . اين صداى برخورد آن سنگ به ته آن چاه بود ! « 1 »\r\nاستاد بزرگوار ما حضرت امام خمينى ( قدس سره ) در درس اخلاق مىفرمودند : معناى اين روايت آن است كه كسى كه در اين دنيا مىآيد و به جاى اين‌كه رابطه‌اش را با خدا روز به روز محكم‌تر كند ، رابطه‌اش را با شيطان محكم مىسازد و به جاى قوى كردن روح ، جسم و تمايلات و غرايز خود را قوى مىكند ، بداند كه راه جهنّم را پيش گرفته و بعد از هفتاد سال زندگى در همين دنيا ، به ته جهنّم رسيده است .\r\nمشهور است كه مىگويند : شخص گناهكارى از بالاى يك بلندى به‌پايين افتاد و مُرد . شب او را در خواب ديدند و از احوالش در قيامت پرسيدند ؛\r\n\r\n\r\n","description":"","footnote":"\r\n( 1 ) . تفسير القمى ، ج 2 ، ص 3\r\n","page_name":" 36 ","page_number":36},
  {"content":"\r\n\r\nگفت : همين مقدار بگويم كه شب اوّل قبر و نكير و منكر و پل صراط و . . . ، همه دروغ است ! من از آن بالا كه افتادم ، مستقيماً به وسط جهنّم سقوط كردم ! . راست هم مىگفت ؛ زيرا چنين اشخاصى مستقيم به وسط جهنّم مىروند . معناى روايت هم همين است .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\n17 . رسيدن به مقصود از راه گناه\r\nمرد عربى خدمت امام حسين ( ع ) نامه نوشته و گفته بود : « عِظْنِى بِحَرْفَينِ - اىفرزند رسول‌خدا ، مرا با دو جمله نصيحت بفرما » . حضرت امام حسين ( ع ) در جوابش نوشتند :\r\n« مَنْ حَاوَلَ أَمْراً بِمَعْصِيَةِ اللهِ\r\nكَانَ أَفْوَتَ لِمَا يَرْجُو وَ أَسْرَعَ لِمَجِيءِ مَا يَحْذَرُ »\r\n« 1 »\r\nمضمون حديث شريف چنين است كه : « هر كس بخواهد چيزى را از راه گناه به دست بياورد ، حتماً نااميد مىشود و يك وقت متوجّه مىشود كه دوان دوان بر ضدّ مطلوب خود مىرفته است . »\r\nبنابر اين فرمايش امام حسين ( ع ) ، به شما عزيزان مىگويم كه اگر مىخواهيد سعادت دنيا داشته باشيد ، با خدا رابطه داشته باشيد و كارى كنيد كه گناه در زندگى شما نباشد . مطمئن باشيد كه از راه گناه به جايى نخواهيد رسيد . ممكن است انسان ، چند روزى از راه گناه ، زرق و برق پيدا كند ، امّا همين زرق و برق براى او بدبختى و وِزر و و بال مىشود . بسيار ديده و شنيده‌ايم كه بعضى از مردمان در رفاهند ؛ يعنى از نظر پول و قدرت و مكنت ، وضع خوبى دارند ؛ از نظ خانه و اولاد نيز كمبودى ندارند ، امّا همين\r\n\r\n\r\n","description":"","footnote":"\r\n( 1 ) . كافى ، ج 2 ، ص 373\r\n","page_name":" 38 ","page_number":38},
  {"content":"\r\n\r\nاشخاص كه از نظر ظاهر ، كاملًا وضع مرتّب و مناسبى دارند ، وقتى عميق دقت نماييد ، مشاهده مىكنيد كه چيزى جز مرگ تدريجى به دست نياورده‌اند . اگر مرگ خريدنى بود ، حاضر بودند كه هستى خود را داده و مرگ را بخرند . چرا ؟ چون از خداوند متعال دورى كرده‌اند و قصد داشته‌اند از راه گناه به مقصود خود برسند .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\n18 . آموزشِ صبورى از دانه گندم\r\nكسب هر موفقيّتى ، نيازمند صبر است . اين نكته را مىتوان از دانهء گندم آموخت . شما دانهء گندم را در خاك مىكاريد . دانه بايد در زير خاك صبر كند تا كم‌كم شكفته شود . اگر همان‌جا صبر نداشته باشد ، مىپوسد و تمام مىشود ؛ پس بايد صبر كند تا اندكى رشد كند ، آنگاه ، به واسطهء سرما و طوفان اذيّت مىشود ؛ پس بايد زير برف و در طوفان ، استقامت داشته باشد و با بلا بسازد .\r\nوقتى هم كه خوشه كرد ، اوّلِ بلا و سختى است . بايد زير چرخ جدا كردن گندم از كاه ، استقامت كند . بعد زير سنگ آسيا آرد شود . بايد با صبر در مقابل آتش نانوايى ، نان شود و برود در دهان يك مؤمن و جويده شود . به معده او برود و در آن ديگ جوشان ، خُرد و هضم شود . بعد برود در روده و جوهرش گرفته شود و مثل سنگ معدنى كه در كورهء ذوب آهن ، فضولات خود را از دست مىدهد ، خالص شود . عاقبت ، اين دانه گندم وارد خون شده و جزئى از بدن مؤمن شود ، تا به آن بگويند : « مؤمن » كه بالاتر از كعبه‌و بالاتر از ملك مقرّب است .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nهر فضيلتى كه انسان بخواهد پيدا كند ، متوقّف بر صبر است ؛ اگر هم كسى بخواهد خودسازى كند و تهذيب نفس داشته باشد ، دست كم بايد چهل سال خون جگر بخورد و شبانه‌روز زحمت بكشد و صبورى پيشه نمايد .\r\n« إِنَّ الَّذينَ قالُوا رَبُّنَا اللهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتي كُنْتُمْ تُوعَدُونَ\r\nنَحْنُ أَوْلِياؤُكُمْ فِي الْحَياةِ الدُّنْيا وَ فِي الْآخِرَةِ » « 1 »\r\nدر حقيقت ، كسانى كه گفتند : پروردگار ما « الله » است ، سپس پايدارى نمودند ، فرشتگان بر آنان فرود مىآيند ( و مىگويند : ) هرگز مترسيد و غمگين نشويد\r\nو شما را مژده باد به بهشتى كه ( در دنيا ) وعده داده مىشديد .\r\nما سرپرستان و دوستان و ياران شما در دنيا وآخرتيم .\r\n\r\n\r\n","description":"","footnote":"\r\n( 1 ) . فصّلت / 31 - 30\r\n","page_name":" 41 ","page_number":41},
  {"content":"\r\n\r\n\r\n19 . لزوم محكم‌كارى و ارائهء كالاى بىعيب\r\nاز مواردى كه حق‌ّالنّاس مالى را بر گردن انسان واجب مىكند ، و گذشته از آن موجب ضمان نيز مىشود ، مىشود ، ارائهء كالا و خدمات بىكيفيّت است . پيامبر اكرم ( ص ) بر موضوع محكم‌كارى تأكيد فراوانى فرموده و خود نيز به اين مهم ، عمل مىكرده‌اند . آن حضرت به هنگام تدفين يكى از اصحاب ، با محكم نمودن قبر او فرمودند :\r\n« . . . لكنّ اللهَ عَزَّ وَ جَلَّ يحِبُّ عَبْداً إِذَا عَمِلَ عَمَلًا فَأَحْكَمَهُ »\r\n« 1 »\r\n. . . خداوند دوست مىدارد ، هنگامى كه بنده‌اى كارى انجام مىدهد ، آن كار را محكم و استوار نمايد .\r\nاين فرمايش پيامبر گرامى ( ص ) و محكم‌كارى ايشان در نهادن سنگ لحد ، تكليف مسلمانان و خصوصاً شيعيان را در ساير كارها روشن مىسازد . مسلمانان نيز بايد با تبعيّت از فرامين آن نبىّ گرامى و سرمشق قرار دادن ايشان در زندگى ، خدمتى كه ارائه مىدهند ، يا كالايى كه توليد مىكنند ، با بهترين درجهء كيفيت ارائه كرده و از انجام كارها به صورت ناقص و يا به اصطلاح « سرهم‌بندى » به شدّت پرهيز نمايند .\r\n\r\n\r\n","description":"","footnote":"\r\n( 1 ) . بحارالانوار ، ج 70 ، ص 298\r\n","page_name":" 42 ","page_number":42},
  {"content":"\r\n\r\nبه عبارت ديگر ، هركسى بايد دوام محصول و خدمت‌خود را ابدى در نظر بگيرد و به هيچ وجه از كيفيّت آن نكاهد .\r\nگاهى مشاهده مىشود به جهت اين‌كه پيمانكار ساختمان در كار خود عجله كرده و كار را به صورت ناقص رها كرده است ، خسارات فراوانى به صاحب خانه وارد مىشود كه در برخى موارد جبران‌ناپذير است . گاهى نيز ساختن يك ساختمان براى صاحب آن مفيد است ، امّا حقوقى از همسايگان ضايع مىكند . نظير برخى از مجتمع‌هاى ساختمانى كه مشرف به ديگر خانه‌ها است و نور آفتاب خانه‌هاى اطراف را سلب يا محدود مىسازد يا خسارات ديگرى به صاحبان آن املاك وارد مىسازد . اين‌گونه كاركردن كه مختصّ امور ساختمانى نيز نيست و در همهء مشاغل وجود دارد ، انسان را ضامن مىكند و در صورتى كه نتواند جبران نقص كار خويش يا خسارات وارده را بنمايد ، دنيا و آخرت او را قرين شقاوت و بدبختى مىنمايد .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\n20 . والدين ، زمينه‌ساز سعادت و شقاوت اولاد\r\nاز ديدگاه قرآن كريم و روايات اهل‌بيت ( ع ) و نيز از منظر تاريخ و تجربه ، پدر و مادر نقش بسيار مؤثّرى در سرنوشت فرزندان خود دارند . اين تأثير به اندازه‌اى است كه پيامبر اكرم ( ص ) مىفرمايند :\r\n« الشَّقِى مَنْ شَقِى فِى بَطْنِ أُمِّهِ وَ السَّعِيدُ مَنْ سَعِدَ فِى بَطْنِ أُمِّهِ »\r\n« 1 »\r\nيعنى پدر و مادر زمينه‌ساز سعادت و يا شقاوت اولاد خود هستند . اگر در تربيت كوشا باشند ، فرزند آنان رستگار مىشود و اگر نسبت به تربيت بىتفاوت باشند ، فرزند آنان بدبخت مىشود . البته پدر و مادر ، علّت تامّه در تربيت و سعادت فرزند نيستند ، ولى تأثير آنان بسيار زياد است و زمينه‌ساز تربيت فرزند هستند .\r\nقرآن شريف در سورهء تحريم مىفرمايد :\r\n« يا أَيُّهَا الَّذينَ آمَنُوا قُوا أَنْفُسَكُمْ وَ أَهْليكُمْ ناراً\r\nوَقُودُهَا النَّاسُ وَ الْحِجارَةُ » « 2 »\r\nاى افرادى كه ايمان آورده‌ايد ، شما بايد هم خودتان و خاندانتان را از آتش جهنّم نجات بدهيد . چنان‌كه به فكر خود هستيد ، به فكر اولادتان هم باشيد ، نماز و روزه و عبادات فرزندتان براى شما مهم باشد .\r\n\r\n\r\n","description":"","footnote":"\r\n( 1 ) . تفسير القمى ، ج 1 ، ص 227\r\n( 2 ) . تحريم / 6\r\n","page_name":" 44 ","page_number":44},
  {"content":"\r\n\r\nهمان‌گونه كه خود حجاب داريد ، بايد به فكر حجاب دخترتان نيز باشيد . كسى كه خودش متّقى است ، اهل نماز جماعت و نماز اوّل وقت است و به حجاب اهميّت مىدهد ، ولى در اين‌گونه موارد به فكر فرزندش نيست ، مسئول است و بايد در قيامت پاسخ‌گو باشد .\r\n20 .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\n21 . نور خدا ، روشنى بخش زندگى\r\nقرآن كريم مىفرمايد :\r\n« وَ مَنْ لَمْ يَجْعَلِ اللهُ لَهُ نُوراً فَما لَهُ مِنْ نُورٍ » « 1 »\r\nو كسى كه خدا نورى براى او قرار نداده ، نورى براى او نيست .\r\nمؤمنان و به ويژه جوانان ، بايد هميشه اين آيهء شريفه را در نظر داشته باشند . به مقتضاى اين آيهء شريفه اگر نور خدا نباشد ، هيچ عامل ديگرى نمىتواند زندگى انسان را روشن كند . اگر نور الهى در زندگى كسى نباشد ، آن زندگى تاريك و وحشتناك است . زندگى ، نور خدا را مىخواهد و نور خدا از ارتباط مداوم با او حاصل مىشود . اهتمام به عبادات و انس با قرآن و دعا ، به زندگى انسان‌ها نور مىبخشد .\r\nمن از پدر و مادرها تقاضا دارم ، اگر محبّت به فرزندانتان داريد - كه داريد - ، اگر تأمين آتيه براى آنها مىخواهيد - كه حتماً مىخواهيد - بايد به گونه‌اى عمل كنيد كه فرزندانتان سر و كار با منبر و محراب داشته باشند و الّا زندگى آن‌ها توأم با اضطراب و نگرانى خواهد شد . آن جوانى كه سر و كار با منبر و محراب نداشته باشد ، شيطان انسى و جنى او را مىبَرد ، چه بردنى !\r\n\r\n\r\n","description":"","footnote":"\r\n( 1 ) . نور / 40\r\n","page_name":" 46 ","page_number":46},
  {"content":"\r\n\r\n\r\n22 . توصيه‌هاى معظّم‌له در يك ديدار نوروزى\r\nنصيحت من به شما اين است كه يك كارى بكنيد دست عنايت امام زمان « ارواحنافداه » روى سرتان باشد . در اين صورت ، خواه ناخواه در بن‌بست‌ها و در بحران‌ها پيروزى نصيب شما مىشود . معنا ندارد دست امام زمان روى سر كسى باشد و در بحران‌ها شكست بخورد و در بن‌بست‌ها راه برايش باز نشود . و اگر بخواهيد كه دست عنايت امام زمان روى سرتان باشد ، بايد تقوا و خلوص داشته باشيد ؛ تقيد به ظواهر شرع ، اما با اين رنگى كه علماى علم اخلاق مىگويند ، يعنى خلوص .\r\nهيچ چيزى ، هيچ‌كسى در نظرتان نباشد جز خداوند ، جز امام زمان ، جز چيزهايى كه خدا و امام زمان دوست دارند ، غير از اين هم راهى نيست ، اگر تقوا داشته باشيد ، كارهاى شما نتيجه پيدا مىكند .\r\nكاربرد و تأثير دو عنصر تقوا و خلوص ، منحصر به امور فردى نيست ؛ بلكه در امور اجتماعى و در جامعه نيز چنين است . يعنى اگر جامعه متّقى باشد و فساد اخلاقى از آن زدوده شود ، به پيروزى اجتماعى دست خواهيم يافت و با اين فساد اخلاقى ، هيچ كارى نمىتوانيم بكنيم . اگر فرض كنيم كه فساد اقتصادى و نيز فساد ادارى كه دو عامل مخرّب و ويران‌گر هستند ، اصلاح\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nشود ، اما همچنان فساد اخلاقى داشته باشيم ، فايده ندارد . زندگى منهاى تقوا يعنى نابودى ، لذا من تقاضا دارم در خانه ، در كار و در اجتماع ، متّقى باشيد . اما علاوه بر اينكه متّقى هستيد و تقيد به ظواهر شرع داريد ، يك رنگى هم به آن بدهيد كه آن رنگ خداست :\r\n« صِبْغَةَ اللهِ وَ مَنْ أَحْسَنُ مِنَ اللهِ صِبْغَةً » « 1 »\r\nرنگ خدا چه رنگ خوبى است .\r\nشب اوّل قبر ، خداوند مىپرسد چه آورده‌ايد ؟ هيچ چيزى پذيرفته نمىشود مگر اينكه رنگ خلوص داشته باشد و انسان بتواند بگويد اين عمل را مختصّ تو آوردم . در دنيا براى تو انجام دادم و اكنون آورده‌ام كه تحويل بدهم . اگر چنين رنگى به اعمال انسان خورده باشد ، رستگارى عالم برزخ و قيامت نصيب او مىشود . و اما اگر كسى نتواند عمل مخلصانه ارائه دهد و در پاسخ به سؤال خداوند كه مىفرمايد : چه آوردى ؟ خجالت‌زده باشد و هيچ نتواند بگويد ، دچار مشكل مىشود و قيامت سختى در انتظار او خواهد بود .\r\nبنابراين من از شما تقاضا دارم كه در سال پيش رو ، اوّلًا تقيد به ظواهر شرع داشته باشيد . يعنى : اهميت به واجبات همه همه ، اهميت به مستحبات و اجتناب از گناه ، چه زبان ، چه چشم و چه گوش ، داشته باشيد . حال توبه و انابه هم به آن بيفزاييد كه اگر يك گناه آمد ، فوراً به جبران و\r\n\r\n\r\n","description":"","footnote":"\r\n( 1 ) . بقره / 138\r\n","page_name":" 48 ","page_number":48},
  {"content":"\r\n\r\nتدارك آن بپردازيد . به اين مىگويند تقيد به ظواهر شرع و همهء علماى علم اخلاق مىگويند ، هيچ چيزى را در سير و سلوك بهتر از تقيد به ظواهر شرع ، سراغ نداريم .\r\nاما تقيد به ظواهر شرع بايد براى خدا باشد . هيچ چيزى ، هيچ كسى در نظرتان نباشد جز خداوند تعالى . آن وقت است كه مو ، كوه مىشود ، قطره ، دريا مىشود و كمترينِ اعمال ، بيشترين ارزش را پيدا مىكند . همين كه خداوند متعال عملى را بپذيرد ، اگر به اندازهء مو باشد ، مطابق كوه مىارزد و اگر به ميزان يك قطره باشد ، به اندازه دريا ارزش پيدا مىكند .\r\nولى اگر اين رنگ نباشد ، همان تقيد به ظواهر شرع هم هيچ فايده‌و ارزشى ندارد . يعنى اگر به اندازهء كوه باشد ، به مويى نمىارزد و اگر درياى عمل باشد ، قطره‌اى ارزش ندارد .\r\nخدا را قسمش مىدهم به حقّ آقا امام زمان ، اين سال ، سال موفقيت‌آميزى براى شما باشد . صحّت ، سلامت ، امنيت ، دل‌خوش ، تقوا و محبّت به همهء شما و به وابسته‌هاى به شما عنايت بفرمايد . انشاءالله .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n22 .\r\n\r\n23 . خانهء مقدّس\r\nاز قرآن كريم و روايات اهل بيت ( ع ) استفاده مىكنيم : خانه‌اى كه ساكنانش ، مقيّد به‌ظواهر شرع بوده و عباداتى همچون نماز و روزه و قرآن و دعا و راز و نياز با خدا در آن خانه انجام شود ، خمس و زكات خود را بپردازند ، اختلاف بين افراد آن خانه نباشد ، زن براى رفاه شوهر و فرزندان تلاش كند و مرد به زن و فرزندش خدمت نمايد ، اين خانه و اهلش نزد خداوند متعال با عظمت و با بركت است ؛ براى اهل آسمان‌ها درخشندگى دارد ، نظير ستاره‌اى كه براى ما درخشندگى دارد .\r\nقرآن مىفرمايد : خانه‌هايى هستند خداوند اراده فرموده تا با عظمت باشند . گويا كسى اين خانه‌ها را گرفته و از نظر معنوى بالا مىبرد و در حقيقت آن خانه و خانواده نزد خداوند و در عالم ملكوت ، مقدّس هستند :\r\n« في بُيُوتٍ أَذِنَ اللهُ أَنْ تُرْفَعَ وَ يُذْكَرَ فيهَا اسْمُهُ\r\nيُسَبِّحُ لَهُ فيها بِالْغُدُوِّ وَ الْآصالِ » « 1 »\r\n\r\n\r\n","description":"","footnote":"\r\n( 1 ) . نور / 36\r\n","page_name":" 50 ","page_number":50},
  {"content":"\r\n\r\nهمان‌گونه كه ، خانه‌اى كه در آن عداوت و ناسازگارى و گناه باشد ، و نماز و قرآن و دعا در آن راه نداشته باشد ، تاريك است ، مبارك نيست و شياطين در آن‌رفت و آمد دارند ؛ در اين خانه دلهره و اضطراب و نگرانى حكم‌فرماست و افراد آن خانه مورد نفرت ملائكه‌اند . پس هركس مىخواهد خانه‌اش نورانى و مقدّس شود ، بايد ارتباط خود را با خداوند تعالى محكم كند و تقيد به ظواهر شرع ، داشته باشد .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\n24 . تأثير مال حرام در زندگى\r\nاگر غذاى حرام در خانه‌اى آمد و اگر خورد و خوراك و تأمين مخارج يك زندگى از راه ربا ، از راه مال مردم و بالأخره مال حرام شد ، بدانيد در آن خانه به‌جاى رفت و آمد ملائكه ، آتش وجود دارد . ملائكه مىبينند كه اين خانه آتش گرفته است و افراد آن خانه ، آتش مىخورند . قرآن كريم مىفرمايد :\r\n« إِنَّ الَّذينَ يَأْكُلُونَ أَمْوالَ الْيَتامى ظُلْماً\r\nإِنَّما يَأْكُلُونَ في بُطُونِهِمْ ناراً وَ سَيَصْلَوْنَ سَعيراً » « 1 »\r\nدر حقيقت ، كسانى كه اموال يتيمان را به ستم مىخورند ، جز اين نيست كه آتشى در شكم خود فرو مىبرند ، و به زودى در آتشى فروزان درآيند .\r\nيعنى كسانى كه مال حرام بخورند ، آتش خورده‌اند . يتيم هم در اين آيه از باب مثال آمده و اين مطلب ، تنها مربوط به اموال يتيم نيست ؛ امام صادق ( ع ) در ذيل اين آيه مىفرمايند : آن كسانى كه خمس يا زكات ندهند ، آن كسانى كه مالى كه از راه رشوه ، ربا ، تقلّب ، حقّه‌بازى و از راه حرام به دست آورده‌اند ، مىخورند ، آتش مىخورند . چه كسى آن آتش را مىبيند ؟ كسى كه چشم بصيرت داشته باشد ، مىبيند كه لقمهء حرام ، آتش است .\r\n\r\n\r\n","description":"","footnote":"\r\n( 1 ) نساء / 10\r\n","page_name":" 52 ","page_number":52},
  {"content":"\r\n\r\nآن‌كه خود حرام مىخورد ، چگونه مىفهمد آتش خورده است ؟ قرآن كريم در آيه‌اى ديگر مىفرمايد :\r\n« فَكَشَفْنا عَنْكَ غِطاءَكَ فَبَصَرُكَ الْيَوْمَ حَديدٌ » « 1 »\r\nپس ما پردهء ( غفلتت ) را از ( جلو فكرت ) كنار زديم ،\r\nپس چشمت امروز تيزبين است .\r\nيعنى در روز قيامت ، خودش هم چشم بصيرت پيدا مىكند و آتشى كه در دنيا خورده است را مىبيند .\r\n\r\n\r\n","description":"","footnote":"\r\n( 1 ) ق / 22\r\n","page_name":" 53 ","page_number":53},
  {"content":"\r\n\r\n\r\n25 . خدمت در منزل\r\nبهترينِ عبادت‌ها ، از منظر اسلام ، خدمت همسران به يكديگر است . شهادت در راه خداوند ، بزرگ‌ترين فضيلت است ، امّا بر اساس برخى روايات ، خانمى كه خدمت‌گزار شوهرش باشد ؛ غذائى بپزد ، ظرفى بشويد ، سفره‌اى بيندازد و از اين قبيل خدمات ، براى شوهر خود داشته باشد ، پروردگار متعال ثواب يك شهيد در نامهء اعمالش ثبت مىفرمايد .\r\nهمچنين در روايات مىخوانيم كه اگر مردى ، در خانه به همسر خود خدمت كند تا از زحمت او بكاهد ، يا با تلاش در خارج خانه ، رفاه و آسايش زن و فرزندان خويش را فراهم سازد ، ثواب يك شهيد در نامهء اعمالش نوشته مىشود . امام صادق فرمودند :\r\n« الْكَادُّ عَلَى عِيالِهِ كَالْمُجَاهِدِ فِى سَبِيلِ اللهِ »\r\n« 1 »\r\nكسى كه براى همسر و فرزندانش تلاش مىكند ، مانند مجاهد در راه خداست .\r\nيعنى بالاترين خدمت و بالاترين عبادت ، خدمت كردن در خانه است .\r\n\r\n\r\n","description":"","footnote":"\r\n( 1 ) . كافى ، ج 5 ، ص 88\r\n","page_name":" 54 ","page_number":54},
  {"content":"\r\n\r\n\r\n26 . بناى خانه ، بر اساس تقوا\r\nقرآن كريم در سورهء توبه مىفرمايد :\r\n« أَ فَمَنْ أَسَّسَ بُنْيانَهُ عَلى تَقْوى مِنَ اللهِ وَ رِضْوانٍ خَيْرٌ\r\nأَمْ مَنْ أَسَّسَ بُنْيانَهُ عَلى شَفا جُرُفٍ هارٍ فَانْهارَ بِهِ في نارِ جَهَنَّمَ\r\nوَ اللهُ لا يَهْدِي الْقَوْمَ الظَّالِمينَ » « 1 »\r\nكسى كه بنياد [ كار 
  ] خود را بر پايهء تقوا و خشنودى خدا نهاده بهتر است يا كسى كه بناى خود را بر لب پرتگاهى مشرف به سقوط پىريزى كرده و با آن در آتش دوزخ فرو مىافتد ؟ و خدا گروه بيدادگران را هدايت نمىكند .\r\nاين آيهء شريفه ، از نمونه‌هاى تشبيه معقول به محسوس است ؛ قرآن شريف گه‌گاه معانى معقول را به امور محسوس تشبيه مىكند ، تا درك ما از آن مطلب ، روشن‌تر شود . در اين آيه نيز مىفرمايد : اگر پىها ، ريشه‌ها وديوارهاى خانه‌اى كه انسان براى زندگى خود مىسازد ، بسيار محكم باشد ، سقفى كه بر روى خانه مىزند ، با دوام خواهد بود . امّا اگر كسى بر لب درّهء سيل‌زده خانه‌اى بنا نهد ، با يك سيل يا طوفان ، منزلش نابود خواهد شد .\r\nقرآن كريم مىفرمايد : اگر زندگى و خانهء شما بر پايهء تقوايعنى گردن نهادن بر دستورات دين - بنا شده باشد ؛ الفت ، محبّت ، نماز ، روزه ، قرآن ، راز و نياز\r\n\r\n\r\n","description":"","footnote":"\r\n( 1 ) . توبه / 109\r\n","page_name":" 55 ","page_number":55},
  {"content":"\r\n\r\nبا خداوند و بالأخره رابطه با خداوند ، در خانه حكم‌فرما باشد و افراد آن خانه به گناه آلوده نباشند ، اين خانه محكم است و فرزندى هم كه در چنين خانه‌اى رشد مىكند ، صالح خواهد بود . و امّا خانه‌اى كه بنيانش بر اساس تقوا نباشد ، مثل همان خانه‌اى است كه بر كنارهء درّهء سيل‌زده بنا شده باشد . زندگى منهاى خدا ، با يك باد به جهنّم مىرود . رحمت و فضل خداوند در خانهء بدون تقوا وجود ندارد ، بركت در آن خانه نيست و ملائكه در آن خانه رفت و آمد ندارند . در عوض ، شيطان ، بىبركتى ، ظلمت ، غم ، غصّه ، دلهره ، اضطراب خاطر و نگرانى در آن خانه حكم‌فرماست .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\n27 . بهانه‌گيرى ، مانع ازدواج\r\nاوّلين مانع ازدواج ، بهانه‌گيرى دختر و پسر يا اطرافيان آنان است . گاهى بهانه‌گيرى موجب مىشود كه دختر سىساله يا پسر چهل‌ساله همچنان مجرد مانده است . وقتىعلّت را جويا شويم ، هردو مىگويند : همسر خوب پيدا نكرده‌ايم . در حالىكه پذيرفتنى نيست كه كسى همسرى بيابد كه صددرصد موردپسند و همسوبا خوسته‌هاى او باشد . اگر در يك ازدواج هفتاد درصدِ معيارها تأمين شود ، آن زوج خوشبخت خواهند بود .\r\nبهانه‌گيرى در ميان مقدّسين به گونه‌اى و در ميان غير مقدّسين به گونه‌اى ديگر است . ولى برآيند انواع بهانه‌گيرى ، بالا رفتن سنّ ازدواج و مجرد ماندن بسيارى از دختران و پسران است .\r\nپيامبر اكرم ( ص ) بارها روى منبر مىفرمودند : مردم ! وقتى دخترتان به حدّ ازدواج رسيد ، او را شوهر دهيد ؛ زيرا دختر بالغ ، همچون ميوهء رسيده به درخت است ؛ حال اگر آن ميوهء رسيده را از درخت نچينيد ، از بين مىرود . همچنين آن حضرت معيار اصلى ازدواج را برخوردارى از دين و اخلاق دانسته‌اند .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n« إِذَا جَاءَكُمْ مَنْ تَرْضَوْنَ خُلُقَهُ وَ دِينَهُ فَزَوِّجُوهُ إِلَّا تَفْعَلُوهُ\r\nتَكُنْ فِتْنَةٌ فِى الْأَرْضِ وَ فَسادٌ كَبِيرٌ » « 1 »\r\nيعنى اگر همسرى پيدا بشود كه از نظر دين و اخلاق مناسب باشد ، با او ازدواج كنيد . و گرنه فتنه و فساد در جامعهء اسلامى پيدا مىشود .\r\n\r\n\r\n","description":"","footnote":"\r\n( 1 ) . كافى ، ج 5 ، ص 347\r\n","page_name":" 58 ","page_number":58},
  {"content":"\r\n\r\n\r\n28 . خودشناسى ، نيروى كنترل كننده\r\nخودشناسى و اهتمام به ارزش وجودى انسان ، نيروى كنترل كننده‌اى براى اوست . جوانان عزيز به اين‌گونه مطالب توجّه داشته باشيد و قدر و منزلت خود را بدانيد . به امور بيهوده و بىنتيجه سرگرم نشويد . به انجام واجبات اهميّت دهيد و از گناه بپرهيزيد تا در راه مستقيم قرار گيريد . كسى كه خود را بشناسد ، هرگز از انجام واجبات غافل نمىشود و كسى كه واجبات را به درستى انجام دهد ، به مقامات والايى دست مىيابد .\r\nمرحوم كلينى ( رحمه ) در كتاب شريف كافى ، روايتى نقل مىكند كه بنابر آن ، پروردگار عالم مىفرمايد : وقتى بنده‌ام در راه افتاد ، وقتى اهميّت به واجبات داد ، وقتى كه اهميّت به مستحبات داد ، به خصوص اگر به نماز و خدمت به خلق خدا ، اهتمام نمود ، من او را دوست خواهم داشت ؛ يعنى عاشق او مىشوم و وقتى من عاشق او شدم ، ديگر چشم او چشم من ، گوش او گوش من ، دست او دست من و زبان او زبان من است . دعاى او مستجاب مىشود و هر چه از من بخواهد به او عطا مىكنم . « 1 »\r\n\r\n\r\n","description":"","footnote":"\r\n( 1 ) . كافى ، ج 2 ، ص 352\r\n","page_name":" 59 ","page_number":59},
  {"content":"\r\n\r\nاين روايت ، معناى آيهء شريفهء « إِنِّى جاعِلٌ فِى الْأَرْضِ خَليفَةً » « 1 » است . خداوند مىفرمايد : اى ملائكه ، شاهد باشيد من كسى را خلق كردم كه اگر در مسير صحيح قرار گيرد ، به جايى مىرسد كه جانشين من در زمين است و كارهاى خدايى مىكند .\r\n\r\n\r\n","description":"","footnote":"\r\n( 1 ) 1 . بقره / 30\r\n","page_name":" 60 ","page_number":60},
  {"content":"\r\n\r\n\r\n29 . جهنّم ، ساخته و پرداختهء اعمال انسان\r\nپروردگار عالم جهنّم ندارد ، بلكه اعمال آدمى جهنّم را مىسازد ؛ لذا وقتى جهنّمىها به جهنّم مىروند ، خداوند يا ملائكه به آنان مىگويند :\r\n« ذلِكَ بِما قَدَّمَتْ أَيْديكُمْ » « 1 »\r\nاين [ عقوبت 
  ] به خاطر كار و كردار پيشين شماست ،\r\nيعنى عذاب‌هايى نظير گزندگىمار ، عقرب ، غُل و زنجيرهاى آتشين كه در جهنّم است ، خود انسان تهيه كرده و از پيش فرستاده است ؛ لذا گناه ، حتّى اگر كوچك به نظر آيد ، از اين نظر كه زندگى انسان را تباه و او را جهنّمى مىكند ، خيلى بزرگ است و بايد از آن اجتناب شود .\r\nجهنّم ، از الطاف خفيهء خداوند متعال است و كدورت‌هاى وجود انسان را رفع مىكند . يعنى در جهنّم هويّت حيوانى و شيطانى كه آدمى در اثر اعمال خود پيدا كرده است ، به هويّت انسانى تبديل مىشود . وقتى هويّت شيطانى رفع شد و فطرت انسانى هويدا گرديد و بروز و ظهور پيدا كرد ، خواه ناخواه آتش جهنّم پايان خواهد يافت ؛ زيرا آتش جهنّم و عذاب‌هاى گوناگون آن ، نتيجهء اعمال خود اهل جهنّم است .\r\n\r\n\r\n","description":"","footnote":"\r\n( 1 ) . آل‌عمران / 182\r\n","page_name":" 61 ","page_number":61},
  {"content":"\r\n\r\n\r\n30 . ورود مستقيم به بهشت\r\nدر روايتى از حضرت سيّدالشّهداء ( ع ) نقل شده است كه در آخرت ، خداوند متعال به برخى از انسان‌ها دو بال عنايت مىفرمايد . آنان با اين دو بال به بهشت پرواز مىكنند و در جايگاهى كه براى خود از پيش آماده كرده‌اند ، به صورتى كه شايستهء آنان است ، متنعّم مىشوند . در اين حال ملائكه از آنان از مواقف گوناگون ميزان و صراط و . . . سؤال مىكنند و آنان پاسخ مىدهند كه ما از هيچ‌كدام از اين مواقف عبور نكرديم ، بلكه با آن دو بال حركت كرديم و به بهشت رسيديم .\r\nبعد ملائكه مىپرسند : در دنيا چه كرديد كه به‌چنين مقامى دست يافتيد ؟ مىگويند : ما دو چيز براى خداوند آورديم و وقتى پروردگار متعال از ما پرسيد كه چه چيز آورديد ، توانستيم پاسخ او را بدهيم . اوّل : « گناه » در زندگى ما نبود ؛ چه در خلوت و چه در جلوت ، نه گناه علنى داشتيم و نه گناه مخفيانه ؛ به عبارت ديگر همه جا را محضر خداوند مىدانستيم و ادب حضور را در مقابل ذات بارىتعالى مراعات مىكرديم . دوّم : « مقام تسليم و رضا » پيدا كرده بوديم . اگر از نعمت‌هاى دنيا برخوردار بوديم ، آن‌را از الطاف جليّه و آشكار خداوند مىدانستيم و بر آن شاكر بوديم . و اگر بدون قصور\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nو تقصير ، گرفتار مصايب و مشكلات دنيوى مىشديم ، آن را از الطاف خفيّهء خداوند مىشمرديم و علاوه بر آن‌كه تسليم خواست خداوند بوديم ، از گرفتارى خود رضايت داشتيم . ملائكه به آنان مىگويند كه حقّ شما هم همين است كه مواقف گوناگون را طى نكرده وارد بهشت شويد . « 1 »\r\n\r\n\r\n","description":"","footnote":"\r\n( 1 ) 1 . بحارالأنوار ، ج 100 ، ص 25\r\n","page_name":" 63 ","page_number":63},
  {"content":"\r\n\r\n\r\n31 . حجاب و عفاف\r\nبدحجابى و بىحجابى گناه اجتماعى بزرگى است كه بايد نسبت به خطرات آن توجّه جدّى شود . چادر ، يك حجاب مذهبى و ملّى است و زن مسلمان نبايد اين حجاب را از دست بدهد كه خسارات فراوانى دارد . مهم‌تر اين‌كه قرآن كريم از زنان مؤمن و عفيف ، انتظار دارد كه چادر داشته باشند و آن را نشانهء شخصيت زن مىداند :\r\n« يا أَيهَا النَّبِى قُلْ لِأَزْواجِكَ وَ بَناتِكَ وَ نِساءِ الْمُؤْمِنينَ\r\nدْنينَ عَلَيهِنَّ مِنْ جَلَابِيبِهِنَّ ذلِكَ أَدْنى أَنْ يعْرَفْنَ فَلا يؤْذَينَ\r\nوَ كانَ اللهُ غَفُوراً رَحيماً » « 1 »\r\nاى پيامبر ، زنان و دختران خويش و زنان مؤمنان را بگو : چادرهاى خود را بر خويشتن فروتر گيرند . اين نزديك‌تر است به آن كه شناخته شوند و آزارشان ندهند\r\nو خدا آمرزندهء مهربان است .\r\nحجاب و عفاف در تعاليم دينى از اهميّت والايى برخوردار است . كمرنگ شدن يا تبديل به ضدّ ارزش شدن اين دو ارزش معنوى ، خسارات فراوانى دارد و توبهء همگانى را واجب مىسازد .\r\n\r\n\r\n","description":"","footnote":"\r\n( 1 ) . احزاب / 59\r\n","page_name":" 64 ","page_number":64},
  {"content":"\r\n\r\nمردان مؤمن و غيرتمند نيز نسبت به پوشش خود و حفظ حجاب و شئونات اخلاقىِ زن و فرزندان خويش ، وظيفه دارند ، و بايد اعضاى خانواده را از رفت و آمد با نامحرم و مبادرت به امورى كه به فساد و يا بىعفّتى آنان منجر مىگردد ، با ملاطفت و همراه با بيان استدلال ، منع نمايند .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\n32 . دلايل ناامنى اجتماع\r\nقرآن كريم در آياتى ، با جملات « بِما كانُوا يكْسِبُونَ » « 1 » « بِما كانُوا يصْنَعُونَ » « 2 » « بِما كَسَبَتْ أَيدِى النَّاس » « 3 » مصائب و مشكلات اجتماعى را به اعمال خود مردم نسبت مىدهد . از جمله مىفرمايد :\r\n« وَ ضَرَبَ اللهُ مَثَلًا قَرْيَةً كانَتْ آمِنَةً مُطْمَئِنَّةً يَأْتِيها رِزْقُها رَغَداً مِنْ كُلِّ مَكانٍ فَكَفَرَتْ بِأَنْعُمِ اللهِ فَأَذاقَهَا اللهُ لِباسَ الْجُوعِ وَ الْخَوْفِ بِما كانُوا يَصْنَعُونَ » « 4 »\r\nو خدا شهرى را مثل زده است كه امن و امان بود و روزيش از هر سو فراوان مىرسيد ، پس [ ساكنانش 
  ] نعمت‌هاى خدا را ناسپاسى كردند ، و خدا هم به سزاى آنچه انجام مىدادند ، طعم گرسنگى و هراس را به [ مردم 
  ] آن چشانيد .\r\nيا رسول‌الله مثال بزن و بگو : يك شهرى بود كه در رفاه و آسايش و امنيّت ظاهرى و باطنى ، قرار داشت . امّا اهالى آن شهر كفران نعمت كردند ، يعنى گناه كردند . خداوند نعمت داد و بايد نعمت را در ثواب به كار مىبردند ، امّا در گناه به كار بردند . وقتى چنين شد ، تمام آن نعمت‌ها از آنان سلب و دچار نقمت شدند . گرانى ، كمبود ، و بدتر از آن ، ناامنى دل به سراغ آنان آمد .\r\nگناه اجتماعى با جامعه چنين مىكند . اقتصاد سالم و زندگى رفاهى و با نشاط ، وقتى پديد مىآيد كه گناه و فساد اخلاقى از بين برود . كم‌كارى ،\r\n\r\n\r\n","description":"","footnote":"\r\n( 1 ) . انعام / 29\r\n( 2 ) . مائده / 14\r\n( 3 ) . روم / 41\r\n( 4 ) . نحل / 112\r\n","page_name":" 66 ","page_number":66},
  {"content":"\r\n\r\nبدكارى و بىكارى در ادارات و بد اخلاقىهاى رايج اجتماعى و مهم‌تر از همه ، هرج و مرج در عفاف و حجاب ، اصلاح شود تا مردم به زندگى رفاهى دست يابند .\r\nگناهان اقتصادى نظير ربا ، رشوه ، غشّ در معامله و كم‌فروشى بايد رفع شود و به قوانين اقتصادى اسلام عمل شود تا اقتصاد سالم در جامعه حاكم شود و معضلات معيشتى بر طرف گردد .\r\n32 .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n\r\n33 . راهكار برخوردارى از امنيّت دل\r\nرسيدن به امنيّت دل ، راهى جز رعايت تقوا و پرهيز از گناه ندارد . تلاش و كوشش و به كارگيرى عقل و درايت ، در اين مسير ، شايسته است و لازم ، امّا آنچه مهم‌تر ازهمهء تدبيرهاى انسانى است ، عنايت خداوند تبارك و تعالى است . كسى كه صرفاً متّكى به عقل و درايت خود باشد و لطف و عنايت پروردگار را نديده بگيرد ، ناگهان متوجّه مىشود كه تدبير او نتيجهء عكس داده و اشتباهات بزرگى مرتكب شده كه تصوّر آن را نمىكرده است . لطف خداوند بايد شامل حال انسان بشود و در بن‌بست‌ها او را نجات دهد . دست عنايت پروردگار در هنگام هجوم دشمنان جنّى يا انسى ، به فرياد انسان مىرسد و آنان را عقب مىراند .\r\n« بِسْمِ اللهِ الرَّحْمنِ الرَّحيمِ الم ذلِكَ الْكِتابُ لا رَيْبَ فِيهِ هُدىً لِلْمُتَّقِينَ » « 1 »\r\nدر اين قرآن ، شك و شبهه‌اى راه ندارد و هدايت‌گرِ مُتَّقين است . يعنى اگر بخواهيم دست عنايت خداوند روى سرمان باشد كه قرآن به آن مىگويد : « هدايت عنائيّه » ، بايد متّقى باشيم .\r\nو آن كسانى كه در اين‌باره شك دارند ، مىتوانند امتحان كنند تا ببينند آيا فرمايش قرآن كريم كه بارها بيان شده است ، درست است يا نه ؟\r\n\r\n\r\n","description":"","footnote":"\r\n( 1 ) . بقره / 2 - 1\r\n","page_name":" 68 ","page_number":68},
  {"content":"\r\n\r\nكسانى كه چشم و گوش و زبان خود را تحت كنترل ندارند و هر گناهى از آنان سر مىزند ، مدّتى مواظب كردار و گفتار خود باشند و نتيجهء آن را ببينند . گناهكار به خودش ظلم مىكند و از نظر قرآن ، ظالم ، قابليّت هدايت و بهره‌مندى از هدايت عنائيّهء خداوند را ندارد .\r\n« وَ اللهُ لا يَهْدِي الْقَوْمَ الظَّالِمين » « 1 »\r\nو خداوند قوم ستمكار را هدايت نمىكند .\r\nجوانان عزيز ، اگر طالب زندگى بدون گره هستيد ، چاره‌اى جز رعايت تقوا و اجتناب از گناه نداريد . نمىشود كه انسان رفيق خدا باشد و رابطه با خدايش محكم باشد ، امّا خداوند او را نجات ندهد .\r\n« وَ كَذلِكَ نُنْجِى الْمُؤْمِنينَ » « 2 »\r\nو ما اين گونه مؤمنان را نجات مىدهيم .\r\nپروردگار متعال مىگويد : تو يك قدم به سوى من بردار ، من ده قدم به سوى تو برمىدارم . اگر بنده ، رابطهء خود را با خدا محكم كند ، ترديدى نيست كه حق‌تعالى با فضل و لطف و عنايت خود ، يك زندگى بسيار عالى و با نشاط و همراه با امنيّت دل براى او فراهم مىكند .\r\n\r\n\r\n","description":"","footnote":"\r\n( 1 ) . بقره / 258\r\n( 2 ) . انبياء / 88\r\n","page_name":" 69 ","page_number":69},
  {"content":"\r\n\r\n\r\n34 . بهره‌مندى از فرصت‌هاى معنوى\r\nآيا تاكنون ديده‌ايد باران لطيف بهارى با زمين كشاورزى چه مىكند ؟ باران رحمت الهى نيز مملكت دل انسان را به همان صورت زير و رو مىكند ؛ امّا آن دلى مىتواند از اين نعمت الهى بهره‌مند شود ، كه در معرض نسيم رحمانى واقع شده باشد ، يا خود را در معرض آن قرار دهد .\r\nآدمى همواره در زندگى ، با فرصت‌هايى روبه‌رو مىشود كه اگر از آن استفاده كند ، مىتواند سعادتمند شود و چنانچه آن فرصت‌ها را از دست دهد ، خسارات فراوانى خواهد ديد . بر اساس روايتى كه هم از رسول گرامى ( ص ) و هم از ائمّهءاطهار ( ع ) نقل شده ، انسان بايد خود را در معرض نسيم‌هاى الهى و معنوى قرار دهد تا رستگار شود :\r\n« إِنَّ لِرَبِّكُمْ فِى أَيَّامِ دَهْرِكُمْ نَفَحَاتٍ أَلَا فَتَعَرَّضُوا لَهَا » « 1 »\r\nنسيم‌هاى رحمانى در حال وزيدن است و همه بايد مراقب باشند و خود را در معرض آن نسيم‌ها قرار دهند .\r\nهنگام بارش باران ، كسى مىتواند از بركت آن استفاده كند كه خود را زير باران قرار دهد ، ولى كسى كه هنگام نزول باران به زير سقف مىرود ، خود به خود از اين نعمت عظيم خداوند محروم مىگردد .\r\n\r\n\r\n","description":"","footnote":"\r\n( 1 ) . بحارالأنوار ، ج 68 ، ص 221\r\n","page_name":" 70 ","page_number":70},
  {"content":"\r\n\r\nيكى از معانى « توجّه و بيدارى » - كه منزل اوّل از منازل هفتگانهء سير و سلوك است - همين هوشيارى و آگاهى نسبت به وزش نسيم رحمت الهى است .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\n35 . گناه صغيره و كبيره\r\nهرگونه مخالفت با امر خداوند تبارك‌وتعالى ، گناه است و هر گناهى ، از آن جهت كه مخالفت با فرمان خداى بزرگ است ، گناهى بزرگ و كبيره محسوب مىشود . بنابراين نزد اهل معرفت و سالكان الىالله ، گناه كبيره و صغيره معنا ندارد و مطلق گناهان ، بزرگ محسوب شده و توبه را بر انسان واجب مىكند . هرچند برخى از معاصى به سبب زشتى بيش از اندازه ، به گناه كبيره مشهور شده‌اند و اين شهرت ، ذاتى نيست ، بلكه نسبى است و در مقايسهء آثار گناهان نسبت به يكديگر ، پديد آمده است ؛ مثل اين‌كه نگاه به نامحرم نسبت به تماس با نامحرم ، صغيره است و تجاوز ، نسبت به تماس با نامحرم ، كبيره مىباشد .\r\nافزون بر اين ، اگر گناهى نسبت به ساير معاصى بسيار كوچك باشد ، با انجام پىدرپى و اصرار بر ارتكاب آن ، ديگر صغيره نيست . چنان‌كه گناه كبيره ، با توبه ، ديگر كبيره نيست . امام صادق ( ع ) فرمودند :\r\n« لَا صَغِيرَةَ مَعَ الْإِصْرَارِ وَ لَا كَبِيرَةَ مَعَ الِاسْتِغْفَارِ » « 1 »\r\n\r\n\r\n","description":"","footnote":"\r\n( 1 ) . كافى ، ج 2 ، ص 288\r\n","page_name":" 72 ","page_number":72},
  {"content":"\r\n\r\n\r\n36 . نكوهش توجيه گناهان زبانى\r\nگناهانى نظير دروغ ، غيبت و تهمت ، هيچ توجيهى نمىپذيرد . عناوينى نظير دروغ مصلحتى ، غيبت و تهمت سياسى نيز پاك‌كننده و توجيه‌كنندهء اين گناهان بزرگ نيست . متأسّفانه برخى براى رسيدن به مقاصد دنيوى و كسب ثروت يا رياست كوتاه مدّت ، نه‌تنها از هيچ گناهى دريغ نمىكنند و ناجوانمردانه آبرو و حيثيّت رقباى خود را با غيبت و تهمت لكّه‌دار مىكنند كه به اين كردار خويش افتخار نيز مىنمايند و آن را نوعى انجام وظيفه و ناشى از زيركى و كياست مىشمارند . اين گناهان زشت و بزرگ نياز به توبه دارد و توجيه شيطانى ، توفيق توبه را از آدمى سلب مىكند .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\n37 . نگاه حرام و آلوده\r\nسرانجام نگاه حرام و آلوده ، بىعفّتى است . قرآن كريم با ظرافت خاصّى ، مردان و زنان را به « غضّ بصر » يا « خوددارى از نگاه » ، فرا مىخواند و در كنار آن به پاك‌دامنى و حفظ عفّت سفارش مىفرمايد :\r\n« قُلْ لِلْمُؤْمِنينَ يَغُضُّوا مِنْ أَبْصارِهِمْ وَ يَحْفَظُوا فُرُوجَهُمْ\r\nذلِكَ أَزْكى لَهُمْ إِنَّ اللهَ خَبيرٌ بِما يَصْنَعُونَ\r\nوَ قُلْ لِلْمُؤْمِناتِ يَغْضُضْنَ مِنْ أَبْصارِهِنَّ وَ يَحْفَظْنَ فُرُوجَهُنَّ » « 1 »\r\nبه مردان با ايمان بگو : ديده فرو نهند و پاكدامنى ورزند ، كه اين براى آنان پاكيزه‌تر است ، زيرا خدا به آنچه مىكنند آگاه است . و به زنان با ايمان بگو : ديدگان خود را [ از هر نامحرمى 
  ] فرو بندند و پاكدامنى ورزند .\r\nبنابراين ، نگاه شهوت‌انگيز و آلوده ، خطرناك است و دورى از اين امر پر خطر ، مبارزهء جدّى مىطلبد . در اين مبارزه نيز ممكن است گاهى پيروز شود و گاهى شكست بخورد ، امّا انسان در مسير كمال نبايد نااميد و دلسرد شود ، بلكه بايد همّت كند و خويشتن‌دارى از نگاه را ادامه دهد تا در نهايت پيروز گردد . همچنين كمك‌گرفتن از نماز اوّل وقت به جماعت و مداومت بر ذكر ، در اين مبارزه ، كارساز است .\r\n\r\n\r\n","description":"","footnote":"\r\n( 1 ) . نور / 31 - 30\r\n","page_name":" 74 ","page_number":74},
  {"content":"\r\n\r\nنگاه به عكس و فيلم مبتذل نيز گناه است و مفاسد فراوانى دارد . همگان ، خصوصاً جوانان ، بايد از نگاه به فيلم‌هاى تحريك‌آميز و شهوت‌انگيز بپرهيزند و در صورت نگاه ، توبه كنند . به تجربه اثبات شده است ، نگاه به فيلم‌هاى شهوت‌انگيز ، موجب اختلافات شديد خانوادگى شده و در بسيارى از موارد ، منجر به طلاق مىگردد .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\n38 . نماز جماعت\r\nاعراض از نماز جماعت و اهميّت ندادن به مسجد و جلسات مذهبى ، گناه است . مسلمان واقعى بايد به هنگام نماز ، در مسجد در صفوف جماعت باشد . خلوت بودن مساجد ، هنگام نماز اوّل وقت و پر جمعيّت بودن خيابان‌ها ، مراكز تفريحى و سينماها در آن زمان ، حاكى از آن است كه جامعه مقيّد به نماز نيست و عدم تقيّد به نماز ، عقوبت دارد و مورد نكوهش قرآن كريم واقع شده است :\r\n« فَوَيْلٌ لِلْمُصَلِّينَ الَّذينَ هُمْ عَنْ صَلاتِهِمْ ساهُونَ » « 1 »\r\nواى بر كسانى كه در وقت نماز ، غافل از آنند .\r\n\r\n\r\n","description":"","footnote":"\r\n( 1 ) . ماعون / 5 - 4\r\n","page_name":" 76 ","page_number":76},
  {"content":"\r\n\r\n\r\n39 . تعقّل\r\nخواجه عبدالله انصارى در مقام مناجات با خداوند ، عقل را چه زيبا توصيف مىكند كه : خداوندا ، آن را كه عقل دادى ، چه ندادى ، و آن را كه عقل ندادى ، چه دادى ! ؟ يعنى اگر ما در كارهايمان تفكر و تعقّل و عاقبت‌انديشى داشته باشيم . خواهيم توانست ، خوب و بد را از همديگر تميز دهيم و با انتخاب خوبىها و عمل به آن ، به موفقيّت در دنيا و آخرت دست بيابيم . اين حالت عقلانى از دنيا و تمامى آنچه در آن است پر ارزش‌تر است .\r\nولى در مقابل ، اگر تعقّلى براى ما و جوانان ما نباشد ، در همان حال كه دنيا و تمامى اجزايش را هم داشته باشيم ، گويى كه هيچ نداريم . اگر از نظر تمكّن مالى و آبروى ظاهرى هم در سطوح بالاى جامعه باشيم ، باز بدون عقل و تفكّر ، اين جلال و جمال ، هيچ ارزش انسانى ندارد ؛ زيرا پست‌ترين صفات رذيله ، در پيش اهل دل « حُمق » است ، يعنى حماقت ، بىفكرى ، بىگدار به آب زدن و بدونِ عاقبت‌انديشى كاركردن و حرف‌زدن .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nدر روايات ما ، نداشتن و به كار نبستن عقل ، از بالاترين مصيبت‌ها شمرده شده ، و كسى كه از عقل محروم مانده را شقى و بدبخت مىخوانند ؛ لذا نيروى عقل براى تأمين آتيهء جوان ، براى دست‌يابى به علم ، براى حقيقت‌يابى و حقيقت‌جويى ، براى عاقبت به خيرى و براى رسيدن به سعادت فردى و اجتماعى ، بسيار مؤثّر ، بلكه يك ضرورت شمرده مىشود .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\n40 . يك توصيه به جوانان\r\nجوانان عزيز ، مراقب باشيد گناه نكنيد كه گناه موجب سقوط آدمى است و ذلّت دنيا و آخرت را به همراه دارد . ولى اگر گناهى مرتكب شديد ، فوراً توبه كنيد و از خداوند رحمان و رحيم عذرخواهى نماييد كه تأخير توبه و اعراض از توبه ، انتقام سخت الهى را نصيب انسان مىكند . همچنين اجازه ندهيد كه گناه براى شما عادت شود و مراقب باشيد در سرازيرى معصيت واقع نشويد و از گناه روى گناه به شدّت پرهيز كنيد . در غير اين‌صورت ، نظير آدمى كه در اتومبيل ترمز بريده نشسته است ، با سرعت به اعماق درهء شقاوت و بدبختى سقوط مىكنيد . و نهايتاً اگر گناه كرديد و - العياذبالله - گناه شما تكرار شد و به صورت عادت درآمد ، مواظب باشيد گناه خود را توجيه نكنيد كه شيطان به واسطهء توجيه گناه ، هشدارهاى وجدان انسان را خاموش مىكند و خودش رفيق او مىشود .\r\n\r\n","description":"","footnote":"","page_name":" 79 ","page_number":79},
  {"content":"\r\n . \r\n","description":"","footnote":"","page_name":" 80 ","page_number":80},
  {"content":"\r\n\r\nمنابع و مآخذ\r\n1 . قرآن كريم\r\n2 . احتجاج ، أبو منصور أحمد بن على بن أبى طالب الطبرسى ، مشهد ، نشر مرتضى ،\r\n3 . 14 ق .\r\n4 . تفسير القمى ، ابوالحسن علىبن ابراهيم بن هاشم قمى ، قم ، مؤسسه دار الكتاب ، 1404 ق .\r\n5 . كافى ، محمد بن يعقوب بن اسحاق الكلينى ، تهران ، دار الكتب الإسلامية ، 1365 ش .\r\n6 . وسائل الشيعة ، محمد بن حسن بن على بن محمد بن حسين ، معروف به شيخ حر عاملى ، مؤسسه آل البيت لإحياء التراث ، قم . اول ، 1409 ق .\r\n\r\n","description":"","footnote":"","page_name":" 81 ","page_number":81},
  {"content":"\r\n . \r\n","description":"","footnote":"","page_name":" 82 ","page_number":82},
  {"content":"\r\n . \r\n","description":"","footnote":"","page_name":" 83 ","page_number":83},
  {"content":"\r\n\r\nآثار منتشر شده از\r\nمعظّم‌له\r\nدر ساير مؤسّسات انتشاراتى\r\n1 . معارف اسلام در سوره يس 2 . معاد در قرآن 3 . ولايت فقيه و حكومت دينى\r\n4 . اليوم الآخر\r\n5 . الامامهء و الولايهء فى القرآن\r\n6 . برنامه زندگى\r\n7 . عوامل كنترل غرائز در زندگى انسان\r\n8 . جهاد با نفس ( 4 جلد )\r\n9 . فرماندهى در اسلام\r\n10 . اخلاق در خانه\r\n11 . فضائل و رذائل اخلاقى\r\n12 . تربيت فرزند در اسلام\r\n13 . جبهه و جهاد اكبر\r\n14 . خانواده در اسلام\r\n15 . به سوى حق\r\n16 . ويژگى هاى معلّم خوب\r\n17 . در ساحل سپيده اخلاص\r\n18 . اخلاق و خودسازى\r\n19 . آفتاب پرهيزكارى\r\n20 . اخلاقيات العلاقهء الزوجيّة\r\n21 . اخلاق و جوان ( 2 جلد )\r\n22 . اخلاق در اداره\r\n23 . كاوشى نو در اخلاق اسلامى ( 2 جلد )\r\n24 . اخلاق و خودسازى\r\n25 . حديث اهل نظر\r\n26 . اخلاق در توحيد\r\n27 . حريم‌هاى اخلاق در آئينه احكام\r\n28 . راز عروج\r\n29 . اخلاق فرماندهى\r\n30 . شرح و تفسير دعاى كميل\r\n31 . شرح و تفسير دعاى سحر\r\n32 . شرح و تفسير مناجات شعبانيه\r\n33 . الحكومهء الاسلاميهء فى احاديث\r\nالشيعهء الاماميّهء\r\n34 . احكام اقتصادى در مورد زمين\r\n35 . مقايسه بين سيستم‌هاى اقتصادى ( 3 جلد )\r\n36 . التوازن الاسلامى بين الدنيا و الآخرهء\r\n37 . موازنهء اسلامى بين دنيا و آخرت\r\n38 . زندگانى چهارده معصوم\r\n39 . تجلّى حق\r\n40 . شهروند مسئول\r\n\r\n\r\n","description":"","footnote":"","page_name":" 84 ","page_number":84}
  ]