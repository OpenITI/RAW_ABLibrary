[
  {"content":"\r\n\r\nجامع مفيدى\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nجامع مفيدى\r\nتأليف\r\nمحمد مفيد مستوفى بافقى\r\nجلد سوم ( بخش اول )\r\nمشتمل بر پنج مقاله و يك خاتمه\r\nبه كوشش\r\nايرج افشار\r\nانتشارات اساطير\r\n458\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nمستوفى بافقى ، محمد مفيد بن محمود ، قرن 11 ق\r\nجامع مفيدى / تأليف محمد مفيد مستوفى بافقى ؛ به كوشش ايرج افشار . - - تهران : اساطير ، 1384 .\r\n3 ج . ( انتشارات اساطير 458 ، 459 ، 460 )\r\n( دوره ) ISBN 964 - 331 - 455 - 3\r\n( ج . 1 ) ISBN 964 - 331 - 246 - 1\r\n( ج . 3 . ق . 1 ) ISBN 964 - 331 - 268 - 2\r\n( ج . 3 . ق . 2 ) ISBN 964 - 331 - 269 - 0\r\nفهرستنويسى بر اساس اطلاعات فيپا .\r\nمندرجات : ج . 1 و 2 . مشتمل بر هفت مقاله در تاريخ يزد تا آخر عهد تيموريان . - ج . 3 . ق . 1 . ( مشتمل بر پنج مقاله و يك خاتمه ) . - ج . 3 . ق . 2 . ( مشتمل بر سه مقاله و يك خاتمه ) .\r\n1 . ايران - - جغرافياى تاريخى - - متون قديمى تا قرن 14 . الف . افشار ، ايرج ، 1304 - . ب . عنوان .\r\n2 ج 45 م / 21 DSR\r\n0042 / 955\r\nكتابخانه ملى ايران 20445 - 84 م\r\nانتشارات اساطير\r\nجامع مفيدى ( جلد سوم بخش اول )\r\nتأليف محمد مفيد مستوفى بافقى\r\nبه كوشش ايرج افشار\r\nچاپ اول : 1385\r\nليتوگرافى : طيف نگار\r\nچاپ : ديبا\r\nتيراژ : 1200 نسخه\r\nشابك : 2 - 268 - 331 - 964\r\nحق چاپ محفوظ است .\r\nنشانى : ميدان فردوسى ، اول ايرانشهر ، ساختمان 10\r\nتلفن : 88300148 ، 88821473 نمابر : 88301985\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\n\r\nجلد سوّم\r\nانتشارات كتابفروشى اسدى ، شمارهء 3\r\nجامع مفيدى\r\nتأليف محمد مفيد مستوفى بافقى\r\nجلد سوم\r\n( مشتمل بر پنج مقاله و يك خاتمه )\r\nبكوشش\r\nايرج افشار\r\nتهران - 1340\r\n\r\n","description":"","footnote":"","page_name":" مقدمه 1 ","page_number":5},
  {"content":"\r\n\r\nيك هزار نسخه از كتاب جامع مفيدى در چاپخانهء رنگين بطبع رسيد .\r\nحقوق طبع براى مصحح كتاب كتاب محفوظ است .\r\n\r\n","description":"","footnote":"","page_name":" مقدمه 2 ","page_number":6},
  {"content":"\r\n\r\nبه استاد بديع الزمان فروزانفر اهدا مىشود\r\nمصحح مرهون محبت و توجه ايشان است\r\n\r\n","description":"","footnote":"","page_name":" مقدمه 3 ","page_number":7},
  {"content":"\r\n . \r\n","description":"","footnote":"","page_name":" مقدمه 4 ","page_number":8},
  {"content":"\r\n\r\n\r\n[ مقدمات پژوهش 
  ]\r\n\r\nديباچه\r\nدر تاريخ شهر يزد سه تأليف معتبر داريم . از آن ميان دو كتاب تاريخ يزد تأليف جعفرى « 1 » و تاريخ جديد يزد تأليف احمد كاتب « 2 » كه هردو از آثار قرن نهم هجرى است طبع شده است . سومين كتابى است بنام جامع مفيدى تأليف محمد مفيد بن نجم الدين محمود بافقى معروف به محمد مفيد مستوفى از تأليفات قرن يازدهم هجرى كه مرحوم محمد قزوينى آن را يكى از بيست كتاب مهمى مىدانست و طبعش را به وزارت فرهنگ توصيه و تأكيد فرموده بود . و همين كتاب حاضرست .\r\nمتأسفانه از اين كتاب كه در اساس در سه مجلد بوده است فقط مجلد سوم به صورت كامل وجود دارد كه اينك به سرمايهء آقاى محمد حسين اسدى مدير و صاحب كتابفروشى اسدى بطبع مىرسد .\r\nاز سال 1324 شمسى كه به جمع‌آورى اطلاعات و مدارك و منابع در احوال رجال تاريخ و ادب يزد و حوادث تاريخى آن شهر مشغول شدم با جامع مفيدى آشنايى يافتم و از همان هنگام آرزو ميكردم كه توفيق طبع كتاب را بيابم . بيش از ده سال از اين انديشه گذشت تا اينكه تصحيح و طبع تاريخ يزد تأليف جعفرى را آغاز كردم . در تصحيح مشكلات آن كتاب و تكميل مواد تعليقات آن ناچار از مراجعه به جامع - مفيدى شدم و بر مطالب مفيد كتاب و اهميت مخصوص آن وقوف بيشتر و دقيق‌تر يافتم و اميد طبع آن را مجددا در دل مىپختم .\r\nاز قضاى روزگار ، مدتى دراز از انتشار تاريخ يزد نمىگذشت كه آقاى محمد حسين اسدى مژده آورد كه آقاى سيد على رضا آصف‌پور وزيرى از اخيار شهر يزد و مقيم حيدرآباد هندوستان عكس نسخهء خط مؤلف جامع مفيدى را از لندن به منظور\r\n\r\n\r\n","description":"","footnote":"\r\n( 1 ) - تاريخ يزد ، تأليف جعفر بن محمد جعفرى ، بكوشش ايرج افشار ، بنگاه ترجمهء نشر كتاب ، تهران 1338 ش .\r\n( 2 ) - تاريخ جديد يزد ، تأليف احمد بن حسين بن الكاتب ، ادارهء فرهنگ يزد ، يزد 1317 ش .\r\n","page_name":" مقدمه 5 ","page_number":9},
  {"content":"\r\n\r\nطبع تهيه كرده و چون وسائل چاپ آن در هندوستان براى وى ميسر نيامده عكس را به طهران آورده است و در اختيار ما مىگذارد تا بچاپ برسانيم . پيشنهاد آقاى آصف‌پور و تعهد آقاى اسدى از لحاظ مخارج طبع آن مرا بر تصحيح و نشر كتاب كه آرزوى ديرين بود مايل و راغب كرد .\r\nنسخه‌اى كه از لندن آقاى آصف‌پور عكس گرفته به شرحى كه بعدا در تفصيل مربوط به نسخه‌هاى جامع مفيدى خواهيم ديد به خط مؤلف است . اما چون در مواردى كلمات ناخوانا و ريخته بود از آقاى سيد على محمد وزيرى خطيب و روحانى والامقام يزد و محيى مسجد جامع عتيق آن شهر درخواستم كه نسخهء اهدائى خود به كتابخانهء مسجد جامع را استثناء به علت امر خيرى كه در پيش بود در اختيارم بگذارند . ايشان كه خير محض را وجههء همت و روش دوران حيات خود قرار داده‌اند محض خير و به لحاظ صلاح و سابقهء لطف نسخهء مذكور را فرستادند و مرا در اين امر مددكار شدند .\r\nمطالب گفتنى دربارهء نسخه‌هاى اين كتاب و شرح احوال مؤلف و چگونگى طبع كتاب در موارد اختلاف نسخه بدلها و تاريخ تأليف و ديگر نكات را در مقدمه خواهم گفت . سزاست كه اين سطور را به تشكر از بزرگوارى و گشاده‌دستى آقاى آصف‌پور و دانش‌دوستى و مهربانى آقاى سيد على محمد وزيرى بپايان آورم . همچنين بايد از لطف آقاى محمد حسين اسدى كه طبع كتاب را با سرمايهء خود تعهد كردند اظهار امتنان كنم و توجه ايشان را سپاس بگزارم . معاضدت علمى و همكارى دوستانهء آقايان محمد تقى دانش‌پژوه و دكتر عباس زرياب خويى مايهء امتنان قلبى است .\r\nناگفته نگذرم كه در طبع اين كتاب دو عالم جليل دوران آقايان سيد حسن تقىزاده و بديع الزمان فروزانفر مؤيد و مشوق راستين بوده‌اند و الطاف كريمانهء ايشان در حمايت و رعايت نگارنده موجب پيشرفت و گرم شدن او در كار بوده است .\r\nذكر خير جنابان دكتر محمود مهران و دكتر عيسى صديق وزيران سابق فرهنگ را وظيفهء حق‌شناسى و حسن ختام اين ديباچه قرار مىدهم .\r\nتهران - 29 شهريور 1340 ايرج افشار\r\n\r\n","description":"","footnote":"","page_name":" مقدمه 6 ","page_number":10},
  {"content":"\r\n\r\n\r\nمقدمه\r\n\r\nمؤلف\r\nشرح احوال نويسندهء كتاب بقلم خود مؤلف با شيوهء سخن‌پردازيهاى شاعرانه و عبارت‌سازيهاى مرسوم عهد صفوى بطور مبسوط در صفحات 742 - 816 ( مقالهء پنجم ) همين كتاب مندرج است و خوشبختانه خود تاريخ حياتش را بجاى گذاشته است . درينجا براى اطلاع بر سوانح ايام زندگانى وى خلاصهء مطلب نقل مىشود .\r\nمؤلف از مردم بافق ( ميان يزد و كرمان ) است . جدش موسوم به حبيب اللّه بود و پدرش نجم الدين محمود بافقى نام داشت ( ص 866 ) . محمد مفيد با توسلات و تشبثات مدت چهار سال در امور ديوانى صاحب‌مقام شد . بدين صورت كه در 1077 به سمت مستوفى اوقاف يزد و در 1079 به نظارت اوقاف آنجا برگزيده شد . در 1081 دست از نظارت اوقاف كشيد و باصفهان رفت و از طريق فارس بسوى بصره آمد و پس از زيارت عتبات با كشتى از بصره در سال 1082 سفر هندوستان اختيار كرد . در شهر بصره به تأليف جامع مفيدى آغاز كرد .\r\nنخستين شهر هندوستان كه مقر اقامت او قرار گرفت بندر سورت بود . بعدا به دهلى رفت و سپس خود را به حيدرآباد كشانيد . سفرى به برهانپور رفت ( در 1084 ) و مجددا به دهلى بازگشت ( 1086 ) . در صفر 1088 در اوجان بود و خدمت شاهزاده محمد اكبر را دريافت و لقب « خان سامانى » به دو عطا شد . سال بعد بحضور شاهزادهء مولتان رسيد .\r\nدر همين شهر بود كه در جمادى الاولى 1090 پس از هشت سال كه دائما در سفر بود تأليف كتاب جامع مفيدى را بپايان آورد . بنابر مسطورات « مختصر مفيد » كه بعد از اين آن را خواهيم شناخت مؤلف در سال 1091 در لاهور بوده و تاليف كتاب مختصر مفيد را در آن شهر باتمام رسانيده است .\r\nتاريخ وفات وى معلوم نيست . مسلم است تا 1091 كه سال اتمام تأليف مختصر مفيد است در حيات بوده است . ايوانف در فهرست نسخ خطى انجمن آسيائى بنگال سال وفات او را 1085 يا 1091 مىنويسد و بدون ترديد وجه اول غلط است .\r\n\r\nتأليفات\r\n\r\n1 - جامع مفيدى\r\nمهمترين اثر محمد مستوفى است كه مؤلف آن را در سه مجلد تأليف كرده است . جلد اول به تاريخ يزد از عهد اسكندر الى امير تيمور گوركان و جلد دوم به تاريخ پس از آن تا دوران شاه سليمان كه مؤلف معاصر او بوده است ، اختصاص دارد . جلد سوم كه اينك انتشار مىيابد و با اهميت‌تر از دو مجلد ديگر است اختصاص به شرح احوال رجال ( اعم از ديوانيان و مستوفيان و كلانتران و\r\n\r\n","description":"","footnote":"","page_name":" مقدمه 7 ","page_number":11},
  {"content":"\r\n\r\nشاعران و هنرمندان و قاضيان و فقيهان و ديگر اصناف ) و وصف نواحى يزد از لحاظ تاريخى و جغرافيائى و ابنيه و آثار داخل شهر دارد . چنان كه پيش از اين اشاره شد اين كتاب ميان سالهاى 1082 - 1090 تأليف شده است .\r\nدربارهء نسخ اين كتاب و اينكه كدام‌يك اجزاء آن موجود است پس از اين سخن خواهيم گفت .\r\n\r\n2 - مختصر مفيد :\r\nكتابى است در جغرافيا با الحاق بعضى مطالب تاريخى كه بيشتر بتاريخ ائمه و پادشاهان صفوى ارتباط دارد . مؤلف تأليف اين كتاب را در 1087 در دكن ( هندوستان ) شروع مىكند و در سال 1091 در لاهور بپايان مىرساند .\r\nوصف شهرهاى هرناحيت و مملكت در اين كتاب به ترتيب الفبايى تنظيم شده است و ترتيب آن طبق نسخهء موجود در موزهء بريتانى بدين شرح است :\r\nعراقين ، عراق عرب ، عراق عجم ، آذربايجان ، اران و مغان ، ارمنيه ، مفازهء بين كرمان و قهستان ، ناحيهء پهلوى ، چخور سعد ، خراسان ، خوزستان ، دياربكر و ديار ربيعه ، سيستان ، زابلستان و نيمروز ، شيروان ، طبرستان ، دماوند ، خوار ، رستمدار ، مازندران ، فارس ، كرمان ، گيلانات ، كردستان ، گرجستان ، كج و مكران ، داغستان ، درياى عمان و جزاير آن . ( از كتاب « تأليفات فارسى » تأليف استورى اقتباس شد )\r\nمؤلف در تأليف اين كتاب كتابهاى نزهة القلوب و عجايب البلدان و معجم البلدان و صور الاقاليم و عين الحياة و حبيب السير و هفت اقليم را در دست داشته است .\r\nقسمتى از مختصر مفيد مربوط به شهرها و بنادر جنوبى را ژان اوبن  Jean Aubin  فرانسوى بعنوان  Quelques Notices du Mukhtasar - i Mufid  در جلد ششم فرهنگ ايران زمين ( ص 164 - 177 ) با مقدمه‌اى بطبع رسانيده است .\r\nاز مختصر مفيد يك نسخه ميشناسيم و آن متعلق بموزهء بريتانى و قسمتى از آن به خط خود مؤلف است و اساسا كتابت نسخه حدود سال ( 1091 ) يعنى زمان تأليف آنست . ( جلد اول فهرست نسخه‌هاى خطى فارسى ، تأليف ريو ، جلد اول ص 427 ب - 428 الف ، شمارهء  Add . 10 , 583  )\r\n\r\n3 - مجالس الملوك :\r\nمتضمن بر جداول سلاطين ايران تا سال 1049 كه در 1052 در عهد شاه عباس دوم تأليف شد و نسخه‌اى از آن در كتابخانهء ملى پاريس موجود است ( فهرست كتابخانهء ملى پاريس ، تأليف بلوشه ، جلد اول شمارهء 394 ) .\r\n4 - ديوان : ولاديمير ايوانف در فهرست نسخ خطى فارسى انجمن آسيايى بنگال ( جلد اول ص 357 شمارهء  Nb / 130  و جلد دوم ص 200 شمارهء  II / 508  دو نسخهء از ديوان مفيد معرفى مىكند . نسخهء شمارهء  Nb / 130  ناقص و مورخ 1089 است . اما نسخهء  II / 508  بنا به تحقيق مستشرق اتحاد جماهير شوروى ا . م . ميرزايف از آن شاعر ديگرى همنام عكس دو صفحه از اواسط نسخهء موزهء بريتانى به خط مؤلف\r\nعكس صفحهء آخر نسخهء موزهء بريتانى به خط مؤلف\r\n\r\n","description":"","footnote":"","page_name":" مقدمه 8 ","page_number":12},
  {"content":"\r\n\r\nو همعصر محمد مفيد يزدى و موسوم به محمد بلخى است . كه در تذكرهء نصرآبادى هم ذكر شاعر اخير مندرج است . ( نگاه كنيد به « مفيد يزدى و مفيد بلخى » بقلم ميرزايف در مجلهء « مسائل خاورشناسى شوروى » شمارهء 5 سال 1959 ص 170 - 178 )\r\n5 - شرح احوال : بمناسبت نسخهء جداگانه‌اى كه از آن كتابت شده استورى آن را تأليف مستقلى محسوب كرده است ( استورى ، ص 352 ) ولى مقصود همان مقالهء پنجم كتاب جامع مفيدى است .\r\n\r\nجامع مفيدى و نسخه‌هاى آن\r\nتأليف جامع مفيدى در بصره بسال 1082 آغاز شد و در مولتان بسال 1090 خاتمه پذيرفت . كتاب در سه مجلد است .\r\nمجلد اول : از اسكندر تا امير تيمور .\r\nمجلد دوم : از ابتداى صفويه تا شاه سليمان ( اين قسمت در شاهجهاناباد تأليف شده است در 1088 ) .\r\nمجلد سوم : جغرافيا و احوال رجال يزد بانضمام سرگذشت مؤلف و خاتمه در عجائب بلدان است . نسخه‌هاى اين كتاب تا آنجا كه من ديده‌ام و شنيده‌ام بشرح زير است :\r\nجلد اول ازين جلد قسمتى در كتابخانهء ملى پاريس ( جلد اول شمارهء 153 ) و عكس همان در كتابخانهء مركزى دانشگاه طهران موجود است .\r\nجلد دوم فقط منتخباتى ازين جلد بعنوان تاريخ سلاطين در جزء مجموعهء  Or . 1463  موزهء بريتانى نقل شده است ( جلد سوم فهرست تأليف ريو ص 1039 الف ) . از نسخهء كامل اين جلد هيچگونه اطلاعى در دست نيست .\r\nجلد سوم ( يعنى كتاب حاضر ) 1 ) موزهء بريتانى ( لندن ) به خط مؤلف : نسخه‌ايست كه اساس كار ما در طبع كتاب بود و عكس صفحاتى از آن در اين مقدمه طبع شد . اين نسخه در دو قسمت صحافى شده و به شماره‌هاى  Or 210  و  Or 211  ( فهرست ريو جلد اول ص 207 ب - 208 ب ) در موزهء بريتانى ضبط است .\r\nفيلم و عكس اين نسخه را آقاى آصف‌پور وزيرى تهيه كرده و در اختيار من گذارده‌اند .\r\n2 ) كتابخانهء ملى ( پاريس ) : اين نسخه زير نظر مؤلف در سال 1090 كتابت شده است ( شمارهء 2294 جلد چهارم فهرست نسخ خطى فارسى تأليف بلوشه ) .\r\n3 ) كتابخانهء مسجد جامع يزد ( وقفى آقاى سيد على محمد وزيرى ) : كه در طبع كتاب مورد استفاده من بود و نسخه بدلهاى مهم آن در ذيل صفحات ذكر شد . اين نسخه بقطع رحلى و به خط نستعليق و مورخ 1224 هجرى است .\r\n4 ) كتابخانهء مجلس ( تهران ) : نسخه جديد نويس قطع وزيرى و جزء كتابخانهء\r\n\r\n","description":"","footnote":"","page_name":" مقدمه 9 ","page_number":13},
  {"content":"\r\n\r\nاهدائى ناصر الدوله فيروز است .\r\n5 ) كتابخانهء ملك ( طهران ) : نسخهء جديد نويس به قطع رحلى است .\r\n6 ) كتابخانهء مركزى دانشگاه : شامل قسمت شرح احوال شاه نعمة اللّه ولى و نسخهء جديد نويس است . « 1 »\r\n7 ) كتابخانهء بودليان ( اكسفورد ) : شامل قسمت شرح احوال مؤلف ( شمارهء 433 ، فهرست كتابخانه مذكور صفحات 415 - 415 ) .\r\n8 ) سعيد نفيسى : نسخهء نونويس از روى نسخهء متعلق به شكوهى يزدى « 2 » .\r\n\r\nمآخذ جامع مفيدى\r\nمحمد مستوفى در تأليف جامع مفيدى از كتب متعدد استفاده برده است كه ذكر نام آنها را درينجا لازم مىدانم .\r\n1 - تاريخ آل مظفر يا تاريخ معينى مظفرى : منظور مواهب الهى تأليف معين الدين معلم يزدى است كه قسمتى از آن بعنوان جلد اول توسط آقاى سعيد نفيسى طبع شده است ( تهران ، 1326 ) .\r\n2 - تاريخ اسكندرى ( ؟ ) .\r\n3 - تاريخ جهانگيرى ( اقبالنامه ) .\r\n4 - تاريخ خراسان ( ؟ ) .\r\n5 - تاريخ عالم‌آراى عباسى تأليف اسكندر بيك تركمان .\r\n6 - تاريخ جديد يزد تأليف احمد كاتب ( قرن نهم ) كه چاپ مغلوطى از آن در يزد شده است .\r\n7 - تاريخ قديم و جديد يزد - گمان نميرود كه كتابى به اين نام وجود داشته ، شايد مقصود مؤلف دو كتاب تاريخ يزد يكى تأليف جعفرى و ديگرى تأليف كاتب باشد .\r\n8 - تاريخ يزد : بايد مقصود همان تاريخ جديد يزد باشد .\r\n9 - تاريخ يورش قندهار .\r\n10 - تذكرهء دولتشاه سمرقندى .\r\n11 - تذكرهء على بنيمان ( - رسالهء . . . )\r\n\r\n\r\n","description":"","footnote":"\r\n( 1 ) اين قسمت را ژان اوبن از روى نسخهء موزهء بريتانى و استفاده از نسخهء سعيد نفيسى در جزء كتاب مجموعه در ترجمهء احوال شاه نعمة اللّه ولى كرمانى ( انتشارات قسمت ايرانشناسى انستيتو ايران و فرانسه ، طهران 1335 ) طبع كرده است ( ص 133 - 268 ) . بنا به شرحى كه ولاديمير ايوانف در فهرست نسخ خطى فارسى انجمن آسيايى بنگال ( ج 1 : 357 ) مىنويسد همين قسمت در طهران چاپ سنگى هم شده بوده است .\r\n( 2 ) نسخى كه من نديده‌ام يكى از آن مرحوم شكوهى يزدى و ديگر از آن آقاى تقى مشيرى يزدى است .\r\n","page_name":" مقدمه 10 ","page_number":14},
  {"content":"\r\n\r\n12 - حبيب السير تأليف خواندمير .\r\n13 - دستور الوزراء تأليف خواندمير .\r\n14 - روضة الشهداء ظاهرا مقصود تأليف مولانا نور اللّه يزدى است كه از آن در صفحهء 382 - 383 ذكر رفته است .\r\n15 - روضة الصفا تأليف ميرخواند .\r\n16 - سلم السموات تأليف شيخ ابو القاسم كازرونى .\r\n17 - عجايب البلدان .\r\n18 - عجايب المخلوقات تأليف زكرياى قزوينى ( ترجمهء فارسى ) .\r\n19 - فرهنگ ( ؟ ) .\r\n20 - نگارستان تأليف غفارى .\r\n21 - وقف نامچهء سيد ركن الدين محمد كه مؤلف در اختيار داشته و اكنون با همكارى آقاى دانش‌پژوه متن آن را در جلد نهم فرهنگ ايران زمين بطبع ميرسانم .\r\n22 - هفت اقليم تأليف امين احمد رازى .\r\n\r\nفوائد كتاب\r\nجامع مفيدى علاوه بر آنكه در تاريخ يزد و جلد سوم آن اختصاصا محتوى بر ترجمهء احوال رجال و وصف ابنيه و آثار شهر يزد است تأليفى است كه بسبب احتوا و اشتمال بر اصطلاحات ديوانى و مناصب شرعى و عرفى و تشريح اصناف و طبقات مردم و وضع اوقاف و طرز عزل و نصب حكام و وزراء و ناظران و متصديان حكومت و چگونگى مراتب و مدارج امور لشكرى و ادارى و بطور كلى بيان اوضاع جامعهء عهد صفوى در تحقيقات تاريخى و تتبعات اجتماعى فوق العاده مفيد واقع مىشود .\r\nترجمهء احوال بسيارى از بزرگان و دانشمندان بخصوص آن طبقه از رجال يزد كه از ايران هجرت كرده و در هندوستان زندگى ميكرده‌اند منحصر به همين كتاب است و در جاى ديگر ذكر آنها ديده نميشود .\r\nاز مطالب جالب اين كتاب اطلاعاتى است كه جسته گريخته و استطرادا دربارهء زردشتيان بدست مىآيد و به خوبى ميتوان به طرز زندگانى و چگونگى حيثيت مدنى و حقوق اجتماعى آنها و اجتماع آن عهد پىبرد . مخصوصا معلوم مىشود كه براى زردشتيان كلانتر مخصوص معين ميشده و توجه و رعايت نسبت به حقوق آنها مورد نظر بوده است .\r\nاز لحاظ جغرافياى تاريخى كتاب جامع مفيدى تأليف كم مانندى است . بنابر محتويات اين كتاب يزد به هفده محله تقسيم ميشده است . فصلى مفصل از كتاب به تاريخ احداث ديه‌ها و قنات‌ها و آب انبارها و مسجدها و مدرسه‌ها اختصاص داده شده است .\r\nجامع مفيدى قسمتى از وقايع عهد صفوى را نيز شامل است و محققين عصر صفوى مىتوانند اطلاعات مفيدى دربارهء حوادث آن دوران ازين كتاب اخذ كنند .\r\n\r\n","description":"","footnote":"","page_name":" مقدمه 11 ","page_number":15},
  {"content":"\r\n\r\n\r\nرسم الخط و اغلاط\r\nدر طبع كتاب رسم الخط امروزى رعايت شد . اغلاط و سهوهاى مؤلف در تحرير نسخه تا آنجا كه لازم بود اصلاح شد . متأسفانه غلط چاپى بيش از آنچه انتظار من بود در كتاب پيدا شده است . صورتى از آنها را در پايان بدست داده‌ام و از خوانندگان تمنى دارم همه آنها را قبل از قراءت كتاب اصلاح فرمايند .\r\nكتاب نسخه بدل زياد ندارد . زيرا نسخه‌اى اساس طبع قرار گرفت كه دست‌نويس مؤلف است و اعتبار آن مسلم ، اما در پاره‌اى از موارد اختلاف ميان نسخهء اساسى و نسخهء وزيرى به نحوى بود كه صرف‌نظر كردن از ذكر نسخه بدل ميسر نبود . در اين موارد نسخه بدل از نسخهء وزيرى در ذيل صفحه ثبت شد .\r\nآيات قرآنى و احاديث و جملات عربى در همه موارد ميان « » قرار داده شد و فهرستى از آيات با شمارهء آيه و سوره در آخر كتاب منظم گرديده است .\r\nاز زشتيهاى طبع فرسودگى و ريختگى حروف بعضى از كلمات و بخصوص افتادگى نقطه‌هاى حروف است . متأسفانه ميسر نبود كه همهء اين موارد را در غلطنامه ذكر كنم .\r\nدر پايان متن كتاب جامع مفيدى متن وقف‌نامهء مير چقماق شامى والى يزد در عهد شاهرخ تيمورى و بىبى فاطمه خاتون زوجهء او كه كمياب بود بطبع رسيد .\r\nمتن وقف‌نامهء سيد ركن الدين هم در نظر بود كه ضميمهء همين كتاب نشر شود اما چون كتاب بيش از اندازه قطور و كلان مىشد و آن وقف‌نامه خود كتابى در حدود دويست صفحه است ناگزير از طبع آن در ضميمهء كتاب حاضر خوددارى شد . « 1 »\r\nكوشكك ( لورا ) ، 18 مرداد 1340 ايرج افشار\r\n\r\n\r\n","description":"","footnote":"\r\n( 1 ) - وقف‌نامهء مذكور با همكارى آقاى محمد تقى دانش‌پژوه اصلاح شد و در مجلهء فرهنگ ايران زمين سال نهم ( 1340 ) بطبع مىرسد .\r\n","page_name":" مقدمه 12 ","page_number":16},
  {"content":"\r\n\r\n\r\nفهرست مطالب كتاب\r\nمقالهء اول در بيان احوال سادات و بزرگان و وزراء و كلانتران و مستوفيان و مين‌باشيان و مباشرين اوقات و عمال خير و سركاران ديوان و آن مشتمل است بر هفت مجلس . . .\r\nمجلس اول : در ذكر سادات عظام 2 گفتار در ذكر شمه‌اى از استقلال عالى حضرت سيادت‌منقبت خلاصهء دودمان رسالت ميرزا محمد امين مير جمله 90\r\nذكر مجملى از احوال سلالهء خاندان رسالت امير جلال الدين حسن و اولاد او 94\r\nبيان احوال سيد نجيب خطيب امير زين العابدين روغنى و اولاد او 96\r\nبيان مجملى از احوال سادات نوربخش 104\r\nحضرت عالىنسب گرامى حسب روح سعادت و بزرگوارى سلالهء سلسلهء امامزاده ميرزا محمد رفيع عريضى 107\r\nحضرت سيادت‌منقبت افتخار آل سيد الورى خلف دودمان آل عبا ميرزا محمد كاظم دادائى 111\r\nمجلس دويم : در ذكر حكام و وزراء عاليمقام گفتار در ذكر احوال خطير الملك ابو منصور يزدى 116\r\nگفتار در بيان احوال قدوهء اصحاب قلم و ملاذ ارباب مدد خواجه شمس الدين 117\r\nذكر حكومت خواجه بهاء الدين محمد در اصفهان 119\r\nگفتار در بيان وصول اختر طالع مجد الملك يزدى باوج اقبال 122\r\nگفتار در بيان نجات يافتن خواجه عطاء ملك و كشته شدن مجد الملك 130\r\nبعضى حالات كه در ايام وزارت خواجه شمس - الدين روى داد 133\r\nگفتار در ذكر شهادت شمس الدين محمد صاحب ديوان 136\r\nعمارت خواجهء سعيد شهيد خواجه شمس الدين محمد در دار العبادهء يزد 141\r\nذكر احوال خواجه شمس الدين تازيكو 144\r\nگفتار در بيان شمه‌اى از احوال خواجه رشيد و ذكر شهادت آن جناب بسعى خواجه عليشاه و حكم سلطان ابو سعيد 144\r\nبيان عمارات مرحوم شهيد خواجه رشيد در خطهء يزد 148\r\nگفتار در بيان شمه‌اى از حال صاحب سعيد خواجه غياث الدين محمد 149\r\nگفتار در ذكر احوال سيد غياث الدين على يزدى در بيان بناى مدرسهء غياثيهء چهارمنار 150\r\nذكر مجملى از احوال سيد عضد يزدى 152\r\n\r\n","description":"","footnote":"","page_name":" مقدمه 13 ","page_number":17},
  {"content":"\r\n\r\nذكر خواجه ضياء الدين داديان 154\r\nگفتار در ذكر خواجه ركن الدين صاعد و بيان مدرسهء بسحاقيه مشهور به صاعديه 154\r\nگفتار در ذكر خواجه غياث الدين محمد حافظ رازى و ساختن آن جناب مدرسهء حافظيه واقع در اهرستان 155\r\nگفتار در بيان شمه‌اى از احوال شاه نظام كرمانى و ذكر وزارت او بفرمان حضرت شاهرخى 157\r\nجولان كردن جواد خوش‌رفتار بنان در فضاى احوال دستور عدالت‌بنيان خواجه عماد الدين مسعود 160\r\nذكر عمارتى كه معمار همت وزير خجسته‌صفات عاقبت محمود خواجه عماد الملة و الدين مسعود در دار العبادهء يزد ساخته 161\r\nذكر سردفتر وزراى آفاق خواجه ضياء الدين محمد 162\r\nخلف وزير عاقبت محمود خواجه عماد الدين مسعود 163\r\nذكر احوال صاحب خواجه شمس الدين محمد طاهر يزدى 164\r\nگفتار در بيان مجملى از احوال عالىجناب غفران‌پناه صاحب‌اعظم خواجه معين الدين على ميبدى 165\r\nذكر عمارات صاحب الخيرات و المبرات الموفق بتأييد الملك الولى خواجه معين الدين على 166\r\nذكر احوال خواجه محمد شريف 167\r\nذكر مجملى از احوال مقرب الخاقان سليمان الزمانى آقا جمال الدين محمد مهتر جمال 169 جولان كردن كميت واسطىنژاد در عرصهء صحايف احوال زبدة الاكابر و الاعالى ميرزا عبد اللّه ولد ميرزا سليمان جابرى 172\r\nذكر مجملى از احوال غازى بيك و بيان وصول كوكب طالع او بدرجهء شرف و اقبال و تغير مزاج خاقان گيتىستان نسبت بوزير نادان و سوختن خرمن عمر او به آتش خشم جانسوز 176\r\nذكر انهدام بناى زندگانى غازى بيك و غضنفر بيك به حكم ملك اكبر 181\r\nذكر اقتدار محمد زمان بيك 182\r\nبيان عمل خواجه ابراهيم خليل 184\r\nذكر مجملى از احوال محمد امين شوره بيز خراسانى 185\r\nخواجه شهاباى كرمانى 185\r\nگفتارى در ذكر احوال مرحمت پناه ميرزا حسنعلى اصفهانى و بيان وزارت او در بلدهء فردوس نشان يزد 188\r\nذكر وزارت ميرزا عناية اللّه اصفهانى 189\r\nگفتار در ذكر مجملى از احوال مرحمت پناه الواصل الى رحمة اللّه ميرزا خليل اللّه 190\r\nذكر وزارت ميرزا شاه طاهر در خطهء يزد 192\r\nذكر وزارت دستور عدالت‌آئين ميرزا معين در بلدهء جنت قرين يزد 193\r\nذكر عمارت وزير نيكو نهاد در ولايت يزد 194\r\nگفتار در ذكر مجملى از آثار وزارت و اقبال - پناهى نتيجة الاعاظم و الاعالى صفى قلى بيك خلف ارشد مقرب الحضرت الخاقانى شمسا محمد على بيكا ناظر بيوتات سركار خاصه 195\r\nگفتار در بيان وصول ميرزا جعفر بامر وزارت و ذكر بعضى وقايع روزگار كه در آن اوان روى داده 198\r\nذكر مجملى از احوال وزارت پناه حاجى محمد\r\n\r\n","description":"","footnote":"","page_name":" مقدمه 14 ","page_number":18},
  {"content":"\r\n\r\nباقر بيك ولد محمد قاسم بيگ وزير جهرم 204\r\nذكر شمه‌اى از احوال خير مآل و بيان حسن اخلاق و سيرت ستوده خصلت وزارت دستور الوزراء الله قلى بيك وزير دار العبادهء يزد 206\r\nذكر شمه‌اى از علو نسب وزير ستوده‌خصال و بيان وصول كوكب طالع آباء و اجداد و اعمام از آصف صفات ملكى ملكات بدرجهء شرف اقبال 210\r\nذكر مجملى از صفات و شمه‌اى از اوصاف امير عاليجاه عدالت شعار كلب عليخان بيكلر بيكى ايران و رسيدن كوكب طالع آن عالىمقام بدرجهء شرف و اقبال 213\r\nذكر صادرات احوال و واردات افعال حضرت ستوده صفاتى اللّه قلى بيك در بيان شمه‌اى از وقايع ايام اقبال آن سعادتمند 216\r\nذكر عمارات از آصف خجسته‌صفات در بلدهء طيبهء يزد 226\r\nذكر احداث باغ صفىآباد واقعه در موضع اهرستان 227\r\nذكر باغ خليل‌آباد 227\r\nذكر انتقال اللّه قلى بيكا به عالم جاودانى 229\r\nمجلس سيم : در ذكر كلانتران با احتشام ميرزا محمد حكيم كلانتر 244\r\nمجلس چهارم : در ذكر مستوفيان عطار و نشان و ارباب قلم خواجه عبد القادر خلف ارشد خواجه كمال الدين محمد اشكذرى 251\r\nخواجه كمال الدين ابو المعالى 252\r\nخواجه شهاب الدين قاسم 253\r\nامير جلال الدين حسن اصفهانى 253\r\nوجيه الدين قاصى افضل 254\r\nميرزا صدر جهان 254\r\nميرزا حسنا متخلص به واهب 255\r\nميرزا حسين 262\r\nميرزا همايون 263\r\nخواجه قطب الدين خسرو شاه 265\r\nمعزا احمدا 266\r\nامير محمد طاهرا 267\r\nزينا امير سيد عليا 269\r\nميرزا محمد ابراهيم 270\r\nمجلس پنجم : در بيان احوال مير باشيان و يوزباشيان مولانا شرف الدين على بافقى 273\r\nجلالا محمدا 278\r\nميرزا عنايت بيك 282\r\nميرزا سلطان مسعود 291\r\nمحمد حسين بيك 294\r\nميرزا فخر الدين احمد 295\r\nمقالهء ثانيه در ذكر علماء و قضاة و محتسبان و واعظان و خطبا و منجمان و حفاظ و اطباء و شعراء و اشراف و اعيان\r\nفصل اول : در بيان شمه‌اى از احوال علماء و فضلاء مولانا شرف الدين على يزدى 299\r\nمولانا مؤمن حسين يزدى 305\r\nمولانا محمد صادق 308\r\nمولانا محمد باقر 309\r\nمولانا محمد مقيم 310\r\nشفيعا محمدا 315\r\nعلاء الدين محمد 318\r\n\r\n","description":"","footnote":"","page_name":" مقدمه 15 ","page_number":19},
  {"content":"\r\n\r\nامنيا محمدا عادل 319\r\nمولانا محمد داود 319\r\nمولانا شريف مزنگ 320\r\nنورا محمدا اعلمى 321\r\nمولانا زين الدين 323\r\nمولانا وجيه الدين فضل اللّه 325\r\nامير محمد صالح اردكانى 326\r\nحاجى محمد تقى استيفاجى 327\r\nمولانا محمد شرفى 328\r\nمولانا معين الدين معلم 329\r\nمولانا عبد اللّه يزدى 331\r\nمولانا حاجى حسين اردكانى 331\r\nمولانا سلطان حسين ندوشنى 331\r\nمولانا عباس گيلانى 332\r\nمولانا عبد اللّه عادل 333\r\nخواجه محمد زكى 334\r\nميرزا شيخ احمد دادائى 335\r\nمولانا محمد حسن مصلايى 336\r\nشهابا مولانا عبد اللها 336\r\nميرزا تقى فرزند محمد رضا بندشى 337\r\nمولانا محمود طبسى 337\r\nمولانا على 337\r\nمولانا رفيعا محمدا اردكانى 338\r\nشيخ‌زاده محمد حافظ 329\r\nملا محمد طاهر 340\r\nخواجه عبد الغالب 340\r\nمولانا هداية اللّه آبشورى 340\r\nمولانا قطب 341\r\nخواجه اسماعيل مصلائى 341\r\nمولانا عبد الباقى 342\r\nامير محمد رفيع 342\r\nشيخ يحيى عشيره اردكانى 342\r\nميرزا على بافقى 342\r\nميرزا مظفر شيخ دادائى 343\r\nنورا محمدا جلد 343\r\nملا محمود اردكانى 350\r\nشيخ يحيى معلم اردكانى 351\r\nملا محمد كوزه‌گر 351\r\nفصل دوم : در ذكر احوال قضاة اسلام قاضى كمال الدين مير حسين يزدى 353\r\nشيخ على صبح جبل عاملى 356\r\nامير عبد الغفار مير بزرك 358\r\nشاه عبد العلى 358\r\nميرزا محمد مؤمن 359\r\nامير غياث الدين محمد 360\r\nنورا محمد مفتى 360\r\nمير محمد صفى 361\r\nامير معز الدين محمد 361\r\nامير محمد جعفر مفتى 363\r\nقاضى صفى الدين محمد 364\r\nقاضى محمد حسن 368\r\nميرزا عبد اللها 369\r\nآقا بديعا 372\r\nميرزا محمد باقر امامى اصفهانى 374\r\nمولانا شاه تقى نايب الصداره 375\r\nميرزا محمد معصوم 376\r\nمولانا ابو البقا 377\r\nامير محمد مؤمن بفروئى 378\r\nمير عبد المطلب اشكذرى 378\r\nقاضى محمد حسن 378\r\nقاضى افضل 378\r\n\r\n","description":"","footnote":"","page_name":" مقدمه 16 ","page_number":20},
  {"content":"\r\n\r\nفصل سوم در ذكر محتسبان 380\r\nفصل چهارم : واعظان مولانا نور اللّه واعظ يزدى 382\r\nمولانا هدايت حسين 383\r\nمولانا نور اللّه 384\r\nمولانا محمد حكيما 387\r\nفصل خامس : خطبا امير محمد ابراهيم مهريجردى 389\r\nفصل سادس : منجمان مولانا محمد طاهر منجم 291\r\nمولانا محمد مظفر خلف نجما محمودا 392\r\nمولانا جعفر 393\r\nفصل سابع : خطاطان مولانا شمس الدين محمد شاه 396\r\nمولانا كمال الدين بن مولانا شهاب الدين عطار 397\r\nفاطمه سلطان 397\r\nمولانا ابو طالب 398\r\nمولانا نور الدين كجوئى 398\r\nمولانا افضل 399\r\nمولانا زين العابدين آبشورى 400\r\nمولانا محمد حسن 401\r\nمولانا كمال الدين اصيل 401\r\nخواجه على اكبر 401\r\nملا على عبد الوهاب 401\r\nحاجى محمد حسين ولد حاجى قطبا 402\r\nميرزا محمد فضائى طباطبائى 402\r\nمولانا رحيما قارى 402\r\nملا زكى 403\r\nمولانا بهاء الدين هزار اسب 403\r\nفصل ثامن : اطبا و حكما مولانا مؤيد الدين محمد 406\r\nمولانا سالك الدين 406\r\nميرزا نجيم بيك 407\r\nميرزا عبد الكريما 408\r\nحكيم عبد اللّه 410\r\nميرزا محمد مقيما 411\r\nمعينا محمدا 413\r\nمحمد مفيدا 416\r\nمحمد رضى 417\r\nميرزا حسن بيك 418\r\nمحسنا نصرآبادى 418\r\nفصل نهم : شاعران مجد همگر 422\r\nوحشى بافقى 423\r\nغياث الدين على نقشبند 426\r\nمولانا محمد زمان رونقى 431\r\nامينا محمد 432\r\nمولانا حسن يزدى 435\r\nمولانا محمد امين متخلص قارى 436\r\nامير محمد قاسم متخلص به نبيره 438\r\nامير سيد على ( مير صوتى ) 440\r\nمولانا شاه محمدا 441\r\nخواجه عبد الغالب 443\r\nنوزى تنباكوفروش 444\r\nملا عرشى 445\r\nملا رمزى 447\r\nملا مصاحب نائينى 448\r\nملا فوقى يزدى 448\r\n\r\n","description":"","footnote":"","page_name":" مقدمه 17 ","page_number":21},
  {"content":"\r\n\r\nمولانا اخترى يزدى 450\r\nملا وارسته 451\r\nشيخ نور مالميرى 451\r\nمفيد املاغياث 452\r\nخواجه محمد ظهير مخمل باف 452\r\nآقا احمد مشهور بناخدا 453\r\nمولانا نظاما فيروزآبادى ( ناظما ) 454\r\nملا محمد كاظم گوشه باغ گندم 455\r\nسعيداى مجنون 455\r\nمولانا آزاد يزدى 456\r\nمولانا صفائى 456\r\nفيض يزدى 456\r\nمولانا هيبت اللّه نوائى 456\r\nملا مؤمن اردكانى 456\r\nزمانا كفاش ( سالك ) 457\r\nملا كسوتى 458\r\nملا آگهى 458\r\nملا كاسب 459\r\nشوقى 460\r\nسراج الدين 460\r\nمولانا زمانى 461\r\nمولانا امينى 462\r\nمحمد باقر 462\r\nمولانا شمس 462\r\nملا محمد باقر 462\r\nندائى 463\r\nمعانى 463\r\nملا الفتى 464\r\nذهنى نقاش 464\r\nمحمد سعيد مالميرى 465\r\nملا محمد فدائى 466\r\nملا محمد مجيب 467\r\nاوجى 468\r\nقبولى 468\r\nشوخى 468\r\nعشرتى 468\r\nمحمد مؤمن 468\r\nديرى يزدى 469\r\nمحمد باقر زركش 469\r\nفصل دهم : اشراف و اعيان مبنى بر سه سطر سطر اول : در ذكر اشراف محمد زمان سلطان بايندر تركمان 472\r\nميرزا اسحق بيك 475\r\nمحمد على بيكا ناظر بيوتات 477\r\nآقا حاجى 482\r\nخواجه پير احمد 487\r\nخواجه محمد على يزدى 487\r\nميرزا محمد سميع 492\r\nمولانا محمد امين قارى 493\r\nخواجه سيف الدين محمود نقشبند 494\r\nمولانا عبد الحى متولى 495\r\nخواجه كريم الدين براكوهى 498\r\nخواجه شمس يوسف 498\r\nحاجى مولانا قطب الدين 499\r\nخواجه محمد شفيع 500\r\nحاجى غلامرضا مال اميرى 501\r\nمير كمال بندرآبادى 502\r\nخواجه على اكبر طراح 504\r\nسطر دوم در ذكر صلحا و گوشه‌نشينان مشتمل بر دو حله حلهء اول : در ذكر گوشه‌نشينان امير هداية اللّه 506\r\n\r\n","description":"","footnote":"","page_name":" مقدمه 18 ","page_number":22},
  {"content":"\r\n\r\nحاجى محمد زمان جندقى 506\r\nشيخ اسمعيل صوفى 507\r\nخواجه محمد على حاجى ارباب 508\r\nدرويش على خان 509\r\nسيفاء زركش 510\r\nحلهء دوم : در ذكر هنروران محمود نقاش 511\r\nخواجه مسعود 511\r\nاستاد محمد صالح 512\r\nاستاد ملك قصاع 512\r\nخواجه سميع زرگر 513\r\nاستاد محمد معمار 513\r\nمقالهء سيم در ذكر افعال امامزادگان و مشايخ امامزاده ابو جعفر 520\r\nشاه‌زاده فاضل بن موسى 531\r\nسيد حسين گل‌سرخ 533\r\nامير على قوام الدين 535\r\nسيد قطب الدين 536\r\nسيد نظام الدين حيدر ( سيد روح اللّه ) 537\r\nسيد تاج الدين 539\r\nسيد سرچم 541\r\nسادات عريضى ( سادات قل هو اللّه ) 541\r\nصاحب خط سبز 542\r\nسيد نصر 543\r\nسيد صحرا 543\r\nسيد ركن الدين محمود 543\r\nامير معين الدين اشرف 560\r\nشيخ تقى الدين دادا محمدا 561\r\nسلطان حاجى نجم الدين محمد شاه 579\r\nشيخ زين الدين على بن محمود بن بنيمان ( بابا شيخ على بيداخوندى ) 588\r\nشيخ سالك ناصح ضياء الدين يوسف 612\r\nعز الدين داود 614\r\nشيخ شمس الدين محمد بن بهاء الدين 617\r\nسلطان حاجى مسافر 618\r\nسلطان قطب الدين 618\r\nشيخ جمال الاسلام ابى سعيد محمد احمد بن مهريزد 621\r\nشيخ تقى الدين عمر استادان 624\r\nشيخ خليل آسوده 624\r\nشيخ فخر الدين پيرمراد 625\r\nبابا مجد الدين 626\r\nامير جنيد 626\r\nبابا ضياء الدين ابدال 626\r\nشيخ زين الدين على سوخته 667\r\nمولانا شرف الدين خضر 627\r\nشيخ شكور 627\r\nحاجى حسينى 631\r\nشيخ احمد فهادان 631\r\nشيخ فريد الدين عبد الباقى و مولانا شمس الدين محمد خلوتى 633\r\nشهداى فهرج 634\r\nسلطان زرنديان 637\r\nحاجى صدر الدين 637\r\nمولانا مجد الدين 638\r\nبابا محمد مشهور به بابا ناصر 639\r\nشيخ احمد صائم الدهر 639\r\nمولانا عز الدين ابراهيم فيروزانى 639\r\nحاج على رودشتى 640\r\nسلطان قطب الدين زنگى 640\r\n\r\n","description":"","footnote":"","page_name":" مقدمه 19 ","page_number":23},
  {"content":"\r\n\r\nمقالهء چهارم در ذكر مساجد و مدارس و رباطات و قرى و مزارع و قنوات\r\nگفتار اول :\r\nمساجد مسجد جامع كبير 643\r\nمسجد جامع مير چقماق 639\r\nمسجد جمعه سر ريگ 650\r\nمسجد فرط 650\r\nمسجد جمعهء سر آب نو 652\r\nمسجد مصلى عتيق 652\r\nمسجد مير حسين 654\r\nمسجد جمعهء يعقوبى 653\r\nگفتار دوم :\r\nمدارس و بقاع و خوانق و رباطات اول : مدارس مدرسهء ركنيه 654\r\nمدرسهء شمسيه 655\r\nمدرسهء ضيائيهء شهرستان 656\r\nمدرسهء حسينيه 656\r\nمدرسهء خانقاه 657\r\nمدرسهء سر ريگ 657\r\nمدرسهء امير آخوريه 657\r\nمدرسهء دار الصفا ( قطبيه ) 658\r\nمدرسهء خواجه ابو المعالى 658\r\nمدرسهء اصيليهء دهوك 658\r\nمدرسهء يوسف چهره 658\r\nمدرسهء قطبيه حاجى عماد 659\r\nالثانى : در ذكر بقاع بقعهء خانزاده و مخدومزاده 659\r\nخانقاه اشكذر 660\r\nخانقاه فيروزآباد ميبد 660\r\nخانقاه اردكان 660\r\nخانقاه چاهوك مهريجرد 660\r\nرباط چفته 661\r\nرباط شوراب 661\r\nرباط ياغمش 661\r\nرباط انجيره 662\r\nرباط خرانق 662\r\nرباط ساغن 662\r\nرباط پشت بادام 662\r\nرباط شتران 665\r\nالثالث : در ذكر مصانع مصنعهء چارسوق 666\r\nمصنعهء مصلى عتيق 666\r\nمصنعهء خان احمد 667\r\nمصنعهء محلهء فهادان 669\r\nمصنعهء محلهء ابو المعالى 669\r\nمصنعهء خلف باغ عزآباد 670\r\nمصنعهء شهاب الدين قاسم 670\r\nمصنعهء گازرگاه 670\r\nمصنعهء درب مهريجرد و درب كابل 670\r\nمصنعهء زاويه 671\r\nگفتار سوم :\r\nدر ذكر قرى مزارع اهرستان ( باغ كمالا ، باغ عيشاباد ، باغ فردوس 673\r\nباغ شاه ، باغ سيبك ، باغ شاه‌نگار ، مامانوك ، باغ عزآباد ، باغ سعدآباد ) چم تفت 681\r\n\r\n","description":"","footnote":"","page_name":" مقدمه 20 ","page_number":24},
  {"content":"\r\n\r\nتفت ( خانقاه تفت ، باغ ديوانخانه ، باغ دلگشا 682\r\nباغ دولتخانه ، بقعهء صفيه ، باغ محمد رفيعا ، باغ خليل‌آباد )\r\nگفتار چهارم :\r\nدر سبب بناى خطهء يزد ذكر عمارات ابو جعفر علاء الدوله 736\r\nذكر بعضى عمارات مبارز الدين محمد 737\r\nمقالهء پنجم در ذكر بعضى غرايب روزگار و شرح شمه‌اى از احوال سرگشتهء وادى ناكامى 743\r\nخاتمه فصل اول 828\r\nفصل دوم 827\r\n\r\n","description":"","footnote":"","page_name":" مقدمه 21 ","page_number":25},
  {"content":"\r\n . \r\n","description":"","footnote":"","page_name":" مقدمه 22 ","page_number":26},
  {"content":"\r\n\r\nمتن كتاب جامع مفيدى\r\n\r\n","description":"","footnote":"","page_name":" مقدمه 23 ","page_number":27},
  {"content":"\r\n . \r\n","description":"","footnote":"","page_name":" مقدمه 24 ","page_number":28},
  {"content":"\r\n\r\n\r\n[ خطبه 
  ]\r\nمتن كتاب جامع مفيدى بسم اللّه الرحمن الرحيم\r\n يا رب به ثناى خود سخن‌سازم كن * در گلشن حمد نغمه‌پردازم كن\r\nبا نعمت حب خويش همرازم كن * در ملك سخنورى سرافرازم كن \r\nبر ضمير خورشيد اقتباس هوشمندان سخن‌شناس در لباس شبهه و التباس مخفى نخواهد بود كه اين صحايف موفور اللطايف مجلد سيم است از كتاب افادت اياب جامع مفيدى مشتمل بر تبيين احوال سادات و وزرا و علما و فضلا و ساير فرق برايا ، و اين مبنى است بر پنج مقاله و خاتمه ، لطيفترين نقشى كه قلم نقاش فطرت سرلوح كلام را بارقام آن رنگ آميزد حمد صانعى است كه هرصبح و شام فلك لاجوردفام را به معصفر شفق آرايش نمود و هريوم سطح اين گنبد مستدير اندام را به طلاى محلول عكس از شمس زينت و زيب فزود و صلوات زاكيات ساميات بر رسول « لولاك » مخاطب بخطاب  « وَ ما أَرْسَلْناكَ »  خورشيد اوج نبوت آفتاب فلك رسالت [ 2 الف 
  ] ماه برج سعادت مكرم بكرم « و كفى باللّه ابو القاسم محمد رسول اللّه صلى اللّه عليه و آله و سلم تسليما كثيرا » ،\r\n اى بر سر خلق سايه‌گستر كرمت * كونين نواله خوار خوان نعمت\r\nانسان و ملك داخل خيل و حشمت * ملك دو جهان طفيل خاك قدمت \r\n\r\n","description":"","footnote":"","page_name":" 1 ","page_number":29},
  {"content":"\r\n\r\n\r\nمقالهء اولى در بيان احوال سادات و وزراء و كلانتران و مستوفيان و مين‌باشيان و مباشرين اوقاف و عمل جزو سركار ديوانى ، و آن مشتمل است بر هفت مجلس و كلك سخن‌گذار شمه‌اى از احوال هريك را به همين ترتيب مجلسى ميسازد\r\n\r\nمجلس اول در ذكر سادات عظام\r\nبر ضماير ارباب اخبار ظاهر و آشكار خواهد بود كه چون خطهء بهشت منزلهء يزد دار العبادهء اهل ايقان و ارباب عرفان است از زمرهء سادات عظيم الشأن و اين طايفهء متعالى مكان جمعى كثير و جمى غفير بوجود شريف اين بلده را آرايش داده‌اند . و ملاذ و ملجأ اين طبقهء جليل القدر ، سلطان سپهر ولايت ، آفتاب آسمان جلالت ، ماه برج شرف و كرامت ، مثنوى :\r\n امامت‌نژاد كرامت سير * ملاذ تمام كرام بشر\r\nز بطن بتول و ز پشت امام * ز نسل محمد عليه السلام \r\nاعنى سلطان نقباء معارف شعار ، مقتداى اولياء مواهب دثار ، قبلهء اصحاب علم و عرفان ، قدوهء ارباب تحقيق و ايقان ، كاشف اسرار ازلى ، شاه نور الدين نعمت الله ولى و اولاد امجاد آن حضرت‌اند ، كه باطن خجسته ميامنشان [ 2 ب 
  ] مطرح اشعهء لمعات فيوضات الهى و ضمير فيض‌پذيرشان مهبط انوار حقايق نامتناهى بوده و هست . شعر :\r\n اى خاك درت كعبهء آمال همه * از قبلهء كوى تست اقبال همه \r\nعظم شأن آن سرور اهالى نقابت و عرفان از آن زياده است كه خامهء\r\n\r\n","description":"","footnote":"","page_name":" 2 ","page_number":30},
  {"content":"\r\n\r\nواسطىنژاد شمه‌اى از آن بيان تواند نمود ، و علوّ مكان آن مرجع اصحاب كرامت و ايقان از آن رفيع‌تر است كه كمند انديشه بر معارج آن راه تواند يافت ، بيت :\r\n عالىگهرى كه قدوهء احرار است * از نور ضمير كاشف اسرار است \r\nآن صف‌آراى ميدان طريقت و راه‌نماى ايوان حقيقت ، و كاشف رموز  « وَ عَلَّمَ آدَمَ الْأَسْماءَ »  و واقف كنوز  « وَ عَلَّمْناهُ مِنْ لَدُنَّا عِلْماً »  مقتداى سادات عرب و عجم بود ، و در ميدان اظهار كرامات و خوارق عادات از جميع اولياء صاحب سعادات‌گوى مسابقت مير بود .\r\nسلاطين زمان و حكام نافذ الفرمان سر ارادت بر آستان هدايت آشيانش داشتند و علماء اعلام و سادات و معارف آن ايام درگاه كعبه مثالش را قبلهء حاجات ميدانستند . عظماء اقطار و امصار روى ارادت و اخلاص بر عتبهء عليه و سدهء سنيهء آن و الا منقبت نهاده ، نقش ارادت و اخلاص بر لوح خواطر مىنگاشتند ، و در سلك مريدان آن سر حلقهء كرامت و ولايت انتظام يافته صبح و شام [ 3 الف 
  ] باقدام نياز بملازمت خادمانش ميشتافتند . در بعضى اوقات در دار الامان كرمان اقامت ميفرمود و گاهى در دار العبادهء يزد علم كرامت مىافراخت و پيوسته زبان الهام بيان بنظم اشعار گويا ميفرمود ، چنانچه ديوان حقايق بيان آن صف‌آراى ميدان طريقت مشهور ، و در آن كتاب افادت اياب ابياتى كه مشعر بطلوع آفتاب دولت سلاطين حشمت‌آئين صفوى نشان است معروف ، و شمه‌اى از آن در اين ابيات اظهار فرموده‌اند . نظم :\r\n جنگ و آشوب و فتنه و بيداد * از يمين و يسار ميبينم\r\nهمه را حال مىشود ديگر * گر يكى ور هزار ميبينم\r\nگرد آئينهء ضمير جهان * گرد و زنگ و غبار ميبينم\r\nظلمت و ظلم ظالمان ديار * بىحد و بىشمار ميبينم\r\nغارت و قتل لشكر بسيار * در ميان و كنار ميبينم \r\n\r\n","description":"","footnote":"","page_name":" 3 ","page_number":31},
  {"content":"\r\n\r\n بس فرومايگان بىحاصل * عامل و خواندگار ميبينم\r\nمذهب و دين ضعيف مىيابم * مبتدع افتخار ميبينم\r\nقصه‌اى بس غريب ميشنوم * غصه‌اى در ديار ميبينم\r\nسكهء نو زنند بر رح زر * درهمش كم عيار ميبينم\r\n[ 3 ب 
  ] دوستان عزيز هرقومى * گشته غمخوار و خوار ميبينم\r\nهريك از حاكمان هفت اقليم * ديگرى را دوچار ميبينم\r\nترك و تاجيك را بهمديگر * خصمى و گيرودار ميبينم\r\nتاجر از دست دزد بىهمراه * مانده در رهگذار ميبينم\r\nبقعهء خير سخت گشته خراب * جاى جمعى شرار ميبينم\r\nاندكى امن اگر بود آن‌روز * در حد كوهسار ميبينم \r\nو ايضا در همان قصيده فرموده ، ايضا :\r\n غم مخور ز انكه من در اين تشويش * خرمى وصل يار ميبينم\r\nبعد از امسال و چند سال دگر * عالمى چون نگار ميبينم\r\nنايب مهدى آشكار شود * بلكه من آشكار ميبينم \r\nو به نظر دوربين و كشف يقين « ع » و « ز » و « دال » را به حساب شمسى اعتبار نموده‌اند . از هرصد سال شمسى سه سال كه بيست و شش سال شود بر صد قمرى اضافه فرموده كه صد و هفتاد و هشت شمسى بر نهصد و چهار قمرى قرار داده فرموده‌اند كه ، ايضا :\r\n چون زمستان پنجمين بگذشت * ششمش خوش بهار ميبينم \r\nيعنى پنج زمستان ، كه عبارت از چهار سال باشد ، چون از نهصد و چهار بگذرد نهصد و هشت شود ؛ و در نهصد و نه نايب مهدى آشكار گردد . ايضا :\r\n پادشاه تمام دانائى * سرورى [ 4 الف 
  ] باوقار ميبينم\r\nبندگان جناب حضرت او * سر بسر تاجدار ميبينم \r\n« نايب » هشت حرف است : « نون » ، و « الف » ، و « يا » ، و « با » ؛ و اين دويست\r\n\r\n","description":"","footnote":"","page_name":" 4 ","page_number":32},
  {"content":"\r\n\r\nو سى و يك مىشود . و عدد « اسمعيل هادى » دويست و سى و يك است ؛ پس محقق شد كه نايب حضرت قايم آل محمد اسمعيل هادى باشد ، كه در نهصد و نه خروج كرد ، و به يقين اين رمز همين رباعى آن حضرت كافى است كه ، رباعى :\r\n در نهصد و نه من دو قران ميبينم * و ز مهدى و دجال نشان ميبينم\r\nدين نوع دگر گردد و اسلام دگر * اين سر نهان است عيان ميبينم \r\nو نيز فرموده ، رباعى :\r\n اين هشت حروف نام آن شاه من است * آن شاه كه او مظهر اللّه من است\r\nمجموع دويست و سى و يك بشمارش * تا دريابى كه نام دلخواه من است \r\nبر اذكياء پوشيده نماند كه سالهاى بسيار معمورهء ربع مسكون بتخت تسلط و استيلاء ملوك طوايف و حكام مختلف درآمده استقرار و استمرار يافته بود ، و بواسطهء مخالفت و منازعت واليان و فرماندهان امصار و بلدان ، كه مستلزم فساد و تباهى احوال جهان است ، امن و استقامت از ممالك و امان و اطمينان از طريق راهها [ 4 ب 
  ] برخاسته ؛ بد كرداران بىطريق در شهرها خيره و مستولى گشته مزاج بنيهء عالم از منهج اعتدال به كلى انحراف يافته بود . چون ارادت قديم قادر حكيم تعلق پذيرفته بود به آنكه مزاج عالم بشريت تلخ و شيرين ، قهر و لطف اعليحضرت سپهر منزلت ، خورشيد شوكت ، قدر قدرت ، قضا صولت ، خلاصهء ملوك عالم ، زبدهء سلاطين بنى آدم ، ابو البقا سلطان شاه اسمعيل الموسوى الصفوى بهادر خان به حال اعتدال بازآيد ، لاجرم سابقهء عنايت ازلى آن حضرت را از ميان سعادتمندان دوران برگزيد و بتشريف گرامى « و آتيناه الملك » اختصاص بخشيد و در سنهء نهصد و نه داعيهء گيتىستانى و جهانبانى از ضمير خرده‌دان دوربين آن حضرت سر برزده بعون الهى در اندك زمان معظم ممالك ايران و توران و دياربكر و سواحل درياى عمان مسخر گردانيد ، و آن را از قبضهء تغلب و تصرف گردن‌كشان زمان استخلاص نموده جهان را بانواع عدل و احسان بياراست و سكهء دار الضرب پادشاهى در بلاد هفت اقليم مجرى گردانيده خطبهء اثنا عشريهء\r\n\r\n","description":"","footnote":"","page_name":" 5 ","page_number":33},
  {"content":"\r\n\r\nاماميه بر سر منبر نه پايهء [ 5 الف 
  ] افلاك خواند و اكثر خلايق روى زمين را بضرب شمشير ذو الفقار آثار بمتابعت دين مبين حضرات ائمهء معصومين درآورد ، شعر :\r\n گر نبودى ذو الفقار مرتضاى نامدار * كس نگفتى هيچ‌وقت اللّه اكبر آشكار \r\nبر دانشوران كشور شعور مستور نماند كه بسيارى از فضلاء عالىتبار و مورخين بلاغت‌شعار خوارق عادات و واردات احوال و اربعينات و سير و سلوك سفر و حضر كه در عرض يكصد و چهار سال كه حضرت ولايت منقبت ، كاشف اسرار ازلى ، شاه نور الدين نعمت اللّه ولى ، بر خواص و عوام هربلاد ظاهر گرديده در صفحات كتب مسطور گردانيده‌اند ، خصوصا مولانا صنع الله نعمت اللهى بعبارتى روشن رساله‌اى ترتيب داده ، مسود اوراق آن نسخهء شريفه را منظور نظر داشته مجملى از آن مفصل را باندك تغيير عبارتى در اين صحايف مرقوم ميسازد ، بمنه و كرمه .\r\nبدان اى عزيز كه مولد آن حضرت ولايت منقبت در مدينهء حلب بوده و مزار متبركهء اجداد عاليشانش در آن ديار مشهور است ، چنانچه خود فرموده ، شعر :\r\n نعمت اللّه نور دين دارد لقب * نور دين [ 5 ب 
  ] از نعمت اللّه مىطلب\r\nاز رسول اللّه نسب دارد تمام * خود كه دارد اينچنين ديگر نسب\r\nمدتى بودم مجاور در عراق * گرچه اصلم باشد از ملك عرب\r\nآب لطف او از آن ما بود * آتش قهرش از آن بو لهب\r\nمن مجاور حاليا در ملك فارس * جد من آسوده در شهر حلب \r\nمنقول است كه در ايام سه سالگى آن حضرت را كشف قبور حاصل بود و اين دو بيت مبنى بر يقين اين حال خود فرموده ، بيت :\r\n مرا علمى كه اندر سينه دادند * عجب علمى ولى درسى ندادند\r\nبسه حالى مرا گرديد معلوم * كه شيخ چله را درسى نهادند \r\nو وقتى كه سن شريفش به چهار سال و نيم رسيد شخصى شرح دندان كندن\r\n\r\n","description":"","footnote":"","page_name":" 6 ","page_number":34},
  {"content":"\r\n\r\nسيد التابعين اويس القرنى در موافقت دندان مبارك رسول خدا كه در غزاى تبوك از سنگ مخالفان آزار يافته در حضور والد بزرگوار ايشان مذكور ساخت . آن جناب حاضر بود ، بخاطر گذرانيد كه چون خدا و رسول او را به اين امر تكليف نفرمودند او چرا اين ستم بر خود پسنديد . [ 6 الف 
  ] در همان‌شب آن سلطان العاشقين در واقعهء آن نور طيبين و طاهرين آمده بلسان حال مضمون اين ابيات برايشان خواند ، شعر :\r\n كاى در درياى دين ، بحر صفا * من بعشق حضرت جد شما\r\nدر وفا سى و دو دندان طمع * كندم از دنيا و عقبى بىفزع\r\nعاشق صادق بعشق روى يار * گر كشد خود را ازو معذور دار \r\nمقدمهء علوم نزد سيد ركن الدين شيرازى تحصيل نموده ، و علوم بلاغت و علوم فقه و تفاسير و كلام از سيد شمس الدين خوارزمى و سيد شمس الدين مكى اخذ فرموده ، در مبادى احوال متن « فصوص الحكم » ، حسب الفرمودهء اين نظم با نظام ايشان كه ، نظم :\r\n نانوشته حرف ميخوانيم ما * اين كتاب نيك ميدانيم ما \r\nحفظ داشتند ، و تا هنگامى كه سن شريفش به بيست و چهار سالگى رسيد يك لحظه‌اى از سعى در مطالعه و مباحثهء علوم تغافل ننمود تا بر علوم چهار كتاب عالم گرديده طى منازل علوم رسميه فرمود و علوم معنويهء رياضيه بر ضمير منيرش منكشف گشته اين غزل فرمودند ، غزل :\r\n علم ام الكتاب حاصل ماست * لوح محفوظ حافظ دل ماست\r\nآنچه بحر محيط خوانندش * نزد ما آن سراب ساحل ماست\r\n[ 6 ب 
  ] آن حقيقت كه مشكل همه اوست * مشكل حل و حل مشكل ماست\r\nمنزلاتى كه ديده‌اى در راه * منزلى چند از منازل ماست\r\nاسم اعظم كه صورتش مائيم * جمع معنى هفت هيكل ماست\r\nعشق او قاتل است و ما مقتول * جان عالم فداى قاتل ماست \r\n\r\n","description":"","footnote":"","page_name":" 7 ","page_number":35},
  {"content":"\r\n\r\n نعمت اللّه بما شده و اصل * طلبش كن ز ما كه و اصل ماست \r\nو در طلب علوم معنويهء الهاميهء معرفت عشق مركب شوق در زير ران درآورده قدم تصديق در وادى سيروسلوك فقر و طريق تحقيق درويشى نهاده ، ذوق عالم نيستى بر نشأه حالش غالب گرديده ، لباس بىاساس ناس از تن بيرون كرد ، قطعه :\r\n دامن همت نيالوده به هستى دو كون * پشت پاى نيستى بر هستى عالم زده \r\nو هفده سال بلبس يك نمد بسر برد ، و اين غزل فرمودهء آن حضرت است كه گويا در بيان آن فرمود ، غزل :\r\n ما آينه در نمد كشيديم * دامن ز خودى به خود كشيديم\r\nپرگار صفت بگرد نقطه * خط بر سر نيك و بد كشيديم\r\nدردى است بكس نميتوان گفت * آن رنج كه از خرد كشيديم\r\nبوديم حباب و غرقه گشتيم * واحد بسوى احد كشيديم\r\nشادى روان نعمت اللّه * هردم جامى دو صد كشيديم . \r\nدرويش محمد مسكين چنين برشتهء نظم انتظام داده ، [ 7 الف 
  ] نظم :\r\n بشنو اكنون اى موالى على * پير سيد نعمت اللّه ولى\r\nمير محمد آفتاب منجلى * گشت از او آيينهء دل صيقلى\r\nپير آن سيد بود سيد حسين * شاه اخلاطى گزين عالمين\r\nسيد ابراهيم حلى پير اوست * آنكه در خاطر نبودش غير دوست\r\nپير او سيد محمد از نجف * گوهر درياى شاه من عرف\r\nپير او سيد على مكى است * آنكه واقف بود از بالا و پست\r\nسيد ابراهيم مدنى آن ولى * هست پير حضرت سيد على\r\nباز سيد قاسم آن شاه ز من * هست پير او و اصلش از يمن\r\nپير سيد قاسم از راه يقين * حضرت سيد مجسم شاه دين\r\nسيد ابراهيم خوارزمى دگر * هست پير آن ولى راهبر \r\n\r\n","description":"","footnote":"","page_name":" 8 ","page_number":36},
  {"content":"\r\n\r\n پير ابراهيم امام المتقين * موسى بن جعفر آن سلطان دين\r\nجعفر صادق كه پاك و طاهر است * گوهر بحر امامت باقر است\r\nباقر است ابن على بن الحسين * آنكه بر عباد معبود است زين\r\nشاه حسين بن على نور نبى * هست نقد بو الحسن يعنى على\r\nدمبدم الف تحيّات و سلام * بر روان جمله بادا و السلام \r\nو بعد از دوازده سال كه دست ارادت بدامان سيد محمد زده بود سيروار روى بر دشت و كوه و صحرا نهاده شعلهء آتش عشق حقيقى [ 7 ب 
  ] از دل عرفان پناهش شعله‌ور گشته برق صفت هرلحظه وادى طى ميفرمود تا بر قلهء كوه دماوند بر سر چاه گوگرد احمر رسيد كه قبل از آن و بعد از آن احدى بدان مكان نرسيده بود و دو اربعين - كه عبارت از هشتاد روز باشد - در فصل زمستان بعبادت پروردگار عالميان قيام نموده ، در هرشام ببرف افطار ميفرمود . و بعد از دو اربعين از قلهء آن كوه رفيع بپايان آمده متوجه جانب همدان شدند و در كوه الوند مدتها بعبادت و رياضت و داشتن اربعينات گذرانيدند ، و با رجال اللّه آن كوه صحبت ميداشتند . و بابا حاجى محمد صامت در آن كوه شرف خدمت آن مظهر اللّه دريافته ، وقتى چند در خادمى آن حضرت بسر برد .\r\nاتفاقا روزى آن سلطان سالكين از آن كوه به جائى ميرفتند و بابا حاجى محمد در خدمت بود ، در عرض راه به او گفتند كه : « اينجا بايست تا ما رفته بازآئيم . توقف نمود ، و حضرت كرامت منقبت به جائى كه اراده داشتند رفته ، بعد از چهل روز بازگشت بجانب بابا واقع شد ؛ و بابا را در همان منزل كه باز داشته بودند ايستاده يافتند . دست مرحمت بر پشت او زده به نظر عنايت نوازش فرمودند و گفتند ما را روزىچند [ 8 الف 
  ] حسب التقدير در اين كوه ساكن ميبايد بود ، شعر :\r\n دل ما در هواى الوند است * در سر زلف يار در بند است \r\nبعد از اين ملاقات شما با ما در ماهان كرمان روى خواهد داد و از نظر بابا غايب\r\n\r\n","description":"","footnote":"","page_name":" 9 ","page_number":37},
  {"content":"\r\n\r\nگرديده مدتى مديد در منازل كوه الوند بسربردند .\r\nو چون از صحبت رجال اللّه آنجا مقصودشان حاصل گشت عزيمت سفر نموده مدت سى سال طى منازل كرده تا گذر ايشان بر كرمان افتاد و در آستانهء ماهان رحل اقامت انداختند . بابا حاجى محمد صامت بشرف آستان‌بوسى مشرف گرديده خادمان آستانه را گفت عرض نمائيد كه غريب قوشى آمده و داعيهء شرف ملازمت دارد ، خادمان معروض داشته آن حضرت فرمود كه جاى قوش بر بالاى درخت مىباشد . چون بابا اين سخن از خدام شنيد متوجه قريهء فرميتن « 1 » ، قريب دروازهء كرمان گرديده بر بالاى درخت چنار عالى كه در مسجد جمعهء آن موضع سر بر فلك كشيده بود رفته بر زير شاخى قرار گرفت ؛ و اربعينى بسربرده هرشب افطار برگى از آن درخت نمود . و بعد از اربعين پائين آمده متوجه آستانهء ماهان شده خادمان بعرض رسانيدند كه بابا بازآمده . بابا بار يافت [ 8 ب 
  ] و اين غزل بگذرانيد ، غزل :\r\n مرغ دل در دام زلف دلبرى افتاد باز * عشق جانان جان ما بر باد خواهد داد باز\r\nروى دل بر درگه سلطان خود آورده‌ايم * آمده بر درگه شه بندهء آزاد باز\r\nزاهد خلوت‌نشين از خان‌ومان دل برگرفت * مجلس مستانه در كوى مغان بنهاد باز\r\nتوبه بشكستيم و ديگر در شراب افتاده‌ايم * هركه آمد سوى ما مانند ما افتاده باز\r\nآب چشم ما چو دجله ميرود هرسو دوان * شايد ار معمور سازد خطهء بغداد باز \r\n\r\n\r\n","description":"","footnote":"\r\n( 1 ) - اصل : متين .\r\n","page_name":" 10 ","page_number":38},
  {"content":"\r\n\r\n خوش گشادى از گشاد نعمت اللّه يافتيم * تا در ميخانه را بر روى ما بگشاد باز \r\nو آن حضرت منزل پاى چنار كه حالا بابا در آنجا آسوده است و به « بابا كلاه دراز » مشهور گشته به او حواله نمودند . شعر :\r\n هركه او بر سايهء فر هما مأوى گرفت * گرچه گنجشگى بود شهباز گردد عاقبت \r\nبر ضمير انور فضلاى سخنور و خاطر ازهر بلغاى هنرپرور در نقاب ارتياب مستور نماند كه در اول حال كه سلطان ولايت دستگاه از كوه الوند پائين آمده متوجه زيارت عتبات عاليات شده چون بحوالى حله رسيد در گذرگاهى كه هرچند به جهت لب‌تشنگان آن باديه چاه‌ها كنده به غير از آب شور قطره‌اى بكام ايشان نرسيده بود [ 9 الف 
  ] نزول نمود و چاهى حفر فرمود . بقدرت كاملهء ايزدى از آن چاه آبى ظاهر گرديد از شير خوشگوارتر و از شكر شيرين‌تر . تا الحال اهل باديه و زوار حضرت ائمهء معصومين و مترددين از آن منتفع ميگردند و به « چاه نعمت اللّه » مشهور گشته ، مصراع :\r\n سرچشمه‌اش ز بحر روان ولايت است \r\nو چون به ارض كربلا رسيد بشرف زيارت شاه شهدا مشرف شده شرايط طواف بتقديم رسانيد ؛ و در محل قتل‌گاه به آب ديده وضو ساخته به همان يك وضو چهل روز در چلهء تابستان بسر برده هرشب به خاك كربلاء معلى افطار نمود . بعد از اتمام اربعين متوجه بغداد شده شرف زيارت روضهء حضرت امام موسى كاظم عليه السلام حاصل نموده متوجه نجف اشرف گرديد . و بعد از وصول بدان روضهء عرش درجه شرف طواف دريافته مشام جان بنكهت خاك آستان ابو تراب منور و معطر ساخت و جبين اخلاص بر تراب عنبرسرشت آن درگاه سوده ، در مناقب حضرت غالب كل غالب ، مطلوب كل طالب ، على بن ابى طالب [ 9 ب 
  ] صلواة اللّه و سلامه عليه قصايد غرا برشتهء نظم انتظام فرموده و اين يك قصيده به جهت تبرك مرقوم گرديد .\r\n\r\n","description":"","footnote":"","page_name":" 11 ","page_number":39},
  {"content":"\r\n\r\nقصيده\r\n از نور روى اوست كه عالم منور است * حسنى چنين لطيف چه حاجت بزيور است\r\nسلطان چار بالش و هفت طاق و نه رواق * بر درگه رفيع جلالش چو چاكر است\r\nزوج بتول و باب امامين مرتضى است * سردار اولياء و وصى پيمبر است\r\nمسندنشين مجلس ملك ملايكه * در آرزوى مرتبه و جاه قنبر است\r\nهرماه ماه نو بجهان مژده ميدهد * يعنى فلك ز حلقه بگوشان حيدر است\r\nاسكندر است بندهء او از ميان جان * چوبك زدن درش به مثل شاه قيصر است\r\nگيسو گشاد و گشت معطر دماغ روح * رو را نمود عالم از آن‌رو منور است\r\nجودش وجود دارد بعالم از آن سبب * عالم بيمن جود وجودش مصور است\r\nخورشيد لمعه ايست ز نور ولايتش * گرچه لواى حضرت او ماه‌پيكر است\r\nهرقطره‌اى ز فيض محيط ولاى او * صد چشمهء حيات و دو صد حوض كوثر است\r\nنزديك ما خليفهء بر حق امام ماست * مجموع آسمان و زمينش مسخر است\r\nمداح اهل بيت و بنزديك شرع و عقل * دنيا و آخرت همه او را ميسر است \r\n\r\n","description":"","footnote":"","page_name":" 12 ","page_number":40},
  {"content":"\r\n\r\n هر مؤمنى كه لاف ولاى على زند * توقيع آل آل بنامش مقرر است\r\nبادست [ 10 الف 
  ] جود او چه بود كان مختصر * با همتش محيط سراى محقر است\r\nاو را بشر مخوان تو كه نور خداست او * او ديگر است و حالت او نيز ديگر است\r\nطبع لطيف ماست كه بحريست بىكران * هرحرف از اين سخن صدف پر ز گوهر است\r\nهربيت ازين قصيده كه گفتى بعشق و دل * ميخوان كه هريكى ز يكى خوب و خوشتر است\r\nسيد كه دوستدار رسول است و آل او * بر دشمنان دين محمد مظفر است \r\n\r\nدر بيان توجه آن مظهر آثار هدايت بجانب مكهء معظمهء مكرمه از راه مصر و نخست رفتن بسر چشمهء رود نيل و بعد از مراجعت مشرف شدن بطواف بيت الله الحرام و شرح واقعاتى كه روى نمود در آن ايام\r\nبر پيشگاه ضمير منير ارباب توفيق و حال روشن است كه هرموفق سعادتمند كه از براى رضاى خداى بىهمتا سبحانه و تعالى مرارت مهاجرت اوطان بر حلاوت مواصلت احبه و اخوان اختيار كرده مرتكب اخطار اسفار گردد ، و در راه نيكو بندگى و عبادت درگاه احديت - جل و علا - تلخى تعب و مشقت غربت را بكام همت كامياب عالىجناب شيرين ساخته در موافقت [ 10 ب 
  ] هول و خطر از بيم جان نينديشد « 1 » هرآينه غنايم فتوحات دنيوى و اخروى شامل احوال خير مآلش گردد ؛ بتخصيص كه قبلهء نيت از صفاء طويت افضل اعمال\r\n\r\n\r\n","description":"","footnote":"\r\n( 1 ) - اصل : نأنديشد\r\n","page_name":" 13 ","page_number":41},
  {"content":"\r\n\r\nواشق عبادات باشد بتبيين اين بيان صورت حال خير مآل آن سلطان سپهر كرامت و ماه آسمان ولايت تواند بود كه در آستانهء عليهء عرش درجه شاه اوليا احرام طواف بيت اللّه بر ميان جان بسته قدم مبارك در باديه و راه نهاد .\r\nو چون بحوالى بلاد مصر رسيد و رود نيل به نظر انورش درآمد عزيمت آن فرمود كه در سرچشمهء نيل غوطه خورند و غواصانه در طلب گوهر مقصود شناورى نمايند . لاجرم متوجه گرديده بمعموره برسيد ، و مجاوران آن موضع را دلتنگ و پريشان‌احوال يافت . سبب پرسيد . بعرض رسانيدند كه در حوالى ما بيشه‌ايست و در آن بيشه شيران مردم ربا جاى گرفته‌اند و مدتى است كه صيادانه مدار طعمهء خود را بر اهل اين ديار نهاده هرچند روز متفق بگرد شهر آمده و چند نفر را صيد كرده ببيشهء خود ميروند حضرت ولايت رتبت چون بر اين حال وقوف يافت به زبان ولايت ترجمان فرمود كه : بعد از اين دست تعدى شيران [ 11 الف 
  ] از گريبان اهالى اين ديار كوتاه خواهد بود و آن جماعت را وداع كرده روبراه آورد . و چون بحوالى بيشهء شيران رسيد شيرانى ديد كه اسد در آسمان از هيبتشان گام نتوانستى نهاد و ثور در كنار بام سپهر از نهيب پنجهء ايشان دم نيارستى زد . از روى غضب بجانبان نظر انداخت . همگى مانند گربه خود را برپاى آن حضرت انداخته سر بپيش افكندند . آن حضرت شيران را نوازش نموده فرمودند كه بعد از اين از شما ميبايد ستمى و ظلمى بر آدميانى كه در حوالى شمااند نرسد . شيران تابع فرمان آن صف‌آراى ميدان كرامت شده پس از آن متعرض احوال مجاوران آن حوالى نشدند . شعر :\r\n نه هرآدمىزاده از دد به است * دد از آدمى زادهء بد به است \r\nاهالى اين ديار از محنت آن بليه خلاصى يافته خانقاهى باسم آن‌جناب ساختند ، و از آن‌زمان تا حال هركه به منزل ايشان ميرسد و نام سيد نعمت اللّه بر زبان ميگذراند او را تعظيمات كرده رعايتها ميكنند .\r\nچون آن حضرت از آن بيشه گذشته بعد از چند روز بميان جمعى مردم\r\n\r\n","description":"","footnote":"","page_name":" 14 ","page_number":42},
  {"content":"\r\n\r\nصحرانشين رسيده [ 11 ب 
  ] احوال سرچشمهء رود نيل پرسيد ، در جواب گفتند كه بر ما ظاهر نيست . اين‌قدر دانيم كه از اين منزل بر بالا رهگذار آدميان نيست .\r\nهركه رفت باز نيامد و هركه رود باز نيايد . آن حضرت فرمود كه شما همت بداريد كه ما برحسب اشاره متوجه اين راه شده‌ايم و از همين راه بازگشت خواهيم كرد .\r\nو قدم توكل در راه گذاشته هرروز و هرشب بسيارى راه طى ميفرمود و صورتهاى عجيب [ ميديد 
  ] و صوتهاى موحش ميشنيد ، و بفرقهء دوال پايان و بطايفهء جنيان رسيده با هرطايفه و فرقه به زبان ايشان تكلم ميكرد و مشكلات هريك حل نموده از ايشان ميگذشت ، تا به جائى رسيد كه سرابستانهاى لطيف و مكانهاى شريف و درختان ميوه‌دار از شهد و شكر خوشتر و بوستانهاى روح‌پرور بود ؛ و بلبلان خوش - آواز و قمريان نغمه‌ساز و طوطيان شكرخوار و تذروان خوش‌نوا بصداهاى خوش در ذكر خالق ديان بودند ؛ و اهالى آن‌منزل بتكلمهاى موزون متكلم گشته مضمون اين نوا بأدا ميرسانيدند ، شعر :\r\n آمدى وز مقدمت دل را نواى ديگر است * خيرمقدم شاه درويشان صفاى ديگر است \r\nو آن حضرت چند روز با مجاوران آن‌مكان بهشت‌نشان [ 12 الف 
  ] صحبت داشته يك روز گوشه‌اى اختيار نمود و سر در جيب تفكر فروبرد و بر صنع صانع اشياء حيران و نگران بود كه لشكر خواب در سواد ديدهء بيدارش درآمده در عالم خواب جد بزرگوار خود حضرت اسد اللّه الغالب على بن ابى طالب را بر بالين خود حاضر يافته سلام كرد . و آن حضرت با رفعت جواب سلام باز داده ، فرمود اى فرزند ! هيچ ميدانى اين چه مكان است و تو چه مدعا دارى ! عرض نمود كه آرزومندم كه لطف بىغايت و كرم بىنهايت شامل حال اين ذرهء حقير گشته مرا از سرچشمهء رود نيل آگاهى بخشيد . حضرت شاه ولايت منقبت فرمود كه جويبار بهشت عنبرسرشت سرچشمهء اين رودبار است ، و اين رود از جداول چهار جوى بهشت جدا ميگردد و بر سرزمين اين منزل فرود مىآيد ، و چون از اين مكان روانه\r\n\r\n","description":"","footnote":"","page_name":" 15 ","page_number":43},
  {"content":"\r\n\r\nميگردد جداول و جويبار روى زمين مجموع از اين جويبار سيراب ميگردند .\r\nآنگاه فرمودند كه اى فرزند ! پاى بر پشت پاى ما گذار و ديده برهم نه .\r\nچون چنين كرد بعد از لحظه‌اى فرمود كه ديده بگشا و ببين آنچه جوياى آن بودى . همين كه چشم باز كرد [ 12 ب 
  ] خود را بر كنار آن جويبار مقصود يافت .\r\nشكر معبود حقيقى بجاى آورده از ساقى حوض كوثر التماس مجاورت آن‌منزل نمود . آن حضرت فرمود كه هنوز ترا وقت بودن در اين مقام نرسيده . وقتى كه آنچه از تو بظهور ميبايدش رسيد بظهور رسد ، جاى تو اينجا خواهد بود . بيت :\r\n نعمت اللّه رسيد تا جائى * كه بجز جان اوليا نرسد \r\nالحال ترا به همان منزل كه عزيمت اينجا نموده متوجه [ اى 
  ] بايد شد . و دورى راه به سيد نزديك گردانيده غايب گرديدند . شعر :\r\n آنكه بنمود رخ و از نظرم غايب شد * برسان بار دگر بارخدايا بمنش \r\nو حضرت شاه نور الدين نعمت اللّه بىتعب و مشقتى راهى كه بمدتها طى نموده بود اندك وقتى قطع كرده به محلى كه عزيمت آن سفر نموده بود رسيد .\r\nو صحرانشينان را ديده و عده‌اى كه كرده بود وفا نموده از ايشان درگذشت .\r\nنقلى است صحيح كه هم در كنار رود نيل حضرت ولايت منقبت را با سيد حسين اخلاطى اتفاق صحبت افتاد . كيفيت آن بر سبيل اجمال آنكه در آن ايام در درياى ابرار ، شاه قاسم انوار ، و جناب خواجه صاين الدبن تركه ، [ 13 الف 
  ] و اشرف العلماء و افضل الفضلاء مولانا شرف الدين على يزدى ، و پير تاج گيل با آن حضرت رفيق طريق بودند . چون بحوالى منزل سيد حسين اخلاطى رسيدند او مخبر گشته خادمان را فرمود تا حضرات را در صفه‌اى كه نزديك بخلوتش بود جلوس نمودند . سيد حسين خوانى نقل قبل از ملاقات به جهت ايشان فرستاد .\r\nحضرت ولايت قباب بحضار گفت نقل به منزل ديگر اولى است . و برخاسته « 1 » با رفقاى اربعه به محل ديگر رفت . فى الحال سقف آن صفه فرود آمده همه در تعجب ماندند .\r\n\r\n\r\n","description":"","footnote":"\r\n( 1 ) - اصل : خواسته\r\n","page_name":" 16 ","page_number":44},
  {"content":"\r\n\r\nبعد از آن سيد حسين از خلوت بيرون آمده اول به آن حضرت معانقه نموده پس از آن ياران را دريافت . و همگى جلوس نموده سيد حسين به حضرت كرامت مرتبت گفت نعمت اللّه ميخواهيم از حالات شما مستفيض شويم .\r\nآن حضرت فرمود كه شما ! شما ! سيد حسين از علوم غريبه مثل كيميا و ليميا و سيميا رمزى بر ايشان ظاهر كرد . حضرت شاه به سيد حسين گفت [ 13 ب 
  ] كه كيمياى مدعاى ما فقر محمدى است ، شعر :\r\n جان ميدهند بهر جوى سيم اغنيا * آگه نيند از عمل كيمياى فقر \r\nو همان يك صحبت و يك مجلس اتفاق افتاد و روز ديگر شاه ياران را وداع نموده متوجه كعبهء معظمه شد . و بعد از قطع چند منزل حقه‌اى سربسته و مهر نموده بدست درويشى داده به خدمت سيد حسين فرستاد . سيد حسين چون سر حقه گشود قدرى پنبه و مقدارى آتش سوزنده در اندرون آن حقه يافت . تعجب نموده گفت دريغ كه صحبت نعمت اللّه را درنيافتيم .\r\nدرويشى كه حقهء مزبور به جهت سيد حسين ميبرد در راه بخاطر گذرانيد كه كاش حضرت سيد نعمت اللّه روزىچند در صحبت سيد حسين توقف ميفرمود ، تا ماها از عمل كيميا بهره‌ور گرديده از صعوبت فقر و فاقه خلاص ميگشتيم . چون به خدمت آن حضرت بازگشت بر ضمير منير حضرت ولايت منزلت آنچه بخاطر درويش رسيده بود هويدا گرديده [ 14 الف 
  ] سنگ پاره‌اى از زمين برداشته پيش درويش انداخت و فرمود كه اين سنگ را نزد جوهرى برده بپرس كه قيمت اين سنگ چند است ، و چون قيمت معلوم كنى از جوهرى گرفته بازآور .\r\nچون درويش آن سنگ را به نظر جوهرى برد ، جوهرى پارهء لعلى ديد كه در عمر خود مثل آن نديده بود . قيمت آن لعل را هزار درم كرد . درويش قيمت معلوم كرده و باز گرفته به خدمت حضرت شاه آورد . آن حضرت فرمود تا آن سنگ لعل شده را صلايه ساخته شربت نمود ، و هردرويشى را قطره‌اى چشانيدند و فرمود ، غزل :\r\n ما خاك راه را به نظر كيميا كنيم * صد درد را بگوشهء چشمى دوا كنيم \r\n\r\n","description":"","footnote":"","page_name":" 17 ","page_number":45},
  {"content":"\r\n\r\n در حبس صورتيم و چنين شاد و خرميم * بنگر كه در سراچهء معنى چها كنيم\r\nرندان لا ابالى و مستان سر خوشيم * هشيار را بمجلس خود كى رها كنيم\r\nموج محيط و گوهر درياى عزتيم * ما ميل دل به آب و گل آخر چرا كنيم\r\nدر ديده [ روى 
  ] ساقى و در دست جام مى * بارى بگو كه گوش بعاقل چرا كنيم\r\nما را نفس چو از دم عشق است لاجرم * بيگانه را بيك نفسى آشنا كنيم\r\nاز خود برآ و در صف اصحاب ما خرام * [ 14 ب 
  ] تا سيدانه روى دلت با خدا كنيم \r\nو از آن‌منزل روانه شده متوجه مصر شدند . نقل است كه آن در درياى كرامت چون بمصر رسيد در مغاره‌اى كه اكنون به « مغارهء نعمت اللّه » مشهور است نزول نمود . و در آن مغاره مجذوبى بابا حاجى على نام ساكن بود و هميشه در پيش او آتش ميسوخت و از او حالات غريبه بسيار سر ميزد و خلايق مصر اعتقاد عظيم به او داشتند . آن حضرت بعد از آنكه آن درويش را دريافت از خود غايب گرديده متوجه حال او شد . چون از آن توجه بازآمد آن مجذوب را در روى افتاده و آتش او را خاكستر گرديده يافت . پس از زمانى مجذوب به هوش آمده مريد راه ارادت آن حضرت گرديد .\r\nو از آن مغاره بيرون رفته در منزل ديگر مجاور گرديد و در آن ايام بعرض آن سر خيل خاص و عام رسيد كه يكى از درويشان در اين مغاره بچهل مغز بادام اربعينى برآورده . آن حضرت پرسيد كه اربعين مردانه برآورده يا زنانه ؟ حضار مجلس گفتند كه اربعين زنانه كدام است و اربعين مردانه كدام ؟\r\n[ 15 الف 
  ] آن حضرت فرمود كه اربعين زنانه آن است كه به چند مغز بادام يا بجزوى قوت لا يموت بسر رسانيده باشند ، و اربعين مردانه آن است كه چهل روز هرروزه روزه دارند و هرشب وقت افطار يك گوسفند مع مصالح اكل نمايند ، و در وضويى كه در اول روز اربعين ساخته باشند به همان وضو تا روز چهلم اربعين اداى نماز فرض و سنت از ايشان فوت نشود . حضار در تعجب افتاده گفتند كه كسى باشد كه اين نوع اربعين باتمام رساند ؟ آن حضرت فى الحال از مجلس\r\n\r\n","description":"","footnote":"","page_name":" 18 ","page_number":46},
  {"content":"\r\n\r\nبرخاست « 1 » و بسم اللّه الرحمن الرحيم گفته تجديد وضو نمود و اربعينى بطريقى كه گفته بود ادا نمود . و چون از آن اربعين بيرون آمد خلايق مصر احرام دريافت ديدار ايشان بسته بدر آن مغاره حاضر شدند ، و آن حضرت دست برآورده فاتحه جهت ازدياد جمعيت خوانده فرمودند كه تجديد وضوئى خواهم كرد ، و از نظر آن جماعت غايب گرديد . مضمون اين نظم به گوش هوش اهالى مصر رسانيد ، شعر :\r\n نفخه آمد ، مر شما را ديد و رفت * هركرا ميخواست جان بخشيد و رفت \r\nو بعد از آنكه [ 15 ب 
  ] آن ارباب حال از آن مغاره غايب گرديد هميشه مريدان و درويشان ايشان در آنجا مجاور ميبودند و اهل مصر با آن درويشان مريدانه سلوك مينمودند . و در آخر شيخى و خادمى مغارهء مصر حسب الاشارهء آن حضرت به بابا حاجى لطف اللّه مرجوع گرديد ، و مشار اليه در آن مكان بتلقين ذكر و كسوت فقر بساكنان مصر و ساير بلاد قيام نموده چون مدت عمرش به يكصد و ده سال رسيد به ديگرى رجوع نموده خود مجاور گوشهء عدم گرديد .\r\nنقل است كه در آن هنگام كه حضرت سيادت و كرامت منقبت از مصر متوجه مكهء معظمه شده چون بگنبد ذات الارض رسيد در اندرون گنبد صحبت ايشان با چهل تنان اتفاق افتاد . در اثناى صحبت از آن چهل تن يك تن غايب شده و قدحى شربت در دست داشته هريك را از آن قدح جرعهء شربت ميرسانيد و سر نعلين بر عضوى از اعضاى او ميزد . چون نوبت به آن حضرت رسيد ايشان را جرعهء شربت داد و گفت اى نعمت اللّه ، اين نعلين بر كسى مىخورد كه قدم او [ 16 الف 
  ] از تعلق دنيا منقطع شده باشد . برحسب تقدير الهى خليل اللّه را از دامن تو برميبايد خاست « 2 » . هرگاه از دامن تو برميخيزد نوبت نوازش اين نعلين به تو خواهد رسيد .\r\nو بعد از وداع از چهل تنان بقيهء راه كعبه طى فرموده بوصال كعبهء مقصود مشرف گرديد .\r\n\r\n\r\n","description":"","footnote":"\r\n( 1 ) - اصل : خواست .\r\n( 2 ) - اصل : خواست .\r\n","page_name":" 19 ","page_number":47},
  {"content":"\r\n\r\n\r\nگفتار در بيان رسيدن آن حضرت بمكهء معظمه و شرف طواف دريافتن و واقعاتى كه در آن حين و بعد از آن روى نمود\r\nبعد از تحمل رنجهاى گوناگون آن حضرت آن مسافت را بقدم توكل طى نموده بشرف روشنائى روز وصال كعبهء مراد رسيد و از زلال سرچشمهء زمزم مقصود سيراب گرديده از جام  « فِيهِ آياتٌ بَيِّناتٌ »  شراب ناب اسرار قربت و الفت  « وَ مَنْ دَخَلَهُ كانَ آمِناً »  دركشيد و لباس با اساس « نظر الى الكعبة عبادة » در پوشيد و خرقهء هستى هردو كون از گردن بيرون كرده كه « الدنيا حرام على اهل الاخرة و الاخرة حرام على اهل الدنيا » ، خليلانه رداى شوق بر دوش انداخته ، عالمانه از بين العلمين صفين عبور فرموده ، عارفانه [ 16 ب 
  ] بر عرفات معرفت برآمده ، صوفيانه بصفاى دل و مروه عزيمت نمود و دست بر حلقهء توكل زد . و چون شرايط طواف بتقديم رسانيد صحبت ايشان با شيخ عبد اللّه يافعى اتفاق افتاد .\r\nو چون بصحبت پر فيض شيخ عبد اللّه رسيد او را مشغول بارشاد طالبان يافت ، لحظه‌اى توقف نموده استماع سخنان جان بخشش كرد ؛ و از مضمون كلام با نظامش بر كيفيت احوالش اطلاع يافته مجال بيرون شدن از صحبت شريفش مصلحت ندانسته دست در دامن صحبتش زده فرمود كه در ايام سيرو سلوك بعد از ملاقات صحبت سيد محمد آفتابى چون شيخ عبد اللّه يافعى نديدم .\r\nهرجا احوال اهل حالى معلوم نموديم او را چون قطره و خود را دريا يافتيم ؛ چون بصحبت شيخ المحققين شيخ عبد اللّه يافعى رسيديم او را چون دريا و خود را مانند قطره ديديم . بعد از چند مجلس كه با يكديگر صحبت داشتند روزى شيخ عبد اللّه كتابى بر دست گرفته روى بجانب آن صف‌آراى ميدان طريقت كرده گفت اى مخدومزاده ، اين كتاب حديثى است [ 17 الف 
  ] كه از جد شما ميدانند و بعضى « موضوعى » است جمع آورده و در اين كتاب ضبط نموده‌ايم . برداريد و مطالعه نمائيد تا هرحديثى كه بشما برسد معلوم داشته باشيد كه صحيح است يا موضوعى است .\r\nو حضرت ولايت‌مرتبت مدت هفت سال در صحبت شيخ عبد اللّه يافعى مريدانه\r\n\r\n","description":"","footnote":"","page_name":" 20 ","page_number":48},
  {"content":"\r\n\r\nسلوك مينمود ، و وقتى چند شبانى گوسفندان شيخ هم ميفرمود ، مقابل هفت سال صحبت حضرت موسى در خدمت شعيب نبى ، على نبينا و عليه السلام ، شعر :\r\n شبان وادى ايمن گهى رسد بمراد * كه چند سال بجان خدمت شعيب كند \r\nو در مدت مصاحبت هفت حج با شيخ عبد اللّه كرد ، و به زبان ولايت ترجمان در آن اوقات اين ابيات نظم نمود ، نظم :\r\n شيخ ما بود در حرم محرم * قطب وقت و يگانهء عالم\r\nاز دمش مرده ميشدى زنده * نفسش همچو عيسى مريم\r\nبصفات قديم حق موصوف * هفت دريا بنزد او شبنم\r\nشرح اسماء بذوق خوش خوانده * عارف اسم اعظم آن اعظم\r\nبود سلطان اولياى جهان * روح قدسى و را شده همدم\r\n[ 17 ب 
  ] سينه‌اش بود مخزن اسرار * در دلش بود گنج حق مدغم\r\nنعمت اللّه مريد حضرت اوست * شيخ عبد اللّه است آن فافهم \r\n\r\nذكر توجه حضرت كرامت و ولايت دستگاه از مكهء معظمه بجانب سمرقند و بيان بعضى خوارق عادات آن‌جناب\r\nبر ضماير فطنت مآثر اهل دانش و بينش و خواطر خيرت مآثر واقفان كارخانهء آفرينش مخفى و مستتر نماند كه چون مدت هفت سال حضرت شاه نور الدين نعمت اللّه در مكهء معظمه با شيخ عبد اللّه يافعى ، چنان كه سبق ذكر يافت ، صحبت داشت آن‌جناب را وداع نموده با توشهء توكل قدم در وادى نهاد ، و بعد از طى منازل و مراحل دار السلطنهء سمرقند را از يمن اقدام ميمنت انجام رشك روضهء رضوان ساخت . و چون خبر ورود آن مهر سپهر كرامت به حضرت خاقان صاحب‌قران گيتىستان اميركبير جهانگير امير تيمور پادشاه انار اللّه برهانه رسيد از مخصوصان بارگاه جاه و جلال يكى را به خدمت آن حضرت فرستاده پيغام داد كه شما تشريف شريف بجانب ما ارزانى ميفرمائيد [ 18 الف 
  ] يا ما را بر سبيل زيارت بدريافت خدمت شما ميبايد رسيد ؟ آن حضرت در جواب پيغام\r\n\r\n","description":"","footnote":"","page_name":" 21 ","page_number":49},
  {"content":"\r\n\r\nفرمود كه ما و شما را برحسب حديث حضرت نبوى عمل ميبايد نمود . و ديگر فرمود رحمت بر آن اميرى كه درويشى را پرسه نمايد . باقى اختيار با شماست . چون فرستاده مراجعت كرده جواب آن‌جناب را به خدمت خاقان جهان رسانيد آن پادشاه سرافراز عزيمت دريافت صحبت حضرت كرامت منزلت نمود . و بعد از شرف مجالست به منزل همايون مراجعت نموده روز ديگر ترتيب ضيافت فرمود و خواص ارباب فضل و كمال را حاضر گردانيده آن حضرت را به آن ضيافت تكليف نمود . آن حضرت فرمود ، شعر :\r\n نعمت اللّه را اگر خواهى كه مهمانى كنى * سفره‌اى گرد جهان سر تا بسر بايد كشيد\r\nور به قدر همتش سازى سراى مختصر * چار ديوارى بهفت اقليم در بايد كشيد \r\nو بمجلس پادشاهى تشريف برده پادشاه عاليجاه در اعزاز و احترام آن حضرت دقيقه‌اى فروگذاشت نكرد . و چون به منزل خود مراجعت كرد ، روزىچند با اهل سمرقند صحبت داشته [ 18 ب 
  ] از كثرت خلايق دلگير گرديده ، ميل سير كوهستان سمرقند فرمود . و گذرش بر كوه مالك داد واقع شده در چلهء زمستان كه هيچ شيرى را در منازل آن كوه پرخطر ياراى گذر نبود اربعينى داشت و هر شب ببرف افطار فرمود .\r\nو بر ضماير مرآت نظاير ديده‌وران دوربين و رازداران مكامن فريقين كه غيب‌نمايان استار الهام و پرده‌گشايان اسرار عناصراند مخفى و مستور نماند كه در همان كتاب تصنيف مولانا صنع اللّه نعمت اللهى مسطور است كه آن حضرت سه اربعين در آن زمستان در آن كوه داشته ، و مغاره‌اى در آن‌مكان ترتيب داده كه گنجايش جلوس چهل كس داشت . و تختى از قديم الايام در آن حوالى بود .\r\nبعد از اربعينات از روى جذبه پاى بر گوشهء آن تخت چنان زد كه چهار انگشت فرورفت ؛ و تاكنون نشان قدم آن حضرت در آن سنگ باقى است . و صاحب\r\n\r\n","description":"","footnote":"","page_name":" 22 ","page_number":50},
  {"content":"\r\n\r\nهمان نسخه مرقوم ساخته كه از درويشى صادق القول شنيدم كه در حوالى ملك خطا با جماعتى بقطعهء كوهى رسيديم كه چهل فرسخ [ 19 الف 
  ] بر چهار طرف آبادانى نبود ، و در آن كوه مغاره‌ئى بود كه به خط جلى بر در آن نوشته بود كه اين مغاره‌اى است كه سيد نعمت اللّه ولى در اينجا اربعينى داشته .\r\nبدان اى عزيز كه در آن اوقات كه آن صف‌آراى ميدان طريقت در كوه سمرقند بعبادت پروردگار بىمانند اشتغال داشت جمعى كثير از قوم مغول دست ارادت بدامن آن حضرت زده رسم مبايعت بجاى مىآوردند . اين خبر در اطراف و جوانب انتشار يافته بعضى از ارباب غرض حضرت خاقان صاحبقران را بر آن داشتند كه آن‌جناب را از بودن ممالك تركستان عذر خواهد تا بجاى ديگر تشريف برد . پادشاه عادل كس به خدمت شاه ايوان فقر فرستاده پيغام نمود كه هرچند بجانب شما اعتماد كلى هست اما مفسدان ما را به حال خود نخواهند گذاشت . اگر بولايت ديگر تشريف ببريد نيكوتر خواهد بود . چون اين پيغام به آن جناب رسيد اين غزل برشتهء نظم انتظام داد كه ، نظم :\r\n برو اى مير من بمال مناز * بيش ازين [ 19 ب 
  ] سيم روز بهم مگذار\r\nتا كى آزار خلق ميجوئى * مكن آزار ورنه بينى باز\r\nور خمارى و دردسر دارى * با من مست كى شوى دمساز\r\nسخنم ساقىاى است روح‌افزا * نفسم مطربيست خوش‌آواز\r\nملك من عالميست بىپايان * وان تو از خطاست تا شيراز\r\nمن بسلطان خويش مينازم * تو بتاج و سرير خود ميناز\r\nنعمت اللّه پير رندان است * گر مريدى به پير خود پرداز \r\nو از مكانى كه مجاور بود نقل نموده روى به راه آورد و در منزل خواجه زكرياى باغى فرود آمد . از اتفاقات در همان روز مزاج حضرت خاقانى از جادهء استقامت انحراف يافت و امراض مختلفه عارض ذات شريفش گشت . دانست كه سبب آن ترك ادبى است كه نسبت بخدام آن حضرت ولايت قباب واقع\r\n\r\n","description":"","footnote":"","page_name":" 23 ","page_number":51},
  {"content":"\r\n\r\nشده . هم در آن ايام با كمال ضعف و نقاهت متوجه حضور سلطان المحققين گشته ، بعد از دريافت زيارت رسم عذرخواهى بجاى آورد ، و از بركت و ميامن دعاى آن‌جناب صحت يافته به منزل همايون مراجعت فرمود . بيت :\r\n اوليا را هست قدرت از إله * [ 20 الف 
  ] تير جسته باز گرداند ز راه \r\nنقل است كه مدتها آن مهر سپهر سيادت و كرامت در منزل خواجه زكريا بسر برده اربعينات بجاى آورد و خوارق عادات بسيار بمردم هرديار ظاهر و هويدا گردانيد . از آن جمله جمعى از تجار در كشتى نشسته از درياى عمان بولايتى ميرفتند ، ناگاه سفينهء تمكن ايشان دريائى شده مشرف بر غرق شدن گرديد . همگى سكان دست نياز بدرگاه بىنياز برداشته از آن گرداب نجات خواستند . تير دعاى آن درماندگان بهدف اجابت رسيده ديدند كه شخصى در روى آب پيدا گرديده عنان كشتى ايشان را گرفته بساحل نجات رسانيد . اهل كشتى شكر الهى بتقديم رسانيده گفتند به حق خدائى كه ترا وسيلهء نجات ما گردانيد كه احوال خود بر ما عيان ساز و بگو كيستى و منزل كجا دارى و نامت چيست . آن حضرت فرمود كه لقب من نور الدين و نامم نعمت اللّه و منزلم در ديار سمرقند بخانهء خواجه زكرياى باغى . بعد از چند وقت آن جماعت در همان مكان و منزل خواجه زكريا به خدمت سر خيل اولياء رسيده اموال و اسباب [ 20 ب 
  ] بسيار بر سبيل نذر به نظر انور رسانيده ، جمعى در حلقهء مريدان انتظام يافته فرقه‌اى بديار خود رفتند . و آن حضرت از آن وجه در هفت فرسخى منزل خواجه زكريا خانقاه و باغى ساخته حاصل آن به جهت فقرا و درويشان تعيين فرمود و قريهء تبل عكه خريده وقف خانقاه نمود .\r\n\r\nذكر توجه آن حضرت بمشهد مقدس معلى و دريافت طواف آستان ملايك‌آشيان\r\n شهيد خاك خراسان امام طيب و طاهر * على موسى بن جعفر محمد باقر \r\n\r\n","description":"","footnote":"","page_name":" 24 ","page_number":52},
  {"content":"\r\n\r\nترجيع\r\n آنكه درگاه رفيعش دين و دولت را درست * سروران دهر را خاك درش تاج سرست\r\nگردى از خاك درش ملك و ملك را زيورست * آستان كبريايش آسمانى ديگرست\r\nپايهء قدرش ز هفتم چرخ گردون برترست * نردبان بام قصرش نه رواق اخضرست\r\nخاكروب درگه او قيصر و اسكند [ ر 
  ] ست * چرخ گردون پيش قدرش تودهء خاكسترست\r\nنور مهر و مه ز خورشيد جمالش انورست * مهر و مه از آن تفاخر بر كواكب درخورست\r\nذره‌اى مهرش ز ملك هردو عالم بهترست * قطره‌اى از جام فيضش زمزم است و كوثرست\r\nزاير درگاه او [ 21 الف 
  ] كار دو كونش چون زرست * مس جان را خاك راهش كيمياى احمرست\r\nمنكر ار باور ندارد مخلصان را ياورست * آن حديثى كز يقين فرمودهء پيغمبرست\r\nآنكه يك طوف حريمش هفت حج اكبرست * قبلهء هشتم على موسى رضا بن جعفرست \r\nو بعد از آنكه شرايط طواف بتقديم رسانيد يك اربعين بسر برده از آن مقام شريف متوجه شهر هرات شد ، و چون بدان خطه رسيد در محلهء سيد حسينى سادات نزول نمود . اما مدتى بود كه سيد حسينى وديعت حيات « 1 » را بقابض ارواح سپرده در منزهات جنات عدن سير ميفرمود ، و با اصحاب چنين وصيت كرده بود كه چون سيد نعمت اللّه نامى از سلسلهء سيادت در تاريخ هفتصد و نود هجرت\r\n\r\n\r\n","description":"","footnote":"\r\n( 1 ) - اصل : حيوت\r\n","page_name":" 25 ","page_number":53},
  {"content":"\r\n\r\nبه اين منزل رسد و صبيه‌زادهء ما را كه صبيهء سيد حمزهء دستار بندست بطلبد تسليم نمائيد ، كه آن امانتى است از آن‌جناب نزد ما . و در وقتى كه سن شريف آن حضرت به شصت سالگى رسيد و تاريخ هجرى هفتصد و نود بود در محلهء سيد حسينى در شهر هرات نزول فرمود ، و جمعى درويشان را فرستاده آن بلقيس اوج عصمت را [ 21 ب 
  ] خواستگارى نموده در عقد ازدواج درآورد . و روزىچند توقف فرموده باز ارادهء سفر نمود ، شعر :\r\n چون درآمد شاه در ملك هرات * خلق آنجا يافتند از نو حيات\r\nبد در آن شهر شريف خوب فال * مدت عمر عزيزش شصت سال \r\nبعد از وداع اهل حال و گوشه‌نشينان از هرات متوجه مرغاب شد و در آن موضع قريب يك سال توقف كرده باغى طرح انداخت .\r\nو از آنجا متوجه كوبنان كرمان گرديد . بعد از ورود بدان خطه مدت هفت سال اقامت فرمود . و در آنجا شاه برهان الدين خليل اللّه از كتم عدم قدم بعرصهء عالم نهاده جمال با كمال باهل عالم نمود ، و والد بزرگوارش اعنى شاهباز عالم لاهوت تاريخ تولد فرزند ارجمند را در اين قطعه بيان نمود ، قطعه :\r\n از قضاى خداى عز و جل * حى قيوم و قادر سبحان\r\nنيم ساعت گذشته بود از روز * روز آدينه در مه شعبان\r\nيازدهم بود ماه و وقت شريف * ماه در حوت و مهر در ميزان\r\nپنج و هفتاد و هفتصد از سال * رفته در كوبنان كه ناگاهان\r\nمير برهان الدين خليل اللّه * آمد « 1 » از غيب بنده را مهمان\r\n[ 22 الف 
  ] كسب او باد علم ربانى * حاصلش باد عمر جاويدان \r\nو اين غزل از جملهء اشعارى است كه در باب فرزند سعادتمند فرموده‌اند ، غزل :\r\n اى بنور روى تو روشن دو چشم جان من * اى خليل اللّه من فرزند من برهان من \r\n\r\n\r\n","description":"","footnote":"\r\n( 1 ) - اصل : آمده\r\n","page_name":" 26 ","page_number":54},
  {"content":"\r\n\r\n شمع بزم جان من از نور رويت روشن است * باد روشن دايما چشم و چراغ جان من\r\nدر نظر نقش خيال روى تو دارم مدام * اى دل و دلدار من اى جان و اى جانان من\r\nمجلس عشق است و من ميگويمت از جان دعا * گوش كن تا بشنوى اى مير سرمستان من\r\nمدت هفتاد سال از عمر من بگذشته است * حاصل عمرم توئى اى عمر جاويدان من\r\nبىرضاى من نبودى يك زمان در هيچ حال * يك سخن هرگز نفرمودى تو بىفرمان من\r\nيادگار نعمت اللّه قرة العين رسول * نور طه آل يس سايهء سلطان من \r\nو در كوبنان بسى درويشان از اطراف بلاد ايران به قصد ملازمت آن هادى اوج ملكوت آمده دست مريدى در دامن متابعتش زده حلقهء فرمانبردارى در گوش جان كشيدند . از آن جمله مولانا سعد الدين على و سيد نظام الدين احمد كه مدرس و فقيه شيراز بودند [ 22 ب 
  ] از شيراز به خدمت آن حضرت آمده التماس بيعت و تلقين ذكر نمودند . آن حضرت آيهء بيعت بر ايشان خواند و تلقين ذكر به اين كيفيت فرمود كه بايد ذاكران بهر دو زانو متوجه قبله نشينند و كف دست [ راست 
  ] بر روى ران راست و زانوى چپ نهاده باشند و به كف دست چپ ساق دست راست گرفته ذكر گويند و حركت از جانب قلب - كه طرف چپ است - بجانب راست كنند . همايل « لا » گفته شود و از جانب راست رجوع كنند . « إله » گفته شود و هم از جانب راست رجوع كنند و سر بالا آرند . « الا » گفته شود و سر زير آرند ميل بجانب راست تا بمحاذى « 1 » قلب رسد . « اللّه » گفته شود و در نفس هر چند توانند مكث « 2 » نمايند . قطعه :\r\n\r\n\r\n","description":"","footnote":"\r\n( 1 ) - اصل : محازى\r\n( 2 ) - اصل : مكس\r\n","page_name":" 27 ","page_number":55},
  {"content":"\r\n\r\n چون همه اوست غير او كس نيست * گفته‌ام لا إله الا اللّه\r\nلاجرم سيد وجود خودم * نعمت‌اللهم و ز خود آگاه \r\nو آن حضرت امير زين الدين على را گفتند كه جاى شما هند خواهد بود و محل سكناى امير نظام الدين احمد شيراز . و مآل هردو همان شد . شعر :\r\n اى درك تو دريافته نيات ضماير * يكسر به تو آن خفيهء باطن شده ظاهر \r\nو چون مدت مجاورت [ 23 الف 
  ] آن حضرت در كوبنان بهفت سال رسيد آنگاه متوجه دار العبادهء يزد شده سادات و قضات و اكابر و اهالى لوازم استقبال بجاى آورده طريقهء اخلاص و مريدى مرعى داشتند ، و پس از گذشتن چند روز آن حضرت بموضع تفت - كه نشانى از جنت است - تشريف داده طرح خانقاه مباركه انداخته و معماران و بنايان را به كار بازداشته سايهء وصول بفرق اهالى ابرقوه انداختند ، و در منزل بابا حاجى شيرازى نزول اجلال فرمودند .\r\nدر آن‌وقت موسم بهار بود ، و درخت سيبى در آن باغچه بود كه بهار و شكوفه نكرده بود . آن حضرت فرمود كه عجب است كه اين درخت شكوفه نكرده ! حاضران گفتند روزى اين درخت به بابا حاجى گفت بواسطهء سيب بسيار كه هرسال مىدهم هركه بسايهء [ من 
  ] مىآيد آسيبى به من مىرساند . بابا حاجى به او گفت كه ديگر سيب مياور و آسيب مكش . شعر :\r\n بيد بارى فارغ است از سنگ هر تر دامنى * سنگ نااهلان خورد شاخى كه دارد ميوه‌اى \r\nآن حضرت چون اين سخنان شنيد آن درخت را گفت كه اى درخت سيب ، شعر :\r\n [ 23 ب 
  ] هركجا سيبيست بىآسيب نيست * سيب بىآسيب از بستان ماست \r\nو درخت سيب را در بغل گرفته فرمود هرسال بار بده . فى الحال درخت بجوشش درآمده بهار كرد و چندان سيب آورد كه مردمان در تعجب ماندند .\r\nو مدتها آن درخت هرسال سيب مىآورد .\r\n\r\n","description":"","footnote":"","page_name":" 28 ","page_number":56},
  {"content":"\r\n\r\nو بعد از چند روز آن سلالهء دودمان رسالت در حوالى آسيا طرح باغى انداخته عمارتى نيكو در ميان ساخت و ازاره از كاشى كرده به خط جلى بر آن نقش فرمود كه « شفاء القلوب لقاء المحبوب » .\r\nو باز بموضع تفت بازگشت نموده چندان توقف فرمود تا عمارت خانقاه باتمام رسيد و خادم و فراش و غيره خدمه تعيين كرده باصل شهر يزد مراجعت نموده از راه بافق متوجه كوبنان شد .\r\nچون به منزل « چاه قادر » كه ما بين يزد و بافق است رسيد كاروانى ديد كه در آنجا رحل اقامت گسترده داعيهء حركت دارند ، و جمعى از قاطعان طريق كه در كمين بودند فرصت يافته در قافله تاختند ، و تمامى تجار و غيره را دست بسته متوجه آن‌جناب شدند تا آن حضرت را نيز بقيد درآورند . حضرت [ 24 الف 
  ] ولايت‌منقبت از روى غضب بجانب ايشان نگاه كرد ، حركت از دست و پاى دزدان بر طرف و دستهاى اهل قافله گشاده گشت . اهل قافله دزدان را بسته به خدمت آن حضرت آوردند . جناب كرامت دستگاه از روى مرحمت قاطعان طريق را نصيحت و ارشاد نموده از آن فعل قبيح توبه داد و بگشودن دستهاشان اشاره فرموده .\r\nاهل قافله بسلامت از آن منزل گذشته ، آن حضرت بقصبهء بافق تشريف فرمود و بعد از دريافت شرف زيارت حضرت امامزادهء واجب التعظيم و التكريم امامزاده عبد اللّه بر در مزار منور لحظه‌اى جلوس نمود . خدام آن آستان طبق خرما به خدمت آورده آن شجرهء بوستان سيادت پنج عدد خرما تناول كرده دانه‌ها را در دور خود بر زمين فروكرد . بقدرت كاملهء يزدانى پنج درخت خرما بطريق پنج انگشت نزديك به يكديگر سبز شده بارور گرديد . مؤلف همان رساله مرقوم ساخته كه تا زمان تأليف آن كتاب هرپنج درخت هرسال خرما مىكند ، و مسافر و مجاور به جهت شفاى امراض تناول نموده به اطراف بلاد مىبرند . و اللّه علم بحقيقة - الحال . شعر :\r\n از عمر گرامى چه تمتع بود او را * كز نخل محبت رطب عشق نخوردست \r\n\r\n","description":"","footnote":"","page_name":" 29 ","page_number":57},
  {"content":"\r\n\r\nو از قصبهء بافق بقريهء كوبنان تشريف داده فرمود ، شعر :\r\n اگر گنجى طلبكارى كه در ويرانه‌اى يا بى * بيا و نعمة اللّه را به شهر كوبنان بنگر \r\n\r\nذكر توجه آن حضرت بدار الامان كرمان و رفتن بقصبهء ماهان\r\nفروغ تفصيل اين حكايت از مطلع صفحات رسالهء ولايت مانند خورشيد تا بنده بر اين اوراق ميتابد كه حضرت ولايت منزلت با فرزند ارجمند شاهزاده برهان - الدين خليل اللّه و اهل بيت متوجه كرمان شد . و بمكاشفه دريافته بود كه كرمان زمين در احاطهء شيخ نور الدين خوارزمى است . درويشى را با تحفهء لايقه بنزد شيخ ارسال داشت . چون درويش بمجلس شيخ رسيد و تحفه گذرانيده مطلب شاه بيان نمود ، شيخ در دريافت مرتبهء آن‌جناب متغير گرديده بمكاشفه فرورفت ، و انتهاى سير آن حضرت را در آسمان چهارم يافت . فرمود دانستيم مدعاى ايشان چيست .\r\nآمده‌اند كه كرمان را از ما بازستانند . نعمت اللّه آفتاب رتبه‌اند و آفتاب را آسمان چهارم منزل است . مرا مضايقه با ايشان نيست . دعا رسانيده بگو كه ما كرمان را بشما گذاشتيم . شعر :\r\n بيا بيا كه مرا با تو نسبت جانيست * بيا بيا كه مرا با تو راز پنهانيست \r\nنقل است كه قبل از توجه آن جناب [ 25 الف 
  ] بكرمان درويشى از درويشان در واقعه ديد كه مجموع اولياء كرمان بر بالاى تلى كه در ميانهء آستانهء ماهان و لنگر قطب الدين اسلام است جمع آمده بودند و با يكديگر ميگفتند كه عنقريب آفتابى از برج نبوت و ولايت برآمده ، بر كرمان و توابع خصوصا اين سرزمين خواهد تافت . و ما همچون ستاره‌ها از پرتو آن نور محو خواهيم گشت . شعر :\r\n مه كسب نور از رخ خوب تو مىكند * گر نيست پرتوى ز رخت آفتاب ، چيست \r\nالقصه بعد از رسيدن جواب شيخ نور الدين خوارزمى به حضرت ولايت رتبت\r\n\r\n","description":"","footnote":"","page_name":" 30 ","page_number":58},
  {"content":"\r\n\r\nخطهء كرمان را بنور طلعت جهان‌آرا بياراست ، و نزول در حوالى بقعهء شيخ قطب - الدين داود فرموده هم در آن ايام خانهء عالى بر وسع همت خود در آن محل طرح انداخت و بعد از آنكه عمارات باتمام رسيد شاهزاده خليل اللّه و اهل بيت را از كوبنان طلب فرمود . و پس از چند وقت كه در اطراف كرمان سير ميفرمود گذر آن آفتاب اوج عرفان بسر آسياى ماهان افتاده پير زالى سعادت ديدار دريافته سفره‌اى نان و قدحى ماست [ 25 ب 
  ] نزد آن حضرت آورد و چندان اظهار اخلاص نمود كه آن درة التاج ولايت راغب ببودن ماهان گشت ، و در همان مكان طرح « خانقاه خيرآباد » و « باغ خلوت » و « باغ مشهد » انداخته ، در نهايت زودى باتمام رسانيد .\r\nو گاهى در كرمان و بعضى اوقات در ماهان بوده بعبادت خالق انس و جان قيام مينمود . صوفيان موصوف بصفات حميده و درويشان دردنوشان پروانه‌وار بر گرد شمع جمالش نقد جان نثار ميساختند . خواص و عوام هرديار از صغار و كبار خود را بآستان آن‌جناب ميرسانيدند . سرمستان جام وصال از مى معانى به اين مقال مترنم بودند ، غزل :\r\n در خرابات فنا جام بقا داريم ما * خوش بقاى جاودانى زين فنا داريم ما\r\nكشتهء عشق‌ايم و جان در كار جانان كرده‌ايم * اين حيات لايزالى خونبها داريم ما\r\nدر طريق عاشقى عمريست تا ره ميرويم * رهبرى چون نعمت اللّه رهنما داريم ما \r\n\r\nبيان رفتن آن حضرت بدار الملك شيراز و ذكر بعضى از واقعات\r\nدر رسالهء [ 26 الف 
  ] مولانا صنع اللّه نعمت اللهى تحرير يافته كه روزى حضرت ولايت منقبت از خلوت باغ ماهان بيرون آمده فرمود ، شعر :\r\n وقت آن آمد كه پروازى كنيم * وز كريمان عزم شيرازى كنيم \r\nو با بعضى از درويشان متوجه كرمان شده از آنجا عزيمت شيراز نمود\r\n\r\n","description":"","footnote":"","page_name":" 31 ","page_number":59},
  {"content":"\r\n\r\nو چون بسر « بند امير » رسيد رفيقان هريك از استحكام آن بند سخنى و دليلى ميگفتند .\r\nآن‌جناب از مقدمهء بنا نهادن و از ولايت امير مشكل‌گشا كه در آن بند بظهور رسيده بود خبر داده فرمود كه درويشان در زمان بستن بند خشتى بدست بنا داده‌اند .\r\nو بعد از طى مراحل چون بحوالى شيراز رسيد سادات عالىدرجات و علماى ذوى الاحترام و ساير خواص و عوام استقبال نموده حضرت سيد شريف نيز طريقهء استقبال بجاى آورده در وقت ملاقات سيد با حضرت شاه باران رحمت يزدانى ريزان بود . در حين معانقه سيد شريف فرمود نعمت اللّه در بر و رحمت اللّه بر سر . وقتى كه به تنگ اللّه اكبر رسيدند جناب ولايت قباب فرمود ، شعر :\r\n نعمت اللّه رهبر و شيرازيان [ 26 ب 
  ] همراه او * عارفانه بر سر اللّه اكبر ميرود \r\nپس از نزول چون روز جمعه در رسيد در مسجد جامع به جهت اداى نماز جمعه جمعى عظيم دست داده ، حافظ رازى كه صدر سلطان اسكندر والى شيراز و شاگرد سيد شريف بود فرمود تا سجادهء سيد شريف در دست راست حاكم كه امامت نماز ميكرد و سجادهء حضرت كرامت منزلت را بجانب چپ انداختند .\r\nخلايق بارادهء دست‌بوس و پاىبوس آن‌جناب متوجه استقبال شده هجوم مردمان به حدى رسيد كه نزديك بود كه سيد شريف در زير دست و پاى خلايق هلاك گردد .\r\nنظر سلطان اولياء بر سيد شريف افتاد . خود متوجه گشته و دست سيد را گرفته از ميان خلايق بيرون آورد . چون به مكان سجاده رسيدند سيد شريف سجادهء خود برچيده در عقب سجادهء آن‌جناب انداخته فرمود اگر نعمت اللّه دست شريف نميگرفت شريف در زير قدمهاى خلايق هلاك گرديده بود .\r\nراوى تذكره مرقوم نموده كه قريب سى هزار كس از خواص و عوام در شيراز [ 27 الف 
  ] دست بيعت بدست آن‌جناب دادند . در آن ايام درويش فخر الدين نامى كه در سلسلهء نقشبندى داخل بود و دست ارادت بدامن خواجه عبد اللّه امامى اصفهانى - كه رخصت ارشاد از سلسلهء نقشبندى داشت - زده بود سالها شده بود كه مشكلى\r\n\r\n","description":"","footnote":"","page_name":" 32 ","page_number":60},
  {"content":"\r\n\r\nدر خاطر داشت . اتفاقا بمجلس شاه نعمت اللّه رسيده فى الحال آن مشكل در نظر اول بر او حل گرديد . كسوت نقشبندى فرود آورده بكسوت شاه درآمد . و بعد از يك ماه با خواجه عبد اللّه امامى ملاقات نمود . خواجه عبد اللّه درويش را گفت كه گند غير از تو مىآيد ، نزديك ما ميا ! و متغير گرديده با خود قرار داد كه على الصباح بمجلس شاه رفته از مباحثهء علوم مبحثى در ميان مىآورم تا احوال من به او ظاهر گردد . و مسأله‌اى چند اختيار كرده چون روز ديگر شد بمجلس آن‌جناب حاضر گرديد . و در آن‌وقت حضرت حقايق پناه نكته‌اى از حقايق و معارف بيان ميفرمود . و قاعده آن بود كه هرگاه آن حضرت متكلم ميگشت ديگرى را ياراى سخن گفتن نبود . خواجه عبد اللّه امامى تحمل نكرد كه كلام آن‌جناب باتمام رسد [ 27 ب 
  ] ، كلمه‌اى از كلمات علوم آغاز كرد ، اما هرچند خواست كه بيان نمايد زبانش بسته گشته نتوانست . شرمنده و حيران مانده در مقام معذرت درآمده مريدى آن‌جناب اختيار نموده بشرف پوشيدن كسوت سرافراز گرديد ، و حضرت ولايت قباب متوجه او شده فرمود ، شعر :\r\n بىتكلف نعمت اللّه را بجوى * و ز خيال نقشبندان در گذر \r\nبالجمله حضرت شاه مخلصان شيراز را وداع فرموده متوجه كرمان شد و تا مدت بيست و پنج سال گاهى در شهر كرمان و گاهى در آستانهء ماهان بسر برده بارشاد طالبان التفات ميفرمود .\r\nمروى است كه حسب الالتماس مولانا سعد الدين محمد ، پدر مولانا جلال دوانى ، حضرت ولايت منقبت آب دهان مبارك در دهان مولانا جلال الدين دوانى انداخته لاجرم او را بر علما ترقى و تقدم روى نمود .\r\nدر مدت مجاورت ماهان وقتى بجانب كوه بيغان رفته سه روز توقف فرمود ، و خادمان در اين سه روز هروقت به جهت معلم شاهزاده خليل اللّه آش رشته ميبردند معلم را اين رباعى بخاطر رسيد اما ننوشت [ 28 الف 
  ] و به گوش احدى نرسانيد ،\r\n\r\n","description":"","footnote":"","page_name":" 33 ","page_number":61},
  {"content":"\r\n\r\nرباعى\r\n تا چند من اين خمير بسرشته خورم * وين آرد به آب اندر آغشته خورم\r\nيك بار چو بابزن كبابم ندهى * من شمع نيم كه روزوشب رشته خورم \r\nچون حضرت كرامت پناه از سير بازگشت بشاهزاده خليل اللّه گفتند كه معلم شما از شما گله نموده و مولانا را طلب كرده فرمود آن رباعى كه گفته‌اى بخوان . مولانا خواند و بانعام و خلعت و الطاف نوازش يافت .\r\nنقل است كه درويشى مؤذن در شيراز بانگ خفتن ميگفت ، و بعد از بانگ اين غزل كه از نتايج طبع شريف حضرت ولايت منقبت بود خواند ، غزل :\r\n غم مخور يارا كه غمخوارت منم * كاين جهان و آن جهان يارت منم\r\nدر سر بازار ملك كاينات * اول و آخر خريدارت منم\r\nرو به داروخانهء درد من آر * چون شفاى جان بيمارت منم\r\nگر بدوزخ ميكشندت خوش برو * چونكه در آتش نگهدارت منم\r\nور به جنّت ميروى بىما مرو * چون فروغ باغ و گلزارت منم\r\nچند روزى هركجا خواهى برو * بازگشت آخر كارت منم\r\n[ 28 ب 
  ] هاتفى از غيب ميداد اين ندا * نعمت اللها طلبكارت منم \r\nآن حضرت در ماهان استماع اين غزل كه درويش در شيراز ميخواند كرده خوشوقت گرديد ، و بر بعضى از درويشان اظهار نمود كه درويش ما در شيراز اين غزل ميخواند . در همان‌شب آن درويش در شيراز آن حضرت را در واقعه ديد كه آن حضرت او را تحسين فرمود . درويش از خواب بيدار شده از شيراز متوجه آستانهء ماهان گرديد ، و دست در دامن بيعت و مريدى آن حضرت زده بعد از رخصت بشيراز متوجه گرديد .\r\n\r\nگفتار در بيان احوال طالبان كه چون به خدمت آن حضرت ميرسيدند از جذب ولايت در نظر اول مجذوب ميگرديدند\r\nمن كلام آن حضرت ولايت منقبت ، غزل :\r\n\r\n","description":"","footnote":"","page_name":" 34 ","page_number":62},
  {"content":"\r\n\r\n اى عاشقان اى عاشقان من پير را برنا كنم * اى تشنگان اى تشنگان من قطره را دريا كنم\r\nاى طالبان اى طالبان كحال ملك حكمتم * من كور مادرزاد را در يك نظر بينا كنم\r\nگر نفس بد فعلى كند گوشش بمالم در نفس * ور عقل دردسر دهد حالى ورا رسوا كنم\r\nمن رند كوى حيرتم سرمست [ 29 الف 
  ] جام وحدتم * ز آن در خرابات آمدم تا ميكده يغما كنم\r\nپروانهء شمعش منم جمعيت جمعش منم * چون بلبل اندر گلستان از عشق او غوغا كنم\r\nآمد ندا از لامكان كاى سيد آخر زمان * پنهان شو از هردو جهان تا بر تو خود پيدا كنم \r\nنقل است كه بابا حاجى نظام الدين كيجى از جانب كيج و مكران با عساكر خود بجانب كرمان روان گرديد كه از حاكم كرمان لشكر گرفته از جماعتى كه از متابعت او بيرون رفته‌اند انتقام كشد . چون بحوالى ماهان رسيد حضرت شاه در « باغ چهارطاق » در خلوت انزوا بود . درويشى را بر در خلوت طلبيده فرمود كه بعضى سواران از راه آستانه مىآيند . برو بر سر راه و در ميان ايشان سوارى كه بر فلان اسب نشسته و فلان رنگ لباس پوشيده ، به او بگوى كه نعمت اللّه ترا ميطلبد . درويش رفته پيغام رسانيد . آن سوار باتفاق درويش بدر « باغ خلوت » آمده از اسب به زير آمد . آن حضرت از خلوت بيرون آمده آن سوار را تنگ در بغل گرفت . چون دست از او بازداشت سوار بىهوش گرديده آن حضرت باز باندرون خلوت فرمود ، و او سه روز و سه شب [ 29 ب 
  ] بىهوش و بىشعور بود . بعد از سه روز كه به هوش بازآمد سواران خود را طلبيد و لباس از بر بيرون كرده نزد ايشان انداخت و گفت هرچه از مال من در نزد هريك از شما هست بخشيدم و همگى سپاه\r\n\r\n","description":"","footnote":"","page_name":" 35 ","page_number":63},
  {"content":"\r\n\r\nخود را رخصت داد و خرقه از درويشى بعاريت گرفته در پوشيد و در خدمت آن حضرت مجاور گرديد . بعد از آن حضرت ولايت رتبت از خلوت بيرون آمده او را بشرف توبه و تلقين ذكر و پوشيدن تاج فقر سرافراز نمود ، و منصب خليفة الخلفائى سلسلهء خود را به او رجوع نمود .\r\nو ديگر بابا محمد بغدادى است كه از جملهء سلاطين بغداد بود . چون به خدمت آن حضرت رسيد از سلطنت درگذشت و رتبهء محرميت يافت و چنان مرتبه‌اى يافت كه روزى در خدمت حضرت شاه نشسته بود ، تاج خود از سر برداشته بر يك نيمهء سر نهاد . فى الحال طوفانى پديد آمده چنان كه حاضران در تعجب ماندند .\r\nحضرت شاه به او گفت كه تاج را درست بر سر گذار . چون تاج را درست بر سر نهاد آن طوفان بر طرف گشت .\r\nمولانا صنع اللّه نعمت اللهى آورده كه دوازده هزار سيد صحيح النسب بشرف بيعت [ 30 الف 
  ] آن حضرت رسيده‌اند ، و از شيخ و شاب هفت اقليم از احاطهء تعداد بيرون است . چنانچه بر زبان گوهر بيان آن حضرت گذشته ، شعر :\r\n نعمت اللهيم و در اقليم عالم مهروار * بر در و ديوار و بام خاص و عام افتاده‌ايم \r\nبر پيشگاه خاطر اصحاب مجد و معالى پوشيده نماند كه اگر كميت خوش‌خرام قلم پاى در دايرهء تفصيل مجموع احوال آن‌حضرت ولايت مرتبت گذارد هرآينه سخن بتطويل انجامد . لاجرم در اختصار كوشيده بر مقتضى كلمهء « خير الكلام ما قل و دل » عمل نموده بعضى از واقعات بعرض مىرساند كه در مدت بيست و پنج سال كه حضرت غوث درگاه اللّه شاه نور الدين نعمت اللّه در كرمان و ماهان تشريف داشتند و بر مسند ارشاد متمكن بودند هرروز قافله‌اى و هرشب زمره‌اى با لب خشك و ديدهء تر باميدوارى اين مضمون كه از كلام آن‌جناب است كه ، شعر :\r\n نامراد از در ما بازنگرديده كسى * در ميخانهء ما قبلهء حاجات بود \r\n\r\n","description":"","footnote":"","page_name":" 36 ","page_number":64},
  {"content":"\r\n\r\nبملازمت آن حضرت ميرسيدند . آن درياى جود و كرم نسبت بهركس انعامى و اكرامى و [ 30 ب 
  ] ارشادى ميفرمودند ، چنان كه خود فرموده ، شعر :\r\n بيا از نعمت اللّه جو نوائى را كه ميجوئى * كه كام دل از او يا بى ترا گر جست‌وجو باشد \r\nو فرقه‌اى مجاورت آستانه و خدمت اختيار نموده ، زمره‌اى بعد از برآمدن مقصود بديار خود ميرفتند و آن‌جناب اكثر اوقات در خلوت بعبادت مشغول بوده . در هرروز وقت چاشت و پيشين لحظه‌اى از خلوت جهت ارشاد طالبان بمجلس عام مىآمد ، اما احدى را ياراى آن نبود كه بىآنكه آن حضرت چيزى از او پرسد متكلم گردد . و كلام آن ولايت منزلت بتأنى و ستوده مشتمل بر حقايق و دقايق و مستشهدات از قرآن و حديث و كلام اكابر از نظم و نثر در غايت بلاغت و فصاحت ميبود و با تصانيف ديگران تفاوتى نداشت ، شعر :\r\n زبانى چو آتش بيانى چو آب * عيانى كه ميكرد رفع حجاب\r\nدل مرده جان يافتى از دمش * ز جان معتقد عالم و آدمش\r\nازو يك نظر در سلوك يقين * مقابل بدى با چهل اربعين \r\n[ 31 الف 
  ] خلايق هفت اقليم و طالبان اهل حال و احوال مستقيم آوازهء كرامات و خوارق عادات آن كاشف رموز  « وَ عَلَّمَ آدَمَ الْأَسْماءَ »  شنيده خود را بسعادت ديدار و خدمتش ميرسانيدند و از خرمن فيض و نعمت الطافش مستفيض ميگشتند و سلاطين آفاق و اكابر هرديار تحفهاى لايق و نذورات موافق به خدمت خدامش ميفرستادند . چنانچه وقتى از اوقات دوستان باخلاص كه در بلاد هندوستان بودند تحفها و نذرها به خدمت آن حضرت فرستادند . حاكم كرمان كه از جانب خاقان مغفور سلطان شاهرخ فرمانفرماى آنجا بود انديشه‌مند گشت كه اگر دست از تمغاى آن بردارد شايد پادشاه از او بازخواست كند ، و اگر از خادمان حضرت ولايت قباب طلب نمايد غبارى بخاطر آن حضرت خواهد رسيد . و تمغاى واقعى آن مبلغ هفتاد تومان كپكى ميشده . لاجرم حقيقت حال بعرض پادشاه جهان شاهرخ\r\n\r\n","description":"","footnote":"","page_name":" 37 ","page_number":65},
  {"content":"\r\n\r\nسلطان رسانيد ، خاقان مغفور متردد خاطر گشت كه آن وجه را بازيافت كند يا معاف دارد . [ 31 ب 
  ] در اين باب با مهد عليا گوهر شاد آغا - كه عاقلهء زمان و ملكهء جهان و حرم محترمش بود - قرعهء مشورت در ميان انداخت . مهد عليا فرمود كه اى پادشاه صاحب جاه ، از آن انديشه نماى كه تا دامن آخر زمان مردمان مذكور سازند كه سلاطين هند آن مقدار تحفه به جهت سيدى فرستاده بودند كه خاقان زمان از سر تمغاى آن نتوانست گذشت . چون پادشاه اين سخن شنيد فرمانى باسم حاكم كرمان فرستاد كه طلب تمغا ننمايند .\r\nو همچنين بعد ازين سلاطين هند ديگربار تحفه‌اى از سابق لايق‌تر و بىشمارتر به خدمت آن حضرت فرستادند . آورنده آن را در ميان رودخانهء ماهان برابر خانقاه گذاشت . چون حضرت شاه در خلوت بود احدى را ياراى آن نبود كه بعرض رساند . بعد از سه روز آن حضرت از خلوت بيرون آمده نظرش بر آنها افتاده احوال پرسيد . حقيقت عرض كردند و قيمت تحفها و ارمغان كه خراج اقليمى ميشد مذكور ساختند . حضرت ولايت منزلت فرمود تا آنها را [ 32 الف 
  ] سه حصه كردند موافق . و گفت يك حصه به حضرت خاقانى ميرزا شاهرخ دهيد كه لشكر او بسيار است - صرف لشكر نمايد ، و حصهء ديگر بخليل اللّه دهيد كه او جاه دوست ميدارد ، و حصهء سيوم صرف اخراجات آستانهء ماهان نمائيد . و يك ذرع كرباس بر روى بارها بود برداشته فرمود كه درويشان هم عرقى خشك كنند .\r\n\r\nذكر ارتحال و انتقال حضرت كاشف اسرار ازلى شاه نور الدين نعمت الله ولى از اين خاكدان بروضهء رضوان و مقام جاودان\r\nبر ضمير مهر تأثير طالبان مطالب اخبار عترت نبويه و خاطر آفتاب تنوير سالكان مسالك آثار عشيرت مصطفويه عليه و عليهم افضل الصلوات و التحية مختفى و محتجب نماند كه چون سن شريف آن حضرت بيكصد و چهار سال رسيد برحسب تقدير پادشاه قدير رحلت آن حضرت ولايت منقبت از خاكدان محنت برياض\r\n\r\n","description":"","footnote":"","page_name":" 38 ","page_number":66},
  {"content":"\r\n\r\nجنت نزديك گرديد . در روز دوشنبه - كه دوشنبه‌اى ديگر توجه بجانب  « جَنَّاتٍ تَجْرِي مِنْ تَحْتِهَا الْأَنْهارُ »  مينمود - طوطى طبع شكر [ 32 ب 
  ] فشانش بنظم اين ابيات لطافت اياب گويا گشت ، غزل :\r\n بسرا پردهء ميخانه روان خواهم شد * خوش خوشى معتكف كوى مغان خواهم شد\r\nبخرابات فنا رخت بقا خواهم برد * ترك خود كرده و بىنام‌ونشان خواهم شد\r\nما چو موجيم در اين بحر پديد آمده‌ايم * يك دمى همدم ما شو كه نهان خواهم شد\r\nنعمت اللّه چو خيالى كه تو بينى در خواب * ور چنين نيست در اين هفته چنان خواهم شد \r\nو دو سه روز پيش از وفات اين غزل فرمود ، غزل :\r\n عاقبت سيد ما سوى مغان خواهد شد * بسراپردهء ميخانه روان خواهد شد\r\nآفتابيست كه از مشرق جان ميتابد * گرچه از ديدهء احباب نهان خواهد شد\r\nعين ما آب حياتست و حبابش خوانند * زود بينند كه بىنام‌ونشان خواهد شد\r\nصحبت سيد سرمست غنيمت ميدان * كه در اين يك دو سه روز او ز جهان خواهد شد \r\nآنگاه آن سرور دودمان امامت ، خلفا و درويشان و مخلصان را طلب داشته منصب ولايت عهد و ارشاد طوايف عباد را بولد ارشد خود شاه خليل اللّه تفويض فرمود [ 33 الف 
  ] و گفت ما را بدرگاه حىّ قيوم ميبايد رفت . آنكه ما را غسل دهد از اوتاد ، و كسى كه بر ما نماز گزارد « 1 » از اقطاب خواهد بود . و چون دو روز\r\n\r\n\r\n","description":"","footnote":"\r\n( 1 ) - اصل : گذارد\r\n","page_name":" 39 ","page_number":67},
  {"content":"\r\n\r\nگذشت و روز پنجشنبه بيست و دويم شهر رجب المرجب سنهء اربع و ثلثين و ثمانمائه در رسيد كلمهء طيبهء شهادتين بر زبان عرفان بيان جارى ساخته طاير روح مقدسش بجانب حظاير انس پرواز نمود .\r\nاز وقوع اين حادثهء شامله نايرهء حزن و الم بر كانون درون اشراف بنىآدم تافت ، و از حدوث اين واقعهء كامله فزع اكبر در عالم اصغر سمت ظهور يافت .\r\nمريدان و خلفاى آن حضرت بجاى اشك خون‌دل از ديده گشودند . درويشان سلسله و اصحاب هدايه از غايت اندوه در خاك و خون ديدهء خود غلطان بودند .\r\nصعوبت آن مصيبت نه بمثابه‌اى بود كه زبان قلم بكيفيت تحرير آن تواند پرداخت ، و شدت اندوه آن تعزيت نه آن مرتبه داشت كه قلم دو زبان شرح آن را در اين اوراق مبين تواند ساخت .\r\n[ 33 ب 
  ] چون زمانى از رحلت آن حاوى كمالات انسانى گذشت بابا حاجى نظام الدين كيجى كه خليفة الخلفاى سلسلهء نعمت اللهيه بود و در آن‌وقت در اقليد توابع ابرقوه ميبود بطى ارض حاضر گرديده بوظايف آداب و سنن غسل آن حضرت قيام نمود . بعد از آن محفهء آن سرور را به مسجد جامع كرمان برده سادات و علما منتظر بودند كه آيا سعادت امامت [ و 
  ] پيش‌نمازى از كدام سعادتمند خواهد بود . ناگاه امير شمس الدين محمد ابراهيم بمى از بم آمده و با كسى متكلم نگرديده در پيش ايستاد و بر آن جنازهء مغفرت اندازه نماز گزارد « 1 » . آنگاه تابوت منور را به ماهان برده در خانقاه مقدسه كه حالا مطاف طواف اكابر آفاق است ، به خاك سپردند ، نظم :\r\n مشهد آل محمد روضهء رضوان بود * اينچنين خوش مشهدى ، در خطهء ماهان بود\r\nنعمت اللّه را زيارت كن كه تا يا بى مراد * ز آنكه قبرش قبلهء حاجات انس و جان بود \r\nاز غرايب واقعات آنكه مولود عاقبت محمود آن سر خيل [ 34 الف 
  ] ارباب\r\n\r\n\r\n","description":"","footnote":"\r\n( 1 ) - اصل : گذارد\r\n","page_name":" 40 ","page_number":68},
  {"content":"\r\n\r\nشهود در روز پنجشنبهء بيست و دويم شهر رجب المرجب سنهء ثلثين و سبعمايه اتفاق افتاده و بعد از آنكه صد و چهار سال در اين دار پرملال بسر برده در روز پنجشنبهء بيست و دويم شهر رجب المرجب سنهء اربع و ثلثين و ثمانمايه به سرابوستان جنان خراميد . هريك از دوستان و مريدان با اخلاص تاريخ وفات آن‌جناب را بنوعى يافته . يكى « بهشت منزل » ، و ديگرى « جنت الفردوس » ، و ديگرى « عارف باسرار وجود » ، و شاه تاج الدين حسن داعى چنين برشتهء نظم كشيده ، شعر :\r\n شاه عالم نعمت اللّه ولى سلطان جود * مقتداى انبيا و اوليا قطب وجود\r\nدر رجب شد جانب فردوس اعلى « 1 » روح او * سال تاريخش از آنرو « جنت الفردوس » بود \r\nو مولانا كمال الدين نصر اللّه بن مولانا خليل اللّه ابرقوهى چنين بر لوح بيان نگاشته ، شعر :\r\n آنكه اندر عالم توحيد و عرفان فرد بود * سيد سادات و قطب عالم و سلطان جود\r\nشاهباز عالم توحيد ، فخر اوليا * مظهر نور تجلى خداوند ودود\r\n[ 34 ب 
  ] هادى خلق خدا در وادى فقر و فنا * معدن علم حقايق ، منبع كشف و شهود\r\nشاه عالم نعمت اللّه ولى نقد على * نور دين حق ، به روح او ز حق بادا درود\r\nآنكه همچون او كسى عارف باسرار وجود * در زمان او و پيش از او و بعد از او نبود\r\nدر رجب شد جانب دار البقاء از اين سرا * سال تاريخش شده « عارف باسرار الوجود » \r\n\r\n\r\n","description":"","footnote":"\r\n( 1 ) - اصل : اعلا\r\n","page_name":" 41 ","page_number":69},
  {"content":"\r\n\r\nبر ضماير هوشمندان آگاه و باريك‌بينان عالم انتباه پوشيده و پنهان نخواهد بود كه افاضل مورخين در مؤلفات صحت قرين بسيارى از خوارق عادات آن نير سپهر سعادت و سرورى را مرقوم و مسطور گردانيده بمسامع دورونزديك رسانيده‌اند . مسود اين صحايف بعضى از آنها را در مقام خود تحرير نموده حالا به همين دو نقل كه يكى صاحب « مجالس المؤمنين » آورده و يكى ديگر مولانا صنع اللّه نعمت اللهى بيان كرده اكتفا مينمايد .\r\nبدان اى عزيز ، كه صاحب « مجالس المؤمنين » بر صفحهء بيان نگاشته كه در آن‌وقت كه دست عنايت ازلى ابواب ولايت لم يزلى بر روى روزگار سعادت آثار آن مظهر الطاف الهى برگشود خاقان مغفور سلطان شاهرخ [ 35 الف 
  ] كه پادشاه اكثر معمورهء جهان بود نسبت به آن حضرت در مقام امتحان درآمد ، زيرا كه بعرض او رسانيده بودند كه آن‌جناب فرموده ، نظم :\r\n گر شود خوان دو عالم مال مال * كى خورد مرد خدا الا حلال \r\nبنابرآن جناب ولايت‌مآب را تكليف به منزل خود به جهت ضيافت فرمود و خوانسالار را امر فرمود تا بره‌اى بعنف و تعدى از شخصى گرفته به جهت سيد طعامى ترتيب نماى . خوانسالار بره‌اى از عورتى عاجزه بظلم گرفته بمطبخ رسانيد و بعد از ورود آن سلطان كرامت و ولايت طعامى ترتيب داده . در وقت كشيدن شيلان سلطانى بمجلس حاضر ساخته آن‌جناب با پادشاه از طعامى كه از گوشت بره عاجزه بود تناول نمود . پادشاه از حضرت كرامت دستگاه سؤال كرد كه شما ميفرموديد كه نميخورم الا حلال ، و حال آنكه اين بره را بفرمودهء من از عاجزه‌اى گرفته‌اند و كيفيت را از اول تا انتها بيان نمود . سلطان طريقت فرمود بهتر از اين تحقيق بايد كرد . بفرمان سلطان [ 35 ب 
  ] ضعيفهء صاحب بره را حاضر ساختند و از او پرسيدند كه اين بره را كجا ميبردى و از كجا مىآوردى ؟ پيره - زن گفت كه من عورتىام بيوه و رمهء گوسفندى از شوهرم به من رسيده ، و پسرى دارم كه در اين هفته گوسفندى چند به سرخس برده بود . خبرهاى ملال‌انگيز در\r\n\r\n","description":"","footnote":"","page_name":" 42 ","page_number":70},
  {"content":"\r\n\r\nباب او ميشنيدم . در اين حال مذكور شد كه سيد نعمت اللّه از طرف كرمان به اين ملك آمده و ولى عهد است . بره‌اى نذر كردم كه اگر فرزندم بسلامت بيايد به خدمت سيد رسانم . اتفاقا فرزند من بسلامت آمد . خواستم بعهد خود وفا كنم . بره بر پشت گرفته ارادهء خدمت سيد كردم . خوانسالار پادشاه بظلم و ستم بره را از من گرفته ، چندانكه تضرع نمودم به جائى نرسيد . چون پادشاه سخنان او را شنيد دانست كه حق سبحانه و تعالى باطن اولياء را از حرام و شبه محفوظ ميدارد . عذر آن حضرت خواسته ديگر گرد امتحان نگرديد .\r\nنقل ثانى كه در رسالهء مولانا صنع اللّه نعمت اللهى مسطورست آن است كه در آن‌زمان كه كاشف اسرار ازلى شاه نور الدين نعمت اللّه ولى در ماهان بارشاد عباد اللّه [ 36 الف 
  ] اشتغال داشت و سلاطين آفاق و اكابر اطراف نذورات و هدايا به خدمت خادمانش ميفرستادند يكى از ناقصان آن اوان را بخاطر رسيد كه اين همه جواهر و طلاآلات و قماش نفيسه كه به جهت آن‌جناب از تمامى بلاد ايران و توران و هند و روم مىآيد البته در سركار او خزانه‌ها بهم رسيده باشد و نميتواند بود كه كسى با جمع چنين اسباب از آسيب آتش تصرف غرور نفس سالم تواند بود . آن حضرت بعلم ولايت ضمير او را دريافته آن‌شخص را طلب فرمود و قدرى پنبه و منقلى آتش طلب كرده در حضور او پنبه را در منقل آتش انداخت . اصلا حرارت آتش بر پنبه مؤثر نگرديد . آنگاه پنبه را از روى آتش سوزنده برداشته پيش آن ناقص عقل انداخت و فرمود ، رباعى :\r\n ما را چه از اين‌كه ناقصى بد گويد * عيبى كه بما نيست يكى صد گويد\r\nما آينه‌ايم و هركه در ما نگرد * هرنيك و بدى كه گويد از خود گويد \r\nبر راى اصحاب دانش پوشيده نماند كه اين مختصر گنجايش تمامى حالات و خوارق عادات [ 36 ب 
  ] آن سيد ستوده‌خصال ندارد . بنابرين قلم مشكين‌رقم\r\n\r\n","description":"","footnote":"","page_name":" 43 ","page_number":71},
  {"content":"\r\n\r\nدر تحرير آن خود را معاف و معذور داشته بذكر اولاد امجادش مبادرت مينمايد ، بمنه و كرمه .\r\n\r\nتزيين اين صحيفهء بلاغت‌آيين از تبيين مناقب مظهر لطف الله برهان الدين شاه خليل الله و اولاد كرامت‌نژادش\r\nآن حضرت پس از انتقال والد بزرگوار ببهشت برين در آن زاويهء عرش پيرايه بتمهيد بساط هدايت و ارشاد پرداخت و بر سجادهء تقوى و طهارت متمكن گشته لب‌تشنگان باديهء طلب را از چشمهء باطن فياض سيراب ساخت . چون فروغ انوار باطن فيض مواطنش بر صفحات احوال اهل سلوك تافت معتمدان آن خاندان كرامت غاشيهء ملازمت بر دوش كشيدند و گوش هوش را بحلقهء ارادتش زينت داده و دست اخلاص در دامن متابعتش زده بالتفات خاطر فيض مآثرش افتخار و مباهات ميكردند . و چون مدتى مديد آن شجرهء گلشن امامت و دين‌پرورى در قصبهء ماهان بارشاد طوايف انام پرداخت بنابر التماس [ 37 الف 
  ] خاقان مغفور ميرزا شاهرخ سلطان از قصبهء ماهان متوجه هرات كه دار السلطنهء آن پادشاه كامياب بود شده ، چون به مقصد نزديك رسيد ميرزا شاهرخ آن زبدهء خاندان شاه مردان را تعظيم و احترام تمام كرده لوازم حسن ارادت و صفاء عقيدت بتقديم رسانيد .\r\nمولانا صنع اللّه نعمت اللهى كرمانى در رسالهء خصوصيات آن‌جناب مذكور ساخته كه در آن هنگام كه شاه خليل اللّه در هرات ميبود بمجلس پادشاه ديندار تشريف ميبرد ، در محفه نشسته بدرگاه پادشاهى ميرفت و چون بمجلس داخل ميشد بر مسند زرنگار خاقانى جلوس ميفرمود . نايرهء حقد و حسد در كانون درون امير فيروز شاه كه از اعاظم امراى شاهرخى بود شعله‌ور گرديد . و در روزى كه آن سلالهء خاندان كرامت با خاقان صاحب حشمت بر يك مسند نشسته بود ، گفت كه مخدوما بر شما سه اعتراض وارد است : اول آنكه حضرت خاقانى شاهرخ سلطان پادشاه جهان است و تعظيم اولو الامر [ 37 ب 
  ] بر كافهء برايا واجب و لازم و شما\r\n\r\n","description":"","footnote":"","page_name":" 44 ","page_number":72},
  {"content":"\r\n\r\nبمحفه بر در بارگاه مىآئيد . دويم آنكه رعايت ادب پادشاهى ننموده در پهلوى آن حضرت مينشينيد . سيوم آنكه خراج رسد حق ديوانى از املاك كرمان بوكلاء پادشاه زمان نميدهيد . آن مظهر لطف و ارشاد چون اين سخنان استماع نمود در جواب فرمود كه شاهرخ سلطان از والد عاليشان خود عظيم القدرتر نيست . پدر من با محفه بر در بارگاه او ميرفت و نوبتى بر روى حضرت خاقان صاحب‌قران اين بيت خواند ، شعر :\r\n ملك من عالميست بىپايان * و آن تو از خطاست تا شيراز \r\nو من از پدر خود شنيدم كه فرمود حديث نبوى است كه هركرا دغدغهء آن شود كه فرزندان من در پيش او بايستند بتحقيق حرامزاده است . و من بيقين ميدانم كه شاهرخ سلطان حرامزاده نيست . اگر ترا دغدغه هست ما نميدانيم .\r\nو جهت خراج ، منازعت يزيد و جدم امام حسين بر سر همين بود . هرچه تو از من خراج ميطلبى من آن را به تو [ 39 الف 
  ] مسلم داشتم . برو و تصرف نماى ! شاهرخ سلطان از روى غضب متوجه امير فيروز شاه شده فرمود ترا به اين فضولى چه كار ، و عذرخواهى آن سلالهء مرتضوى كرد .\r\nو در همان رساله مبين است كه شاه خليل اللّه كرسى [ اى 
  ] كه چهار پاى آن از طلاى احمر بود و مجموع مرصع بدانه‌هاى قيمتى كرده بودند ، و تسبيحى صد دانه از لعل و ياقوت كه سلاطين هند جهت او فرستاده بودند با تحف و هداياى بسيار برسم تكلف به خدمت شاهرخى گذرانيد . و تا در هرات توقف داشت معز السلطنه بايسنغر ميرزا خلف ارشد شاهرخ ميرزا پيوسته اخلاص و ارادت بجاى مىآورد . چنانچه در مجلسى به جهت دست شستن آن حضرت بايسنغر ميرزا طشت و آفتابهء طلا خود بدست گرفته پيش آن‌جناب آمد . معاندان اين خبر بخاقان مغفور شاهرخ ميرزا رسانيدند . از شنيدن آن روى درهم كشيده ، شاه خليل اللّه بنور ولايت دريافته باتفاق بايسنغر ميرزا بمجلس پادشاه حاضر گرديده ، در برابر كدوى بسيار در درخت ديد . اشاره [ 39 ب 
  ] بپادشاه‌زاده كرد كه بفرمائيد تا از\r\n\r\n","description":"","footnote":"","page_name":" 45 ","page_number":73},
  {"content":"\r\n\r\nاين چمن كدوئى چيده بياورند . فىالفور كدوئى چيده حاضر كردند . شاه خليل اللّه كاردى طلبيده سر كدو برداشت و جامى طلب كرده از آبى كه از كدو بيرون آمده نوشيد ، و ديگرى پر كرده پيش پادشاه داشت . پادشاه حيران گرديده در گرفتن تأمل داشت . آن حضرت فرمود ، مصراع :\r\n صوفى نشود صافى تا در نكشد جامى \r\nو بدست پادشاه‌زاده ميرزا بايسنغر داده از مجلس برخاست . و بعد از چند روز شاهرخ ميرزا را وداع كرده متوجه كرمان گرديده ظلال افضال بر مفارق مهجوران شكسته‌بال مبسوط گردانيد .\r\nو بعد از گذشتن چندگاه قرة العين خود شاه شمس الدين محمد را نايب مناب فرموده رجوع رونق آستانهء منورهء ماهان به او كرده بنفس نفيس برفاقت دو خلف نامدار كامكار شاه محب الدين حبيب اللّه و شاه حبيب الدين محب اللّه متوجه هنددكن گرديد . و قبل از آن به چند سال شاه نور اللّه ولد آن حضرت [ 40 الف 
  ] بدكن رفته معزز و مكرم در آنجا ميبود . چون خبر قرب وصول آن حضرت بسلاطين دكن رسيد ابواب بهجت بر روى روزگار ايشان گشوده گشت .\r\nليكن بواسطهء هجوم كفره كه از اطراف ولايت هند جمع آمده بر سر ولايت و سخن آمده بودند باستقبال نتوانستند رفت . بعضى از اشراف و اكابر را در خدمت شاه نور اللّه باستقبال آن سلالهء ولايت فرستاده عرض درماندگى و اضطرار خود عرضه داشت كردند .\r\nشاه كرامت دستگاه چون اطلاع برين معنى يافت فيلى طلب كرده و محفه‌اى فرمود تا بر آن بسته بر آن نشست ، و در وقتى كه لشكر اسلام و سپاه كفر بازار گيرودار گرم كرده كار بر مسلمانان تنگ گرديده بود به عزم غزا كردن بلشكر كفار تاخت . كفرهء فجره را چون نظر بر آن عمارى افتاد لرزه بر اعضاشان گرفته حيران ماندند . جوگى در ميان ايشان بود كه علوم « 1 » غريبه و نجوم را نيكو ميدانست . فرياد بركشيده بمردم خود گفت شخصى كه بر آن فيل [ 40 ب 
  ] رتبهء عالى دارد شما را با او ياراى محاربه نيست . لشكر كفر چون\r\n\r\n\r\n","description":"","footnote":"\r\n( 1 ) - اصل : علم\r\n","page_name":" 46 ","page_number":74},
  {"content":"\r\n\r\nاين سخن از او شنيدند پشت بر معركهء جنگ كرده قرار بر فرار دادند . و جوگى نزديك محفه رفته رخصت رفتن بديار خود نمود .\r\nسلاطين دكن و اهالى آن ديار از دست سپاه كفر خلاصى يافته در دست و پاى آن‌جناب افتادند و منزلى عالى به جهت سكناى او و اولاد امجادش تعيين نموده صبح و شام رسم ملازمت بجاى آورده دقيقه‌اى از تعظيم و تكريم فروگذاشت نكردند و آن حضرت ولايت منقبت اعنى شاه خليل اللّه در دكن بارشاد خلايق اشتغال داشت تا آنگاه كه نداى  « يا أَيَّتُهَا النَّفْسُ الْمُطْمَئِنَّةُ »  را به گوش هوش شنيده متوجه رياض قدس گرديد و در خليليهء شهر دكن مدفون گشت .\r\nبر بينادلان آگاه پوشيده نماند كه مولانا صنع اللّه نعمت اللهى كه از جملهء مريدان باخلاص آن سلسلهء ولايت است آورده كه برهان الدين شاه خليل اللّه را چهار پسر نيك اختر بود كه پادشاه بىولد در زمان حيات « 1 » كاشف اسرار ازلى [ 41 الف 
  ] شاه نور الدين نعمت اللّه ولى به او - عطا فرموده بود .\r\nاول شاه نور اللّه و در وقتى كه او متولد گشت خدمه به نظر كيميا اثر جدش شاه نعمت اللّه برده آن حضرت فرمود خوش‌آمد شاه منبع آبادانى و معدن فيض اهل علم ، و غزلى در شأن او فرمود كه اين چند بيت از آن جمله است ، غزل :\r\n چشم ما روشن بنور اللّه ماست * همچو نور روى نور اللّه كجاست\r\nهست او سر خليل اللّه من * لاجرم سر حلقهء هردو سر است \r\nو شاه نور اللّه بجانب هند دكن رفته در آنجا بارشاد فرق عباد مشغولى داشت تا آنگاه كه علم عزيمت بجانب ديار عقبى برافراخت .\r\nدويم شاه شمس الدين و چون بوجود آمده او را به خدمت جد ما جدش آوردند . در باب او فرمود خوش‌آمد شاه خانه سوز و ماه مهرافروز ، مير خراباتيان ، پير مناجاتيان . و غزلى بنظم آورد كه اين دو بيت از آن است ، غزل :\r\n ديگران جانند و جانان شمس الدين * اين و آن چون بنده سلطان شمس الدين \r\n\r\n\r\n","description":"","footnote":"\r\n( 1 ) - اصل : حيوت\r\n","page_name":" 47 ","page_number":75},
  {"content":"\r\n\r\n چشم عالم [ 41 ب 
  ] روشنست از نور او * ديده‌ام روشن بجان شمس الدين \r\nو شاه شمس الدين چهل سال عمر يافت ، و او را سه پسر عالىمرتبه بود :\r\nشاه جلال الدين ، شاه بدر الدين ، شاه تقى الدين . و شاه تقى الدين را خداوند كريم دو خلف كرامت فرموده بود : سيد خليل اللّه و شاه شمس الدين . چنانچه بزرگى فرمود ، شعر :\r\n آنكه نامش نوربخش ماه بود * نام او سيد خليل اللّه بود\r\nآنكه خورشيد از جمالش جام داشت * شاه شمس الدين محمد نام داشت \r\nو فرزند سيوم شاه خليل اللّه شاه محب الدين حبيب اللّه بود ، و چون تولد يافت جدش فرمود « شاه السند و شهيد الهند » ، و چنانچه سابق گزارش « 1 » يافت در خدمت والد بزرگوار بجانب دكن رفته در آنجا وفات يافت .\r\nو خلف چهارم آن حضرت شاه حبيب الدين محب اللّه بود . در وقتى كه آن مولود خجسته مسعود از افق غيب جمال نموده به نظر كمال بين جدش بردند در بيان تاريخ مدت حياتش فرمود ، شعر :\r\n محب اللّه من اى نور ديده * خليل اللّه را مهمان رسيده\r\nبسى سال و بسى ماه و بسى روز * بماند او باخلاق حميده \r\nو مدت حيات آن‌جناب هفتاد و هشت سال و دو ماه و دوازده روز بوده ، و اين ولايتى است كه عقل دوربين در اين معنى [ 42 الف 
  ] حيران است . و چنانچه سمت ذكر يافت شاه حبيب الدين محب اللّه باتفاق والد غفران‌پناهش شاه برهان الدين خليل اللّه بجانب دكن رفته بعد از آنكه والدش از وحشت‌آباد عالم فانى بنزهت سراى جاودانى انتقال نموده در خليليهء دكن مدفون گرديد ، قايم - مقامى و احياى سلسلهء عليهء نعمت اللهيه به آن جناب مقرر گشت و در همان ولايت بتلقين سالكان طريق هدايت و ارشاد سرگشتگان سبيل غوايت اشتغال مينمود ، تا آنگاه كه عازم رياض رضوان گشته در خليليهء دكن بجنب مرقد منور والد\r\n\r\n\r\n","description":"","footnote":"\r\n( 1 ) - اصل : گذارش\r\n","page_name":" 48 ","page_number":76},
  {"content":"\r\n\r\nبزرگوار مدفون گرديد .\r\nبدان اى عزيز ، كه بخشندهء بىمنت و واهب المواهب بىضنت شاه حبيب الدين محب اللّه را هفتاد و سه فرزند از پسر و دختر كرامت فرموده بود .\r\nچهل و يك نفر از ذكور و اناث قبل از حد بلوغ بجوار مرحمت حى غفور پيوسته ، سى و دو نفر ديگر كه هفده پسر و پانزده دختر بوده باشد به حد كمال رسيدند ؛ و از جملهء پسران سعادتمند شاهزاده عبد اللّه [ 42 ب 
  ] و شاهزاده صفى اللّه از طرف هند بدار العبادهء يزد آمده در بقعهء مباركهء تفت بارشاد اهالى آنجا مشغولى داشتند . و همچنين شاه ظهير الدين على بعد از مدتى از هند بخطهء بهشت منزلهء يزد تشريف داده ديدهء محبان آن سلسلهء عليه بجمالش روشنائى يافت . و شاه نور اللّه قرة العين شاه ظهير الدين على از يزد بهند دكن رفته سلاطين آنجا مقدم او را عزيز و مغتنم داشته يكى از بنات خود را در عقد ازدواج او درآوردند . و شاه نور اللّه بعد از چند سال از دكن به يزد آمده بشرف صحبت حضرت ولايت مرتبت شاه نعيم الدين نعمت اللّه ثانى برادر خود رسيده به طرف حجاز و يثرب شتافت . و بعد از طواف ركن و مقام و زيارت روضهء مقدسهء حضرت خير الانام ببلاد هند دكن رفته پس از مدتى در آنجا رحلت نموده در مقبرهء خليليه مدفون گرديد .\r\nراقم حروف بعرض مسندنشينان ايوان كمال مىرساند كه در حين [ 43 الف 
  ] تحرير اين اوراق در شاهجهان‌آباد رحل اقامت گسترده چندانكه تفحص نمود بر ساير واقعات و تمامى حالات و اسامى اولاد شاه حبيب الدين « 1 » محب اللّه بن برهان الدين شاه خليل اللّه اطلاع نيافت . بنابرين به همين قدر كه از كتب اهل سير به نظر رسيد بر سبيل تيمن و تبرك در اين مقام ثبت افتاد . رجاء واثق و وثوق صادق كه ارباب دانش حمل بر غفلت كمينه نكرده از تقصير ندانند .\r\nاكنون وقت آن است كه كميت خوشخرام قلم را در ذكر احوال حضرت ارشاد پناهى عارف معارف الهى شاه نعيم الدين نعمت اللّه ثانى و باقى اولاد امجاد كاشف اسرار ازلى سيد نور الدين نعمت اللّه ولى بجولان درآمده مجملى از مفصل\r\n\r\n\r\n","description":"","footnote":"\r\n( 1 ) - اصل : محب الدين\r\n","page_name":" 49 ","page_number":77},
  {"content":"\r\n\r\nمرقوم سازد و از تطويل احتراز نموده شيوهء ستودهء ارباب تواريخ را پيشنهاد همت سازد تا راه حرف عيب‌جويان بسته گردد .\r\n\r\nذكر احوال حضرت معارف پناهى شاه نعيم الدين نعمت الله ثانى بر سبيل اجمال\r\nآن حضرت ولايت منزلت [ 43 ب 
  ] سرور اولاد امجاد كاشف اسرار ازلى شاه نور الدين نعمت اللّه ولى و مرجع اشراف طبقات انسانى بود . باطن خجسته ميامنش مهبط انوار ولايت و ارشاد و خاطر فرخنده اثرش مظهر آثار هدايت و اجتهاد . ذات فايض البركاتش باصناف فضايل و كمالات موصوف ، روزگار فرخنده آثارش باحياى سنن سنيهء آباء بزرگوار مصروف ، نظم :\r\n شاه ثانى سيد عالىتبار * نعمت اللّه ولى را يادگار\r\nمرتضاى ملكت امن‌وامان * ملتجاى پادشاهان زمان\r\nهم به ظاهر پادشاه ملك دين * هم بمعنى پير ارباب يقين \r\nدرگاه كرامت پناهش آرامگاه سلاطين و آستان ملايك آشيانش ملاذ خواقين ، قطعه :\r\n قطب عالم غوث اعظم آنكه هرروز آفتاب * بوسد از تعظيم خاك روضهء جان پرورش\r\nخازن جنت بزلف حور روبد هرصباح * گرد از رخسار شاهان چون نشيند بر درش \r\nچون صيت كرامت و آوازهء [ 44 الف 
  ] ولايت آن هادى سبيل ارشاد به اطراف جهان اشتهار يافت و شمه‌اى از آن بعرض پادشاه اخلاص‌آيين ميرزا جهانشاه كه فرمانفرماى آذربايجان و عراقين و فارس و كرمان بود رسيد داعيهء آن نمود كه دست اخلاص در دامن متابعت آن كاشف اسرار الهى زده صبيهء صلبيهء خود را كه درة التاج صدف شهريارى و زهرهء اوج شرف و نامدارى بود و خانم نام داشت در سلك ازدواج آن‌جناب انتظام دهد ، و از سرچشمهء باطن خجسته ميامنش استفاضهء\r\n\r\n","description":"","footnote":"","page_name":" 50 ","page_number":78},
  {"content":"\r\n\r\nزلال دولت و اقبال نموده ابواب فرح و شادمانى بر روى روزگار خود برگشايد .\r\nلاجرم مكاتبات مخالصت آيات با تحف و هدايا به يزد نزد آن حضرت فرستاده التماس اين ملتمس نمود . شاه نعيم الدين نعمت اللّه در جواب فرمانفرماى ايران نوشت كه ما را در اين ايام سفر حجاز و يثرب در پيش است و داعيهء گزاردن « 1 » حج اسلام و تقبيل عتبات عاليات اجداد عظام [ 44 ب 
  ] در خاطر ، انشاء اللّه تعالى بعد از دريافت اين توفيق اگر ارادهء ازلى تعلق گرفته باشد در آذربايجان ملاقات واقع گشته آنچه متضمن « 2 » خاطر عالى بوده باشد صورت خواهد يافت . و با طايفه‌اى از مخلصان و هواخواهان قدم در راه نهاده متوجه حرم محترم  « وَ مَنْ دَخَلَهُ كانَ آمِناً »  گرديد ، شعر :\r\n گران‌مايه شاه توكل نهاد * قدم در طريق توكل نهاد\r\nدل روشنش پر ز نور حضور * بيابان از آن ديده درياى نور \r\nپس از رسيدن به مقصد و اداى مناسك حج و دريافت شرف طواف روضهء مقدسهء نبويه عليه و آله تحف الصلاة و التحية عنان مراجعت از راه دياربكر و آذربايجان معطوف ساخته چون دار السلطنهء تبريز از يمن مقدم شريفش غيرت - افزاى گنبد گردون شد ميرزا جهانشاه بغايت مبتهج و مسرور گرديد ، و بحصول مقاصد صورى و معنوى اميدوار شده طريقهء حسن ارادت بجاى آورد [ 45 الف 
  ] و پس از گذشتن چند روز صبيهء خود را كه بلقيس اوج عزت و پرده‌نشين سرادق عفت بود در سلك ازدواج آن حضرت انتظام داد ، شعر :\r\n جهانشاه از كمال حسن اخلاص * فرستادش بخلوت‌خانهء خاص\r\nسمنبر دخترى صاحب‌جمالى * زليخاصورتى مريم‌خصالى \r\nو شاه ثانى با آن صاحبهء بلقيس مرتبه چندگاه در تبريز قرين اعزاز و احترام اوقات ميمنت انجام بگذرانيد . بعد از آن به مقتضاى حديث « حب الوطن من الايمان » متوجه خطهء يزد گشته كرّت ديگر ظلال افضال بر مفارق مهجوران شكسته‌بال مبسوط گردانيد .\r\n\r\n\r\n","description":"","footnote":"\r\n( 1 ) - اصل گذاردن\r\n( 2 ) - چاپ اوبن : متضمن حصول ارادهء خاطر مالى\r\n","page_name":" 51 ","page_number":79},
  {"content":"\r\n\r\nاز افواه رجال مسموع شده و در متون كتب مكتوب گشته كه در آن وقت كه آفتاب اقبال ابو النصر امير حسن بيك از مطلع اجلال طالع گرديده واقعهء كشته شدن ميرزا جهانشاه و انهدام سلسلهء آن عالى جاه در صحراى موش‌آباد بدست قدرت امير حسن بيك روى نمود و ماهچهء لواى جهانگشائى امير حسن بيك [ 45 ب 
  ] ببرج شرف رسيد و تمامى ممالك آذربايجان و فارس و عراق آن پادشاه نافذ فرمان را مسخر گرديد . اهل حسد و نفاق باتفاق بعرض خسرو آفاق رسانيدند كه دختر جهانشاه در خانهء شاه نعمت اللّه و نقود ابيض و احمر و جواهر و مرصع آلات جهانشاهى در تصرف آن‌جناب هدايت‌مآبى است . لاجرم امير حسن بيك آن مرشد اكابر آفاق را به شيراز طلبيده ظاهرا مراسم تعظيم و تكريم بجاى آورده باطنا در مقام تفحص و تجسس خزاين جهانشاه و انتزاع نمودن از يد تصرف شاه كرامت دستگاه مىبود . در آن اثنا روزى در مجلس اتفاق صحبت افتاده و چون وقت گزاردن « 1 » نماز واجبى در رسيد پادشاه رعايت ادب نموده رجوع امامت به فرزند شاه ولايت فرمود ، و خود با علما و صلحا طريقهء مأموميت بجاى آورد . در وقت تشهد امير حسن بيك بيهوش گشته بعد از ساعتى به هوش آمد [ 46 الف 
  ] و سر در قدم آن سلالهء دودمان رسالت گذاشته گفت در حين خواندن تشهد جمال با كمال جد بزرگوارت بنظرم درآمد كه از روى غضب با من فرمود كه ما سلطنت با تو مىتوانيم ديد و پادشاهى به تو مسلم داشتيم ، تو به جهت قليلى از مزخرفات دنيوى با فرزند ما در مقام مضايقه درآمده‌اى . از شنيدن اين كلام بى خود شدم و از گستاخى كه دربارهء خدام شما كرده‌ام پشيمان گشته در مقام معذرتم و آن حضرت را رخصت معاودت بدار العبادهء يزد داد .\r\nجناب كرامت پناهى قرين صحت و عافيت به وطن مألوف تشريف حضور ارزانى داشته بدستور استمرار همت عالىنهمت بر هدايت و ارشاد خلايق گماشت و بعد از مدتى از يزد بقصبهء ماهان رفته بلوازم امر دين‌پرورى قيام مينمود و باصناف طاعات و عبادات روزگار ميگذرانيد . تا در سنهء « 2 » از هاتف غيب [ 46 ب 
  ] نداى\r\n\r\n\r\n","description":"","footnote":"\r\n( 1 ) - اصل : گذاردن\r\n( 2 ) - در نسخه سفيدست\r\n","page_name":" 52 ","page_number":80},
  {"content":"\r\n\r\n « وَ اللَّهُ يَدْعُوا إِلى دارِ السَّلامِ »  شنوده از وحشت‌آباد عالم فانى بنزهت سراى جاودانى انتقال نمود .\r\nبر پيشگاه ضمير منير ارباب حال پرتو ظهور يافته خواهد بود كه اصحاب اخبار كرامت و خوارق عادات آن حضرت ولايت دستگاه را در متون كتب مرقوم خامهء گوهر نثار گردانيده‌اند . از جملهء آنها نقلى كه به صحت اقرب و حقير در حيدرآباد از « تاريخ قطب شاهى » مطالعه كرده بعرض مىرساند . تبيين اين مقال بر سبيل اجمال آن است كه نقاوة السادات صدر جهان در كتاب « مرغوب القلوب » آورده كه من از زبان پادشاه غازى اميرزاده سلطان قلى المشتهر به برار الملك شنيدم كه فرمود ما از اولاد امير قرا يوسف اقرباى نزديك امير جهانشاهيم .\r\nو موطن آباء و اجداد ما قريهء سعدآباد ولايت همدان بوده بعد از تسلط سلاطين آق‌قوينلو بر قوم قراقوينلو در سن طفوليت بمرافقت عمم ، اللّه قلى بيك ، بجانب هند دكن رفته بعد از ملاقات سلاطين آنجا و سرانجام مهلت بمملكت عراق مراجعت نموديم . [ 47 الف 
  ] پس از اندك وقت جناب عمىام اسبان بادپاى و تحف و هدايا به جهت سلاطين دكن سرانجام نمود و باتفاق طريق سفر هند پيش‌گرفته چون بدار العبادهء يزد رسيديم به زيارت و ملازمت حضرت ارشاد پناهى معارف دستگاهى شاه نعيم الدين نعمت اللّه ثانى قدس سره العزيز كه طريقهء پير مريدى و خويشى در ميان بود رفتيم . چه منكوحهء حضرت ارشاد پناه صبيهء ميرزا جهانشاه بود و از آنجا كه كمال كرامت و ولايت آن‌جناب بود بعد از پرسش احوال و اظهار التفات و اشفاق اين كلمات بر زبان وحى ترجمان گذرانيدند كه اى فرزند بحصول عنايات امانى و آمال در هرباب واثق و مستظهر باش كه از بارگاه احديت سلطنت قطرى از اقطار هندوستان به تو و اولاد تو حواله كرده‌اند و دست مبارك بر سر و كتف من ماليده چند عدد اشرفى از زير سجاده برداشته به من داد كه اين اول فتوح است ، بسلامت برو كه آن سرزمين [ 47 ب 
  ] به تو حواله شده است . از اشارهء شاه معارف آگاه اميدوار شده استدعاى فاتحه و دعا نموده متوجه ديار هند شديم .\r\n\r\n","description":"","footnote":"","page_name":" 53 ","page_number":81},
  {"content":"\r\n\r\nچون از بحر عبور كرده به محمدآباد بيدر - كه تختگاه سلطان بود - رسيديم بعد از چند روز ملاقات پادشاه بهمن‌نژاد سلطان محمود شاه كه در آن اوان بر سرير سلطنت متمكن گرديده بود دست داد . جناب عمى هدايا و اسبان كه همراه آورده بود به نظر گذرانيده در محل قبول آمد و جناب عمى و اين جانب را بنوازشات شاهانه معزز ساخته انواع التفات بظهور رسانيد و بتكلف و مبالغهء تمام اين‌جانب را نگاه داشته رخصت آمدن حضور عنايت فرمود و جناب عمى را بخلع فاخره سرافراز ساخته رخصت انصراف ارزانى داشت . روز ديگر پادشاه هفت كشور مرا پيش طلبيده نوازش و عواطف شاهانه نموده گفت سلطان قلى ميبايد كه شما با ما باشيد و رخسار عروس سفر عراق به ناخن فراق بخراشيد كه يوما فيوما مراتب و مناصب و جاه و رفعت تو در ترقى خواهد بود و روز [ 48 الف 
  ] بروز انواع عاطفت تازه و مرحمت بىاندازه از پادشاه نسبت بما صدور مىيافت تا بعون عنايت الهى در مملكت دكن بر مسند فرماندهى و وسادهء سلطنت متمكن گشتم ، چنانچه تفصيل اين حالات در كتب متعدده مرقوم قلم مورخين بلاغت‌آيين گرديده .\r\n\r\nعطرافشانى خامهء مشكين عمامه در گلزار احوال ملاذ و مرجع صدور عالىمقدار سلالهء خاندان امامت و ارشاد امير نظام الدين عبد الباقى\r\nدر شهور سنهء ست و عشر و تسعمائه كه دست قدرت مالك الملك على - الاطلاق عز شأنه فتح بلاد خراسان بر روى دولت پادشاه جم قدر سكندر مكان خاقان فريدون شان ابو البقاء سلطان شاه اسمعيل صفوى بهادر خان برگشود و به يد قدرت كامله روزنامچهء حيات « 1 » محمد خان شيبانى در نورديده گشت پادشاه ربع مسكون در بلدهء هراة لواى ابهت و كامرانى برافروخت . آن مقتداى [ 48 ب 
  ] اولياى هدايت دثار از خطهء بهشت منزلهء يزد بپايهء سرير خلافت مصير شتافته باصناف الطاف و اعطاف خسروانه سرافرازى يافته در سلك مقربان بارگاه جهان - پناه منتظم گرديد .\r\n\r\n\r\n","description":"","footnote":"\r\n( 1 ) - اصل : حيوت\r\n","page_name":" 54 ","page_number":82},
  {"content":"\r\n\r\nبعد از چند روز خاطر خورشيد اثر و ضمير منير مهر تنوير ضياءگستر پادشاه هفت كشور متوجه آن گشت كه زمام رتق‌وفتق و قبض‌وبسط و حل‌وعقد مهمات سركار سلطنت و وكالت نفس همايون‌شاهى ظل اللهى و دادوستد امور و معاملات اوقاف ممالك محروسه در قبضهء درايت و كف كفايت صاحب كياستى نهد كه بمتانت راى رزينش اساس بنيان دين و دولت سمت ثبات و دوام گيرد ، و باصابت فكر دورانديشش قاعدهء اركان ملك و ملت صفت رسوخ و استحكام پذيرد ، و از شميم مكارم اخلاقش مشام جان ساكنان اقطار آفاق معطر گردد ، و از نسيم محاسن آدابش نضارت گلزار تمناى قاطنان اطراف امصار بوقوع پيوندد ، [ 49 الف 
  ] و نصفت شاملش مظلومان باديهء نامرادى را از تاب آفتاب حوادث نجات داده بظلال فراعت و آسايش رساند ، شعر :\r\n خجسته راى او بر خلق راه فتنه بر بندد * مبارك راى او بر ملك راه خير بگشايد\r\nسعادت چشم بگشايد كه تا رويش كجا بيند * زمانه گوش وادارد كه تا رايش چه فرمايد \r\nو بعد از استشاره و استخاره خلعت اين مناصب جليل المراتب بر قامت قابليت سلالهء سلسلهء سيد الهاشمى امير نظام الدين عبد الباقى چست آمد . نخست حكم همايون از مكمن عنايت روزافزون نفاذ يافت كه آن حضرت من حيث - الاستقلال و الانفراد متعهد سرانجام امور سلطنت و جهانبانى بوده جميع امراء و اركان دولت و تمامى وزراء و اعيان حضرت بىوقوف و مشورت او در هيچ مهم از مهمات جزوى و كلى مدخل ننمايند . لاجرم عتبهء عليه‌اش ملاذ امرا و پناه وزرا گشت ، شعر :\r\n پناه سروران شد درگه او * سر نام‌آوران خاك ره او \r\nو هم در آن ايام پادشاه آفتاب احتشام [ 49 ب 
  ] بتجديد متوجه تقويت اركان شريعت غرّا و تمشيت مهام سادات و قضات و علما و فضلا گشته منصب\r\n\r\n","description":"","footnote":"","page_name":" 55 ","page_number":83},
  {"content":"\r\n\r\nصدارت ممالك محروسه به آن حضرت تفويض فرمود . قطع نظر از تكلفات منشيانه و تلطفات مترسلانه ساحت گلزار ملك و ملت بر شحات سحاب اهتمام و اجتهاد آن وكيل منشرح الصدر و صدر عالىقدر ناظر و سيراب گشت و فضاى رياض دين و دولت از قطرات غمام اعتناء و التفات آن مرتضوى خصال در خضرت و نضارت از سرابستان جنان درگذشت .\r\nو مدت چند سال آن مناصب جليل المراتب بوجود فايض الجود آن سلطان نقباء معارف شعار زينت و آرايش داشت . تا در اوايل رجب المرجب سنهء عشرين و تسعمائه فيما بين خاقان سليمان‌شان سليم خان والى ولايت روم در موضع چالدران محاربه و مقاتله روى نمود ، چنانچه شمه‌اى از آن بدستيارى بنان در جلد ثانى « جامع مفيدى » بيان گرديده آن حضرت در قول بوكالت پادشاه هفت كشور قرار داشت . باقتضاى قضا و قدر بتيغ اعادى جرعهء جام شهادت نوشيده [ 50 الف 
  ] روح مطهرش بارواح شهدا در اعلى عليين در طيران آمد ، بيت :\r\n دردا كه زمان بجنگ تيز آهنگ است * با خرد و بزرگ روزوشب در جنگ است\r\nگاهى بود از لاله زمين غرقه به خون * گاهى فلك از خون شفق گلرنگ است \r\nآثار و عمارت آن بانى بنيان خير و احسان بىشمار و آنچه در نظر ارباب بينش ظاهر و هويدا صفهء صفاء است كه در خانقاه جد بزرگوار در قريهء تفت معمار همت عالىنهمتش باتمام رسانيده .\r\n\r\nذكر شمه‌اى از اوصاف و برخى از احوال سلطان سادات با احترام قدوهء اولاد خير الانام مرتضى ممالك اسلام مقتدا طوايف انام ، مخصوص بسعادات ازلى و تأييدات لم يزلى شاه نور الدين نعمت الله باقى\r\nبر ضمير منير عالم‌آراى اكابر و اهالى كه بحقيقت جام جهان‌نما\r\n\r\n","description":"","footnote":"","page_name":" 56 ","page_number":84},
  {"content":"\r\n\r\nعبارت از آن است ، پوشيده نخواهد بود كه پيشنهاد همت عالىرتبت آن مهر سپهر سيادت و نقابت تقويت دين مبين بود و نصب العين ضمير منيرش تمشيت احكام شرع سيد المرسلين عليه و عليهم الصلوات رب العالمين . سعادتمندى كه چون درخت بختش در گلشن اقبال بالا كشيد بهترين ميوه‌اش اقامت مراسم امر معروف و لوازم نهى منكر بود ، و چون نهال اجلالش از جويبار نقابت سرسبز و شاداب گرديد تازه‌ترين نوباوه‌اش ايصال خير و نفع و استيصال شروضرر بود . آينهء دلش چون بصيقل توفيق روشنى يافت صورت نيكخواهى و نيكوكارى در ضمير منيرش [ 50 ب 
  ] نورانى گشت و پرتو انوارش بشارع شرع مستقيم راهبر آمد ، بيت :\r\n سرسبزى نهال سعادت بباغ ملك * بىچشمه‌سار شرع مطهر طمع مدار \r\nلاجرم نسيم نعمت الهى در وزيدن آمده تربيت آن حضرت در ضمير آفتاب تأثير خاقان كشورگشا سلطان طهماسب بهادر خان قرار گرفت و در شهور سنهء « 1 » نواب بلقيس مكان مريم شان عليهء متعاليه خانش بيگم همشيرهء محترمهء خود را كه فاطمهء زمان و ملكهء ايران بود بر نهج شريعت غرّا به عقد ازدواج آن حضرت انتظام داده عمارى زرنگار بلقيس عفت شعار را بجانب خطهء يزد روان فرمود .\r\nو نسبت به آن حضرت نقابت منقبت انواع انعام و احسان فرمود و زمام اختيار ولايت يزد به كف كفايت وكلاى آن دوحهء چمن رسالت نهاد و حكم همايون از مكمن عنايت روزافزون عزّ صدور يافت كه امراى رفيع مقدار و وزراء كفايت - شعار و سادات عالىتبار و اكابر و اهالى اقطار و امصار بلاد غاشيهء فرمان بر دوش گرفته لوازم اطاعت بجاى آورند و منشيان عطارد نشان در فرامين مطاعه و احكام واجب الاطاعه در القاب آن حضرت مرتضى ممالك اسلام و مقتداء طوايف انام نويسند .\r\nچون اين خبر بهجت‌اثر و رسيد قرب وصول محفهء زرنگار مهد عليا نزديك شد مرتضى ممالك اسلام با اعاظم سادات و اكابر و اشراف باستقبال روان گرديدند\r\n\r\n\r\n","description":"","footnote":"\r\n( 1 ) - در اصل : سفيدست\r\n","page_name":" 57 ","page_number":85},
  {"content":"\r\n\r\nو پرستاران سراپردهء عظمت حجله‌هاى عروسى را به فروش زردوزى مزين ساخته ، شعر :\r\n مرتب گشت چندين حجلهء ناز * شد ابواب سرور و خرمى باز\r\nز پاىانداز صحرا يافت تزيين * بسان سقف صورتخانهء چين \r\nو در ساعتى سعادت اقتباس محفهء محفوف بدولت و اقبال ناهيد اوج سلطنت و استقلال بدولتخانهء خطهء يزد رسيد . [ 51 الف 
  ] از شعشعهء انوار الطاف پادشاهى علو مكان آن مظهر لطف نامتناهى به حدى رسيد كه عرصهء ايران روشنى يافت و اكابر و افاضل هرديار روى ارادت بآستان كرامت نشانش آورده وزراى روزگار در مجلس بهشت آثار در صف نعال نشسته سرمايهء افتخار خود ميدانستند و اهالى و اشراف ملازمت سدهء سنيه‌اش را ليلا و نهارا بر خود واجب و لازم دانسته به آن مباهات ميكردند . دست سخاوت‌پرور آن قدوهء اولاد خير البشر عليه صلوات اللّه الملك الاكبر بآن‌سان گوهربار گشت كه كيسهء اميد صغير و كبير مالامال گشت .\r\nبا وجود وفور جاه و جلال و كثرت حشمت و اقبال بمجالست ارباب علم و كمال بغايت راغب و مايل مىبود و در تعظيم اصحاب فضل و حال در هيچ وقتى از اوقات اهمال و اغفال نميفرمود ، نظم :\r\n بلطف پادشاه بنده‌پرور * خديو دين‌پناه عدل‌گستر\r\nپناه سروران درگاه او گشت * فلك حيران عز و جاه او گشت \r\nو آن زبدهء اولاد رسالت پناهى در ترفيه حال اصحاب فضل و هنر كوشيده با نامل معدلت ابواب مكرمت برگشود ، بيت :\r\n [ 51 ب 
  ] در جود و سخا بر خلق بگشاد * نبودش كام غير از دفع بيداد\r\nبيمن التفات شهريارى * بناى عدل را داد استوارى\r\nز ابر لطف او اطراف عالم * چو گلزار ارم گرديد خرم \r\nدر آن ايام خجسته‌فرجام خاطر انور آن حضرت فرشته احترام بساختن عمارات و اجراى قنوات باغات راغب گشت و امر فرمود كه نخست معماران هنرور و مهندسان دانش‌اثر در چهار بازار دار الفتح طرح چهارسوق اندازند\r\n\r\n","description":"","footnote":"","page_name":" 58 ","page_number":86},
  {"content":"\r\n\r\nو اساس آن را بسان گنبد هرمان مشيد و مستحكم سازند و باندك زمانى آن بناى روح‌افزا بر وجهى ساخته‌وپرداخته آمد كه شرفات بلندش سر همت بذروهء قصر فيروزه كار سپهر رسانيد و عرفات بىمانندش فرق رفعت از كنگرهء منازل ماه و مهر درگذرانيد ، شعر :\r\n بوستانيست كه طاوس ملايك هردم * از سر سدره نمايد بهوايش پرواز\r\nخم طاقش همه با سقف فلك شد هم‌طاق * لب بامش همه در گوش زحل گويد راز \r\nو بعد از آن از طرف قصبهء مهريجرد مانند زمزم چشمهء آب عذوبت‌مآب جارى ساخته بصحراى پاى كوشك آورد ، و استادان بنا و باغبانان دانا كاخى دلگشا و بوستانى روح‌افزا [ 52 الف 
  ] در آن فضاى بهشت‌آسا طرح انداختند و در اطرافش جدار بلند مقدار برافراخته ساحت باراحتش را از نشاندن نهالهاى ثمربخش و گلبنهاى عطرپرور مزين و معطر ساختند و بر بالاى طاق در باغ عمارتى فلك ارتفاع ساخته گشت كه قبهء آن در بلندى از شرفهء خورنق و سدير درگذشت . و در برابر آن حوضى كوثر مثال احداث يافته از آن آب زلال مالامال شد ، و خيابان طويل و عريض بنهال كاج ترتيب يافت و آن باغ خلدآسا موسوم گشت به « باغ مراد » .\r\nو حال آن گلشن فردوس‌وش بكمال معمورى رسيده و از نزاهت چمنها و لطافت آب‌وهوا غيرت گلستان ارم گرديده شكوفهء بساتين افلاك از انفعال گلهاى رنگارنگش گاهى سرخ و گاهى زرد برآيد و عندليب خوش نواى طبع دراك در وصف گلهاى بدايع آثارش نغمهء « روضة من رياض الجنة » سرايد . بنفشهء مشك بوى از حوالى لاله‌هايش چون زلف دلفريب خوبان سر برزده و سنبل سلسله موى با گلهاى حمرايش همچون خط غاليه‌بوى با لعل بتان خوش برآمده ، اثمار حلاوت آثار اشجارش قوت روح [ 52 ب 
  ] و قوت دل و هواى فضاى دلگشايش در جميع اوقات بغايت معتدل ، نظم :\r\n\r\n","description":"","footnote":"","page_name":" 59 ","page_number":87},
  {"content":"\r\n\r\n چو خط بتان سبزه‌اش دلگشا * ز سر گشتگانش نسيم صبا\r\nدرختان كاجش همه دلپسند * چو سروان رعناى بالابلند\r\nهوايش هميشه نه گرم و نه سرد * نه در وى غم گل نه اندوه گرد \r\nبر صحيفهء ضمير منير ارباب بينش مستور نماند كه معمار همت عالىنهمت آن حضرت كرامت و ولايت مرتبت آن مقدار باغات جنت قرين و عمارات و بساتين در اصل شهر يزد و بلوكات ساخته‌وپرداخته كه اگر كميت واسطىنژاد قلم در عرصهء توصيف آنها در تكاپوى آيد هرآينه از رفتار بازمانده بسر كوى مقصود نخواهد رسيد . بارى در اين مقام بهمين‌قدر اقتصار نمود ، بيت :\r\n كسرى نماند و قصهء ايوان او بماند * نعمان برفت و ذكر خورنق هنوز هست \r\nو در ايام نواب آفتاب احتجاب بلقيس مكان خديجة الزمان مهد عليا عليهء عاليه خانش بيگم حرم محترم نواب مرتضى ممالك اسلام امر فرمود تا در خانقاه تفت مهندسان صاحب هنر و استادان ماهر دانشور ، مصراع :\r\n بساعتى كه تفاخر كند جهان بدان ايام \r\nطرح مسجدى عالى اساس انداختند و در هرركنى از اركان چهارگانه‌اش غرفات برافراختند كه هرغرفه نداى « ان آثارنا [ 53 الف 
  ] تدل علينا » به چهار ركن عالم مىرساند و صرير در بزرگش عباد هفت اقليم را بدار السلام اسلام ميخواند .\r\nو اطراف ديوارش طاقها بكتابه زينت يافته و پرتو انوار حروف و كلمات آيات بينات قرآنى بر آن تافته ، كمال جمال منبر و قبله‌گاهش بر نظر بصيرت آگاهان توفيق در مىآيد و رحل تسبيح مسبحانش غلغله در حلقهء ذاكران مجامع ملكوت انداخته و صداى تقديس و تهليلاتش بصوامع عابدان لاهوت افتاده .\r\n\r\nگفتار در ذكر مجملى از احوال خير مآل نواب مستطاب سيادت‌منقبت نقابت مرتبت مرتضى ممالك اسلام مرشد طوايف انام امير غياث الدين محمد مير ميران\r\nدر آن ايام خجسته فرجام كه محروسهء يزد از يمن مقدم آن زبده و خلاصهء\r\n\r\n","description":"","footnote":"","page_name":" 60 ","page_number":88},
  {"content":"\r\n\r\nاولاد خير البرية غيرت‌افزاى رياض جنان بود بخشندهء بىمنت تعالى شأنه آن حضرت را خلف ارجمندى عنايت فرمود كه لمعهء انوار مصطفوى از جبههء او پيدا و علامت ولايات مرتضوى از ناصيهء حالش هويدا ، شعر :\r\n خجسته طالع و روشن‌دل و مبارك پى * فرشته طلعت و نيك اختر و همايون فال\r\nاز آن نهال شرف تازه گشت گلشن دين * چنان كه تازه شود برگ گل ز باد شمال \r\nاعنى زبدهء اولاد رسالت و دوحهء چمن امامت و ولايت امير غياث الدين محمد مير ميران در ساعتى محمود بطالعى مسعود از كتم عدم قدم بعرصهء عالم نهاده [ 53 ب 
  ] و زبان زمان در وصف آن مولود خجسته مسعود براين‌گونه در ترنم بود ، شعر :\r\n روز ولادتش چو نظر كرد مشترى * انصاف داد و گفت كه اين سعد اكبر است \r\nهنوز آن غنچهء گلزار اقبال از تنسم صباء صبى تمام نشكفته بود كه شمايم سرورى و نقابت از احوال و اقوالش بمشام جان عالميان ميرسيد و لوامع انوار سيادت از جبين منيرش درخشيده جهان را روشنى ميداد ، شعر :\r\n برآمد ماهى از اوج سعادت * ز رويش لامع انوار سيادت\r\nنگويم من كه روشن آفتابى * ببرج سرفرازى كاميابى\r\nرخش شمع شبستان امامت * وجودش گوهر كان كرامت \r\nو هرچند بزرگتر ميشد امارات جاه و جلال و علامات كرامت و اقبال از صادرات افعال و واردات اقوالش ظاهرتر ميگرديد .\r\nو چون به حد كمال رسيد و خاقان جنت‌مكان ابو الفتح شاه طهماسب بهادر خان استحقاق رتبت نقابت و استعداد منزلت قرابت در ناصيهء با سعادتش\r\n\r\n","description":"","footnote":"","page_name":" 61 ","page_number":89},
  {"content":"\r\n\r\nهويدا ديد و تمهيد رعايت رعيت‌نوازى از حركاتش مشاهده نمود پرتو انوار عاطفت پادشاهى بر وجنات احوال خير مآل آن حضرت تافته پايهء قدر و منزلتش را از ايوان كيوان درگذرانيد و نقابت [ 54 الف 
  ] و سرورى ممالك محروسه را به آن حضرت تفويض فرمود . و نوباوهء باغ عظمت و پادشاهى و قرة العين سلطنت و تاج‌دارى اعنى نواب آفتاب احتجاب بلقيس مكانى خانش بيگم صبيهء صلبيهء خود را كه درة التاج خلافت و كشورستانى بود به عقد ازدواج نواب شاه نعمت اللّه خلف اكبر نواب امير غياث الدين محمد مير ميران درآورده صبيهء شاه نعمت اللّه مزبور را بشاهزادهء كامكار اسمعيل ميرزا نسبت مواصلت فرمود و بمقتضاى شريعت غرّا عقد نكاح منعقد گرديد .\r\nو پادشاه سكندر شوكت روزبروز و ساعت بساعت در تعظيم و توقير آن حضرت كوشيده حكم همايون از مكمن عنايت روزافزون نفاذ يافت كه جميع امراء و اركان دولت و تمامى وزراء و اعيان حضرت طريق متابعتش پويند و غاشيهء مطاوعتش بر دوش گيرند و منشيان سدهء سلطنت در فرامين مطاعه لقبش را « مرتضى ممالك اسلام و مقتداى طوايف انام » نويسند . لاجرم عتبهء عليه‌اش ملاذ امراى خافقين و پناه ولاة مشرقين گشت و پايهء حشمت و اقتدارش از پرتو عنايت پادشاه جهان‌مطاع شبنم صفت [ 54 ب 
  ] ارتفاع يافته از فرق فرقدين درگذشت و هم در آن ايام ، مصراع :\r\n خديو جهانگير روشن‌ضمير \r\nبه تجديد متوجه تقويت اركان شريعت غرّا و تمشيت مهام سادات و قضات و ساير ناس گشته منصب نقابت ممالك محروسه را به آن قدوهء اولاد خير البرية كه در هدايت هادى راه هدى و در ولايت والى دين إله بود تفويض فرمود .\r\nو بىشايبهء تكلف و سخنورى آن حضرت نسبت بعلما و مشايخ ارادت و اخلاص ظاهر مىنمود و در تعظيم سادات و اكابر و اشراف دقيقه‌اى فوت و فروگذاشت نمىنمود . از رشحات سحاب اهتمام و اجتهاد آن مرجع اكابر نزديك و دور\r\n\r\n","description":"","footnote":"","page_name":" 62 ","page_number":90},
  {"content":"\r\n\r\nرياض دين و دولت سيراب گشت و كشتزار اميد ساكنان بلاد و امصار از قطرات غمام اعتناء و التفاتش در خضرت و نضارت از سرابستان جنان درگذشت .\r\nو همچنين در زمانى كه نواب سكندرشان سلطان محمد پادشاه بر سرير سلطنت موروث قرار گرفت پرتو آفتاب عنايت شاهى از مشرق مرحمت نامتناهى طالع گشته بر وجنات احوال آن حضرت و اولاد عظام كرامش كه زبدهء برگزيدگان  « قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى »  [ 55 الف 
  ] بودند تافت و ابواب لطف و مرحمت شاهنشاهى بر روى روزگار همايون فال خلاصهء دودمان آل عبا برگشاد .\r\nو نواب خورشيد احتجاب بلقيس مكان ناموس العالمين عليه عاليه متعاليه صفيه سلطان بيگم مشهور بشاهزاده خانم كه زهرهء برج سلطنت و جهانبانى و در اوج خلافت و كشورگشايى و صبيهء صلبيهء شاه اسمعيل ثانى بود بنواب نقاب پناه كرامت دستگاه اختر نوربخش برج رسالت و نيّر جهان‌تاب سپهر سيادت شاه خليل اللّه خلف ارشد نواب مستطاب مرتضى ممالك اسلام نامزد فرمود .\r\nو در اوايل سنهء « 1 » تسعمايه در هنگام بهار طراوت شعار كه سلطان بلند جناب هفت اقليم گردون عرصهء جهان را ، مصراع :\r\n بعز طلعت گيتىفروز آذين بست \r\nو قواى ناميه را بآوردن عروس گل‌سورى نامزد كرد ، مصراع :\r\n مهد فيروزهء گلبن به صد آيين آراست \r\nمحفهء زرنگار آن مخدرهء عفت‌دثار را بحشمتى كه ديدهء گردون در نظارهء آن حيران ماند و عظمتى كه بر جبين روشن‌ضمير جهت دفع اصابت عين الكمال آيت  « وَ إِنْ يَكادُ »  بر زبان راند بجانب يزد روان ساخت . [ 55 ب 
  ] و چون خبر قرب وصول بدان خطهء بهشت منزله رسيد نواب مرتضى ممالك اسلام به ترتيب طوى و آذين بستن شهر و كوى فرمان فرمود . فرمانبران بسرانجام اسباب جشن و سور و ضروريات\r\n\r\n\r\n","description":"","footnote":"\r\n( 1 ) - در اصل سفيدست .\r\n","page_name":" 63 ","page_number":91},
  {"content":"\r\n\r\nايام نشاط و سرور مشغول گشتند و در باغ جهان‌آراى گلشن كه هواى جان - فزايش چون نسيم ارديبهشتى روح‌پرور و آب عذوبت‌مآبش مانند آب حيات جان‌بخش بود يراق آن كاركرده ابواب فرح و شادمانى بر روى روزگار صغار و كبار طبقات انسانى گشود و ارباب صنايع اصناف بدايع بظهور آورده ، كوچه‌ها و بازارها آذين بستند و چهار طاقها برافراخته تمامى جدران و دكاكين را بديباى چين و مخمل فرنگ و اطلس خطائى بياراستند و انواع نقشها به صورتى پيراستند كه در تقرير چگونگى آن بنان بيان عاجزست و تحرير كيفيت آن از استطاعت قلم دو زبان متجاوز ، بعد از ورد بمقر تمكين ، بيت :\r\n به روزى كه طالع برومند بود * نظرها سزاوار پيوند بود \r\nقضات و علما و اشراف و فضلا در مجلس بهشت‌آيين نشستند و به مقتضاى شريعت غرّا عقد نكاح بستند . حجله‌نشينان تتق سيادت و حشمت شرايط كشيدن پيشكش و نثار بجاى آوردند و آن مقدار زر و گوهر ساچق كردند كه قافلهء نياز از مرحلهء جهان [ 56 الف 
  ] رخت بربست و دست عنايت بخشندهء كارساز ابواب غنا بر روى مساكين و فقراء آن ديار بگشاد .\r\nآن حضرت و اولاد امجاد كه هريك آفتاب سپهر ولايت و ماه برج كرامت بودند در ظلال عواطف خسرو ستوده‌خصال آرام يافته پرتو عنايت پادشاهى بر وجنات احوال خير مآلشان مىتافت و زمام اختيار بلاد و امصار عموما و خطهء فرح - افزاى يزد خصوصا در قبضهء اقتدار آن فرقهء عظيم الشأن قرار مىداشت . وزراى عظام و حكام عالىمقام و سادات با احترام و اكابر و اهالى عرصهء عالم درگاه خلايق پناه نواب مرتضوى خصال را پناه خود يافته ملازمت سدهء سنيه‌اش را بر خود لازم و واجب دانستند . عتبهء عليه‌اش ملاذ اكابر اطراف آفاق شد و سدهء سنيه‌اش پناه اعاظم افاضل باستحقاق گشت . اسباب جاه و حشمت و موجبات مكنت و عظمت آن مقدار در سركار آن حضرت جمع گشت كه پايهء قدر و منزلتش از جميع صدور و امراى عظيم الشأن بلكه اكثر سلاطين نافذ فرمان درگذشت . وفور اموال و املاك\r\n\r\n","description":"","footnote":"","page_name":" 64 ","page_number":92},
  {"content":"\r\n\r\nو رقبات بمرتبه‌اى بود كه محاسبان دانا [ 56 ب 
  ] از حساب آن به عجز اعتراف داشتند و چون محال است كه سپهر غدار در اين مرحلهء ناپايدار ارباب استقلال را آسوده و برقرار گذارد در شهور سنهء ثمان و تسعين و تسعمائه آن قبلهء اهل عرفان سر بر بستر ناتوانى نهاد و معالجه و مداواى حكما و اطبا مفيد نيفتاده كار از ترتيب اغذيه و اشربه درگذشت . داعى  « وَ اللَّهُ يَدْعُوا إِلى دارِ السَّلامِ »  نداى  « يا أَيَّتُهَا النَّفْسُ الْمُطْمَئِنَّةُ »  به گوش هوشش رسانيد و آن حضرت خاطر از تعلقات دنيوى فارغ ساخته بروضات جنان خراميد ، مثنوى :\r\n دريغ آنكه بود از علو نسب * سر دودمان رسول عرب\r\nدريغ آنكه از فيض انعام عام * دل خلق را شاد كردى مدام\r\nدريغ آنكه بود از وفور كمال * عطابخش اصحاب جاه و جلال\r\nدريغ آنكه چشم فلك بعد ازين * نبيند نظيرش به روى زمين \r\n« 1 »\r\n\r\nذكر بناى خانهء عباسى و جلو خان و ميدان شاه\r\nبر پيشگاه خاطر ارباب جاه و جلال و صدرنشينان ايوان استقلال روشن و مبرهن خواهد بود كه شغل عمارت از معظمات امور عالم و مهمات جمهور بنىآدم است . بنابرآن از سلاطين زمان و فرمان‌فرمايان جهان و اكابر و اعيان در هربلاد و ديار غرايب آثار بيادگار مانده ، لاجرم در اوانى كه نواب مرتضى ممالك اسلام امير غياث الدين محمد مير ميران بر مسند جلالت و سرورى و نقابت متمكن بود فراخور همت عالىنهمت در اصل شهر و بلوكات خطهء يزد عمارات و قصور و باغات و قرى و مزارع بنا فرموده از آن جمله در « محلهء در مدرسه » بقرب عمارات امير غياث الدين على طرح دولتخانهء عالى انداخت و ايوانهاى زرنگار و قصرهاى رفيع نمودار گردانيده از نزاهت و خرمى رشك فردوس و غيرت‌افزاى قصور جنان ساخت ، شعر :\r\n فضاى قصرهايش كنج آمال * صفاى صفه‌هايش صبح اقبال \r\nنقوش پركار سقف و جدارش رقم نسخ بر نگارخانهء چين كشيده تصويرات\r\n\r\n\r\n","description":"","footnote":"\r\n( 1 ) - از اينجا ببعد در حاشيهء ورقهاى 55 ب و 56 الف و 56 ب كتابت شده است .\r\n","page_name":" 65 ","page_number":93},
  {"content":"\r\n\r\nسحر آثارش رقم مانى و ارژنگ را بر طاق نسيان نهاده و طاقى كه با فلك الافلاك دم مساوات مىزند دروازهء دولتخانه قرار داده و نجاران هنرمند دروازه‌اى عالى ترتيب داده‌اند ، و آن‌منزل مرغوب به « عباسيه » موسوم گشت . و همچنين در فضاى وسيع ، جلوخان و ميدانى طرح انداخته اطراف آن را صفه‌ها و ايوانها ساخته در هر ضلعى طاقى در نهايت ارتفاع و استحكام باتمام رسيده است و در برابر ميدان تالارى در غايت بلندى و ارتفاع كه با قصر ناهيد برابرى ميكرد ساخته بوده كه هرصبح و شام صداى نقاره و نفير به گوش ساكنان فلك اثير ميرسانيده‌اند . و الحال دولتخانهء عباسيه و ميدان و غيره به ارث شرعى بعالى حضرت اكابر ملاذى شهريار - الزمانى مير ميران كه دوحهء چمن‌سرورى و نور باصرهء كرامت و دين‌پرورى است انتقال يافته و آن حضرت نيز در آن‌منزل بهشت رتبه عمارات بسيار احداث فرموده و طوطى طبع يكى از ناظمان مناظم سخنورى در توصيف عمارت عباسى به اين ابيات مترنم گشته ، نظم :\r\n زهى نهاده سپهرت سراى دولت نام * سعادت ابدى سدهء تو كرده مقام\r\nسراچه‌هاى بهشت ارچه دلگشا باشد * فضاى صحن وسيع تو مىبرند به وام\r\nز روشنى و صفا نزد عقل ميزيبد * سواد قاعدهء آب را بياض غلام\r\nچو خاك تيره شود خوار مشك تاتارى * اگر بباد دهد بوى ساحت تو مقام\r\nغلام‌وار زمين بوسه مىكند هردم * علو سقف ترا آسمان مينافام\r\nخجسته بادى و فرخنده بر جهان كمال * ملاذ و ملجاء ايام و كامكار انام \r\n« 1 »\r\n\r\nذكر احوال اولاد امجاد نواب قدسى القاب ولايت دستگاه سالك مسالك اهل عرفان امير غياث الدين محمد مير ميران بر سبيل ايجاذ و اجمال\r\nبخشندهء بىمنت و واهب المواهب بىضنت تعالى شأنه [ 57 الف 
  ] جهان‌بين آن حضرت را بديدار چهار قرة العين اوج كرامت و ولايت روشن ساخته بود و اسامى ايشان اين است : شاه نعمت اللّه ، شاه غياث الدين منصور ، شاه خليل اللّه ، شاه سليمان ميرزا . و چون\r\n\r\n\r\n","description":"","footnote":"\r\n( 1 ) - پايان حاشيهء 55 ب تا 56 ب .\r\n","page_name":" 66 ","page_number":94},
  {"content":"\r\n\r\nتفاصيل وقايع و حالات آن زمرهء ستوده‌خصال نزد راقم حروف معلوم نبود خامهء دو زبان بتحرير بعضى از احوال ايشان اختصار مىنمايد .\r\nشاه نعمت الله : آثار كرامت در ناصيهء او پيدا و امارات دولت از طلعت مباركش هويدا . درى برج سلطنت و پادشاهى خانش بيگم صبيهء خاقان جنت‌مكان شاه طهماسب بهادر خان در عقد ازدواج آن حضرت بود و سنجر ميرزا از آن بلقيس مكان در وجود آمده و مظفر حسين ميرزا خلف ارجمند سنجر ميرزاست كه در حال تحرير اين صحيفه در غايت كامرانى در دار السلطنهء اصفهان روزگار ميگذراند .\r\nو نواب بلقيس رتبت خانش بيگم در شهور سنهء تسع و تسعين و تسعمائه موافق بارس - ئيل كه سال چهارم جلوس خاقان گيتىستان بود در اصفهان سر در نقاب تراب كشيد و پادشاه [ 57 ب 
  ] عالم‌پناه بتعزيهء آن مهد عليا تشريف قدوم ارزانى داشتند .\r\nشاه غياث الدين منصور : در زمان حيات والد كرامت‌نژاد متوجه رياض رضوان گشت و در عمارت « منصوريه » خانقاه تفت كه از غايت شهرت و صفا محتاج بتوصيف نيست مدفون گرديد ، شعر :\r\n در باغ گلى شكفته نبود بىخار * بىداغ كجاست لاله‌اى در گلزار\r\nهرچند كه سرو سر كشد طوبىوار * از باد فنا ز پا فتد آخر كار \r\nنواب مصطفوى خصال ولايت دستگاه شاه خليل الله : بمكارم اخلاق و محاسن آداب و تشييد اساس عدل و انصاف سرآمد سرافرازان عالىمقدار بود .\r\nانوار عنايت ازلى از لقاى مشترى سيمايش ظاهر و پيدا ، و آثار سعادت لم يزلى از ناصيهء عالم‌آرايش روشن و هويدا . آن حضرت بشرف مصاهرت پادشاه والاجاه شاه اسمعيل ثانى سرافرازى يافته زهرهء برج سلطنت صفيه سلطان بيگم مشهور به شاهزاده خانم را در عقد ازدواج داشت و از آن درة التاج خلافت شاه ظهير الدين على در وجود آمد ، مصراع :\r\n گلى بشكفت در باغ هدايت \r\nبر پيشگاه ايوان خاطر ارباب حشمت [ 58 الف 
  ] روشن و مبرهن خواهد\r\n\r\n","description":"","footnote":"","page_name":" 67 ","page_number":95},
  {"content":"\r\n\r\nبود كه در زمانى كه تخت سلطنت ايران و سرير عظمت فريدون بزيور عدل پادشاه بيداربخت فيروزتخت روشن‌راى رعيت‌نواز آرايش يافته رنگ ظلم و بيداد از صفحهء جهان زدوده و چهرهء عدالت در آينهء احسان بكافهء جهانيان نمود ، بيت :\r\n بنور عدل اطراف جهان را كرده نورانى * بلى از عدل افزون گردد آيين جهانبانى \r\nدر شهور سنهء تسع و تسعين و تسعمائه ، مصراع :\r\n در وقت ظهور لاله و گل \r\nو اجتماع جنود رياحين و سنبل خاقان با توكل بتوفيق صانع جزو و كل با اصناف حشمت و تجمل از دار العلم شيراز متوجه جنت‌آباد يزد شد ، مثنوى :\r\n بر برج حمل فكنده پرتو * چون خسرو مهر از سر نو\r\nافراخت براى نيكخواهى * بر اوج فلك لواى شاهى \r\nرايات نصرت آيات شاهنشاهى محفوف بعنايات جناب جلال سبحانى روى به راه آورد و امراى ظفر دستگاه و مقربان درگاه ملايك سپاه بسان جنود كواكب در ركاب سعادت انتساب روان گشتند .\r\nچون منهى اقبال خبر توجه جاه و جلال به يزد رسانيد قدوهء اولاد [ 58 ب 
  ] سيد ولايت دستگاه شاه خليل اللّه كه نسبت صحت انتسابش بدودمان نبوت و رسالت از وصمت شبهه مصون و پايهء قدرش در رفعت و جلالت از منزلت آفتاب بلند جناب افزون بود ، باتفاق جمعى از سادات كه رايات جلالت آيات قدرشان ببراجم تراجم  « قُلْ لا أَسْئَلُكُمْ »  آراسته بود باستقبال شتافته بعز تقبيل انامل كريمه كه نوك خامهء جف القلم بر نگين تمكينش فحواى ، شعر :\r\n هردر ز سعادت كه عنايت بگشايد * مفتاح فتوحش ز سرانگشت تو باشد \r\nاستسعاد يافتند . عاطفت حضرت گيتىگشا كه بهجة همايونش از صدق نيت و حسن اعتقاد بر مودت و ولاى عترت طاهرهء نبوى عليه و عليهم الصلاة و السلام مجبول بود ايشان را اعزاز و اكرام فرمود و رياض امانى و آمال هريك را بزلال مرحمت و اجلال سرسبز و شاداب گردانيد و چتر همايون فال پادشاه هفت كشور سايهء وصول\r\n\r\n","description":"","footnote":"","page_name":" 68 ","page_number":96},
  {"content":"\r\n\r\nبر « [ باغ 
  ] گلشن » كه نمونه‌اى از ارم است بال اقبال گشاده آن‌منزل جنت آيين از فر وصول خسرو ظفرقرين رشك روضهء جنان گرديد . شاه خليل اللّه زبان بثناى پادشاه والاجاه برگشاد و مضمون اين ابيات [ 59 الف 
  ] بأدا رسانيد ، نظم :\r\n كه اى صاحب‌قران دادگستر * بفرمان تو بادا هفت كشور\r\nغمين باد آنكه او شادت نخواهد * خراب آنكس كه آبادت نخواهد \r\nو جشنى بزرگانه ترتيب داده طوئى كرد كه شيرهء فيروزه‌فام سپهر بكاسهء سيمين ماه و صحن زرين مهر مزين گشته زهرهء خنياگر مثل آن نديده بود و پرتير صايب‌تدبير را نظير آن هرگز در ضمير نگذشته و پيشكشهاى لايق كشيد و چندان زر و دينار و گوهر نثار نمود كه هريك از حضار را مبلغى كرامند رسيد و هر كس از آحاد ملازمان جوهر به من و زر بدامن كشيد تا جوهرى فلك جواهر زواهر انجم را برطبق زبرجدنگار فلك جلوه داده به صفا و روشنى آن لآلى آبدار نديده و تا دايهء دريا در يتيم را در مهد صدف پرورش فرموده غواص بصيرت نظير آن گوهرهاى يك دانه مشاهده ننموده . و پس از چند روز كه آن‌منزل بهشت منزله محل استراحت جمشيد فرخنده راى بود به « باغ عيش‌آباد » ارم بنياد تشريف فرمود و در آن باغ از فر شكوه آن حضرت ميامن مقدم فرخنده بزم عيش گشت و جشنى پادشاهانه ترتيب داده شد ، شعر :\r\n چون ميسر شد آنچه [ 59 ب 
  ] دل مىخواست * شاه بنشست و بزم عيش آراست \r\nساقيان ماه رخسار و دختران زردشتىنژاد شيرين‌گفتار باده‌هاى تلخ خوش‌گوار درداده مغنيان خوش‌آواز نغمه‌پرداز زبان باداى اين سرود برگشادند ، نظم :\r\n زمين خرم است و زمان شادمان * بفيروزى شاه صاحب‌قران\r\nجهاندار دريادل دادگر * كزو گشت پيدا بگيتى هنر\r\nبماناد جاويد در عز و نار * بكام دل دوستان سرفراز \r\n\r\n","description":"","footnote":"","page_name":" 69 ","page_number":97},
  {"content":"\r\n\r\nو در آنجا دست عنايت پادشاه برجيس قدر ابواب لطف و مرحمت بر روى روزگار شاه خليل اللّه برگشاد و پرتو آفتاب عنايت شاهى از مطلع مرحمت نامتناهى طالع شده بر وجنات احوالش تافت و من حيث الاستقلال در مسند نقابت و سرافرازى تكيه داده پايهء قدر و منزلتش از تمامى امراى عظام و مقربان بارگاه فلك احتشام و سادات عالىمقام درگذشت . درگاه خلايق ملاذش بيمن تربيت پادشاه وافر عنايت آرامگاه اشراف و اعيان گشت و موكب ظفرقرين دولت و اقبال متوجه مستقر سلطنت گشت ، مجارى امور دولت و سلطنت بر وفق مراد و مرام [ 60 الف 
  ] ، مصراع :\r\n سپهر تابع احكام و روزگار غلام \r\nبعد از طى منازل رايات جهانگشاى چون روح گرامى كه بكالبد درآيد و مانند سلطان جان كه مملكت بدن را بيارايد بدار السلطنهء اصفهان درآمد ، شعر :\r\n آن وعده كه تقدير همى داد وفا شد * وان كار كه ايام همى خواست برآمد \r\nچون چندى بر آن گذشت و آن ، مصراع :\r\n ملاذ تمام كرام بشر \r\nشاه خليل اللّه در دولت و كامرانى روزگار گذرانيد ، بيك ناگاه پهلو بر بستر ناتوانى گذاشت و دست اطباء حاذق بدامن علاج آن عارضه نرسيده در شهور سنهء سادس و عشر و الف هجريه جان نازنين بجوار مغفرت رب العالمين سپرد ، مصراع :\r\n بباغ جنان شاد و مغفور باد \r\nشاه خليل اللّه را از نواب بلقيس مكان مريم‌شان صفيه سلطان بيگم كه ، مصراع :\r\n زهره كنيزى بشبستان اوست \r\nدو پسر عالىگهر كه هريك درج ولايت را درى « 1 » نوربخش و برج امامت را كوكبى آفتاب درخش بود تولد نمود : يكى مير ميران و ديگرى شاه ظهير الدين على .\r\n\r\n\r\n","description":"","footnote":"\r\n( 1 ) - اصل : درجى\r\n","page_name":" 70 ","page_number":98},
  {"content":"\r\n\r\nو بنابر آنكه خصوصيات احوال آن دو قرة العين ولايت و كرامت نزد راقم حروف روشن نبود [ 60 ب 
  ] لاجرم طوطى قلم در مفاخرت ايشان بترنم درنيامده زبان در كام خاموشى كشيد .\r\nو عندليب بيان در گلزار مجملى از احوال خير مآل گل گلشن رسالت پناهى و سرو بوستان امامت و دين‌پرورى ميرزا شاه عبد الباقى نغمه‌سراى درآمده بدين نوا ادا مىنمايد كه آن قدوهء آل رسول اللّه خلف ارجمند سعادتمند شاه ظهير الدين على بود و بمكارم اخلاق و محاسن آداب موصوف و بلطايف گفتار و كرايم اطوار معروف ، انوار سيادت و سرورى از ناصيهء همايونش طالع و آثار جلالت و بزرگى از بشرهء شكفته‌اش ساطع ، شعر :\r\n درى بود از درج عز و شرف * گلى در گلستان شاه نجف \r\nآن نكوسيرت فرشته خصال بدستور آباء بزرگوار در گلشن بهشت آثار خوان احسان گسترده با ارباب مجد و جلال و اصحاب فضل و افضال محبت مىداشت ، تا در شهور سنهء سبع و ستين و الف هجريه موافق تخاقوى ئيل از هاتف غيب نداى  « وَ اللَّهُ يَدْعُوا إِلى دارِ السَّلامِ »  شنود و از وحشت‌آباد عالم فانى بنزهت‌سراى جاودانى انتقال نمود و زبان روزگار بمضمون اين مقال گويا گرديد ، شعر :\r\n سرو بالاى تو در خاك دريغ است دريغ * [ 61 الف 
  ] زير خاك آن بدن پاك دريغ است دريغ \r\nخلف ارجمند آن حضرت بديع الزمان ميرزا كه سروى است از گلستان سرورى و شكوفه‌اى است از بوستان كامرانى در حال تحرير اين صحيفه كه دو سنين از سنهء ثمانين و الف تجاوز نموده در اصفهان جنت‌نشان در كمال سرورى و كامرانى تمكن دارد و فضاى رياض اميدش از قطرات غمام التفات خاقان سليمان مكانى .\r\nمصراع :\r\n سريرآراى ملك كامرانى \r\nدر خضرت و نضارت از سرابستان جنان در گذشته و به سيور غالات وافره\r\n\r\n","description":"","footnote":"","page_name":" 71 ","page_number":99},
  {"content":"\r\n\r\nو انعامات متكاثره سرافرازى يافته .\r\nو ديگرى از فرزندان مرتضى ممالك اسلام امير غياث الدين محمّد مير ميران نقابت قبابى است كه انوار جمال فرخنده فال نبوى از مطالع حال خجسته مآلش طالع و آثار كمال لايزالى مرتضوى از صادرات افعال ستوده اعمالش لامع ، اعنى افتخار اعاظم سادات عالىشأن مقوى ملت رسول انس و جان صلواة اللّه الملك - المنان شاه سليمان ميرزا است . الحق آن حضرت [ 61 ب 
  ] همائى بود همايون ، در هواى فضاى هدايت بال اقبال گشوده و طايران قدسى آشيان در سايهء جناح كرامتش از تاب آفتاب حوادث ايمن غنوده ، نظم :\r\n ذات وى ار عدل بود محترم * دست و دلش مظهر لطف و كرم \r\nزبان الهام بيانش كاشف اسرار معرفت الهى و ضمير خورشيد تنويرش مطرح انوار حقايق نامتناهى ، شعر :\r\n پر از نور عرفان دل آگهش * سر عارفان گشته خاك رهش \r\nشعلهء انوار ارشادش چشم طالبان مطالب عشق و محبت را در بوتهء رياضت و مجاهدت مىگداخت و اكسير صحبت بار شد و ارشادش مس وجود اصحاب وجد و حال را بيك دم مثال طلاى مهرى تمام‌عيار مىساخت ، شعر :\r\n بهره‌ور از فضل دل آگهش * مرجع اصحاب شرف درگهش\r\nتربيت اهل هنر كام اوست * زيور عنوان سخن نام اوست \r\nگوشه‌نشينان ديار عافيت دريوزهء همت از باطن او مىكردند و گرمروان طريق مجاهدت استمداد عنايت از بدرقهء نظرش مىنمودند . لاجرم اكابر و اشراف طوايف امم بآستان آن مظهر لطف و كرم [ 62 الف 
  ] روى نياز آوردند و دست اخلاص در دامن پاكش زده بالتفات خاطر فيض مآثرش مباهات مينمودند ، بيت :\r\n چو آهن ربا هركجا مىرسيد * دل خلق را سوى خود مىكشيد \r\nدر آن‌وقت كه تخت سلطنت و اورنگ خلافت بجلوس جهان‌افروز قرة - العين عدالت و جهان‌افروزى ، مشيد قوانين نصفت و رأفت ، مؤسس مبانى مرحمت\r\n\r\n","description":"","footnote":"","page_name":" 72 ","page_number":100},
  {"content":"\r\n\r\nو معدلت ، شاهنشاه حقيقى و مجازى خاقان وافر احتشام ابو المظفر سلطان شاه صفى صفوى ارتفاع آسمانى و فروغ جاودانى يافت ، شعر :\r\n در رياض ملك و دولت غنچهء شادى شكفت * بوستان سلطنت را تازه شد از سر نهال \r\nو نهال مراد حضرت خاقان عدالت‌گستر از جويبار رحمت الهى سرسبز و شاداب شد و نخل دولتش در گلشن حشمت سر بركشيده ، تيغ مرادش بفروغ انوار مكارم ازلى جهان را روشن و منور گردانيد و لمعات تيغ همتش زنگ - زداى ظلمت ظلم‌آباد عالم شده نظام كارخانهء ايجاد و انتظام سلسلهء كون و فساد به كف كافى و راى صافى آن حضرت منوط گشت ، نظم :\r\n صبح ظفر از مشرق اميد برآمد * اصحاب غرض را شب سودا بسر آمد \r\nدوحهء چمن رسالت و سرو بوستان ولايت شاه سليمان ميرزا باتفاق اولاد عظام بپايهء سرير خلافت مصير شتافت [ 62 ب 
  ] و بعز تقبيل بساط جلالت سرافراز گرديده زبان بأداى اين مقال گويا گردانيد ، رباعى :\r\n اى گشته سرير پادشاهى جايت * در سايهء چتر خسروى مأوايت\r\nشد گلشن ملك و روضهء ملت هم * آراسته از راى جهان‌آرايت \r\nخسرو گردون اقتدار سلالهء خاندان ولايت و اولاد امجادش را منظور نظر اشفاق و مكرمت گردانيده سيور غال و مقررى فرمود و هرروز لطفى مجدد و تفقدى ممهد بظهور مىرسانيد و موقوفات « حايريه » و « ملكتيه » و « نوريه » بدستورى كه با آباء عظام و اجداد كرامش بود به او مفوض فرموده مراسم اعزار و تكريم و لوازم اجلال و تعظيم بجاى آورد و از شرايط حرمت و جانبدارى هيچ دقيقه‌اى نامرعى نگذاشت ، شعر :\r\n ز جانبدارى و تعظيم و اعزار * فرونگذاشت چيزى آن سرافراز \r\nو چون چندى بر آن گذشت و سال هجرى بسنهء خمسين و الف رسيد زيبندهء تاج و سرير بديدهء بصيرت فر دولت و اقبال در ناصيهء حال فرزندان ستوده‌خصال\r\n\r\n","description":"","footnote":"","page_name":" 73 ","page_number":101},
  {"content":"\r\n\r\nآن مرتضوى فعال مشاهده فرمود نهايت توجه و عطوفت ظاهر ساخت و بتجديد متوجه تقويت اركان شريعت غرّا و تمشيت مهام سادات و علما گشته افتخار اعاظم سادات و نقبا ، خلاصهء دودمان آل عبا ، مقوى ملت عليهء اماميه ، قدوهء اولاد امجاد خير البريه ، [ 63 الف 
  ] ملاذ سالكان مسالك اخلاص و يكرنگى ميرزا شاه ابو المهدى را به سيور غالات و مسلميات معزز و مفتخر ساخت و منصب جليل المرتبهء كلانترى خطهء جنت قرين يزد را بوجود عالى حضرت متعالى مرتبت ميرزا شاه ابو القبا آرايش فرمود .\r\nقطع نظر از تكلفات منشيانه و تصلفات مترسلانه ساحت گلزار ملك و ملت برشحات اهتمام و اجتهاد اين دو عالىقدر ناضر و سيراب گشت و فضاى رياض دين و دولت از قطرات غمام اعتنا و التفات ايشان در خضرت و نضارت از سرابستان جنان درگذشت . شعر :\r\n چو از لطف شهنشاه سرافراز * دو عالىقدر گرديدند ممتاز\r\nيكى در مملكت فرمان‌روا شد * يكى محراب دين را مقتدا شد\r\nيكى شد مرجع حكام اسلام * بلندى يافت زين يك نام اسلام\r\nز عدل آن يك فضاى ملك آراست * ز فضل اين بناى شرع شد راست \r\nچون قامت قابليت هريك بر جويبار اقبال بالا كشيد بفرمان پادشاه جهان روى توجه بخطهء يزد آورده بعد از وصول بر مسند كامرانى تكيه دادند ، مهام شريعت بيضا برطبق اجتهاد آل سيد الورى بسرانجام اقتران يافت و فروغ رواج ملت غرا از افق مشيت حق عز و علا بر وجنات احوال فرق برايا تافته [ 63 ب 
  ] رعايا و زير دستان در پناه امن‌وامان غنودند .\r\nچون مدتى بر آن گذشت و زمانه بسى اوراق ليل و نهار درنوشت در شهور سنهء « 1 » بسبب عين الكمال مزاج شريف قدوهء اولاد سيد آخر الزمان صلوات اللّه الملك المنان ميرزا شاه سليمان از نهج اعتدال انحراف يافته پهلو بر بستر ناتوانى گذاشت . اطبا در معالجه سعى نمودند و زهاد و عباد دست بدعا برداشتند . دوستان\r\n\r\n\r\n","description":"","footnote":"\r\n( 1 ) - در اصل : سفيدست\r\n","page_name":" 74 ","page_number":102},
  {"content":"\r\n\r\nبه زر و جامه خاطر مستحقان را شاد گردانيدند . نه انواع معالجه نافع افتاد و نه صدقه و دعا فايده داد . چون روزبروز اشتداد مرض در تزايد بود به جهت تغيير آب‌وهوا اختر برج شرف و سرورى در محفه منزل گزيده متوجه قريهء تفت گرديد . بعد از وصول به آن محل قطع تعلق از جهان فانى نموده شرط وصيت بجاى آورد .\r\nو دوحهء گلزار نيكواخترى ميرزا شاه ابو المهدى فرزند اكبر خود را بمنصب ولايت و نقابت كه از آباى عظام و اجداد كرام بيادگار داشت سرافراز ساخته در وقتى كه زبان الهام بيان باداء كلمهء طيبهء توحيد گردان داشت قوت متحركهء انسانى از حركت باز ايستاده روى بجانب رياض قدس آورد ، شعر :\r\n چو شد بر ضمير منيرش عيان * كه بايد شدن جانب قدسيان\r\nز دستور آباء خود ياد كرد * [ 64 الف 
  ] پسر را بالطاف دلشاد كرد\r\nنشان كرامت بنامش نگاشت * به دو داد نقدى كه در دست داشت \r\nدر آن دودمان عظيم الشأن مصيبتى در غايت صعوبت اتفاق افتاد و محنت آن مهاجرت خون‌دل از ديدهء منتسبان خاندان سيادت بگشاد .\r\nاما هاتف اقبال در مقام تسلى خاطر ماتم‌زدگان درآمده پرتو اين خبر به مسامع جاه و جلال رسانيد ، شعر :\r\n خديو جهان خسرو دين‌پناه * جوان‌بخت جم‌قدر عباس شاه\r\nكه از پرتو عدل آن شهريار * شده چارفصل جهان چون بهار \r\nبه عواطف خسروانه خاطر اولاد امجاد آن حضرت را بانواع مرحمت نوازش فرمود و جراحت سينهء ايشان را بمرهم توجه و شفقت شفا داد و قامت قابليت هر يك را بخلاع فاخره آراست و نقابت و سرورى بمرتضى ممالك اسلام ميرزا شاه ابو المهدى تفويص فرمود و به سيور غالات مجدد فرق افتخارش را بتاج استظهار مزين گردانيد .\r\n\r\n","description":"","footnote":"","page_name":" 75 ","page_number":103},
  {"content":"\r\n\r\n\r\nزينت يافتن اين صحيفه بذكر مجملى از احوال خير مآل نير سعادت و سرورى و شجرهء گلشن امامت و دين‌پرورى ميرزا شاه ابو المهدى\r\nشعشعهء خاطر خورشيد نشانش نضارت‌بخش رياض اميد [ 64 ب 
  ] اهل عالم و ظل ظليل عاطفت و احسانش آرامگاه اعاظم و اشراف بنىآدم ، جبلت پاكيزه‌اش بر احياء سنت سنيه و متابعت [ رويه 
  ] رضيهء آباء و اجداد بزرگوارش منظور و انوار ولايت و سرورى و آثار هدايت و شريعت‌پرورى از ناصيهء خجسته سيمايش در كمال بروز و ظهور ، شعر :\r\n دلش روشن ز انوار حقيقت * ز رويش ظاهر آثار طريقت \r\nبعد از آنكه والد بزرگوار كرامت‌نژادش متوجه رياض قدس گرديد حسب الفرمان فرمان ده زمين و زمان ، خسرو جم قدر فريدون مكان ، مصراع :\r\n شهريار نوجوان عباس شاه كامران \r\nو به حكم وصيت والد عالىشأن آن نهال گلزار امامت قايم‌مقام گشت ، نهال قامت با استقامتش بر جويبار ارشاد و هدايت سر كشيد ، شعر :\r\n چو منزل بپرداخت سرو كهن * سر افراخت سرو نو از سرو بن\r\nاگر صبح فرخنده فر شد نهان * منور شد از آفتابش جهان \r\nبدان اى عزيز ، كه مشاطهء رخسار ابكار سخن و پيرايه‌بند عذار حكايات نو و كهن جواهر مآثر آن قدوهء آل خير البريه را بر اين منوال بر منصهء ظهور مىآورد كه آن حضرت مؤيد است بتأييدات الهى و موفق بتوفيقات نامتناهى ، [ 65 الف 
  ] ايام دولتش چون ايام بهار خرم و خرمى هنگام نقابتش مانند هنگام خرمى دور از غم ، از شمايم مكارم اخلاقش دماغ امانى عطرساى و از نسايم محاسن آدابش رياض كامرانى بهجت‌افزاى . در هنگام تواضع و فروتنى اقتدا بسنت سنيهء حضرت خير البريه نموده برطبق  « إِنَّما أَنَا بَشَرٌ مِثْلُكُمْ »  خود را با ساير ناس يكسان شمردى و در تقويت اركان شريعت غرا و تمشيت مهام ملت بيضا به قدر\r\n\r\n","description":"","footnote":"","page_name":" 76 ","page_number":104},
  {"content":"\r\n\r\nامكان لوازم سعى و اهتمام مرعى داشتى . در رعايت جانب سادات عظام و علماى اسلام و فضلاى روزگار و شعراى بلاغت‌شعار هرگز تغافل و اهمال ننمودى و در انجاح ملتمسات اين زمرهء كريمه همواره همت گماشتى ، مصراع :\r\n نيايد از بزرگان جز بزرگى \r\nبصحبت درويشان و گوشه‌نشينان بسيار راغب و در دلجوئى اين طبقه بغايت مايل ، بيت :\r\n نظر كردن بدرويشان بزرگى را بيفزايد * سليمان با چنان حشمت نظرها بود با مورش \r\nدر تعمير قصور دلگشاى و عمارات فرح‌افزاى بسيار سعى و اهتمام كردى و در طرح باغات و بساتين و نضارت اشجار و رياحين لوازم جد و اجتهاد بجاى آوردى .\r\nدر شهور سنهء خمس و ستين و الف موافق قوىئيل [ 65 ب 
  ] بر طبق آيت هدايت نماى  « وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا »  رغبت گزاردن « 1 » حج اسلام و ادراك شرف زيارت روضهء منورهء خير الانام عليه الصلاة و السلام در ضمير منيرش پيدا شد ، مصراع :\r\n تمناى آن راه دشوار كرد \r\nو بعد از اجازت از جانب خاقان صاحب‌قران ، مصراع :\r\n خديو فلك رتبه عباس شاه \r\nباتفاق فرزندان عالىشان و متعلقان از خطهء يزد روى بدان مقام فيض انجام آورد ، نظم :\r\n كعبه بنا گشت كه روى نياز * سوى وى آرند كسان در نماز\r\nسجده‌گه آن باشد و مسجود حق * معبده آن باشد و معبود حق\r\nهركه رسيده بوجود از عدم * در ره او ساخته از سر قدم\r\nطعنه بر اكسير زند خاك او * گل خجل است از خس و خاشاك او \r\n\r\n\r\n","description":"","footnote":"\r\n( 1 ) - اصل : گذاردن\r\n","page_name":" 77 ","page_number":105},
  {"content":"\r\n\r\n گمشدگان را لقبش رهنماست * ريگ زمينش چو نجوم سماست \r\nقافلهء توفيق پادشاه متعال رفيق ، مصراع :\r\n چراغ دودمان آل يس \r\nو بدرقهء تأييد مالك الملك لا يزال همعنان موكب خدام ذوى الاحترام ، شعر :\r\n توفيق رفيق و بخت همراه * اقبال نديم گاه و بيگاه \r\nو چون غرهء شهر ذى قعدهء سنهء مزبور [ 66 الف 
  ] شهر بصره محل نزول دوحهء چمن رسالت پناهى گشت والى آنجا حسين پاشا « 1 » مقدم شريفش عزيز و مغتنم شمرده بارسال تحف شايسته و تبركات بايسته مبادرت نمود و شرايط مهماندارى بر وجهى كه فراخور همتش بود بجاى آورده التماس ملاقات شريف فرمود . آن حضرت جواب داد كه چون من احرام طواف بيت اللّه بسته زبان بأداء كلمهء « لبيك اللهم لبيك » گشاده و از هاتف غيبى نداى اين مقال به گوش هوشم رسيده كه ، مثنوى :\r\n اى كه در اين كوى قدم مينهى * روى توجه بحرم مينهى\r\nپاى ز اول بسر خويش نه * خويش رها كن قدمى پيش نه\r\nچونكه نهى بر سر هركام گام * يا بى ازين سير بهر گام كام\r\nپاى به اندازه در اين كوى نه * پايت اگر سوده شود روى نه\r\nدر همه‌جا هست ادب شرط راه * چه در درويش و چه ايوان شاه\r\nره ندهند آنكه ندارد ادب * كس بدرون ره نبرد بىطلب\r\nروى ادب نه به در بىنياز * عجز و نياز آر بر بىنياز\r\nآينهء خويش چو زمزم صفا * داده ورا در حرم كبريا\r\nدست ز دامان غرض باز كش * [ 66 ب 
  ] پاى تردد ز ره آز كش \r\nمناسب نميدانم در اين سفر به منزل هيچ مخلوقى روم و دامن عرض خود را بغبار مجلس حكام مجازى بيالايم ، اگر صاحب سعادت لطف نموده غريب‌نوازى\r\n\r\n\r\n","description":"","footnote":"\r\n( 1 ) - اصل : پادشاه\r\n","page_name":" 78 ","page_number":106},
  {"content":"\r\n\r\nفرمايند و به منزل اين ضعيف تشريف آورند كمال مردمى خواهد بود .\r\nپاشا « 1 » بواسطهء رعايت ناموس حكومت اين سخن را متلقى بقبول نگشت و آن حضرت پاى همت در دامان استغناء پيچيده چند روز در اين گفتگو گذشت .\r\nآخر الامر مهم بر آن قرار يافت كه خدام ميرزا روزى به زيارت يكى از مزارات تشريف حضور ارزانى دارد و پاشا « 2 » نيز بدانجا رود . در روز موعود در مقام معهود در ميانهء ايشان ملاقات دست داده از هردو طرف لوازم تعظيم و تكريم بتقديم رسيد .\r\nحسين پاشا « 3 » دوحهء چمن نبوى را در آغوش مهربانى كشيده اصناف اشفاق و اعطاف ظاهر گردانيد .\r\nو در دوازدهم همان شهر نداى اين مقال به گوش آن حضرت رسيد ، مثنوى :\r\n خيز كه شد پرده‌كش و پرده‌ساز * مطرب عشاق ز راه حجاز\r\nعزم تو بس مركب رهوار تو * كو نرساند به تو آزار تو\r\nگر رسدت خار مغيلان چه باك * [ 67 الف 
  ] دامن گل هم بود از خار چاك\r\nرنجه مشو از ستم خار راه * كان گل مشكين شودت عذرخواه \r\nو از بصره روانه شد و در عرض راه به زبان نياز مضمون اين ابيات بأدا ميرسانيد ، مثنوى :\r\n اى همه‌كس را بدرت التجا * كعبهء دل را ز تو نور و صفا\r\nنام يمين بر حجر الاسودش * داغ يمين تو بود بر دمش\r\nاى كرمت واسطهء بود ما * خانهء تو كعبهء مقصود ما\r\nشد حرمت زينت باغ جهان * خانهء تو چشم و چراغ جهان\r\nكيست كه پروانهء اين خانه نيست * واله و سرگشته و ديوانه نيست\r\nخانهء تو ديدهء هرمعبد است * مردم ديده حجر الاسودست\r\nچشمهء زمزم كه ترا در حرم * هست ز سرچشمهء بحر كرم\r\nسوى تو باشد همگى سعى ما * غير تو ما را نبود مدعا \r\nبعد از ورود بدان ارض مقدس و پس از مناسك حج اسلام ، نظم :\r\n\r\n\r\n","description":"","footnote":"\r\n( 1 ) - اصل : پادشاه\r\n( 2 ) - اصل : پادشاه\r\n( 3 ) - اصل : پادشاه\r\n","page_name":" 79 ","page_number":107},
  {"content":"\r\n\r\n در حرم خلد يكى مه ز سال * بود بذكر احد ذو الجلال\r\nگرد وى از غايت شوق و نياز * طوف‌كنان گشتى و كردى نماز\r\nعاقبت از خلد برين دور ماند * غم‌زده و واله و مهجور ماند\r\n[ 67 ب 
  ] گرچه بهشت از هوس دل بهشت * باز هوس كرد بسوى بهشت \r\nو در دوازدهم شهر محرم الحرام سنهء ست و ستين و الف احرام طواف روضهء رسول انس و جان بسته بر راحلهء توفيق سوار گرديده روى بوادى يثرب نهاد ، و زبان هاتف اقبال بمضمون اين مقال گويا گشت ، مثنوى :\r\n اى كه به مقصود ره آورده‌اى * گوى ز ميدان وفا برده‌اى\r\nشام ترا صبح سعادت دميد * روز تو فرخ شده چون روز عيد\r\nحمد و ثناى احد ذو الجلال * ورد زبان ساز چو دارى مجال\r\nحج تو هرچند كه دين را درست * حج دگر هست كه آن اكبرست\r\nرو سوى محراب نبى در نماز * روى نه آنجا به زمين نياز\r\nكوكب اقبال تو مسعود شد * عاقبت كار تو محمود شد\r\nبخت تو زد تخت بر اوج سپهر * سوده بنعلين تو رخ ماه و مهر\r\nاى شده محرم بحريم وصال * وقت طلب آمد و گاه سؤال\r\nلب بگشا آنچه ترا در دلست * يك‌بيك از تربت او حاصلست \r\nو در چهاردهم شهر صفر بأرض مقدس مدينهء طيبه رسيده دوازده روز نزول اجلال نموده بادراك شرف زيارت سلطان سرير رسالت صلوات اللّه و سلامه عليه سرافرازى يافت ، نظم :\r\n هركه در آن روضه زمانى نشست * [ 68 الف 
  ] تا ابد الدهر ز اندوه رست \r\nبعد از سعادت شرف زيارت ساقى اخلاص آن حضرت كؤوس « 1 » مالامال احسان و افضال درداده حريفان فقر و فاقه را از جرعهء نذور و صدقات\r\n\r\n\r\n","description":"","footnote":"\r\n( 1 ) - در اصل : كواوس ، ظاهرا مقصود جمع « كاس » بمعنى « جام » است كه « كؤوس » نيز مىآيد .\r\n","page_name":" 80 ","page_number":108},
  {"content":"\r\n\r\nسرخوش و دلشاد گردانيد و از روح مقدس سلطان سرير رسالت و صاحب‌قران ممالك جلالت عليه افضل الصلوات و حضرات ائمهء بقيع صلوات اللّه و سلامه عليهم اجمعين استمداد همت نمود .\r\nو از مدينهء منوره از سمت بصره عنان توسن خوش‌خرام بصوب اصفهان انعطاف فرمود و در زمان امان حضرت رحمان به آن خطهء شريفه رسيده بتقبيل بساط جلالت خاقان صاحب‌قران كشورگشاى سرافزازى يافت و ديدهء دولت را از مشاهدهء طلعت جهان‌آراى خليفهء زمان واسط امن‌وامان روشن گردانيده مراسم تهنيت و ثنا بتقديم رسانيد و پيشكشهاى لايق كشيده زبان به ثناى پادشاه جوانبخت فلك تخت بياراست و جواهر اين ابيات برطبق بيان نهاده نثار فرق شهريار گردون اقتدار كرد ، شعر :\r\n تا بسترد بدست صبا سايهء چمن * گرد از جبين لاله و رخسار ارغوان\r\nگلزار دولت تو كه دارد نصيب خلد * محفوظ باد از اثر آفت خزان \r\nعاطفت خاقان كامياب مقدم آن ملاذ سالكان مسالك اخلاص را باعزاز و اكرام تلقى فرمود و رياض امانى و آمال افتخار اعاظم سادات نزديك و دور را بزلال اجلال سرسبز و شاداب گردانيد و خلاع فاخره و جامه‌هاى گرانمايه و انعامات وافره عنايت فرمود و به آبيارى مرحمت بىپايان شاهنشاهى مجددا چمن دولت و سرورى آن حضرت طراوت و خرمى [ 68 ب 
  ] يافت و گل هرمراد در گلزار امانى از نسيم عنايت ربانى شكفته گرديد .\r\nو پس از اجازت از مقربان بارگاه جلالت توجه بصوب خطهء يزد نمود . چون گوش هوش سادات و اهالى خبر قرب وصول آن حضرت استماع نمود دوحهء اميد ايشان از آبيارى رشحات سحاب عنايت حضرت بارى بارور گشت و رياض تمناى معتكفان زاويهء فراق از نسيم مژدهء وصال شاداب گرديده مضمون اين مقال بر زبان حال و قال ايشان گذشت ، بيت :\r\n تا ابد بادا نثار روزگار دولتش * دولتى كز حضرت ايزد تعالى مىرسد \r\n\r\n","description":"","footnote":"","page_name":" 81 ","page_number":109},
  {"content":"\r\n\r\nو همچنين سادات و قضات و علما و موالى و اكابر و اهالى بمراسم استقبال پرداختند و بشرايط نياز و نثار قيام نموده كمال اخلاص و اختصاص ظاهر ساختند .\r\nآن حضرت در غايت فرح و سرور به وطن مألوف و مسكن معهود درآمده بر مسند دولت متمكن گشت . للّه الحمد و المنة كه از آن‌وقت الى الان همواره در متنزهات آن ملك با فوجى از علماى خجسته‌صفات و اكابر و اهالى و شعراى فصاحت شعار بفراغت خاطر بصحبت روزگار [ 69 الف 
  ] مىگذارند و تخم خيرخواهى و نيك‌انديشى در زمين دل متوطنان آن ولايت مىكارد و بواسطهء كرم جبلى و سخاوت اصلى پيوسته خوان ضيافت گسترده و ابواب انعام و احسان برگشوده و وجه معاش و مادهء انتعاش از سيور غالات و مسلميات و زراعت مواضع ملكيهء موروثى و مكتسبى مقرر ، و دورونزديك و ترك و تاريك از حاصل مزارعاتش كامياب و بهره‌ور . همت وافر مكرمتش خورشيد صفت رفعت يافته و انوار ضمير وافر موهبتش از مطلع سيادت و اجلال بر وجنات احوال فقراى شكسته‌بال تافته ، اميد به كمال مكرمت جاويد چنان است كه عمر و كامرانى آن قدوهء اولاد خير البشر تا آخر ايام جهان امتداد يابد ، شعر :\r\n بماناد در كامرانى بسى * مرفه باقبال او هركسى \r\n\r\nگفتار در بيان شمه‌اى از علو نسب اولاد امجاد آن حضرت و برخى از سير ستوده و اوصاف پسنديدهء دو قرة العين سيادت و ولايت\r\nاز كرايم نعم كه ايزد عر و علا بعضى را بدان اختصاص بخشيده نعمت علو انسان است كه مستلزم مكارم اخلاق و مستوجب محاسن آداب است . بناء على هذا در تمامى ملل و اديان اعيان عجم و عرب محافظت صحت نسب مىنموده‌اند و بعظم‌شان و سمو مكان آبا و اجداد مفاخر و مباهى مىبوده‌اند و بىشايبهء [ 69 ب 
  ] اشتباه عالى حضرت سيادت‌منقبت نقابت مرتبت معالى رتبت قدوهء سادات عالىشان مير ميران ، و عالى حضرت و سيادت و نجابت پناهى نقابت و هدايت دستگاهى زبدهء اولاد مصطفوى\r\n\r\n","description":"","footnote":"","page_name":" 82 ","page_number":110},
  {"content":"\r\n\r\nميرزا شاه ابو الولى هم از جانب والد و هم از طرف ام خلاصهء سادات عالىنسب و نقاوهء خاندان نقباء عظيم الشان‌اند . زيرا كه والد خجسته آثار پسنديده اطوار كرامت دثار ايشان كهف الغرباء مربى فضلاء محب الاتقياء افتخار النقباء ميرزا شاه ابو المهدى بن شاه سليمان ميرزا بن امير غياث الدين محمّد مير ميران بن شاه نعمت اللّه باقى بن امير عبد الباقى صدر بن امير حبيب اللّه بن شاه نعيم الدين نور اللّه ثانى بن شاه خليل اللّه بن كاشف اسرار ازلى سيد نور الدين نعمت اللّه ولى است .\r\nو والدهء ماجده مهد علياى ايشان صبيهء صلبيهء شاه ظهير الدين على بن شاه خليل اللّه بن امير غياث الدين محمّد مير ميران بود . و والدهء شاه ظهير الدين على نواب بلقيس مكان عليهء عاليه صفيه سلطان بيگم مشهور بشاهزاده خانم است بنت اسمعيل ميرزا ابن شاه جنت‌مكان ابو الفتح سلطان شاه طهماسب بهادر خان بن خاقان عالىشان ، [ 70 الف 
  ] بيت :\r\n شاه انجم سپاه چرخ سرير * مهر گيتىنورد كشورگير \r\nابو المظفر سلطان شاه اسمعيل صفوى موسوى بهادر خان ، مصراع :\r\n كس را نبود چنين نسب در عالم \r\nچون قامت قابليت هردو در چمن دولت و اقبال بالا كشيد فى شهور سنهء « 1 » حسب الفرمان خاقان خلد آشيان صاحب‌قرانى عالى حضرت رفيع القدرى مير ميران بعد از فوت عم عالىمقدار ميرزا شاه ابو البقا به منصب جليل المرتبهء كلانترى خطهء بهشت منزلهء يزد معزز گرديده مقاليد رتق‌وفتق و مفاتيح قبض‌وبسط مهام آن ملك در قبضهء اقتدارش قرار گرفت . و آن حضرت بحسب ارث و استحقاق بر مسند اجلال نشسته باحياى مراسم عدل و احسان و استمالت خاطر رعيت و فروماندگان قيام و اقدام نمود و نهال آمال اصحاب عز و اعتبار از رشحات مرحمتش نشوونما پذيرفت و در نظام و انتظام مهام رعيت و رفاهيت اهالى شهر و ولايت عقل خرده‌دان انگشت تعجب بدندان گرفته حيران ماند ، بيت :\r\n\r\n\r\n","description":"","footnote":"\r\n( 1 ) - اصل : سفيدست\r\n","page_name":" 83 ","page_number":111},
  {"content":"\r\n\r\n تا هاتف دولت تو در داد آواز * بر عالميان گشت در رحمت باز\r\nپيرانه‌سر اين كهن جهان كرد طمع * كز بخت جوان تو جوان گردد باز \r\nو اختر برج نكو اخترى ميرزا شاه ابو الولى به نيابت والد عالىشان [ 70 ب 
  ] بامر نقابت و سرورى قيام و به تمهيد اركان دين مبين و تشييد قواعد شرع سيد - المرسلين صلوات اللّه و سلامه [ عليه 
  ] اقدام مىفرمايد . شعر :\r\n هم بود از روى آن صبح سعادت را فروغ * هم بود از راى اين خورشيد دولت را جمال\r\nبر سرند از مهر و مه ، آن در علا اين در علو * برترند از بحر و كان ، آن در سخا اين در نوال\r\nاز جناب آن نخواهد كرد دولت اجتناب * وز ركاب اين نخواهد يافت اقبال انتقال\r\nآن بود خورشيد منظر ، اين بود برجيس قدر * آن بود محمود طالع اين بود مسعود فال\r\nماه جاه و حشمت آن باد فارغ از خسوف * آفتاب دولت اين باد ايمن از زوال \r\nچون مجملى از سير ستوده و اوصاف پسنديدهء مرتضى ممالك اسلام ميرزا شاه ابو المهدى و آباء عظام و فرزندان عالىمقامش بدستيارى كلك سخن‌گذار سمت تحرير يافت اكنون طوطى شيرين‌شكن شيرين‌گفتار قلم در باغات فردوس‌نما و منازل دلگشا و قصور فرح‌افزا كه عمارت يافتهء معمار همت عالىنهمت آن حضرت است در طيران آمده ذكر خوشى و خرمى و صفاى آنها را به گوش هوش اهالى نزديك و دور مىرساند [ 71 الف 
  ] كه در شهور سنهء سبعين و الف معمار همت عالىنهمت آن دوحهء چمن رسالت در اهرستان بهشت بنيان بقرب « محلهء داربندك » در باغى كه در يد تصرف شرعيش بود طرح عمارت عالى اساس انداخته تالارى دلگشا\r\n\r\n","description":"","footnote":"","page_name":" 84 ","page_number":112},
  {"content":"\r\n\r\nدر پيش آن بنا فرمود و درياچه‌اى مانند فكر عقلا عميق و بسان حوصلهء كريمان عريض و پهناور به اتمام رسانيد و در خيابان و اطراف و جوانب درختان سايه‌گستر و بارور غرس فرمود و آن باغ را موسوم ساخت به مهرآباد .\r\nاكنون در خوشى و صفا به جائى رسيده كه قصور جنان از رشك عمارات فلك ارتفاعش در غرفات نهان گرديده و فردوس برين از غيرت آن چمن و بستان پردهء حيا به روى كشيده رخساره بمردم ننموده . خاك صندل بويش از سبزه رنگ مينا گرفته و از نفحات نسيمش نرگس را ديده روشن گشته ، شعر :\r\n صد ورق تازه كرده دفتر گل * لاله بر كف گرفته ساغر مل\r\nاز شميم شمال عنبر بيز * گشته اطراف آن عبيرآميز \r\nرياحين و ازهارش چون انجم فلك تابان و جداول چشمه‌سارش چون جويهاى بهشت درخشان ، بيت :\r\n بر لب جوى نشين و گذر عمر بين * اين نصيحت ز جهان گذران ما را بس \r\n[ 71 ب 
  ] باغبان حكمت به محض قدرت در آن باغ درخت چنارى رويانيده كه شاخش از بالاى ثريا گذشته و بيخش در تحت زمين قرار يافته ، بيت :\r\n توانا درختى كه هرشاخ او * زدى پنجه بر سدرة المنتهى\r\nدر اوصاف او « اصلها ثابت » * خرد خواندهء « فرعها فى السما » \r\nو هركه قدم بدان گلستان گذارد از جان كه پادشاه اقليم بدن است رخصت نيابد كه پاى بيرون گذارد . و عندليب با هزار زبان بترنم درآمده ندا به گوش هوش رساند كه هيچ عاقل به اختيار ترك چنين منزل نكند و دل ازين نمونهء فردوس‌نما برندارد ، شعر :\r\n جاى من كوى مغان است چه زيبا جايى است * هيچ عاقل بجهان ترك چنين جا نكند \r\nلاجرم در اول فصل بهار كه از فيض فضل پروردگار سلطان گل پردهء\r\n\r\n","description":"","footnote":"","page_name":" 85 ","page_number":113},
  {"content":"\r\n\r\nزمردين از جمال برداشته بر اورنگ فيروزه رنگ قرار گرفته فضاى باغ و بستان و صحن چمن و گلستان از رشحات سحاب نيسان صفت خضرت و نضارت مىيابد ، شعر :\r\n سلطان گل رسيد و ديار چمن گرفت * اطراف جويبار سپاه سمن گرفت \r\nآن حضرت نكوسيرت فرشته‌خصال در آن مكان جنت وصال تشريف فرموده با فضلا و علما [ 72 الف 
  ] و اشراف و اعيان صحبت مىدارد و خوان احسان و كرم بر روى همگى گسترده اصناف اعطاف مىفرمايد و هرروز از وقتى كه خسرو خاورى بر مسند نيلوفرى برمىآيد تا محلى كه مشاطهء قدرت عروسان كواكب را بر منظرهء سپهر گوهرنگار بجلوه درمىآورد خوانسالاران شيرين‌بيان و مطبخيان چرب‌زبان زمان زمان اغذيهء لذيذه و مطعومات لطيفه از هرچه در حوصلهء خيال گنجد افزون به مجلس بهشت‌آئين حاضر ساخته صرف مىنمايند و برين نهج مىگذرانند تا آن‌گاه كه آفتاب عالم‌تاب از غايت برودت هوا در بروج زمستانى پناه مىبرد و آسمان پوستين سنجاب سحاب بر دوش افكنده زمين شكم قاقم مىپوشد ، نظم :\r\n مانند پنبه‌دانه كه در پنبه تعبيه است * اجرام كوهها شده پنهان ميان برف \r\nبه شهر تشريف آورده همت بر قضاياى حاجات و ملتمسات خاص و عام مىگمارد .\r\nلاجرم عنايت سبحانى اشعهء شمسهء قصر اقبالش را مانند نور آفتاب به اوج ظهور رسانيد و اسم شريفش در نيكوئى بر كتابهء مبانى روزگار ثبت گرديد .\r\n[ 72 ب 
  ] و ديگرى از باغات متعلق به سركار آن حضرت باغ ديوانخانهء تفت قهستان است ، نظم :\r\n در جهان هيچكس نديده چنان * منزل دلفروز جان‌افزاى\r\nعرصهء خرمش جهان‌افروز * ساحت فرخش جهان‌آراى \r\n\r\n","description":"","footnote":"","page_name":" 86 ","page_number":114},
  {"content":"\r\n\r\nدر آن باغ منازل دلگشا و نشيمنهاى روح‌افزا در غايت نزاهت همه مصور و منقش به عمل استادان نادره كار آراستگى يافته و به انواع و اقسام گل و رياحين نظر فريب گشته ، شعر :\r\n ز پاى تا بسرش هركجا كه مىنگرم * كرشمه دامن دل مىكشد كه جا اينجاست \r\nچمن فردوس‌نشانش از نزاهت اشجار خاك در ديدهء روضهء ارم كرده و از طراوت ازهار و انهار داغ بر سينهء بوستان خورنق نهاده و درختان رنگارنگش را جلوهء طاوسى ظاهر و از گلهاى زرنگارش فروغ تاج كاوسى باهر ، بيت :\r\n هوايش سبز و خرم همچو كشمير * سواد هند از درويش دلگير \r\nروى زمينش چون رخسار شاهد حله‌پوش منور و نسيم هوايش چون كلبهء استاد عنبرفروش معطر . درخت جوان بخشش از بسيارى اثمار چون پيران پشت - خميده و ميوهء حلاوت آميزش چون حلواى بهشتى بىحرارت آتش رسيده . الوان ميوه‌هاى ربيعى و خريفى در غايت نازكى [ 73 الف 
  ] و نهايت لطيفى . سيب بىآسيبش چون ذقن دلبران سيمين دلها را صيد كرده و به رنگ زيبا [ و 
  ] بوى راحت‌افزا عالمى را در قيد آورده ، شعر :\r\n سيب را با ذقن يار مشابه كردند * رنگ او سرخ شد و روى برافروخت به باغ\r\nسيب مانند چراغيست درخشان ز درخت * روز روشن به سر شاخ كه ديده است چراغ \r\nامرودها از سر هرشاخ مانند كوزه‌هاى نبات درآويخته و به صلاى حلواى بىدود كاهلان بىسرمايه و سودا را از جاى برانگيخته ، نظم :\r\n وصف امرود چه گويم كه ز شيرينى و لطف * كوزه‌اى چند نبات است معلق بردار \r\nبه پشمينه‌پوش چون صوفيان شب‌خيز با رخسارهء زرد سر از پنجرهء ابداع\r\n\r\n","description":"","footnote":"","page_name":" 87 ","page_number":115},
  {"content":"\r\n\r\nبيرون آورده و روى گردآلودش دل دردآلود عاشقان را از مهر و ماه نشان داده و مجمرهء مطلاى انار باشتياق ياقوت لبان در صحن بوستان درخشان گرديده ، شعر :\r\n انارش چون لب دلدار خندان * حريفان را حريف آيد بدندان\r\nچو نطقم وصف شفتالو سرايد * سخن در وى تر و شيرين نمايد\r\nهنوزش لب سوى لب نارسيده * كه آب حسن و لطف از وى چكيده \r\nدر يك‌جانب انجير بىنظير كه دست قدرت وصف جمالش را [ 73 ب 
  ] بر طبق نهاده و حلواى زيبا از قند و خشخاش ترتيب داده ، و از طرف ديگر انگور پرنور كه خامهء حكمت شرح كمالش را بر صفحهء شريفهء   « فَأَنْبَتْنا فِيها حَبًّا وَ عِنَباً »   كشيده و چون آبلهء تر بر كف برگ اخضر دميده بىشايبهء تكلف و غايلهء تصلف مضمون :\r\n روضة ماء نهرها سلسال * دوحة سجع طيرها موزون \r\nدر شان آن‌منزل بهشت قرين آيتى است نازل ، شعر :\r\n از غايت نزاهت و خوبى و دلكشى * پنداشتم كه جنت عدن است در خوشى \r\nو در ميان باغ درياچهء عالى ساخته گرديده و در آنجا ماهيان زيبا صورت شيرين هيأت كه ديدهء مردم آبى مانند آن لعبتان در عرصهء بحار نديده ، نظم :\r\n سينه‌اى پاك همچو سيم سفيد * چشم روشن چو چشمهء خورشيد \r\nبسيار شده ، و اطراف درياچه درختان سرو و چنار سر بفلك مينا افراخته و زبان قدسيان از مشاهدهء آنها مترنم به اين مقال گرديده ، بيت :\r\n برگ درختان سبز در نظر هوشيار * هرورقى دفتريست معرفت كردگار \r\nو در اطراف و جوانب خيابانهاى سرو و بيد سر بر افلاك كشيده ، شعر :\r\n به طراحى هرخيابان طناب * گرفته سر ريسمان آفتاب \r\n\r\n","description":"","footnote":"","page_name":" 88 ","page_number":116},
  {"content":"\r\n\r\n[ 74 الف 
  ] در هربهار كه جهان از آرايش گلزار نمونهء باغ ارم مىگردد و اطراف بساط غبرا از رياحين درخشنده مىشود و فراش صبا بسيط زمين را به فرشهاى رنگارنگ مىگستراند و باغبان صنع چمن جهان را به گلهاى گوناگون مىآرايد ، شعر :\r\n چمن از نسيم صبا مشكبار * سمن از لطافت چو رخسار يار\r\nز باد سحر گل دهان كرده باز * چو معشوق خندان عاشق‌نواز \r\nعاليجاه بانى مهمان‌نواز در باغ مزبور طرح عيش و صحبت انداخته با فضلا و دانشمندان و شعرا و نديمان گوى مصاحبت مىبازد و دست دريا نوال گشاده دوست و دشمن را مىنوازد . اميد كه پيوسته در گلشن‌آباد دولت سرسبز و شاداب بوده اسباب سعادت دو جهانىاش مهيا و آماده باد .\r\nو ديگرى از مستحدثات سركار آن حضرت باغى است در قريهء مزبوره در كمال خوبى و خوشى ، شعر :\r\n در اين باغ خوش ميوه‌هاى ترست * به زيبائى از يكدگر خوشترست \r\nو ايضا قنات مهدىآباد قصبهء مهريجرد و مزرعهء مبارك‌آباد حوالى ميبداز مستحدثات سركار عالىجاه معظم اليه است .\r\n[ 74 ب 
  ] و چون جواد خوش‌رفتار خامه بر سبيل اجمال شمه‌اى از احوال خير مآل ستوده‌خصال اين زمرهء عظام و اين طبقهء لازم الاحترام كه هريك در درياى سيادت و گوهر بحر كرامت و ولايت‌اند باز نمود اين ضعيف در دار السعادهء حيدرآباد رحل اقامت انداخته بود و مفصل اوضاع و خصوصيات احوال آن فرقهء صاحب اجلال در نظر نبود ، لاجرم بهمين‌قدر اختصار نمود و به موجب وعده‌اى كه در ديباچهء اين صحيفه كرده عنان كميت قلم واسطىنژاد بصوب احوال جمعى ديگر معطوف ساخت . « 1 »\r\n\r\n\r\n","description":"","footnote":"\r\n( 1 ) - تا اينجا را ژان اوبن بعنوان « فصلى از جامع مفيدى » در كتاب « منابع براى احوال شاه نعمت اللّه ولى » از انتشارات انستيتو ايران و فرانسه ( چاپ طهران ) بطبع رسانيده است .\r\n","page_name":" 89 ","page_number":117},
  {"content":"\r\n\r\n\r\nگفتار در ذكر شمه‌اى از استقلال عالى حضرت سيادت‌منقبت خلاصهء دودمان رسالت ميرزا محمد امين المشتهر به مير جمله\r\nآن حضرت و الا رتبت خلاصهء سادات صاحب سعادات شهرستانك دار السلطنهء اصفهان است و قرابت قريبه با نواب غفران پناهان ميرزا رضى و ميرزا رفيع صدور ممالك محروسه داشته در اوان عنفوان جوانى ارادهء سير بلاد هند از خاطر عاليش سر زده متوجه هند دكن گرديد . بعد از ورود به حيدرآباد ارم بنياد پادشاه عالىمقدار سلطان محمد قلى قطبشاهى [ 75 الف 
  ] مقدم آن قدوهء سادات را گرامى داشته بعد از اندك وقتى به تكليف تمام و مبالغهء ما لا كلام منصب وزارت و مير جملگى به او رجوع نمود و در « تاريخ قطبشاهى » مسطورست كه چون تخت سلطنت ممالك كلكنده و بلاد تلنگه بوجود قطب فلك سلطنت و كامكارى سلطان محمد قلى قطبشاه زيب و زينت گرفت همت برفاهيت حال سپاه و رعيت گماشت و چون از ناصيهء خجسته‌صفات سيادت‌منقبت والامنزلت ميرزا محمّد امين كه به وفور كاردانى و اصابت راى از اكابر هرديار ممتاز بود لامع و هويدا مىگرديد قامت قابليتش را به خلعت وزارت و جملة الملكى آرايش نمود . ازين بشارت زمانه كه چون طرهء خوبان پريشان‌حال بود به انتظام امور جازم شد . روزگار كه مانند چشم بتان ناتوان بيمار مانده بود از طبيبى كلك روح‌افزاى آن حضرت سيادت مرتبت به استقامت مزاج متيقن گشت . چون خامهء سحر آفرينش مفتاح امور مملكت گرديد چمن سلطنت آن ديار نزهتى تازه يافت و ظلمات جور بهامنهء ستم‌پيشه از انوار راى منيرش نورانى گشت و از وفور فهم وافر كياستش حكايت آصف [ 75 ب 
  ] برخيا را از صفحهء روزگار محو نمود . و لاجرم بين اين خصايل محمود عنايت پادشاه دربارهء آن عالىمكان متصاعد گرديده هرساله دو لك‌هون كه قريب به مبلغ بيست هزار تومان باشد در وجه آن حضرت مقرر نموده به انواع تشريفات فاخره و اسپان بازين زر و فيلان كوه پيكر معزز و ممتاز گردانيد و قلمدان مرصع كه هيچ عصر پادشاهان هند بوزراء نداده بودند به او عنايت شد . و به يمن ملاطفت شاهى اسباب شوكت و حشمت و قدر و عزتش از\r\n\r\n","description":"","footnote":"","page_name":" 90 ","page_number":118},
  {"content":"\r\n\r\nجميع سلاطين عظيم القدر گذشت .\r\n\r\nذكر بزم آراستن آصف دوران و استدعاى قدوم قطب زمان\r\nچون اسباب شوكت و حشمت سيادت‌منقبت مير جمله در مدت هشت سال از جميع سلاطين هند درگذشت از غايت اخلاص و علو همت خواست تا جواهر عقيدت را برطبق عرض نهد . بنابرين بسامان و سرانجام اسباب عيش و عشرت پرداخته تمامى منزل را به ديباى هفت رنگ زيب و زينت داده از قطب فلك سلطنت استدعاى تشريف دادن نمود . پادشاه فرخنده خصال [ 76 الف 
  ] ايجاب آن ملتمس نموده در صباحى كه خسرو ثوابت و سيار عرصهء فلك را به انوار طلعت خويش زيب و زينت داد سلطان زمان سلطان محمّد قلى قطبشاه با تمامى اركان دولت و اعيان حضرت به منزل سرو بوستان سيادت تشريف داد و مجلس بهشت‌آيين از اجتماع امرا و مقربان و شعرا و نديمان انعقاد يافته حضرت ميزبان پيشكشهاى پادشاهانه از نظر گذرانيد . از آن جمله سى سر اسب عربى و عراقى با زين و لجام مرصع و بيست زنجير فيل با تخت نقره و طلا و بسيارى از جواهر نفيس و انواع اقمشه كه تخمينا يكصد و پنجاه هزار هون بود و پنجاه هزار هون ديگر برسم انعام به شعرا و ندما داده مجموع آن قريب به بيست هزار تومان مىشود . پادشاه آن‌جناب را به تشريفات شاهانه از ساير امرا و سرداران سرافراز فرمود و چادر زردوزى خاص از كتف خود برداشته بر دوش او انداخت و پنج سلسله فيل و پنج سر اسب عربى با زين و لجام مرصع به مشار اليه مرحمت فرمود .\r\n\r\nگفتار در ذكر توجه ميرزا محمد امين به جانب عراق و بيان بعضى از احوال آن مركز دايرهء اجلال\r\nو هم در « تاريخ قطبشاهيه » مذكورست كه به موجب  « كُلُّ نَفْسٍ ذائِقَةُ الْمَوْتِ »  طاير روح [ 76 ب 
  ] پرفتوح سلطان ممالك دكن سلطان محمّد قلى قطبشاه در هفتدهم شهر ذى قعدهء سنهء عشرين و الف هجريه به جانب جنات عدن در پرواز آمده سرير\r\n\r\n","description":"","footnote":"","page_name":" 91 ","page_number":119},
  {"content":"\r\n\r\nسلطنت و فرمانروائى آن ملك در قبضهء اقتدار خورشيد گيتىافروز سپهر جهاندارى سلطان محمّد قطب شاه كه برادرزادهء پادشاه مغفور بود قرار گرفت . حضرت سيادت منقبت ميرزا محمّد امين استدعاى رخصت زيارت عتبهء عليهء عرش درجهء سلطان سرير امامت و كرامت سلطان ابو الحسن على بن موسى رضا عليه التحية و الثنا نموده در ربيع الاول سنهء احدى و عشرين و الف از حيدرآباد عنان عزيمت به جانب ايران انعطاف فرمود . جناب اسكندر بيك مؤلف « تاريخ عالم‌آرا » آوازهء اين خبر به مسامع دورونزديك رسانيده كه در اواخر سنهء ثلث و عشرين و الف كه رايات جاه و جلال اعليحضرت فريدون حشمت خاقان گيتىستان در حين مراجعت از سفر گرجستان زبدهء اولاد رسول ثقلين ميرزا محمّد امين بشرف ركاب‌بوسى اشرف سرافراز گرديده اعزاز و احترام تمام يافته به مجالست مجلس بهشت‌آيين فرق اعتبار باوج اعلى رسانيد و پيشكش لايق از جواهر و مرصع آلات و اقمشه و ساير نفايس [ 77 الف 
  ] گذرانيده به خلاع فاخره و انعامات لايقه ممتاز گرديد و روزبروز پايهء قدر و منزلتش مىافزود . روزى در اثناى مكالمه سبب مراجعت از هند دكن [ را 
  ] چنيين بعرض اقدس رسانيد كه ادراك پاىبوس شاهنشاه زمين و زمان و حب وطن و آرزوى آمدن ايران و خوشىهاى اصفهان جنت‌نشان در دل رسوخ تمام داشت .\r\nجهات و ما يعرف خود بالطوع و الرغبه پيشكش قطب سپهر جلالت سلطان محمّد - قطب شاه كرده رخصت آمدن يافتم و چون به بيجاپور رسيدم ابراهيم عادلشاه والى آنجا مانع آمدن گشته تكليف توقف مىكرد . لاعلاج طوعا او ضرورة « 1 » تا موازى دوازده هزار تومان مرصع آلات و جواهر و اقمشه به ابراهيم عادلشاه داده رخصت يافتم . بالجمله حضرت ميرزا در مازندان بهشت بنيان استدعاى رفتن به اصفهان نموده مرخص گرديد . و با آن‌كه در وطن اصلى املاك خوب و منازل مرغوب و اسباب حشمت و كامرانى داشت در عرض راه مرغ طبيعتش در هواى هند پرواز نموده از طرق غير معهوده [ 77 ب 
  ] به قصد ادراك ملاقات حضرت پادشاه\r\n\r\n\r\n","description":"","footnote":"\r\n( 1 ) - اصل : ضرورتا\r\n","page_name":" 92 ","page_number":120},
  {"content":"\r\n\r\nوالاجاه جهانگير شاه سليم فرمان‌فرماى ممالك هندوستان متوجه گرديد . و چون قريهء نصرآباد من اعمال يزد محل نزول سلالهء حضرت خير الانام گشت مولانا اخترى كه در علم طب و مهارت در آن علم يد بيضا داشت و در ساير اقسام كمال منفرد مىنمود ملازمت آن حضرت اختيار كرده به بلاد هند شتافتند . و بعد از ورود بدان ملك پادشاه وافر مكرمت مقدم خدام ميرزا را گرامى داشته اعزاز و احترام فرمود و منصب چهارهزارى التفات و چهار هزار سوار عنايت كرد و زمان زمان توجه و التفات پادشاه حشمت‌آيين بر وجنات احوال خير مآل آن مطلع انوار جاه و جلال مىتافت . و آن حضرت نيز دست دريا نوال گشوده هرچه سرپنجهء قدرتش بدان مىرسيد در وجه انعام سادات و علما و فضلا مصروف داشته همت بر اشاعهء خيرات و مبرات مىگماشت . ابراز شرم ايثار دست گوهربارش غرق عرق خجلت بود و كوه از اندوه دل گوهربخشش خون در درون بسته كان لعل و ياقوت ظاهر مىنمود . و چون محالست كه ارباب جود و احسان [ 78 الف 
  ] بل مجموع طوايف انسان درين جهان بيقرار پايدار مانند بيك ناگاه سر بر بستر ناتوانى نهاد و چون زمان حيات مقرر بسر آمده بود داعى حق را لبيك اجابت گفته بنزهت سراى جاودانى انتقال نمود . و سرو بستان جاه و جلال و دوحهء چمن عزت و اقبال و مخزن اسرار فضل و كمال ميرزا ابو الفتوح [ را 
  ] كه خلف سعادتمندش بود بيادگار گذاشت .\r\nطبع آن حضرت در ترتيب نظم بسيار مايل بود ، چنانچه كليات ايشان قريب بيست هزار بيت است ، اين چند بيت از آن جمله است :\r\n هرچه گويم عشق از آن برتر بود * عشق امير المؤمنين حيدر بود \r\nبر ضماير آفتاب مآثر اصحاب ثروت روشن خواهد بود كه منازل دلگشا و باغات روح‌افزا و قرى و مزارع كه در تحت تصرف وكلاى آن حضرت بود از حيز تعداد بيرون است و خامهء مكسور اللسان از عهدهء تحرير آن بيرون نمىتواند آمد . بارى طوطى شيرين‌گفتار قلم بذكر بعضى از باغات جنت صفات و مزارع بهشت بنياد مانند\r\n\r\n","description":"","footnote":"","page_name":" 93 ","page_number":121},
  {"content":"\r\n\r\nباغ سعدآباد و اهرستان و مزرعه چم سياه و مزرعهء حسينى و باغات تفت كه عشرت - گاه مجاوران خطهء يزدست و متعلق بسركار آن‌جنابست مترنم گرديد و عنان بنان بصوب احوال ديگران انعطاف داد .\r\n\r\n[ 78 ب 
  ] در ذكر مجملى از احوال سلالهء خاندان رسالت امير جلال الدين حسن و اولاد\r\nبعلو نسب و سمو حسب و شرافت دودمان و جلالت خاندان از بسيارى سادات والاشان امتياز داشت . در اوايل ايام سلطنت اعليحضرت فلك رفعت خاقان گيتى - ستان بواسطهء كمال دولتخواهى نواب كامياب شاهى و اشفاق برعايا و عجزه و زارعان مالوجهات و ساير جهات يزد و توابع را از ديوان عدالت بنيان بمبلغى معين مقطع نمود تا دست حيف و تعدى عمال و محصلان از دامن عرض و مال ساكنان آن‌جا كوتاه بوده باشد . و حضرت خاقان ملتمس او را بفر اجابت اقتران گردانيده آن‌جناب را بمزيد عنايت و رعايت سرافراز ساخته مدت چند سال زمام اختيار آن ولايت را در قبضهء اقتدار او گذاشت و رايت قدر و منزلتش را تا اوج فرقدين برافراخت . و آن افتخار دودمان سيد ثقلين در زمان اقتدار بر سر جدول اهرستان به حوالى سعدآباد طرح باغى دلگشا و بوستانى روح‌افزا [ 79 الف 
  ] انداخت و ساحت با راحتش را از نشانيدن نهالهاى ثمربخش و گلبنهاى عبيرپرور مزين و معطر ساخت و عمارتى عالى اساس بزرگانه بنا نهاده در نهايت تكلف و صفا به اتمام رسانيده درياچه در پيش ايوان ساخت . قطع نظر از آن تكلفات شاعرانه و استعارات منشيانه آن باغ فردوس قرين بحسب لطافت آب‌وهوا از باغ ارم آبتى و از روضهء رضوان كنايتى است ، شعر :\r\n صبا نموده بخاكش طراوت طوبى * هوا سرشته به آبش حلاوت كوثر \r\nنقشبدان ناميه بدايع خوش رياضى را بر الواح جويبار و انهار او نگاشته و مجاهدان صبا و شمال كسوتهاى گوناگون در اعطاف نوعروسان خيابان و اطراف وى گشوده ، شعر :\r\n ز آبش كوثر اندر انفعال است * درختانش همه طوبى مثال است \r\n\r\n","description":"","footnote":"","page_name":" 94 ","page_number":122},
  {"content":"\r\n\r\nبنفشه‌زار گردون در پيش صحن بهشت نمايش خوار و خجل ، و سبز [ ه 
  ] زار سپهر در برابر چمنهايش شرمنده و منفعل ، شعر :\r\n در هرچمنش بنفشه‌زاريست * كز وى بدل سپهرباريست \r\n[ 79 ب 
  ] و نيز در جنب باغ طاحونه كه با طاحونهء فلك در گردش است معمار همت عالى نهتمش طرح انداخت .\r\nبر پيشگاه ضمير منير ارباب مجد و جلال مخفى نماند كه آن قدوهء سادات كرام را تمول تمام و اسباب مالا كلام بود و املاك بسيار و مستغلات « 1 » بىشمار در يد تصرف داشت و شمساباد ميبد از آن جمله است كه در لطافت و نزاهت ثانى اثنين جنت المأواست . و در ميان خيابان آن جنت آثار نهرى آب چون چشمهء حيات روان و مانند سلسبيل بهشت روح‌فزا ، و در اطراف خيابان باغهاى دلگشا و بوستانهاى فرح‌فزا كه ساحت باراحت هريك از درختان كاج و سرو و نهالهاى ثمربخش و گلبنهاى عطروش مزين و معطر و زبان روزگار در توصيف او مترنم به اين مقال ، شعر :\r\n اى سوادت بر رخ ايام خال عنبرين * غيرت فردوسى و رشك نگارستان چين \r\nو چون دوام و ثبات ممكنات از مقولهء محالاتست و فنا و زوال تمامى مخلوقات [ 80 الف 
  ] از قبيل واجبات لاجرم در وقتى كه متقاضى اجل در رسيد علم عزيمت بصوب عالم آخرت برافراخت و خلف ارجمند سعادتمند نيكو خصالى ميرزا صادقى نام به يادگار گذاشت كه به مكارم ذات و محاسن صفات و شرف نفس و زيور عقل از امثال و اقران ممتاز و مستثنى بود و مدت العمر در نهايت بزرگ‌منشى و غايت خوش‌خلقى سلوك نموده رايت تفوق بر اكثر اشراف و اعيان مىافراخت . و چون سنين عمر شريفش از هشتاد متجاوز گرديد فى سنهء اربع و ثمانين و الف هجرى بجوار مرحمت حضرت رب العزة پيوست و فرزند اعزش ميرزا جلال الدين حسن كه به مكارم اخلاق و محاسن آداب معروف است بجاى والد بزرگوار نشست . و حضرت بىولد ميرزا جلال الدين حسن را دو ولد نيك اختر كرامت فرموده :\r\nمهتر ميرزا سلطان حيدر و كهتر ميرزا محمد سعيد كه بوجاهت صورت و محاسن\r\n\r\n\r\n","description":"","footnote":"\r\n( 1 ) - اصل : مستقلات\r\n","page_name":" 95 ","page_number":123},
  {"content":"\r\n\r\nسيرت [ 80 ب 
  ] معروف و به مكارم ذات و محاسن صفات و شرف نفس و زيور عقل موصوف‌اند و اوقات ايام شباب را باكتساب كمالات صرف نموده و مينمايند .\r\nچون مجملى از احوال آن سلسله در سلك بيان انتظام يافت وقت آن شد كه خامهء سخن‌دان در تحرير و تقرير ديگران شروع نمايد و ذيل اين اوراق را بذكر حالات ديگر سادات عاليشان بيارايد ، و منه الاعانة و التوفيق .\r\n\r\nبيان احوال سيد نجيب حسيب امير زين العابدين روغنى و ذكر اولاد مومى اليه\r\nعندليب نغمه‌پرداز قلم در گلشن احوال آن سيد حسينى به اين مقال مى - سرايد كه مشار اليه از سادات ذوى الاحترام اصفهان بود و در بدايت حال مهم جليل القدر كلانترى آن ملك تعلق به دو مىداشت . در اوايل زمان سلطنت اعليحضرت شاه جنت‌مكان ابو الفتوح شاه طهماسب بهادر خان از آن مهم معزول گشته با خدم و متعلقان بخطهء يزد آمده رحل اقامت گسترد . پس از مدتى چنان كه عادت روزگار ناسازگار [ 81 الف 
  ] و گردش فلك كج رفتار است فتور تمام باحوالش راه يافته دستش از مال دنيوى تهى گرديد . اما آن‌جناب را خلف ارجمندى بود امير خليل الله نام ، در سن پانزده سالگى در نهايت عقل و غايت هوشمندى . روزى نزد والد از فقر و تنگى شكايت نموده گفت از عسرت و تنگى به تنگ آمده كسبى كه لايق حال ما باشد نمىدانيم و بزرگان به اين معنى اشاره نموده‌اند ، نظم :\r\n گر به غريبى رود از شهر خويش * سختى و محنت نبرد پينه‌دوز\r\nور به خرابى فتد از ملك خويش * گرسنه خسبد ملك نيمروز \r\nبارها در دلم آمد كه از وطن سفر كرده به اقليمى ديگر روم تا در آن صوب زندگانى كرده شود و كسى را بر نيك و بد من اطلاع نباشد ، شعر :\r\n بس گرسنه خفت و كس ندانست كه كيست * بس جان بلب آمد و برو كس نگريست \r\n\r\n","description":"","footnote":"","page_name":" 96 ","page_number":124},
  {"content":"\r\n\r\nباز از شماتت اعدا مىانديشم كه زبان طعن از من كوتاه نكنند و در قفاى من بخندند و گويند ، شعر :\r\n ببين آن بىحميت را كه هرگز * نخواهد ديد روى نيكبختى\r\nتن‌آسانى گزيند خويشتن را * [ 81 ب 
  ] زن و فرزند بگذارد به سختى \r\nالحال فكر كرده‌ام كه از پنبه‌دانه روغنى به عمل آورم كه چراغ از پرتو عنايت رب العالمين روشن گردد . و در آن ايام به اين قسم كه اين‌زمان روغن ميگيرند معمول نبود و اين نوع از اثر فكر آن سيدزاده است .\r\nامير زين العابدين كه اين سخن از ولد رشيد شنيد فرمود ، بيت :\r\n ز كار بسته مينديش و دل شكسته مدار * كه آب چشمهء حيوان درون تاريكى است\r\nمنشين ترش از گردش ايام كه صبر * گرچه تلخست و ليكن بر شيرين دارد \r\nو قرة العين خود را به اراده‌اى كه نموده بود مرخص ساخت . امير خليل اللّه متصل به « ميدان خواجه ضياء الدين محمد » به جنب مدرسهء كيا شجاع الدين [ زمينى 
  ] اختيار نموده طرح روغنگر خانه انداخته بنايان را به كار بازداشت . چون پاره‌اى از زمين به جهت گذاشتن اساس عمارت حفر كردند سنگى عظيم ظاهر گشت . امير خليل اللّه به نور فراست دانست كه سنگى چنين در زمين پنهان كردن خالى از مصلحتى نخواهد بود . [ 82 الف 
  ] لاجرم بنايان را به كار ديگر مشغول ساخته تحقيق آن امر بوقت ديگر گذاشت . و چون روز به آخر رسيد و ترك مشرقى انتساب آفتاب روى استراحت به خوابگاه مغرب نهاد و شب لباس عيارى پوشيده پردهء ظلام در پيش ايوان سپهر مينافام فروگذاشت به خدمت والد عالىمقام رفته آنچه در نهانخانهء ضمير داشت در طبق عرض بنهاد و گفت از ظهور چنان سنگى در زير زمين به فكر خام افتاده‌ام ، مىتواند بود در پشت آن چيزى مخفى باشد . بعد از استخاره و استجازه از پدر بزرگوار با غلامى نام هوشيار و شخصى\r\n\r\n","description":"","footnote":"","page_name":" 97 ","page_number":125},
  {"content":"\r\n\r\nدر دوستى تمام‌عيار به همان مكان رفته بعد از سعى بسيار سنگ را از جاى برداشتند .\r\nزيرزمينى ظاهر گشت . به درون رفته دو صندوق به نظر درآوردند : يكى به تيماج سرخ و ديگر به ساغرى مشكى . پنهان به خانه نقل نموده ، چون گشادند يكى مشحون بود به طلاى احمر و ديگرى مملو از نقرهء خام . همگى شكر و سپاس آفريدگار آسمان و زمين بجاى آورده روى نياز به زمين گذاشتند . بعد از اداى حمد مالك الملك ارض و سما [ 82 ب 
  ] امير زين العابدين رقم آزادى بر صفحهء رخسار غلام كشيد تا آن سرّ در مخزن سينه نهفته دارد و ما فى الصناديق را فى ما بين ولد رشيد و رفيق او براستينى قسمت نمود . و چون روغنگر خانه از مخترعات جناب امير خليل اللّه است بنابراين آن سلسله به « روغنى » بين الجمهور معروف و مشهور گشتند .\r\nبالجمله امير خليل اللّه كه به زيور عقل و فهم خداداد آراسته بود دانست كه بدون منصب و مهم ديوانى آن وجه را رايج و صرف نمىتوان كرد . بعد از رخصت از والد گرامى روى ارادت به پايتخت همايون پادشاه جهان كه در آنوقت دار السلطنهء قزوين بود نهاد و چون نسيم عنايت پادشاه لا يزال از مهب « و لا تيأسو من رحمة اللّه » در وزيدن بود و صبح اقبال آن شكوفهء گلشن رسالت در شكفتن ، منظور نظر كيميا - اثر اعليحضرت سپهر منزلت آفتاب شوكت قدر قدرت قضا صولت خاقان كيوان - مكان ، نظم :\r\n شاه طهماسب خسرو عادل * كه ز شاهان كسش نديده عديل \r\nگرديده التفات و عنايات بىنهايت شامل حالش شد و هم در آن اوان عواطف خسروانه خاطر او را [ 83 الف 
  ] به انواع نوازش مرحمت فرموده منصب جليل المرتبهء كلانترى خطهء بهشت منزلهء دار العبادهء يزد و توابع را در عهدهء اختيار او گذاشته سرانجام تمامى غنايم امور جمهور نزديك و دور آن ولايت را برأى صواب نمايش مفوض گردانيد . و آن سلالهء خاندان نبوت با خاطر شاد به يزد آمده بر مسند مراد نشست . و بنابر آنكه آن‌جناب به مكارم اخلاق و عقلى كامل و لطفى شامل موصوف و معروف بود و به لوازم دلجوئى و شرايط حق‌گزارى « 1 » سادات و اشراف و فضلا و\r\n\r\n\r\n","description":"","footnote":"\r\n( 1 ) - اصل : حق‌گذارى\r\n","page_name":" 98 ","page_number":126},
  {"content":"\r\n\r\nبه غوررسى احوال رعايا و فقرا و ضعفا كما ينبغى بيرون مىآمد سكان و اهالى آن ملك با او الفت تمام گرفتند و همت بر مجالست و مصاحبتش مصروف داشته در عظايم امور از رأى صايب و فكر ثاقب او استعانت مىنمودند ، شعر :\r\n كسى فسانه شود در جهان به ذكر جميل * كه نيست جوهر نفسش به خوى بد موصوف \r\nو تا مدت بيست سالى من حيث الاستقلال بدان مهم و اشغال [ 83 ب 
  ] اشتغال نموده دقيقه [ اى 
  ] از دقايق نيكوئى فروگذاشت نكرد . و در آن مدت بسيارى از باغات بهشت بنياد و مزارع فردوس سمات و مستغلات « 1 » به عنوان ملكيت در تحت تصرفش قرار يافت و اسباب و تجمل او به حدى رسيد كه محاسبان تختهء خاك و مستوفيان دفترخانهء افلاك از عهدهء حصر و حساب آن بيرون نتوانستند آمد . و بنا بر آنكه از دايرهء فنا و فوات هيچكس را خروج ممكن نيست و هركه قدم در عالم وجود نهاد هرآينه شربت اجلش بايد نوشيد و لباس هلاكتش ببايد پوشيد ناگاه نداى « ارجعى » شنيده راه عالم باقى پيمود . خلف ارشد اعزش معزا شاهميرا جهت مرقد مطهر آن‌جناب در « سر قبر كشتىگيران » مشهورا قريب به « ميدان خواجه ضياء الدين محمد » حظيره‌اى در غايت تكلف و زيبائى منقش به طلا و لاجورد بنا فرمود و الى يومنا هذا برقرار است .\r\nو بعد از آن‌كه سمى خليل إله امير خليل اللّه به رياض قدس خراميد فرزند سعادتمندش [ 84 الف 
  ] معزا شاهميرا كه به وفور عقل و فراست و صنوف فضل و كياست اتصاف داشت و در صفت انشا و فن استيفا و سياق علم مهارت و بىمثلى مىافراشت و در اصابت رأى و تدبير و كفايت شبيه و نظير نداشت باردوى معلى خاقان زمان شتافته به سعادت بساط بوس استسعاد يافت . و بنابر آنكه آثار سعادت در ناصيهء او پيدا بود و علامات دولت در حركات و سكناتش هويدا لاجرم شاهنشاه جهان صنوف مراحم و عواطف خسروانه دربارهء او ارزانى داشته به خلاع فاخره و منصب عظيم - الشان كلانترى خطهء يزد سر او را به اوج اعتبار رسانيد و آن‌جناب به بلدهء\r\n\r\n\r\n","description":"","footnote":"\r\n( 1 ) - اصل : مستقلات\r\n","page_name":" 99 ","page_number":127},
  {"content":"\r\n\r\nفردوس قرين يزد مراجعت نموده بر مسند جلالت تكيه زد . و به سبب علوّ همت و سموّ مرتبت و لطف گفتار و حسن كردار با صورت خوب و سيرت مرغوب همواره به وفور انعام و احسان تخم مهر و محبت در زمين دل طوايف انسانى مىكاشت و تا مدت هجده سال در كمال استقلال [ 84 ب 
  ] امور ملك و مال را به سرانجام مقرون گردانيد .\r\nبر ضماير مرآت نظاير ديده‌وران دوربين و رازداران مكامن يقين « 1 » كه تحقيق - كنندگان احوال گذشتگان‌اند مخفى نماناد كه مالك الملك على الاطلاق آن سلالهء خاندان نبوى را از مال و منال دنيوى حظى وافر كرامت فرموده بركت تمام داده بود . چنانچه وفور املاك و رقبات و مستغلاتش « 2 » از حيطهء تعداد مستوفيان مركز خاك بيرون بود .\r\nبعضى از آنها كه پرتو شعور حقير بر آن تافته و برخى را كه به نظر درآورده مجملى از توصيف هريك به قدر مقدور به دستيارى خامهء فصاحت بيان درين صحيفه تبيين مىگردد . بدان اى عزيز كه از جملهء منازل فردوس قرين آن‌جناب خانه‌اى است در « محلهء ميرچماق » به قرب « خلف خانعلى » كه بين الجمهور به « خانهء مين‌باشى » اشتهار يافته و آن‌چنان منزليست كه تا جام جهان‌نماى خورشيد بر گرد صراحى فيروزه‌فام فلك در دور است و سپهر بر گرد مركز زمين گردان مانند آن منزلى شايستهء سرور و بهجت [ 85 الف 
  ] و عماراتى سزاوار عيش و عشرت نديده ، نظم :\r\n براى فرش اين ايوان عالى * ز مهر و ماه زيبد سنگ قالى\r\nز دود مجمر او نكهت گل * به‌هم پيچيده همچون شاخ سنبل\r\nقبولش را همين شاهد تمام است * كه دايم دلنشين خاص و عام است\r\nطراوت را ازينجا كن تأمل * كه جوشد از دروديوار او گل\r\nاز آن شد بلبلش از ناله آزاد * كه گوش گل ندارد تاب فرياد\r\nزند تبخال از شبنم لب گل * نزاكت را ازينجا كن تأمل \r\n\r\n\r\n","description":"","footnote":"\r\n( 1 ) - اصل : مكامن و يقين\r\n( 2 ) - اصل : مستقلاتش\r\n","page_name":" 100 ","page_number":128},
  {"content":"\r\n\r\nو ديگرى باغيست در قصبهء مهريجرد مشهور به « باغ بيگمى » كه عندليب خوش الحان از وصف آن به هزار زبان مترنم به اين مقال ، شعر :\r\n زهى به حسن [ و 
  ] صفا ثانى بهشت برين * كه رشك جنت خلدى و جاى حور العين\r\nاگر محيط فلك حوض تو نظاره كند * ز شرم غرق شود ز آب چشم عبرت‌بين \r\nو الحق كه آن باغ بهشت بنياد كه عذوبت زلال خوشگوارش از عين سلسبيل حكايت مىكند و لطافت هواى فرح‌افزايش از نسيم جنات النعيم روايت مىنمايد ، نظم :\r\n هوايش اعتدال جان گرفته * نم از سرچشمهء حيوان گرفته\r\n[ 85 ب 
  ] رسيده سبزه‌هايش تا كمرگاه * درختانش زده بر سبزه خرگاه\r\nاگر مرغى بشاخش آرميدى * گشادى سايه‌اش بال و پريدى\r\nبساطش در نقاب گل نهفته * گل و لاله است كاندرهم شكفته\r\nنسيمش را مذاق باده در پى * همه جايش براى صحبت مى \r\nو آن‌منزل فردوس‌آسا اكنون به عنوان ملكيت شرعى به تحت تصرف نجابت و كمالات دستگاه زاير بيت اللّه الحرام المشرف به طواف ركن و المقام حاجى محمد صالح بافقى - كه ذات جامع الصفاتش از غايت اشتهار به خوبى و خيرانديشى محتاج به توصيف و تعريف نيست - قرار دارد .\r\nبر راى اصحاب اعتبار مخفى نخواهد بود كه قصر روشن حيات انسان را به باران غم سرشته‌اند و صحن گلشن عمر كل مخلوقات را به نقوش  « كُلُّ مَنْ عَلَيْها فانٍ »  آراسته‌اند . لاجرم روز شادى را شب غم در پى و شب وصال را روز فراق برابر ، كمالى را زوالى و شرفى را نكبتى در قفا [ ست 
  ] . شعر :\r\n گيتى كه اولش عدم و آخرش فناست * در حق او گمان ثبات و بقا خطاست \r\n\r\n","description":"","footnote":"","page_name":" 101 ","page_number":129},
  {"content":"\r\n\r\n[ 86 الف 
  ] ناگاه سلالهء خاندان حضرت خير البر [ ا 
  ] يا امير معز الدين شاهميرا ، شعر :\r\n رخت ازين منزل فانى بربست * به طرب‌خانهء باقى بنشست \r\nو در « مزار سر قبر كشتىگيران » كه خود ترتيب داده بود در پهلوى پدر بزرگوارش برهانا ميرزا خليل اللها « 1 » مدفون گشت .\r\nو از آن‌جناب خلف ارجمندى بيادگار ماند ميرزا نورا نام كه به حليهء جمال آراسته بود و هم به پيرايهء كمال پيراسته . صورتش از كمال معنى خبر مىداد و كمال معنيش در آينهء صورت جلوه مىكرد ، شعر :\r\n صورتت مىبينم و حيران معنى مىشوم * تا چه معنى لطيفى تو كه اينت صورتست \r\nو آن سلالهء سادات عالىدرجات چراغى بود روشن از شبستان خاندان خليل الرحمن ، و سروى بود قد كشيده از بوستان نجابت و احسان ، شعر :\r\n نهالى بود قدش سركشيده * ز گلزار خليل اللّه دميده\r\nگلى روشن به بستان رسالت * [ 87 ب 
  ] چو شمعى در شبستان جلالت \r\nو هم در آن ايام كه والد غفران پناهش به جنات عدن شتافت اختر بخت بلندش از مطلع سعادت طلوع نموده روى ارادت و بندگى به آستان ملايك‌آشيان خاقان كامياب سپهر ركاب شاهنشاه زمين و زمان ، شعر :\r\n شاهى كه زمانه تابع دولت اوست * آفاق گرفته سربسر حشمت اوست\r\nبر اوج سپهر نور ماه و خورشيد * بر قبهء چتر آسمان رفعت اوست \r\nابو المظفر شاه عباس الصفوى الموسوى بهادر خان منظور انظار شفقت و تربيت گشت و پرتو انوار عاطفت خسروانه بر وجنات احوال آن مهر اوج نجابت تافته برتبهء مجالست مجلس بهشت‌آيين و مصاحبت خسرو روى زمين سر افتخار باوج مباهات رسانيده بين الاقران بدين پايهء و الا سربلندى يافت . و چون محالست كه فلك كج - رفتار ارباب عز و ناز بلكه ساير ناس را [ 88 الف 
  ] آسوده و برقرار گذارد ناگاه به\r\n\r\n\r\n","description":"","footnote":"\r\n( 1 ) - اصل : الها\r\n","page_name":" 102 ","page_number":130},
  {"content":"\r\n\r\nعارضه‌اى مبتلى « 1 » گشت ، چنانچه اطباى حاذق و حكماى مدقق هرچند در برابر ابراء آن مرض و ازالهء آن سعى نمودند صورت صحت دست نداد و ضعف قوت پذيرفته عندليب روح پر فتوحش از قفس قالب به جانب گلشن قدس در پرواز درآمد . خاقان جهان نظر بر خدمات پسنديده و اخلاص گزيدهء آن‌جناب انداخته مقرر فرمود تا نعش او را به مشهد مقدس معلى نقل نموده در آن ارض متبرك اعنى روضهء مطهره مدفون ساختند .\r\nبر ضماير هوشمندان آگاه پوشيده نماند كه آن شكوفهء گلزار مرتضوى ميرزا نورا جوانى بود از خاندان مجد و كمال و دودمان جاه و جلال . آباء و اجداد او چنانچه سبق ذكر يافت صاحب مال و جاه بوده نعمتى فاخر و مالى وافر به ميراث به آن‌جناب رسيد و چون به شرب مدام و بخشش تمام شعفى تام داشت ، اكثرى آن مال و املاك و رقبات را [ 88 ب 
  ] در معرض بيع درآورده با مجلسيان نشاط و حريفان ظريف و نديمان شريف صرف و بخشش نمود . و چون سن شريفش به چهل سالگى رسيد چنانچه اشاره بدان شده روى به عالم باقى آورد ، شعر :\r\n هركس به بهانه‌اى درين دير فنا * شد عازم آن سراى جاويد بقا\r\nباقى نبود كسى به عالم ابدا * غير از احدى كه نيست او را همتا \r\nبر راى اصحاب اعتبار پوشيده نماند كه ميرزا محمد شريف ولد مرحوم مولانا شهاب الدين على بافقى خال مسود اوراق همشيره‌زادهء ميرزا نورا و صبيه - زادهء معزا شاهمير است . لاجرم طوطى بنان در شكرستان احوال ايشان كما هو حقه مترنم نگرديده به همين‌قدر اكتفا نمود و بخاطر رسيد كه اگر كلك سخن‌گذار بيش ازين در ذكر مكارم اخلاق و محاسن اطوار و بيان اسباب و اموال آن سلسله مبالغه كند شايد كه مردم عيبجو بنابر نسبت مذكور به خودستايى حمل نمايند [ 89 الف 
  ] و گفتار اين بىمقدار را داخل لاف و گزاف « 2 » دانسته زبان اعتراض گشايند .\r\n\r\n\r\n","description":"","footnote":"\r\n( 1 ) - اصل : مبتلا\r\n( 2 ) - اصل : گذاف\r\n","page_name":" 103 ","page_number":131},
  {"content":"\r\n\r\n\r\nبيان مجملى از احوال سادات نوربخش\r\nمؤلف تاريخ افادات اياب « حبيب السير » مرقوم قلم فيروزى رقم گردانيده كه سيد جعفر ولد اكبر سيد محمود نوربخش بود و به لطف طبع و صفاى ضمير اتصاف داشت . در زمان خاقان منصور سلطان حسين ميرزا بدار السلطنهء هراة تشريف آورده منظور نظر اعزاز و احترام آن پادشاه عالىمقام گشت و امراى عظام و صدور كرام جهت مدد معاش آن‌جناب هرساله مبلغ پنج هزار دينار كپكى و دويست خروار غله مقرر ساختند . سيد جعفر از غايت علو همت سر بدان مبلغ و مقدار فرود نياورد و در خشم شده عزيمت ديار عربستان كرد . اين مطلع از منظومات اوست كه ، بيت :\r\n ترك من دست چو بر خنجر بيداد برد * تشنه را آب زلال خضر از ياد برد \r\nشاه قاسم نوربخش نيز ولد ارشد حضرت ولايت پناه سيد محمود نوربخش و برادر خردتر سيد جعفر بود . لوامع انوار شمايل نبوى از [ 89 ب 
  ] ناصيهء حالش ظاهر ، و لوايح آثار فضائل‌مآب مرتضوى از جمال با كمالش با هر ؛ مرآت ضمير منيرش عكس پذير صورت ولايت و ارشاد ، و فضاى خاطر مهر تنويرش مظهر فروغ كرامت و اجتهاد . و آن‌جناب در زمان فرخنده نشان خاقان منصور سلطان حسين ميرزا از عراق به خراسان تشريف آورده ، آن پادشاه عاليشان در تعظيم و تكريم خدام ذوى الاحترامش مبالغه فرمود و ميرزا كجيك دست ارادت در دامن متابعتش زده همواره از باطن سيادت ميامنش اقتباس انوار سعادت مىنمود . بعد از مدتى بر وفق حديث « حب الوطن من الايمان » به صوب عراق شتافت و در ولايت رى متمكن گشته پرتو لطف و احسانش بر ساكنان آن حدود تافت . و چون شاه دين‌پناه و خاقان عاليجاه ابو البقا سلطان شاه اسمعيل صفوى لواى كشورگشايى برافراخت آن‌جناب را كما ينبغى مشمول مراحم بيدريغ گردانيده [ 90 الف 
  ] از سادات عالم و منتسبان دودمان حضرت خاتم صلى اللّه عليه و آله و سلم به مزيد انعام و اكرام مستثنى و ممتاز ساخت و شاه قاسم در ظلال دولت ابدى الاتصال در كمال فراغ بال\r\n\r\n","description":"","footnote":"","page_name":" 104 ","page_number":132},
  {"content":"\r\n\r\nاوقات خجسته ساعات مىگذرانيد ، تا وقتى كه نداى  « يا أَيَّتُهَا النَّفْسُ الْمُطْمَئِنَّةُ »  را به گوش هوش شنيده متوجه رياض قدس گرديد . و نبيرهء پسرى آن‌جناب شاه قوام - الدين بن شاه شمس الدين قايم‌مقام جد بزرگوار گشته به احياء سنن سنيهء آباء عظام قيام نمود . و او به صفت علوهمت و سموّ رتبت موصوف بوده ابواب لطف و مكرمت بر روى روزگار صغار و كبار مىگشاد . و چون نوبت آن‌جناب درگذشت شاه بهاء الدوله بر مسند ارشاد نشست و آن سيد ستوده‌خصال فاضلترين اولاد شاه قاسم نوربخش بود و بمزيد علم و دانش از ساير سادات صاحب‌سعادات ممتاز و مستثنى مىنمود و همواره [ 90 ب 
  ] اوقات خجسته ساعات به اداى وظايف طاعات مصروف مىداشت و در تتبع سنن سنيهء آباء عظام خويش كوشيده نقوش افاده و ارشاد بر صحايف خواطر ارباب دين و دولت مىنگاشت . و آن‌جناب در اواخر ايام زندگانى خاقان منصور سلطان حسين ميرزا از جانب عراق بدار السلطنهء هراة تشريف داده در خانقاه خواجه افضل الدين محمد كرمانى نزول اجلال فرمود و منظور نظر رعايت آن پادشاه گشته در ظل عاطفتش بياسود . و چون خاقان منصور وفات يافت شاه بهاء الدوله به صوب عراق و آذربايجان شتافته در سلك ملازمان بارگاه عالم - پناه شاهنشاه كيوان بارگاه ابو البقا شاه اسمعيل بهادر خان منتظم گشت و بعد از دو سه سال كه در كمال اقبال ملازمت نمود به حسب اقتضاء قضا مؤاخذ شده درگذشت .\r\nشاه صفى برادر شاه قوام الدين نوربخشى بود . بسيار درويش‌نهاد و فانى مشرب بود . به قدر در تحصيل علوم سعى كرده بود . بشرف طواف بيت اللّه الحرام و زيارت حضرت رسول و ائمهء دين صلوات اللّه و سلامه عليه و عليهم اجمعين مشرف شد . اين رباعى از آن‌جناب است :\r\n هرگز دل هيچكس ميازار صفى * تا بتوانى دلى بدست آر صفى\r\nسررشته همين است نگهدار صفى * زنهار صفى هزار زنهار صفى \r\n\r\n","description":"","footnote":"","page_name":" 105 ","page_number":133},
  {"content":"\r\n\r\nايضا له .\r\n خوش آن روزى كه دشنام من بدنام مىدادى * دعا هرچند مىكردم مرا دشنام مىدادى \r\nو له :\r\n اى عقل كجا ما سر و سوداى تو داريم * ديوانهء عشقيم چه پرواى تو داريم \r\nشاه قاسم نوربخش : مؤلف « تاريخ عالم‌آرا » [ 91 الف 
  ] مسطور گردانيده كه شاه قاسم از احفاد كرام قدوة السالكين سيد محمود نوربخش است كه بعضى اوقات در قصبهء طرشت رى مسكن داشت و آثار نجابت و بزرگى و علوّشان از ناصيهء احوالش نمايان و اطوار زكيه‌اش مذكور السنه و افواه عالميان ، و آن‌جناب در درگاه معلى بوده منظور نظر كيميا اثر خاقان بلندمكان ابو الفتح شاه طهماسب بهادر خان بود و پيوسته مرجع مريدان سلسلهء عليهء نوربخشيه مىبود و در ولايت رى و شهريار ضياع و مزارع مرغوب بيشمار داشت .\r\nسعادت پناهى شاه حسام الدين نوربخشى از سادات عاليات نوربخش بود و به اصابت راى و كمال عقل و نيكوخواهى خلايق از ابناى زمان امتيازى تمام داشت و در طلب سرورى و علوّ همت وحيد زمان خود بود . و آن‌جناب را ولد رشيدى بود ميرزا محمد تقى نام بشرف ذات و حسن صفات [ 91 ب 
  ] و وفور خلق موسوم و معروف ، و نسبت مصاهرت با مرحمت و غفران‌پناه ميرزا عباس قلى بيك بايندرى داشت . مدتها در نهايت عزت و اعتبار با حضرات اكابر و اشراف صحبت نموده در سنهء خمس و ستين و الف به تيولدارى بعضى از محال خطهء يزد كه به تيول عاليجاه ناظر بيوتات بود قيام نموده مدت دو سه سال در آن شغل اشتغال داشت . و پس از چند سال كه از مهم مزبور دستش كوتاه بود در دار السلطنهء اصفهان متوجه رياض قدس گرديد . و از آن‌جناب غفران‌پناه دو پسر ماند : مهتر ميرزا شاه حسام الدين\r\n\r\n","description":"","footnote":"","page_name":" 106 ","page_number":134},
  {"content":"\r\n\r\nكه با شرف نسب و وفور حسب به صدق گفتار و حسن كردار و زيور عقل آراسته و حال تحرير اين رساله در « محلهء مسعوديهء » اهرستان به منزلى كه آباء عظام و اجداد كرامش عمارت نموده‌اند به رفاه حال و فارغ البال روزگار به شادكامى ميگذراند .\r\nو كهتر ميرزا شاه ناصر كه در عنفوان شباب و اوان جوانى [ 92 الف 
  ] چراغ عمرش مرده گل حياتش پژمرده گرديد و به منزهات آن جهانى شتافت .\r\n\r\nحضرت عالىنسب گرامى حسب گوهر چمن سعادت و بزرگوارى سلالهء سلسلهء امامزاده عريضى ميرزا محمد رفيع الحسينى\r\nآن خلف دودمان مرتضوى در نسبت نسب عالى و رتبت حسب متعالى از فرق سادات ذوى المعالى امتياز دارد ، و صغار و كبار آن ديار به علوّشان و سموّ مكان آباء و اجداد عظام آن والامقام اقرار و اعتراف دارند . پدر فرخنده اختر آن قدوهء اولاد خير البشر امير وجيه الدين « 1 » فضل الله است ، و آن ثمرهء نخيل سيادت فرع اصل اصيل امير صفى الدين محمد بود . و آن ستوده خصايل متصف به اوصاف ملكى و متخلق به اخلاق قدسىنژادان بشرى بوده بل فرشته‌اى بود به صورت آدمى .\r\nذكر ثروت و مكنت آن ملكى ملكات بر زبانهاى خاص و عام داير و از آثار و ابنيه و عماراتش صحت اين قول هويدا و ظاهر ، شعر :\r\n [ 92 ب 
  ] از نقش‌ونگار دروديوار شكسته * آثار پديدست صنا ديد عجم را \r\nو الحال حضرت ميرزا رفيع الدين محمد از معارف و اعيان خطهء بهشت‌نماى يزد و صاحب تجمل و مكنت است و نسبت مواصلت به قدوة السادات و النجبا امير سيد محمد مستوفى كل موقوفات ممالك محروسه كه از جملهء سادات امامى دار السلطنهء اصفهان و از اولاد امجاد امامزادهء واجب الاحترام امامزاده زين العابدين عليه السلام است درست نموده و سيد مستغنى الاوصاف منظور نظر كيميا اثر سيد سلاطين جهان و\r\n\r\n\r\n","description":"","footnote":"\r\n( 1 ) - اصل : وجيهه الدين\r\n","page_name":" 107 ","page_number":135},
  {"content":"\r\n\r\nسند خواقين دوران زيبندهء تاج‌وتخت كيانى وارث مرتبهء سليمانى ، شعر :\r\n خدايگان جهان شهريار دريادل * پناه ملت وراعى خلق و نصرت دين \r\nگرديده در سلك نقباء با حشمت و در زمرهء مقربان با رفعت انتظام دارد .\r\nخلاصهء كلام آنكه ميرزا رفيع الدين محمد در اتصاف به اوصاف حميده تشبه تام به آباء كرام و اسلاف عظام نموده به حسن خلق [ 93 الف 
  ] و درويش نهادى و سخاوت و سماحت و پاكيزه وصفى از اكفا و اقران منفرد و ممتاز و پيوسته خوان احسان بر روى خاص و عام گشوده خلايق از نعمت الوانش التذاذ مىيابند . و آن قدوهء اولاد خير البريه در بدايت حال و عنفوان شباب به مقتضاى تقدير قضا و به حسب سر - نوشت به جانب هندوستان توجه نمود . سلاطين آن ديار مقدم عزيزش را مغتنم دانسته التفات بىنهايت نمودند و طريق احترام مسلوك داشته دقيقه‌اى از دقايق فتوت فروگذاشت نكردند . معذلك به مقتضاى حديث حب الوطن از توطن در آن ولايت ابا كرده متوجه ديار خود گشت . ناگاه پرتوى از انوار عنايت رب الارباب بر وجنات احرال خير مآل آن سرو گلزار « 1 » سيد ثقلين قرة العين « 2 » خواجهء كونين تافته گزاردن « 3 » حج اسلام و دريافت سعادت زيارت روضهء [ 93 ب 
  ] مطهرهء سيد انام در خاطرش خطور كرد ، مثنوى :\r\n روزى ازين پيش به عهد شباب * در دلش افتاد يكى اضطراب\r\nمرغ دلش سوى حرم ساز كرد * بال بهم برزد و پرواز كرد\r\nشوق حرم در دل او جوش زد * كوكبهء عشق ره هوش زد\r\nمن ز جفاى فلك [ و 
  ] چرخ پير * مانده به صحراى جدائى اسير\r\nهركه جدا ماند ز كوى حبيب * در همه‌جا هست اسير و غريب\r\nغمزده و بىسروسامان بود * وز الم هجر پريشان بود \r\n\r\n\r\n","description":"","footnote":"\r\n( 1 ) - اصل : گذار\r\n( 2 ) - اصل : قرت العين\r\n( 3 ) - اصل : گذاردن\r\n","page_name":" 108 ","page_number":136},
  {"content":"\r\n\r\n بهر خدا مطرب عاشق‌نواز * راست كن آهنگ نواى حجاز\r\nپير و جوان از عرب و از عجم * باديه‌پيما به هواى حرم\r\nراه روان را به زمان چنين * پاى نيايد ز فرح بر زمين \r\nو پس از توجه به حجاز و يثرب و دريافت سعادت دارين عنان عزيمت به صوب ديار خود تافت . بر اذكيا پوشيده نماند كه اخلاق زكيه و اوصاف مرضيهء آن‌جناب نه در آن مرتبه است كه قلم زبان شكسته و دوات زبان‌بسته پيرامون تحرير و تقرير آن تواند گشت . [ 94 الف 
  ] لاجرم درين مقام بر همين مقدار اختصار افتاد و طوطى شيرين‌گفتار بنان به اوصاف احوال خلف امجد آن سلالهء خاندان مرتضوى و ذكر باغات بهشت بنيادش مترنم گرديد .\r\nبدان اى عزيز كه بخشندهء بىولد آن حضرت را خلفى گرامى كه هم از عهد خردى آثار سعادت دو جهانى در ناصيهء احوالش هويدا و كوكب ميمنت فرجام دولت از جبين خجسته سيمايش در نظر ارباب بينش پيدا ، شعر :\r\n بالاى سرش ز هوشمندى * مىتافت ستارهء بلندى \r\nكرامت فرموده موسوم به ميرزا محمد غنى و بىشايبهء تكلف و استعارات منشيانه آن دوحهء چمن مصطفوى به واسطهء توفيق ابدى از مبادى ايام صبى اوقات خجسته ساعات را به تحصيل فضايل و كمالات مصروف داشته در اندك زمانى [ 94 ب 
  ] سرآمد ابناى روزگار گرديده از اقسام كمال بهرهء تمام يافت و در خط ثلث و نسخ و رقاع رايت خوش‌نويسى افراخت . و بكسب وفور مكارم اخلاق و محاسن آداب همواره با ارباب دانش و حال مصاحبت و مجالست نموده لوازم توقير و احترام هر يك بجاى مىآورد .\r\nچون كميت خوش‌رفتار قلم در عرض احوال زبدهء آل مرتضوى و خلف امجدش از رفتار بازايستاد طوطى خوش‌گفتار بنان بذكر باغات و منازل جنت - آساى اولاد مصطفوى بترنم درآمده صفت هريك به مسامع دورونزديك مىرساند كه بعد از آنكه ميرزا رفيع الدين محمد از سفر هند مراجعت به وطن مألوف نموده\r\n\r\n","description":"","footnote":"","page_name":" 109 ","page_number":137},
  {"content":"\r\n\r\nبر مسند عز و تمكين قرار گرفت فى سنة احدى و سبعين و الف هجريه معمار همت بلند نهمتش به ساختن عمارات رغبت نمود . مهندسان هنرور و معماران مهارت‌گستر در ساحت باغ به « محلهء گرمسير » [ 95 الف 
  ] تفت قهستان حسب الاشاره طرح عمارات را بكلك بصارت بر لوح مهارت كشيده پس از عز قبول خدام بانى بجدى از حد بيرون و سعى از اندازه افزون روزوشب به كار اشتغال نمودند تا سقف رفيعش در بلندى از شرفات ايوان كيوان بگذشت و وضع بديعش در نزاهت غيرت قصور خورنق « 1 » گشت . و در پيش عمارت حوضى ساخته آب گرمسير جارى گرديد . آنگاه باغبانان و دهقانان تواناى دانا كه ابواب بصارتى شامل و مهارتى كامل داشتند چنانچه هرچوب خشك كه در زمين نشانيدندى مانند نهالى به كمال رسيده ميوهء تازه بار آوردى و پاى برهنه بر هرخاك كه نهادندى بىآنكه تخم فشانند سبز گرديدى ، شعر :\r\n باغ ازو گشته تازه و شاداب * زرع را منتظم ازو اسباب \r\nاطراف و جوانب باغ را بدرختان سايه‌گستر و نهالهاى ثمرپرور و گلهاى رنگارنگ آرايش دادند چنانچه در اندك روز آن‌منزل نزهت قرين در صفا و لطافت رشك فلك اخضر و فردوس برين گرديد . زمينش چون گيسوى ماه رويان دلاويز و مانند چهرهء دلگشايان طرب‌انگيز ، خواص دم عيسى در انفاس نسيمش مضمر و حيات آب خضر در هواى صفايش مخمر ، نظم :\r\n [ 95 ب 
  ] چو در توصيف وصفش نغمه راند * دگر مطرب بجز شهرى نخواند\r\nبه وصف ميوه‌اش چون سر كنم حرف * سخن در نكتهء شيرين شود صرف\r\nخورد آب نزاكت سيب اين باغ * گل رعنا ز رنگ و بوى او داغ \r\n\r\n\r\n","description":"","footnote":"\r\n( 1 ) - اصل : خوارنق\r\n","page_name":" 110 ","page_number":138},
  {"content":"\r\n\r\n بهش چون ناقه زان پوشيده پشمين * كه شد از فيض بويش سيب مشكين \r\nو ايضا آن دوحهء چمن رسالت در سنهء اثنى و ثمانين بعد الف در « محلهء مصلى » به منزلى كه محل سكنايش بود ديوانخانهء مرغوب طرح انداخته عمارتى به تكلف ترتيب نمود . كلك دبير بلاغت آثار خواجه محمد صفى كه سرآمد سخنوران خطهء يزد است اين مصرع تاريخ بر الواح روزگار ثبت ساخت ، مصراع :\r\n ازين رفيع بنا شأن آسمان افزود . \r\n\r\nحضرت سيادت‌منقبت نقابت مرتبت افتخار آل سيد الورا خلف دودمان آل عبا ميرزا محمد كاظما\r\n[ 96 الف 
  ] آن زبدهء گزيدگان  « وَ يُطَهِّرَكُمْ تَطْهِيراً »  از طرف والد نامور سلالهء دودمان رسالت و اختر نوربخش برج ولايت است ، نظم :\r\n ز خويش فايح آثار سعادت * ز رويش لايح انوار سيادت\r\nعلوّ قدر او برتر ز افلاك * ز علمش گشته حيران عقل و ادراك \r\nو از جانب ام جد نسب شريفش به سلسلهء طاوس رياض ارشاد ، عندليب حدايق رشاد ، مؤمل الاولياء و الاقطاب ، مطلع انوار الهدى سلطان شيخ تقى الدين دادا محمد عليه الرحمة و الغفران مىپيوندد . و آن شكوفهء گلزار مرتضوى به سمات حميده و صفات پسنديده اتصاف دارد و پيوسته تخم هدايت و ارشاد در زمين قلوب سالكان مسالك اسلامى مىكارد ، شعر :\r\n قرة العين مرتضى و بتول * ذات او مظهر صفات رسول \r\nعلو قدر آن ستوده مآثر نه در آن مرتبه است كه قلم دو زبان با همه بسيار گوئى شرح آن را تقرير تواند كرد ، و سموّ مكان آن قدوهء اصحاب دانش نه در آن مثابه است [ 96 ب 
  ] كه زبان بنان زبان بيان تواند گشاد . ظاهر فرخنده مآثرش\r\n\r\n","description":"","footnote":"","page_name":" 111 ","page_number":139},
  {"content":"\r\n\r\nمظهر انواع فضل و كمال [ و 
  ] باطن خجسته ميامنش مهبط انوار دانش و افضال شعر :\r\n گل گلشن خاتم الانبيا * چراغ شبستان آل عبا\r\nرخش آفتاب سپهر جلال * قدش سرو گلزار فضل و كمال \r\nدر سنهء ثمان و سبعين و الف دست عنايت بخشندهء بىمنت زمام اختيار توليت سركار حضرت ولايت پناه كرامت دستگاه سلطان شيوخ ايام ، مظهر سرّ ملك علام سلطان شيخ تقى الدين دادا محمد بحسب ارث شرعى به كف كفايت آن سيد فرشته خصال نهاد . لاجرم از دار السلطنهء اصفهان كه مدتها توطن نموده به افاده و استفادهء علوم دينى قيام داشت به خطهء يزد كه مسكن آباء عظامش بود تشريف داده به « محلهء اهرستان » جنت‌نشان در باغى كه معمار همت عالىنهمتش عمارت نموده بود رحل اقامت گسترد و خوان خلق و احسان بر روى روزگار فروماندگان و مشتاقان [ 97 الف 
  ] گشاده زنگ‌زداى دل متقيان مىگردد . و در اوايل سنهء تسع و سبعين بعد الف نسيم عنايت بىغايت حضرت سبحانى در اهتزاز آمده از مطلع مراد كوكب سعادت اثر بلكه آفتاب نورگستر از افق سيادت طلوع نمود اعنى شكوفهء باغ مرتضوى ميرزا جمال الدين محمد در ساعتى محمود به طالعى مسعود از كتم عدم قدم به عرصهء عالم نهاد و جهان‌بين ولد بزرگوار به جمال قرة العين روشنائى يافت .\r\nاميدوارى به كرم بارى عز اسمه آنكه آن سلالهء اولاد سيد المرسلين مقرون به حصول امانى و آمال در غايت رفاه حال روزگار خجسته آثار گذراند و فرزند سعادتمندش در خدمتش بر مدارج عليا ترقى نمايد . بمنه و كرمه « 1 » .\r\n* * * [ 98 الف 
  ] بر ضمير منير آفتاب اشراق ناظران اين اوراق روشن و هويدا باشد كه چون لآلى احوال خير مآل سادات عاليات كه نير سعادت ازلى از روزن عنايت الهى به ساحت حال ايشان تافته است در رشتهء بيان سمت\r\n\r\n\r\n","description":"","footnote":"\r\n( 1 ) - صفحهء 98 الف به‌همين‌جا ختم مىشود . صفحهء 98 ب سفيد است . دنبالهء مطلب به صفحهء 98 الف اتصال مىيابد .\r\n","page_name":" 112 ","page_number":140},
  {"content":"\r\n\r\nانتظام يافت ، اكنون بنابر وعده‌اى كه كرده پرتو اهتمام بر وقايع احوال وزراى عالىمقام مىتابد و بلبل خامه مجملى از سرگذشت آن طبقهء رفيعه را بيان مىنمايد ، شعر :\r\n كنون تا چه دارى بيار اى خرد * كه گوش نيوشيده زو برخورد\r\nسخن ماند اندر جهان يادگار * سخن را چنين خوارمايه مدار \r\n\r\n","description":"","footnote":"","page_name":" 113 ","page_number":141},
  {"content":"\r\n\r\n\r\n[ 98 ب 
  ] مجلس دويم از مقالهء اولى من مجلد سيوم در ذكر حكام كرام و وزراى عالىمقام\r\n اى نام تو زيب نامهء فتح و ظفر * وى ذكر تو عنوان سخن را زيور\r\nهرگز نشود كسى به افسر سرور * تا دست عنايتت نيايد بر سر \r\nحمدا كثيرا مباركا للملك القدوس السلام و صلوة وافرة كاملة على محمد المبعوث خير الانام ، شعر :\r\n اى فرق ترا تاج لعمرك زيور * وى خيل ترا افسر دولت بر سر\r\nبگشاده زبان بنعت تو نوع بشر * بربسته كمر به خدمتت هفت اختر \r\nو تحية طيبة شاملة على آله البررة الكرام سيما الامام الهمام مظهر العجايب و مظهر الغرايب .\r\n شاه عربى سيد اشراف سلف * داماد نبى جامع اسباب شرف\r\nدرى كه جز او نبوده در هيچ صدف * يعنى كه امير نحل و سلطان نجف \r\nسلام اللّه المهيمن العلام عليه و آله و عليهم الى يوم القيام .\r\n* * * اما بعد بر ضماير مالكان ممالك عقل و دانايى و خواطر سالكان مسالك فضل و بينايى در نقاب ارتياب مستور نخواهد بود كه طايفه‌اى از شهسواران مضمار انشا و بلاغت و مسندنشينان اورنگ انشا و فصاحت كه در ملك سخن‌رانى جولان نموده‌اند و به نيزهء خطى قلم اقليم نكته‌دانى گشوده‌اند جواد خوش‌خرام خامه\r\n\r\n","description":"","footnote":"","page_name":" 114 ","page_number":142},
  {"content":"\r\n\r\nدر ميدان [ 99 الف 
  ] بيان احوال وزراى عطارد مقام به احسن عبارات و ايمن استعارات بر منصهء عرض نهاده‌اند و الحق آن صحايف لطايف‌نگار و منشئآت غرابت آثار در دقت معانى و سلامت الفاظ به مرتبه‌ايست كه نواسازان چمن املا و نغمه‌پردازان گلشن انشا اعتراف دارند كه تا خامهء تيز دبير بر صفحهء زرافشان مهر منير حالات كاينات تحرير مىنمايد و دست تقدير صانع قدير اوراق لاجوردى سپهر مستدير بنقوش كواكب ثواقب مىآرايد در هيچ تاريخ عذار اجزاء تآليف را به مثل آن خط مشكين زينت نبخشيده‌اند و در هيچ زمان رخسار عرايس تصنيف را به جبين زلفى عنبرآگين مزين نگردانيده ، سيما كتاب بديع آثار « دستور الوزرا » كه عبارات مرغوبش چون وصال دلبران ماه سيما فرح‌افزاى آمده و استعارات رنگينش مانند عناب نوش لبان حور لقا دلگشاى گشته ، سوادش را كه به حقيقت كحل الجواهر معانيست بر بياض ديده جاى توان داد و بياضش را كه بىتكلف غرهء صبح شادمانى است بر سواد چشم جهان‌بين [ 99 ب 
  ] توان نهاد ، مثنوى :\r\n سوادش نوربخش ديدهء حور * بياضش چون رخ خورشيد پرنور\r\nجهان‌افروز چون روز جوانى * نشاط افزا چو صبح زندگانى\r\nچو زلف مهوشان نثرش دلاويز * چو لعل دلبران نظمش شكرريز \r\nبنابرين فقير قليل البضاعهء عديم الاستطاعه بر خود جزم نموده بود كه در مقام تحرير احوال آن طايفهء جليل المرتبه درنيايد و مطالعهء اوصاف ايشان را به آن كتاب افادت‌اياب و ساير كتب حواله نمايد . عزيزى ازين اراده اطلاع يافته زبان سرزنش گشاده گفت كه اى نادان دون‌همت هرچند كه بزرگان فرموده‌اند كه هيچ عاقل خزف را در برابر در مكنون ننهد و نقد مغشوش در جنب طلاى تمام عيار رواج نپذيرد و باوجود ظهور گنج زر صراف عقل دراهم ناسره برنگيرد ، بارى به لطف الهى واثق بوده و به فيض فضل نامتناهى اميدوارى داشته طاير همت در هواى اداى اين حكايت به پرواز درآور و سلك سخن را از يكديگر\r\n\r\n","description":"","footnote":"","page_name":" 115 ","page_number":143},
  {"content":"\r\n\r\nانفصال مده كه بزرگان گفته‌اند ، نظم :\r\n فيض روح القدس ار باز مدد فرمايد * ديگران هم بكنند آنچه مسيحا مىكرد \r\nچون اطاعتش بر خود لازم مىدانستم سخنش را رد نفرموده انگشت قبول بر ديده گذاشتم و كميت خوش‌نژاد قلم در عرض اين حكايت به جولان درآوردم ، اميد به كرم مالك الملك متعال آنكه توفيق رفيق گردد تا احوال جمعى از حكام و وزرا كه از كتب متقدمين و از السنه و افواه معلوم اين ذرهء بىمقدار گشته و نسبت به سياق اين اوراق دارد مبين گردد ، و التوفيق من اللّه الودود .\r\n\r\nگفتار در ذكر احوال [ 100 الف 
  ] خطير الملك ابو منصور يزدى\r\nجناب وزارت پناه از حليهء فضايل نفسانى و كمالات انسانى عارى و عاطل و از تدبير مملكت و ترتيب امور دولت به غايت غافل و ذاهل بود . اما به سبب حسن طالع و مساعدت بخت مدت چهل و پنج سال در دودمان سلاطين صاحب تمكين منصب انشا با اشراف و استيفاء ممالك بوى متعلى بود . و در زمان سلطان محمود بن محمد بن سلطان ملكشاه سلجوقى به رتبهء رفيع الشأن وزارت اعظم رسيده پاى بر ذروهء كمال استقلال نهاد ، مصرع :\r\n جوى طالع ز خروار هنر به \r\nدر « جامع التواريخ » مذكورست كه آن وزير بىنظير در ايام وزارت روزى در دار السلام بغداد بر اسب مراد سوار گشته با بسيارى از فضلاى روزگار و اكابر نامدار براهى مىرفت . در آن اثنا از خواجه ابو العلا كه در سلك صناديد افاضل عالم انتظام داشت پرسيد كه لواطه رسم قديم است يا نو پيدا شده . خواجه جواب داد كه رسم قديمست و قوم لوط پيغمبر عليه السلام [ 100 ب 
  ] مرتكب اين امر شنيع مىشده‌اند . وزير دانا باز سؤال كرد كه لوط پيشتر بوده يا پيغمبر عليه السلام . خواجه ابو العلا گفت اللّه اللّه ! ايد اللّه الوزير ! پيغمبر ما خاتم النبيين است .\r\n\r\n","description":"","footnote":"","page_name":" 116 ","page_number":144},
  {"content":"\r\n\r\nوزير گفت حق سبحانه و تعالى دربارهء امت لوط چه فرموده ؟ خواجه اين آيه بر زبان آورد :  « أَ إِنَّكُمْ لَتَأْتُونَ الرِّجالَ شَهْوَةً مِنْ دُونِ النِّساءِ بَلْ أَنْتُمْ قَوْمٌ تَجْهَلُونَ » . \r\nيعنى نادان كسانند كه مرتكب امر لواطه مىشوند . خطير الملك گفت اين سهل وعيد و تهديدى است . القصه اين گفت‌وگو در ميان اهل دانش اشتهار يافته بسمع پادشاه رسيد . سلطان محمود كه بر دانش وزير اطلاع يافت رقم عزل بر صفحهء حالش كشيد . وزير بىقابليت در آرزوى منصب وزارت درگذشت .\r\n\r\nگفتار در بيان احوال قدوهء اصحاب قلم و ملاذ ارباب قدم خواجه شمس الدين محمد جوينى\r\nدر زمان تسلط و استيلاى هلاكو خان بر ولايات ايران منصب وزارت من حيث الاستقلال تعلق به خواجهء مومى اليه گرفت و ايالت دار السلام بغداد به برادر او خواجه علاء الدين عطاء الملك كه « تاريخ [ 101 الف 
  ] جهانگشا » تصنيف اوست سمت انتساب يافت .\r\nو خواجه شمس الدين محمد از اولاد امجاد زبدهء حاويان كمالات نفسانى عبد الملك جوينى است . و ابا عن جد متعهد مناصب بلند و متقلد ايالت ارجمند بوده .\r\nجد نامدارش كه ايضا شمس الدين محمد نام داشت مستوفى ديوان سلطان محمد خوارزمشاه بود . پدر بزرگوارش خواجه بهاء الدين محمد در ملازمت سلاطين مغول به همان منصب منصوب گشت . و چون هلاكو خان منصب وزارت را به خواجه شمس الدين محمد كه نزد مورخان مشهورست به صاحب ديوان تفويض نمود بنا بر كمال مكارم اخلاق و محاسن شيم ابواب ظلم و ستم مسدود گردانيده درهاى عدل و كرم بر روى روزگار خلايق برگشود و در تمشيت مهم وزارت و رواج و رونق در كار سلطنت به نوعى سعى و اهتمام كرد كه اگر آصف برخيا زنده مىبود شرط متابعتش را بجاى مىآورد و باوجود كفر حكام و سلاطين در محافظت دين مبين و تقويت شرع سيد المرسلين كمر جد و اجتهاد بر ميان بست و از رعايت\r\n\r\n","description":"","footnote":"","page_name":" 117 ","page_number":145},
  {"content":"\r\n\r\nاصحاب علم و كمال و ارباب فضل و افضال لحظه‌اى [ 101 ب 
  ] فارغ ننشست . و چون هلاكو خان وفات يافت و پرتو انوار استقلال بر صفحات احوال اباقا خان تافت دربارهء وزير صافىضمير عنايت و التفات بيشتر فرمود و او در تمامت مملكت ايلخان نواب كافى و عمال تعيين نمود و آن طايفه را به انفتاح ابواب صلات و صدقات بر ارباب استحقاق و اصحاب حاجات مأمور گردانيد . لاجرم از رشحات سحاب انعام آن خواجهء عالىمقام غنچهء آمال اهالى زهد و تقوى و متصديان درس و فتوى در چمن اقبال شكفته گرديد و امتياز افاضل از اراذل « 1 » و دانا از جاهل در زمان وزارتش پيدا و ظاهرست ، و بيمن اعتنا و حسن اهتمامش پايهء قدر فضلا و علما از ذروهء برجيس درگذشت . و چون ايالت دار السلام بغداد به برادر عالىگهر خواجه شمس الدين محمد خواجه عطاء الملك قرار يافت خدمتش در اندك زمانى به معمارى عدل و احسان آن بلده را كه در غايت ويرانى بود به نهايت معمورى رسانيد و خاطر سكان آن سرزمين را از نعيم و ناز خرم و شادمان ساخت و در سرزمين نجف اشرف نهرى حفر كرده زياده از صد هزار دينار احمر صرف نمود و آب فرات را در حوالى [ 102 الف 
  ] مشهد مقدس معلى حضرت اسد اللّه الغالب امير المؤمنين و امام المتقين على بن ابى طالب صلوات اللّه و سلامه عليه جارى فرموده به مسجد كوفه برد و آن مسجد مباركه را تعمير فرموده سقاخانه و پاياب ساخت .\r\nو چون آب بر روى ملك و ملكت آورد آبروى سلاطين ما تقدم و خلفاى زمان سابق را كه درين آرزو خزاين عالم بباد داده بودند و اموال جهان به اين هوس صرف كرده بر خاك تأسف و تلهف ريخت .\r\nو قبر مسلم عقيل كه در جنب مسجد كوفه است عمارت فرمود و گنبدى نيز بر بالاى قبر هانى ابن عروه ساخت و در سر من راى مقام حضرت صاحب الزمان عليه السلام را عمارت نمود و همچنين در عسكريين عليه صلواة اللّه الملك الكونين « 2 » عمارات عالى بنا فرموده به اتمام آنها موفق گرديد .\r\nپسران خواجه شمس الدين محمد ، خواجه بهاء الدين محمد و خواجه شرف الدين\r\n\r\n\r\n","description":"","footnote":"\r\n( 1 ) - اصل : ارازل\r\n( 2 ) - اصل : عليه الصلاة اللّه الملك كونين\r\n","page_name":" 118 ","page_number":146},
  {"content":"\r\n\r\nهارون در مبادى احوال و عنفوان اوان شباب در تحصيل كمالات نفسانى و تكميل فضايل انسانى سعى و كوشش مىكردند . اما خواجه شرف الدين هارون بر برادر سبقت گرفته در صنوف علوم ماهر و در فنون دانش مفتخر شد و علم موسيقى از استاد صفى الدين عبد المؤمن تعليم گرفت و آن‌جناب « رسالهء شرفيه » بنام نامى او تأليف كرد .\r\n\r\nذكر حكومت خواجه بهاء الدين محمد در مملكت اصفهان\r\nدر زمان اباقا خان خواجه بهاء الدين محمد ولد صاحب‌ديوان خواجه شمس الدين محمد جوينى والى ولايت اصفهان و حاكم تومانات عراق گرديد .\r\nچون در آن خطه رايت حكومت برافراشت و طبايع اجلاف آن ولايت را بر ارتكاب فتنه و آشوب مايل يافت [ 102 ب 
  ] بنابرآن ابواب عفو و اغماض به يكبارگى بر بست و پشت بر مسند غلظت نهاده دلها را به تجميل بار گران بشكست . اگر سخنى نه بر وفق مزاج شنيدى تا به جريمه صغيره و كبيره چه رسد خاندانها بر باد داده مال و جان مسلمانان را هباء منثورا « 1 » گردانيدى . اركان دولت و نواب ديوان و اشراف و اعيان اصفهان اگر شب يك لحظه بر بستر استراحت مىغنودند هنگام وزيدن نسيم سحر مانند برگ بيد از باد صرصر بر سر و جان خود ترسان و لرزان بودند كه آيا امروز از چنبر قهر او به چه تدبير نجات توان يافت و باد شرار خشم آتشبارش بر روزگار كدام خاكسار از اهالى اين ديار خواهد تافت . رنود « 2 » و اوباش و سراق كه شبها هيچ آفريده از بيم ايشان در اسواق تردد نمىتوانست نمود در اندك زمان چنان مطيع [ و 
  ] منقادش گشتند كه زياده از آن متصور نتواند بود . ارباب دهقنت و فلاحت اسباب حرث و زراعت را در صحرا به وكيل بطش و مهابت او مىسپردند و اگر عيّارى فىالمثل چيزى از آن در جوف ليل به خانه درآوردى روز ديگر زرع حيات او بداس امل ممات محصود « 3 » گشتى و همچنين محافظت محلات و اسواق را بر رؤسا و ملازمان مفوض گردانيدى و دكانداران به موجب فرمان\r\n\r\n\r\n","description":"","footnote":"\r\n( 1 ) - اصل : منصورا\r\n( 2 ) - اصل : ربود\r\n( 3 ) - اصل : محصور\r\n","page_name":" 119 ","page_number":147},
  {"content":"\r\n\r\nشبها ابواب دكاكين را [ 103 الف 
  ] باز گذاشته به خانه‌هاى خود مىرفتند و هيچكس را ياراى آن نبود كه از مأكولات و ملبوسات چيزى تصرف كند . گويند شبى عسسى قرصى نان از دكانى كه صاحبش حاضر نبود برداشت و ضعف بهاى آن همانجا بگذاشت . روز ديگر كه قرص خورشيد از تنور افق برآمد خباز به دكان خويش معاودت نمود ، بهاى قرص نافروخته دو درم سيم كه بر مبلغ آن زياده بود ديد . و چون ياراى اخفا نداشت مانند سيماب در اضطراب آمده بدرگاه شتافت و صورت حال بعرض رسانيد ، همان ساعت حسب الاشاره عسس از در همان دكان مصلوب گرديد .\r\nنقل است كه خواجه بهاء الدين محمّد غلامى داشت نيكى نام كه نيك محرم اسرارش بود . او را فرمود كه گرد شهر برو و تفحص احوال محافظان محلات و اسواق نموده چيزى تحقيق نماى . نيكى بعد از شرايط تفحص و احتياط بازآمده به عرض رسانيد كه فلان‌كس از اهل پاس مستعد كار و بيدار دل و هوشيار بود و ديده‌بان عزمش از شرفات حصار حزم اطراف و جوانب اسواق و محلات ملاحظه مىنمود ، و فلان شخص در مقام حراست تمكن داشت . اما سلطان منام بر شهرستان دماغش غلبه كرده عملهء حواس [ 103 ب 
  ] ظاهرى او را از اعمال معهود معزول گردانيده و فلان عزيز از موضع احتراس غايب بود . روز ديگر كه از بيم سياست جمشيد خورشيد حارسان شبستان آسمان از عيون اعيان زمان غيبت نمودند شحنهء قهر خواجه بهاء الدين محمد اشارت فرمود تا هريك از آن سه شخص را هفتاد چوب زدند . شخصى از ندما پرسيد كه اگر اين دو شخص بسبب عدم احتياط يا غيبت مستحق عذاب شدند اين عزيز كه كما ينبغى به لوازم مهم خود قيام مىنموده چرا در زمرهء ارباب جرايم انتظام يافت ؟ خواجه در جواب فرمود كه مؤاخذهء اين‌شخص به جهت آنست كه نيكى را كه در تاريكى شب دزديده بسر وقتش رسيد نگرفت و تحقيق نكرد كه در اين‌وقت به چه سبب از خانه بيرون آمده‌اى ؟\r\nآورده‌اند كه روزى خواجه بهاء الدين محمد با ابهت و حشمتى كه سلاطين\r\n\r\n","description":"","footnote":"","page_name":" 120 ","page_number":148},
  {"content":"\r\n\r\nروزگار در آرزوى آن بودند به راهى مىگذشت . شخصى در زينت و تجمل او چنانچه عادت عوام است نظر كردن گرفت . خواجه بهاء الدين به جانب آن بيچاره ملتفت شده او را پيش خود طلب كرد و پرسيد كه در چه نظر مىكردى ؟ آن بىگناه از غايت دهشت مجال تكلم نداشت . خواجهء نازنين [ 104 الف 
  ] از سر خشم و كين فرمود تا جهانبين او را بسر كارد از حدقه بيرون كشيدند . بالجمله چون سياست و عقوبت و خونريزش خواجه بهاء الدين محمد از حد اعتدال متجاوز گشت و به عرض خواجه شمس الدين محمد رسيد از روى شفقت ابوت چند نوبت مكتوبات نوشته ولد امجد را از كثرت قتل و سياست منع فرمود [ و 
  ] وخامت عاقبت آن حركات نالايق را باز نمود . اما او اصلا متنبه نگشت ، مصرع :\r\n پند پدر مانع نشد رسواى مادر زاد را \r\nآخر الامر زبردستى روزگار در استرداد مواهب خويش سعى در پيوست و عروض امراض متضاده صولت « 1 » و قوت غضبى خواجه بهاء الدين را درهم شكست و هنوز سنين اوقات حياتش به ثلثين نرسيده بود كه از عالم فانى به جهان جاودانى انتقال نمود ، قطعه :\r\n فغان ز آفت اين رنج ساز راحت سوز * فغان ز گردش اين جان شكار جورپرست\r\nكه صورتى كه به عمرى نگاشت خود بسترد * كه گوهرى كه به سى سال سفت خود بشكست \r\nچون خبر وفات خواجه بهاء الدين محمد به سمع صاحب‌ديوان رسيد [ 104 ب 
  ] در فراق قرة العين خويش محزون شده اين رباعى در سلك نظم كشيد ، رباعى :\r\n فرزند محمد اى فلك هندويت * بازار زمانه را بها يك مويت\r\nتو پشت پدر بودى ، از آن پشت پدر * خم گشت چو ابروى بتان بىرويت \r\nدر روضة الصفا مسطورست كه خواجه بهاء الدين محمّد هرچند در شيوهء سياست و\r\n\r\n\r\n","description":"","footnote":"\r\n( 1 ) - اصل : سؤلت\r\n","page_name":" 121 ","page_number":149},
  {"content":"\r\n\r\nعقوبت سعى تمام و مبالغهء مالا كلام داشت به اضعاف آن در طريق جود و سخاوت اهتمام فرموده هرگز در باب تعظيم فضلا و علما دقيقه‌اى نامرعى نمىگذاشت .\r\nاوقات خود را به چند قسم منقسم ساخته بود : از صباح تا چاشت‌گاه در صفهء بار نشستى ، آنگاه با طايفه‌اى از اخوان الصفا بساط صحبت و ملاطفت مبسوط داشتى ، و بعد از پيشين ساعتى با افاضل ندما به تجرع اقداح ارغوانى مستأنس بودى ، و در هيچوقت از سرانجام مهمات ملك و مال و استكشاف احوال رعايا و برايا تغافل ننمودى .\r\n\r\nگفتار در بيان وصول اختر طالع مجد الملك يزدى باوج اقبال و رجعت كوكب دولت خواجه شمس الدين محمد بحدود و بال\r\n[ 105 الف 
  ] در گلشن سپهر بد مهر گل دولت بدست كه افتاد كه از عقب خار ناكامى در پايش نشكست ، و در عشرتخانهء عالم پر بهانه پيمانهء اقبال بكام كه رسيد كه از درد سر خمار دلش نخست ، مثنوى :\r\n سرسبز نگشت بوستانى * كازار نيافت از خزانى\r\nسروى بچمن نخاست « 1 » از جاى * كاخر تبرى نخورد برپاى\r\nهرناز زمانه را نيازيست * هرشمع مراد را گدازيست\r\nدر دهر كجاست صبحگاهى * كش نيست ز پى شب سياهى \r\nمؤيد اين مقال صورت حال مهر سپهر فضل و افضال خواجه شمس الدين محمد صاحب‌ديوان است كه چون در زمان سلطنت هلاكو خان و اباقا خان چند سال در كمال استقلال به سرانجام امور ملك و مال ممالك ايلخانى قيام نمود بعد از فوت خواجه بهاء الدين محمد بسبب تقرير مجد الملك يزدى نقصانى تمام بجاه و جلالش راه يافته دست تقدير ابواب تعب بر روى روزگار برادرش خواجه عطاء الملك برگشود .\r\n\r\n\r\n","description":"","footnote":"\r\n( 1 ) - اصل : نخواست\r\n","page_name":" 122 ","page_number":150},
  {"content":"\r\n\r\nتفصيل اين اجمال آنكه خواجه مجد الملك ولد خواجه صفى الدين ابو المكارم بود و در سلك وزير زادگان يزد انتظام داشت . بعد از پدر وزير به استقلال اتابك يوسف شاه والى ولايت [ 105 ب 
  ] يزد گرديد . بعد از روزىچند به سببى از اسباب اتابك يوسف شاه رنجيده متوجه اصفهان گشت و ملازمت خواجه بهاء الدين محمد اختيار كرد و چون او را نازك مزاج و تندخوى يافت به خدمت صاحب سعيد خواجه شمس الدين محمد مبادرت نمود و جناب صاحبى شغلى از اشغال ديوانى در عهدهء او كرد . مجد الملك كما ينبغى از عهدهء سرانجام آن مهم بيرون آمد . اما در آن اثنا امارات نفاق در ناصيهء احوال او ظاهر گشت و سعايت اهل حسد مدد علت شده نقد اعتماد و خلوص اعتماد وزير نيكو نهاد نسبت به مجد الملك مغشوش گشت و به فساد انجاميد . مجد الملك شفعا انگيخته عرضه داشتهاى نيازمندانه ارسال داشت تا بار ديگر خواجهء عالىگهر او را منظور نظر اشفاق گرداند ، ليكن بجايى نرسيد و قرين يأس و حرمان روزگار مىگذرانيد و نزد امرا تردد نموده اساس معرفت مستحكم مىساخت .\r\nدر اثناى آن اوقات روزى مجد الدين اثير كه نايب خواجه عطاء الملك بود به تقريبى شمه‌اى از عظمت پادشاه مصر و كثرت لشكر آن ديار به بعضى [ 106 الف 
  ] از منشيان خود مىگفت . مجد الملك آن سخنان را شنوده آغاز خباثت كرد و به وسيلهء يكى از معتبران به عرض اباقا خان رسانيد كه مجد الدين اثير كه از جملهء مخصوصان برادر صاحب‌ديوان است بنابر اشارت و استصواب اخوين با مصريان زبان يكى دارد و پيوسته در مجالس زبان به مدح سلطان مصر مىگشايد . از استماع اين حديث نايرهء خشم اباقا خان اشتعال يافته فرمان داد تا مجد الدين اثير را گرفته در شكنجه كشيدند و او را ايذاء بسيار نمودند تا به مدعاى مجد الملك اقرار نمايد و چون آن سخن كذب محض و افتراى صريح بود مجد الدين مقر نيامد . پادشاه او را به صاحب سعيد سپرد و آن قضيه را مهمل گذاشت . جناب صاحبى چون لجاج و عناد مجد الملك را به اين مثابه مشاهده فرمود در استمالت خاطر او كوشيده منشور حكومت سيواس\r\n\r\n","description":"","footnote":"","page_name":" 123 ","page_number":151},
  {"content":"\r\n\r\nبنام او نوشت و چند بالش زر و براتى مبلغ دو هزار دينار به اسم او انعام فرمود .\r\nمجد الملك چون بر چنان حركتى اقدام نموده بود به مجرد تملق و اكرام صاحب سعيد خاطرش قرار نمىگرفت و بر جانب صاحب اعتماد نمىفرمود و انتظار فرصت كشيده با دشمنان جناب صاحبى دوستى [ 106 ب 
  ] و محبت مىورزيد تا در زمانى كه اباقا خان متوجه خراسان گشته به قزوين رسيد و پسرش ارغون خان به سعادت ملازمت پدر فايز « 1 » گرديد . مجد الملك به توسط يكى از مقربان در مجلس شاهزاده راه يافته به عرض رسانيد كه هرساله آن مقدار مال كه از مجموع ممالك محروسه به خزانهء عامره مىرسد حاصل املاك خاصهء صاحب‌ديوانست كه بر سبيل خيانت از اموال پادشاه به اسم خود خريده ، معذلك در كفران نعمت مىكوشد و با ملوك مصر و شام شراب اتحاد مىنوشد و برادرش عطاء الملك ملك بغداد را ملك خود تصور كرده و بدستور ملوك ذوى الاقتدار تاج مرصع جهت خويش مرتب داشته كه در خزاين سلاطين مثل آن موجود نيست . اگر خان گيتىستان بنده را بر تبت تربيت سرافراز فرمايد بر صاحب‌ديوان موجه و ثابت مىسازم كه قريب چهار هزار تومان از اموال پادشاهى املاك به نام خود خريده و از نقود و جواهر و گله و رمه قرب دو هزار تومان ديگر در تحت تصرف دارد و بنابر آنكه دانسته كه من بر معايبش اطلاع يافته‌ام اينك منشور حكومت سيواس . بنام من نوشته و چند [ 107 الف 
  ] بالش زر و يك قطعه لعل و براتى به مبلغ دو هزار دينار حق السكوت به جهت من فرستاده و هرچند كه سعى مىكنم كه اين مقدمات به عرض پادشاه رسانم صورت نمىيابد و چون وسيلهء امرا و خواص اين معنى ميسر نميشود هرگاه بر سر حرف مىآيم صاحب‌ديوان رشوت فراوان از مال پادشاه به آن جماعت مىدهد تا در كتمان آن بكوشند ، بنابر آنكه شاهزاده بخلاف امرا مصلحت ولىنعمت را به رشوت نمىفروشد به خدمت توسل جسته عرض نمودم . و ارغون خان اين سخنان پريشان را بسمع رضا شنوده در خلوتى به عرض پدر رسانيد . اباقا خان فرمود كه\r\n\r\n\r\n","description":"","footnote":"\r\n( 1 ) - اصل : فايذ\r\n","page_name":" 124 ","page_number":152},
  {"content":"\r\n\r\nحالا به افشاى اين سر مبادرت منماى تا به هنگام فرصت شرط پرسش به‌جاى آوريم .\r\nدر روضة الصفا مسطورست كه چون مجد الملك از علم استيفا و سياق وقوفى تمام داشت بر احوال ملك و مال مطلع گشته در شهور سنهء ثمان و سبعين و ستمائه بوساطت بعضى از امرا بمجلس اعلى درآمد و نخستين تقرير كه به عرض رسانيد اين بود كه صاحب‌ديوان درين مدت كه به شغل وزارت سرافراز است هرگز محصولات ممالك را [ 107 ب 
  ] به راستى باز ننموده و تمامت ملك پادشاه را املاك خاصهء خودساخته و در هرطرفى ديوانى پرداخته . و همچنين داستانى در معايب خواجه عطاء الملك باز راند و گفت كه خواجه بهاء الدين محمد پسر صاحب ديوان در مدت حكومت عراق بيرون از حقوق و واجبات مبلغ سيصد تومان مال از اعمال استخراج كرده و دينارى از آن و اصل خزانه نشده و در ترتيب و تجهيز عسكر نصرت انتما مصروف نگشته . هرچند گوهر تقرير مجد الملك در نظر عقل نقدى خريف مىنمود چون تعلق به زر گرفته بود پادشاه آن را به گوش هوش اصغا نمود و از گلزار سعادت نسيم عاطفت در وزيدن آمده اباقا خان او را نواخت و عاطفت زياده از مطموع مجد الملك ارزانى داشت و بدست خود كاسه داشت و بدن او را به خلعت خاص اختصاص داد . و هم در آن مجلس پادشاه سخن ممالك مىپرسيد و مجد الملك به تقرير دلپذير آنچه مسؤ [ و 
  ] ل بود بادا رسانيد و يرليغ صادر شد كه مشرف ممالك محروسه باشد و محاسبات چند ساله مفروغ گرداند و از شاهزادگان و امرا و مقربان هيچكس در مهم او مدخل ننمايد . بالجمله مجد الملك [ 108 الف 
  ] در يك لحظه كه پرتو عنايت ايلخانى بر روى روزگارش افتاد رتبهء او از ثرى به ثريا رسيد ، نظم :\r\n مهرت به كدام ذره پيوست دمى * كان ذره به از هزار خورشيد نشد \r\nمجد الملك غلامان پرىوش با جامه‌هاى زركش بر اسپان تازى و بادپايان شامى و حجازى سوار ساخت و خرگاه چهل سرى و بارگاه اطلس ششترى تا ذروهء\r\n\r\n","description":"","footnote":"","page_name":" 125 ","page_number":153},
  {"content":"\r\n\r\nآسمان و ايوان كيوان برافراخت ، بيت :\r\n ز روزگار همين حالتم پسند آمد * كه خوب و زشت و بد و نيك در گذر ديدم\r\nبرين صحيفهء مينا به خامهء خورشيد * نگاشته سخنى خوش به آب زر ديدم\r\nكه اى به دولت ده‌روزه گشته مستظهر * مباش غره كه از تو بزرگتر ديدم\r\nكسى كه تاج مرصع صباح بر سر داشت * نماز شام ورا خشت زير سر ديدم \r\nو همچنين مجد الملك جهت استحضار وكلا و نواب صاحبى كه در تبريز و ساير ممالك بودند تعيين نمود و اين رباعى در سلك نظم كشيده نزد آن جناب روان فرمود ، رباعى :\r\n در بحر غم تو غوطه خواهم خوردن * يا غرقه شدن يا گهرى آوردن\r\nخصمى تو بس قويست خواهم كردن * يا سرخ كنم روى بدان يا گردن \r\n[ 108 ب 
  ] چون رقعه به نظر صاحب سعيد رسيد اين رباعى در جواب گفته نزد او فرستاد ، رباعى :\r\n يرغو بر شاه چون نشايد بردن * بس غصهء روزگار بايد خوردن\r\nاين كار كه پاى در ميانش دارى * هم سرخ كنى روى بدان هم گردن \r\nالقصه چون صاحب‌ديوان بعد از چند روز قرين وحشت و دهشت به بارگاه درآمد پادشاه بر زبان عتاب گفت كه سالها كمر خدمت بر ميان بسته پدر ما را\r\n\r\n","description":"","footnote":"","page_name":" 126 ","page_number":154},
  {"content":"\r\n\r\nكوچ دادى و منظور نظر عنايت گشتى و چون تخت سلطنت به وجود ما تزيين يافت بيشتر از پيشتر دربارهء تو عاطفت بظهور رسانيده ضبط اموال جميع ممالك محروسه را برأى و رؤيت تو منوط گردانيدم و حالا مجد الملك تقرير مىكند كه تصرف و تقصير تو بسيارست و از اموال سلطانى آنچه در معرض تضييع افتاده بيشمار .\r\nضمير صاحب ديوان كه جام جهان‌نماى اقبال بود از خشونت مقال بر صعوبت احوال استدلال نمود و مجال تكذيب محال دانسته به تلقين ملهم سعادت و تأييد مرشد عقل و هدايت گفت كه سر و مال و جان و خان‌ومان فداى جان [ 109 الف 
  ] خان باد . وفور نعم و ايادى پادشاه را چه‌سان پنهان توان داشت و انوار ذره‌پرور خورشيد ضياگستر را نابود كه تواند انگاشت . هرآينه از دولت ابد پيوند من و برادرم و فرزند ستديم و داريم و برداشتيم و خورديم و برديم و چيزى در خدمت درگاه سلطنت و چيزى جهت صدقات ثبات دولت صرف كرديم و آنچه امروز در تحت تصرف است از ضياع و عقار و املاك و اسباب و نقود و دواب و عبيد نواله‌اى از خان انعام پادشاه است و هرچه خاطرخواه بندگان درگاه عالىپناه باشد بنده عن صميم القلب به آن همراه است . هرگاه فرمان شود و هروقت مصلحت باشد بهركه اشاره نافذ گردد تسليم رود و به هيچ‌وجه و در هيچ حال توقف و اهمال ننمايد و تا از زلال حيات قطره‌اى در جام زندگانى باقى باشد پيك قبا ميان خدمت بسته‌زبان دعا گشايد ، شعر :\r\n تا جام اجل در ندهد ساقى عمر * دست من و دامان تو اى باقى عمر \r\n[ 109 ب 
  ] اباقا خان سخندان اين سخن دل نشان استماع فرمود . نسيم عنايت از گلشن مرحمت وزيده غبار نقار از خاطر دريا آثار محو نمود و اصناف الطاف خسروانه دربارهء خواجه شمس الدين محمد تازه گردانيد و منصب وزارت بدستور معهود به دو مفوض داشته نوبت ديگر جناب صاحبى بدرجهء اعتبار رسيد و صاحب سعيد سجدات شكر بجاى آورد و رسولان به اطراف و جوانب فرستاده از تجديد\r\n\r\n","description":"","footnote":"","page_name":" 127 ","page_number":155},
  {"content":"\r\n\r\nعنايت اباقا خان اعلام فرمود و رقعه را كه درين باب به برادر خود خواجه عطاء الملك نوشت مصدر به اين آيت ساخت كه   « يا لَيْتَ قَوْمِي يَعْلَمُونَ بِما غَفَرَ لِي رَبِّي وَ جَعَلَنِي مِنَ الْمُكْرَمِينَ »   و اين بيت را رديف آيهء شريف گردانيد ، بيت :\r\n امروز به حمد للّه فارغ‌دلم از دشمن * كاندر دل تنگ من جز دوست نمىگنجد \r\nدر روضة الصفا مسطورست كه صاحب سعيد هرچند از سخط پادشاه ايمن شد و نوبت ديگر رايت وزارت برافراخت ، اما مجد الملك بنابر كمال اعتبار و اختيار [ 110 الف 
  ] در قصد آن‌جناب همچنان مجد بود و صاحب به قوت نفس و علو همت از ملازمت پادشاه لحظه‌اى تقاعد نمىنمود . و روزى اباقا خان جناب صاحبى و مجد الملك يزدى را احضار فرموده فرمود كه بالمشافهه با يكديگر سخن گويند و چنانچه رسم است هردو پهلوى يكديگر زانو زدند . پادشاه اجازه فرمود كه خواجه شمس الدين محمد پس‌تر زانو زند و صاحب سعيد در حضور دشمن از دست حكم عنايتى پادشاه آن‌جام تلخ مذاق را دركشيد و سخنان او را بر نهج صواب جواب فرمود .\r\nو همچنين روايت كنند كه روزى در اثناى طوى كه مجلس بزمش چون عرصهء بهشت غمزداى و شراب نابش مانند حيات جان‌افزاى بود صاحب سه نوبت زانوزده اباقا خان را كاسه داشت و هربار پادشاه كامكار از قبول آن كاسه اعراض فرمود . و صاحب مرتبهء چهارم بدان امر اقدام نموده پادشاه از گوشتى كه بنابر نص كلام حضرت عزت حرمت آن ثابت گشته بسر كارد لقمه‌اى به صاحب داد .\r\nصاحب سعيد آن لقمه را خورده زمين خدمت ببوسيد . [ 110 ب 
  ] بعد از آن ايلخان جام شراب از دست جناب صاحبى گرفته دركشيد و به امير گفت كه اين تازيك عجب جرأتى دارد . چون چند نوبت از قبول كاسهء او اعراض كردم و او همچنان در كاسه داشتن مبالغه نمود . در خاطر چنان بود كه اگر آن لقمه را رد كند ديدهء او را هم بسر اين كارد از چشم خانه بيرون آورم . القصه چون مجد الملك ديد كه مكايد\r\n\r\n","description":"","footnote":"","page_name":" 128 ","page_number":156},
  {"content":"\r\n\r\nاو در شان صاحب آصف نشان چندان تأثيرى نكرد ، در غمز و سعايت برادرش خواجه عطاء الملك سعى نمود نگرفت و نايب او مجد الدين اثير را بفريفت تا در برابر عطاء الملك آمده آغاز تقرير كرد و فرمان پادشاه باخذ و قيد عطاء الملك صادر گشت .\r\nچون خواجه شمس الدين محمد نازكى آن مهم را مشاهده نمود به برادر پيغام داد كه هرچه مقرران گويند قبول كن و به هيچ‌وجه بر سخنان ايشان انكار مكن و بعد از گفت‌وگوى بسيار خواجه عطاء الملك مبلغ سيصد تومان قبول كرد كه مهم‌سازى كند ، معذلك معاندان [ 111 الف 
  ] خرسند نگشتند و مهم به جايى رسيد كه محصلان خواجهء نيكو خصال را به سلاسل و اغلال گرد بغداد مىگردانيدند و به انواع شكنجه و عذاب معذب مىداشتند تا هرچه داشت وقايد جان خود ساخته و فرزندان گرامى خود را كه هريك چشم و چراغ عالمى بودند به بيع درآورده بفروخت و بها تسليم نمود و اعدا به مجرد مطالبه اكتفا نكردند و آن صاحب عزيز را به مصادقت و موافقت حكام مصر و شام متهم مى - داشتند تا به يكبارگى آن عزيز در خوارى افتاد و در آن اوان كه پادشاه در همدان بود مجد الملك از غايت اقتدار و اختيار كس به بغداد فرستاد تا صاحب عطاء الملك را به بند گران باردو آوردند و بفرمودهء او محصلان آن حاكم عصر را به سلاسل و اغلال همراه داشته متوجه گشتند .\r\nمقارن آن در چهارشنبهء ششم ذى [ ال 
  ] حجة الحرام سنهء 680 اباقا خان در همدان بر بستر ناتوانى افتاده در عشرين ذى الحجهء سال مذكور مرغ روحش از قفس قالب پرواز كرد و سرير خانى و مسند جهانبانى را از وجود خويش عارى و خالى گذاشت و همچنان او را مقيد مىداشتند تا بارى سبحانه و تعالى فرج و مخلص [ 111 ب 
  ] ارزانى داشت . و تفصيل بلا و محن عطاء الملك در رسالهء « تسلية الاخوان » كه از مصنفات اوست مذكور و مسطورست .\r\n\r\n","description":"","footnote":"","page_name":" 129 ","page_number":157},
  {"content":"\r\n\r\n\r\nگفتار در بيان نجات يافتن خواجه عطاء الملك و كشته شدن مجد الملك به حكم پادشاه عدالت‌آيين\r\nدر روز يكشنبه سيزدهم ربيع الاول سنهء احدى و ثمانين و ستمأيه كه فراش ربيع اطراف كوه و دشت را به ديباى هفت رنگ بياراست سلطان احمد به تأييد بخت سرمد قباى سلطنت بر دوش گرفته و تاج مبارك بر تارك نهاده بر تخت بخت قرار گرفت و از اشعهء ضمير منيرش اقطار ديار اسلام صفت روشنى پذيرفت . اول حكمى كه فرمود آن بود كه ايلچيان به همدان فرستاد تا خواجه عطاء الملك را به اردو آورده مطلق العنان ساخت و زمام امور ملك و مال را من حيث الاستقلال در كف كفايت خواجه شمس الدين محمد گذاشت . بنابران نوبت ديگر بندگان عداوت شعار خواجه مجد الملك نايرهء بغض و حسد در كانون درونش اشتعال بافته به ارغون خان بن اباقا خان كه در خراسان فرمانروا بود عرضه داشت نمود كه [ 112 الف 
  ] صاحب ديوان پدر بزرگوار شما را به زهر هلاك ساخت و چون مىداند كه من بر آن سرّ اطلاع دارم قصد سر من دارد . سعد الملك برادرزادهء مجد الملك بر مضمون اين عريضه واقف گشت و بنابر آنكه عم او را از منصب خزينه‌دارى عزل كرده بود به خدمت خواجه شمس الدين محمد رفته صورت حال باز نمود و اين حديث به عرض سلطان احمد رسيد . حكم فرمود تا مجد الملك را مقيد و مغلول گردانيدند و ايضا يرليغ صادر گشت كه آنچه در زمان اباقا خان به زجر از خواجه عطاء الملك گرفته بودند باز دادند . خواجهء نيكو خصال به عرض پادشاه رسانيد كه هرنعمت كه ما برادران در مدت ملازمت يافته‌ايم از فواضل صدقات حضرت سلطانيست و من بنده همه را درين قريلتاى ايثار مىكنم و اشارت نمود تا آن اموال بىقياس را حضار درگاه پادشاه از يكديگر بربودند . آنگاه از موقف جلال حكم لازم الامتثال صدور بافت كه امراى عظام به پرسش مهم مجد الملك اشتغال نمايند و ايشان به موجب فرموده عمل نمودند . در آن اثنا از ميان اقمشه و امتعهء مجد الملك مقدارى از پوست شير بيرون آمد كه به زعفران و شنجرف سطرى چند [ 112 ب 
  ] مغشوش و نامقرر\r\n\r\n","description":"","footnote":"","page_name":" 130 ","page_number":158},
  {"content":"\r\n\r\nبر آن نوشته بودند و چون اتراك منكر سحر مىباشند از آن نوشته خايف گشتند ، و در آن باب قيل و قال بسيار واقع شد . آخر الامر به استصواب قامان [ و 
  ] بخشيان مقرر گشت كه آن تعويذ را به آب آغشته ، غسالهء آن را مجد الملك بياشامد تا نتيجهء سحر به او عايد گردد . مجد الملك از قبول اين معنى ابا و امتناع نمود ، چه گمان برد كه آن نوشته را شيخ عبد الرحمن كه دوست صاحب‌ديوان بود در ميان متاع او پنهان كرده و در ضمن آن مكيدتيست . فى الجمله گناه بر مجد الملك ثابت شد . اما سونجاق نويان به كشتن او راضى نگرديد . مقارن اين حال سونجاق پهلو بر بستر ناتوانى نهاده شيخ عبد الرحمن به عيادت او رفت و چندان مبالغه نمود كه آن امير به كشتن مجد الملك راضى شد . آنگاه حسب الحكم جهان‌مطاع مجد الملك را به ملازمان صاحب عطاء الملك سپردند . صاحب از غايت سلامت نفس و كمال حسن خلق مىخواست كه به موجب كلمهء « العفو عند الاقتدار من علو الاقدار » عمل نموده و در زمان قدرت قامت مجد الملك را به خلعت عفو بيارايد . اما جمعى مخلصان حقيقى و انصار و اعوان صاحبى زبان سرزنش دراز كردند كه بر همگنان روشن است كه در ازاء اصطناع و احسان اين آستان دولت آشيان جوهر نفس اين مدبر چگونه ظهور يافت ، و او در آن حال [ 113 الف 
  ] حق و خلق را سر مويى مرعى نداشت . امروز كه به جزاى افعال سيئه و سزاى اعمال دنيّهء خود گرفتار آمده عقل سليم و طبع مستقيم كى روا دارد كه بر خصلت حلم معتاد اين ظالم مظلوم صورت را خلاص دهى و باز عالمى را بدست ظلم و عدوان او گرفتار كنى . فرصت از دست نبايد داد و روى زمين و ساحت خاطر از جور و ظلم پاك بايد ساخت و عدم شخصى چنين بىباك را نويد صبوح شادمانى و سرمايهء فتوح زندگانى بايد شمرد ، شعر :\r\n يكى شربت آب از پى بدسكال * به از عمر هفتاد و هشتاد سال \r\n\r\n","description":"","footnote":"","page_name":" 131 ","page_number":159},
  {"content":"\r\n\r\nو نيز اكابر سلف فرموده‌اند ، نظم :\r\n سنگ در دست و مار بر سر سنگ * نه ز دانش بود فسوس و درنگ \r\nو در آن حال خلايق بسيار از مغول و مسلم تيغ تيز و خنجر در دست مترقب و مترصد ايستاده بودند . ناگاه اعوان صاحبى او را بيرون آوردند و در يك چشم زدن مانند ذبايح كه خلق بر تفريق اعضا و اجزاء او راغب باشند بدنش را پاره‌پاره كردند و هرعضو از اعضاء او را به مملكتى فرستادند و قلوب رعايا و عجزه را كه از دست ظلم او به جان آمده بودند تسلى دادند . سرش به بغداد رسيده مدتى بر دار اعتبار بود و پاى [ 113 ب 
  ] آن شوم قدم به شيراز و دستش را به عراق بردند .\r\nيكى از فضلا اين بيت نظم فرموده ، شعر :\r\n مىخواست كه او دست رساند به عراق * دستش نرسيد ليك دستش برسيد \r\nدر حبيب السير مسطورست كه شخصى زبان مجد الملك را به صد دينار از جلاد خريده به تبريز برد و يكى از اهل طبع اين رباعى را در باب قضيهء آن مدبر فرموده ، رباعى :\r\n روزى دو سه سردفتر تزوير شدى * جويندهء ملك و مال و توقير شدى\r\nاعضاى تو هريكى گرفت اقليمى * فى الجمله به يك هفته جهانگير شدى \r\nچون مجد الملك رخت هستى به باد فنا داد سلطان احمد نوبت ديگر صاحب علاء الدين عطاء الملك را به حكومت بغداد تعيين فرمود . هرچند كه آن جناب با خود مقرر ساخته بود كه بقيهء عمر در گوشه نشسته پيرامون امور سلطنت نگردد اما چون عواطف پادشاهانه و عوارف خسروانه او را از دو غرقاب يكى شماتت اعدا و ديگرى هلاكت نفس بىهمتا نجات داد و خلاص ساخت و خصم\r\n\r\n","description":"","footnote":"","page_name":" 132 ","page_number":160},
  {"content":"\r\n\r\nمعاند و دشمن حاسد را با هرچه از اموال او گرفته بود و آنچه در مدت حكومت حاصل كرده به او عنايت فرموده از بنياد برانداخت هرآينه در مذهب مروت و شريعت فتوت ردامر پادشاهى [ 114 الف 
  ] جايز نبود . بنابرآن روى توجه بدار السلام بغداد نهاد . بعد از ورود بدان حدود روزىچند به تمهيد معدلت . پرداخت ناگاه هادم اللذات از كمينگاه بيرون تاخته آن خواجهء فاضل عادل را از تخت بخت بر تختهء هلاك انداخت و اين واقعه در شب شنبه چهارم ذى [ ال 
  ] حجه سنهء احدى و ثمانين و ستمأيه روى نمود .\r\n\r\nذكر بعضى حالات كه در ايام وزارت خواجه شمس الدين روى داد\r\nدر آن ايام كه به حسن سعى و اهتمام صاحب‌ديوان و بيمن دولت پادشاه اسلام سلطان احمد ملت دين احمدى قوت گرفت و مجد الملك يزدى به جزاى اعمال و افعال خود گرفتار شد و عريضهء مجد الملك به نظر و اين خبر به عرض ارغون خان ولد اباقا خان رسيد قاصد جان صاحب‌ديوان گشته شخصى را به خدمت عم عالىمقدار سلطان احمد فرستاد و قصهء تقرير مجد الملك و اشتعال نايرهء غضب اباقا خان و رجعت كوكب صاحب‌ديوان ياد آورد و نيز پيغام فرمود كه در آن اوان خواجهء مشار اليه اقرار كرده بود [ 114 ب 
  ] كه از نقد و جنس و ضياع و عقار هرچه در قبضهء تملك و اقتدار اوست همه تعلق به ايلخان دارد و هروقت فرمان شود و هرگاه مصلحت باشد و به هركه اشاره نافذ گردد بىمجال تأخير و اهمال سپارد . اكنون التماس از مخصوصان آستان سلطنت‌آشيان آنست كه صاحب را مصاحب ملازمى بدين جانب ارسال فرمايند تا آن سخن پرسيده شود . سلطان از استماع اين سخنان دانست كه غرض ارغون خان مال صاحب‌ديوان نيست بلكه قصد جان او دارد . در جواب فرمود كه امهات مهمات مملكت را حسن تدبير وزير صافىضمير در حيطهء كفايت مىآورد ، هرگاه او از درگاه عالم‌پناه غيبت نمايد\r\n\r\n","description":"","footnote":"","page_name":" 133 ","page_number":161},
  {"content":"\r\n\r\nمصالح ملك و مال در محل اهمال و صدد اختلال مىآيد و به رسول و نامه مطلقا التفات نفرمود . ايلچى كه به آستان ارغون مراجعت نمود اين حكايت موجب شكايت گشت و صورت عداوت ارغونى از پرده‌پوشى درگذشت و نشانها به اطراف ممالك فرستاد كه اسباب خواجه شمس الدين محمد را به تصرف وكلاى اين‌جانب گذارند [ 115 الف 
  ] و گماشتگان او را از شروع در مهمات و معاملات باز دارند ، و بنابر آنكه ارغون خان در حدود عراق اقامت داشت عراقيان هراسان گشته هر كس از وكلاى صاحب‌ديوان آنچه در قبضهء اختيار او بود به تصرف گماشتهء شاهزاده بازگذاشت و ارغون به جانب دار السلام بغداد خراميد و عمال و متصديان آن ديار را از چاشنى انتقام جرعه‌اى چشانيد و بعد از آن عازم ديار شرقى شد . سلطان احمد كه از جرأت برادرزاده اطلاع يافت يكى از امرا [ را 
  ] با جنود نامعدود به دفع او نامزد فرمود . بعد از تقارب فريقين شكست بر سپاه شاهزاده افتاده به قلعهء كلاة پناه برد . سلطان احمد اليناق را با ده هزار سوار به پاى آن حصار فرستاد .\r\nشاهزاده به غير از تسليم راهى و به‌جز توكل پناهى نيافت . از قلعه بيرون آمد .\r\nاليناق شاهزاده را در اوجان به آستان سلطنت‌آشيان رسانيد . سلطان احمد مدت ديرباز ارغون را در آفتاب بازداشت . آنگاه بار داد و او را در آغوش مهربانى كشيده [ 115 ب 
  ] به تفويض حكومت مملكت خراسان اميدوار ساخت و جهت سكناى برادرزاده خرگاهى تعيين فرمود . و چهار هزار كس به محافظت امر نمود . و روز ديگر كه شهريار ثوابت و سيار از جانب مشرق به‌طرف ديار مغرب رايت عزيمت برافراخت سلطان احمد به صحبت حرم خود كه در اردوى بزرگ گذاشته بود مايل شده اليناق را به مصلحت كوچ دادن اردوى شاهزاده ارغون معين ساخت ، بيت :\r\n بىخبر زانكه نقشبند قضا * در پس پرده نقشها دارد \r\nو چون سلطان روان گشت بوقا و بعضى ديگر از امرا را هوس مخالفت بر خاطر گذشت و در ظلمت ليل نزديك به خوابگاه ارغون خان رفته دامن خيمه را\r\n\r\n","description":"","footnote":"","page_name":" 134 ","page_number":162},
  {"content":"\r\n\r\nچون حجاب شرم و نقاب آزرم برداشتند . ارغون از بستر استراحت به اضطراب بىنهايت برجست ، چه تصور نمود كه موسم وداع حيات زندگانىست ، بوقا دست او را گرفته به پادشاهى نويد داد و از خرگاه بيرون آورده به جانب اردوى اليناق تاختند و او را و اكثر مقربان سلطان احمد را به تيغ تيز از ميان برداشتند . [ 116 الف 
  ] يكى از آن جماعت به مركب فرار سوار شد و از عقب سلطان شتافت . در وقتى كه چهار فرسخ از اسفراين گذشته بود به سلطان رسيد و از خروج ارغون خان و حادثهء شبيخون و انقلاب روزگار و قتل اعوان و انصار شمه‌اى به عرض رسانيد .\r\nسلطان ازين خبر موحش مضطرب و مشوش خاطر شده روى به جانب اردوى مادر خود كه در سراب بود نهاد . امرا و سرداران و مقربان كه در ملازمتش بودند در هر منزل جمعى از ركاب سلطنت انتساب جدايى اختيار مىنمودند ، نظم :\r\n به هرگامى ز كامى دور مىماند * ز محنت آيتى مسطور مىخواند \r\nو صاحب‌ديوان چون به جاجرم رسيد الاغى چند بدست آورده عازم اصفهان گرديد و بعد از آنكه ارغون خان از عون مشيت ايزدى كار دشمن بساخت در تمام آن شب مانند بخت خويش بيدار بود و در آن‌زمان كه صبح صادق آغاز دميدن كرده مواكب را به خدمت جمشيد خورشيد رسانيد شاهزادگان و امرا به ملازمت ارغون رسيده زبان به تهنيت گشودند ، و چون سلطان احمد [ 116 ب 
  ] به اردوى والده رسيد و او را از حادثه آگاه گردانيد خاتون گفت انسب آنست در همين منزل توقف كنى و جمعى كه در ملازمت‌اند با خود متفق گردانى تا ببينم كه از پردهء غيب كدام صورت روى مىنمايد . و دو سه روزى حقيقت حال بر مردم اردوى خاتون پوشيده بود تا آنكه سپاه قراوناس كه از امراى ارغون خان بود در اردو ريخته صداى غارت و تاراج در عالم انداختند و هم در آن دو سه روز ارغون بدانجا رسيد . سلطان احمد را دست‌بسته به استقبال بردند ، نظم :\r\n\r\n","description":"","footnote":"","page_name":" 135 ","page_number":163},
  {"content":"\r\n\r\n چنين عجايب جا به سالهاى دراز * نه گوش دهر شنيد و نه چشم دولت ديد \r\nو چون ارغون خان به تجربه معلوم نموده بود كه بر ابقاى دشمن فايده‌اى غير ندامت مترتب نميگردد بىتوقف و تأخير سلطان احمد را به قتل رسانيد .\r\n\r\nگفتار در ذكر شهادت خواجه شمس الدين محمد صاحب‌ديوان و بيان مجملى از ساير وقايع ايام سلطنت ارغون خان\r\nچون صاحب سعيد در جاجرم از سلطان احمد جدا شده به اصفهان رسيد بعد از اندك زمانى خبر استيلاى ارغون خان و كشته شدن سلطان استماع نمود . لاجرم بر خاطرش گذشت كه از اصفهان [ 117 الف 
  ] به شيراز رود و از شيراز متوجه هرموز شده به راه دريا خود را به ديار هند رساند و اگر چند روزى از حيات باقى باشد در آن مملكت به فراغت بگذراند . باز از شدت قهر مغول انديشيده بر ضمير منير گذرانيد كه اگر نفس خود را ازين غرقاب فنا به ساحل نجات توان انداخت ، فرزندان و متعلقان و نواب و گماشتگان را در آتش خطاب و عتاب و بوتهء عذاب نتوان گداخت .\r\nمدت سىسال در كمال عظمت و استقلال گذرانيده و صبح نشاط و ايام شباب به شام غم انجام شيب رسانيده ، اگر سپهر بد مهر به موجب عادت خويش آغاز بىوفايى و ميل جفاكارى نمايد پيداست كه از متانت تدبير و فروغ راى منير چه بندد و چه گشايد . انسب آنست كه دست اميد در دامان توكل استوار داشته بر كرم پادشاه حقيقى اعتماد نمايم و التجا به درگاه شاه جهان‌پناه برده از انديشهء انواع اندوه و ملال و نزول و ارتحال بازآيم . اگر نسيم عنايت از مهب الطاف پادشاهانه وزيدن گيرد و ارغون خان از سر جريمهء ناكردهء بنده‌اى در گذرد ، مصراع :\r\n ز مشك بوى وز خورشيد نور نيست بديع \r\nو الا بارى چندين كس را از محنت شكنجه و تعذيب [ 117 ب 
  ] خلاص داده باشم . آنگاه كلمهء شريفهء  « وَ أُفَوِّضُ أَمْرِي إِلَى اللَّهِ »  بر زبان گذرانيده به صوب اردوى\r\n\r\n","description":"","footnote":"","page_name":" 136 ","page_number":164},
  {"content":"\r\n\r\nارغون خان روان گشت . در اثناى راه امير خمارى و اتابك يوسف شاه يزدى و ملك امام الدين قزوينى كه ارغون خان ايشان را جهت استمالت صاحب‌ديوان ارسال داشته بود بدان جناب رسيدند و گفتند پادشاه جهانيان مىگويد كه چون خداى جاويد مرا بر دشمنان ظفر داد و تاج خانى و افسر جهانبانى بر فرق مبارك من نهاد گناه جميع ارباب جرايم را بخشيد و رقم عفو و اغماض بر جرايد خطاياى همگنان كشيدم . اگر صاحب‌ديوان به خدمت آيد هرآينه به اصناف الطاف اختصاص يابد و نشانى مشتمل بر امثال اين سخنان ظاهر گردانيدند و خاطر شريف صاحبى از استماع اين كلمات اطمينان يافته به سرعت برق و باد قطع مسافت مىنمود ، تا در روز دهم رجب المرجب سنهء ثلاث و ثمانين و ستمأيه به اردو رسيده در وثاق بوقا كه امير الامرا بود نزول فرمود ، و روز ديگر بوقا كه دوست صاحب‌ديوان بود آن جناب را به پايهء سرير اعلى برد . [ 118 الف 
  ] ارغون خان صاحب سعيد را بنواخت و به تفويض منصب وزارت اميدوار ساخت و صاحب زمين خدمت بوسيده و دعاى دوام دولت به ادا رسانيده به منزل خود بازگشت . و چون چند روز برين قضيه بگذشت و نزد اهل حسد به وضوح پيوست كه خواجه شمس الدين محمد به دستور معهود مباشر سرانجام مهام وزارت خواهد بود فخر الدين مستوفى و حسام الدين حاجب با بوقا گفتند كه باوجود وزارت صاحب رياض حكومت تو صفت نضارت نخواهد گرفت ، و اگرچه خواجه روزىچند طريق تواضع مسلوك دارد هرگاه متمكن گردد ترا نيز مثل ساير امرا بىاختيار خواهد ساخت ، رباعى :\r\n دشمن چو بدست آمد و فرصت دارى * زنهار كه از دست خودش نگذارى\r\nور بگذارى و دست يابد بر تو * سودى نكند ندامت و غمخوارى \r\nبناء على هذا بوقا در خلوتى زبان ملامت بر ارغون خان دراز كرده گفت\r\n\r\n","description":"","footnote":"","page_name":" 137 ","page_number":165},
  {"content":"\r\n\r\nكسى كه دربارهء پدر نيك نهاد پادشاه بد انديشد و به كفران نعمت اقدام نمايد ازو خدمت پسنديده چگونه توقع توان داشت . [ 118 ب 
  ] ثبات دولت صاحب تاج و سرير و فناى وزير پرمكر و تزوير قرين يكديگرست . او را زنده نمىبايد گذاشت ، شعر :\r\n چو قدرت يافتى بر خصم غدار * مكن تقصير و مغزش را برون‌آر \r\nبنابرآن ارغون خان حكم فرمود كه صاحب‌ديوان را به موقف برغو آرند و امرا و نويينان همت بر تحقيق آن مهم گمارند . آنگاه جناب صاحبى را به موجب فرمان دستها بسته بسر ديوان حاضر گردانيدند و جهانيان فرياد و فغان به اوج آسمان رسانيدند كه در ارزاق خلايق را چرا بسته‌اند و خاطر بىنوايان و مسكينان را چون دل هنرمندان بچه جهت شكسته‌اند . خواجه شمس الدين محمد در جواب اصحاب حسد گفت تقصيرات و تصرفات بنده كه ارباب غرض عرض كرده‌اند يكى را صد اعتراف مىآرم اما از تهمت انديشه غدر و خيانت نسبت با ولىنعمت اصلا علم و خبر ندارم ، بيت :\r\n نه بر زبان گذرانيده‌ام نه بر خاطر * نه در عقيدهء من بنده هرگز آن بوده \r\nبر عقلاى روشن‌ضمير روشن و هويدا خواهد بود كه نسبت غدرى كه به جناب صاحبى اثبات مىكردند آن بود كه مجد الملك [ 119 الف 
  ] يزدى به خدمت ارغون خان عرض كرده بود كه خواجه شمس الدين محمد پدر بزرگوار شما اباقا خان را زهر داده سلطان احمد را پادشاه كرد و چون مىداند كه من بر آن مقدمه اطلاع دارم قصد سر من دارد ، و آخر الامر تهمت و عداوت مجد الملك بعد از فوت او در حق خواجهء عالىمقدار كارگر افتاد . بالجمله طلاقت لسان و فصاحت بيان خواجهء عالى مقدار فايده نداد ، مصرع :\r\n با حكم قضا دم مسيحا چه كند \r\nو چون مهلت ايام صاحبى بسرآمده بود فرمان نافذ گشت كه مبانى فضايل\r\n\r\n","description":"","footnote":"","page_name":" 138 ","page_number":166},
  {"content":"\r\n\r\nو معانى را خراب كنند و سرچشمهء جود و احسان را سراب گردانند . خواجه شمس الدين محمد چون دانست كه نجات از جملهء محالات است غسلى بجاى آورده دوگانه‌اى از براى يگانهء حقيقى بگزارد « 1 » و مصحفى را كه همراه داشت به رسم تفأل عاقبت كار بگشاد ، اين آيت برآمد :  « إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ - الْمَلائِكَةُ أَلَّا تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ »  . لاجرم خاطر از علايق فارغ ساخته در مقام تسليم گفت ، مصرع :\r\n هرچه از تو آيد خوش بود [ 119 ب 
  ] خواهى شفا خواهى الم \r\nو نماز ديگر روز دوشنبه چهارم شعبان سنهء مذكوره در موضع اهر از سرپنجهء جلاد صاحب سعيد شربت شهادت چشيد و ساقى تقدير اولاد امجاد آن وزير صافى ضمير ، يحيى و فرج اللّه مسعود و اتابك را نيز از همان شربت چشانيد ، نظم :\r\n تيغى كشيده بر همه اين چرخ گوژپشت * كو صد هزار شاه و گدا را به قهر كشت\r\nچون عاقبت فناست جهان دورنگ را * سهلست خوب و زشت اگر نرم يا درشت \r\nبعد از شهادت جناب صاحبى اركان دولت ارغون خان تمامت املاك و اسباب او را كه در ممالك عراق و آذربايجان و ساير ممالك بود به تحت تصرف درآوردند و اساس خيرات و بناى مبرات او را مندرس و منهدم كردند . در روضة الصفا و حبيب السير مذكور و مسطورست كه حاصل املاك و رقبات و مستغلات « 2 » خاصهء صاحب‌ديوان هرساله به مبلغ سيصد و شصت تومان مىرسيد و آن‌جناب اكثر آن وجه را در امور خير مصروف مىگردانيد . بر راى محاسبان علم حساب مخفى نماناد كه در باب هريك تومان آن‌زمان كه چه مبلغ براى حال مىشود [ 120 الف 
  ] فيما بين اهل حساب گفتگوى بىحساب شده اما بر جايى قرار نيافته ، چنانچه گفته‌اند كه ، مصرع :\r\n\r\n\r\n","description":"","footnote":"\r\n( 1 ) - اصل : بگذارد\r\n( 2 ) - اصل : مستقلات\r\n","page_name":" 139 ","page_number":167},
  {"content":"\r\n\r\n قرار در كف آزادگان نگيرد مال \r\nاما آنچه بر ذرهء بىمقدار ظاهر گرديده برطبق عرض مىگذارد ، چنانچه در مخزن سينه به وديعت سپارند مختارند . بدان كه مراد از دينار يك مثقال طلا است كه در سنوات ماضى معمول و در ممالك ايران رايج بوده و قيمت يك مثقال طلا آن‌زمان يك هزار دينار اين اوانست ، به جهت آنكه مثقال آنوقت نيم مثقال و طسوج حال است كه از اين قرار اگر موافق حساب باشد هرسال حاصل املاك و مستغلات « 1 » خاصهء خواجه شمس الدين محمد سيصد و شصت هزار تومان تبريزى رايج حال مىشود .\r\nمشهورست كه يكى از شعرا در حينى كه خواجه شمس الدين محمد ارادهء سوارى داشت اين قطعه را نوشته به دستش داد ، قطعه :\r\n دريا چو محيطست و كف خواجه نقط * پيوسته به گرد نقطه مىگردد خط\r\nپروردهء تو كه [ و 
  ] مه و پير و جوان * دولت ندهد خداى كس را به غلط \r\nخواجه صاحب‌ديوان همچنان ايستاده و در بديهه در همان رقعه نوشته به او داد ، قطعه :\r\n سيصد بره سفيد چون بيضهء بط * كورا ز سياهى نبود هيچ نقط\r\nاز گلهء خاصى نه از جاى غلط * چوپان بدهد بدست دارندهء خط \r\nيكى از فضلا در مرثيهء آن صاحب سعادت انتما اين رباعى منظوم گردانيده ، رباعى :\r\n از رفتن شمس از شفق خون بچكيد * مه روى بكند و زهره گيسو ببريد \r\n\r\n\r\n","description":"","footnote":"\r\n( 1 ) - اصل : مستقلات\r\n","page_name":" 140 ","page_number":168},
  {"content":"\r\n\r\n شب جامه سيه كرد در آن ماتم و صبح * برزد نفسى سرد و گريبان بدريد \r\nو ديگرى در وفات آن خواجهء پسنديده‌صفات اين قطعه در سلك نظم كشيده ، قطعه : [ 120 ب 
  ]\r\n نظام عرصهء آفاق و صاحب‌ديوان * محمد بن جوينى در يگانهء دهر\r\nبه سال ششصد و هشتاد و سه ز شعبان چار * به وقت عصر دوشنبه به رودخانه اهر\r\nز دست ظلم نه از روى اختيار به جبر * ز جام تيغ لبالب چشيد شربت قهر \r\nو يكى از دوستان مجد الملك در آن واقعه به نظم آورده ، شعر :\r\n چو مجد الملك از تقدير ايزد * شهادت يافت در صحراى نوشهر\r\nبه قصد صاحب‌ديوان محمد * كه دستور ممالك بود در دهر\r\nپس از دو سال و دو ماه و دو هفته * چشيد او هم ز دوران شربت فهر\r\nتو در دنيا مشو بد را معامل * كه دارد در ترازو نوش با زهر \r\n\r\nذكر عمارت خواجهء سعيد خواجه شمس الدين محمد در دار العبادهء يزد\r\nبر راى عالم‌آراى سالكان مسالك توفيق و ضمير منير عارفان معارف تحقيق پوشيده نخواهد بود كه در آن ايام كه صاحب‌ديوان در مسند رفيع وزارت ديوان هلاكو خان و اباقا خان تكيه داده آن مقدار بقاع نفاع و عمارات فلك ارتفاع معمار\r\n\r\n","description":"","footnote":"","page_name":" 141 ","page_number":169},
  {"content":"\r\n\r\nهمت عالىنهمتش در اطراف جهان از مدارس و خوانق و مساجد و دار الشفا و غيرها ساخته‌وپرداخته كه هرگز هيچ پادشاهى ذو شوكت [ 121 الف 
  ] صاحب حشمت به عمارت عشر آن موفق نگشته ، شعر :\r\n ساخت عمارات بسى در جهان * پى نبرد وهم به تعداد آن \r\nو يكى از آن جمله دار الشفاى صاحبى واقعه در دار العبادهء يزد است . و بنابر آنكه حكيم على الاطلاق از دار الشفاى  « وَ يَشْفِ صُدُورَ قَوْمٍ مُؤْمِنِينَ »  كليات شفاى مرضى خسته‌دلان را به حذاقت طبيب لبيب مرحمت آن‌جناب حواله نموده و آن جناب به خواجه شمس الدين محمد تازيكو كه در خطهء يزد وزير و در سرانجام امور مهام صاحب وكيل بود رجوع نمود كه عمارتى موسوم به دار الشفا بسازد و او حسب الفرمان عمارتى كه در ميان دو درگاه دار الشفا و به بازار متصل است ساخت .\r\nچون طرح آن به نظر خواجه صاحب‌ديوان درآمد فرمود كه درخور همت خود ساخته‌اى نه موافق همت ما . خواجه شمس الدين محمد تازيكو ازين سرزنش از تاب عرق انفعال بىتاب گشته موازى ده جريب زمين طرح عمارت دار الشفا و مدرسه و مسجد بيت الادوبه و محبس مجانين و حوضخانه و طنبى و بادگير انداخته اساس همگى از آجر و سنگ نمود و تمامى را به كاشى تراشيدهء الوان و طلا و لاجورد [ 121 ب 
  ] منقش گردانيد و باغى در جنب آن به انواع درختان ثابت ساخت و يخدانى نير پرداخت و آب تفت در ميان مدرسهء باغ جارى فرمود . بعد از اتمام طرح آن را كشيده به خدمت صاحب‌ديوان فرستاد . صاحب فرمود كه نه بدين افراط و نه بدان تفريط . چون اين سخن به خواجه شمس الدين محمد تازيكو رسيد عرض نمود كه هرگاه اخراجات آن بر ملازمان صاحبى كرا نباشد امر فرمايند تا القاب صاحب از كتابه محو و تازيكو ثبت نمايند ، تا آنچه صرف اخراجات شده از سركار به خزانه ارسال دارد . اما همين سخن در زبانها ماند . بالجمله در سنهء ستين و ستمأيه كه عمارت به اتمام رسيد خواجه شمس الدين محمد تازيكو مجلسى عالى ترتيب داده به احضار\r\n\r\n","description":"","footnote":"","page_name":" 142 ","page_number":170},
  {"content":"\r\n\r\nاكابر و اهالى فرمان داد . افصح المتكلين امامى هروى كه در آن‌وقت در يزد مىبود در وصف آن عمارت قصيده‌اى گفته به عرض رسانيد . خزانه‌دار همت‌عالى خواجه شمس الدين محمد تازيكو مبلغ يكهزار دينار كه مراد هزار مثقال طلا است به سبيل صله به وى تسليم نمود . و به موجب اشاره آن قصيده به كاشى تراشيده بر كتابه نقش يافت . بعضى از آن ابيات كه به خاطر بود درين اوراق ثبت گرديد ، [ 122 الف 
  ] قصيده :\r\n اى صفاى صفه‌ات تركيب عالم را روان * صحت عقل [ و 
  ] فضاى روحى و جان جهان\r\nسدهء گردون‌مآب تست رفعت را پناه * ساحت عزت جناب تست دولت را مكان\r\nشد ز رشك صحن و سقفت چرخ و جنت را مقيم * اشك و انجم در كنار و آب كوثر در دهان\r\nكى به گردون سر فرود آرد جنابت را كه هست * ز اطلس گردون زمينت و ز كواكب آسمان\r\nسقف مرفوعت سپهر عاشر است آن بر زمين * صحن دلخواهت بهشت تاسع « 1 » است اندر جهان\r\nصاحبت آنكس كه از دست و دلش عاجز شود * هرنفس صد حاتم و هرلحظه صد نوشيروان\r\nخواجهء ديوان هفت اقليم شمس ملك و دين * مبدع امن‌وامان مقصود ابداع زمان \r\nاكابر و اعيان و رؤسا و كدخدايان از هرقصبه و قرا موازى پانصد جرّه آب به رسم تكلف به تصرف وكلاى خواجه شمس الدين محمد صاحب‌ديوان دادند و آن خواجهء بلند جناب تمامى را داخل موقوفات دار الشفا فرمود با بسيارى از املاك و مستغلات « 2 » سركار خاصهء خود . و الحال از موقوفات نامى و از دار الشفا نشانى مانده .\r\n\r\n\r\n","description":"","footnote":"\r\n( 1 ) - اصل : لامع\r\n( 2 ) - اصل : مستقلات\r\n","page_name":" 143 ","page_number":171},
  {"content":"\r\n\r\n\r\nذكر احوال خواجه شمس الدين محمد تازيكو\r\nمجملى از احوال خير مآل خواجهء نيكو خصال در ضمن [ 122 ب 
  ] حكايت صاحب‌ديوان به دستيارى بنان بيان گرديد . و آن خواجهء مشار اليه در زمان اختيار و اعتبار بلكه به ميامن توفيقات الهى بنابر خوابى كه ديده بود در حوالى زندان سكندر واقعه در « محلهء شهرستان » مسجدى ساخته چهل محراب ترتيب نمود و موسوم ساخت به « چهل محراب » و چهار دانگ قريهء شيرقهستان را بر آنجا وقف فرمود و آن مسجد در كمال فيض است و هركس به جهت مطالب عظيمه در مسجد مزبور نماز گزارد « 1 » و دعا كند حضرت مجيب الدعوات آن دعا را به شرف اجابت مقرون مىگرداند ، انشاء اللّه تعالى وحده العزيز . و چون موقوفات سركار مسجد به تصرف مباشرين موقوفات درآمده آن عمارت رو به خرابى نهاده .\r\nو نيز خواجه شمس الدين محمد مذكور در برابر مزار منور شيخ جمال الاسلام نور اللّه مرقده عمارتى ساخته موسوم نمود به مصلى و به جهت امتداد ايام خراب گشته بود . در زمان دولت نواب خاقان گيتىستان ميرزا اسحق بيك كه از اولاد خواجهء مغفور و از اعيان و اشراف آن ولايت است آن را عمارت نموده [ 123 الف 
  ] انشاء اللّه تعالى احوال آن‌جناب و بيان عمارت مصلى در محل خود سمت گزارش « 2 » خواهد يافت .\r\n\r\nگفتار در بيان شمه‌اى از حال خواجه رشيد و ذكر شهادت آن‌جناب به سعى خواجه عليشاه و حكم سلطان ابو سعيد\r\nجناب فضايل پناه خواجه رشيد الدين فضل اللّه به فطنت ارسطو و حكمت افلاطون اتصاف داشت و به تكميل فنون عقلى و نقلى متصف بود و پيوسته نقش تأليف و تصنيف بر لوح خاطر مىنگاشت . از مشخصات خامهء گوهربارش رياض فضل و فصاحت ناضر و ريان بود و از قطرات خامه دررنثارش حدايق انشاء و بلاغت و زواهر ازهار پر مىنمود ، بيت :\r\n\r\n\r\n","description":"","footnote":"\r\n( 1 ) - اصل : گذارد\r\n( 2 ) - اصل : گذارش\r\n","page_name":" 144 ","page_number":172},
  {"content":"\r\n\r\n نظم سخن لؤلؤ و مرجان شدى * خامهء او چون گهرافشان شدى \r\nاز جملهء مصنفات آن وزير آصف صفات « جامع التواريخ رشيدى » و « توضيحات » در ميان مورخان معروف و مشهور است و حكايات غرايب آيات و مسايل فرخنده سمات آن اوراق بر الواح خواطر منقوش و مسطور ، و آن‌جناب در زمان [ 123 ب 
  ] غازان خان بر مسند وزارت نشسته راى صواب نمايش ناظم مصالح امم گشت و فكر مشكل گشايش مدبر امور جمهور بنىآدم شد و تا آخر ايام حيات غازانى در غايت اقبال و كامرانى بسر برده چون اولجايتو سلطان زمام مهام كشورستانى به قبضهء اقتدار درآورد بيشتر از برادر دربارهء آن دستور ستوده سير لطف و مرحمت مبذول داشت و درجهء او را از ابناى جنس بلندتر كرد و آن وزير نصفت نهاد به انامل مكرمت ابواب عدل و انصاف بر روى خواص و عوام بگشاد و اهل علم و فضيلت را مشمول نظر عاطفت گردانيده جهت ايشان مدارس و بقاع خير بنا نهاد و مزارع مرغوب و مستغلات « 1 » نفاع بر آن بقاع وقف نموده پيوسته غمام انعام و احسانش بر فرق اصحاب رشد و رشاد مىباريد ، و هرگز هيچ آفريده از خوان نعمت و انعام بيكرانش مأيوس و محروم نمىگرديد . آثار خيرات آن مظهر الطاف واهب العطايا هنوز در ولايت عراق و آذربايجان باقى و پايدار است . و در اواخر ايام دولت اولجايتو سلطان [ 124 الف 
  ] خواجه عليشاه جيلانى به غايت مقرب شده بعضى مهمات را بىوقوف خواجه رشيد فيصل مىداد و از اين جهت حزن و ملال به خاطر وزير حميده خصال رسيده نزد پادشاه زبان شكايت بگشاد و به عرض رسانيد كه اگر در منصب وزارت بنده بر عليشاه تقدم دارد او را متابعت من بايد كرد و اگر تمشيت اين امور به دو مقرر است بنده را روى به سرانجام مهم ديگر بايد آورد ، و حالا خواجه عليشاه هريك ازين صورت اختيار نمايد بنده به قدم اتفاق پيش‌آيد .\r\nاول آنكه متعهد سرانجام جميع امور ديوانى شود تا من به جواب محاسبات سنوات سابقه قيام نمايم .\r\n\r\n\r\n","description":"","footnote":"\r\n( 1 ) - اصل : مستقلات\r\n","page_name":" 145 ","page_number":173},
  {"content":"\r\n\r\nدويم آنكه تمامى مهماتى كه تعلق به وزرا مىباشد به بنده باز گذارد تا من به عنايت سلطانى مستظهر بوده از عهدهء آن امر بيرون آيم .\r\nسيوم آنكه بلاد و ممالك محروسه را منقسم به دو قسم ساخته هريك در سركار خود دخل كنيم و به قدر مقدور آثار كفايت به حيّز ظهور رسانيم .\r\nاولجايتو سلطان در جواب فرمود كه خواجه رشيد و خواجه عليشاه دو خدمتكار شايسته‌اند ، رشيد مردى پير و دانشمند است و عليشاه جوانى [ 124 ب 
  ] كاردان و بىمانند . و صلاح مملكت در آنست كه هردو به اتفاق يكديگر مهمات را فيصل دهند ، و آن يك در مقام شفقت و اين يك درصدد تعظيم و حرمت بوده قدم از دايرهء موافقت بيرون ننهند . و برحسب فرمان ، آن‌دو وزير عالىشأن به مصالحه راضى گشته گرگ آشتى كردند و بار ديگر بر سبيل مشاركت و مساهمت روى به سرانجام مهام مملكت آوردند . اما چون سلطان محمد خدا بنده رخت به عالم بقا كشيد و سلطان ابو سعيد خان مسند سلطنت را بوجود خود مشرف گردانيد نوبت ديگر ميان آن‌دو وزير مخالفت اتفاق افتاده و هرچند خواجه عليشاه خواست كه تصرفى بر خواجه رشيد ثابت كند ابواب حصول اين معنى بر روى او نگشاد . درين اثنا جمعى از نويسندگان عملهء ديوان چنانچه عادت ايشان است نزد خواجه رشيد رفته به عرض رسانيدند كه اگر اجازت فرمايند ما با خواجه عليشاه در مقام گفت و شنيديم تا مبلغى از تصرفات بر وى ثابت گردد . خواجه رشيد [ 125 الف 
  ] از غايت سلامت نفس بدان امر همداستان نشد و گفت من خواجه على - شاه را سفارش كنم تا در مقام استرضاى شما آيد . آن جماعت از خواجه رشيد مأيوس گشته نزد خواجه عليشاه آغاز تردد كردند و به اتفاق روى به تقرير وزير صافىضمير آوردند و در خدمت پادشاه آن خواجهء افاضل پناه را به عيوب منسوب ساختند ، و در اواخر شهر رجب المرجب سنهء سبع و عشر و سبعمائه رقم عزل « 1 » بر ناصيهء حال او كشيده شد و سلطان ابو سعيد در آن زمستان علم عزيمت به صوب دار السلام بغداد برافراشت و در وقت نقل خسرو ثوابت و سيار ببرج حمل سلطان عالى محل\r\n\r\n\r\n","description":"","footnote":"\r\n( 1 ) - اصل : عذل\r\n","page_name":" 146 ","page_number":174},
  {"content":"\r\n\r\nبه صوب سلطانيه نهضت فرمود و امير چوپان در حدود آذربايجان برسم شكار پرداخته در آن اثنا خواجه رشيد را كه بعد از عزل در تبريز اقامت داشت نزد خود طلب داشت و گفت وجود تو در ملك مانند نمك در طعام مطلوبست ، البته كرّت ديگر ملازمت درگاه اختيار مىبايد كرد و روى به فيصل مهمات مملكت آورد . خواجه در جواب گفت كه عمرى در ملازمت گذرانيده‌ام و شام اوقات [ 125 ب 
  ] شباب را به صبح ايام شيب رسانيده ، روزگار شباب كه موسم جمع كردن اسباب كامرانى است نهايت پذيرفته و نهال آمال و امانى بهار جوانى از هبوب صرصر خريف ضعف و ناتوانى سمت انحنا گرفته ، قطعه :\r\n بسان پشت كمان گشته پشت من زان روى * كه تير عمر گرانمايه درگذشت از شست « 1 »\r\nبه پاى خاستنم « 2 » مشكل است و مىگويد * زمانه ، خيز كه اين خانه نيست جاى نشست \r\nو آنچه مرا در ايام وزارت دست داده هرگز هيچ وزيرى را اتفاق نيفتاده ، اكنون سيزده نفر از اولاد رشيد [ برشد 
  ] رسيده‌اند ، اولى آنست كه حال ايشان در عوض من در خدمت باشند و بنده به تدارك مافات قيام نموده مخاديم رقم نسيان بر ورق حال من كشند ، نظم :\r\n رسم است كه مالكان تحرير * آزاد كنند بندهء پير \r\nخواجه رشيد هرچند در باب استعفا مبالغهء بيشتر نمود امير چوپان در تكليف قبول منصب وزارت افزود . آخر الامر خواجه سر رضا جنبانيد و چون اين خبر به خواجه عليشاه و جمعى كه قصد جناب آصف پناه نموده بودند رسيد آغاز اضطراب كرده بندگان ابو بكر آقا را كه نفس ناطقهء [ 126 الف 
  ] امير چوپان بود به ايثار درم و دينار بفريفتند تا مزاج امير را بر وزير صافىضمير متغير گردانيد . و چوپان بيك اگرچه با خواجه نيك بود اما لوحى ساده داشت و هركس مىخواست مطلوب\r\n\r\n\r\n","description":"","footnote":"\r\n( 1 ) - اصل : پشت\r\n( 2 ) - اصل : خواستنم\r\n","page_name":" 147 ","page_number":175},
  {"content":"\r\n\r\nخود را بر آن مىنگاشت . و كار به جايى رسيد كه اعداى خواجه رشيد به عرض امير چوپان رسانيدند كه خواجه ابراهيم ولد خواجه رشيد كه شربت‌دار اولجايتو سلطان بود به اغواى پدر خود پادشاه را زهر داد و بدان واسطه سلطان محمد خدا بنده روى به عالم مخلد نهاد و امير چوپان اين حديث را به عرض سلطان ابو سعيد رسانيد و دو امير ديگر كه رشوت گرفته بودند اداى شهادت نمودند و حكم قتل آن وزير فاضل عادل حاصل كردند ، و به تاريخ هفتدهم جمادى الاولى « 1 » سنهء ثمان و عشر و سبعمائه نخست جلاد خواجه ابراهيم را در نظر پدر گردن زده آنگاه متوجه خواجه رشيد شد . خواجه به او گفت عليشاه را بگو كه بىجريمه قصد جان من كردى ، روزگار اين كينه از تو باز خواهد خواست و تفاوت بين الجانبين همين‌قدر خواهد بود كه گور من كهنه و قبر تو نو خواهد بود . [ 126 ب 
  ] بعد از آن جلاد خواجهء نيك نفس را از ميان به دو نيم زد و لشكريان « ربع رشيدى » [ را 
  ] كه متعلق بدان جناب بود غارت و تاراج نمودند و امرا املاك خواجه و اولاد عظامش را ديوانى ساختند . مولانا جلال الدين عقيقى در تاريخ فوت خواجه رشيد اين بيت در سلك نظم كشيد ، نظم :\r\n رشيد ملت و دين چون رحيل كرد به عقبى * نوشت منشى تاريخ او كه « طاب ثراه » \r\n\r\nبيان عمارات مرحوم شهيد خواجه رشيد در خطهء يزد\r\nبر خواطر فيض مظاهر ارباب اولو الابصار پوشيده نماناد كه دستور عدالت شعار در آن‌وقت كه پشت بر مسند وزارت ديوان اعلى نهاد وكلاى او حسب الفرمان در دار العبادهء يزد متصل به « ميدان وقت ساعت » طرح مدرسه و خانقاه انداخته ما بين اين دو عمارت دو منار رفيع برافراختند و القاب آن‌جناب در كتابه بكاشى ثبت نمودند و تمامى به طلا و لاجورد تزيين دادند و بازارى مشتمل بر حوانيت ساختند و در در مدرسهء عبد القادر نيز بازارى مشهور به « بازار كاغذيان » به اتمام رسانيده داير\r\n\r\n\r\n","description":"","footnote":"\r\n( 1 ) - اصل : الاول\r\n","page_name":" 148 ","page_number":176},
  {"content":"\r\n\r\nگردانيدند . بعد از آن خواجهء حميده خصال اين دو بازار با حوانيت بيشمار و قنوات و مزارع بسيار بر خانقاه و مدرسه وقف فرمود [ 127 الف 
  ] و اكنون كه دو مرحله از سنهء ثمانين و الف هجريه گذشته اوقاف آن سركار معدوم و عمارات خير خراب گرديده . و همچنين مقرر فرمود كه در قريهء « سريزد » بقعه‌اى در كمال تكلف ساختند و بسيارى از حقابه و اراضى محل مزبور و ساير محال بر آن وقف فرمود . بناى خير آن بانى برّ و احسان بيشمار است و عرصهء اين اوراق گنجايش بيان آنها ندارد ، لاجرم بهمين‌قدر اختصار نمود .\r\n\r\nگفتار در بيان شمه [ اى 
  ] از حال جناب سعيد خواجه غياث الدين محمد بن خواجه رشيد\r\nخواجه غياث الدين محمد كه ارشد اولاد خواجه رشيد الدين فضل اللّه بود مبادى عنفوان اوان جوانى را كه خلاصهء اوقات زندگانى است به اكتساب فضايل نفسانى و تحصيل كمالات انسانى صرف نمود تا اندك زمانى حقايق اكثر علوم منقول و دقايق بيشتر فنون معقول را بر لوح خاطر نگاشت و جمال حالش به حليهء اصناف فضل و هنر آراسته گشته رايت سخاوت برافراشت . به طلاقت لسان و فصاحت بيان و حسن خلق و لطف طبع و سلامت نفس مشهور گشت و هم در ايام شباب به گزاردن « 1 » حج اسلام و طواف روضهء مقدسه خير الانام مشرف شده از ارتكاب منهيات درگذشت .\r\nبعد از شهادت خواجه رشيد در اندك روزى سلطان سعيد سلطان ابو سعيد مقاليد رتق‌وفتق و مفاتيح قبض‌وبسط ملك و مال را در قبضهء اقتدار خواجه غياث الدين محمد نهاد و آن وزير صافىضمير به حسب ارث و استحقاق بر مسند فرماندهى نشسته به احياى مراسم عدل و احسان و استمالت سپاهى و رعيت قيام و اقدام نمود و رياض امانى علماى ربانى از قطرات سحاب مرحمت بىپايانش صفت طراوت گرفت .\r\n\r\n\r\n","description":"","footnote":"\r\n( 1 ) - اصل : گذاردن\r\n","page_name":" 149 ","page_number":177},
  {"content":"\r\n\r\n\r\nگفتار در ذكر احوال سيد غياث الدين على يزدى و بيان بناى مدرسهء غياثيهء چهارمنار\r\nاورنگ‌نشينان مسند سخنورى و پيرايه‌بندان مجلس عبارت‌آرائى صحايف اوراق را به ذكر سيد غياث الدين الحسينى بدين نقوش آرايش داده‌اند كه سيد مشار اليه در عنفوان اوان جوانى از خطهء دلگشاى يزد به تختگاه سليمان عليه التحية و الغفران شتافت و در اندك زمان به امداد بخت سرمد بر مسند وزارت شيخ ابو اسحق كه در بلاد فارس و عراق لواى سلطنت افراخته بود عروج نمود و در ايام اعتبار و اقتدار در سنهء اربعين و سبعمائه مقرر فرمود كه وكلاى ديانت‌شعار در بلدهء جنت‌نشان يزد در « محلهء چهارمنار » متصل به رودخانه طرح مدرسهء مسدس [ 127 ب 
  ] مروح انداختند و استادان ماهر به كار پرداخته در اتمام آن كمال سعى مبذول « 1 » نموده سقوف و جدار به طلا و لاجورد و كاشى تزيين دادند و دو منار بلند بر سر درگاه برافراختند و حسب - الاشارهء بانى خواجه عبد اللّه صيرفى كتابه بر سر درگاه تحرير نموده به كاشى مثبت ساختند . همت عالىنهمت آصف جم اقتدار مبلغ ده هزار دينار برسم اجرت و انعام به خواجه صيرفى نام عنايت نمود و تا اين ايام بر زبان خاص و عام جاريست كه خواجه عبد اللّه سرعينى در حين تحرير موقوف داشته - تحرير ننمود ، و بعد از احذ انعام آن وجه را در كيسه كرده در ميان دو منار به نظر ارباب حقد و حسد بلند گردانيد و آوازه انداخت كه هرگاه يكى از جوانان خوش‌خط سرعين را به خوبى و نيكوى آن خط نويسد عين آن وجه تعلق به او داشته باشد . مدتى ارباب قلم قدم به ولايت يزد گذاشته نظر بر آن گماشتند . و چون زياده از حوصله و قدرت خود يافتند دندان طمع كنده چشم از آن برداشتند .\r\nدر بعضى از تواريخ [ 128 الف 
  ] مسطورست كه در مبادى حال ميانهء شيخ ابو اسحق و امير مبارز الدين محمد مظفر مبانى عهد و پيمان به غلاظ ايمان تأكيد يافته بود . در وقتى كه امير محمد در ولايت كرمان به محاربهء هزاره و اوغانى مشغول بود امير شيخ ابو اسحاق فرست غنيمت دانسته همت بر استيصال جناب مبارزى\r\n\r\n\r\n","description":"","footnote":"\r\n( 1 ) - اصل : مبزول\r\n","page_name":" 150 ","page_number":178},
  {"content":"\r\n\r\nمصروف داشت و با لشكرى از قطرات امطار بيش به‌طرف يزد در حركت آمد و بنابر آنكه حاكم يزد شاه مظفر در ملازمت پدر بود شيخ ابو اسحاق آن خطه را به تحت تصرف درآورد شاه مظفر بعد از استماع اين خبر جهت محافظت عيال و اطفال خود كه در قصبهء ميبد گذاشته بود بر جناح استعجال از كرمان بدان‌جانب شتافت شيخ ابو اسحاق با موازى بيست هزار سوار به ظاهر آن قلعهء استوار شتافت .\r\nو نيران جنگ و حرب التهاب يافته چند روز از جانبين غايت كشش و كوشش به تقديم رسانيدند و امير شيخ ابو اسحق از امتداد ايام محاصره ملول شده چون دانست كه مشاهدهء پيكر فتح و ظفر ميسر نيست لا بد يكه‌سواره بدر قلعه رفته از اسب پياده شده و گفت ، بيت :\r\n [ 128 ب 
  ] بيا كه نوبت صلحست و دوستى و عنايت * به شرط آنكه نگوئيم از آنچه رفت حكايت \r\nو شاه مظفر از حصار بيرون آمده آن‌دو سردار يكديگر را در كنار گرفتند و هريك به منزل خود بازگشتند . بعد از آن امير شيخ عنان عزيمت به جانب شيراز تافت و امير محمد بعد از فراغ از محاربهء هزاره و جرما علم عزيمت به جانب دار العبادهء يزد انعطاف فرمود . بعد از وصول موكب همايون بدان خطهء بهشت نشان به مسامع جلال رسانيدند كه شيخ ابو اسحق به تحريك و اغواى سيد غياث الدين على يزدى نقض عهد و پيمان نموده ، لاجرم شعلهء غضب جناب مبارزى در التهاب آمده به انهدام مدرسهء غياثيه فرمان داد . فرمانبران حسب الفرمان شروع در خرابى كرده نخست ساباط و درگاه را با خاك برابر ساختند . سادات و فضلا به خدمت شتافته زبان به استشفاع گشوده عرض نمودند كه خرابى مدارس و مساجد سبب انهدام عمر و زندگانى است . جناب مبارزى از آن اراده گذشته به دستور علما و فضلا به افاده و استفاده اشتغال نمودند ، و بعد از آنكه حاصل موقوفات آن سركار موقوف شد طلبهء علم متفرق شدند و آن‌مكان شريف از مجالست آن طايفهء ناجيه محروم گشته [ 129 الف 
  ] خرابحال گرديد .\r\n\r\n","description":"","footnote":"","page_name":" 151 ","page_number":179},
  {"content":"\r\n\r\n« 1 »\r\n\r\nذكر مجملى از احوال سيد عضد يزدى\r\nمورخين بلاغت‌شعار بر صفحهء بيان نگاشته‌اند كه سيد عضد در زمان سلطنت خاقان سعيد سلطان ابو سعيد چنگيزى بر مدارج عالى ترقى نموده در سنهء سبع و ثلاثين و سبعمائه به حكومت خطهء فردوس‌نماى يزد رايت مفاخرت افراخته متوجه آنجا گرديد . يك روز قبل از آنكه داخل شهر شود خبر وفات سلطان ابو سعيد خان به امير مبارز الدين محمد مظفر كه به فرمان سلطان به محافظت طرق يزد و داروغگى قيام داشت رسيد . خيال سلطنت و پادشاهى در خاطر عاليش خطور نموده با لشكرى آراسته به استقبال سيد شتافت . سيد را مجال مقاومت نبود ، به مقابله درنيامده به جانب دار الملك شيراز رفت . امير محمد خزانهء پادشاهى كه در يزد بود در حيطهء تصرف و ضبط درآورده در آن خطه و ساير بلاد و امصار رايت سلطنت برافراخت و به قوت بازوى مردى و مردانگى در فارس و عراق و كرمان فرمانروا گرديد .\r\nآورده‌اند كه بعد از آنكه تخت سلطنت عراق و فارس بوجود امير محمد مظفر آرايش يافت و دار العبادهء يزد محل جلوس آن‌جناب گرديد امر وزارت به سيد عضد قرار گرفت . وقتى از اوقات امير محمد با عظمتى تمام گرد محلات يزد طوف مىنمود ، ناگاه به مكتب‌خانه رسيد . از اسب پياده گشته اندرون رفت و بنشست .\r\nدر آن حين نظرش بر طفلى افتاد كه ماه چهارده از تابش رخسار رخشان او رشك مىبرد و مهر جهان‌افروز از عكس عارضش در عرق خجلت مىنشست . آثار سعادت در ناصيهء او پيدا و علامات دولت در حركات و سكناتش هويدا ، شعر :\r\n چشم گردون صورت و معنى نديدست اينچنين * بر چنين معنى و صورت آفرين باد آفرين \r\nپادشاه از روى توجه از معلم پرسيد كه از شاگردان تو كدام‌يك نيكوتر مىنويسند و اين جوان پسر كيست . معلم زبان به ثناى شهنشاهى برگشاده گفت ، شعر :\r\n شاها دوام قاعدهء عالم از تو باد * اطراف بوستان جهان خرم از تو باد \r\n\r\n\r\n","description":"","footnote":"\r\n( 1 ) - ازينجا تا انتهاى حالات سيد عضد در حاشيهء صفحات است .\r\n","page_name":" 152 ","page_number":180},
  {"content":"\r\n\r\nخط را آن بهتر مىنويسد كه قلمتراش خوب دارد و قلم را نيكو مىتراشد ، و آن‌شخصى مىتواند بود كه پدرش وزير سلطان باشد و اين پسر سيد عضد وزير پادشاه است و سيد جلال نام دارد . سلطان سيدزاده را طلب فرمود و گفت سطرى بنويس تا خط ترا خوب تماشا كنم . سيد جلال در بديهه اين قطعه را گفته و نوشته بدست سلطان داد ، قطعه :\r\n چار چيز است كه در سنگ اگر جمع شود * لعل و ياقوت شود سنگ بدان خارايى\r\nپاكى طينت و اصل گهر و استعداد * تربيت كردن مهر از فلك مينايى\r\nبا من اين هرسه صفت هست چه درمىبايد * تربيت از تو كه خورشيد جهان‌آرايى \r\nامير محمد از حسن خط و زيبائى شعر و قابليت سيد جلال حيران بماند و معلم را انعام و اكرام فرموده گفت اين پسر صاحب ادراك عالى است و مرا داعيهء آن بهم رسيده كه او را ملازم نموده به مرتبهء عالى رسانم . اما چون ساده‌روى است از زبان مردم انديشناكم . در تربيت او تقصير جايز مدار تا بزرگ گردد و خدمت سلطنت را سزاوار شود . و مبلغ دو هزار دينار به سيد انعام فرمود كه در كسب كمالات صرف كن . چون سيد جلال به حد كمال رسيد ملازمت سلطان اختيار نمود و قصايد در مدح آل مظفر دارد و اين دو بيت از جملهء يكى از قصايد است ، قصيده :\r\n باز از شكوفه گشت فضاى چمن سفيد * اطراف دشت گشت ز برگ سمن سفيد\r\nدر جنب رنگ ژاله و سرخى لاله هست * در معدن سياه عقيق يمن سفيد \r\nسيد عضد را در دار العبادهء يزد و توابع عمارات و باغات بسيار بوده و در\r\n\r\n","description":"","footnote":"","page_name":" 153 ","page_number":181},
  {"content":"\r\n\r\n« محلهء نرسوباد » به جهت مدفن خود عمارت عالى ساخته و در آنجا مدفونست و قناة عضدآباد بفرويه به سعى آن‌جناب جارى گرديده .\r\n\r\nذكر خواجه ضياء الدين داديان و بيان عمارت مدرسهء ضيائيهء سرپلوك\r\nاز مؤلفات اصحاب تواريخ چنان به وضوح پيوسته كه خواجه ضياء الدين در زمان سلاطين آل مظفر در خطهء جنت‌فزاى يزد علم وزارت افراشته بود و در شهور سنهء ثمان و ثمانين و سبعمائه معمار همت عالىنهمتش در « محلهء سرپلوك » مدرسه طرح انداخته مياه جديده جارى ساخت ، و بازارى متصل مشتمل بر هجده دكان ساخت و طنبى در جنب مدرسه به جهت مدفن خود ترتيب داد و هنوز آن عمارت سمت اتمام نيافته بود كه بناى زندگانى او انهدام يافته در طنبى مزبور مدفون گرديد و بسبب ورود سيل بعضى از مدرسه و بازار با زمين يكسان گشت .\r\n\r\nگفتار در ذكر خواجه ركن الدين صاعد و بيان مدرسهء بسحاقيه مشهور به بقعهء صاعديه و مريميه\r\nبر ضماير آفتاب آثار واقفان اخبار بلاد و امصار مخفى نماناد كه خواجه ركن الدين صاعد از جملهء اعيان و اشراف خطهء فردوس‌مانند يزد بوده و به مكارم اخلاق و حسن كردار و صدق گفتار از ساير اقران و اكفاء ممتاز و مستثنى مىبود و در زمان جهانبانى پادشاهان مظفرى بامر وزارت قيام مىنمود و در ايام اختيار و اقتدار [ 129 ب 
  ] بلكه به توفيق ملك متعال در محلهء مخزن مدرسه‌اى در غايت تكلف و صفا منقش به لاجورد و طلا و درگاهى عالىرفيع مزين به كاشى الوان ساخت و مياه اشكذر در پاياب جارى فرمود و بعضى از مزرعهء بدرآباد مورتى ( كذا ) با بسيارى از باغات و صحارى بر آن وقف نمود . و اتمام آن بناى سپهراساس در سنهء اثنى و ستين و سبعمائه اتفاق افتاد و توليت را با آباء عظام جالينوس الزمان حكيم سالك - الدين محمد حموى تفويض فرمود . و حال تحرير كه دو مرحله از سنهء ثمانين و الف هجريه هجرت نموده مدرسه روى به خرابى نهاده و موقوفات از تصرف متولى شرعى\r\n\r\n","description":"","footnote":"","page_name":" 154 ","page_number":182},
  {"content":"\r\n\r\nبيرون رفته و اصحاب ثروت و تجمل حاصل اوقاف را به قبضهء تصرف درآورده نوش‌جان مىنمايند .\r\n\r\nگفتار در ذكر خواجه غياث الدين محمد حافظ رازى و ساختن آن‌جناب مدرسهء حافظيه واقعه در اهرستان\r\nمورخان پسنديده‌اخلاق و مستخبران موفور الاستحقاق صحايف اوراق را به اين نقوش آراسته‌اند كه چون بعد از انتقال خاقان صاحبقران امير تيمور انار اللّه برهانه از دنياى فانى به سراى باقى تخت سلطنت عراق و فارس و كرمان به وجود شريف شاهزادهء نامور ميرزا اسكندر بن ميرزا عمر شيخ بن امير صاحبقران [ 130 الف 
  ] آرايش يافت ، آن حضرت زمام امور ديوانى و سرانجام مهام سلطانى را به كف كفايت خواجه غياث الدين محمد گذاشت . و خواجهء صاحب‌وقار به اعلى مدارج اعتبار و اختيار ترقى كرده قدم بر مسند وزارت ديوان اعلى نهاد و دست تصدى او در رتق‌وفتق و قبض‌وبسط و حل و عقد مهمات ممالك اسكندرى قوى گرديد . و بى شائبهء تكلف خواجهء ستوده‌خصال به صفت حلم و تواضع موصوف بود و نسبت به مشايخ و علما ارادت و اخلاص تمام ظاهر مىنمود . و آن‌جناب به جهت رفاهيت احوال كافهء برايا و اشاعت خيرات و مبرات پيوسته همت مىگماشت . چنانچه در سنهء سبع و عشر و ثمانمائه خالصا لله تعالى به احداث مدرسه در جنت‌آباد يزد راغب گشت و حسب الاشارهء او مولانا امام الدين على ندوشنى كه قاضى آن ولايت و در امر وكالت وزارت‌پناهى عمل اعتماد بود در « محلهء اهرستان » طرح مدرسهء عالىرفيع انداخت و سقوف و جدار به كاشى تراشيدهء الوان و طلا و لاجورد فراوان منقش نمود و درياچه‌اى مانند فكر عقلا عميق و بسان همت ارباب همت وسيع در ميان مدرسه ساخت [ 130 ب 
  ] و مياه تفت و نصيرى جارى گردانيد و باغى ببسط بيست جريب در جنب مدرسه مشجر ساخت و حمامى نيكو با مسلخ و حياض و خلوات بنا نمود .\r\nو خواجهء موفق قرى و مزارع و مستغلات « 1 » و خانات و باغات و اراضى بر آن وقف فرموده بر كتابه مثبت ساخت . و هنوز آن عمارت سمت اتمام نيافته بود كه آفتاب\r\n\r\n\r\n","description":"","footnote":"\r\n( 1 ) - اصل : مستقلات\r\n","page_name":" 155 ","page_number":183},
  {"content":"\r\n\r\nاقبال ميرزا اسكندر از اوج كمال بحضيض و بال انتقال كرد و تندباد اجل دوحهء زندگانى آن ثمرهء گلشن كامرانى را از پاى درآورد و ماهچهء لواى جهانگشاى خاقان عالىمكان ميرزا شاهرخ سلطان به برج شرف رسيد و تمامى ممالك ماوراء النهر و خراسان و كرمان و آذربايجان و عراقين و فارس و سواحل درياى عمان و ارمن و گرجستان تا سرحد روم آن پادشاه نافذ فرمان را مسخر گرديد ، چنانچه در تواريخ مبسوطه مسطور است و اين نسخهء حقير احتمال گنجايش آن ندارد .\r\nبنابر مقدمات مذكوره خواجه غياث الدين محمد منصب وزارت كل را وداع نموده در خطهء دلگشاى يزد رحل اقامت انداخت . خاقان منصور بعد از فراغ از جدال از راه عراق عنان عزيمت به دار العبادهء يزد انعطاف فرموده در قلعهء مباركه نزول اجلال نمود [ 131 الف 
  ] و روز جمعه به مسجد جامع آمده به اقامت نماز جمعه اقدام نمود و از آنجا به مدرسهء ركنيه تشريف داده شرف زيارت سيد حسينىنسب سيد ركن الدين محمد دريافت . در آنجا خواجه ضياء الدين محمد به تقبيل انامل خاقان عاليشأن سرافراز گرديده مورد شفقت و مرحمت گشت و حسب الالتماس خواجهء با حشمت پادشاه رفيع‌منزلت روز ديگر مدرسهء حافظيه را به نور حضور منور ساخت . خواجه غياث الدين به خدمات لايقه قيام نموده طوى پادشاهانه ترتيب داد و پنج طبق فلورى و نقره به رسم پيشكش و نثار ايثار نمود . خاقان منصور چون نذر نموده بود كه خانهء كعبهء معظمه زادها اللّه تعظيما را جامه پوشاند مقرر فرمود كه خواجهء مشار اليه به بافتن و اتمام آن سعى نمايد و خود ماهچهء علم ستاره حشم به مستقر سرير جاه و جلال برافراخت . بعد از آنكه جامه سمت اتمام يافت خواجه به دار السلطنهء هرات برد و حسب الفرمان به اتفاق امراى كرام عازم بيت اللّه - الحرام گرديد و پس از وصول به مكهء معظمه به سعادت طواف ركن و مقام استسعاد يافته به اهتمام شرفا و خدام آن مطاف انام خانهء [ 131 ب 
  ] حضرت ملك علام را جامه پوشانيدند و به اتفاق رفقا عنان عزيمت به صوب سرير خلافت تافته در دار السلطنهء هرات به ملازمت خاقان سرافراز گرديد . و بتاريخ دوازدهم شهر جمادى الاولى « 1 » سنهء\r\n\r\n\r\n","description":"","footnote":"\r\n( 1 ) - اصل : جمادى الاول\r\n","page_name":" 156 ","page_number":184},
  {"content":"\r\n\r\nخمس و عشرين و ثمانمائه در آن ولايت عازم سفر آخرت گشت . نعش او را به يزد آورده در گنبد مدرسه به خاك سپردند . بعد از اندك زمان موقوفات از تصرف متولى بيرون رفته بدان سبب عمارت مدرسه خراب گرديد و اكنون به غير از علامت صفه چيزى ديگر برجاى خود قرار ندارد .\r\n\r\nگفتار در بيان شمه [ اى 
  ] از احوال شاه نظام كرمانى و ذكر وزارت او در جنت‌آباد يزد بفرمان حضرت شاهرخى\r\nفضلاى سخنور به اقلام صحت اثر بر صحايف اوراق ليل و نهار نگاشته‌اند كه ميرزا بايقرا ولد ميرزا عمر شيخ بن صاحبقران گيتىستان امير تيمور حسب الفرمان خاقان منصور ميرزا شاه‌رخ سلطان در همدان و نهاوند به امر ايالت لواى ابهت افراشته بود . در اواخر ربيع الاول سنهء ثمان و عشر و ثمانمائه علم مخالفت برپاى كرده خيال تسخير دار الملك شيراز نمود . و چنانچه در « حبيب السير » مذكورست شيراز را فتح نموده در آنجا لواى عيش و عشرت مرتفع گردانيد . چون خاقان سعيد قضاياى فارس شنيد [ 132 الف 
  ] راى عالم‌آراى چنان اقتضا فرمود كه قبل از آنكه ميرزا بايقرا به مزيد قوت و قدرت اختصاص يابد خطهء فارس را از تحت تصرفش انتزاع نمايد . بنابرآن به تاريخ هفتدهم جمادى الآخر [ هء 
  ] سنهء مزبور نهضت لواى كشورگشا به جانب فارس اتفاق افتاد و صيت توجه موكب همايون در خم طاق گنبد گردون پيچيد . ميرزا بايقرا چون قوت محاربت در حيطهء قدرت خود نديد به پاى عجز و انكسار بدرگاه خاقان كامياب شتافت و بار ديگر به محض عنايت پادشاه حقيقى ولايات فارس و عراق در تحت تصرف خاقان سرافراز قرار گرفت و آن حضرت جناح امن‌وامان به مفارق متوطنان بلاد و امصار انداخت و زمام رتق‌وفتق حكومت دار العبادهء يزد را در قبضهء اقتدار شاه نظام كرمانى نهاد . مشار اليه در شهور سنهء تسع و عشر و ثمانمائه به خطهء فردوس نشان يزد خراميد و بساط عدالت و نصفت بر وجنات احوال اهالى و رعيت گسترد . و در ايام اختيار به ساختن عمارات خير جازم گرديد و نخست مسجد جامع كبير را كه از جملهء احداث مرتضى اعظم\r\n\r\n","description":"","footnote":"","page_name":" 157 ","page_number":185},
  {"content":"\r\n\r\nامجد سيد ركن الدين محمد بود و به گچ سفيد بود به كاشى تراشيدهء الوان تزيين نمود [ 132 ب 
  ] و در كتابه سورهء   « إِنَّا فَتَحْنا »   ثبت فرمود و در شاه‌نشين گنبد مقصوره محرابى از مرمر به كار گذاشت و در پيش طاق صفه « دوازده امام » به كاشى مثبت ساخت و بر بالاى شرفهء طاق آيهء كريمهء  « وَ إِذْ يَرْفَعُ إِبْراهِيمُ الْقَواعِدَ مِنَ الْبَيْتِ وَ إِسْماعِيلُ رَبَّنا تَقَبَّلْ مِنَّا إِنَّكَ أَنْتَ السَّمِيعُ الْعَلِيمُ »  به كاشى نيز بنوشت .\r\nدر زبان خاص و عام آن ديار مذكور است كه چون شاه نظام اراده نمود كه گنبد مقصوره و صفه را به كاشى منقش سازد و در كتابه سورهء   « إِنَّا فَتَحْنا »   ثبت نمايد به جهت نوشتن كتابه از مولانا بهاء الدين هزار اسب كه سرآمد خوشنويسان آن‌زمان بود التماس نمود . مولانا كه در آن‌وقت سن شريفش از هشتاد متجاوز شده بود تعهد آن اثر نمود . در همان‌شب در عالم رؤيا به خدمت سرخيل انبيا و اشرف اصفيا اعنى حضرت با رفعت خاتم المرسلين صلواة اللّه و سلامه عليه و آله مشرف گشته آن حضرت او را به نوشتن كتابه امر فرمودند . او ضعف باصره و رعشهء دست را عرض نمود . [ 133 الف 
  ] حضرت قلمى تراشيده به او شفقت فرمودند . چون از خواب درآمد قلم را در دست خود يافت و به خدمتى كه مأمور شده بود قيام نمود ، و الحق چنان نوشته كه خوشنويسان از مشاهدهء آن انگشت تحير به دندان دارند .\r\nو بريمين صفه و گنبد مقصوره جماعتخانهء عالى بنا فرمود كه از رفعت فلك‌فرسايش خيمهء مينافام سپهر خجل گرديده و [ از 
  ] لطافت ابنيهء رفيعش قصر خورنق پردهء احتجاب بر رخسار كشيده ، شعر :\r\n قبهء افلاك پيش طارمش نامرتفع * روضهء فردوس پيش ساحتش نادلپذير\r\nآسمان را از فروز سقف مرفوعش مدار * اختران را بر حريم صحن ميمونش مسير \r\n\r\n","description":"","footnote":"","page_name":" 158 ","page_number":186},
  {"content":"\r\n\r\n پر عجايب چون سپهر و پر بدايع چون بهشت * بلكه آمد اين و آن با نسبت قصرش قصير\r\nواضع تقدير اساسش را مگر ترتيب داد * ورنه وضعى اينچنين هرگز كه آرد در ضمير \r\nو در صحن مسجد پايابى حفر كرد و به خشت پخته و كاشى مزين گردانيد ، و آب محمودآباد جارى ساخت . و پنجرهء آهنين بر سر پاياب در صحن مسجد گذاشت و فراشخانه بر در مسجد ساخت و بيرون در اصل مسجد كاروانسرائى بود كه ريسمان - فروشان در آنجا مىبودند ، [ 133 ب 
  ] خراب نموده ساحت در مسجد كرد و ده دكان از يمين و يسار آن ساز داد و در ميان ساحت حوضى ساخته آب تفت در آن جارى نمود و در كتابهء درگاه مسجد القاب خاقان سعيد ميرزا شاهرخ سلطان به كاشى تراشيده ثبت نمود . و نيز در مسجد چاه آب سرد كنده چاهخانه بساخت و منقش كرد و اشرف علماى ايران و افضل فضلاى دوران مولانا شرف الدين على مخدوم حسب - الالتماس شاه نظام طوطى طبع شكرافشانش به نظم اين ابيات لطافت آيات زبان بيان بگشاد ، نظم :\r\n شكر كز دور چرخ و گردش ماه * يوسف ما نمود جلوه ز چاه\r\nيمن اقبال شاه ياور شد * ساغر كام پر ز گوهر شد\r\nگردش چرخ سازگار آمد * آب رفته به جوى بازآمد\r\nفسحتى يافت عرصهء اسلام * ملك را داد عدل شاه نظام\r\nدر چنين موضعى شريف اين چاه * صورت زمزم است و بيت اللّه\r\nدركش از صدق صاف ريحانى * كز صفا نيست مروه را ثانى\r\nساقى بزم عيش نيست بخيل * سلسبيل مراد كرد سبيل\r\nغافل ار تشنه ماند جرم اوراست * [ 134 الف 
  ] ورنه عالم پر از زلال عطاست\r\nعارف پاك مشرب صافى * گفت ازين رمز نكتهء وافى « 1 » \r\n\r\n\r\n","description":"","footnote":"\r\n( 1 ) - اصل : گفت اين رمز نكته تا دانى\r\n","page_name":" 159 ","page_number":187},
  {"content":"\r\n\r\n ما چنين تشنه و زلال وصال * همه عالم گرفت مالا مال\r\nسال تاريخش اى ستوده‌صفات * « چاه خيرست » و « نوشم آب حيات »\r\nگر نگشتى ز سرّ كار آگاه * در شمار آر « گنج دولت شاه »\r\nكين سه فال نكو ز روى حساب * هشتصد و نوزده بود درياب \r\n\r\nجولان كردن جواد خوش‌رفتار بنان در فضاى احوال دستور عدالت بنيان خواجه عماد الدين مسعود\r\nبر ضمير منير صدرنشينان مسند وزارت و مجلس‌آرايان بزم عمارت كه به حقيقت جام جهان‌نما عبارت از آنست ، پوشيده نماناد كه عالىجناب اعظم سعيد دستور اعلى اقدم حميد ، قدوهء وزراى عاقبت محمود خواجه عماد الدين مسعود ابا عن جد در سلك اشراف و اعيان انتظام و بامر وزارت خطهء جنت فضاى يزد قيام داشته‌اند و پيوسته دوحهء آمال اهل فضل و كمال از پرتو آفتاب عنايت ايشان مثمر و بارور و درخت بخت ارباب [ 134 ب 
  ] اشراف و اعيان از قطرات غمام التفاتشان سرسبز و سايه‌گستر بوده‌اند و نسبت نسب گرامى ايشان به چند واسطه به تميم صاحب رايت حضرت امير المؤمنين و امام المتقين اسد اللّه الغالب و مظهر العجايب على بن ابى طالب صلوات « 1 » اللّه و سلامه عليه مىرسد . و آن‌جناب به نهايت دين‌دارى و پرهيزگارى معروف به اصناف سير سنيه و شيم مرضيه و اخلاق حميده و اطوار پسنديده موصوف بود ، و در تكميل اسباب حشمت و بزرگى از وزراى زمان خود ممتاز و مستثنى مىنمود و به اشاعهء خيرات و ساختن عمارات به غايت مايل و راغب بود . در ايام اختيار بلكه در زمان اقتدار بقاع خير مانند مسجد و مدرسه و مصنعه و حمام و غير ذلك بنا فرمود . لاجرم عنايت سبحانى اشعهء قصر اقبالش را مانند نور آفتاب به اوج ظهور رسانيد و اسم شريفش در نيكوئى بر كتابهء مبانى روزگار باقى و پايدار ماند ، بيت :\r\n در خير كوش زانكه بر اوراق روزگار * [ 135 الف 
  ] باقى به ذكر خير بود نام آدمى \r\n\r\n\r\n","description":"","footnote":"\r\n( 1 ) - اصل : سلام\r\n","page_name":" 160 ","page_number":188},
  {"content":"\r\n\r\nوفات دستور خجسته‌صفات در شهور سنهء ثمان و ستين و ثمانمائه اتفاق افتاده ، مصراع :\r\n روح پاكش غرقهء انوار باد \r\n\r\nذكر عمارتى كه معمار همت وزير خجسته‌صفات عاقبت محمود خواجه عماد الملة و الدين مسعود در دار العبادهء يزد ساخته\r\nمعماران مهندس و هنرمندان مؤسس حسب الاشارهء وزير صافىضمير نخست در « محلهء در مدرسهء عبد القادريه » محاذى خانهء سيد اعظم سيد غياث الدين على طرح خانه مشتمل بر چند خرگاه و طنبى و ايوان و سرابستان از ديوان‌خانه و حرمسرا انداخته در جنب آن مسجدى مروح منقش بساخت و امام و مؤذن و حافظ به جهت سركار مسجد تعيين نموده و در رونق آن مساعى جميله بجاى آورد . بنابر تقدير ايزدى به تاريخ بيست و سوم فروردين‌ماه جلالى سنهء ستين و ثمانمائه به سبب ورود سيل بناى آن عمارات از هم فروريخت ، بيت :\r\n عمارت دل ويران دردمندان است * عمارتى كه بدان تكيه مىتوان كردن \r\nو نيز در جنب خانه گنبدى عالى منقش تمام به كاشى تراشيدهء هفت رنگ مانند گنبد گردون مرتفع و سقف مقرنسش بسان طاق فلك فيروزه‌فام به جهت مدفن خود و پدر عالىمقامش ساخته [ 135 ب 
  ] كه تا غايت از تزلزل نوايب زمان مصون و بناى خجسته‌صفاتش از تخلخل حوادث دوران مأمون مانده و اتمام آن در شهور سنهء اربع و اربعين و ثمانمائه اتفاق افتاد . و در همان سال در سر چهارمنار به موضع سر كوچهء بهروك پايابى ساخته كه آب « گرد فرامرز » درو جاريست و تمام را به آجر كرده . و مسجدى نيز در آنجا ساخته و كتابه به كاشى تراشيده بر درگاه پاياب نصب نموده ، اگر تشنه‌لبان باديهء غفلت به سرچشمهء خيرات ره نبرده باشند قدم همت در راه گذاشته در جنب بقعهء ملكتيه به ديدهء بصيرت نظاره نمايند .\r\nبر الواح خاطر فايض الجود واقفان انساب و محققان سلسلهء اكابر و اشراف به دستيارى كلك بلاغت اياب مىنگارد كه للّه الحمد و المنة كه در سنهء اثنى و ثمانين و الف هجريه كه اين بىبضاعت به تأليف اين نسخه قيام داشت چند نفر از اعاظم اولاد امجاد دستور عدالت شعار كه به سبب وفور حسب و علو نسب و عظم‌شان و قدم دودمان در خطهء\r\n\r\n","description":"","footnote":"","page_name":" 161 ","page_number":189},
  {"content":"\r\n\r\nبهشت نشان يزد علم مفاخرت افراخته بر مسند عزت تمكن دارند [ 136 الف 
  ] از اولاد اناث مهر سپهر سيادت و احسان ، آفتاب آسمان نقابت و ايقان سلالهء دودمان سيد المرسلين صلواة اللّه الملك المبين ميرزا محمد كاظم دادايى كه سيدى عظيم الشان و فاضلى متعالى مكانست و زبان خاص و عام به مضمون اين بيت كه در شان او آيتى است گويا ، بيت :\r\n اى نور سيادت از جبينت روشن * از طور تو ظاهرست اخلاق حسن \r\nو از اولاد ذكور عالىجناب نجانب پناه توليت دستگاه جامع الكمالات شهابا مولانا عبد الله متولى است كه به زيور شرف ذات و محاسن صفات و اخلاق حميده و اطوار پسنديده آراسته ، و ديگرى حكمت و فضيلت دستگاه خلف الحكما و النجباء ميرزا سالك الدين محمد است كه در ميدان حذاقت گوى مسابقت از اطباى زمان ربوده .\r\n\r\nذكر سردفتر وزراى آفاق فهرست مكارم اخلاق خواجه ضياء الدين محمد\r\nخلف صدق خواجه عماد الدين مسعودست و به حسن خلق و لطف طبع و علوّ همت و وفور سخاوت موصوف و به جمع نفايس اموال و افزانى ابطال رجال در ميان وزراى عالىمقدار مشهور و معروف بود . بعد از فوت والد عاليشان حسب - الحكم فرمانرواى ايران خلف وزارت پوشيده قدم بر مسند جلالت نهاد [ 136 ب 
  ] و بىشايبهء تكلف و سخنورى آن‌دوحهء چمن سرورى در رعايت رعيت كما ينبغى قيام نموده دقيقه‌اى از لوازم عدالت و نصفت فروگذاشت نمىكرد ، و به دلالت هادى ارشاد در زمان اقتدار به ساختن عمارات راغب گرديد و نخست در « محلهء شهرستان » داخل شهر كه منزل والد بزرگوارش بود عمارات عالى از حرمسرا و ديوانخانه در نهايت تكلف و صفا [ ى 
  ] تمام به طلا و لاجورد منقش بساخت و آن منازل در حال تحرير اين نسخه كه دو مرحله از سنهء اثنى و ثمانين و الف گذشته در تصرف و\r\n\r\n","description":"","footnote":"","page_name":" 162 ","page_number":190},
  {"content":"\r\n\r\nمحل سكنى عالىجناب توليت دستگاه شهابا مولانا عبد الله متولى است كه در سلك اولاد آن‌جناب انتظام دارد . و ديگر آن وزارت پناه در حوالى خانهء مزبور مصنعه [ اى 
  ] چون حوصلهء ارباب سخا وسيع ساخته و مشهور گشته به « مصنعهء خواجه » و در جنب منزل مذكور حمامى بنا فرموده به اتمام رسانيد و اكنون از آن جز نام و نشان نمانده . و همچنين در مقابل حمام خواجه جمال الدين خوارى به تاريخ سنهء خمس و اربعين و ثمانمائه مصنعهء وسيع ساخته [ 137 الف 
  ] كه از آب تفت مملو گشته مردمان مستفيد مىگردند . اما اين لب تشنهء وادى سرگردانى به سرچشمهء آن پى نبرده كه به دوستان نشان دهد .\r\nو نيز در « محلهء در مدرسه » به قرب مدرسهء امير آخوريه ديوانخانه [ اى 
  ] به غايت مرغوب مشتمل بر طنبى و ايوان و شاه‌نشين ساخته منقش ساخت و بادگيرى به بادبانى بداشت و اشعار اشرف العلما مولانا شرف الدين على مخدوم بر سبيل تبرّك در كتابه ثبت فرمود ، مثنوى :\r\n وقت صبوحم خرد نامور * كرد خطابى كه زهى بىخبر\r\nچند بهر آرزوئى رو كنى * روى هوس اين‌سو و آن‌سو كنى\r\nدست تصرف ز جهان باز گير * كين نه خرابيست عمارت پذير\r\nروح « نظامى » به دعا شاد كن * وين سخن از گفتهء او ياد كن :\r\n« صحبت گيتى كه تمنّى كند * با كه وفا كرد كه با ما كند » \r\nچون بهار عمر و زندگانى آن وزير آصف صفاتى از آفت صرصر خزانى پژمردگى يافت تزلزل به قواعد آن عمارات افتاده در اندك زمانى از هم فروريخت .\r\nو از جملهء عمارات [ 137 ب 
  ] خواجهء ستوده‌خصال ديگرى « ميدان خواجه » و « بازار مسگران » و « كاروانسراى خواجه » و دكاكين و چهارسوق در كاروانسراست كه بين - الجمهور مشهور و در نظر بينندگان ظاهر و هويداست . و ديگرى « باغ خواجه » واقعه در قصبهء مهريجرد كه در لطافت و خوبى نمونه‌اى از باغ جنت است .\r\n\r\nخلف وزير عاقبت محمود خواجه عماد الدين مسعود\r\nولد ارشد خواجه ضياء الدين محمد است و به صفت سلامت نفس و لطف طبع و حسن\r\n\r\n","description":"","footnote":"","page_name":" 163 ","page_number":191},
  {"content":"\r\n\r\nخلق و مكارم اخلاق معروف و به اكتساب كمالات [ و 
  ] فضايل انسانى معروف بود و اكثر اوقات خجسته ساعات به اداى وظايف طاعات و عبادات صرف مىنمود . چون والد بزرگوارش از جهان گذران به فضاى جنان انتقال نمود پادشاه زمان و فرمانفرماى ايران آن‌جناب را منظور عنايت و رعايت فرموده منصب جليل القدر وزارت دار العبادهء يزد را به راى صواب نمايش مفوض فرمود . خواجهء ستوده‌خصال به واسطهء سلامت نفس و عدم ميلان خاطر از امر وزارت استعفا نموده دست از آن كار بازداشت و مضمون اين بيت را كه ، بيت :\r\n [ 138 الف 
  ] ز منصب روى در بىمنصبى نه * كه از هرمنصبى بىمنصبى به \r\nمطمح نظر خجسته‌اثر گردانيده همت عالىنهمت بر اذخار مثوبات اخروى گماشت و در غايت اعزاز و احترام و نهايت اجلال و اكرام در وطن مألوف و مسكن معهود يعنى دار العبادهء يزد به وظايف طاعات قيام مىنمود و چون اجل موعود در رسيد هم در آن ولايت عازم سفر آخرت گشته خانهء تن از مهمان روح باز پرداخت .\r\n\r\nذكر احوال صاحب سعيد خواجه شمس الدين محمد طاهر وزير\r\nدر بعضى از تواريخ به نظر رسيده كه در سنهء ثمان و عشرين و ثمانمائه حسب الفرمان قضا جريان خاقان سعيد سلطان شاهرخ ميرزا وزارت خطهء يزد به دستور حميد خواجه شمس الدين محمد طاهر مرجوع گرديد . مشار اليه بدان ملك آمده بناى كار بر عدالت نهاد و خاص و عام را به درم و دينار خشنود ساخت . و در سر ريگ در جنب مدرسهء كيا شجاع الدين بازارى ساخت مشتمل بر پنجاه دكان و در حوالى « خان امير سام » كاروانسرائى بنا نهاده به اتمام رسانيد و بعد از چند وقت دست از شغل و عمل كوتاه نموده در زاويهء عقبى منزل گزيد .\r\n\r\n","description":"","footnote":"","page_name":" 164 ","page_number":192},
  {"content":"\r\n\r\n\r\nگفتار در بيان مجملى [ 138 ب 
  ] از احوال عالىجناب غفران‌پناه صاحب اعظم خواجه معين الدين على ميبدى\r\nآن حاوى فضايل و كمالات از عظماى اشراف و اعيان خطهء يزد بود و به - فضيلت و دانش ممتاز و مستثنى ، و جمال حال خجسته‌صفاتش به حليهء عدل و راستى مزين و محلى ، ذات فايض البركاتش به اداى وظايف طاعات و عبادات موصوف و اوقات فرخنده ساعاتش در تقويت اركان ملت بيضا و ترفيه حال برايا مصروف . در آن اوان كه آفتاب عنايت ربانى از مطلع سعادت جاودانى طلوع كرده زمام سلطنت آذربايجان و عراقين و فارس به كف كفايت و فرمانروايى خاقان اعظم ميرزا جهانشاه قرار گرفت و خلعت وزارت خطهء بهشت رتبهء يزد به قامت قابليت آن‌جناب راست آمده بر وسادهء حكومت و وزارت و استقلال تمكن يافت و پرتو انوار عدالت و مرحمت بر وجنات روزگار اهالى آن ديار تافت و چون زبان زمانه نداى اين ترانه كه ، شعر :\r\n داد مظلومان بده مقصود محرومان بدار * دين و دنيا را بدين راه و روش معمور دار \r\nبه گوش هوشش رسانيده بود لاجرم در مدت وزارت يكسرموى از مضمون آن تجاوز ننمود [ 139 الف 
  ] و چون همت و الا نهمتش به ترفيه حال كافهء برايا مقصور بود خوانق پاكيزهء باصفا از براى صافىدلان ولايت پناه و صوفيان صفهء صفوت اتصاف « الا ان اوليا اللّه » ترتيب داده تا طالبان حقايق و قاصدان دقايق به ميامن انفاس شريفهء ايشان به مقاصد و به مطالب مىرسند و آثار انوار و احوال و اوقات ايشان ضميمهء سعادات صورى و معنوى مىگردد ، و وظايف و ادرارات « 1 » ارباب مدرسه و خانقاه نيز مرتب ساخته تا طلبه از مطالعهء علوم و درويشان از اوراد و اذكار خود باز نمانند .\r\n\r\n\r\n","description":"","footnote":"\r\n( 1 ) - اصل : ارادات\r\n","page_name":" 165 ","page_number":193},
  {"content":"\r\n\r\n\r\nذكر عمارات صاحب الخيرات و المبرات الموفق بتأييد الملك الولى خواجه معين الدين على\r\nدر تاريخ جديد يزد مذكور و مسطورست كه قريهء « بفرويه » كه از ديهات مشهورهء يزد است مدتى بود كه به سبب ورود سيل خراب و مجاورين آنجا متفرق گشته بودند . در سنهء تسع و خمسين و ثمانمائه عالىجناب وزارت قباب همت به - تعمير آن گذاشت و چون مكان سابق و عمارات آن قابل عمارت و تعمير نبود بر يك طرف قريه كه متصل صحرا بود طرح ديه انداخته خيابانى ترتيب داد و آب جارى نمود و بر دو طرف نهر آب بيوتات و مساجد و بساتين [ 139 ب 
  ] و حوانيت و حمام ساخت ، و رعايا كه تفرقه به حال ايشان راه يافته به اطراف و جوانب رفته بودند طلب نموده به زراعت و عمارت مأمور فرمود و آن محل را به معين‌آباد موسوم ساخت و الحال به دستور پيش به « بفرويه » اشتهار دارد . و در قريهء فيروزآباد ميبد حمامى نيكو به اتمام رسانيد . و در سنهء احدى و ستين و ثمانمائه در مقابل مزار منور سلاله آل طه و يس امامزادهء واجب التعظيم امامزاده ابو جعفر محمد عليه التحية و التسليم مدرسهء عالى اساس طرح انداخته موسوم نمود به مدرسهء معينى و حجرات تحتانيه و فوقانيه ترتيب نموده گنبدى رفيع برافراخت و درى مقابل مزار منور مفتوح كرده و پايابى در ميان مدرسه حفر نموده آب جديده جارى نمود و بسيارى رقبات و املاك وقف سركار مزبور نمود . و در همين سال در قريهء فيروزآباد ميبد خانقاه عالى ساخت و چندان از قرى و مزارع بر آن وقف نمود كه محاسب وهم از تعداد آن به عجز اعتراف نمود .\r\nو پادشاه زمان ميرزا جهانشاه هرساله مبلغ ده هزار دينار كپكى به سيورغال متولى خانقاه انعام و مقرر فرمود كه صرف اخراجات اطعام فقرا و مساكين شود . و نيز دستور مكرم « مزار زنگيان » و مدرسهء جنب آن عمارت نمود .\r\nبر واقفان سلسلهء انساب مخفى نماناد كه عالىجناب خواجه معين الدين على جد اعلاى نتيجة الاكابر و الاهالى ميرزا عبد الرشيد منجم بوده .\r\n\r\n","description":"","footnote":"","page_name":" 166 ","page_number":194},
  {"content":"\r\n\r\n\r\nذكر احوال [ 140 الف 
  ] خواجه محمد شريف طهرانى\r\nدر « تاريخ جهانگيرى » كه به « اقبالنامه » اشتهار دارد مذكور و مسطورست كه خواجه محمد شريف طهرانى در مبادى حال وزير محمد خان تكلو حاكم خراسان بود و بعد از فوت محمد خان به خدمت پادشاه جم جاه شاه طهماسب صفوى بهادر خان پيوست و خاقان كامياب وزارت يزد را به او تفويض فرمود . بعد از مدتى از وزارت يزد معزول گشته حسب الفرمان قضا جريان وزارت دار السلطنهء اصفهان به او رجوع گرديد و چون از آن شغل ملول گرديد عازم سفر آخرت شد .\r\nاز مشار اليه دو پسر ماند : نخستين آقا طاهر و ثانى ميرزا غياث بيك ، و صبيهء ميرزا علاء الدوله پسر آقا ملا در حبالهء نكاح ميرزا غياث بيك بود . بعد از فوت پدر ميرزا غياث بيك با دو پسر و يك دختر متوجه هندوستان گشت و در قندهار صبيهء ديگر حق‌تعالى به وى ارزانى داشت و در فتحيپور به سعادت زمين‌بوس پادشاه زمان جلال الدين محمد اكبر پادشاه ناصيهء اخلاص نورانى ساخت و در اندك فرصت به دوام خدمت و جوهر رشد [ 140 ب 
  ] به و الا منصب ديوانى بيوتات فرق عزت بر - افراخت . و در لاهور عليقلى بيك استاجلو كه در بلاد ايران به امر سفره‌چىگرى شاه اسمعيل ثانى سربلندى داشت از جانب عراق آمده در سلك ملازمان پادشاه جهان انتظام يافت و به حسب سرنوشت دختر ميرزا غياث بيك را كه در قندهار به وجود آمده بود به وى نسبت دادند . و در آخر به خدمت جهانگير پادشاه پيوسته به خطاب « شيرافكن » و منصب مناسب ترقى و تصاعد نمود . بعد از جلوس جهانگير پادشاه در صوبهء بنگاله جاگير يافته بدان صوب رفت و به خيالات باطل قطب الدين صاحب صوبهء بنگاله را كشته در آخر به جزاى عمل خويش گرفتار آمده آوارهء باديهء عدم گرديد . و به موجب حكم پادشاهى صبيهء ميرزا غياث بيك [ را 
  ] كه در حبالهء نكاح شيرافكن بود روانهء درگاه و الا ساختند و در آن حين ميرزا غياث بيك به خطاب اعتماد الدولگى سربلندى يافته بود و چون هنگام سطوع كوكب بخت و طلوع اختر مراد در رسيد اقبال به استقبال شتافت ، طالع از كران خواب بيدار شد ، سعادت\r\n\r\n","description":"","footnote":"","page_name":" 167 ","page_number":195},
  {"content":"\r\n\r\nروى آورد ، دولت حجله آراست ، زمانه به مشاطگى پرداخت ، هوس گل كرده اميد بر خود باليد ، [ 141 الف 
  ] آرزو هرسو هجوم آورد [ ه 
  ] درهاى بسته را كليد آمد [ و 
  ] دلهاى خسته را دوا شد . بالجمله از نيرنگيهاى آسمانى روزى در جشن نوروز جهان‌افروز به نظر دوربين آن حضرت مقبول آمده در سلك پرستاران حرمسراى پادشاهى انتظام يافت ، آنا فآنا پايهء عزت و قبول و ارتفاع و اعتلا پذيرفت . نخست « نور محل » نام كردند و پس از روزىچند خطاب نور جهان بيگم عنايت شد . جميع خويشان و منتسبان او به انواع مراحم و نوازش اختصاص يافتند و برادر بيگم به خطاب « آصفخانى » مخاطب گرديد به غير از خطبه ، ديگر آنچه لوازم سلطنت و فرمانروائى بود همه به فعل آمد و جميع امرا به كورنش آمده گوش به فرمان داشتند ، سكه بنام بيگم زدند و نقش سكه اين بود ، شعر :\r\n به حكم شاه جهانگير يافت صد زيور * به نام نور جهان پادشاه بيگم زر \r\nو طغراى فرامين چنين نقش كردند : « حكم عليه عاليه مهد عليا نور جهان بيگم پادشاه » ، و رفته‌رفته كار به جايى كشيد كه از پادشاه به‌جز نامى باقى نماند . از خوبى و نيك‌ذاتى بيگم چه نويسم ؟ هرجا درماندهء بيچاره را عقده پيش‌آمد و به خدمت او ملتجى گشت گره از كار او گشوده كامياب مراد ساخت [ 141 ب 
  ] و هركس كه به - درگاه او پناه برد از آسيب و ظلم و ستم محفوظ ماند و هرجا دخترى بود بيكس به قصد ثواب عروسى كرده درخور حالت او جهاز لطف فرمود و يمكن كه در عهد دولت خويش پانصد دختر را به ثواب عروس كرده باشد .\r\nو بنابر توجهات پادشاهان والاشان هندوستان بهشت نشان برادران و اقوام بيگم به مناصب بلند ارجمندى يافتند ، خصوصا قدوهء خوانين بلندمكان آصف خان برادر نواب بيگم در زمان سلطنت و فرمانروايى پادشاه صاحبقران شهاب الدين محمّد شاه جهان غازى به منصب نه هزارى ذات و نه هزار سوار دو اسپه و سه اسپه\r\n\r\n","description":"","footnote":"","page_name":" 168 ","page_number":196},
  {"content":"\r\n\r\nسرافرازى بافت و مداخل و يافت او هرساله چهل و دو لك و پنجاه هزار روپيه مىشده كه به حساب رايج ايران مبلغ صد و سى و سه هزار و سيصد و پنجاه تومان شاهى بوده باشد .\r\n\r\nذكر مجملى از احوال مقرب الخاقانى سلمان الزمانى آقا جمال الدين محمد المشتهر به مهتر جمال\r\nآن‌جناب وزيرى بود به متانت عقل مشهور و به اصابت راى موسوم و مذكور .\r\nدلايل كياست و كاردانى و شواهد فراست و مهربانى بر چهرهء افعال و ناصيهء احوالش لايح و مآثر اخلاص و هوادارى و ميامن اختصاص و رضاجويى در مساعى جميله و اجتهادات جليله‌اش ظاهر و واضح . زبان زمان در وصف مقالش بدين كلام ترنم نمودى [ 142 الف 
  ] و در اداى شمه‌اى از اوصاف قدر و جلالش به اين ابيات توسل جستى ، شعر :\r\n اى آصفى كه صاحب‌ديوان چرخ را * در مجلس تو منصب بالا نمىرسد\r\nآنجا كه كاتبان تو تحرير مىكنند * حكم قضا به صاحب جوزا نمىرسد \r\nآقا جمال الدين محمد در زمان سلطنت خاقان جنت‌مكان ابو الفتح شاه طهماسب بهادر خان در اردوى معلى به منصب مشعل‌چىباشىگرى سرافراز بود و چون خاقان كامران نقد اخلاص و دولتخواهى و قابليت او را در امر مملكت‌دارى بر محك امتحان زده بود راى جهان‌آرا كه هنگام تدبير در سرانجام ملك‌دارى گوئيا نسخهء لوح تقدير بود به فحواى اين مضمون كه ، بيت :\r\n خدا ترس را بر رعيت گمار * كه معمار ملك است و پرهيزگار \r\nآن‌جناب را به منصب جليل المرتبهء وزارت خطهء بهشت رتبت يزد سربلند گردانيد . وزير عاقبت محمود چون بدان بلاد شتافت به دلجويى سادات و اكابر\r\n\r\n","description":"","footnote":"","page_name":" 169 ","page_number":197},
  {"content":"\r\n\r\nو اهالى و دهاقين و رعايا و مستحقين همت گماشت . و چون مىدانست كه هر تخمى كه در مزرعهء عمل بكارند بسى برنيايد كه بر آن بردارند به‌جز نيكويى [ 142 ب 
  ] كارى نمىكرد ، شعر :\r\n خواهى كه ترا هيچ بدى نايد پيش * تا بتوانى مكن بدى از كم‌وبيش\r\nچون نيك و بد تو با تو مىگردد باز * بنگر كه چكار مىكنى در حق خويش \r\nلاجرم در مدت حكومت خاطرى ازو آزرده نشد و از بام تا شام در مسند وزارت نشسته اوقات را به كارسازى خلايق صرف مىنمود و به قدر مقدور به احوال رعيت و زيردستان باخبر مىبود . در آن حين همت والانهمتش به ساختن عمارات جاريه پرتو شعور انداخت و به عمارت مسجد جامع كبير راغب گرديد . در افواه خاص و عام مشهور و به زبان اهالى آن ديار مذكور كه وزير عدالت‌آيين در جمعه‌اى از جمعات به مسجد جامع آمده بعد از اداى وظايف طاعات و عبادات بر در مسجد نشست و در ساختن عمارت متأمل بود . ناگاه شخصى - كه مشهور بود به خواب ديدن و از ما فى الضمير مردم خبر كردن - حاضر گشت . وزير موفق به او گفت كه ما را ارادهء امريست ، در خواب ديده صورت آن بيان نماى . آن‌شخص در همان مكان تكيه داده بعد از زمانى برخواست و گفت در عالم مثال ديدم كه دو شمع سبز در دست داشتى و در دو گوشهء درگاه [ 143 الف 
  ] گذاشتى . وزير او را انعام فرموده شروع در عمارت مسجد جامع نمود . از همت عالىنهمتش بر دو ركن طاق سر درگاه اصل كه ، مصراع :\r\n طاق بودى طاق اگر جفتش نبودى كهكشان \r\nدو منار بر سوى آسمان كشيده نداء « ان آثارنا تدل علينا » به چهار ركن عالم رسانيد و قبه‌اى بالاى قبهء گنبد مقصوره به اتمام رسانيد ، مصراع :\r\n\r\n","description":"","footnote":"","page_name":" 170 ","page_number":198},
  {"content":"\r\n\r\n فرد بودى قبّه گر گردون نبودى ثانيش \r\nو زيلوهاى به تكلف به جهت فروش مسجد مزبور ترتيب داد و بعد از فراغ از آنها در حوالى مصلى عتيق كاروانسرايى ساخته و تا غايت‌آباد و به « سراى مهتر جمال » اشتهار دارد و در افواه مذكورست كه قناة جمالاباد عزآباد در محلهء مشهور به كمالاباد نيز از آثار وزير عدالت شعارست . و در اهرستان به قرب باغ شاهى باغى احداث نمود موسوم به جمالاباد و در وسط آن عمارتى كه رشك قصور بود بنا فرمود و درگاهى عالى ترتيب داده قطعه‌اى كه مشتمل بر تاريخ اتمام بود به كاشى مثبت ساخت ، اين دو بيت كه در حين تحرير به خاطر بود زينت اين اوراق گشت ، قطعه :\r\n جمال الدين محمد بندهء شاه * چو كرد اتمام اين زيبا عمارت\r\nپى اتمام تاريخش خرد گفت * جمالاباد بادا رشك جنت \r\nچون مدتى در امر وزارت و حكومت قيام نمود روزگار رقم عزليت بر صفحهء عملش كشيده به اردوى معلى شتافت و در مهمى كه سابقا به او تعلق داشت استقلال يافت . مشهورست كه روزى در بارگاه عرش اشتباه شاهى ايستاده بود . شخصى عريضه داد . پادشاه كامياب به او اشاره نمود كه گرفته بعد از مطالعه مضمون به عرض اقدس رساند . مهتر جمال [ 143 ب 
  ] چون امى بود عرضه داشت كه چيزى نخوانده‌ام .\r\nخاقان منصور فرمود كه تو با بىسوادى بلدهء دلگشاى يزد كه عروس جهان و رشك روضهء رضوان است خراب ساختى . بىتأمل در جواب گفت كه اينهم گناه منست .\r\nپادشاه شكفته گشت و او را به وزارت مشهد مقدس معلى سرافراز ساخت . مشار اليه مدتى در بلدهء طيبهء به امر وزارت قيام داشت و مدرسهء پايين پا حوالى مسجد جامع ساخت و املاك بسيار بر آن وقف نمود و تاكنون داير و محل توطن طلبهء علوم است .\r\n\r\n","description":"","footnote":"","page_name":" 171 ","page_number":199},
  {"content":"\r\n\r\n\r\nجولان كردن كميت واسطىنژاد در عرصهء صحايف احوال زبدة الاكابر و الاهالى ميرزا عبد الله ولد ميرزا سلمان جابرى\r\nزمزمهء اين ندا به گوش هوش ارباب جاه و جلال مىرساند كه آن‌جناب وزيرى بود با راى پير و بخت جوان . ديدهء گردون تيزگرد در مدت سياحت مانند او دستورى بر مسند وزارت نديده و گوش هوش عطارد صفت نصفت نهادى مثل او در عرصهء زمان نشنيده ، شعر :\r\n چشم گردون صورت و معنى نديدست اين‌چنين * بر چنين معنى و صورت [ 144 الف 
  ] آفرين باد آفرين \r\nميرزا عبد الله ولد اكبر ميرزا سلمان اعتماد الدوله بود كه نسبت نسب به عبد اللّه جابر انصارى درست مىنمايد . ميرزا سلمان در زمان سلطنت پادشاه مغفور شاه اسمعيل ثانى به امداد بخت با سعادت و به دستيارى استعداد و قابليت نخست به منصب نظارت بيوتات سركار خاصهء شريفه سرافرازى يافت و بعد از اندك زمانى كوكب طالعش از اوج اقبال طلوع نموده قدم بر مسند وزارت اعظم نهاده اعتماد الدوله لقب يافت و حكم شهريار جهان نفاذ يافت كه آن عالىمقام در مجلس ديوان به جهت تعظيم امراى عالىشان قيام ننمايد . و در زمان خاقان سكندرشان به همان دستور بر متكاى وزارت تكيه داده به مرتبهء ايالت رسيد و صاحب طبل و علم گرديده وزارت با ايالت جمع نمود و صبيهء او در حبالهء نكاح نواب جهانبانى سلطان حمزه درآمده بدين جهات پايهء قدر و منزلتش ارتقاع يافت .\r\nميرزا عبد اللّه كه پسر بزرگتر آن وزير عطارد نظير بود و به زيور قابليت و كمال آراسته ، مستغنى از ذكر اوصافست . در ابتداى دولت والد [ 144 ب 
  ] به منصب جليل القدر وزارت يزد معزز گرديد . بعد از ورود بدان ملك لواى عدالت افراشته در فيصل مهمات رعايا و عجزه و مساكين غايت سعى رعايت مىنمود ، تا آنكه معمار همتش به ساختن عمارات دلالت نمود . در حوالى « چهارسوق » به جنب « دار الفتح » باغى\r\n\r\n","description":"","footnote":"","page_name":" 172 ","page_number":200},
  {"content":"\r\n\r\nبود مشجر و مكروم با بسيارى از خانه‌هاى يهودان كه در حوالى آن بود مالك گرديده طرح كاروانسراى عالى انداخت و حجرات تحتانيه و فوقانيه ترتيب داده دو دروازه گشود : يكى مقابل حمام وزير و ديگرى به جنب چهارسوق كهنه ، و موسوم نمود به « خان دولت » و بازارى بر در سرا ساخته به « بازار علاقه‌بندان » شهرت يافت .\r\nو از سراى سلطان محمد تا حوالى « حصار » شارع را عريض و پهناور « 1 » گردانيده برجى عالى ساخته دروازهء شهر قرار داد و « درب دولت » نام نهاد . و چون در همان سال از شغل وزارت ملول گشته بلكه زمانه رقم عزل بر صفحهء عملش كشيده به اردوى معلى رفت ، اهالى شهر آن دروازه را مبارك ندانسته مسدود نمودند . و در همان ايام كاروانسرا به عنوان تصرف شرعى به سركار نواب مستطاب خورشيد احتجاب ناموس العالمين [ 145 الف 
  ] عليه عاليه زينب بيگم صبيهء خاقان جنت‌مكان ابو الفتح شاه طهماسب بهادر خان متعلق گشت . و در سنهء خمسين و الف هجرى نواب عليه عاليه خان مزبور را به خاقان فردوس مكان عليين آشيان سلطان شاه صفى انار اللّه برهانه پيشكش نمود . و الحال داخل خالصجات سركار خاصهء شريفه است . و همچنين آن وزير با تمكين در اهرستان به قرب « محلهء بيوك » ( كذا ) به جهت آرامش اين جهان خانهء عالى اساس طرح انداخته در عمارات تكلف بيشمار نمود و الحال خرابى تمام به حال آن راه يافته .\r\nالقصه بعد آنكه دستور عالىقدر به اردوى معلى رسيد به وزارت شاهزادهء عالم و عالميان حمزه ميرزا ارجمندى يافت و برادر كهترش ميرزا نظام الملك مقرب الحضرت و انيس الدوله گشته پايهء قدر و منزلتشان از ايوان كيوان درگذشت . ميرزا سلمان اعتماد الدوله والد ايشان وجود بعضى از امراى عاليشان را خار گلزار دولت خود مىدانست ، با امرا سلوك پسنديده نمىكرد و در فكر دفع آن جماعت ساعى گرديد . قورچىباشى و ساير امرا از اطوار او بىطاقت گشته به جهت دفع او فرصت مىجستند . تا آنكه در شهور سنهء تسع و ثمانين و تسعمائه كه به سعى على قلى خان شاملو بيگلر بيگى [ 145 ب 
  ] خراسان خاقان وافر احتشام گيتىستان بر تخت\r\n\r\n\r\n","description":"","footnote":"\r\n( 1 ) - اصل : پنهاور\r\n","page_name":" 173 ","page_number":201},
  {"content":"\r\n\r\nسلطنت آن مملكت جلوس نمود ، شعر :\r\n يافته در خطهء صاحبدلى * سكهء نامش رقم عادلى \r\nرايات جاه و جلال خاقان سكندرشان به جهت برهم خوردگى بلاد خراسان متوجه آن‌طرف گرديد و از فرّ وصول و نزول موكب كواكب شعار ظاهر بلدهء فاخرهء هرات از رتبت بر سقف طارم فيروزه حصار تفاخر نمود . بعد از روزىچند ميرزا سلمان ارادهء سير گازرگاه كرده با كوكبه [ اى 
  ] كه چشم روزگار شبيه آن نديده بود سوار شده متوجه گرديد . امر او خوانين پسران و اقوام و ملازمان خود را با گروه انبوه از راه ديگر به جهت قتل ميرزا سلمان به آن محل روانه ساختند . پرتو اين خبر بر پيشگاه شعور او تافته در كمال اضطراب خود را به دولتخانهء هميون انداخته حقيقت حال به عرض پادشاه بىمثال رسانيد . جماعتى كه به قصد او كمر بسته بودند از مراجعت مشار اليه آگاه گشته كس به خدمت پادشاه فرستاده عرضه داشتند كه عصيان و طغيان امراى خراسان به سبب تحكمات اعتماد الدوله است و حالا قزلباش پرده از روى كار برداشته‌اند ، اولى آنست كه او نيز دامن از منصب وزارت فراهم آورده در گوشه نشيند ، [ 146 الف 
  ] حسب الاستدعاى امرا ميرزا سلمان و ميرزا عبد اللّه و ميرزا نظام الملك مقيد و محبوس گشته اسباب و ما يعرف ايشان به تصرف ديوان درآمد ، و بعد از دو سه روز وزير آصف مقام از لباس حيات عارى گشته از دست ساقى اجل جام هلاكت نوشيد .\r\nبعد از واقعهء شهادت نواب جهانبانى سلطان حمزه ميرزا ميرزا عبد اللّه از حبس خلاصى يافته به شيراز رفت و با فساد او ذو القدران فارسى جمعيت نموده امراى آن حوالى با ميرزا اتفاق نموده رقم عزل بر صفحهء حال على خان حاكم آنجا كشيده مهديقلى خان شادى تكلو را در ميانهء خود به ايالت و خانى برگزيده اسباب وجهات على خان حاكم سابق را به تصرف درآوردند . على خان در آنوقت در اردوى معلى بود ، ازين اخبار بىآرام گشته متوجه شيراز شد .\r\nچون به حوالى شهر رسيد مهديقلى خان و آقايان ذو القدر به اشارهء ميرزا عبد اللّه\r\n\r\n","description":"","footnote":"","page_name":" 174 ","page_number":202},
  {"content":"\r\n\r\nبه عزم رزم او به استقبال شتافتند . در حملهء اول ملازمان عليخان منهزم گرديده مشار اليه به قتل آمد .\r\nبعد ازين حركت ميرزا عبد اللّه و مهديقلى خان از اركان دولت نواب سكندرشان و ابو طالب ميرزا خايف و هراسان گشته كس به خراسان به خدمت خاقان گيتىستان و مرشد قليخان فرستاده خود را منسوب به ملازمان [ 146 ب 
  ] عتبهء شاهى ساختند . از جانب خاقان گيتىستان و مرشد قلى خان رقم وزارت ديوان اعلى به اسم ميرزا عبد اللّه و ايالت شيراز به اسم مهديقلى خان عز صدور يافت . اما ايشان ملاحظهء جانب نواب سكندرشان نموده در فارس تغيير خطبه نكردند و رعايت طريقين منظور نمودند .\r\n\r\nگفتار در خاتمهء احوال ميرزا عبد الله\r\nاز رشحات سحاب بنان در ضمن وقايع زمان خاقان گيتىستان تحرير يافته كه چون حضرت اعلى شاهى به يمن توفيق بارى از ولايت خراسان به جانب عراق آمده در دار السلطنهء قزوين بر تخت سلطنت ايران قرار گرفت ميرزا عبد اللّه ولد ميرزا سلمان وزارت ديوان اعلى در دست داشت ، روى اميد به آستان ملايك‌آشيان نهاد . مرشد قلى خان دربارهء او التفات نموده به خاطر داشت كه وزارت اعظم را به ميرزا شاهولى ولد ميرزا احمد كه در سلك وزراى او انتظام داشت رجوع نمايد .\r\nمقارن آن فيما بين امراى عظام و مرشد قلى خان غبار نقارى ارتفاع يافت و به سعى ميرزا عبد اللّه شعلهء آتش خشم و كين افروخته گرديد . امرا و مقربان درگاه با ميرزا عبد اللّه در باب دفع مرشد قلى خان [ 147 الف 
  ] عهد و پيمان در ميان آوردند . اما چنانچه در صحايف سابق اشعارى به آن شده كارى از پيش نبردند . امرا و مقربان درگاه به تيغ سياست خسرو بهرام انتقام مقتول گرديده ميرزا عبد اللّه با ميرزا نظام الملك برادرش مورد غضب پادشاهى گشته گرفتار شدند و اسباب وجهات ايشان به تصرف اولياى دولت قاهره درآمد . ايشان مدتى در زواياى ناكامى به سر برده تا آنگاه كه به سراى باقى شتافتند .\r\n\r\n","description":"","footnote":"","page_name":" 175 ","page_number":203},
  {"content":"\r\n\r\n\r\nذكر مجملى از احوال غازى بيك و بيان وصول كوكب طالع او به درجهء شرف و اقبال و تغير مزاج خاقان گيتىستان نسبت به وزير نادان و سوختن خرمن عمر او به آتش خشم جهان‌سوز\r\nراويان عجايب حكايات و گويندگان غرايب روايات آورده‌اند كه مشار اليه وزيرى بود به افروختن آتش ظلم و بيداد معروف و به انگيختن غبار فتنه و فساد موصوف ، دوست و دشمن ازو هراسان و خويش و بيگانه نزد او يكسان ، بر دوستى او اصلا اعتماد نبودى و به اندك چيزى مردم بزرگ را خفيف و بىاعتبار ساختى ، شعر :\r\n برافروخت نيران شرّ و فساد * برافراخت اعلام جور و عناد \r\nو هرچند كه به اين اوصاف اتصاف داشت [ 147 ب 
  ] ليكن به اصابت راى و تدبير و غايت وقوف و كاردانى در سرانجام امور ملك و مال رايت بىمثلى مىافراشت .\r\nدر بدايت حال در اردوى معلى به خدمات سركار خاصهء شريفه قيام و اقدام مىنمود ، و بعد از آنكه انوار كفايت و كاردانى از مطلع احوالش به پيشگاه ضمير منير خاقانى پرتو انداخته منصب وزارت خطهء يزد را به وى مفوض ساخت و كما يحب و ينبغى به تربيت و رعايتش پرداخت و كوكب اقبال آن‌جناب به اوج اقبال آن‌جناب به اوج استعلاء و استقلال صعود نمود سرافرازى رايت حكومتش بر فراز ملك فرق فرقد شكست و كمين گشاى عزم نافذش بر مسافر سريع السير صبا و دبور راه آمدشد بربست ، بيت :\r\n جهان ، وزارت او را به طوع داده عنان * فلك ، سعادت او را به فتح گشته ضمان \r\nحقيقت حال آنكه در زمان وزارت او تمامت مملكت خطهء يزد در غايت معمورى و آبادانى بود و هيچكس به غير از او بر رعايا و مزارعان در هيچ باب ظلم\r\n\r\n","description":"","footnote":"","page_name":" 176 ","page_number":204},
  {"content":"\r\n\r\nو تعدى نمىتوانست كرد ، شعر :\r\n نكردى هيچ آب از باد فرياد * قباى گل نگشتى پاره از باد \r\nآخر الامر به كمال دولت و اقبال مغرور گشت و نخوت و جبروت و ابهت و باد بروت او از حدّ درگذشت و به نقير و قطمير با رعايا و برايا مضايقه نموده شيوهء ظلم و عدوان او رواج يافت . چون حركات ناشايست و افعال نابايست او [ 148 الف 
  ] از حد اعتدال درگذشت ناگاه از شست قضا ناوك بلا گشاد يافته متوجه جان او گشت .\r\nتبيين اين مقال و تفصيل اين اجمال آنكه در وقتى كه سپاه سبزه و لاله متوجه دشت و كوه گرديد ، شعر :\r\n برخواست به عزم گشت لاله * شد عازم كوه و دشت لاله \r\nزيبندهء تاج و سرير از مقر سلطنت روزافزون به جانب مازندران بهشت نشان نهضت فرمود ، مقارن آن‌شخصى از اهل اعتبار كه قابليت جلوس مجلس خسرو سكندر آيين داشت از جانب يزد آمده به عز تقبيل بساط جلالت سرافراز گرديد .\r\nپس از روزىچند در خلوتى پادشاه عدالت دستگاه حكايتى كه دافع ملالت تواند بود ازو استنطاق نمود و چون او ميل خاطر پادشاه را به جانب عجزه و مساكين و رفع ظلم و زيادتى ظلم از بيچارگان معلوم داشت صورت احوال نواب و كتّاب هر بلاد و ديار خصوصا يزد را به تقرير دلپذير بر لوح ضمير هميون نگاشت و گفت كه تمامت اموال آن ملك را وزير به قبضهء تصرف درآورده و ملازمان او ابواب ظلم و تعدى بر روى رعيت گشاده ، شعر :\r\n گشاده بر خلايق دست بيداد * ز دست ظلم او عالم به فرياد \r\n\r\n","description":"","footnote":"","page_name":" 177 ","page_number":205},
  {"content":"\r\n\r\n به چرخ از نالهء بيدادش آهنگ * ز بارش قامت مظلوم چون چنگ \r\nو در آن ولايت صورت عدل و رفاهيت مانند رونق مهم اهل هنر [ 148 ب 
  ] در كم و كاست افتاده و اين قطعه كه از نتايج طبع عندليب گلستان سخنورى خواجه غياث الدين على نقشبند يزدى بود برخواند ، قطعه :\r\n ايا شاه بخشندهء دادگر * مبخشاى بر هركجا ظالميست\r\nخصوصا به غازى كه در شهر يزد * به هرخانه از ظلم او ماتميست\r\nبود رحم نيكو نه با او ولى * كه رحمت برو ظلم بر عالميست \r\nو در همان ايام غازى بيك به جهت تنقيح محاسبه به اردوى معلى آمده در فرح‌آباد بهشت بنياد به عز تقبيل بساط خلافت مشرف گرديد و در دفتر خانهء هميون محاسبهء ايام عمل خود را با مستوفيان عظام چنانچه بايدوشايد مفتوح نموده يك دينار از وجوهات سركار خاصهء شريفه در نزد او باقى نيامد و حقيقت آن به عرض اقدس رسيد . چون خاطر خطير پادشاه هفت كشور از جانب او غبارآلود بود به جايزه و جلد و سرافرازى نيافت . بعد ازان روزى پادشاه ستوده مآثر بر زبان گوهر - بار فرمود كه وزير عدالت شعار ما را به جهت اخراجات عمارات فرح‌آباد مبلغى در كار است ، بايد كه از بابت وجوهات تحويل خود مبلغ دوازده هزار تومان فرود آورى . غازى بيك زبان به ثناى شاه جهان بخت گشوده گفت ، بيت :\r\n شها بخت و جاه تو پاينده باد * مه و سال ميمون و فرخنده باد \r\nچيزى از وجوهات ديوان متوجه من نيست [ 149 الف 
  ] و از بابت سال آينده دسترس نى ، خاقان گيتىستان فرمود كه به سر عزيز ما كه زر موجود و همراه\r\n\r\n","description":"","footnote":"","page_name":" 178 ","page_number":206},
  {"content":"\r\n\r\nندارى ؟ غازى بيك بنابر آنكه ، شعر :\r\n كسى را كه دولت بگردد ز راه * به راهى شتابد كه افتد به چاه \r\nقسم به خاك پاى خسرو آفاق ياد نمود و در آن باب مبالغه بسرحد افراط رسانيد . در همان‌شب خواجه‌سرايى كه محرم حريم خاص وزير بود به عرض اشرف رسانيد كه مبلغ دوازده هزار تومان تبريزى در صناديق گذاشته با خود دارد .\r\nخسرو فريدون فرديگر از آن ممر چيزى نفرمود ، ليكن او را طلب داشته سخن بدگويان و حقيقت سلوك او با درويشان يزد اظهار فرمود ، بيت :\r\n برآورد سر مرد بسياردان * چنين گفت با خسرو كاردان\r\nمرا چون بود دامن از جرم پاك * ندارم ز خبث بدانديش باك \r\nهرچند خاطر انور خسرو سكندر تمكين از رهگذر او غبارآلود بود در آن وقت مصلحت در اظهار غبار نقار و سياست او نديده به همان مهم او را به جانب يزد روانه فرمودند و متعاقب از ملازمان سركار خاصه غضنفر بيك نام جوانى را كه اگر مردم ديده در شب تار روى او بديدى گمان بردى كه مگر صبح صادق از افق شرق طالع گشته و اگر ديدهء مردم در پردهء ظلام نظر بر عارض زيباى او افكندى پنداشتى كه آفتاب جهانتاب [ 149 ب 
  ] از وراى حجاب ظاهر و لامع شدى ، رخسارى چون گل سيراب و خطى چون سنبل تر پرپيچ‌وتاب ، گوئى نقاش حكمت پردهء ابداع دايره‌اى از عنبر تر بر صفحهء عذارش كشيده يا به نزهت دهقان قدرت سبزهء دلگشاى از نواحى چشمهء حياتش دميده ، شعر :\r\n چوگان ز مشك بر مه تابان كشيده‌اى * مه را چو گوى در خم چوگان كشيده‌اى \r\n\r\n","description":"","footnote":"","page_name":" 179 ","page_number":207},
  {"content":"\r\n\r\n آن خط سبزفام كه خضر است نام او * خوش بر كنار چشمهء حيوان كشيده‌اى \r\nبه جانب يزد فرستادند كه غازى بيك را از فضاى عالم بقا و حيات بسرحد منزل فنا و ممات رساند و اموال و جهات و ساير مستملكاتش را و اصل ديوان گرداند . بيچاره غضنفر بيك چون بدان خطه رسيد به زر و گوهر غازى بيك فريفته به صحبت و عشرت مشغول گرديد و با جوانى زيبا روى مشكين‌موى ، سرو بالاى ماه سيماى شيرين‌زبان باريك ميان كه ترك خطايى از چين زلفش چون سنبل در پيچ‌وتاب بود تعشق آغاز نهاد ، سلطان محبت ملك دلش را به استيلاى عشق فرو گرفت ، و عقل كه كدخداى خانهء بدنست رخت رحمت بربست . و از وقتى كه جمشيد خورشيد به شبستان خانه مغرب مىخراميد و مشاطهء قدرت عروسان كواكب را بر منظرهء سپهر گوهر نگار به جلوه [ 150 الف 
  ] درمىآورد تا محلى كه فراش صبح صادق دامن خيمهء افق را چون حجاب شرم و نقاب آزرم برمىداشت بساط عيش گسترده جامهاى شراب ارغوانى در مىكشيد و آن قمر پيكر زهره جبين را در برگرفته كام دل ازو حاصل مىكرد ، شعر :\r\n چو جان و تن بپيوستند ازان سان * كه جان از تن نشد فرق و تن از جان \r\nاز هبوب صرصر اين خبر شعلهء خشم خسرو آفاق اشتعال پذيرفت و يكى از قوريساولان را كه به غايت سفاك و خونريز و بسيار بىباك و فتنه‌انگيز بود و به قساوت قلب و قلت رحم موصوف و به شدت مهر و عدم حلم معروف ، مثنوى :\r\n ز خونريز هرگز نمىداشت بيم * ز بيمش دل چرخ بودى دونيم \r\nروانه فرمود كه به دهرهء قهر سرابستان مملكت بدن وزير را باغبان آسا از نهال وجود بپردازد .\r\n\r\n","description":"","footnote":"","page_name":" 180 ","page_number":208},
  {"content":"\r\n\r\n\r\nذكر انهدام بناى زندگانى غازى بيك و غضنفر بيك به تقدير ملك اكبر\r\nگويندگان اين قصهء عبرت‌بخش چنان بر زبان آورده‌اند كه بعد از ورود قوريساول به خطهء يزد غضنفر بيك را كه ميوهء عنفوان شبابش نورسيده و سبزهء گلستان جمالش تازه دميده و هنوز از باغ زندگانى بر نخورده و از جويبار جوانى تمتعى نيافته بود [ 150 ب 
  ] به خنجر بىرحمى دست و پا بريد و آن جوان سه روز در چهارسوق شهر زنده افتاده آنگاه وداع جان نازنين نمود ، و غازى بيك را به - سلاسل و اغلال كشيده هرروز از وقتى كه غراب سياه بال شب‌روى به آشيانهء غروب نهاده خيل ستارگان بنات النعش مىكشتند تا هنگامى كه زمانه در مصيبت‌كشتگان كسوت سوكوارى مىپوشيد در چهارسوق شهر سرنگون آويخته با سگ شكنجه مىنمود . غازى بيك چون نزديك به آن رسيد كه به زخم چنگال عقاب عقوبت در پنجهء هلاكت افتد با خود خطاب نمود كه عمرى در بزرگى و تنعم و راحت گذرانيده و شام اوقات شباب را به صبح ايام شيب رسانيدى و روزگار شباب كه موسم جمع كردن اسباب كامرانى است نهايت پذيرفت و نهال آمال و امانى بهار جوانى از هبوب صرصر خريف ضعف و ناتوانى سمت انحنا گرفت ، قطعه :\r\n بسان پشت كمان گشته پشت من زان روى * كه تير عمر گرانمايه درگذشت از شست\r\nبه پاى خاستنم « 1 » مشكل است و مىگويد * زمانه خيز كه اين خانه نيست جاى نشست \r\nو مدت چند سال در كمال عظمت و استقلال گذرانيده صبح نشاط و ايام شباب در خدمت فرمانفرماى جهان بشام غم انجام شيب رسانيدى . آخر الامر [ 151 الف 
  ] سپهر بدمهر به موجب عادت خويش آغاز بيوفائى و ميل جفاكارى نموده اگر نفس خود را ازين غرقاب فنا به ساحل نجات نتوان انداخت بارى نواب و گماشتگان و صاحب‌جمعان سركار پادشاهى و فرزندان و متعلقان و تحويلداران\r\n\r\n\r\n","description":"","footnote":"\r\n( 1 ) - اصل : خواستنم\r\n","page_name":" 181 ","page_number":209},
  {"content":"\r\n\r\nخود را از آتش خطاب و عتاب و بوتهء عذاب مىتوان رهانيد ، اولى و انسب آنست كه دفاتر مظالم به آب شفقت و مرحمت شسته گردد و آنچه در نزد هركس هست احدى بر آن اطلاع نيابد تا آن بيچاره با فرزندان به رفاه حال روزگار گذراند و تو نيز از ثواب بهره‌مند بوده باشى ، چنانچه شيخ مصلح الدين سعدى شيرازى فرمود ، شعر :\r\n كسى خسبد آسوده در زير گل * كه خسبند ازو مردم آسوده دل\r\nزر و نعمت اكنون به دوكان تست * كه بعد از تو بيرون ز فرمان تست \r\nو به دانهء درم و دينار مرغ دل قور يساول را صيد نموده آنقدر مهلت خواست كه فرزندان و متعلقان را در خلوتى طلب داشته رسم وداع و طلب رضا حاصل نمايد . چون اين معنى دست داد از ايشان التماس نمود كه تمامى دفاتر سابق و لاحق چه از سركار خاصهء شريفه و از سركار خود با تمامى اسناد و تمسكات باب [ 152 ب 
  ] مرحمت شست‌وشوى دهيد و اين راز سربسته پيش احدى لب مگشاييد .\r\nايشان همان روز حسب الفرموده عمل نمودند . چون پرتو شعور قوريساول بر آن تافت آتش در نهادش افتاده فرمود تا غازى بيك را پوست كندند و پوستش پر كاه كرده به خانهء چشمهايش دو مهره نصب كردند ، و به دستور اقتدار آن آصف بىاختيار را رخت پوشانيده بر مركب باد رفتار سوار نموده به خدمت فرمانفرماى جهان برد .\r\nاز غرايب اتفاقات « پوستش پر كاه بايد » ( 1013 ) سال تاريخ اين واقعهء عبرت‌بخش است .\r\n\r\nذكر اقتدار محمد زمان بيك در خطهء يزد و بيان وزارت او در آن ملك\r\nچون نهال دولت غازى بيك از تندباد قهر شاهى بيك زمان منطفى گرديد و نسيم دولت خسروى بهار زندگانى آن سالك طريق ظلم و عدوان را به خزان مرگ مبدل گردانيد محمد زمان بيك برادر او را كه دران اوان به وزارت خطهء كاشان\r\n\r\n","description":"","footnote":"","page_name":" 182 ","page_number":210},
  {"content":"\r\n\r\nقيام داشت منظور نظر تربيت و ملحوظ عين عنايت كرده عنان اهتمام به سوى انتظام احوالش تافت و وزارت و حكومت بلاد يزد را علاوهء [ 153 الف 
  ] منصب كاشان گردانيده مقرر داشت كه وزير عدالت كيش در سالى شش شهر در شهر كاشان و تتمه در يزد به خدمت سركار پادشاهى و فيصل قضاياى كافهء برايا قيام داشته باشد ، و آن‌جناب حسب الفرموده به ضبط امور ملك و مال و سرانجام كليات و جزئيات مهمات پرداخته در آبادانى الكا و ترفيه حال رعايا و تمهيد بساط عدل و احسان سعى تمام مىنمود .\r\nدر شهور سنهء خمس و عشر بعد الف در اوايل فصل بهار كه خسرو ثوابت و سيّار از زمستان خانهء حوت عنان عزيمت به منازل شرف انعطاف داد و جنود نصرت ورود رياحين و ازهار روى توجه به بساتين و مرغزار نهاد پادشاه سعادتمند به ارادهء سير و شكار مازندران بهشت تؤامان از مقر سلطنت در حركت آمده چون رايات جاه و جلال به حوالى كاشان رسيد گل تمناى ساكنان آن خطه در چمن اميد شكفته گشت و شجرهء مقصود همگنان به ثمرهء بهبود بارور شده نواى فرح و سرور از طرب - خانهء ناهيد درگذشت . اشراف و اعيان به لوازم استقبال استعجال فرمودند و رعايا [ 153 ب 
  ] و بازاريان به بستن آيين و تزيين آن خطهء جنت قرين قيام و اقدام نمودند و تمامى اسواق و دكاكين را به ديباى هفت رنگ و اجناس روم و فرنگ آرايش دادند و زينت شهر را غيرت كارخانهء چين ساخته جواهر اخلاص و دعا برطبق عرض نهادند . مواكب كواكب مراتب شاهى محفوف به عواطف نامتناهى الهى به آن بلدهء طيبه درآمده فضاى آن ملك مانند فردوس اعلى نضارت يافت . و هم در آن ايام از نزد قيصر روم ايلچى به آستان سلطنت‌آشيان آمده به سعادت تقبيل قوايم سرير سپهر سلطنت مستسعد گشت . آيين ابتهاج در مزاج هميون در افزود و در بزم نشاط و كامرانى نشسته به سرانجام اسباب طوى و چراغان اشاره فرمود . وكلاى عظام با امراى جمشيد احتشام چنانچه بايدوشايد و غايت علوّ همت پادشاه بحر مكرمت را لايق نمايد به تقديم رسانيدند .\r\n\r\n","description":"","footnote":"","page_name":" 183 ","page_number":211},
  {"content":"\r\n\r\nدر شبى كه مجلس عيش و كامرانى انعقاد يافته پادشاه صاحب تأييد بر تخت بخت و سرافرازى برآمد و جام راح ريحانى و ساغر بادهء ارغوانى از كف ساقيان زهره جبين داير گرديد و مغنيان خوش‌آواز به الحان بهجت‌افزاى نقش غم از لوح خواطر مىستردند و سازندگان [ 154 الف 
  ] نغمه‌پرداز به نواى چنگ و قانون علت سودا از دماغ اهل جنون بيرون مىبردند ، مثنوى :\r\n مغنى در مقام دل‌نوازى * به آهنگ دعاى شاه غازى\r\nكشيد از دل نواى روح‌پرور * برقص آمد ز صوتش چرخ اخضر\r\nز لحن دلگشاى عود و قانون * نشاط مىپرستان گشت افزون \r\nدر چنان وقتى محمد زمان بيك وزير به گفتن سخنى كه قابل آن مجلس نبود دليرى نمود . از شنيدن آن نايرهء غضب قيامت لهب پادشاه غضنفر صولت اشتعال يافته به شكستن دندانهاى او امر فرمود . فرمانبران همان زمان به ضرب پتك آهنگران تمامى دندان طمع وزير نادان را شكستند . اگرچه در آن‌وقت رقم عزل بر صفحهء عمل وزير كشيده نگشت ، ليكن از نظر اعتبار افتاده پس از انقضاى اندك زمانى نامش از جريدهء ارباب اعتبار ساقط گرديد .\r\n\r\nبيان عمل خواجه ابراهيم خليل\r\nبعد از آنكه دست تقدير بساط حكومت محمد زمان بيك را برچيد خواجه ابراهيم خليل به منصب جليل القدر وزارت خطهء يزد مقرر گشته بدان ملك شتافت و از روى راستى در امر مزبور [ 154 ب 
  ] قيام نموده آن ملك را معمور گردانيد و كار به جائى رسانيد در نظام و انتظام مهام رعيت و رفاهيت اهالى شهر و ولايت كه عقل خرده‌دان انگشت تعجب به دندان گرفته حيران ماند . بىشايبهء تكلف شيوهء وزارت قبايى بود بر بالاى او زيبنده و شيمهء حكومت خلعتى بود قامت قابليتش را برازنده .\r\nاما چون بر ساقهء دولت افتاده بود روزگار ناسازگار آن وزير عدالت شعار را امان نداد و بعد از چندى رقم عزل بر صفحهء عملش كشيده اختلال به احوال ملك و مالش راه يافت .\r\n\r\n","description":"","footnote":"","page_name":" 184 ","page_number":212},
  {"content":"\r\n\r\n\r\nذكر مجملى از احوال خواجه محمد امين شوره بيز خراسانى و كيفيت سلوك او با اكابر و اهالى\r\nمولد و منشأ خواجه محمد امين بجستان است كه داخل قصبات ولايت خراسان است و در اوقات شباب و اوان جوانى ، بيت :\r\n به دور شاه عباس جوان‌بخت * كه زيبد آسمانش پايهء تخت \r\nچند گاهى در دفترخانهء [ 155 الف 
  ] هميون به تحصيل علم سياق مشغولى كرده فى الجمله مهارتى در آن بهم رسانيد و به خدمت آستان سلطنت‌آشيان خاقان گيتىستان رسيده منظور نظر عنايت و مرحمت گرديد و وزير خطهء يزد گشته پايهء قدر و منزلتش صفت ارتفاع پذيرفت و روزبروز عنايت خاقانى نسبت به او بيشتر از پيشتر شده در جميع امور ملكى و مالى آن بلده دخل كردن گرفت .\r\nبدان اى طالب احوال هركس كه خواجه محمد امين شخصى بود بغايت منقلب الاحوال و مختلف الاقوال ، علامات يبوست دماغ و سوداويت مزاج در گفتار و كردارش پيدا ، و امارات قلت فهم و سخافت راى در حركات و سكناتش هويدا ، شعر :\r\n دماغى داشت از افيون مشوش * از آنرو قول و فعلش بود ناخوش\r\n[ 155 ب 
  ] ز طور عقل فعلش دور بودى * ز قولش راستى مهجور بودى \r\nگاهى بر مسند حكومت و ابهت نشسته اصحاب علم و فضيلت را تعظيم ننمودى و احيانا جهت اندك نفعى كمال تملق به رئيس ديهى كردى . در مجلس شريف اكابر و اهالى بىدهشت تكيه نمودى و بجز اندك سخنى كه مخالف مزاج او بودى الفاظ ناخوش بر زبان گذرانيدى . اما در منع از ارتكاب منهيات لوازم سعى به‌جاى آوردى .\r\n\r\n","description":"","footnote":"","page_name":" 185 ","page_number":213},
  {"content":"\r\n\r\nمشكلترين امور كه در آن اوان جمهور طوايف انام را پيش‌آمد آن بود كه نسيان بر طبيعت آن‌جناب به مثابه‌اى غلبه داشت كه اگر فىالمثل عزيزى ده روز متعاقب او را ملازمت كردى و هرروز تحفه‌اى لايق و تبرّكى مناسب بنظرش آوردى در روز يازدهم چون او را ديدى باز پرسيدى كه وى چه‌كس است . چون چند سال بدين حال گذشت او نيز حسب الفرمان [ 156 الف 
  ] خاقان وافر احتشام از آن عمل معزول گرديد و مدتى در اردوى معلى به جهت تنقيح ايام عمل سابق گرفتار بود و بواسطهء غلبهء الم فراوان مريض شده پهلو بر بستر ناتوانى گذاشت . اصناف مواد فاسده بر شهرستان بدنش استيلا يافت و در آن حين ناگاه ابو يحيى به خدمتش رسيد و روح او را نيز مانند ديگران مقبوض گردانيد ، مثنوى :\r\n درين ره خواه سلطان خواه درويش * به آخر عقبهء مرگ آيدش پيش\r\nدرين بستان كه جاى خرمى نيست * گياهى بىبقاتر ز آدمى نيست \r\nنورا محمدا كه در اوايل ايام وزارت غفران‌پناه ميرزا محمد شفيع در خطهء جنت صفات يزد به امر وزارت آن‌جناب اشتغال مىنمود ولدار شد خواجه محمّد امين بود . بعد از چندى كه در كمال عيش و طرب و در نهايت فرح و سرور به آن شغل اقدام داشت فى شهور سنهء سبع و خمسين و الف علم عزيمت به جانب ديار آخرت برافراشت .\r\n\r\n[ 156 ب 
  ] خواجه شهاباى كرمانى\r\nاز آدميزادگان دار الامان كرمان بود و آباء و اجداد او در آن ولايت فى الجمله اعتبارى داشته‌اند و پيوسته از جانب حكام و وزرا به امر تصدى و مميزى علم اعتبار جولان مىداده‌اند .\r\nچون خواجه شهابا به سرحد رشد و تميز رسيد به كسب علم سياق اشتغال\r\n\r\n","description":"","footnote":"","page_name":" 186 ","page_number":214},
  {"content":"\r\n\r\nنموده مهارت تمام بهم رسانيده كمر ملازمت خوانين آن ملك بر ميان بست ، و بعد از آنكه چند سال به خدمات مناسب قيام نموده مالك ملك و مال شد پاى در وادى غربت نهاده به اردوى معلى شتافت و به دستيارى طالع و خدمات پسنديده پرتو آفتاب عنايت خاقان فريدون حشمت سكندر شوكت دار امكان ، نظم :\r\n خسرو جمشيد جام و داور دارا علم * شاه كيخسرو حشم سلطان اسكندر بقا\r\n[ 157 الف 
  ] سرور عالىنسب دين‌پرور والى حسب * آفتاب اوج شاهى سايهء لطف خدا \r\nاعنى سلطان اعظم و خاقان اعظم پادشاه گيتىپناه سمّى عم حبيب اللّه المؤيد من عند اللّه ابو المظفر ابو المنصور شاه عباس ماضى بهادر خان از مطلع مرحمت نامتناهى طالع شده بر وجنات احوالش تافت و به منصب جليل المرتبهء [ وزارت 
  ] خطهء فردوس‌نماى يزد معزز و مفتخر گرديده پاى بر مدارج اعتبار و اقتدار نهاده بدان ملك شتافت و در كمال استقلال بامر مزبور قيام و اقدام نمود . چون چندى بر آن گذشت و زمانه بسى اوراق ليل و نهار درنوشت چون استحقاق آن‌منزلت در آن عزيز نبود نسبت به رعايا و زيردستان سلوك ناپسند پيش‌گرفت و با عجزه و دهقانان به نقير و قطمير [ 57 ب 
  ] مضايقه نمود و مع هذا كما ينبغى از عهدهء ضبط مال سركار خاصهء شريفه بيرون نمىتوانست آمد ، لهذا خلل فاحش به احوال ملك و مال راه يافت . چون پرتو اين خبر بر پيشگاه ضمير منير خاقان عدالت‌گستر رسيد رقم عزل بر صفحهء عمل وزير كشيده اختر جاه و جلال دستور نادان به سبب بىمايگى « 1 » دانش روى به مغرب زوال آورد و مدتى در اردوى معلى به جهت تنقيح محاسبات توقف داشت تا آنگاه كه رخت بر راحلهء فنا بسته روانهء بلاد عقبى گشت .\r\n\r\n\r\n","description":"","footnote":"\r\n( 1 ) - اصل : مايه\r\n","page_name":" 187 ","page_number":215},
  {"content":"\r\n\r\n\r\nگفتار در ذكر احوال مرحمت پناه ميرزا حسن على اصفهانى و بيان وزارت او در بلدهء يزد فردوس نشان\r\nبر صحيفهء خاطر ارباب ستوده مآثر روشن و مبرهن خواهد بود كه آن‌جناب وزيرى بود به متانت عقل مشهور و به اصابت راى معروف و مذكور ، رقم كلك دلپذيرش فتح‌نامهء روزگار و اثر فكر شهرآرايش كارساز ارباب دين و دولت ، از خامهء خضر خاصيتش اصحاب عز و شرف را مادهء حيات‌افزا ، نظم :\r\n كلك تو بارك اللّه بر ملك دين گشاده * [ 158 الف 
  ] صد چشمه آب حيوان از قطرهء سياهى \r\nمشار اليه از اشراف و اعيان قريهء نصرآباد من اعمال دار السلطنهء اصفهان جنت‌نشان بود و به وفور قابليت از مستعدان امصار و بلدان گوى مفاخرت مىربود .\r\nچون در جامه خانهء غيب لباس دولت بر بالاى والاى او دوخته شده و از ديوان موهبت الهى رقم وزارت خطهء يزد به اسم او صورت ثبت يافته بود در زمان خجسته فرجام خاقان گيتىستان ، شعر :\r\n سرورى كز فرّ عدلش بست آيينها زمين * قيصرى كز نور رايش داشت آيتها زمان \r\nبدان منصب ارجمند معزز گرديده و مدتى متمادى در كمال نصفت و عدالت در آن ملك استقلال داشت و يكسر موى پاى از جادهء عدل و انصاف بيرون نگذاشته در فيصل مهمات عجزه و رعايا دقيقه [ اى 
  ] فوت و فروگذاشت نمىكرد و با چنان شغل و عملى اوقات صبح و شام به عبادت ملك علام جل ذكره صرف مىنمود ، و بعضى از اوقات خجسته ساعات را صرف نوشتن كلام اللّه مجيد مىكرد و بعد از اتمام خالصا مخلصا بر مساجد و اماكن [ 158 ب 
  ] متبركه وقف مىنمود و حال تحرير كه دو سنين از سنهء ثمانين و الف گذشته قرآنى به خط آن‌جناب در « مسجد جامع مير چقماق » هست كه عباد اللّه از تلاوت و قراءت آن بهره‌مند مىگردند .\r\n\r\n","description":"","footnote":"","page_name":" 188 ","page_number":216},
  {"content":"\r\n\r\nهرچند كه ابتداى ايام وزارت دستور عدالت‌آيين بر مسود اوراق پوشيده بود اما انتهاى عمل او كه سنهء احدى و ثلثين و الف هجريه بود ظاهر گرديد .\r\n* مشهورست كه در زمانى كه جناب ميرزا حسن على در خطهء يزد بر مسند وزارت تمكن داشت حسب الفرمان خاقان گيتىستان يكى از يوزباشيان عظام به امر داروغگى آن مملكت مقرر گرديد و چنانچه شيوهء بعضى از ارباب اقتدارست دست تطاول به مال رعايا و عجزه دراز كرده در عرض اندك زمان مبلغى خطير به سبب اندك جريمه به علت ترجمان گرفت ، و بنابر آنكه حسب الحكم قضا جريان و استمرار مبلغ يكصد تومان در وجه داروغگان مقرر است وزير عدالت تمكين اين رباعى در رشتهء نظم درآورده به عرض خاقان وافر احتشام رسانيد ، شعر :\r\n شاها احوال يزد بد مىگذرد * ظلم ظالم بسى ز حد مىگذرد\r\nدر شش مه اول از دوصد هم بگذشت * در مجلس شاه حرف صد مىگذرد \r\nچون حقيقت حال بر خدام آستان جاه و جلال ظاهر گشت رقم عزل بر صفحهء عمل حاكم كشيده مؤاخذه گرديد . متوطنين و كافهء برايا در سايهء عدالت شاهنشاهى آرامش يافته زبان باداى اين مقال گشودند ، شعر :\r\n يا رب اين پادشاه كشورگير * خسرو تاج‌بخش چرخ سرير\r\nتا ابد باد در جهان منصور * چشم بد از جمال جاهش دور « 1 » \r\n\r\nذكر وزارت ميرزا عنايت الله اصفهانى\r\nمشار اليه نوادهء مرحوم خواجه نعمت اللّه مالميرى اصفهانى بود و مدتها به امر وزارت مهردار قيام داشت . در شهور سنهء اثنى و ثلثين و الف موافق تنگوزئيل به منصب وزارت خطهء يزد سربلند گرديده بدان ملك شتافت و در همان چند روز\r\n\r\n\r\n","description":"","footnote":"\r\n( 1 ) - ميان دو ستاره در حاشيه صفحات 159 ب و 160 الف است .\r\n","page_name":" 189 ","page_number":217},
  {"content":"\r\n\r\nاول فيما بين او و داروغهء آنجا مناقشه و گفتگو بهم رسيده به جنگ و جدال انجاميد . وزير به ارادهء شكوه داروغه به اردوى معلى رفته خود معزول گرديد و در اواخر همان سال كه خسروگردون احتشام عراق عرب را فتح فرموده رايات جاه و جلال متوجه نجف اشرف بود ميرزا عنايت اللّه در عرض راه مريض گشته متوجه سفر عقبى گشت . نعش او را به كربلاى معلى برده در حاير مقدس دفن نمودند .\r\n\r\nگفتار در ذكر مجملى از احوال [ 159 الف 
  ] مرحمت پناه الواصل الى رحمة الله ميرزا خليل الله\r\nالحق جمال حال آن دستور پسنديده افعال به حليهء انواع مكارم اخلاق و اصناف محاسن شيم مانند وفور كرم و سخاوت و اصابت راى و تدبير و انشراح صدر محلى و آراسته بود و در تمشيت مهم وزارت [ و 
  ] رواج و رونق ملك چون آصف برخيا آثار يد بيضا مىنمود و در محافظت دبن مبين و تقويت شرع سيد المرسلين كمر سعى و اجتهاد بر ميان جان بسته بود . آباء و اجداد آن آصف مقام در سلك اشراف و اعيان « بهاباد » من اعمال قصبهء بافق انتظام داشته‌اند . در زمانى كه ايالت خطهء يزد به على قلى خان شاملو متعلق بود به بلدهء يزد آمده از جملهء منشيان مومى - اليه گرديد ، رفته‌رفته به دستيارى استعداد و قابليت بلكه به محض عنايت حضرت احديت جل عظمته بر مدارج اعتبار ترقى نموده تصدى مجوسيان حسب الرقم خاقان گيتىستان به او رجوع گرديد . و در سنهء اربع و ثلثين و الف هجرية النبوية عليه الف الف الثنا و التحية كه طوطى نطق مولانا حسن على يزدى در اين باب گويا گرديده بر صفحات روزگار به يادگار گذاشت كه : « كعبهء يزد را خليل آمد » ( 1034 ) . پادشاه زمان اختيار ملك و مال خصوصا منصب جليل المرتبهء وزارت و كر كراقى [ 159 ب 
  ] و تصدى خالصه و حكومت مجوسيان و مهم استيفاى دار العبادهء يزد بر راى صواب نماى و فكر مشكل گشايش باز گذاشت ، و آن‌جناب باوجود جلالت قدر و نفاذ حكم نسبت به ارباب علم و فضيلت در غايت تواضع و تملق بود ، و در تعظيم و اجلال سادات و اصحاب كمال بسيار مبالغه مىفرمود ، و در رفاه حال رعايا و\r\n\r\n","description":"","footnote":"","page_name":" 190 ","page_number":218},
  {"content":"\r\n\r\nزيردستان غايت سعى مىنمود و مضمون اين ابيات مطرح نظر داشته در آزار خلايق اجتناب تمام لازم مىدانست ، مثنوى :\r\n عمر به خشنودى دلها گذار * تا ز تو خشنود شود كردگار\r\nراحت مردم طلب ، آزار چيست * جز خجلى حاصل اين كار چيست\r\nروز قيامت كه بود داورى * شرم ندارى كه چه عذر آورى ؟ \r\nلاجرم از رشحات سحاب عدالتش غنچهء آمال طبقات اهالى در چمن فرح بشكفت و از زلال مكرمتش نهال امانى كافهء برايا در گلزار روزگار نشوونما پذيرفت ، شعر :\r\n بعد بسى گردش چرخ‌آزماى * او شده ، آوازهء عدلش به‌جاى \r\nمشهورست كه در ايام وزارت آن‌جناب گبرى بىدين دست خيانت به مال شخصى دراز كرده صاحب آن را به زخم كاردى مجروح ساخته بود . داورى به خدمت دستور عدالت‌آيين آوردند . [ 160 الف 
  ] چون تقصير دزد به درجهء ثبوت رسيد شحنهء سياست وزير به تنبيه او امر فرمود . در وقتى كه موكلان سياست به تازيانهء تأديب گبر صاحب تقصير را زدن گرفتند و عدد آن از سه به چهار نرسيده بود كلاه‌خوارى « 1 » از سر مجرم بر زمين افتاد . دستور مرحمت شعار از روى شفقت كه جبلى ذات ملكى ملكاتش بود به ملازمى امر فرموده گفت كه كلاه بر سر آن ملعون بگذار كه چون هوا در غايت برودت است مبادا سرما در وى اثر كند و آزار يابد . بالجمله به اين خلق و مرحمت و مردى و مروت قريب هشت نه سال در آن خطهء فردوس‌نما كه سخن‌سنجان بلاغت انتما در صفت شهر و مجاوران آنجا فرموده‌اند ، نظم :\r\n\r\n\r\n","description":"","footnote":"\r\n( 1 ) - اصل : خارى\r\n","page_name":" 191 ","page_number":219},
  {"content":"\r\n\r\n شهرى چو بهشت از نكوئى * چون باغ ارم به تازه‌روئى\r\nمردم آن جمله فرشته سرشت * خوش‌دل و خوش‌خوى چو اهل بهشت \r\nدر كمال عدالت به دلجوئى عجزه و رعايا پرداخت و چون وقت اجل موعود در رسيد مرغ روحش به بودن قفس بدن دلگير گشته روى تسليم و رضا به فردوس اعلى نهاد ، شعر :\r\n اگرچه واقعه بس مشكل است و جان‌فرساى * به صبر كوش كه كس نگذرد ز حكم خداى \r\nمحل سكنى آن آصف صفات درين دار ملال خانه‌ايست در « محلهء گلشن » كه [ 160 ب 
  ] معمار همتش به عمارت آن كمال سعى نموده . و از آن‌جناب عمارات بسيار مانده ، از آن جمله « باغ چشمهء محلهء خيرآباد » و « بازار تازيان » است .\r\n\r\nذكر وزارت ميرزا شاه طاهر در خطهء يزد\r\nمشار اليه از اشراف و اعيان ولايت خراسان بوده در زمان دولت و جهانبانى اعليحضرت فريدون حشمت خاقان جنت آشيان سلطان شاه صفى بهادر خان به - وزارت يزد سرافراز گرديده بدان ملك شتافت و چون گوش سخن‌شنو نداشت به - غور عجزه و مساكين و زيردستان نمىرسيد و تندخوئى و درشتگوئى پيشنهاد همت نموده سخنانش به آزار و ايذاى مردم موقوف بود ، شعر :\r\n راحت مردم طلب آزار چيست * جز خجلى حاصل اين كار چيست \r\nتا آنكه حقيقت سلوك ناستودهء آن وزير پرخاشجوى « 1 » بر پيشگاه ضمير منير پادشاه عدالت‌آيين روشن گشت و پرتو شعور خاقان جهان بر خصوصيات عمل و كماهى احوال او تافت ، لاجرم رقم عزل بر صفحات احوالش كشيد .\r\n\r\n\r\n","description":"","footnote":"\r\n( 1 ) - اصل : پرخواشجوى\r\n","page_name":" 192 ","page_number":220},
  {"content":"\r\n\r\n\r\nگفتار در ذكر وزارت دستور عدالت‌آيين ميرزا معين [ 160 الف 
  ] در بلاد جنت قرين يزد\r\nآن‌جناب به علوّ نسب و سمو حسب و شرافت دودمان و جلالت خاندان از اكابر و اعيان امتيازى تمام داشت و به امير ابو المعالى واقعه‌نويس و وزير قورچيان نسبت قرابت قريبه درست مىنمود . بعد از عزل شاه طاهر منظور نظر عنايت خاقان عالىمنزلت كيوان رفعت سلطان شاه صفى بهادر خان شده رايت وزارت خطهء خلدآباد يزد برافراشت و الحق آن وزير خجسته سيما به وفور خرد و كمال فهم و صفاى ذهن و حسن تدبير معروف و مشهور و جوهر ملاطفت و مرافقت بر صفحات حالش ظاهر و لايح و روشنى رفق و مدارا از سخنان وى باهر و واضح بود . هرسخن كه از مطلع طبع او سر زدى مقطعش نيز به لطف ادا نمودى و اگر در فاتحهء كلام از سر غيرت بكلمهء هيبت افتتاح نمودى خاتمهء مقالش از روى توجه و دلجويى بودى .\r\nحاصل كه سخن او بر قاعدهء لطف و خشم و حلم و قهر بود و طريق بستن و گشادن و گرفتن و دادن مرعى مىداشت . لاجرم ناموس ملك‌دارى و شكوه وزارت و حكومت داشت و مجموع اكابر و اهالى آن ولايت به ديدار وى شادى كردند و به ملاقاتش منبسط گشته عجزه و زيردستان مرفه و آسوده بودند . [ 161 ب 
  ] او نيز در ايام وزارت در تشييد مبانى و نيكوكارى داد رعيت‌پرورى بداد و بر صفحات روزگار نام نيك و ذكر جميل يادگار گذاشت ، شعر :\r\n دو چيز حاصل عمرست خير و نام نكو * چو زين دو درگذرى  « كُلُّ مَنْ عَلَيْها فانٍ » \r\nمباش در پى آزار و كار خلق برآر * كزين دو كار بيابى سعادت دو جهان \r\nتبيين اين مقال را طوطى كلك وقايع‌نگار بدين منوال بر صفحهء حال مىنگارد كه به سببى از اسباب كه شرح آن مناسب تحرير سياق تاريخ نيست در سنهء تسع و خمسين و الف كه مرحمت و غفران‌پناه الواصل الى رحمة اللّه ميرزا محمد\r\n\r\n","description":"","footnote":"","page_name":" 193 ","page_number":221},
  {"content":"\r\n\r\nشفيع خلف زبدة الاماثل و الاقران حاجى محمد تقى از سفر هندوستان به بلدهء يزد كه محل توطن او بود مراجعت نمود فيما بين وزير و آن‌جناب غبار نقارى ارتفاع يافت . ميرزا محمد شفيع به اردوى معلى رفته دست همت گشاد و به دانهء درم و دينار مرغ دل امرا و اركان دولت را صيد نموده متصدى امر وزارت گرديد . ميرزا معين به صد حسرت دل از حكومت برداشته به اصفهان شتافت و بنابر غيرت [ 162 الف 
  ] و حميت لشكر حزن و اندوه بر شهرستان بدنش تاختن آورد و امراض متضاده عارض ذات آن خجسته‌صفات گشته مرغ روحش از قفس قالب پرواز كرد و با عندليبان چمن قدس دمساز شد .\r\n\r\nذكر عمارات وزير نيكونهاد در ولايت يزد\r\nدر اوايل وزارت به سرچشمهء كثنويه حومهء مهندس طبع او طرح باغى انداخته عمارات دلنشين ساخت ، و بعد از عزل وزير باغ مذكور به تصرف شرعى رفعت و معانى پناه زاير بيت اللّه الحرام ميرزا محمد امين درآمد . و نيز در حوالى علياباد اجراى قناتى نموده طرح باغات انداخت و موسوم ساخت به معيناباد ، و بعد از فوت دستور سعادت انتما مزرعهء مزبوره كه در كمال خرابى بود به بيع لازم به سركار وكيل عالى حضرت رفيع‌منزلت و الا رتبت سيادت‌منقبت ميرزا هدايت اللّه انتقال يافت و به قدر آبادانى به همرسانيده به هدايت‌آباد اشتهار يافت .\r\nبر ضماير مستمعان احوال سلف مخفى نماناد كه هرچند بعد از عزل ميرزا معين مرحمت پناه ميرزا محمد شفيعا بر مسند وزارت يزد تمكن يافته مدتى در آن خطه كامروا بود ، ليكن در حين تحرير خصوصيات احوال آن‌جناب در پردهء خفا محجوب بود ، لهذا خامهء فصاحت بيان [ 162 ب 
  ] بند خاموشى بر زبان گذاشته در بيان آن گويا نگرديد .\r\n\r\n","description":"","footnote":"","page_name":" 194 ","page_number":222},
  {"content":"\r\n\r\n\r\nگفتار در ذكر مجملى از آثار وزارت و اقبال پناهى نتيجة الاعاظم و الاهالى صفى قلى بيك خلف ارشد مقرب الحضرت الخاقانى شمسا محمد على بيكا ناظر بيوتات سركار خاصهء شريفه\r\nچون قلم تقدير بر لوح قضا رقم وزارت به اسم آن حضرت نگاشته گردانيده بود لاجرم به الهامات هاتف غيبى خاقان خلد آشيان صاحب‌قرانى بر زبان گوهر - فشانى فرمود كه لايق وزارت و حكومت خطهء جنت مرتبت يزد اوست كه ذاتى پاك و نسبى پاكيزه دارد و بىشك در افتتاح ابواب عدالت و عاطفت نسبت بر رعيت اقتدا به والد غفران‌پناه خود خواهد كرد و تتبع آثار ستوده و رسوم پسنديدهء او نموده عدالت موروثى با مفاخرت مكتسبى جمع ساخته اهالى آن ديار را در سايهء رعايت آسوده خواهد داشت و لمعهء فرّ يزدانى كه در جبين مبين او لامع است برين معنى دليلى قاطع و حجتى ساطع است و هيچ صاحب‌نظر بر آن انكار ندارد ، شعر :\r\n بر حشمت سليمان آن‌كس كه شك نمايد * بر عقل و دانش او خندند مرغ و ماهى \r\nو الحق آن حضرت وزيرى بود رعيت‌پرور و مرحمت‌گستر كه راى عالم - آرايش [ 163 الف 
  ] شمع شبستان مملكت بودى و فكر صواب‌انديشش به يك تأمل هزار عقدهء مشكل بر گشودى و كشتى درياى فتنه را حلم گران‌سنگ او در گرداب اضطراب ساكن ساختى ، نظم :\r\n ز عدلش چون رخ خوبان مهوش * به يك جا جمع گشته آب‌وآتش \r\nو آن وزير معدلت‌آيين كه ، شعر :\r\n صورت او جامهء مجد و سعادت را طراز * معنى او خاتم اقبال و دولت را نگير \r\n\r\n","description":"","footnote":"","page_name":" 195 ","page_number":223},
  {"content":"\r\n\r\nدر اول بهار سنهء اربع و ستين و الف موافق يونت‌ئيل تركى كه جمشيد گردون سرير خورشيد از شرف‌سراى ناهيد نهضت نموده سايهء وصول بر منازل حمل انداخت و سلطان بهار با لشكر سبزه و رياحين حدود و اطراف حدايق و بساتين را مخيم نزول ساخت ، شعر :\r\n چهار سوى چمن لشكر بهار گرفت * بنفشه رنگ و سمن بوى و گل نگار گرفت\r\nصبا نقاب رياحين مشك بيز گشاد * درخت مروحهء شاخ سيم بار گرفت \r\nبه آن بلدهء فردوس‌مانند خراميد و بساط امن‌وامان بر روى روزگار صغار و كبار گشوده به دانهء درم و دينار و خلق و احسان مرغ دل همگنان را در دام درآورد ، بيت :\r\n به روزگار همايون او محقق شد * كه چيست معنى لفظ مكارم الاخلاق \r\nوزير نيكو ضمير همواره خيال همنشينى و مجالست اهل طبع [ 163 ب 
  ] و اصحاب فضل بر لوح خاطر مىنگاشت و چون به شرب شراب روح‌افزا و مصاحبت ماهرويان ناهيد سيما شعف تمام داشت در باغات روح‌افزا و قصور بهشت بنا جشنها مىآراست كه زهرهء رامشگر از نظارهء آن ساز حيرت نواخته به اداى اين نوا مترنم مىگشت ، شعر :\r\n اين چه بزمست مگر گلشن كامست اينجا * خضر در آرزوى جرعهء جامست اينجا\r\nنغمهء ساز سعادت طرب‌افزا شب‌وروز * گردش ساغر انعام مدامست اينجا\r\nنعمت آماده و اسباب طرب جمع شده « 1 » * مجلس خاص و طربخانهء عامست اينجا \r\n\r\n\r\n","description":"","footnote":"\r\n( 1 ) - نسخهء موزهء بريتانيا : طرب‌افزا شب‌وروز ؛ تصحيح از روى نسخهء كتابخانهء مسجد جامع يزدست .\r\n","page_name":" 196 ","page_number":224},
  {"content":"\r\n\r\nو چون مجلس كامرانى و اوقات زندگانى را بىروح ريحانى و بادهء ارغوانى حرام مىپنداشت هرصباح كه جام زرنگار مهر در بزم سپهر لامع شدى از ساقيان خورشيد عذار شراب خوشگوار طلبيدى ، و هرشام كه قدح سيم‌اندام هلال در مجلس ثوابت و سيّار به گردش درآمدى از دست خوبرويان ديدار جام بادهء غمگسار دركشيدى . چون اين معنى از حد اعتدال تجاوز نمود و حرارت شراب لطيف در مزاج شريف تصرفى تمام كرد و اسباب مرض قوى گشته استقامت ذات خجسته‌صفات روى به انحراف آورد و اطبّاى حاذق و حكماى مدّقق [ 164 الف 
  ] هرچند در معالجه سعى نمودند به جايى نرسيد و بنابر هدايت الهى لسان حال به فحواى اين مقال كه ، بيت :\r\n سپيده‌دم كه شدم محرم سراى سرور * شنيدم آيهء  « تُوبُوا إِلَى اللَّهِ »  از لب حور \r\nمترنم گشته آن آصف حشمت‌آيين به عزمى درست و نيتى صافى صادق از تمامى منكرات و معاصى توبه فرمود و حدّت مرض و شدت آن‌زمان زمان مىافزود ، با وجود اين حال از غايت غيرت خود را نمىانداخت و دايم در محفه نشسته در اطراف شهر و قصبات سير مىفرمود . چون در « بقعهء صفويه » كه معمار همت آن حضرت در قريهء تفت به جهت مدفن خود ساخته بود منزل نمود بر زبان آورد كه ، مصراع :\r\n در منزل خوب جا گرفتيم \r\nبه حسب اتفاق شدت مرض در همان روز به مرتبه‌اى انجاميد كه حركت از آن مكان متعذر بود . ناچار چند روزى در آنجا گذرانيده در اوايل شهر ذى حجة الحرام سنهء ست و ستين بعد الف مطابق پيچىئيل از عالم محنت انجام طبل رحيل كوفته به رياض قدس خراميد و در همان بقعه مدفون گرديد ، شعر :\r\n آسمان با سينهء پر آتش و پشتى دوتاه * شد به هاياهاى گريان بر سر آصف پناه \r\nاز جملهء عمارات آن دستور ستوده‌خصال بقعهء مزبورست موسوم به « بقعهء\r\n\r\n","description":"","footnote":"","page_name":" 197 ","page_number":225},
  {"content":"\r\n\r\nصفويه » واقعه در تفت كه املاك و رقبات و بازارچهء نو مشهور را بر آن وقف نموده و خانهء واقع در « محلهء مير چقماق » كه در حالت اقتدار و اختيار در آنجا سكنى داشت و كاروانسراى « ميدان محلهء مير چقماق » نيز از بناهاى آن حضرت است . و اين چند بيت در سلك منظوماتش انتظام دارد ، نظم :\r\n گذشت از چاره كارم ، عقدهء بس مشكلى دارم * گريبانى به دست نوجوان جاهلى دارم\r\nتغافل برده از حد شوخ چشم من نمىداند * كه من هم در تلافيها نگاه غافلى دارم\r\nنوآموز وفا طفلى حريص صيد دل شوخى * بدنبال من افتادست پندارد دلى دارم \r\nوله\r\n دشت را از خون مه گلگون سوارم رنگ كرد * بر رم آهو بيابان را ز شوخى تنگ كرد \r\n\r\n[ 164 ب 
  ] گفتار در بيان وصول ميرزا جعفر به خطهء يزد به امر وزارت و ذكر بعضى از وقايع روزگار و حوادث ليل و نهار كه در آن اوان روى داد\r\n[ در 
  ] زمزمهء اين احوال طوطى كلك بيان نداى اين مقال به گوش هوش ارباب جاه و جلال مىرساند كه در اواخر سنهء ست و ستين و الف موافق بيچىئيل طومار اعمال دستور عالىمقدار و زبدهء وزراى نيكو شعار صفى قلى بيك به بند  « كُلُّ نَفْسٍ ذائِقَةُ - الْمَوْتِ »  رسيده نفس شريف او دعوت  « ارْجِعِي إِلى رَبِّكِ راضِيَةً مَرْضِيَّةً »  را اجابت نمود و ازين نشيمن به گلشن عدن انتقال فرمود . ميرزا جعفر كه در آن‌وقت به سببى از اسباب و بدسلوكى از شكوه و شكايت ساكنان لاهيجان از وزارت آنجا معزول گرديده در كمال ناكامى در اردوى معلى بىسروسامان مىگشت ، اما شب‌وروز\r\n\r\n","description":"","footnote":"","page_name":" 198 ","page_number":226},
  {"content":"\r\n\r\nدر خيال منصب و استقلال مىبود و گوش هوش به پنبهء غفلت مسدود ساخته مرغ دلش در هواى جاه پرواز مىنمود ناگاه به ارادهء پادشاه بىانباز كوكب طالعش كه روى به حضيض نكبت آورده بود درخشيدن آغاز نهاد و آفتاب اقبالش كه به سرحد ادبار رسيده بود از صيقل توجه وزير اعظم نورانى گشته به منصب جليل القدر وزارت خطهء فردوس‌نماى يزد معزز و منظور عنايت و شفقت خاقان [ 165 الف 
  ] جهان گرديده قامت او به خلاع فاخره آراسته شد ، و در وقتى كه جمشيد خورشيد منازل بروج خريفى مىپيمود به آن خطه خراميده بر مسند تمكن و استقلال قرار گرفت . اگرچه به علو همت و سمو رتبت اتصاف داشت و در سلك اشراف ولايت قزوين منتظم و به واسطهء انتساب به اولاد مير جعفر قزوينى رايت مفاخرت مىافراشت و به جودت طبع و مهارت در نظم و نثر و اشعار فارسى و تركى معروف و مشهور بود و پيشنهاد همتش آن بود كه در فضاى خواطر سادات و علما تخم لطف و احسان بكارد اما از حسن خلق بىبهره بود و جبلتش بر صفت ذميمهء عجب و نخوت و كبر و خويشتن‌دارى و مردم آزارى مجبول و مفطور بود . اشراف و اعيان كه به ملازمتش مىرفتند بىشايبهء انتظار هيچكس را بار نمىداد و چون رخصت شدى بعد از آنكه مردم از چند « دربند » در گذشتندى غير از معدودى كه نام بردى كسى را مجال دخول نبودى ، و اكثر ملاقات ناكرده بازگشتندى . هرچند زمانه نداى اين ترانه به گوشش مىرسانيد به سمع رضا اصغاء نمىنمود ، نظم :\r\n درين دار مكافات آنكه بد كرد * نه با جان كسان ، با جان خود كرد\r\nاگر خواهى نكو باشى نكو باش * هميشه راستگوى و راست خو باش \r\n[ 165 ب 
  ] و هاتف غيبى نداى اين معانى در مىداد ، شعر :\r\n فرصتى يافته‌اى خيز و غنيمت دارش * دولتى رو به تو آورد ز كف مگذارش \r\nدر همان روز اول خاطر مردم از او متنفر گشت و اجامره و اوباش پاى\r\n\r\n","description":"","footnote":"","page_name":" 199 ","page_number":227},
  {"content":"\r\n\r\nجسارت پيش نهاده دست شجاعت گشادند و گردن از فرمان او پيچيده سر به شورش و فساد برآوردند و هرروز در قريه‌اى و هرشب در محله‌اى كوس مخالفت او مىنواختند . وزير ناتدبير تندخويى و درشت‌گويى با غرور و پندار و نخوت و استكبار جمع كرده دست ظلم دراز كرد و به حرص مال دهن آز گشاد ، نظم :\r\n ره مردمى نزد او خوار شد * دلش بندهء گنج و دينار شد \r\nو چندانكه نيك‌خواهان از راه نصيحت به او عرضه داشت مىنمودند كه ، شعر :\r\n با هيچكس ز خلق جهان دشمنى مكن * تا بر مراد دوست رود روزگار تو \r\nنمىشنيد ، تا آنكه خاطر خاص و عام به كلى ازو متنفر گشت و روى دلها از راه مودت و موالات او برگشت و چون از هرگونه دلايل و علامات محقق شد كه وزير ناخوش حركات طبل ظلم در زير گليم ستم مىزند و تا فرصت يافته ما فى - الضمير خود به عمل مىآورد و بر سادات و اكابر و اهالى به حكم وجوب دفع ظلم كه به شرع ثابت شده ضرورت گشت [ 166 الف 
  ] كه در تدبير كار او سعى نمايند و پيش از آنكه اختيار نماند بدانچه توانند قيام نمايند و چون همت بلند ايشان رخصت نمىداد كه بيش از آن از وزير تعدى كشند چه او بنياد كار بر حيله و نفاق كه منشأ آن ظلم و زيادتى بود نهاده و تمام راهها را به مستحفظان شوارع و ملازمان اعتمادى خود سپرده كه احدى نتواند به‌طرف اردوى معلى رفت ، به حسب اتفاق وقتى بود كه خسرو انجم سپاه اقليم سپهر در زمستان خانهء جدى درآمده شدت سرما نصاب كمال داشت و روزبروز مىافزود و در آن سال فصل شتا از معهود ديگر سالها لشكر برد بر اطراف و اقطار بلاد و امصار دست به غارت بنات نبات گشاده از برودت تقصير نمىكرد و آفتاب عالمتاب از شرمسارى اكثر اوقات در حجاب سحاب متوارى بود و ابر با گريه و زارى در گوهرافشانى و كافور بارى\r\n\r\n","description":"","footnote":"","page_name":" 200 ","page_number":228},
  {"content":"\r\n\r\nسادات و اكابر و اهالى در چنان فصلى توكل به عون عنايت ربانى قوى داشته پوشيده و پنهان يك‌يك و دودو شب‌هنگامى كه جهان از فراق آفتاب و تراكم سحاب كه [ 166 ب 
  ] فلك با چراغ ماه راه نميديد و سحاب از ديده و دم حسود مايه گرفته برفى عظيم مىباريد و هوا چون دل ستمكاران تيره و ابر چون دست دريا نوال كريمان سيم‌بار ، شعر :\r\n هوا پر ز ميغ و زمين پر ز برف * ز لب ره نبردى سوى گوش حرف \r\nاز منازل خود بيرون آمده از راه غير معهود روى به اردوى معلى مىگذاشتند . چون [ در 
  ] دار السلطنهء اصفهان كه محل نزول خسرو آفاق بود اجتماع نمودند و در هنگامى كه خاقان عدالت كيش بر سرير شهريارى جلوس فرموده داد مرحمت‌گسترى مىداد ، شعر :\r\n گشاده حشمت او دست عدل بر عالم * كشيده سطوت او پاى ظلم در زنجير \r\nاهالى يزد عجز حال خود در معرض عرض رسانيدند ، بيت :\r\n به پاسخ گشادند يكسر زبان * دعا و ثنا كرده زيب بيان\r\nبدانديش تو هست بىدادگر * به بىحد رعيت ز بيداد سر\r\nقلم دركش آيين بيداد را * كفايت كن از خلق فرياد را \r\nو تا ركن شوكت وزير به شفقت و توجه وزير اعظم قوى بود هركه اظهار شكايت او كرده زبان تشنيع مىگشاد و سرش از ضرب گرز و دگنك ايشك آقاسيان و يساولان شكسته مىگشت ، و هرمطلب كه دستور بيدادگر پيش مىگرفت\r\n\r\n","description":"","footnote":"","page_name":" 201 ","page_number":229},
  {"content":"\r\n\r\nحسب المدعى « 1 » [ 167 الف 
  ] ارقام و احكام شرف صدور مىيافت و به معاونت امراى عظام مهمات او فيصل‌پذير مىگشت . و در آن ملك همچنان لواى شوكت او ارتفاع داشت و با عزيزى از اهل اعتبار كه نهال كينهء آن‌شخص در فضاى خاطر نشانيده باب حسد پرورش مىداد بنابر مصلحت وقت وزير بديدن او رفت و مجلس جشن و عيش انعقاد يافت . اتفاقا ديوان اشعار حافظ شيرين كلام در ميان بود . وزير روى به حضار كرده گفت مردمان زبان طعن بر ما دراز كرده نقل مجالس و محافل ساخته‌اند كه نهال دشمنى اين عزيز در مزرعهء دل خود نشانيده در مقام كسر اعتبار او شده‌ايم .\r\nبيان واقع و خلاف آن از روح پرفتوح خواجه شمس الدين محمد حافظ التماس كرده مىشود . بعد از تفأل در صفحهء يمنى كه فال مىدانند غزلى برآمد كه اين ابيات در آن درج بود ، بيت :\r\n درخت دوستى بنشان كه كام دل به بار آرد * نهال دشمنى بركن كه رنج بىشمار آرد\r\nچو مهمان خراباتى به عزت باش با رندان * كه درد سر كشى جانا گرت مستى خمار آرد \r\nمستمعان از شنيدن اين ابيات انگشت تحير به دندان گزيدند « 2 » و وزير سنان نيزهء كينه همچنان به آب ظلم و بيداد به قصد جان مسلمانان آب مىداد [ 167 ب 
  ] و چندانكه زبان زمان نداى اين مقال در مىداد كه ، شعر :\r\n كسى را كه روز بد آيد به پيش * بپيچد سر از راه بهبود خويش \r\nاستماع نمىنمود . لا علاج ديگرباره ارباب و اهالى كه در اردوى معلى بودند زبان به ثناى شاه جوانبخت فلك تخت آراسته جواهر اين ابيات برطبق عرض نهاده نثار فرق شهريار گردون اقتدار كردند ، نظم :\r\n\r\n\r\n","description":"","footnote":"\r\n( 1 ) - اصل : المدعا\r\n( 2 ) - اصل : گزيدن\r\n","page_name":" 202 ","page_number":230},
  {"content":"\r\n\r\n ايا شاه جم جاه انجم سپاه * خديو فلك رتبه عباس شاه\r\nعدوى ترا افسر از خاك باد * گريبانش از دست غم چاك باد\r\nز بيداد ظالم شها داد داد * كه بىعدل و داد تو گيتى مباد \r\nخاقان صاحبقران به نفس نفيس در مقام تفتيش آمده از اخبار منهيان و فرياد دادخواهان حقيقت تعدى ميرزا جعفر وزير بر پيشگاه ضمير انور خسرو فريدون‌فر روشن گشت . به مقتضاى عدالت رقم عزل بر صفحهء عمل وزير بىتدبير كشيده شد .\r\nاهالى و عجزه كه از وهم مشار اليه مانند قطرات سيماب در اضطراب بودند به مكان خود قرار گرفتند . و او بعد از عزل به اصفهان رفته از غايت غصه امراض مختلفه و علل متضاده بر وى استيلا يافته پهلو بر بستر ناتوانى نهاد و از حسرت وزارت آه سرد مىكشيد تا در سنهء اربع و سبعين و الف موافق تنگوزئيل به عالم عقبى منزل ساخت . ميرزا جعفر اگرچه متلون مزاج « 1 » و تندخو بود اما قامت قابليتش به زينت استعداد آراسته بود . [ 168 الف 
  ] اين بيت زادهء طبع اوست كه در حين تحرير به خاطر بود ثبت گرديد ، شعر :\r\n هركه بر من تكيه كرد او تكيه‌گاهى شد مرا * من بياسودم چو از من خاطرى آسوده شد \r\nو در مرثيه‌اى كه در شأن حضرت ابا عبد اللّه الحسين عليه السلام به نظم آورده اين بيت مسطورست :\r\n اى از ازل ز ماتم تو در بسيط خاك * گيسوى شام باز و گريبان صبح چاك \r\nچون كوكب اقبال ميرزا جعفر از اوج اعتبار روى به وادى ادبار نهاد پرتو انوار عواطف خاقانى بر وجنات احوال وزارت و اقبال پناه دستور الزمانى ميرزا\r\n\r\n\r\n","description":"","footnote":"\r\n( 1 ) - اصل : تلون مزاج\r\n","page_name":" 203 ","page_number":231},
  {"content":"\r\n\r\nمحمد شفيع كه سابقا وزير يزد بود و تا آنوقت كه قريب چهار سال مىشد به امر وزارت دار المؤمنين كاشان اشتغال داشت تافته مجددا وزارت خطهء جنت رتبهء يزد به آن‌جناب تعلق گرفت .\r\nچون كميت واسطىنژاد قلم كه در عرصهء ميدان عرض حال هرطبقه در تكاپوى بود به اين مقام رسيد مسود اوراق پريشان در شاهجهاناباد كه اعظم ولايات هندوستان است رحل اقامت گسترد و بنابر آنكه مفصل احوال دستور عدالت شعار در نظر نبود لاجرم عنان توسن بنان را به ذكر بيان آن انعطاف داده در عرصهء عمل حاجى محمد باقر بيك به جولان درمىآورد .\r\n\r\nگفتار در ذكر مجملى از احوال وزارت پناه حاجى محمد باقر بيك ولد محمد قاسم بيك وزير جهرم\r\nبر ضماير آفتاب آثار واقفان جاه و جلال و مبصران كارخانهء اعتبار و استقلال ظاهر و آشكار خواهد بود كه محمد قاسم بيك به حسن خلق و وفور اسباب و تجملات از امثال و اقران امتياز تمام داشت و مدت چند سال در ولايت جهرم من اعمال فارس در كمال اعتبار به امر وزارت اشتغال داشت و چون دست قضا بساط حيات او را [ 168 ب 
  ] درنوشت ولد ارشدش حاجى محمد باقر بيك حسب الفرمان سلطان صاحب قران به وزارت آنجا سرافرازى يافته مدتى در آن امر اشتغال داشت و در سنهء احدى و سبعين بعد الف موافق بارس‌ئيل از آن مهم معزول گشته نصف استيفاى دار الملك شيراز به دو مرجوع گرديد . و چون پايهء قدر و منزلت خود را زياد از آن مىدانست در اردوى معلى توقف نموده نايبى به شيراز فرستاد . تا آنكه در اواسط سنهء اربع و سبعين و الف مطابق لوىئيل كوكب طالع مرحمت و غفران‌پناه ميرزا محمد شفيع وزير دار العبادهء يزد به حضيض و بال انتقال نموده رخت هستى به سراى باقى كشيد ، حسب الفرمان خاقان خلد آشيان صاحبقرانى شاه عباس ثانى انار اللّه برهانه منصب جليل القدر وزارت جنت صفات يزد به مشار اليه مفوض گرديده بدان ملك خراميد . اما از روى بىدماغى و استغنا به امور ملكى نمىپرداخت و رعايا و زارعين و ساير متوطنين آن ملك كه رجوع به وجود آن‌جناب مىشدند رحل اقامت\r\n\r\n","description":"","footnote":"","page_name":" 204 ","page_number":232},
  {"content":"\r\n\r\nبر آستان [ 169 الف 
  ] او انداخته شبها به روز و روزها به شب مىآوردند و او در پردهء خفا محجوب بوده به نامه و پيغام با ايشان سلوك مىنمود . و فلوس يزد را كه سلاطين ذوى الاقتدار و وزراى عالىمقدار به جهت رفاه حال رعايا و عجزه هر يك عباسى را پانزده دينار صرف مقرر فرموده به مرور ايام هرعباسى چهل و پنج دينار صرف معمول شده بود ، و اين معنى باعث آن شده بود كه تجار زر عباسى به يزد آورده اقمشه خريد مىنمودند ، آن‌جناب فلوس را شكسته صرف را بر طرف نمود و از اين حركت دلهاى اهل حرفه خصوصا شعربافان شكسته دست از شغل خود بازداشته پا در وادى غربت نهادند . و آن وزير عدالت شعار چون پيوسته نقش وزارت جهرم در فضاى دل مىكاشت در اوايل سنهء ثمان و سبعين و الف موافق پيچىئيل از وزارت جنت‌آباد يزد معزول گشته به مطلب خود فايض گرديده بدان ملك شتافت .\r\nكلك دلپذير طوطى شكرستان بلاغت و سخن‌سرائى مير محمد قاسم المتخلص به « نبيره » در تاريخ عزل از مهم يزد و سرافراز شدن به وزارت جهرم اين بيت بر الواح روزگار نگاشته ، نظم :\r\n « عزل يزد » و « نصب جهرم » هردو تاريخش يكيست * « عزل ظالم » سال تاريخ وزير جهرم است \r\nجناب حاجى محمد باقر بيك گاهى زبان به نظم اشعار مىگشاد و اين رباعى از جملهء منظومات اوست ، رباعى :\r\n تقدير تو اى دوست به ما ارزانى * تدبير به عقل عقلا ارزانى\r\nما رخت به ساحل توكل برديم * كشتيبانى به ناخدا ارزانى \r\nو ايضا اين رباعى از نتايج طبع آن‌جناب است ، رباعى :\r\n اين نه فلكى كه در هوا مىگردد * دانى كه شب‌وروز چرا مىگردد \r\n\r\n","description":"","footnote":"","page_name":" 205 ","page_number":233},
  {"content":"\r\n\r\n از روز ازل ز بهر تعظيم حسين * برگرد زمين كربلا مىگردد \r\n\r\n[ 169 ب 
  ] گفتار در ذكر شمه‌اى از احوال خير مآل و بيان حسن اخلاق و سيرت ستوده وزارت و اقبال پناه دستور الوزراء فى زمانه نظاما للوزاره و المعالى الله قلى بيك وزير دار العبادهء يزد بر سبيل اجمال و اختصار\r\nآن حضرت به غايت حميده خصال و پسنديده افعال بود . از اوايل ايام جوانى تا آخر اوقات زندگانى از روى اخلاص حلقهء ملازمت و بندگى سلسلهء عليهء صفويه بر گوش جان جاى داده بود و روز به روز به جهت نيكو خدمتى مهم او در اوج رفعت و اقبال بود . تا من حيث الاستقلال زمام مهمات و معاملات و حكومت دار العبادهء يزد و توابع به قبضهء اقتدار درآورد و وزير جليل القدر و متصدى خالصجات و كركراق سركار خاصهء شريفه و ناظر كل اوقاف دار العبادهء مزبور گشت و حكومت و داروغگى مجوسيان كه فى الواقع منصبى است عظيم به آن‌جناب تعلق مىداشت و بىشايبهء تكلف و سخن‌آرايى آن‌دوحهء چمن سرورى در مدت چهل سال كه در كمال اعتبار و اقتدار در بلدهء طيبهء يزد علم استقلال برافراشته بود پيوسته سرانجام مهمات سادات و علما و فضلا و مشايخ و ارباب و رعايا و فقرا و غربا را بر ذمهء همت خود لازم و واجب مىشناخت و به رفاهيت احوال كافهء برايا و اشاعت خيرات و مبرات خالصا للّه تعالى [ 170 الف 
  ] همت عالىنهمت مصروف مىساخت و هركس از جفاى روزگار و آسيب زمانهء ستمكار مضطرب گشته دست اميد در دامن عاطفتش زد مانند گل جيب و دامن او را از زر تمام‌عيار پر نمود ، شعر :\r\n در ابر اگر ز دست تو يك خاصيت نهند * دست تهى برون ندهد هرگز از چنار \r\nو آن وزير نصفت‌نهاد به انامل مكرمت و انصاف موصوف و به وفور فر است و كياست معروف و مشهور بود و مبادى عنفوان اوان جوانى را كه خلاصهء اوقات\r\n\r\n","description":"","footnote":"","page_name":" 206 ","page_number":234},
  {"content":"\r\n\r\nزندگانى است به اكتساب فضايل نفسانى و تحصيل كمالات انسانى صرف نمود و حقايق اكثر علوم معقول و دقايق بيشتر فنون منقول را بر لوح خاطر عاطر نگاشت و كمال حالش به حليهء اصناف فضل و هنر آراسته گشته رايت سخاوت بر افراشت . به طلاقت لسان و فصاحت بيان و حسن خلق و لطف طبع و سلامت نفس مشهور و سرآمد گشت و حكايات غرايب آيات و مسايل فرخنده سمات و اشعار فارسى و تركى به خاطر داشت و پيوسته غمام انعام و احسانش بر فرق اصحاب رشد و رشاد مىباريد . هرگز هيچ آفريده از خوان نعمت و انعام بىكرانش مأيوس و محروم نمىگرديد . زبان ارباب نظم و نثر از شمول مراحم و عواطفش مدح‌گوى و ثناگستر و به جهت تعظيم و تكريم خواص و عوام اسم شريفش بر زبان آوردن ترك ادب مىدانستند ، لهذا به « آقا » مشهور و معروف گشت ، شعر :\r\n دولت جاويد يافت هركه نكو نام زيست * كز عقبش ذكر خير زنده كند نام را \r\nو در ايام وزارت و اقتدار آن آصف صفات جم اقتدار شعراى زمان زبان به مدايح او مىگشادند . درين محل به اين چند بيت كه زادهء طبع [ 170 ب 
  ] نجابت و فضيلت پناه نتيجة النجبا سيفا ميرزا مظفرا كه گوى دانش و سخنورى از امثال و اقران ربوده و استعداد و قابليت ظاهرى با نجابت ذاتى جمع نموده در مدح آن‌جناب به رشتهء نظم كشيده به جهت تبرك ثبت مىشود ، قطعه :\r\n شكر كز مكرمت شاه ولايت گوهر * آنكه درياى شرف را بود او درّ صدف\r\nجم كى رتبه فريدون سليمان حشمت * كز غلاميش كند قيصر و فغفور شعف\r\nشاه شاهان جهان شاه سليمان كه بود * تاج شاهان زمان افسر شاهان سلف\r\nخويش را بر در او بندهء رومى بيند * گر سكندر نهد آئينهء انصاف به كف \r\n\r\n","description":"","footnote":"","page_name":" 207 ","page_number":235},
  {"content":"\r\n\r\n خرم از بندگيش جملهء شاهان جهان * شاكر از نسبت فرزندى او شاه نجف\r\nگرنه هرصبح زند مهر دم از دولت او * مىكشد چرخ چو مه بر رخ او داغ كلف\r\nصبح اقبال وى از مشرق اميد دميد * آفتاب فلك معدلت از برج شرف\r\nيزد آباد شد از مقدم آصف صفتى * كه نديدست چو او مادر ايام خلف\r\nآصف معدلت افروز رعيت‌پرور * كه نگه داردش اقبال شه از بيم تلف\r\nگردن ظلم به زنجير عدالت بسته است * جور را رشتهء بيداد گسسته است ز كف\r\nچون بود صوفى صافى اوجاق صفوى * بر درش بهر شرف خيل ملايك زده صف\r\nدولتش را به دعا چون ز خدا مىجستم * آمد از شست دعا تير اجابت به هدف\r\nشد چو از لطف سليمان زمان آصف يزد * مژدهء تهنيت آورد به گوشم هاتف\r\nكردم از وى طلب مصرع تاريخى گفت * كه بگو شاه سليمان شد و آقا آصف \r\nاشاره به اين معنى « كه بگو شاه سليمان شد و آقا آصف » آنست [ 171 الف 
  ] كه در آن ايام خجسته فرجام كه اورنگ سلطنت و جهانبانى ممالك ايران از يمن قدوم بندگان خاقان سليمان مكان سلطان سلاطين نشان سلطان شاه سليمان بهادر خان در علو قدر از سپهر برين برتر آمد افسر خلافت و كشورستانى به بركت وصول\r\n\r\n","description":"","footnote":"","page_name":" 208 ","page_number":236},
  {"content":"\r\n\r\nبر فرق آن زيبندهء سرير كيانى از جميع اسباب سرافرازى بر سر آمد و فراز منابر به خطبهء اماميهء اثنا عشريه و القاب همايون شاهيه زينت‌پذير گشت و وجوه دنانير بنام نامى و اسم سامى آن برگزيدهء إله سكه و آرايش يافت . اسم مبارك آن حضرت سلطان شاه صفى ثانى بود و در روز نوروز پيچىئيل موافق سنهء ثمانين و سبعين و الف هجريه به الهام هاتف غيب اسم مبارك آن حضرت سلطان شاه سليمان بهادر خان قرار يافت . به اعلام اين خبر بهجت اثر رقم عالى مشعر به اين معنى به مهر مهر آثار نواب همايون شاهى ظل اللهى به اسم آن آصف ثانى عز ورود يافت . بنابر توجهات شاهانه در القاب آن‌جناب آصفى خطاب فرموده بودند ، لاجرم نجابت پناه مشار اليه اشعارى به آن نموده و چون رقم مبارك به عبارتى مرغوب بود لازم نمود كه تيمنا ثبت گردد ، و هى هذا :\r\nحكيم جهان‌مطاع شد - آنكه وزارت و رفعت و معالى پناه عزت و عوالى دستگاه آصفى نظاما للوزارة و الرفعة اللّه قلى بيك وزير دار العبادهء يزد و [ 171 ب 
  ] كر كراق سركار خاصهء شريفه به توجهات شاهانه سرافراز گشته بداند كه چون سنت سنيه و طريقهء مرضيهء سلاطين جم آيين اين سلسلهء عليه آن بوده كه در حين جلوس بر اورنگ سلطنت و الا و اتكاء بر چهار بالش خلافت كبرى كه در حقيقت نوروز فيروز عالميان و بهار عالم‌افروز پير و جوانست لباس نام نامى و اسم سامى را مانند رخت نوروزى تجديد مىفرموده‌اند و اين معنى در خاطر و الا و ضمير منير آسمان سيما مركوز بود تا درين هنگام كه آفتاب جهانتاب به برج شرف تحويل نموده و ابواب شكفتگى و انبساط بر روى خلوت‌نشينان اكنان اكمام گشوده زمين و آسمان شكفته و خندان و ايام اهتزاز پير و جوانست و مع هذا قران سعدين نيز اتفاق افتاده اين اراده مانند اثمار ازهار كه به تدريج قدم به حدايق بروز و ظهور گذارند جلوهء وقوع نموده پيرايهء نام نامى به طراز سليمانى\r\n\r\n","description":"","footnote":"","page_name":" 209 ","page_number":237},
  {"content":"\r\n\r\nمطرز گرديد و رئوس منابر و وجوه دنانير به اين نام نامى زيب و بها يافت و رسانيدن اين نويد جان‌افزا به عهدهء اهتمام رفعت و معالى پناه صفى قلى بيك قوم مرحوم مير فتاح شد ، مىبايد به دعاى دوام دولت روزافزون مواظبت نموده در نظم و نسق محال متعلقهء خود مساعى جميله به ظهور رساند و به توجهات شاهانه مستمال باشد . تحريرا فى شهر شوال المعظم سنهء ثمانين و سبعين بعد الف .\r\n\r\nگفتار در ذكر شمه‌اى از علو نسب وزير ستوده‌خصال و بيان وصول كوكب طالع آباء و اجداد و اعمام آن آصف صفات ملكى ملكات به درجهء شرف و اقبال\r\n[ 172 الف 
  ] زيبندهء رفعت و اجلال و وزير و متصدى به استقلال سعادتمندى تواند بود كه چون نير دولت و اقبالش از مطلع افق و استقلال طلوع نمايد سرگشتگان بوادى نامرادى را در سايهء لطف و انصاف جاى داده از تاب آفتاب قهر و اعتساف برهاند ، و تشنه لبان مسالك بيدادى را از زلال عدل و احسان سيراب ساخته به فضاى راحت فزاى برّ و امتنان رساند ، و به گلزار رياست و سرافرازى از آن در درآيد كه به دست مرحمت و دلنوازى خار آزار از پاى ستمديده بيرون آرد ، و در جويبار وزارت و كامكارى نهال اقبال از آن نشاند كه سايهء مكرمت و دلدارى بر مفارق برگشته روزگاران گستراند ، بيت :\r\n چو اعلام رياست بر فرازد * رعيت‌پرورى را پيشه سازد\r\nكند تعمير قصر عدل و احسان * پى آسايش اشراف انسان « 1 » \r\nما صدق اين معنى آن حضرت تواند بود كه به حسن صورت و سيرت و صفاى طبع و به حلاوت گفتار و محاسن كردار و اخلاق حميده و اوصاف پسنديده معروف و به صحبت علما و فضلا و درويشان و گوشه‌نشينان به غايت مايل و همگى همتش مقصور به دلجوئى عجزه و مساكين و زيردستان بود ، و آن‌جناب ولد ارشد ارجمند عليقلى بيك است كه به كمالات و صفات حسنه آراسته و در ميدان عبادت گوى مسابقت\r\n\r\n\r\n","description":"","footnote":"\r\n( 1 ) - نسخهء وزيرى : اشرف سليمان\r\n","page_name":" 210 ","page_number":238},
  {"content":"\r\n\r\nاز زهاد و عباد ربوده بود و آن‌جامع اوصاف حميده خلف صدق عليخان بيك مشهور [ 172 ب 
  ] به قزل على خان است كه در زمان سلطنت و جهانبانى اعليحضرت خاقان عليين آشيان شاه طهماسب با خيل و حشم در غايت عظمت و ابهت به رسم رسالت از جانب فرمانفرماى بلاد گرجستان بپايهء سرير سلطنت مصير آمد . بعد از تبليغ رسالت بميامن توفيقات سبحانى شعشعهء انوار اسلام در او تافته از روى اخلاص در مجلس همايون خاقانى زبان بكلمهء طيبهء « لا إله الا اللّه محمد رسول اللّه على ولى اللّه » گويا گردانيد و در سلك مقربان و غلامان بارگاه فلك اشتباه انتظام يافت و متعلقان و خدام او نيز به اين دولت ابدى سرافرازى يافتند . هرچند كه با پادشاه گرجستان قرابت قريبه داشت و در بعضى از ولات آن ولايت لواى ايالت افراشته تعلق به او ميداشت قطع تعلق كرده حلقهء بندگى سلسلهء عليهء صفويه در گوش جان جاى داده بود و از راه نيكو بندگى و حسن اخلاص يوما فيوما مرتبهء او در ترقى بود تا آنكه به رتبهء ايالت ولايت شكى كه از اعمال شيروان است سرافرازى يافت و مدتى مديد من حيث الاستقلال و الانفراد به آن منصب عالى قيام مىنمود . بعد از رحلت خاقان عليين آشيان ازين خاكدان به فراديس جنان بسبب وقايعى كه در تواريخ مبسوطه مسطورست مهمات ولايات ايران مختل ماند و حكام اطراف و سلاطين آفاق دست حيل از آستين جرأت بيرون كرده اطراف ولايات را [ 173 الف 
  ] به حيطهء ضبط و تصرف خود آوردند . گرجيان بىايمان بر ممالك شيروان مسلط گشته عازم تسخير ولايت شكى شدند . چون اين خبر به قزل عليخان كه حاكم آنجا بود رسيد به تعبيهء « 1 » لشكر قيام نموده شبديز عزم به مهميز ستيز تيز ساخت و روى به ميدان رزم آورده اعلام قتال برافراخت . چون تقارب فريقين به تلاقى انجاميد و غريو كوس و سورن زلزله در زمين و زمان انداخته علامت صور اسرافيل ظاهر گردانيد ، باد حملهء يلان چراغ زندگانى پردلان فرو نشانيد و شعلهء سنان پهلوانان خرمن حيات شجعان را به سرحد احتراق رسانيد [ و 
  ] گوهر حسام زمردفام از خون كشتگان رنگ ياقوت رمانى گرفت ، بيت :\r\n\r\n\r\n","description":"","footnote":"\r\n( 1 ) - نسخهء وزيرى : تهيه\r\n","page_name":" 211 ","page_number":239},
  {"content":"\r\n\r\n ز خون يلان سنگ شد لعل گون * روان شد به روى زمين جوى خون\r\nبهرسو سر سرورى نامجوى * به ميدان درافتاد مانند گوى \r\nقزل عليخان كه شير بيشهء شجاعت و مردى بود تيغ تيز از نيام انتقام آخته بر قلب لشكر كفر تاخت و در حملهء اول جمعى را قتيل گردانيده بر خاك خذلان انداخت . اما چون اعداء اضعاف مضاعف سپاه اسلام بود از اطراف و جوانب درآمده آن خان عالىشأن و سپاه اسلام را بقتل رسانيدند و تمامى جهات و اسباب او را غارت و تاراج نموده ولايت شكى را به تصرف درآوردند .\r\nچون قبل از آن متعلقان و فرزندان خان مرحوم بپايهء سرير سلطنت مصير رفته تا آن غايت در [ 173 ب 
  ] دار السلطنهء قزوين بودند از جور گرجيان مصون و محفوظ ماندند . خان مومى اليه را دو خلف نيك اختر بود .\r\nبزرگتر على قلى بيك است كه اسم او رقمزدهء كلك بيان گشت و كوچكتر على بيك كه به على بيك چهاريار مشهور گشته و در زمان دولت و جهانبانى خاقان جنت آستان شاه صفى بهادر خان به رتبهء بيكلر بيگىگرى ايروان و حكومت خطهء لار سرافراز شده لقب خانى يافت و به كلبعلى خان موسوم گشت .\r\nشجعان روزگار در روز مصاف او را بر افراسياب تيزچنگ و اسفنديار رويين‌تن ترجيح ميدادند و در جرأت و جلادت از رستم دستان و سام نريمان كمتر نمىدانستند .\r\nلهذا در زمان ايالت ايروان با وجودى كه اطراف ممالك ايران مشحون به وجود شيران بيشهء شجاعت و خوانين با جرأت و جلادت بود كه بهرام كيوان بر اوج آسمان از بيم پيكان خون‌افشان ايشان سپر زرين آفتاب بر سر كشيدى و نهنگ بىدرنگ در تك دريا از خوف سنان جان‌ستان ايشان جوشن‌پوش گرديدى ، نظم :\r\n همه تندخوى و همه تيزچنگ * به صحرا چو شير و به دريا نهنگ \r\n\r\n","description":"","footnote":"","page_name":" 212 ","page_number":240},
  {"content":"\r\n\r\nبر خاتم انگشترى نقش نموده بود كه ، نظم :\r\n آنكه به شيران جهان غالب است * كلب على بن ابى طالب است \r\nو همگنان از روى انصاف تصديق شجاعت كامل و قدرت شهامت شامل آن خان عاليجاه نموده بودند .\r\n\r\n[ 174 الف 
  ] ذكر مجملى از صفات و شمه‌اى از اوصاف امير عاليجاه عدالت شعار كلبعلى خان بيگلربيگى ايروان و رسيدن كوكب طالع آن عالىمقام به درجهء شرف و اقبال\r\nخان مومى اليه به صفت شجاعت و بهادرى از اكثر شجعان ممتاز بود و در ميدان رزم و پيكار گوى مسابقت از رستم و اسفنديار مىربود و به قوت دولت پادشاه اسلام در تمامى معارك به استعمال سيف و سنان پرداخته نهايت جلادت و مردانگى بجاى مىآورد . بنابرآن روزبروز مرتبهء او در ترقى بود تا به رتبهء ايالت سرافراز گشت . در ايام عنفوان جوانى و زمان دولت اعليحضرت خاقان گيتى - ستانى سلطان سلاطين شاه عباس ماضى بهادر خان در سلك غلامان آستان سلطنت آشيان به سر مىبرد و در اسفار و معارك يك اسبه مىتاخت و به غير از شجاعت كامل چيزى ديگر نداشت و به قليلى تيول كه در قراى دار العبادهء يزد داشت مىساخت .\r\nنوبتى به جهت بازيافت وجه تيول به يزد آمده بود و على الدوام به تجرع شراب يزدى اشتغال مىنمود تا آنكه فيما بين او و حاكم به مخالفت انجاميد . داروغه جمعى را به طلب او فرستاد . از رفتن ابا نمود . [ 174 ب 
  ] داروغه كه به اين معنى اطلاع يافت با فوجى از ملازمان متوجه مشار اليه شد .\r\nمومى اليه به قوت و پهلوانى فردا و وحيدا به آن جمع حمله برده برخى را زخم‌دار ساخت . داروغه با ملازمان فرار نمودند . كلبعلى خان كه در آنوقت او را على بيك مىگفتند از پى مىتاخت تا به حوالى زندان سكندر رومى رسيده قدم در درون نهاد و به زيرزمينى كه اصل زندان است تنها رفت و كلهء آدمى بيرون آورده\r\n\r\n","description":"","footnote":"","page_name":" 213 ","page_number":241},
  {"content":"\r\n\r\nيك قرابه مى ناب كه تخمينا به وزن شاه يك من بود در آن ريخته به يك جرعه دركشيد . بعد از آن چند روزى توقف نموده به پايهء سرير سلطنت مصير شتافت و در ركاب فلك‌فرساى پادشاه گيتىستان به سفر قندهار روان شد و در آن حين دست مكنتش به فلسى نمىرسيد و در نهايت عسرت روزگار مىگذرانيد و زبان حالش به مضمون اين بيت مترنم ميبود ، بيت :\r\n بىعنايت گر بود گردون دون با من چه باك * چون عنايتهاى شاهنشاه ايران با من است \r\nچون در بعضى از معارك عموما و در آن سفر خصوصا اسب جرأت تاخته و به زور قوت و بهادرى پهلوانان رستم‌شكن را انداخته بود برخى از آن [ 175 الف 
  ] به مسامع جاه و جلال رسيد . لهذا منظور نظر عنايت و ملحوظ عين تربيت و رعايت گشت و به اصناف انعام و احسان محسود اماثل و اقران شده مرتبهء او از مراتب اقربا و اخوان درگذشت و به رتبهء بلند ايشيك آقاسيگرى ديوان اعلى سرافرازى يافت و در اندك زمانى داروغگى دار السلطنهء قزوين و منصب جليل القدر عظيم الشأن ديوان بيگىگرى علاوهء خدمت سابق او شده حسب الامر الاعلى به كلبعلى بيك اشتهار يافت . و در زمان دولت با سعادت نواب خاقان رضوان مكان شاه صفى ماضى بهادر خان به امداد بخت سرمد به اصناف عواطف خسروانه و مراحم پادشاهانه به انعام خلاع فاخره و حكومت خطهء لار مفتخر و سرافراز گرديده لقب خانى يافت و مدت دو سال من حيث الاستقلال در آن ولايت لواى ايالت افراشت و بعد از آنكه طهماسب قلى خان حاكم ايروان دفتر حقوق تربيت سلسلهء عليهء صفويه را بر طاق نسيان نهاده نقش اطاعت فرمانفرماى روم بر لوح خاطر نگاشت و ولايت چخور سعد را به تصرف آل عثمان داده متوجه استنبول شد . [ 175 ب 
  ] خاقان رضوان مكان فروغ همت بلند نهمتش بر انديشهء تسخير آن ولايت تافت و به احضار خوانين ذوى الاقتدار و امراى نامدار فرمان داده متوجه ايروان گرديد . كلبعلى خان در\r\n\r\n","description":"","footnote":"","page_name":" 214 ","page_number":242},
  {"content":"\r\n\r\nآن سفر كمال جرأت و جلادت نموده مردانگيها نمود كه ناسخ داستان سام و اسفنديار گرديد . بنابرآن منظور عنايت و تربيت گشت ، مثنوى :\r\n خسرو كامران عدل طراز * شاه عالىمكان بنده‌نواز \r\nبعد از فتح آن ولايت چنانچه در شاهنامه « 1 » منظوم و مذكور است . زمام « 2 » رتق‌وفتق امور مملكت ايروان در قبضهء اقتدار او نهاد و مدت چند سال به امر ايالت در آن ولايت استقلال داشت و در آن اوان لواى ابهت و شوكت افراخته پرتو انوار عدالتش بر ساكنان چخور سعد مىتاخت و بىشايبهء تكلف خان عالىشأن شجاعتى كامل و عدالتى شامل داشت . در امر عدالت پادشاه عدالت شعار انوشيروان بر او تحسين كردى و در ميدان مصاف و قتال روح رستم و اسفنديار بر وفور جلادت و پهلوانى او آفرين گفتى ، شعر :\r\n ز شمشير خون‌ريز او روز جنگ * همه روى صحرا شدى لاله رنگ \r\nعاقبة الامر چنانچه عادت قديم روزگارست هادم اللذات بر شهرستان بدن خان عالىمقدار تاختن آورده مملكت ايروان را وداع نموده متوجه ملك عدم گرديد . از آن‌جناب سه خلف نيك اختر فريبرز حشمت رستم قدرت زال « 3 » فطرت به يادگار ماند .\r\nبزرگتر « 4 » [ 176 الف 
  ] محمد زمان خان كه نخست به رتبهء جبّادارباشىگرى رسيده بعد از آن علم ايالت بر ولايت قوچان و درون افراخت و در سنهء اثنى و ثمانين و الف هجريه كه تاريخ تحرير اين اوراق است در كمال اقتدار حسب الفرمان نواب خاقان سليمان مكان به بستن بند مرو شاهيجان مأمور گرديده به آن شغل قيام مىنمايد .\r\n\r\n\r\n","description":"","footnote":"\r\n( 1 ) - نسخهء وزيرى : شهنشاهنامه\r\n( 2 ) - اصل : زمان\r\n( 3 ) - اصل : ذال\r\n( 4 ) - اصل : بذرگتر\r\n","page_name":" 215 ","page_number":243},
  {"content":"\r\n\r\nو ديگرى رستم خان است كه رستم دستان بهم‌نامى او افتخار مىكند و از جملهء مقربان بارگاه فلك جاه و صحبت يساول مجلس بهشت اشتباه است و علم رياضى چنان در لوح خاطر نگاشته كه بطلميوس « 1 » اگر در حيات مىبود در مجلس افادهء او به دو زانو درآمده استفاده مىفرمود .\r\nو سيوم زال خان است كه زال زر با همه دانش آرزوى مجلس بزمش دارد و در ميدان رزم روح رستم بر دست و بازوى او  « وَ إِنْ يَكادُ »  مىخواند و چون به صفت عقل كامل مشهور و به وفور شجاعت شامل معروف و امارات اقبال و اجلال از ناصيهء احوالش ظاهر و هويداست لاجرم در سنهء اثنى و ثمانين بعد الف منظور عنايت و الطاف اعليحضرت خاقان سليمان مكان شده به منصب والاى بيگلربيگىگرى و حكومت دار القرار قندهار سربلندى يافته رايت اقتدار برافراخت .\r\n\r\nذكر صادرات افعال و واردات احوال حضرت ستوده صفاتى نظاما للرفعة و المعالى الله قلى بيك و بيان شمه‌اى از وقايع ايام اقبال آن سعادتمند\r\nولادت خجستهء آن‌جناب روز هفتدهم شهر ربيع الاول سنهء تسع عشر و الف هجرة النبويه عليه الف الف من التحية اتفاق افتاد . و در ايام رضاع و اوان طفوليت در مهد رعايت و حجر تربيت والد خويش تربيت يافته اوقات خجسته ساعات مىگذرانيد و هرچند بزرگتر مىشد [ 176 ب 
  ] آثار سعادت و اقبال از صادرات افعال و واردات اقوالش ظاهرتر ميگرديد . هركس از اهل كياست و فراست در جبين‌اش مىنگريست مىدانست كه عنقريب بر اوج كمال ترقى خواهد نمود ، و هريك از اصحاب درايت به نور هدايت اخلاق حميده و اطوار پسنديده‌اش را مشاهده مىفرمود به خاطر مىگذرانيد كه على اسرع الحال ابواب دولت بر روى روزگارش خواهد گشود .\r\nبيت\r\n آن را كه نشان ضرب اعلى است * بر چهرهء او چو نور پيداست \r\n\r\n\r\n","description":"","footnote":"\r\n( 1 ) - اصل : بطلم‌يوس\r\n","page_name":" 216 ","page_number":244},
  {"content":"\r\n\r\nدر وقتى كه مانند ماه تمام چهارده منزل از منازل زندگانى طى نمود منظور نظر كيميا اثر نواب خاقان گيتىستانى سلطان شاه عباس ماضى گرديده مواجب و مرسوم يافت و در سلك پروانه چيان بارگاه عرش اشتباه انتظام يافت و روزبروز به حسن خدمات پسنديده مرتبهء او در ترقى مىبود تا آن‌زمان كه آفتاب عنايت بىغايت پادشاه مالك الملك قديم از مطلع آمال خاقان رضوان مكان شاه صفى صفوى طالع گشته قدم بر مسند سلطنت و جهانبانى نهاد و ابواب مرحمت بر روى جهانيان گشاد ، بيت :\r\n گشاد حشمت او دست عدل بر عالم * كشيد هيبت او پاى ظلم در زنجير \r\nآن‌جناب به انواع انعام و عاطفت خسرو ايران سربلندى يافت و روزبروز مرتبهء او در تزايد مىبود تا آن‌كه به سعى عم عالى مقدارش كلبعلى خان كه در آن وقت از جملهء مقربان بارگاه عرش اشتباه و ايشيك آقاسى درگاه فلك جاه بود [ 177 الف 
  ] به خدمت كركراقى سركار خاصهء شريفه سرافرازى يافت و حسب الامر الاعلى بدار العبادهء يزد آمده به آن مهم قيام نمود . و به نوعى به خدمت مرجوع اقدام مىنمود كه زياده بر آن مقدور و ممكن همگنان نبود . و در هرسال بلكه در هرماه به خلاع گرامى و الطاف شاهنشاهى معزز و ممتاز ميگرديد . و در ايام اختيار و اقتدار از روى خلق و احسان همواره با فضلا و علما و دانشمندان و شعرا صحبت داشته بساط انبساط مىگسترانيد و تخم مهر و محبت در فضاى دل همگنان مىكاشت و كم‌آزارى را شعار خود ساخته به مضمون اين بيت عمل مىنمود ، بيت :\r\n در دولت و اقبال كم‌آزارى به * با خلق به عدل و رفق دلدارى به \r\nلاجرم ذره‌اى از عنايت سبحانى بر وجنات احوالش تافته دولت او مانند نور آفتاب درخشيدن آغاز نهاد . و در آغاز دولت و زمان سلطنت خاقان خلد آشيان صاحب‌قرانى شاه عباس ثانى انار اللّه برهانه به منصب جليل المرتبهء تصدى خالصجات\r\n\r\n","description":"","footnote":"","page_name":" 217 ","page_number":245},
  {"content":"\r\n\r\nخطهء يزد و سركار خاصهء شريفه سرافرازى يافته علاوهء منصب سابقش گرديد و يوما فيوما به خدمات مجدد و خلاع فاخره مفتخر و مباهى گرديده زمام اقتدارش بلندى گرفت ، و هرالتماس و استدعا كه از درگاه پادشاه عالم‌پناه مىنمود به اجابت اقتران مىيافت و او نيز ابواب احسان [ 177 ب 
  ] بر روى همگنان گشاده در انجاح مطالب ايشان تقصير و تهاون نمىنمود . لهذا فصحا و بلغاى زمان زبان به مدائحش مىگشادند .\r\nو چون اين چند بيت كه يكى از اهل استعداد در مدح آن‌جناب در رشتهء نظم درآورده در نظر بود ثبت افتاد ، شعر :\r\n رفيع‌منزلتا از فيوض خلق خوشت * كند نسيم صبا در چمن گل‌افشانى\r\nتو آن رفيع جنابى كه هندوى در تو * نيايدش به نظر اقتدار كيوانى\r\nتو آن يگانهء دهرى كه از ره ادراك * نگفته ميشنوى ناشنيده ميدانى\r\nرموز مخفى تقدير بر تو مكشوف است * ز لوح جبهه خط سرنوشت مىخوانى\r\nمراست شكوه‌اى از دست بىوفايى دهر * بيان كنم به تو تا عرض حال من دانى\r\nمنم كه ساحل اميدم از تهىدستى * هميشه مىكند از اشك ياس عمانى\r\nمنم كه كشتى بختم به لجهء اميد * نديده باد مرادى به غير طوفانى\r\nغرض ز دردسر بندگان آن خدّام * از آن ره است كه چون شرح حال من دانى \r\n\r\n","description":"","footnote":"","page_name":" 218 ","page_number":246},
  {"content":"\r\n\r\n هزار عيب مرا هست از ره افلاس * عيوب داعى خود را همه بپوشانى\r\nكنار و جيب جهان پر شود ز نقد اميد * ز روى جود اگر آستين بيفشانى\r\nمدام تا بود از نور خور جهان روشن * هميشه تا كه كند جلوه شام ظلمانى\r\nمحب جاه تو بادا به عز و ناز « 1 » و بود * عدوى راى ترا درد همدم جانى \r\nو ديگرى نيز فرموده ، رباعى :\r\n اى گوهر عدل و داد پيرايهء تو * سود دو جهان بود ز سرمايهء تو\r\nدر سايهء پادشاه باشى جاويد * پاينده بود بر سر ما سايهء تو \r\n[ 178 الف 
  ] و در سنهء سبع و سبعين و الف موافق يونت‌ئيل كه پادشاه ملك‌بخش خلعت با بهجت  « وَ اللَّهُ يُؤْتِي مُلْكَهُ مَنْ يَشاءُ »  بر قامت قابليت خاقان بلندمكان افتخار سلاطين زمان سلطان سلطان نشان سلطان شاه سليمان مرتب ساخت آن حضرت بيش از خواقين صفوى دربارهء آن‌جناب لطف و مرحمت مبذول فرموده مهم نظارت دار العبادهء يزد كه حسب الفرمان خاقان خلد آشيان صاحبقرانى به او مرجوع بود رقم مجدد عنايت فرمود .\r\nچون رتبهء هريك از بندگان آستان ملايك پاسبان از مضمون فرامين لازم - الاطاعه ظاهر و نزد همگنان واضح ميگردد لهذا درين اوراق ثبت گشت تا موجب افتخار و سرمايهء مباهات اولاد امجاد آن‌جناب بوده باشد .\r\n« حكم جهان‌مطاع شد - آنكه چون به موجب رقم نواب خاقان خلد آشيان\r\n\r\n\r\n","description":"","footnote":"\r\n( 1 ) - نسخهء وزيرى : در عز و ناز باد .\r\n","page_name":" 219 ","page_number":247},
  {"content":"\r\n\r\nصاحب قرانى شاه باباام انار اللّه برهانه كه به تاريخ شهر رمضان المبارك سنهء 1076 بالمشافهة العلية العالية الخاقانية شرف صدور يافته مقرر شده كه عمال و حكام دار العبادهء يزد قضايايى كه ميانهء عجزه و رعايا [ ى 
  ] دار العبادهء مزبور و توجيهاتى كه واقع مىشود به وقوف و شعور و اطلاع رفعت و معالى پناه كمالا للرفعة و المعالى اللّه قلى بيك كركراق سركار خاصهء شريفه و متصدى [ 178 ب 
  ] محال خالصهء دار العبادهء مزبور پرسش و توجيه نموده بدون وقوف و شعور و اطلاع رفعت و معالى پناه مومى اليه پرسش و توجيه ننمايند و استدعاى امضاء نواب همايون ما نمودند بنابر عنايت شاهانه دربارهء رفعت و معالى پناه مشار اليه و رفاه حال عجزه و رعاياى دار العبادهء مذكور مقرر فرموديم كه عمال و حكام دار العبادهء مزبور قضايا و توجيهاتى كه در ميانهء عجزه و رعايا [ ى 
  ] دار العبادهء مزبور واقع شود به وقوف و شعور و اطلاع رفت و معالى پناه مومى اليه پرسش و توجيه نموده بدون وقوف و شعور و اطلاع رفعت و معالى پناه مشار اليه پرسش و توجيه ننمايند و درين باب قدغن دانسته از فرموده تخلف نورزند و هرساله رقم مجدد طلب ندارند و در عهده شناسند . تحريرا فى شهر شعبان المعظم سنهء 1077 . »\r\nو چون منشى تقدير ديوان ازل منشور وزارت خطهء يزد در لوح قضا بنام نامى آن دستور ستوده سير رقم فرموده بود اين معنى در آينهء خاطر انور پادشاه هفت كشور پرتو انداخت كه جهت سرانجام مهام سلطانى و تمشيت معاملات ديوانى و ترفيه احوال رعايا و برايا كه ودايع بدايع حضرت پروردگاراند جلّ شانه آن - جناب را [ 179 الف 
  ] وزير مىبايد ساخت كه رعايت جانب سادات عظام و علماى اعلام بر ذمهء همت خود واجب و لازم مىداند و در تنظيم امور مملكت و سرانجام مهام وزارت از عقلاى زمان و مدبران دوران امتياز دارد . بنابرآن آن منصب جليل المرتبه\r\n\r\n","description":"","footnote":"","page_name":" 220 ","page_number":248},
  {"content":"\r\n\r\nرا به مشار اليه تفويض فرمود و به اين عنايت كوكب اقبال آن آصف صفات روى به اوج شرف و رفعت نهاد و سايهء مكرمت بر وجنات احوال اهالى آنجا گسترد . و صورت رقم وزارت دستور عدالت شعار كه منشيان ديوان شاهى حسب الفرمان خاقان گيتىستانى به عبارات خوب و استعارات مرغوب تحرير نموده‌اند اينست :\r\nصورت رقم « حكم جهان‌مطاع شد - آن‌كه چون رعايت و مراقبت جمعى از بندگان اخلاص نشان كه حسن خدمات و نيكو بندگى ايشان بر مرآت ضمير منير مهر تنوير كيميا تأثير عكس‌پذير شده باشد بر ذمت همت پادشاهانه واجب و لازم است لهذا شمه‌اى از شفقت بىغايت خسروانه [ 179 ب 
  ] شامل حال و كافل امانى و آمال وزارت و رفعت و معالى پناه عزت و عوالى دستگاه آصفى نظاما للوزارة و الرفعة و المعالى الله قلى بيك كركراق سركار خاصهء شريفه فرموده از ابتداء پيچىئيل وزارت دار العبادهء يزد را با مواجب و رسوم امر مزبور به دستورى كه در وجه وزارت و رفعت و معالى پناه حاج الحرمين الشريفين شمسا للوزارة محمد باقر بيك وزير جهرم مقرر بود بعلاوه خدمت سابق بوزارت و رفعت و معالى پناه مومى اليه شفقت و مرحمت فرموده ارزانى داشتيم كه در آبادانى الكاو رفاهيت رعايا و تحصيل دعاى خير و ضبط مال خاصهء شريفه مساعى جميله بظهور رساند . كلانتر و سادات عظام و ارباب و اهالى و رعاياى الكاى مزبور وزارت و رفعت و معالى پناه مومى اليه را وزير الكاى مزبور دانسته دست تصدى او را در امر مزبور قوى و مطلق شناسند و از سخن و صلاح حسابى وزارت و رفعت پناه مزبور كه [ 180 الف 
  ] هرآينه مقرون به صلاح دولت روزافزون و توفير مال خاصهء شريفه بوده باشد بيرون نروند . سبيل وزارت و رفعت و معالى پناه مشار اليه آنكه با رعايا و برايا كه ودايع بدايع حضرت آفريدگار جل شأنه‌اند بروجه\r\n\r\n","description":"","footnote":"","page_name":" 221 ","page_number":249},
  {"content":"\r\n\r\nاحسن سلوك نموده نگذارد كه از اقويا بر ضعفا و زيردستان ستم و زيادتى واقع شود . مستوفيان عظام كرام ديوان اعلى رقم اين عطيه را در دفاتر خلود ثبت نموده از شوايب تغيير و تبديل مصون و محروس شناسند . تحريرا فى شهر رمضان المبارك سنهء 1078 بالمشافهة العلية العالية . »\r\nو نير حسب الفرمان شاهى خلاع خاصهء پادشاهى از منديل و كمربند و قبا و بالاپوش به آن دستور ستوده سير شفقت شد . و در اول فصل بهار كه نسيم اعتدال آثار از شكفتن رياحين و ازهار ساحت عالم خاك را رشك مرغزار افلاك ساخت و خسرو ثوابت و سيار در بيت الشرف خويش بر سرير سرافرازى نشسته رايت عشرت و كامرانى برافراخت سلطان گل [ 180 ب 
  ] بر تخت حشمت و تجمل تكيه زده پردهء زنگارى از چهرهء گلنارى بگشود و بلبل بىتحمل آغاز نغمهءسرايى كرده به هزار زبان دعاى دوام دولت پادشاه ادا مىنمود ، مثنوى :\r\n چون گشت بهار عالم‌افروز * بشكفت چمن ز باد نوروز\r\nسلطان گل از كمال اعزاز * بنشست فراز مسند ناز\r\nاز بهر نثار باد گل بيز * از شاخ شكوفه شد گهرريز\r\nنرگس ز نواى بلبل زار * از خواب خمار گشت بيدار \r\nقاصدان صبا رفتار اين خبر بهجت‌اثر به آن آصف جم اقتدار رسانيدند . آن جناب لوازم محامد واهب العطايا به‌جاى آورده پيشانى مسكنت بر خاك عبوديت نهاد\r\n\r\n","description":"","footnote":"","page_name":" 222 ","page_number":250},
  {"content":"\r\n\r\nو خواطر فرق انام و ضماير خواص و عوام به آن بشارت خرم و مسرور گرديده صداى بشارت و آواز تهنيت از ايوان كيوان درگذرانيدند و در صباح نوروز سلطانى موافق پيچىئيل تركى آن صدرنشين اورنگ وزارت من حيث الاستقلال و الانفراد بر مسند حكومت تكيه‌زده همگى همت عالىنهمت بر تمهيد بساط عدالت [ 181 الف 
  ] و رعيت‌پرورى مصروف داشت و به قلم لطف و احسان نقش فراغت و رفاهيت بر صحايف ضماير طوايف انسان نگاشت ، و در تفتيش احوال مظلومان شكسته‌بال به قدر امكان سعى نمود ، و به استماع اقوال مغمومان پريشان‌حال گوش هوش گشود و صورت مطلوب و چهرهء بهبود محتاجان جفا رسيده را در نقاب تعلل و حجاب توقف نگذاشت . سادات صاحب‌سعادات را كه كوكب سماء رسالت و در درياى ولايت‌اند به نوعى تعظيم كرد كه لوح ضمير به صورت كمال محبتش نقش‌پذير ساختند ، و علماى عالىدرجات را كه از مشارق راى هدايت‌نمايشان مشكوة ايمان و مصابيح عرفان واضح و روشنست به مثابه‌اى ملحوظ عين عاطفت و مرحمت گردانيد كه از روى فراغت به افاده و استفاده پرداختند . دهاقين و مزارعان را كه نظام حال عالم و عالميان به انتظام مهام ايشان متعلق است در ظلال مراحم و احسان آسوده و مطمئن گردانيده و از رشحات سحاب مكارم و امتنان مزرعهء اميد آن طايفه را به صفت خضرت و نضارت رسانيد . فصحا و شعرا زبان به مدحش گشادند و تاريخ آن منصب عظيم القدر را به نظم آوردند . از آن جمله نونهال بوستان شاعرى خواجه محمد مجيب شهرستانى [ 181 ب 
  ] كه هنوز سر از باغ عرفان در نياورده اين عقود درر و جواهر كه « كانهن الياقوت و المرجان » عبارت از آنست آويزهء گوش و گردن  « حُورٌ مَقْصُوراتٌ فِي الْخِيامِ »  كرده به مجالس و محافل خواص و عوام فرستاد ، نظم :\r\n بدوران عدل شه دادگر * صفى دويم ظل ايزد تعالى\r\nعطا كرد حق جل شأنه به يزدى * وزيرى كه كردند عمرى تمنى « 1 » \r\n\r\n\r\n","description":"","footnote":"\r\n( 1 ) - اصل : تمنا\r\n","page_name":" 223 ","page_number":251},
  {"content":"\r\n\r\n چه آصف خجسته‌صفاتى كه باشد * نگهدارش از چشم بد حىّ دانا\r\nچو بنشست بر مسند كامرانى * ز پير خرد شد رقم اين معما\r\nكه بنمود چون رخ هلال مبارك * لباس وزارت مبارك بآقا \r\nاشعار به اين معنى « كه بنمود چون رخ هلال مبارك » مراد عيد مبارك رمضان است كه به حسب اتفاق پنج يوم قبل از آن‌كه خسرو خاورى به دولتخانهء حمل خرامد ماه مبارك جلوهء ظهور نموده بود و در روز نوروز عالم‌افروز آن وزير با تدبير قدم بر مسند وزارت و كامرانى نهاد . و ايضا فرموده :\r\n چون ز تأئيد خداوند و ز لطف پادشاه * آسمان قدرى فلك شانى امير يزد شد\r\nمنشى دوران الف گرديد و گفتا عالمى * مىشود آباد چون آقا وزير يزد شد \r\nبر ضماير ارباب فضل و دانش مخفى و مستتر نماناد كه تاريخ آن منصب عظمى « 1 » [ 182 الف 
  ] سنهء ثمان و سبعين و الف بوده و جناب بلاغت آيات در قطعهء اولى فرموده كه « لباس وزات مبارك بآقا » موافق سنهء تسع و سبعين و الف است . چون اكثر ارباب طبيعت تفاوت يك سال كم و زياد را اذعان فرموده‌اند التماس از حضرات مخاديم عظام آنكه در حين مطالعه زبان به اعتراض نگشايند و زياده‌گويى عندليب گلشن فصاحت كه هنوز در باغ اميد نشوونما نيافته به كم ديگران حساب نمايند .\r\nقطع نظر از بسط بساط تكلف بواسطهء اهتزاز نسايم خلق و احسان آصف نصفت‌دثار در آن ديار گلهاى آمال و امانى در چمن تمناى اهالى شكفته گشت و روز به روز آثار معدلتش ارتفاع يافته پايهء قدر و منزلتش بلندى مىيافت و پيوسته از صباح تا وقت ظهر همت بر فيصل مهمات و سرانجام امور مسلمانان ميگماشت . و بعد از\r\n\r\n\r\n","description":"","footnote":"\r\n( 1 ) - اصل : عظما\r\n","page_name":" 224 ","page_number":252},
  {"content":"\r\n\r\nآن تا نزديك نيمشب با علماى رفيع مقدار و شعراى بلاغت آثار صحبت مىداشت .\r\nدر مجلس او لطايف طرب‌انگيز بسيار مىگذشت [ 182 ب 
  ] و از نتايج افعال و اقوالش شجرهء مراد و كامرانى بارور مىگشت . و در اكثر شهور از جانب نواب كامياب شاهى به انعام خلاع فاخره سرافرازى مىيافت و جشنهاى بزرگانه طرح انداخته خوان احسان مىگسترانيد . و در حينى كه دستور عدالت شعار به پوشيدن خلاع پادشاهى سرافرازى يافته بود جناب فصاحت و بلاغت آثار مولانا شاه محمد يزدى كه به لطف طبع و صفاى ذهن موصوف و به مهارت در فن شعر و معما معروف و در اكتساب كمالات انسانى مذكور بود ، اين درر مكنون را به رشتهء نظم كشيده نثار نمود ، قطعه\r\n اى كه از اقبال و جاه و راى و تدبير و خرد * ساخت ممتازت ز اهل جاه و منصب پادشا\r\nشاه شاهان جهان يعنى سليمان زمان * آنكه دارد آصفى همچون تو با عدل و سخا\r\nاز تو دولت برنگردد تا فلك در گردش است * تا بود دوران بود خورشيد تابان را ضيا\r\nگشت رشك گلشن جنت ز عدلت ملك يزد * چون دل ويران عاشق ز التفات دلربا\r\nيزديان از عدل و احسان تو در هرصبح و شام * وردشان چون من نباشد جز دعاى بىريا\r\n[ 183 الف 
  ] گاه تمكين از تو حسن خلق باشد دلپذير * در بزرگيها بود كوچكدليها خوشنما\r\nاى تويى امروز در ملك سخن حرف آفرين * داند اين معنى به معنى آنكه باشد آشنا \r\n\r\n","description":"","footnote":"","page_name":" 225 ","page_number":253},
  {"content":"\r\n\r\n آسمان قدر آصفا چون از سليمان زمان * شد مشرف از سراپايى ترا سر تا به پا\r\nخواست فايز مصرعى تاريخ پير عقل گفت * قدر مه افزود مهر انور از زيب قبا \r\nو چون محالست كه سپهر غدار درين مرحلهء ناپايدار ارباب جاه و جلال را آسوده و برقرار گذارد و نيز هركمالى را زوالى مقدرست و هربهارى را خريفى مقرر در عين نشاط و خرمى كه آن دستور ستوده سير در ديوانخانه نشسته و با دوستان در صحبت بود كه ناگاه مزاج موفور الابتهاجش سمت تغيير پذيرفته آفتاب حياتش به مغرب فنا غروب نمود و اين واقعهء عظمى « 1 » ظهر روز جمعه نهم شهر ذى الحجة « 2 » الحرام سنهء تسع و سبعين و الف اتفاق افتاد .\r\nچنانچه در ذيل اين اوراق خامهء جامه سياه زبان به اداى آن خواهد گشاد ايام حيات آن‌جناب شصت سال و هشت ماه و بيست و يك روز بود . از آن حضرت سه پسر نيك اختر به يادگار ماند : بزرگتر صفى قلى بيك است كه در سلك غلامان سركار خاصهء شريفه انتظام دارد [ 183 ب 
  ] ، و ديگرى محمد خليل بيك كه بعد از پدر عالىقدر از جانب نواب آفتاب احتجاب خورشيد قباب ناموس العالمين عليه عاليه والدهء ماجده نواب كامياب اشرف اعلى حاكم و متصدى مجوسيان دار العبادهء يزد گشت ، و كوچكتر محمد حسين بيك است كه در سن نه سالگى بود كه واقعهء هايله والد بزرگوارش روى نمود .\r\n\r\nذكر عمارات آن آصف خجسته‌صفات در بلدهء طيبهء يزد\r\nدر اوايل حال كه آن‌جناب از جانب خاقان جنت آشيان به خدمت كركراقى سركار خاصهء شريفه سرافراز گرديده به يزد آمد در « محلهء بازارنو » متصل به « ميدان وقت [ و 
  ] ساعت » خانه خريدارى نمود و در اطراف و جوانب چند خانهء ديگر خريده به يكديگر متصل ساخت و عمارات عالى از حوضخانه و شاه‌نشين و طنبى و قهوه خانه طرح\r\n\r\n\r\n","description":"","footnote":"\r\n( 1 ) - اصل : عظما\r\n( 2 ) - اصل : ذى حجة\r\n","page_name":" 226 ","page_number":254},
  {"content":"\r\n\r\nانداخته به اتمام رسانيد و در ايام حيات و زمان دولت در آنجا به صحبت مشغولى مىنمود .\r\n\r\nديگر احداث باغ صفىآباد واقعه در موضع اهرستان است\r\nباغ مذكور واقع است در جنب باغ زرگرى و زمينى سادج و چند درخت توت ثابت بود . آن حضرت در اوان دولت [ 184 الف 
  ] خريدارى نمود و معماران مدقق و مهندسان حاذق طرح عمارتى رفيع انداخته استادان بنا و عملهء توانا آغاز كار كردند و در باب تكلف و لطافت و متانت و نظافت آن بوستان جنت صفت كمال جد و اهتمام بجاى آوردند و در اندك زمانى به اتمام رسيده به صفىآباد موسوم گردانيد و ما دام الحيوة در باب تزيين و تعمير آن گلشن فرخنده سمات نهايت سعى و اجتهاد بذل مىفرمود . لاجرم فضاى دلگشايش چون عرصهء بهشت پرگل و رياحين شد و هواى روح افزايش مانند نسيم اردىبهشت فرح‌بخش دل غمگين گشت . از نضارت رياض خضرت آيينش سبزه‌زار سپهر شرمسارى برد و از لطافت آب عذوبت مآبش چشمهء حيوان عرق خجالت بر جبين آورد ، مثنوى :\r\n لطيف و دلگشا آب‌وهوايى * مبارك منزلى فرخنده جايى\r\nدرختان چون بتان قد بركشيده * ز يكديگر به خوبى سركشيده\r\nنهال سرو كز جنت خبر داشت * خط « طوبى لهم » بر هرورق داشت \r\n\r\n[ 184 ب 
  ] ديگر باغ خليل‌آباد موضع تفت قهستان\r\nاين باغ واقع است در ميانهء محله گرمسير و سلطاناباد . در زمان سابقه به تصرف وكلاء شاه عبد العلى بود ، و بعد از فوت حضرت سيادت‌منقبت به ميرزا محمد زمان كلانتر كرمان انتقال يافت . اما به غايت خراب گرديده بود . دستور\r\n\r\n","description":"","footnote":"","page_name":" 227 ","page_number":255},
  {"content":"\r\n\r\nوالاشأن به عنوان ملكيت خريده معمار همت عالىنهمتش به تعمير و آبادانى آن سعى موفور به تقديم رسانيد و حوضى از مرمر در ميان عمارت ساخته چهار ايوان بر چهار طرف عمارت طرح انداخت و بادگيرى بلند به بادبانى برافراخت و در پيش هرشاه - نشين حوضى ساخته خيابانها طرح انداخت و الحق زلال حياض كوثر مثالش آبروى ساكنان خطهء خاك و اطراف بساتين طربناكش  « جَنَّاتٍ تَجْرِي مِنْ تَحْتِهَا الْأَنْهارُ »  و لطافت آب خوشگوارش به مرتبه‌اى كه هواى ارديبهشتى از خجالت آن قطرات شبنم بجاى عرق فروباريده [ 185 الف 
  ] و اعتدال هواى روح افزايش به مثابه‌اى كه نسيم بهشتى از غيرت آن مضطرب بهرسو دويده ، شعر :\r\n چو باغ ارم ساحتش دلگشا * چو صحن فلك عرصه‌اش جانفزا\r\nمروّج صبا از نسيم گلشن * معطر هوا از دم سنبلش\r\nدرختانش طوبى صفت سربسر * برآورده بر اوج افلاك سر \r\nميوه‌هاى لطيفش شيرين‌تر از شيرهء جان و سبزه‌هاى صحن بساتينش دلفريبتر از خط عذار جوانان ، نظم :\r\n چو خط بتان سبزه‌اش دلفريب * عذار بساتين ازو ديده زيب\r\nبود عطر گلهاش آرام دل * شود حاصل از ميوه‌اش كام دل \r\nو ديگرى از عمارت آن‌جناب بازارچه و قهوه خانه‌ايست كه در حوالى « ميدان وقت [ و 
  ] ساعت » ساخته . چون مجملى از سير ستوده و اوصاف حميده و برخى از متانت و لطافت و نظافت عمارت با رفعت و بساتين جنت صفت دستور نيكو نهاد و پسنديده خصلت تحرير يافت اكنون خامهء مشكين شمامه با جامهء نيلى شرح خرابى بناى عمر و زندگانى آن آصف جم اقتدار را بيان مىنمايد .\r\n\r\n","description":"","footnote":"","page_name":" 228 ","page_number":256},
  {"content":"\r\n\r\n\r\n[ 185 الف 
  ] ذكر انتقال عاليحضرت مرحمت و غفران پناهى زبدة الاعاظم و الاعالى دستور الوزرائى آقائى كمالا للمرحمة و الرضوان الله قلى بيكا وزير يزد از سراى فانى به عالم جاودانى\r\nاز ضماير فضايل مآثر ناظمان مناظم سخن‌دانى نير عالم‌افروز اين معانى طالع است كه جناب جلال سبحانى اشرف طبقات انسانى را به شرف  « وَ لَقَدْ كَرَّمْنا بَنِي آدَمَ »  مشرف گردانيده و به تشريف خطاب « يابن آدم خلقت العالم لاجلك و خلقتك لاجلى » فرق مباهات ايشان را به اوج سماوات رسانيده پس نتواند بود كه دار قرار و فضاى اقتدار آن نوع گرامى غير اين مرحلهء بىاعتبار و سراى ناپايدار جايى نباشد ،\r\nبيت\r\n دنيا به نزد اهل خرد بس محقر است * با آفتاب قدر تو از ذره كمتر است \r\nبلكه علوشان و رفعت مكان طايفه‌اى كه خلعت افتخارشان بطراز  « وَ فَضَّلْناهُمْ عَلى كَثِيرٍ مِمَّنْ خَلَقْنا »  مطرز باشد آنست كه بيش از چند سال درين منزل پرملال نيايند و چون نداى [ 186 الف 
  ]  « يا أَيَّتُهَا النَّفْسُ الْمُطْمَئِنَّةُ »  شنوند بىشايبهء اهمال به رياض دلگشاى خلد برين انتقال نمايند و به قدم همت ازين محنت‌سرا به دار بقا خرامند و به ديدهء بصيرت نظارهء عالم ملكوت نمايند ، بيت :\r\n برين سراى فنا دل منه كه جاى دگر * براى مسكن تو بركشيده‌اند قصور \r\nپس قاطبهء علماى عالم را معلوم و طايفهء فضلاى بنى آدم را مفهوم گرديد كه حكمت شاملهء « حى قديم » و قدرت كاملهء پادشاه واجب التعظيم جل شأنه و عم سلطانه پيوسته مقتضى آنست كه سر هرسرورى كه در تحتگاه  « إِنْ مَكَّنَّاهُمْ فِي الْأَرْضِ »  بافسر پرزيور  « تُؤْتِي الْمُلْكَ مَنْ تَشاءُ »  آراسته گردد عاقبت دست اميد از تمشيت امور ملكى دنيوى بازداشته به مقام  « حُورٌ مَقْصُوراتٌ فِي الْخِيامِ »  انتقال نمايد و سنت سنيهء حق عز و علا همواره برين منوال جريان يافته كه هرذوى الاحتشامى كه در دار الملك ربع مسكون و بساط بسيط بوقلمون [ 186 ب 
  ] سر افتخار برافرازد آخر الامر از تنگناى هياكل جسمانى ملول و متنفر گشته به ساحت وسعت آثار  « جَنَّاتٍ تَجْرِي مِنْ تَحْتِهَا \r\n\r\n","description":"","footnote":"","page_name":" 229 ","page_number":257},
  {"content":"\r\n\r\n الْأَنْهارُ »  توجه فرمايد ، بيت :\r\n نباشد خسروى در دهر جاويد * وفا از ملك دنيا نيست اميد\r\nچه شد جمشيد را ، دارا كجا رفت * سكندر سوى آن عالم چرا رفت\r\nكجا رفتند بهرام و منوچهر * فريدون چون نقاب افكند بر چهر\r\nهميشه هيچ‌كس را زندگى نيست * به دنيا خلعت پايندگى نيست \r\nهرچند بر ضمير عارف هوشمند ظاهر است كه از تمهيد اين مقدمه مقصود چيست و غرض از عرض اين تحرير واقعهء ناگزير كيست خامهء مشكين شمامه كسوت سوگوارى پوشيده با سينهء چاك شرح اين واقعهء دردناك را به اين عبارت در سلك تحرير مىكشد كه چون نوروز عالم‌افروز تخاقوىئيل سنهء تسع و سبعين و الف هجريه دررسيد مزاج افسردهء روزگار كه از علل و امراض باردهء شتا از اعتدال افتاده بود به صحت و استقامت روى آورد ، بهار عالم‌آرا با هزاران خرمى و دلگشايى جلوهء ظهور نمود ، [ 187 الف 
  ] عالم طراوت و جوانى از سر گرفت ، بساط خوشدلى و نشاط در نزهت‌آباد جهان گسترده گشت ، يعنى خسرو سيارگان پيرايه‌بخش مسند شرف و اقبال گشته قدم بر بساط جهان‌آراى نهاده قسمت سراى جهان را به تازگى نمونهء گلزار ارم ساخت ، بيت :\r\n نوروز چو گشت عالم‌افروز * تاريك‌شب زمانه شد روز\r\nكيخسرو اين چهار ايوان * بر تخت حمل نشست شادان \r\n\r\n","description":"","footnote":"","page_name":" 230 ","page_number":258},
  {"content":"\r\n\r\n مشاطهء دهر چون رخ يار * آراست زمانه را دگربار\r\nاز بهر قدوم شاهد گل * شد نغمه‌سرا ز شوق بلبل \r\nدر روز نوروز آن آصف دوران با صد هزاران خرمى و كامرانى در مسند وزارت تكيه زده مجلسى عالى بر روى اكابر و اهالى آراسته و ابواب بذل و احسان بر روى همگنان گشوده دلهاى دورونزديك را به خلق و احسان صيد نمود . بعد از انقضاى ايام جشن و سرور نوروزى نواب سكندرشان [ 187 ب 
  ] سليمان مكان افتخار سلاطين جهان اعنى اعليحضرت شاهى ظل اللهى وزير عاليشان را به تشريف خلاع فاخره سرافراز نموده مصحوب معتمدى ارسال يافت . چنانچه رسم و آيين بندگان با اخلاص است با جميع خواص و عوام به استقبال شتافت و در « باغ شاهى » به شرف پوشش مشرف گرديد و به شكرانهء آن موهبت عظمى جشنى بزرگانه ترتيب داده ، مصراع :\r\n « چو چنگ اندران بزم خلقى نواخت » \r\nمستعدان شهر تواريخ مرغوبه يافته منظوم ساختند . از آن جمله نجابت و بلاغت دستگاه سيفا ميرزا مظفرا كه در شيوهء نظم گوى مسابقت از اقران ربوده تاريخى در نهايت خوبى يافته و درين قطعه اشاره به آن نموده ،\r\nقطعه\r\n به گوشم مىرسد هرلحظه از نو مژدهء شادى * ز الطاف سليمان جهان با آصف ثانى\r\nسليمان جهان كز روى استحقاق مىزيبد * كند بر درگهش گر قيصر و فغفور دربانى\r\nشهى كز لمعهء شمشير او آفاق روشن شد * بلى چون تيغ زد [ 188 الف 
  ] خورشيد عالم گشت نورانى\r\nعقاب از بيم نهيش جانب تيهو نمىبيند * ز سهمش كرد چون اهل رياضت ترك حيوانى \r\n\r\n","description":"","footnote":"","page_name":" 231 ","page_number":259},
  {"content":"\r\n\r\n كلف نبود به روى ماه گويى از سر رغبت * كشيده همچو زنگى داغ فرمانش به پيشانى\r\nهمان كردست لطفش با وزير آسمان حشمت * كه با برگ گل سورى كند باران نيسانى\r\nوزير معدلت‌گستر كه از معمارى عدلش * به معمورى مثل شد ملك يزد از بعد ويرانى\r\nز بس عامست در دوران او جمعيت خاطر * نمىبيند كسى در خاطر عاشق پريشانى\r\nبه امر معدلت خويش اكابر در رضاجوئى * ز نهى مصلحت جويش اهالى در تن‌آسانى\r\nبه پاس دولتش دلها پياپى در دعاگويى * به وصف حشمتش لبها دمادم در ثناخوانى\r\nبه حسن خلق مشهورست آرى آن‌چنين بايد * نديده هيچكس خورشيد را با چين پيشانى\r\nنگهدارنده از آسيب دورانش نگهدارد * طبايع را كند اركان عالم تا نگهبانى\r\nوزير مرشد كامل رعيت‌پرور عادل * سراپا چون مشرف شد به تشريفات سلطانى\r\nپى تاريخ در ملك تفكر سير مىكردم * دو مصرع بر زبان جارى شد از الهام ربانى\r\nلباس شاه بر اندام آقائى همى زيبد * چو بايد در بر آصف سراپاى سليمانى \r\nبعد ازان آن دستور عدالت شعار در باغ بهشت آثار اهرستان كه رشك‌فرماى قصور و جنان است و زينت‌افزاى روضهء رضوان و به يمن همت والاى آن حضرت\r\n\r\n","description":"","footnote":"","page_name":" 232 ","page_number":260},
  {"content":"\r\n\r\nعمارت يافته تشريف بردند و هرروز جمعى از اكابر [ 188 ب 
  ] انام و اصحاب خجسته فرجام را طلب داشته و مجلسى عالى ترتيب داده با دوستان و محبان يك دل به فراغ بال به عيش و صحبت مشغول بودند تا صبح روز ششم ماه ذى الحجة الحرام سنهء مذكور مراجعت به شهر نموده در كمال صحت به منزل تشريف آوردند . مقارن آن ملازمى ابن على نام كه مدت هشت ماه قبل از آن به طرف خراسان به جهة آوردن ابريشم فرستاده بودند رسيد و كتابات عاليجاه وزير خراسان و حضرات مشهد مقدس رسانيد . يكى از دوستان در مكتوب محبت اسلوب تحرير نموده بود كه شبى به جهت زيارت به روضهء مقدسهء حضرت امام الانس و الجن ثامن ائمهء هدى سلطان على بن موسى الرضا عليه التحية و الثنا رفته بعد از شرف زيارت و فراغ از عبادت به منزل خود مراجعت نموده بخواب رفتم ، در عالم رؤيا مشاهده كردم كه شخصى در روضهء مقدسهء عرش درجه به طواف اشتغال دارد . چون چشمش بر من افتاد [ 189 الف 
  ] گفت كه زود باشد كه اللّه قلى بيك وزير به اين‌مكان متبرك حاضر گردد . چون وزير عالىشان كتابت را مطالعه نمود و مضمون آن را به حضار مجلس تقرير نمود فرمود كه ما را گمان نيست كه در ايام حيات « 1 » بدين دولت عظمى مشرف گرديم ، نهايتش اين كه زود باشد كه جسد اين حقير را به آن محل شريف كه طوافگاه ملايكهء مقربين است برند . حضار مجلس زبان به دعا گشوده گفتند كه چرا اين نوع سخنان بر زبان بايد گذرانيد ؟ در جواب فرمودند كه مكرر از ما شنيده‌ايد كه شصت مرحله از مراحل زندگانى طى كرده‌ام و چون دو قرن تمام شده در امسال ازين سراى فانى به سراى باقى انتقال خواهم كرد ، و در همان روز به مصالح ملكى و انتظام امور جزوى و كلى و فيصل مهمات خلايق پرداخته يك‌يك از تحويلداران سركار ديوان و محصلان سركار خاصه را طلب داشته تأكيد و مبالغه مىفرمودند كه محاسبات خود را با كتاب دفتر خانهء [ 189 ب 
  ] سركار تنقيح داده بروات و نوشتجات و مفاصا حساب خود بازيافت كرده به مهر رسانيد كه دنيا محل حوادث است و گاه باشد كه اگر تقصير و تكاهل نمائيد ديگر فرصت نخواهيد يافت\r\n\r\n\r\n","description":"","footnote":"\r\n( 1 ) - اصل : حيوت\r\n","page_name":" 233 ","page_number":261},
  {"content":"\r\n\r\nو بعد از ما تأسف خوردن سود ندارد . و در آن‌روز كه چهارشنبه بود اكثر محاسبات تنقيح يافت و بروات به مهر آن حضرت گرفتند . تا صبح روز پنجشنبه به دفترخانه تشريف آورده كتاب سركار را به كارسازى خلايق امر فرمود و به جهت مهمات خلايق تا عصرى در دفترخانه نشستند . بعد از آن به حرمسرا رفته اولاد امجاد و اهل بيت را حاضر ساخته سخنان مشعر بر بىوفايى دنيا و ارتحال ازين دار پرجفا بر زبان گذرانيده فرزند خود را محمد حسين بيك كه در صغر سن بود طلب كرده فرمودند كه اى نور چشم نمىدانم كه فردا در فراق پدر بچه‌سان گريان و نالان خواهى بود و اندوهى كه به تو خواهد رسيد به كه اظهار خواهى كرد و بعد ازين چشم خود را به ديدار كه روشن خواهى نمود ؟\r\n[ 190 الف 
  ] چون از اين كلمات كه رايحهء فراق به مشام جان مىرسيد و سيل سرشك از ديده‌ها روان مىشد فراغت يافت به ديوانخانه آمده ملازمان خود را به احضار مصاحبان و دوستان فرستادند و مىفرمودند كه يك شب ديگر صحبت غنيمت است ،\r\nبيت\r\n صحبت غنيمتست مبادا چو آفتاب * صبحى برآورى سر و شامى فروبرى \r\nدرين اثنا وجعى در سينه احساس نموده متوجه حرمسراى شدند و على الصباح كه روز جمعه و يوم العرفه بود از حرمسراى بيرون آمده به كارسازى و دلجوئى عجزه و مساكين پرداخته نهايت اشفاق و مرحمت دربارهء ايشان مبذول داشتند . و درين اثنا عالى حضرت شيخ الاسلام و جمعى ديگر از حضرات عاليات سادات و اهالى و اشراف تشريف حضور ارزانى داشتند و بندگان آقايى مقدم آن جمع را گرامى داشته نهايت انبساط نمودند و با ايشان به صحبت مشغول شدند و مىفرمودند كه الحمد للّه كه مرتبهء ديگر ملاقات ميسر گرديد [ 190 ب 
  ] ، چون وقت صلوة جمعه در رسيد حضرات اهل مجلس جهت صحت ذات ملكى صفات آن مجمع جود و افضال دست بدعا برداشته به خواندن فاتحه اشتغال نمودند و آن‌جناب نيز به خواندن فاتحه\r\n\r\n","description":"","footnote":"","page_name":" 234 ","page_number":262},
  {"content":"\r\n\r\nفاتحه با ايشان رفاقت مىنمود . و چون به آيهء كريمهء  « اهْدِنَا الصِّراطَ الْمُسْتَقِيمَ »  رسيد و حضرات اعزه برخواستند و آن حضرت نيز ميل برخاستن « 1 » نمودند كه ايشان را مشايعت نمايد . و در آن اثنا ضعفى بر ايشان طارى شده به طريق اهل احتضار پاى به‌سمت قبله كشيده زبان به كلمهء طيبهء شهادتين گشاده طاير روح پر فتوحش قفس « 2 » قالب شكسته به حظاير قدس پرواز نمود ، بيت :\r\n هرگز به باغ عمر گياهى بقا نكرد * هرگز ز شست « 3 » مرگ خدنگى خطا نكرد\r\nخياط روزگار به بالاى هيچ‌كس * پيراهنى ندوخت كه آخر قبا نكرد \r\nهمان لحظه اين خبر وحشت اثر در شهر اشتهار يافت و نايرهء حزن و اندوه كانون سينهء خواص و عوام را فروتافته آواز ناله و نفير برناوپير به چرخ اثير رسيد ،\r\nبيت\r\n برآمد ناله و آه از چپ و راست * [ 191 الف 
  ] ز مرد و زن فغان و ناله برخاست « 4 »\r\nز فرياد و غريو پير و برنا * امارات قيامت گشت پيدا \r\nازين واقعهء هايله علماى اعلام را عمامهء عزت از سر افتاده متحير شدند كه ديگر تربيت از كه يابند و فضلاى لازم الاحترام را خلعت شكيبائى چاك گشته ندانستند كه من بعد ملجاء ايشان كه باشد و به مجلس كه شتابند ، بيت :\r\n برآمد ابرى از درياى اندوه * فروباريد سيل از كوه تا كوه \r\nو از كمال حزن و غم و غايت غصه و الم دوستان و مصاحبان بجاى اشك سيلاب خون از ديدهء پرنم گشودند ، بيت :\r\n\r\n\r\n","description":"","footnote":"\r\n( 1 ) - اصل : خواستن\r\n( 2 ) - اصل : قفس\r\n( 3 ) - اصل : سصت\r\n( 4 ) - اصل : خواست\r\n","page_name":" 235 ","page_number":263},
  {"content":"\r\n\r\n به دست غم گريبان چاك كردند * ز ديده خاك را نمناك كردند\r\nز خون دل زمين كردند گلگون * ز دود آه ايشان تيره گردون\r\nز مژگان شد روان جويى پر از خون * علم زد آتش دلهاى محزون \r\nصبح روز ديگر كه خورشيد خاورى با كسوت نيلوفرى [ 191 ب 
  ] مانند شعلهء اندوه از درون ماتمزدگان ظاهر شد علما و فضلا بر نهج شرع قويم و سنت حضرت سيد المرسلين به لوازم تغسيل و تجهيز و تكفين جسد آن‌جناب قيام نمودند و در محفهء محفوف به رحمت حى لا يموت گذاشته به مسجد جامع بردند و به آن‌جامع كمالات صورى و معنوى نماز گزاردند . « 1 » بعد از اداى نماز به مزار فايض الانوار « ركنيه » رسانيدند و به مقتضاى سنت خير البرية عليه و آله الف الف صلوة و التحية مدفون گردانيدند ، بيت :\r\n دلا نيست دايم بقاى حيات * كه عالم ندارد قرار و ثبات\r\nرسد تخت و بخت ار به اوج كمال * چو خورشيد تابنده يابد زوال \r\nدوستان انام و محبان با احترام در آن‌روز عيد لوازم پرسش بجاى آورده به اين ابيات ترنم مينمودند ، بيت :\r\n همىگفت هريك در آن روز عيد * بدين شومى اندر زمانه نديد\r\nمبادا بدين‌گونه عيدى دگر * كزين شد جهان را خليده جگر \r\n\r\n\r\n","description":"","footnote":"\r\n( 1 ) - اصل : گذاردند\r\n","page_name":" 236 ","page_number":264},
  {"content":"\r\n\r\n بود خرمى همگنان را به عيد * [ 192 الف 
  ] درين عيد شد شادى از ما بعيد \r\nمستعدان دهر و شعراى عصر تاريخ وفات آن وزير بىبديل را به عبارات مختلفه در سلك نظم كشيدند و در مرتبهء آن آصف صفات ملكى ملكات مقطعات منظوم گردانيدند و از جمله فصاحت شعار بلاغت آثار خواجه محمد صفى ولد مرحوم خواجه محمد ظهير يزدى اين قطعه را بر لوح بيان نگاشت ، قطعه :\r\n فلكا كج مدار گردونا * اى خراب از تو خاندان بقاى\r\nاى كه در دور تو نديده كسى * خوش‌دلى را مگر به خواب فناى\r\nروزوشب از غم تو مىنالند * چه فقير و غنى چه شاه و گداى\r\nاى جفا پيشهء وفا دشمن * حركتهاى تو همه بىجاى\r\nيك نفس از سر جفا بگذر * يك زمان از در وفا به درآى\r\nبنگر كينه با كه مىورزى * يك نظر چشم بينشى بگشاى\r\nاى ز دستت بناى دل ويران * چه ستونى درآمد از تو ز پاى\r\nآن بلنداختر نكو تدبير * آن عطارد ضمير روشن راى\r\nآن پسنديدهء خديو زمان * آن وزارت پناه ملك‌آراى \r\n\r\n","description":"","footnote":"","page_name":" 237 ","page_number":265},
  {"content":"\r\n\r\n [ 192 ب 
  ] معدن خلق و منبع احسان * مركز همت و محيط سخاى\r\nآن‌كه در سايهء سعادت او * كسب فر مىنمود بال هماى\r\nسايه از فرق آسمان بردست * گشت همسايهء زمين اى واى\r\nبه لحد سود آفتاب رخى * كه زدى صبحدم ازان سيماى\r\nشد هم آغوش خاك آن دستى * كه سبق بردى از يد بيضاى\r\nلايق دولتش نبود اين گوى * پشت پا زد درين خراب‌سراى\r\nرشتهء صحبت از زمانه گسست * خيمه در زد به سوى ملك بقاى\r\nاز ره منزلت به منزل قرب * كرد در روز عيد قربان جاى\r\nمردمانش ز ديدگان شستند * كعبه بگرفت از براش عزاى\r\nسرو آزاد او به باغ نعيم * همچو طوبى نمود نشوونماى\r\nبود از جان غلام شاه نجف * بست دل را به حيدر و ابناى\r\nچشم از هستى جهان پوشيد * غرق بحر اميد شد به خداى \r\n\r\n","description":"","footnote":"","page_name":" 238 ","page_number":266},
  {"content":"\r\n\r\n گنج بود و به خاك پنهان گشت * خازنش شد به خلد راهنماى\r\nبه مقام رفيع عليين * حاجب رحمتش نمود ايماى\r\nشد چو آصف بدولت و اقبال * مسندآراى جنت المأواى\r\n[ 193 الف 
  ] سال آن را نمود استفسار * دل ز دستور عقل و فطرت و راى\r\nدست بر سرزنان همه گفتند * يزديان را يتيم كرد آقاى \r\nو فضيلت و صلاحيت دستگاه جامع الكمالات الصورى و المعنوى خواجه محمد زكى كه در عنفوان جوانى تا آن‌زمان كه قريب چهل سال است انيس مجلس خاص و نديم بزم اختصاص و محرم اسرار آن وزير صايب‌تدبير بود به دست اضطراب لباس شكيبائى چاك كرده سيلاب سرشك از ديدهء خونبار بر روى روان ميساخت ، مصرع :\r\n « ز مژگان دم بدم خوناب ميريخت » \r\nاين چند بيت را در تاريخ اين واقعه بنظم آورده ، بيت :\r\n چون مشرف شد به اكرام امير المومنين * جانب ملك بقا آقاى دولتيار شد\r\nروز جمعه حج اكبر جان پاكش در سجود * همره روح القدس با فرقهء احرار شد\r\nلا مكان سير آفتابا عرش فرسا كوكبا * چون براى صيد دلها روح تو شنغار شد \r\n\r\n","description":"","footnote":"","page_name":" 239 ","page_number":267},
  {"content":"\r\n\r\n گفتمش چون شد ملاقاتت به خيل قدسيان * چون به ظهر كوفه روحت و اصل ابرار شد\r\nگفت رضوان روح و ريحان وصل عالى فطرتان * [ 193 ب 
  ] از ولاى مرتضى روحم چو برخوردار شد\r\nگفت اگر تاريخ نفريدم بخواهى از قضا * گو هماى روح آقا لا مكان سيار شد \r\nو ايضا كلك سخن‌گذار ملا فدائى اردكانى بر تحرير آن مضمون زبان گشاده ، مصراع : « همنشين با نبىّ و آل نبى است » . آن حضرت گاهى زبان بنظم اشعار مىگشاد ، اين چند بيت از نتايج طبع ادراك اوست كه در حين تحرير به خاطر بود ، بيت :\r\n چو پرى ز لطف پنهان ز رياض ديده باشى * گل نورسيدهء من ز كجا رسيده باشى \r\nايضا\r\n فلك ويران نخواهد شد اگر بردارد از خاكم * پدر از پا نمىافتد اگر دست پسر گيرد \r\nو له ايضا\r\n بىتو كى هرگز رسد مژگان من بر يكديگر * از نشستنها مگر گاهى رود پايم به خواب \r\nبر ضماير منشيان سخندان كه ناظمان جواهر بلاغت و جوهريان بازار فصاحت به حقيقت ايشانند پوشيده نخواهد بود كه فرامين [ 193 ب 
  ] و احكام سلاطين گردون احتشام موجب افتخار و مباهات ارباب اعتبار است و رقمى كه در باب تصدى خالصهء دار العبادهء يزد باسم آن‌جناب شرف صدور و عز ورود يافته دبيران عطارد نظير بعبارات رنگين و استعارات شيرين مرقوم قلم مشكين رقم گردانيده‌اند ، لازم ديد كه صورت آن درين اوراق ثبت گردد :\r\nصورت رقم حكم جهان‌مطاع شد - آنكه چون از روزى كه [ 194 الف 
  ] صاحب\r\n\r\n","description":"","footnote":"","page_name":" 240 ","page_number":268},
  {"content":"\r\n\r\nاختيار ديوان قضا و فرمان ده كشور فسيح الفضاى توتى الملك من تشاء منشور جهانبانى و كشورگشايى نواب كامياب همايون ما را بتوقيع وقيع رفيع خلود و دوام موشح و مزين ساخته همگى همت و الا و جملگى نيت كثير الاعتلا مصروف و معطوف بدان مىباشد كه جمعى از كاردانان خيرانديش و يك‌جهتان اخلاص‌كيش را كه حسن اخلاص و خدمات ايشان ابا عنجد درين دولت و الا و دودمان معلى به منصهء ظهور رسيده باشد از اكفا و اقران شرف امتياز بخشيده به نوعى مشمول نوازش و احسان و مورد الطاف بىپايان فرماييم كه مزيدى بر آن متصور نبوده باشد ، و مصداق اين مقال صورت احوال خجسته مآل رفعت و معالى - پناه عزت و عوالى دستگاه كمالا للرفعة و المعالى اللّه قلى بيك برادرزادهء عالى جاه كلبعلى خان بيگلر بيگى چخور سعد است كه حسن اخلاص و كاردانى مشار اليه در مرآت ضمير منير بيضا نظير جلوه‌نما گرديده لهذا از ابتداء قوىئيل تصدى خالصهء دار العبادهء يزد سركار خاصهء شريفه را برفعت و معالىپناه مشار اليه مفوض و مرجوع [ 194 ب 
  ] و آنچه به صيغهء حق التصدى و حق القرار و هراسم و رسم كه در وجه متصديان سابق مقرر بود به رفعت و معالىپناه مومى اليه شفقت و مرحمت فرموده ارزانى داشتيم كه من حيث الاستقلال و الانفراد به امر مزبور و لوازم آن قيام و اقدام نموده در نظم و نسق امور و تمشيت مهام و آبادانى املاك و رقبات سركار خاصهء شريفه حسن سعى و كاردانى خود را بيشتر از بيشتر بر نواب همايون ما ظاهر سازد . مستوفيان عظام كرام ديوان اعلى رقم اين عطيه را در دفتر خلود ثبت نموده از شوايب تغيير و تبديل مصون و محروس شناسند و مهر و نوشتهء رفعت و معالىپناه مشار اليه را در مهم مزبور معتبر دانسته بدون مهر و نوشتهء رفعت و معالىپناه متصدى مزبور يك دينار و يك من بار دادوستد ننمايند و در\r\n\r\n","description":"","footnote":"","page_name":" 241 ","page_number":269},
  {"content":"\r\n\r\nعهده شناسند . »\r\nبر راى عقده‌گشاى ناقلان آثار و راويان اخبار نو و كهن و ضمير عالم‌آراى فصاحت‌آرايان سخن روشن و مبرهن خواهد بود كه اهل تاريخ نخستين كسى را كه در سلك وزرا انتظام نموده‌اند آصف بن برخياست كه وزير مشير حضرت سليمان پيغمبر على نبينا و عليه من الصلواة افضلها [ 195 الف 
  ] و من التحيات اكملها بود و آصف بصفت نصفت و تقوى و كثرت عبادات و اطلاع بر حقايق اشيا اتصاف داشت و حضرت سليمان جميع مهمات ملك و ملت را به وقوف و استصواب او فيصل ميداد ، لهذا تا غايت متكفلان منصب وزارت را بدان جناب منسوب ساخته و درين لغت قصد توصيف ايشان كرده آصفى مىنويسند . و احوال وزرا در خدمت سلاطين كشورگشا متفاوت مىبوده و هست ، چه بعضى از آن طايفه در كمال استحقاق و استقلال به لوازم آن منصب پرداخته آثار حميده يادگار گذاشته‌اند مانند خواجه نظام الملك حسن طوسى و خواجه شمس الدين محمد جوينى وزير اباقا خان و جمعى ديگر قدم از جادهء وزارت برتر نهاده در جرگهء امراء عظام انتظام يافته و در سرانجام امور ملك و ملت مطلق العنان گشتند مثل صدر جهان و خواجه غياث الدين محمد بن خواجه رشيد وزير سلطان ابو سعيد و امير يار احمد اصفهانى عقب به امير نجم ثانى وزير خاقان سليمان شان ابو البقا شاه اسمعيل بهادر خان و ميرزا سلمان [ 195 ب 
  ] جابرى وزير خاقان سكندرشان سلطان محمد پادشاه .\r\nغرض ازين مقدمه آنكه مورخين بلاغت‌شعار جميع وزرا را يكسان تعظيم مينمايند و هريك را فراخور اختيار و استحقاق تعريف و القاب نويسند . بندهء فقير و ذرهء حقير كه به محض ارادهء لم يزلى از مبادى سن رشد و تميز همواره بانشاى مؤلفات غريب و املاى منشآت بديع مايل و راغب مىبود و هرگاه از شواغل مهام و مناصب اندك فراغتى دست مىداد بسواد الفاظ و عبارات بلاغت آيات اشتغال مىنمود و اين\r\n\r\n","description":"","footnote":"","page_name":" 242 ","page_number":270},
  {"content":"\r\n\r\nمعنى به مثابهء عبارت طبيعت اين بىبضاعت شد كه باوجود آن‌كه به حسب تقدير ازلى پاى در وادى غربت نهاده متوجه هندوستان بود و به واسطهء نوايب روزگار و گردش ليل و نهار خاطر متألم و غمناك بود به جهت رفع كدورت در هرمنزل كه نزول مىنمود يا در بلدى كه چند روز توقف مىكرد سطرى چند از نهانخانهء ضمير بر صحيفهء ظهور آورده الفاظى دلبند در شيوهء يادگار از احوال خير مآل وزراى آصف صفات بر صحايف اين اوراق مىنگاشت و به اندك زمانى به فيض فضل نامتناهى الهى رياض بساتين مجلس وزراى عدالت‌گستر و دبيران دانشور [ 196 الف 
  ] از رشحات سحاب خامهء فصاحت قرين سمت نمو پذيرفت ، نظم :\r\n سوادش نوربخش ديدهء حور * بياضش چون سواد ديده پرنور\r\nسراسر نثر او چون عقد گوهر * به پاكى دلفريب و روح‌پرور\r\nجهان‌افروز چون روز جوانى * نشاطافزا چو صبح زندگانى \r\nاميد به كمال كرم جاويد آنكه اين مخدر بديع منظر با حسن صورتى در چهار جهت عالم جلوه نمايد و از حسن قبول مبصران بازار سخنورى در عقد جواهر آبدار و سلك لآلى شاهوار انتظام يابد ، بيت :\r\n آنكس كه ز شهر آشنائيست * داند كه متاع ما كجائيست \r\n\r\n","description":"","footnote":"","page_name":" 243 ","page_number":271},
  {"content":"\r\n\r\n\r\nمجلس سيوم از مقالهء اولى در ذكر كلانتران با احتشام\r\nبر شهسواران ميدان ادراك روشن است كه حق سبحانه و تعالى زمام قوام عالم را به كف قدرت سلاطين با داد و دين سپرده و انتظام احوال بنى آدم را به وجود ايشان منوط و مربوط گردانيده است . پس هرآينه بر خسروان جهان و فرمانفرمايان زمان لازم است كه جمعى كه انوار قابليت از جبههء حالشان لامع و از حركات و سكناتشان خيرخواهى كافهء برايا كه ودايع حضرت آفريدگار جل شأنه [ 196 ب 
  ] و عم نواله‌اند ظاهر بوده از حسن خلق كه نوريست از انوار حكمت الهى و سرّى از اسرار عزت پادشاهى كه بدان نور شريف ديدهء بصيرت منور كرده بهرهء تمام داشته باشند زمام اختيار ملك و مال بقبضهء اقتدار چنان شخصى باز گذارند ، چه نظام سلسلهء كون و فساد به كف كافى وراى صافى اينان منوط و مربوط است و به حمد اللّه تعالى كه سلاطين حشمت‌آيين سكندر تمكين دودمان صفوى پيوسته رعايت آن مىفرموده‌اند و از بندگان آستان خلافت مكان و دولتخواهان خيرخواه كه به اين صفات آراسته‌اند به خدمات لايقه ممتاز و معزز ميگردانند ، خصوصا منصب جليل القدر كلانترى كه از مناصب عليه است .\r\nبنابرآن از قديم الايام سادات عاليشأن و اشراف طوايف انسان به مهم كلانترى خطهء يزد علم اقتدار افراشته بر مسند تمكن قرار داشته‌اند ، مثل امير خليل الله روغنى و معزا شاهميرا خلف ارجمندش و سيادت و غفران‌پناه شاه عبد القيوم كه در سنوات سابقه به نوبت به شغل مذكور قيام نموده‌اند . چون خصوصيات احوال اينان كما هو حقه بر مسود اوراق ظاهر نبود طوطى كلك شيرين مقال در آن باب خاموشى اختيار نمود و بعد از آن غفران‌پناه ميرزا حكيم پاى بر مدارج عزت و\r\n\r\n","description":"","footnote":"","page_name":" 244 ","page_number":272},
  {"content":"\r\n\r\nاعتبار نهاده مدت بيست سال [ 197 الف 
  ] در غايت استقلال به آن منصب اشتغال داشت .\r\nبعد از آنكه زمانه رقم عزل بر صفحهء عملش كشيد كارپردازان قضا و قدر سراپردهء ابهت و مسند حشمت به جهت تمكن عالى حضرت سيادت‌منقبت و الا رتبت ميرزا شاه ابو البقا و اختر برج سيادت و بزرگوارى و نير سپهر ولايت و سرافرازى دوحهء چمن مصطفوى مير ميران گسترانيد ، شمه‌اى از حال خجسته مآل آن دو سعادتمند در ذيل مقالهء اولى گزارش « 1 » يافته درين مقام به تكرار انديشيده كميت واسطىنژاد قلم را در ميدان عرض حال مرحمت و غفران دستگاه الواصل الى رحمة الملك العليم ميرزا حكيم به جولان درمىآورد .\r\nبر خواطر واقفان احوال ارباب جاه و جلال پوشيده و پنهان نخواهد بود كه آن‌جناب ولد ارشد حكمت پناه مولانا زين الدين طبيب است و به واسطهء انتساب خويشى با عاليحضرت مرحمت و غفران‌پناه حكيم محمد داود المخاطب به خطاب تقرب خانى همواره رايت مفاخرت مىافراشت . بحدت طبع و جودت ذهن و مهارت در فنون فضايل و كمالات و ايثار درم و دينار موصوف و معروف بود و پيوسته همت بر اداء وظايف طاعات و عبادات گماشته لمحه‌اى از ذكر و اوراد فارغ نمىبود .\r\nدر اوايل [ 197 ب 
  ] ايام جوانى منظور عين التفات خاقان گيتىستان ، مصراع :\r\n « بلندمرتبه عباس شاه دين‌پرور » \r\nگشته بمنصب احتساب خطهء يزد سرافرازى يافت . و بنابر آنكه بر عجزه و رعايا حيف و تعدى جايز نمىداشت و انوار كفايت و كاردانى از مطالع احوالش ظاهر و لامع بود حسب الفرمان قضا جريان خسرو زمان بر مسند كلانترى آن مملكت متمكن گرديده در آن مهم شروع نمود ، و به واسطهء وفور فراست و كمال كياست روزبروز مرتبهء او در ترقى مىبود و مهمات سلطانى را از روى وقوف و كاردانى به سرانجام مقرون مىگردانيد . باوجود اشتغال به امثال اين اشغال و دخل در مهام ملك و مال از اداى فرايض و نوافل ساعتى غافل و ذاهل نبود و در سر ديوان تسبيح بر دست گرفته در اثناء قيل و قال به وردى كه داشت\r\n\r\n\r\n","description":"","footnote":"\r\n( 1 ) - اصل : ل گذارش\r\n","page_name":" 245 ","page_number":273},
  {"content":"\r\n\r\nمشغولى مىنمود . و چندگاه در غايت اختيار و اقتدار به لوازم امر مزبور پرداخته يك دينار و يك من بار از احدى توقع نكرده رايت نيكنامى برمىافراخت و مضمون اين مقال به خاطر ميداشت ، شعر :\r\n تو با خلق نيكى كن اى نيك‌بخت * كه فردا نگيرد خدا بر تو سخت \r\nمع ذلك در وقتى كه خاقان كيوان مكان فريدون شان ابو المنصور سلطان شاه صفى بهادر خان [ 198 الف 
  ] بر سرير تخت فرمانروايى و اورنگ كشورگشايى جلوس فرمود ، شعر :\r\n به فر و شرف شاه فيروزبخت * بر آراست تاج و برافراخت تخت\r\nبر اورنگ گيتىستانى نشست * به آيين صاحبقرانى نشست \r\nتخت پايهء رفعت بر دوش آسمانيان نهاد ، چتر سايهء رحمت بر فرق زمينيان افكند ، منبر تارك عزت بر فلك سود ، سكهء چهرهء نشاط برافروخت ؛ غمازان و حاسدان راه سخن يافتند و آن كلانتر امانت آثار را به تغلب و تصرف متهم داشته نزد نواب كامياب اشرف اعلى زبان غمز و سعايت گشادند و آن سخنان در مزاج همايون تأثير كرده از آن منصب معزول گشت بلكه او را مقيد بپايهء سرير خلافت مصير برده مبلغى كلى بديوان فرود آورد ، نظم :\r\n چه حاصل نازش و نالش ز اقبالى و ادبارى * كه تا برهم زنى ديده نه اين بينى نه آن بينى \r\nو بعد از چندگاه نوبت ديگر منظور نظر التفات خاقان عالى جاه گشته كرة ثانيه به همان مهم منسوب گشت و اعتبار و اختيار بسيار يافته اقتدارش بيشتر از پيشتر شد . او نيز در استمالت خواطر اكابر و اصاغر سعى موفور و جهد نامحصور بجاى آورد تا در سنهء سدس و اربعين و الف به سبب شكوه و شكايت خلف الحكما ميرزا\r\n\r\n","description":"","footnote":"","page_name":" 246 ","page_number":274},
  {"content":"\r\n\r\nمقيم ولد مرحوم حكيم عبد الله كه پيوسته نسبت به وزرا و كلانتران و ساير ارباب مناصب [ 198 ب 
  ] رقم تقرير و تزوير بر اوراق ضمير مينگاشت معزول گشت و درين نوبت آنچه داشت از زر و كتب نفيسه و اجناس شريفه و ظروف چينى و املاك و رقبات و قرى و مزارع به باد فنا و تاراج حادثات رفت . پس از آنكه از تقرير معاندان فراغت يافت رخصت حج يافته روانه گرديد و چون به بصره رسيد عنان از راه حجاز برتافته به ارادهء سفر هند در كشتى نشست و عنان به دست باد سبك‌رفتار بازداد . هنوز ثلث بحر طى نكرده بود كه كشتى عمر فرزند دلبندش ميرزا محمد رفيع كه به مكارم اخلاق و محاسن آداب آراسته ، عديل و نظير نداشت ، در گرداب فنا افتاد و روز ديگر عندليب روح پرفتوح آن‌جناب از تنگناى قفس قالب خلاصى يافته به جانب گلشن قدسى در پرواز آمد ، مصراع :\r\n « يافت از حادثهء دهر نجات » \r\nو غفران‌پناه ميرزا حكيم را خلف ديگر بود موسوم به ميرزا فخر الدين كه در تزكيهء « 1 » نفس نفيس و سير رضيه و شيم مرضيه مثل و مانند نداشت . پس ازين واقعات روانه بلاد هند گشت و در اندك زمان مؤنت تمام به‌هم رسانيد . از آنجا احرام طواف ركن و مقام بسته روانه گشت و بعد از گزاردن « 2 » حج و زيارت روضهء مطهره حضرت رسالت پناه صلوات اللّه و سلام عليه بهند مراجعت نمود و از آنجا به بنگاله رفته در آن ولايت عازم سفر آخرت گشت .\r\n\r\nذكر عمارات و آثار آن عاليمقدار درين دنياى ناپايدار\r\nدر اوايل [ 199 الف 
  ] زمان اقتدار در اصل شهر به مقام « باغ بهشتى » طرح منزلى عالى اساس افكنده در اندك زمانى سقف رفيعش از ايوان كيوان درگذشت و تالارى چون هفت كشور وسيع و درو هفت آسمان نمايان مشتمل بر منظرها و غرفه‌ها ترتيب داده نقاشان و مصوران مانىآسا سقف و جدار آن را به نقوش گوناگون تزيين نمودند .\r\n\r\n\r\n","description":"","footnote":"\r\n( 1 ) - اصل : تذكيه\r\n( 2 ) - اصل : گذاردن\r\n","page_name":" 247 ","page_number":275},
  {"content":"\r\n\r\nشعر\r\n اين قصر كه هست رشك‌فرماى بهشت * ايام به آب زندگانيش سرشت \r\nو در پيش تالار باغچه واقع گشته در صفا و لطافت مانند فردوس برين ، خاصيت دم عيسوى در انفاس نسيمش مضمر و حيات آب خضر در صفاى هوايش مخمر ، و در ميان آن نهرى مانند سلسبيل روان ، بىتكلف اين‌مكان از غايت نزاهت و صفا مانند جنت المأوى است ، شعر :\r\n جنت و خلد چه خوانيش كه در رتبه و زيب * خود قياسى نكند كس نه بدان و نه بدين\r\nخاك او عنبر و آبش به مثل آب حيات * باد او چون نفس روح امين مشك‌آگين\r\nگر به فردوس بگويم كه بهشتست بهشت * كند اقرار و بگويد كه چنين است چنين \r\nو ديگرى عمارت « دار الفتح » و « قهوه‌خانهء چهارسوق » است كه مقيمان كهكشان از به دو ايجاد آب و خاك تا اكنون بدين ارتفاع و زيبايى بنايى به نظر در بياورده‌اند .\r\nو ديگرى « باغ عشرت‌آباد » و يكى ديگر « باغ سعدآباد » اهرستان است كه از توصيف و تعريف مستغىاند . و اكنون باغ عشرت‌آباد داخل خالصجات سركار خاصهء شريفه [ 199 ب 
  ] و سعدآباد به عنوان ملكيت در يد تصرف وكيل ورثهء عاليحضرت مير جملهء شهرستانى قرار دارد . و همچنين « باغ خان » مشهورا در قريهء تفت ، و مزرعهء فيضاباد حوالى علياباد كه اكنون در تحت متملكات سركار خاصهء شريفه است ، و مزرعهء اهروك ، و مزرعهء ميرزا محسن حوالى سريزد ، و مزرعهء دولتاباد زارچ ، و مزرعهء سرو حوالى شورآب ، و غياثاباد توابع بيداخويد ، و طاحونهء تفت به جنب باغ خان ، و طاحونهء عشرت‌آباد كه از جملهء مستحدثات اوست ، و مزرعهء « قريهء شير\r\n\r\n","description":"","footnote":"","page_name":" 248 ","page_number":276},
  {"content":"\r\n\r\nكهنه » و بابكان داخل متصرفات آن‌جناب بود .\r\nغرض از ايراد اين حكايت آنست كه باغات و دكاكين و قرى و مزارع آن قدوهء ارباب جاه و جلال زياده از آن است كه بدستيارى بنان بيان تواند گشت .\r\nو هرساله مبلغ پنجاه تومان تبريزى مالوجهات و وجوهات رقبات او مىشده كه بسركار ديوان مهمسازى مىنموده .\r\nچون فارس مضمار سخن‌گسترى از ذكر احوال آن‌جامع كمالات باز پرداخت بنابر وعده‌اى كه داده بود عنان بيان به صوب شرح سلوك مستوفيان و ارباب قلم معطوف ساخت .\r\n\r\n","description":"","footnote":"","page_name":" 249 ","page_number":277},
  {"content":"\r\n\r\n\r\n[ 200 الف 
  ] مجلس چهارم از مقالهء اولى از مجلد سيوم در ذكر مستوفيان عطارد نشان و ارباب قلم\r\nاين طبقهء جليله كه در بلدهء طيبهء يزد زبان بنان به اخذ جان و مال مسلمانان نيز نموده‌اند بسياراند . اما بعضى از جانب ديوان اعلى و برخى به صلاح حكام و وزرا به آن مهم قيام مىنموده‌اند . چون ذكر مجموع ايشان موجب تطويل است و اطناب و اجتناب شيوهء ستودهء اولو الالباب نيست لاجرم خامهء سخن‌گذار عنان بيان را به احوال زمره‌اى كه در كتب متقدمين و از السنه و افواه معلوم اين ذرهء بىمقدار گشته بر صحيفهء بيان آورده برطبق عرض مىنهد .\r\nآورده‌اند كه در زمان سلاطين ماضى يكى از ارباب قلم را به مهمى تعيين فرموده به قرى و مزارع فرستادند . آن‌شخص به منزل يكى از رعايا نزول نمود . آن فقير چنانچه توانست به خدمات قيام نموده دقيقه‌اى از دقايق ميهماندارى و مردمى فروگذاشت نكرد ، فاما چنانچه عادت آن طايفهء لازم الاحترام است در بستن خراج و قرار اجارات صرفه و غبطهء سركار ديوان منظور داشته راه و روش حق و حساب را فراموش نمود ، مصراع :\r\n ز فعلش راسبى مهجور بودى \r\n[ 200 ب 
  ] و بر مزرعه‌اى كه در تصرف ميزبان بيچاره بود مبلغى زياده بر مالوجهات مقرر قرار نمود ، بعد از آنكه دبير عطارد نظير از منزل آن دهقان متوجه مكان ديگرى گرديد دوات و قلم را فراموش كرد . مرد بيچاره به واهمهء آنكه مبادا به جهت بازيافت آن مراجعت نمايد و اين مرتبه خانهء حيات « 1 » او را خراب سازد دوات و قلم\r\n\r\n\r\n","description":"","footnote":"\r\n( 1 ) - اصل : حيوات\r\n","page_name":" 250 ","page_number":278},
  {"content":"\r\n\r\nرا برداشته در پى او روان شد و فرياد مىكرد كه اى يار مهربان چقماق و آتشدان را فراموش كرده‌اى . دبير ايستاده گفت كه اى عزيز قلمدان است نه آتشدان . درويش گفت اى عالىمقام توبه اين حربه آتش در خرمن زراعت و خانهء فراغت من زده‌اى ، چگونان من اين را بنام ديگر خوانم ، بيت :\r\n بسوخت آتش ظلم تو جملهء تر و خشك * چنين بود چو درافتد به مرغزار آتش \r\nبالجمله از مشاهير اين طبقهء خواجه عبد القادر خلف ارشد خواجه كمال الدين محمد اشكذرى است كه در زمان سلطان سعيد سلطان ابو سعيد بهادر خان به منصب استيفاء دار العبادهء يزد سربلندى يافت و در علم سياق گوى مسابقت از امثال و اقران مير بود ، لهذا خواجه تاج الدين عليشاه [ 201 الف 
  ] وزير ديوان اعلى او را به جهت تنقيح محاسبات ممالك محروسه به اردوى معلى طلب داشت و او حسب الفرمان در اندك روزى نسخه بر جمع [ و 
  ] خرج ممالك چنانچه بايدوشايد پرداخته به عرض رسانيد . اما خواجه عليشاه مبلغى كه قبول كرده بود كه بعد از اتمام آن به او دهد مضايقه نمود . لاجرم خواجه عبد القادر كمر انتقام وزير را بر ميان بسته به عرض سلطان ابو سعيد رسانيد كه خواجه عليشاه مبلغ يكصد تومان از سركار خزانهء عامره به تغلب تصرف نموده از ساير ممالك برين قياس بايد كرد . حكم سلطانى نفاذ يافت كه خواجه عبد القادر به حساب تغلب و تصرف خواجه عليشاه در ماليات سركار ديوان رسيده حقيقت عرض نمايد . ولد امجد خواجهء مرحوم خواجه رشيد كه خواجه عليشاه را قاتل والد بزرگوار خود مىدانست و در آنوقت در ولايت روم مىبود از استماع بىتوجهى سلطان نسبت به وزير و تقرير كردن مستوفى بىآرام گشت ، نظم :\r\n ز شادى برافروخت رويش روان * چو گل در بهاران بخنديد از آن \r\nو احرام پايهء سرير خلافت مصير بست كه درين [ 201 ب 
  ] امر ممد و معاون\r\n\r\n","description":"","footnote":"","page_name":" 251 ","page_number":279},
  {"content":"\r\n\r\nخواجه عبد القادر باشد . از غرايب واقعات در شبى كه داخل اوجان شد جان شيرين به قابض ارواح سپرده و در همان‌شب خواجه عليشاه كه مدتى بود كه از غايت غصه و الم امراض مختلفه و علل متضاده برو استيلا يافته و صاحب فراش بود از اوجان كوچ نموده به عالم عقبى منزل گزيد و خواجه عبد القادر از شئامت ابواب تقرير در همان شب و همان منزل رخت هستى بربسته به ملك عدم شتافت ، مثنوى :\r\n چو از لوح دل شست نقش بقا * به صد محنت و درد شد مبتلى\r\nوفا كن بهركس ولىنعمت است * كه در بيوفايى بسى زحمت است \r\n\r\nذكر مدرسهء عبد القادريه\r\nمعمار همت خواجهء مشار اليه در اين مقام كه الحال « محلهء در مدرسه » مشهور گشته و در آن‌وقت متصل به صحرا بود مدرسهء عالى مشتمل بر حجرات تحتانيه و فوقانيه و گنبدى عالىرفيع كه با قبهء سپهر مينافام لاف برابرى و همسرى مىزند بنا فرمود و دو گلدسته در دو ركن بيرون برافراخت و تمام را به كاشى تراشيده الوان و طلا و لاجورد تزئين نمود و سورهء   « إِنَّا فَتَحْنا »   بكاشى بر درگاه ثبت كرده مياه « جديده » در ميان مدرسه [ 202 الف 
  ] جارى فرمود ، و بازارى مشتمل بر دكاكين بسيار ساخته باتمام تمامى موفق گرديد و اتمام مدرسه و بازار فى سنهء اربع و ثلثين و سبعمايهء اتفاق افتاده ، چون خواجهء مرحوم در اوجان وداع جان شيرين كرد نعش او را به يزد نقل كرده به گنبد مدرسه به خاك سپردند ، رحمة اللّه عليه .\r\n\r\nخواجه كمال الدين ابو المعالى\r\nبه شرف ذات و محاسن صفات و اخلاق حميده و اطوار پسنديده موصوف و به امر استيفاء خطهء يزد منصوب بود . والد بزرگوارش خواجه برهان الدين لطف الله در سلك وزراى امير مبارز الدين محمد مظفر انتظام داشت . از غايت حسن اعتقاد و نيت پاك در « محلهء شهاب الدين قاسم » به احداث مدرسه عالى در كمال تكلف پرداخت\r\n\r\n","description":"","footnote":"","page_name":" 252 ","page_number":280},
  {"content":"\r\n\r\nو ازاره‌اى به كاشى الوان و سقف به طلا و لاجورد تزيين نمود و دو منار در نهايت ارتفاع بنا فرمود كه هرصبح و شام از استماع اصوات مقريانش ساكنان صوامع ملكوت التذاذ مىيافتند . و نيز حمام و خانقاه و بازارى مشتمل بر دكاكين بسيار ساخت و قناتى كه با آب دجله و فرات لاف [ 202 ب 
  ] هم مشربى مىزد از « فراشاه » جارى و در ميان شهر گذرانيده به مدرسه و خانقاه آورد . و پايابى در صحن مدرسه حفر نموده مياه زارچ جارى نمود . و در حين تحرير اين اوراق كه دو مرحله از سنهء ثمانين و الف هجرت نموده بناى مدرسه و حمام چون بناى عمر ناپايدار فروريخته و خانقاه مانند درويشان زاويه‌نشين خود را به گوشهء اختفا كشيده و آب خوشگوارش با چشمهء حيوان همچشمى نموده در ظلمات گمنامى مأوا گزيده و بازارى كه با بازار مينا سر سودا مىداشت در دكان بسته و املاك و رقباتى كه خواجهء موفق وقف مدرسه و خانقاه كرده بود به تصرف متغلبان قرار يافته و اتمام عمارات مذكوره فى سنة عشرين و سبعمائه بوده و محل و مكان آرامگاه بانى در گنبد مدرسه است .\r\n\r\nخواجه شهاب الدين قاسم\r\nبه وفور حسن خلق و مكارم اخلاق معروف و مستوفى به استقلال بود . در ايام اعتبار و اختيار مدرسه‌اى در نهايت نزهت و صفا بنا نهاد و تمام به كاشى و لاجورد و طلا مزين نموده در سنهء سبع و ثلثين و سبعمايه به اتمام رسانيد . و مسجدى مروح در مقابل و بازارى مشتمل بر حواينت در اطراف ساخت ، و بازارچه موصوف با بسيارى از باغات و بساتين [ 203 الف 
  ] وقف نمود . چون اسم موقوفات آن سركار از زبانها موقوف گشته مدرسه خراب و مكان مسجد خانه‌ها شده .\r\n\r\nنقاوهء دودمان مرتضوى امير جلال الدين حسن شهرستانى اصفهانى\r\nدر اوايل جلوس نواب سكندرشان سلطان محمد پادشاه چندگاه منصب استيفاء ولايت يزد به وجود شريفش مباهات مىنمود و دران اوان در اهرستان باغى احداث نموده به « باغ مستوفى » موسوم ساخت و عمارت مرغوب در آنجا بنا فرمود . و به واسطهء تقدس ذات و علو شأن از امر استيفا استعفا نموده دست از آن كار بازداشته به جانب\r\n\r\n","description":"","footnote":"","page_name":" 253 ","page_number":281},
  {"content":"\r\n\r\nدار السلطنهء اصفهان شتافت و در اندك زمان به امداد بخت مينمت انجام منظور انظار خاقان گيتى آستان شاه عباس ماضى انار اللّه برهانه گشت . و خلف عاليشانش ميرزا رضى الدين محمد به شرف مصاهرت خسرو كامران و بمنصب صدارت ممالك ايران سربلندى يافت\r\n\r\nوجيه الدين قاضى افضل\r\nدر نسبت نسب از جملهء اشراف و اعيان خطهء يزد بود . به سرعت فهم و جودت طبع [ 203 ب 
  ] معروف و مشهور و در مهارت علم سياق گوى تقدم از زمرهء آن كار ربوده و در امر حساب محاسبان آن‌زمان را به حساب نمىگرفت و گاهى به اشارهء وزراء به امر استيفا قيام نموده استيفاى تمام مىيافت و از غايت مهارت در آن مهم و علو همت سركشى آغاز نهاده به اردوى معلى شتافت و حسب الفرمان خاقان گيتىستان من حيث الاستقلال مستوفى مال و محصول گرديد و مدت هفت سال در آن منصب قيام و اقدام نمود . عاقبت به اغواى نفس اماره بنين قلم به الماس مداد آب داده برات زياده از حساب تحرير نمود و محصلان شديد العداوه را به قرى و مزارع فرستاده رعايا و دهاقين را در تشويش و تعب انداخت . لاجرم متقاضى اجل به اخذ جانش كمر بسته نقد حيات « 1 » او را به باد غارت و تاراج داد .\r\n\r\nاجلهء سادات عاليشان و خلف نبى آخر الزمان عليه صلواة الله الملك المنان ميرزا صدر جهان\r\n[ از 
  ] اكابر زمان و اعيان ايران است . در نسبت نسب عالى و رتبت حسب متعالى آن قدوهء اولاد مصطفوى و سلالهء دودمان مرتضوى [ 204 الف 
  ] و ثمرهء شجرهء گلشن ابراهيمى اقرار و اعتراف دارند و آن حضرت اخلاق حميده و اطوار مرضيه را علاوه اين نسب عالى ساخته در زمان سلطنت نشان خاقان رضوان مكان شاه صفى صفوى مستوفى دار العبادهء يزد گرديد . چون على الدوام خوان ضيافت در نظر خواص\r\n\r\n\r\n","description":"","footnote":"\r\n( 1 ) - اصل : حيوات\r\n","page_name":" 254 ","page_number":282},
  {"content":"\r\n\r\nو عوام انام ميگسترانيد منافع آن منصب به عشر اخراجات آن حضرت وفا نمىنمود و نيز همت عاليش به آن مهم قليل راضى نمىگردانيد ، لهذا بعد از دو سال بپايهء سرير سلطنت مصير رفته دامن از آن شغل در چيد و حسب الفرمان قضا جريان بمنصب استيفاء خطهء لار معزز گرديده چند سال من حيث الاستقلال به آن امر قيام و اقدام مىنمود . و در زمان جهانبانى خاقان خلدآشيان صاحبقرانى به اقبال بخت خداداد بلكه بارادهء مالك الملك لا يزال زمام منصب جليل المراتب وزارت فارس و عنان اختيار ملك و مال آن ديار در كف كفاتيش قرار گرفت [ 204 ب 
  ] و آن دستور عدالت نهاد مدتى در دار الملك سليمان عليه التحية و الغفران بر مسند وزارت تكيه زده در تمهيد قواعد عدالت و نصفت قيام و اقدام داشت .\r\n\r\nخلف الوزرا تاجا ميرزا حسن المتخلص به واهب\r\nآن عندليب خوش‌الحان گلدستهء سخن‌سرايى نبيرهء دستور اعظم خواجه نعمت الله مالميرى است و آن وزير بىنظير از نباير خواجه قوام الدين حسين وزير پادشاه مطاع شاه شجاع مظفرى و ممدوح خواجه شمس الدين محمد حافظ شيرازى است . چنانچه حضرت لسان الغيب در ديوان اشعار خود فرموده كه ، شعر :\r\n درياى اخضر فلك و كشتى هلال * هستند غرق نعمت حاجى قوام ما \r\nبه حسن تدابير صايبه و آراء ثاقبه و مهارت در فن شعر و انشا و ممارست در علم تواريخ از اكفاء و اقران سرآمد ابناء زمان بود و در علم سياق وحيد و يگانهء دوران و در آن عصر در اصفهان كه مولد و منشاء آن‌جناب است به ثروت و مكنت و تجمل خواجه صاحب حشمت كسى نبود . بنابر نجابت ارثى و كمالات ذاتى منظور نظر پادشاه فريدون‌فر [ 205 الف 
  ] ستاره حشر سلطان شاه طهماسب انار اللّه برهانه شده حسب الفرمان آن خسرو گردون توامان خواجهء ستوده سير مدت چهل سال من حيث الاستقلال و الانفراد متكى وسادهء عليه وزارت اصفهان بود . و در آن اثنا خاطر خطيرش از شغل وزارت انزجار يافته داعيهء استعفا نمود . آن پادشاه فردوس جايگاه\r\n\r\n","description":"","footnote":"","page_name":" 255 ","page_number":283},
  {"content":"\r\n\r\nبه خط مبارك اين بيت را كه از واردات طبع اقدس بود بر حاشيهء عريضه‌اش رقم فرمود ، بيت :\r\n نعيما نعمت اللّه مالميرى * وزير اصفهانى تا بميرى \r\nبنابرآن آن خواجهء عالىمقام تا در قيد حيات بود به آن شغل شگرف اشتغال داشت و به يمن معدلت و احسان و از غايت حسن خلق و امتنان جذب قلوب اكابر و اصاغر نموده ذكر جميل و وصف جزيل بر كتابهء ايوان روزگار ثبت نمود و در ايام اختيار و اعتبار به صوابديد مدبر عقل دورانديش تمامى ضياع و عقار كه ارثا و اكتسابا در يد تصرف و قبضهء تملكش بود و قريب به چهل هزار تومان تبريزى مىشد بر اولاد امجاد خويش وقف نمود . و ذكر ثروت و خبر مكنت و تجمل آن وزير ارسطو تطير بر السنه و افواه صغير و كبير [ 205 ب 
  ] داير و ساير است .\r\nو از آن‌جناب اخلاف گرامى كه در كشور قابليت بىعديل و نظير بودند به يادگار مانده هريك در بلدى از بلاد ايران به رتبهء وزارت اختصاص يافتند . چنانچه خواجه ميرزا بيك والد ميرزا حسن واهب مدتى سمت وزارت استرآباد داشت و خواجه معين الدين على برادرش به وزارت مشهد مقدس اشتغال مىنمود و درين فن از فيوضات زيارت آستان ملايك‌آشيان فرزند رسول انس و جان عليه الصلاة و السلام من الملك المنان فوايد اخروى مىاندوخت . و ميرزا عنايت الله نبيرهء خواجه نعمت اللّه جوانى بود به صباحت وجه و وجاهت منظر موصوف و به حسن خلق و علو همت مشهور و معروف ، جامع جميع كمالات صورى و معنوى ، در عهد خويش بر مستوى قامتان انجمن استعداد سر تفاخر و تفوق مىافراشت و بر صدرنشينان محافل قابليت تقدم مىنمود . نواب خاقان گيتىستان شاه عباس ماضى بهادر خان اسكنه اللّه فى فراديس الجنان به نوازش و تربيتش التفات فرموده به وزارت دار العبادهء يزد [ 206 الف 
  ] سرافراز گشت و به سببى از اسباب كه ذكر سبب موجب اطناب است از آن شغل معزول گشته چون در ناصيه‌اش آثار نجابت و كاردانى تفرس مىفرمود به نويد خدمتى از خدمات ديوانى سرافراز فرمود . مشار اليه كه مژدهء منصب استماع\r\n\r\n","description":"","footnote":"","page_name":" 256 ","page_number":284},
  {"content":"\r\n\r\nنمود ، حوصله‌اش گنجايش آن نياورده در همان چند روز دامن از اشتغال دنيوى در چيده متوجه شهرستان عدم گرديد و نجابت پناه تاجا ميرزا حسنا كه نسبت قرابت با مرحوم مزبور داشت و به وفور قابليت بين الاقران ممتاز بود در زمان سلطنت و فرمانروايى خاقان بلندمكان سلطان شاه صفى به منصب استيفاى خطهء بهشت منزلهء يزد معزز و مفتخر گرديده مدت چهارده سال در آن شغل قيام داشت و چون بسيار درويش‌نهاد و متعيش [ بود 
  ] و به صحبت گوشه‌نشينان ميل تمام داشت و استيفاء خط از منصب استيفا نمىنمود بناكام دست از آن شغل بازداشت بلكه از امور دنيوى اعراض نموده در زاويهء عدم منزوى گرديد . مومى اليه بسيار عياش و عاشق‌پيشه بود [ 206 ب 
  ] و پيوسته به نظم اشعار زبان مىگشود و قبل از آنكه به منصب استيفا معزز گردد در اصفهان جنت‌نشان با زاغى نام پسرى ميل تمام بهمرسانيده اظهار تعشق و تعلق مىنمود و در آن كار به حدى سعى نمود كه انگشت‌نماى دورونزديك گرديد .\r\nاما زاغى به نوعى گرفتار پرىوشى بود كه به دام او در نمىآمد ، و آن طوطى بوستان بىوفائى از صحبت زاغ اعراض نموده در باغات فردوس‌آباد و عمارات بهشت بنياد با جوانان نوخواسته و عاشقان دلخواسته دست در آغوش و بنوشانوش عشرت‌پيرا مىبود .\r\nميرزا حسن به جهت خاطرجويى معشوق از روى تهديد و وعيد غزلى به نظم آورده به نزد معشوق ارسال نمود و هى هذا ، نظم :\r\n اى كه صياد مرا كرده نگاهت نخجير * باخبر باش كه صيدش نشوى سهل مگير\r\nچنگ بر سينهء شاهين قضا بند كند * زاغ سيمرغ شكارى كه ترا گشته اسير\r\nمنما چين جبين تا به ربائى دل او * دام عنقا نتوان يافتن از موج حصير\r\nآفتابى كه رخ از مطلع حسن تو نمود * [ 207 الف 
  ] مىبرد پرتو او روشنى از مهر منير \r\n\r\n","description":"","footnote":"","page_name":" 257 ","page_number":285},
  {"content":"\r\n\r\n تو اگر باغ گلى او چمن ياسمن است * در گلستان جهان هردو نداريد نظير\r\nعطر زلف تو اگر برده دل عالم را * او هم از نكهت خط كرده جهان را تسخير\r\nتيغ ابروت به ابروى كمانش نرسد * كار شمشير نيايد ز غلاف شمشير\r\nپنجهء عشق و دل نازك او انصافست * بند گرديده به گلبرگ ترى ناخن شير\r\nعشق تر كيست كه از گوشهء ابروى كمان * پادشه را به زمين افكند از روى سرير\r\nعشق بود آن‌كه به يك‌دم زدن همت او * سر منصور ز دار ادب افتاد به زير\r\nعالمى صيد تو گرديد چو او صيد تو شد * بود در طالع حسنت كه شوى عالمگير\r\nشب كه مستانه به بزم تو قدم بگذارد * سجدهء شكر كن و در قدم دوست بمير\r\nبه نگاهى كه اسيرانه كند چشمش پوش * به نيازى كه فقيرانه زند دستش گير\r\nهمچو مژگان خود انگشت به چشمت بگذار * گر ز مژگان تو خواهد كه بسازد پر تير\r\nچمن خوبيت امروز كه با برگ و نواست * گل به جيبش كن و چون غنچه مسازش دلگير\r\nنار پستان تو فرداست كه بر نخل قدت * به طريقيست كه بر شاخ بخشكد انجير \r\n\r\n","description":"","footnote":"","page_name":" 258 ","page_number":286},
  {"content":"\r\n\r\n به صفاى نظر و مهر و محبت سوگند * كه اگر آينه‌اش از تو شود زنگ‌پذير\r\nمىكنم روز ترا چون شب خود تيره و تار * مىكشم زلف ترا چون خط او در زنجير \r\nو آن طوطى شكرستان فصاحت [ 207 ب 
  ] در فن انشا يد طولى داشته چنانچه مهارت او درين علم از رقعه‌اى كه به جهت طلب اسب به مرحمت پناه قاضى صفى الدين محمد اقضى القضات يزد نوشته ظاهر مىگردد .\r\nصورت رقعه اميد كه طرهء عنان سمند جهانگرد قضا و دنبالهء لگام توسن عالم نورد قدر همواره در دست اختيار بندگان عالىمقدار بوده ابلق روزوشب به كام دل دوستان گام هواخواهى در وادى ارادهء خاطر ملكوت ناظر گذاشته ، پاى دولت محبان دولتخواه از ركاب سعادت اشهب مراد خالى نگردد .\r\nثانيا معروض مىدارد كه بر پيشگاه خاطر انور فروغ اين خبر بهجت‌اثر پرتو ظهور افكنده كه قبل ازين حسب الفرمان قضا جريان وارث سلسلهء صاحب براق و ارشد دودمان راكب دلدل نواب كامياب سپهر ركاب اشرف اقدس ارفع اعلى كه هزار جان گرامى فداى خاك پاى توسن عرش سير گردون خرامش باد ، مقرر شده بود كه پيادهء مات عرصهء حيات حسن واهب در جرگهء ارباب مناصب دار العبادهء يزد كه يكه‌سواران ميدان استعداد و استقلالند درآمده يكسر سمند تندهوش [ 208 الف 
  ] قلم گوش آهسته خرام نرم لگام بطريق نذر به درگاه معلى فرستاده در خيل خواجه - تاشان سر افتخار به اوج مباهات سايد . و مدتيست كه دستور ملك عدالت و سعادت و اقتدار و شهريار شهر نجابت و اصالت و اعتبار و متصدى محال خالصه جلالت و جلادت افتخار هريك ابرشى كه در بهار بند جبروت كرهء\r\n\r\n","description":"","footnote":"","page_name":" 259 ","page_number":287},
  {"content":"\r\n\r\nكبود فلك را به باد بروت نخوت در نمىآوردند و از آخر آخرهء طاحونهء گردون گردنكشى كرده دعوى سر طويله‌گى به رخش رستم و [ توسن 
  ] « 1 » افراسياب مىكردند در زير جلهاى رنگين و افسارهاى پر تزئين كشيده به دستيارى مؤنت و پايمردى تمول در پيشگاه عرض جلوهء قبول داده‌اند و اين ناقبول به استيفاء غفلت و منصب حيرت مشغول و از سركشى توسن حرون بخت واژگون پاىبند چار جدار عناصر گرديده هرچند بادپاى انديشه را به شش‌جهت هفت اقليم پريشانى احوال مىدواند كه شايد عنان مركب مدّعا و مطلب به دست تمنى درآيد تكاور آرزو به زير زين حصول مقصود در نمىآيد .\r\nدرينوقت كه خيال دوربين در تنگناى اين واهمه‌ام درآورده بود كه مبادا امير آخور اعراض [ 208 ب 
  ] به تحريك اهل نفاق به تبر تخماق شلتاق سركوبم كند كه درين خدمت چرا طريق تقصير سپرده‌اى جاسوس انديشه و پيك خيال به گوش هوش اين سروشم رسانيدند كه مهتران كمر بسته طوايل مركبان خاص از روى اخلاص به خدمت دو پريزاد ديو هيكل و دو قمر سير گردون كفل مشغول و مسرور به قشاول مهر و اطلس سپهر به تيماردارى دو سنبل - موى بنفشه كاكل مشغول و مأمورند كه يكى با شبرنگ سپهر همرنگ و يكى با سبز خنگ فلك هم آهنگ است ، فارس خيال از استماع اين خبر خرمى اثر به تحريك تازيانهء طمع شاعرانه سمند اميد از جا برانگيخته بلد طريق توفيق به سرمنزل اين تفكر رهنمون گرديد كه هرگاه در معركه‌اى از معارك نزول حوادث حادثه رو داده و تكاور خيالت از پا درآمده بهر تدبير كاردانى آن گلگون سوار عرصهء جمعيت و عنايت چون صبح روشن‌ضمير دو اسبه به ميدان حمايت تاخته به محافظت احوالت پرداخته چه نقصان دارد اگر كميت قلم را در صفحهء ميدان عرض\r\n\r\n\r\n","description":"","footnote":"\r\n( 1 ) - اصل : ندارد ، از روى نسخهء وزيرى نقل شد .\r\n","page_name":" 260 ","page_number":288},
  {"content":"\r\n\r\nتمنى « 1 » به جلوه درآورد چشم در راه قايد كردى تا آنچه لازمهء ذات ملكى ملكات باشد از قوت به فعل آورند . چون انديشهء اميد را مفيد ديد چون [ 209 الف 
  ] خامهء انگشت به چشم قبول گذاشته به اين دراز نفسى سخن كوتاه كرد ، چشم داشت از ملازمان رفيع الشأن آنكه از بخشايش يكى از آن دو مركب كه با شبديز خسرو و با گلگون شيرين لاف برابرى و همسرى مىزنند كام تلخ كامان وادى حيرت را شيرين سازند و از قليلى كه به طريق نعل بها و سبيل نذر به دست بىبضاعتى و گستاخى به خدمت ملازمان ارسال داشته ديدهء بصارت پوشيده داشته بر جرأت كمترين ببخشايند .\r\nرخش دولت على الدوام در زير زين سعادت باد .\r\nرقعهء ديگر كه به جهت طلب شكر به وزارت پناه ميرزا محمد شفيعاى وزير نوشته طوطيان شكرشكن شيرين منقار اقلام مشكين ارقام شكر نثار خدام والامقام وزارت شعار پيوسته در شكرستان عدالت و اقبال و نيشكرزار سخاوت و اجلال به شيرين كلامى منطق گرديده كام اميد تلخ مزاجان مستمند را به شهد شكر خند التفات چاشنى قند مكرر بخشند . صاحب واهب مدتى شد كه مربّاى تربيت اين تلخكام يعنى عدم بضاعت تنگهاى [ 209 ب 
  ] شكر خام طمعى در خاطر تنگم بالاى هم نهاده جو تجار تنگ تنگ و انديشهء آن دارد كه از شكر خواهش قلم تراشيده عارض صفحهء آبرو را به ناخن بىآبروئى خراشيده رقعه از شير و شكر چرب و شيرين‌تر در سلك انشا درآورده به خدمت ارسال دارد و به گلشكر التفات سرشار طالع زبون را از ضعف طالع بيرون آرد و به گمان اينكه مبادا شكر تمنى « 1 » در آب و عرق انفعال رد سؤال بگذارد طوطى خامه را به اظهار اين شكر شيرينى رخصت نمىداد .\r\n\r\n\r\n","description":"","footnote":"\r\n( 1 ) - اصل : تمنا\r\n","page_name":" 261 ","page_number":289},
  {"content":"\r\n\r\nالحال كه وقت سامان دادن بارخانهء اردوى معلى چون تنگ شكر تنگ گرديده و قيمت شكر ناياب بلكه چون شكر در آبست چاره جز اين ندانست كه نى قلم را از لكنت بند زبان بپردازد و چشم دوات را از شكر خواب بيدار سازد و به اين مطلع و حسن مطلع حافظ شيرين كلام مترنم گردد كه ، بيت :\r\n صبا به لطف بگو آن غزال رعنا را * كه سر به كوه و بيابان تو داده‌اى ما را\r\nشكرفروش كه عمرش دراز باد چرا * تفقدى نكند طوطى شكرخا را \r\nچنانچه از دست‌ودل حوصلهء فراخ مخلص گستاخ را به [ 210 الف 
  ] تنگ شكر احسان شيرين‌كام سازند كه مصالح مرباى طمع قوام يافته مرتبان اميد لبريز شهد حصول مدعى گردد از الطاف جبلّى بعيد نخواهد نمود هرچند طمع چون كالك خامست صفرا به ليمويى مىشكند ، يقين كه به شكر سفيدروى شاهد تمنى سرخ و سفيد خواهد گرديد . تلخكامى قسمت دشمنان و شيرين مزاجى نصيب دوستان باد .\r\n\r\nقدوهء ارباب قلم ميرزا حسين\r\nآن‌جامع كمالات صورى و معنوى برادر ميرزا حسن واهب و بس از او بزرگتر بود و به متانت طبع و لطافت ذهن و مهارت در فن شعر و انشا مشهور و معروف . در مبادى ايام زندگانى و عنفوان اوان جوانى از جانب نواب آفتاب احتجاب قمر - ركاب عليهء عاليه زينب بيگم صبيهء شاه جنت‌مكان شاه طهماسب انار اللّه برهانه به منصب تصدى املاك و رقبات خطهء يزد سرافرازى يافت و در اندك زمان استعداد و قابليت ذاتى و اكتسابى علم استيفا در دار المؤمنين كاشان برافراخت .\r\nبعد از فوت برادر مرحوم [ 210 ب 
  ] در سنهء ثمان و خمسين بعد الف مستوفى دار العبادهء يزد شده مدت هفت سال در بلدهء بهشت منزله استيفاء خط نمود و چون پايهء قدر\r\n\r\n","description":"","footnote":"","page_name":" 262 ","page_number":290},
  {"content":"\r\n\r\nو منزلت خود را زياده از آن ميدانست مهم استيفا را به ولد ارشد ميرزا همايون گذاشته به اردوى معلى شتافت و به تلاش استيفاء خطهء رشت كه از امهات ولايات گيلان است همت گماشت .\r\nو بنابر آنكه در آن اوان به امداد و اعانت زنان مرد صفت جمعى به مناصب عالى سرافراز گرديده بودند اين بيت كه از نتايج طبع آن‌جناب است در سلك نظم درآورده به نزد يكى از مخدرات عظمى ارسال نمود كه ، نظم :\r\n رشتهء باريك استيفاى رشتى رشته‌ام * كو زن مردانه‌اى كين رشته در سوزن كشد \r\nاگرچه به مطلب خود فايض نگرديد اما در همان سال كه دو سنين از سنهء سبيعن و الف موافق اودىئيل گذشته بود به منصب وزارت بندر مباركهء عباسى از جانب خاقان خلدآشيان صاحبقرانى شاه عباس ثانى سربلندى يافت و در آخر همان سال از امور دنيوى اعراض نموده در خطهء لار روى بشهرستان عدم نهاد .\r\n\r\nمستجمع مكارم اخلاق و احسان ميرزا همايون\r\n[ 211 الف 
  ] به اصناف سير سنيه و شيم مرضيه و اخلاق حميده و اطوار پسنديده موصوف و به حسن خط و مهارت در علم سياق معروف بود . در سنهء خمس و ستين و الف به منصب استيفاء خطهء يزد سرافراز شده مدت يازده سال از آن مهم استيفاء خط نمود و در آن مدت پيوسته خوان احسان گسترده با شعرا و ندما گوى مصاحبت و مجالست مىباخت ، تا آنكه ميرزا مؤمن هرندى بر باد پاى تلاش سوار گشته به دستيارى سعى و ابرام دست مراد به گردن مقصود درآورد . ميرزا همايون كه مدت مديد حسب الارث تكيه بر مسند مراد زده بود با عزلت دمساز نگشته به اردوى معلّى شتافت و مجددا به منصب سابق سرافراز گرديد . اما زمانهء غدار با او مساعدت نكرده هنوز پروانچهء عملش صورت اتمام نيافته بود كه روزنامچهء حياتش به اختتام رسيده در هفتم شهر رمضان المبارك سنهء سبع و سبعين و الف در دار السلطنهء اصفهان از دست ساقى اجل جام راحت انجام ممات نوشيده به عالم جاودان شتافت .\r\n\r\n","description":"","footnote":"","page_name":" 263 ","page_number":291},
  {"content":"\r\n\r\n[ 211 ب 
  ] بر رأى مهر انجلاى راقمان صحايف آمال و محرران لطايف اقبال مخفى نماناد كه مجملى از احوال مستوفيان عطاردنشان كه به موجب حكم و فرمان پادشاهان عظيم الشان در خطهء يزد به امر استيفا قيام نموده‌اند و بر اين حقير ظاهر گرديده بود به دستيارى خامهء بلاغت‌آيين به تحرير پيوست .\r\nو در اين مقام نيز لازم ديد كه ذكر جمعى از اصحاب قلم كه بر مدارج دانش ترقى نموده به مرتبهء عالى رسيده‌اند و در اين بلدهء طيبه به دستيارى قابليت و استعداد كميت واسطىنژاد قلم را در ميدان صحايف اوراق به جولان درآورده به سنان نيزهء خطى خامهء اخذ مال كافهء برايا كه ودايع بدايع حضرت آفريدگار جل شأنه و عم نواله‌اند نموده‌اند درين اوراق تحرير يابد تا نام آن زمرهء واجب الحرمة در صفحهء روزگار باقى ماند .\r\nآورده‌اند كه شخصى از ارباب قلم كه به وفور فضايل نفسانى و اكتساب كمالات انسانى موصوف و به زيور صلاح و پرهيزگارى معروف بود حلقهء ارادت يكى از فضلاى دانشور در گوش كشيده غاشيهء حسن عقيدت بر دوش افكنده بود و پيوسته به ملازمتش مىشتافت . [ 212 الف 
  ] اما از جانب آن عالم ربّانى زياده توجهى دربارهء خود نمىديد . نوبتى در حضور يكى از دوستان گله آغاز كرده گفت سبب عدم توجه آن خدام را نمىدانم و چندانكه به ملازمت عتبهء عليه‌اش كمر خدمت بر ميان مىبندم آثار شفقت مشاهده نمىكنم ، استدعا آنست كه شمه‌اى ازين معنى به عرض رسانى و آنچه در جواب فرمايد به من رسانى . آن‌شخص به خدمت شيخ رفته ماجراى گذشته تقرير كرد و التماس دربارهء يار عزيز خود نمود . شيخ فرمود كه سبب آنست كه عمر عزيز را صرف كارى مىكند كه پروردگار عالميان ناراضى و خلايق از نيزهء قلم او در زحمت و از تيغ زبان او زخمدار [ و 
  ] دلفكار [ ند 
  ] ، شعر :\r\n همه ريو [ و 
  ] رنگست و مكر و فريب * نه صدق و مروت نه صبر و شكيب \r\n\r\n","description":"","footnote":"","page_name":" 264 ","page_number":292},
  {"content":"\r\n\r\nآن‌شخص گفت كه آن عزيز اگر عملش شوم و شغلش مذموم « 1 » است اما طينتى پاك و دلى صاف دارد . هرگز جام مى ارغوانى به لب نگذاشته و چشم خيانت به جمال خوبان نگشاده . حسب المقدور برياضت منهاج عبادت و طاعت ميپردازد و روزوشب به تدارك اوقاتى كه در غرور و جهالت ضايع كرده مشغولى مىنمايد و توشهء راه عقبى به توبه و انابت مهيّا ميگرداند و زنگارى كه از ظلمت [ 212 ب 
  ] شب سياه جوانى بر آينهء سينه مىبايد به مدد روشنايى صبح شيخوخت « 2 » جلا داده نورانى مىسازد و به مضمون اين بيت عمل مىنمايد ، بيت :\r\n صبح پيرى ميدمد آخر دمى هشيار شو * خواب نيكو نيست در وقت سحر بيدار شو \r\nشيخ فرمود كه آنچه گفتى حق و صدق و از غايلهء مكر و ريا مبرّاست . اما او در جرگهء ارباب قلم انتظام دارد و خصوص آن طبقهء جليله طبيعت مار دارند . بدان آن قوم چون ارقم و افعى و نيكان ايشان مانند شترمار و مار آبى [ اند 
  ] ، اگرچه از قسم ثانى ضرر چندان به آدمى نمىرسد اما از مشاهدهء آنها خاطر مكدر ميگردد .\r\nمجملا حقيقت احوال مستوفيان عطارد نشان كه به فرمان سلاطين جهان در خطهء يزد علم اقتدار افروخته بودند و بر حقير فقير ظاهر گرديده به دستيارى بنان بيان گرديد . درين مقام لازم ديد كه مجملى از احوال جمعى كه در آن علم نادرهء دوران و سردفتر دبيران زمان بوده‌اند درين صحيفه نگارش يابد .\r\nو مقدم آن طبقهء جليله خواجه قطب الدين خسرو شاه ميبدى است كه سلسلهء نسب او به اميركبير اعظم امير جلال الدين چقماق شامى مىپيوندد ، و آن‌جناب در علم سياق به مرتبهء كمال رسيده بود . [ 213 الف 
  ] در زمان سلطنت شاه جنت‌مكان ابو الفتح شاه طهماسب بهادر خان قرار مال و منال در العبادهء يزد داده و نسخهء قانون بر آن درست داشته و در علم سياق و تعليم حساب تأليفى مرتب نموده موسوم به « خلاصة الحساب »\r\n\r\n\r\n","description":"","footnote":"\r\n( 1 ) - اصل : مزموم\r\n( 2 ) - اصل : شيخوخيت\r\n","page_name":" 265 ","page_number":293},
  {"content":"\r\n\r\nو الحق در آن رساله كمال فصاحت و بلاغت به كار برده سخنوران سابق و حساب - دانان لاحق مانند چنان رساله تأليف و تحرير ننموده‌اند و توليّت مسجد جامع مير چقماق حسب الشرط واقف متعلق به آن‌جناب بوده و الحال نسبت به اولاد او دارد ، اما مباشرين اوقاف در حيطهء ضبط و تصرف خود درآورده‌اند و جز نام توليت چيزى با ايشان نيست .\r\nو آن‌جناب گاهى به نظم اشعار زبان مىگشايد و « بيانى » تخلص مىنموده ، اين رباعى از منظومات اوست ، رباعى :\r\n حيرانم و از حدّ شده حيرانى من * ز اندازه برون بىسروسامانى من\r\nچندان‌كه به حال خويشتن مىنگرم * جمع آمده اسباب پريشانى من \r\nو ديگرى عمدهء ارباب اهل قلم و محاسب مدقق سليم النفس راست‌قلم معزا محمدا نويسنده است كه به انواع فضل و هنر موصوف و به حسن خط و لطف طبع معروف و به غايت خوش محاوره و شيرين كلام و به واسطهء وفور استعداد و راست‌قلمى مرجع اصحاب انام بود . در مبادى ايام جوانى تا انتهاى اوقات زندگانى كه سن شريفش قريب هفتاد سال رسيده بود در دار العبادهء يزد به امر نويسندگى قيام داشت و راستى را شعار خود ساخته يك دينار و يك من بار بر احدى [ 213 ب 
  ] زيادتى روا نمىداشت و باوجود آن شغل خطير در طاعت و عبادت دقيقه‌اى فروگذاشت نكرده اوقات صبح و شام به عبادت ملك علام جل ذكره مىگذرانيد . و چون از روى دفتر روزگار نقش بىوفايى دنيا را خوانده مىدانست كه نوش مسرت بىنيش مضرت صورت نبندد و نقد گنج بىمار رنج عنا به دست نيايد و به زر و گوهر دنيا فريفته شدن نه كار عاقلانست كه آن متاعى است عاريتى كه هرروز فرسوده شده در دست ديگرى خواهد بود و با هيچكس راه وفا به سر نخواهد برد ، شعر :\r\n\r\n","description":"","footnote":"","page_name":" 266 ","page_number":294},
  {"content":"\r\n\r\n يك گل بىخار درين باغ نيست * لالهء او بىاثر داغ نيست\r\nتيغ زند بر تو و گويى خور است * زرد كند رويت و گويى زر است \r\nنظر التفات به مزخرفات « 1 » آن نمىانداخت تا آنكه در شهور سنهء خمسين و الف دامن از صحبت اهل دنيا فراهم آورده به مضمون اين ابيات عمل نمود كه ، مثنوى :\r\n صحبت گيتى كه تمنى كند * با كه وفا كرد كه با ما كند\r\nمغز وفا نيست درين استخوان * بوى وفا نيست درين خاكدان \r\nازين سراى فانى به عالم باقى خراميد ، مصراع :\r\n بقاى حقيقى بقاى خداست . \r\nو ديگرى از دبيران دانشور حضرت سيادت و نجابت پناه نظارت و معالى دستگاه شمسا امير محمد طاهر است [ 214 الف 
  ] كه صبيه‌زادهء مرحمت پناه معزا محمدا و سلالهء حضرت خير البرايا صلواة اللّه و سلامه عليه است كه تير سپهر كمان بيان او نتواند كشيد و منشى فلك به قدم تأمل بر مدارج مصنوعات بنانش نيارد رسيد . گويى زبان كلك لطافت شعارش مخزن اسرار فصاحت و سرير خامهء ظرافت آثارش مطلع انوار بلاغت ، هردر معانى كه به الماس تفكر بسفتى سنجيدهء ارباب هوش و هرنقد حقايق كه به ميزان تدبر بسنجيدى پسنديدهء اصحاب خرد ، زلال فكر صائبش به تعريفات كامل و توصيفات شامل به نظر خريداران دقايق درمىآورد ، نظم :\r\n معانى تقرير او جانفزاى * مبانى تحرير او دلپذير\r\nنى كلك او طوطى نطق را * خجل كرده از نغمه‌هاى صرير \r\n\r\n\r\n","description":"","footnote":"\r\n( 1 ) - اصل : مذخرفات\r\n","page_name":" 267 ","page_number":295},
  {"content":"\r\n\r\nدر مبادى ايام طفوليت در خدمت جدّ نامور به تعليم علم سياق اشتغال نمود و در اندك زمان بر مدارج دانش عروج نموده به امر تحرير دفاتر قيام نمود و در آن باب گوى مسابقت و رجحان از دبيران ما تقدم در ربود ، بلكه بر دفاتر ايشان قلم نسخ كشيده به اختراع امرى چند كه مستحسن ارباب كمال و استعداد بود جرأت نمود [ 214 ب 
  ] چنان كه گفته‌اند ، شعر :\r\n شاگرد قابل به از استاد هم بسيست * مشعل شود افروخته از شمع در حساب \r\nنسخه‌جاتى « 1 » كه در علم سياق به قلم معجز رقم بر صفحات ايام تحرير نموده از تعريف و توصيف مستغنى است . صحايف تدبير آن دبير عطارد نظير كه نقشبند سپهر بلند شاگرد بيان او و دبير زيبا تقرير ريزه خور خوان بيان اوست لفظى چون لئآلى منظوم دلگشاى و خطى چون در منثور طرب‌افزاى ، شعر :\r\n لطف لفظش داده باهم آب‌وآتش را قرار * حسن خطش كرده باهم آب‌وآتش را قرين \r\nو حالا جمعى كه در علم سياق علم اقتدار افراشته به سلامت فطرت و جودت قابليت به انامل سعى رقم مهارت بر صفحات دهر مىنگارند در خدمت آن‌جناب كسب اين علم شريف نموده‌اند و طريقهء آن سيد نيكو صفات را پيشنهاد نظر فطرت سليم ساخته متابعت مىكنند . قوت حافظهء آن‌جناب به مرتبه‌ايست كه طومارى كه يك صد اسم نوشته در تحت هريك مبلغى تحرير يافته باشد به يك نظر اسامى و مبلغها را به خاطر گرفته در حفظ مىخواند و به ميزان درمىآورد و بىآنكه آحاد و عشرات و مآت و الوف را به دستور قانون و قواعد اهل حساب حساب نمايد ميزان مىنمايد و بىشايبهء تكلف در آن شيوه بىمثل زمان و فريد عصر است چنان كه گفته‌اند ، مصراع :\r\n طبع لطيف تو همه فكر نكو كند . \r\nراقم حروف به زبان گستاخى در علم سياق خود را در سلك شاگردانش مىشمارد .\r\n\r\n\r\n","description":"","footnote":"\r\n( 1 ) - اصل : نسخاتى\r\n","page_name":" 268 ","page_number":296},
  {"content":"\r\n\r\nسبحان اللّه غلط گفتم انتساب قطره به دريا عين بىادبيست و اقتباس ذره از خور [ 215 الف 
  ] و الا غايت بو العجبى ، شعر :\r\n چه نسبت ذره را با مهر انور * نمىشايد خزف در عقد گوهر \r\nغرض ازين اظهار آنكه اگر كلك سخن‌گذار درين مقام بيش ازين در ذكر مكارم اخلاق و محاسن آداب آن‌جناب مبالغه كند شايد كه مردم عيب‌جوى بنابر نسبت مذكور به خودستايى حمل نمايند . لاجرم از اطناب اجتناب نموده مرقوم قلم خجسته‌رقم مىگرداند كه آن سيد حسينىنسب بعد از چند سال كه به امر استيفاى خطهء يزد و تحرير دفاتر به دستور جد ماجد قيام نمود به پايمردى قابليت و به دستيارى استعداد به اردوى معلى رفته با امراى كرام و مستوفيان عظام گوى مصاحبت در ميدان اختلاط باختن آغاز نهاد و در اندك زمان مطبوع طبايع صغار و كبار گشت .\r\nتا آنكه حسب الحكم جهان‌مطاع آفتاب شعاع نظارت خالصجات دار العبادهء يزد سركار خاصهء شريفه به آن‌جناب مرجوع گرديد و حالت حرير كه دو سنين از سنهء ثمانين و الف گذشته به همان مهم اشتغال دارد .\r\nو سرآمد آن طبقهء لازم الاحترام عاليجناب سيادت و غفران‌پناه سلالة العظام زينا امير سيد عليا نويسنده است كه به اصناف سير سنيه و وفور اخلاق حميده و اطوار پسنديده معروف و به تكميل اسباب بزرگى و سعادت دارين مشهور و به حسن خط تعليق و وقوف در علم سياق [ 215 ب 
  ] و به سرعت فهم و جودت طبع از اكثر ارباب قلم ممتاز و مستثنى بود . از اوايل ايام صبى تا نهايت اوقات زندگانى همواره در عمل استيفا و تحرير دفاتر مالوجهات و محصولات علم بىمثلى افراخته رقم مهارت بر صفحات دهر مىنگاشت و حسب حكم جهان‌مطاع آفتاب شعاع اشراف كركراقى خطهء يزد سركار خاصهء شريفه به آن سيد پسنديده‌صفات متعلق و مرجوع بود . در خطهء يزد وزرا و مستوفيان هيچ مهمى را بىوقوف و استصواب آن‌جناب فيصل نمىدادند و در توجيهات و تحصيلات و قرار مهمات مزارعان و محترفات راى صواب -\r\n\r\n","description":"","footnote":"","page_name":" 269 ","page_number":297},
  {"content":"\r\n\r\nنمايش را عمده دانسته ابواب مشورت مىگشادند و باوجود اين اشغال ليلا و نهارا همت عالىنهمت بر اداء وظايف طاعات و عبادات افزوده گاه و بيگاه مضمون اين ابيات حقايق سمات با خود تكرار مىكرد ، نظم :\r\n اى دل ازين جهان دل‌آزار درگذر * وز تنگناى گنبد دوّار در گذر\r\nكار جهان نه لايق اهل بصيرتست * مردانه‌وار از سر اين كار درگذر\r\nچون ميتوان به گلشن روحانيان رسيد * سعيى نماى و زين ره پرخار درگذر \r\nو چون سن شريفش قريب به هشتاد سال رسيد نداى  « يا أَيَّتُهَا النَّفْسُ الْمُطْمَئِنَّةُ »  را به گوش هوش شنيده متوجه رياض قدس گرديد . عنايت ازلى آن سيد حسينىنسب در [ 216 الف 
  ] خلف ارجمندى كرامت فرموده كه انوار نجابت از ناصيهء او تابان و شعاع سعادت بر صفحات حالش درخشان ، بيت :\r\n خجسته طالع و روشن‌دل و مبارك پى * فرشته طلعت و نيك‌اختر و همايون فال \r\nموسوم به ميرزا محمد ابراهيم كه ديدهء بصيرتش از سرمهء توفيق روشنايى يافته و پرتو انوار الهى بر چهرهء حال خيرمآلش تافته اكثر اوقاف خجسته ساعات به اداء وظايف طاعات و عبادات صرف مىنمايد و همواره بر سجادهء پرهيزگارى نشسته شرايط اوراد به‌جاى مىآورد ، شعر :\r\n سرمايهء سعادت دنيا عبادتست * پيرايهء كرامت عقبى عبادتست \r\nو چون اشراف كركراقى سركار خاصهء شريفه منصب ارثى آن سيد نيكو سيرت پاكيزه خصلت است در زمان حيات والد حسب الرقم خاقان خلدآشيان صاحبقرانى رجوع به آن‌جناب گرديد و در نهايت ديانت و پرهيزگارى و بغايت امانت\r\n\r\n","description":"","footnote":"","page_name":" 270 ","page_number":298},
  {"content":"\r\n\r\nو دين‌دارى بدان مهم اشتغال نمود و پيوسته وقار [ 216 ب 
  ] و بردبارى را شعار خود نمود ، لهذا فرق همتش به تاج تواضع زينت گرفت و كتف منقبتش به خلعت حلم زيور يافت و فرمودهء حكما را كه اشاره به اين معنى نموده‌اند كه تواضع دشمن را دوست گرداند و دوست را به مرتبهء اقربا رساند پيشنهاد همت ساخته با كافهء برايا كه ودايع حضرت پروردگار جل ذكره‌اند با حسن وجهى سلوك مسلوك مىدارد . بنابر آن خواص به صحبت شريفش مايل گرديده عوام مضمون اين بيت را ورد زبان ساختند ،\r\nبيت\r\n برخور ز حيات ابد و عمر مخلّد * كانست دعا شام و سحر پير و جوان را \r\nبر ضماير ارباب توفيق و اصحاب سعادت روشن و مبرهن خواهد بود كه اوصاف حميده و اطوار پسنديدهء آن‌جناب از حيطهء ضبط بيرون است . اگر كميت واسطى - نژاد قلم در صفحهء ميدان عرض آن درآيد از رفتار مانده از عهدهء بيان عشرى از اعشار آن بيرون نخواهد آمد ، بارى درين مقام به همين‌قدر اختصار نموده ما بقى رجوع به صحبت شريفش مينمايد .\r\n[ 217 الف 
  ] محل سكنى آن عزيز دو جهانى خانه‌ايست در « محلهء مرياباد » كه از غايت صفا چون روضهء بهشت پرنور و از صفاى هوا چون باغ ارم محل بهجت و سرور ، نظم\r\n سبزه‌ها نو دميده بر لب جوى * باد صبح از شكوفه عنبربوى\r\nزلف سنبل به حلقه‌هاى كمند * كرده جعد بنفشه را در بند \r\nاين بود كلمه‌اى چند از احوال مستوفيان كه به مقتضاى زمان زبان قلم به انشاى آن مسارعت نمود و بر وجهى كه توانست و دانست از عهدهء شرح آن بيرون\r\n\r\n","description":"","footnote":"","page_name":" 271 ","page_number":299},
  {"content":"\r\n\r\nآمد . اميدوارى به مكارم اوصاف افاضل انام و محاسن اطوار اكابر عالىمقام چنانست كه ذيل اغماض بر كلمات ناسنجيده و عبارات ناپسنديدهء كمينهء بىبضاعت پوشند و از روى ذره‌پرورى و فقيرنوازى ، مصراع :\r\n با آنكه سراسر همه [ زشت 
  ] افتادست ، \r\nبه عين الرضا ملحوظ سازند ، مثنوى : [ 217 ب 
  ]\r\n هرچه درين سينه نهان داشتم * يك‌به‌يك از دل به زبان داشتم\r\nگر بد وگر نيك فكندم به پيش * پوش بد من به نكويى خويش\r\nچونكه به اين پايه رساندم كلام * به كه كنم ختم سخن و السلام \r\n\r\n","description":"","footnote":"","page_name":" 272 ","page_number":300},
  {"content":"\r\n\r\n\r\n[ 218 الف 
  ] مجلس پنجم مقالهء اولى از مجلد سيوم در بيان احوال مين باشيان و يوزباشيان شجاعت آثار\r\n\r\n[ مولانا فخر الدين احمد بافقى 
  ]\r\nبر ضمير منير مهر تنوير مالكان دولت و اقبال و شجعان معارك تهور و اجلال روشن و مبرهن خواهد بود كه نخست شخصى ازين طبقهء جلادت شعار كه در خطهء جنت‌نشان يزد علم استقلال افراشت ، صاحب حشمت صايب‌تدبير مرجع و ملاذ اعاظم روشن - ضمير فارس مضمار تفاخر مولانا فخر الدين احمد بافقى است كه آباء كرام و اجداد عظام وافر احتشام او از قديم الايام در سلك اعاظم و اشراف قصبهء طيبهء بافق انتظام داشته رايت اعتبار و اقتدار مىافراختند . و خال آن حضرت اشرف فضلاى زمان و افضل علماى دوران مولانا شرف الدين على بافقى كه به وفور علم و دين - دارى و مزيد فضل و پرهيزگارى از ساير اكابر هرديار امتياز داشت همواره به لوازم درس و فتوى پرداخته نقش افاده بر الواح خاطر طلبه مىنگاشت ، در سلك مقربان بارگاه فلك جاه و از جملهء مصاحبان مجلس جنت اشتباه خاقان جنت‌مكان شاه طهماسب عليه الرحمة و الغفران انتظام داشت و پيوسته [ 218 ب 
  ] پادشاه عدالت دستگاه همت عالىنهمت بر استرضاء خاطر شريفش مىگماشت .\r\nدر كتاب « سلم السموات » كه از جملهء مؤلفات شيخ ابو القاسم كازرونى است مذكورست كه جناب اشرف العلما مولانا شرف الدين على در دار الملك شيراز كسب علوم و فضايل نموده و جاه و عزتى تمام داشته ، در واقعهء قتل سلطان بايزيد ولد سلطان سليمان فرمانفرماى ولايت روم و اولاد اربعهء او چنانچه در تواريخ\r\n\r\n","description":"","footnote":"","page_name":" 273 ","page_number":301},
  {"content":"\r\n\r\nمبسوطه مسطورست به حسب تقدير ايزدى در دار السلطنهء قزوين روى داد آن‌جناب اين رباعى به رشتهء نظم كشيده در مجلس بهشت‌آيين شاه جنت‌مكان بيان فرمود ، رباعى :\r\n دست ستم سپهر بيداد نما * سرپنجهء فتنه داشت از پنج بلا\r\nچون دعوى زور پنجه با بخت تو كرد * اقبال تو ساخت دستش از پنجه جدا \r\nو اين بيت نيز از نتايج افكار آن بزرگوارست كه در ديوان خوشتر از آب حياتش به نظر درآمده ، بيت :\r\n نخواهم بگذرد سوى چمن باد از سر كويش * كه ترسم بوى او گيرد گل و غيرى كند بويش \r\n« 2 » صاحب كتاب « هفت اقليم » مرقوم ساخته كه اشرف الفضلا مولانا شرف - الدين على بافقى در ملك سخنورى و لطافت بيان سرآمد بود ، تا اختر فضايلش به افق كمال برآمد از پرتو طلوع آن عرصهء ساحت حال فصاحت روشن گشت و تا گلبن افاضتش از جويبار سرابستان كمالات سركشيد فضاى دلگشاى بلاغت نورانى گرديد و آن‌جناب در سلك فضلا به زمان خود انتظام داشته در غايت عزت و احترام روزگار به پايان رسانيد و اشعار بلاغت آثارش اكثر قصايد است كه مزين « 1 » بنام نامى و القاب گرامى خاقان جنت‌مكان ابو الفتح شاه طهماسب انار اللّه برهانه گردانيده و آنچه نوشته مىشود از آن جمله است ، نظم :\r\n ز عنبرين خط او بر بياض صفحهء ماه * نوشت كلك قضا شرح ثم وجه اللّه\r\nبه قدر طول زمان گر زمين پذيرد عرض * ترا هنوز كم است از براى « عرض سپاه » \r\n\r\n\r\n","description":"","footnote":"\r\n( 1 ) - اصل : مزيل\r\n( 2 ) - از ستاره ببعد در حاشيه برگهاى 218 ب - 219 الف مسطورست و نسخهء وزيرى فاقد آنست .\r\n","page_name":" 274 ","page_number":302},
  {"content":"\r\n\r\n ظفر برون نرود ار شمار لشكر تو * بدان صفت كه شش از شصت و پنج از پنجاه\r\nحسود جاه ترا با كمال پستى طبع * فكنده است به چاه عميق بخت سياه\r\nكه آفتاب اگر بگذرد به تحت الارض * نمايدش به نظر همچنان‌كه آب از چاه\r\nز بس‌كه خاك‌نشينان آستان ترا * بلند ساخته ايزد اساس مسند و گاه\r\nبه زير طارم عالى اساس چرخ برين * گهى كه راست نشينند و كج نهند كلاه \r\nروزى از اوقات خاقان وافر احتشام اعنى شاهنشاه زمان با آن‌جناب سخنى مىگفت و او از گرانى گوش بدان واقف نشد . بعد از آنكه پرتو شعورش بدان تافت در بديهه فرمود ، شعر :\r\n از گرانى صدف نشد گوشم * قول شه را كه بود در ثمين\r\nجاى آن بود كز گرانى گوش * پاى تا سر فروروم به زمين « 1 » \r\nو مولانا فخر الدين احمد در مبادى ايام جوانى و عنفوان ايام زندگانى به تحصيل فضايل و كمالات مشغولى مىنمود تا آنكه پادشاه بىانباز مفاتيح سلطنت ايران را به قبضهء اقتدار خسرو كامكار ، بيت :\r\n شايستهء افسر كيانى * زيبندهء تخت خسروانى \r\nاعنى خاقان گردون احتشام گيتىستانى شاه عباس ماضى داد و آن حضرت پشت بر مسند حشمت و كامرانى نهاده پرتو عاطفت و عدالت بر تنظيم امور جمهور\r\n\r\n\r\n","description":"","footnote":"\r\n( 1 ) - تا اينجا در حاشيه است .\r\n","page_name":" 275 ","page_number":303},
  {"content":"\r\n\r\nنزديك و دور افكنده جناح مرحمت و احسان بر مفارق طوايف انسان گسترد . آن جناب به امداد بخت خداداد به پايهء سرير خلافت مصير شتافت ، مثنوى :\r\n خسرو كامران عدل طراز * شاه عالىمكان بنده‌نواز \r\nالتفات و عنايت بىنهايت دربارهء او فرموده فرمان همايون شرف نفاذ يافت كه آن‌جناب در دار الشجاعهء بافق و دار العبادهء يزد موازى سيصد نفر از مبارزان جلادت آثار و دلاوران رستم اقتدار در سلك ملازمان سركار خاصهء شريفه انتظام دهد كه در معارك در موكب فلك‌فرساى نقد جان‌نثار خدّام عالىمقام پادشاه كشورستان نمايند [ 219 الف 
  ] و از آن باك ندارند . آن سرخيل افاضل حسب الفرمان شاهنشاه عادل به بلاد مذكوره شتافت و موازى سيصد نفر از تفنگچيان قدرانداز و قلعه‌گشايان شجاعت شعار كه هريك در صحراى هيجا به نوك سنان ثعبان مانند كوه الوند را از پيش برداشتندى و در معركهء نام و ننگ به پيكان تير خدنگ تخم اجل در زمين دل مخالفان كاشتندى و به گلولهء تفنگ آتش فعل تزلزل در اركان قلعهء اولاد مرزبان انداختندى فراهم آورد و آن جوانان ، نظم :\r\n همه با دل شاد و با ساز جنگ * همه گيتىافروز با نام و ننگ \r\nبه اتفاق آن‌جناب به پايهء سرير خلافت مصير پادشاه هفت كشور شتافتند و مشمول عواطف بىدريغ گشتند و خسرو جهان‌پناه قامت قابليت مين‌باشى اخلاص پناه را به تشريفات فاخره بياراست و ولايت بافق و سريزد و فهرج يزد و بعضى از محال حومهء كرمان و مفازه « 1 » و جندق و نوقات و غير ذلك را به تيول و ضبط او مقرر فرمود و به جهت اولاد امجاد آن‌جناب سيورغالات تعيين نمود ، مومى اليه در حكومت آن ولايت استقلال يافت [ 219 ب 
  ] و لواى اقتدار افراخته پرتو انوار عدالتش بر وجنات احوال رعايا و متوطنان آنجا تافت و بىشايبهء تكلف و غايلهء تصلف آن حضرت شجاعتى كامل و عدالتى شامل داشت و در اداى وظايف طاعات و عبادات رايت سعى و اهتمام مىافراشت . از صبح تا شام در اشاعت نصفت و احسان گذرانيدى و از بام\r\n\r\n\r\n","description":"","footnote":"\r\n( 1 ) - اصل : مفاضه\r\n","page_name":" 276 ","page_number":304},
  {"content":"\r\n\r\nتا شام در اوقات نوافل و قراءت قرآن بسر بردى . در ميدان مصاف و قتال روح رستم و اسفنديار بر وفور جلادت او آفرين كردى و در محراب عبادت و نماز روان عباد و زهاد بر كمال اخلاص و نيازمندى او شرط تحسين به‌جاى آوردى ، بيت :\r\n به روزش همه معدلت كار بود * شب از بهر طاعات بيدار بود\r\nز شمشير خونريز او روز جنگ * همه روى صحرا شدى لاله رنگ \r\nو چون آن افتخار اهل اقتدار به جمع نفايس اموال و افزونى ابطال رجال و به حسب استقلال و اجلال استظهار تمام پيدا كرد ناگاه پيك اجل در رسيده مرضى مهلك بر ذات شريفش طارى گرديد [ 220 الف 
  ] و مدبّر طبيعت دست از تدبير امور شهرستان بدن كوتاه كرده از عالم فانى به جهان جاودانى انتقال نمود ، مصراع :\r\n آنكه پاينده و باقيست خدا خواهد بود . \r\nرباعى\r\n اى دل چو فناى عالم از حكم قضاست * هرروز مصيبتى به تقدير خداست\r\nخوش آنكه صحيفهء حيات خود را * پيوسته به خاتم عبادت آراست \r\nو از آن عاليشان پنج خلف نيك‌اختر به يادگار ماند ، بدين ترتيب : ميرزا هدايت بيك و ملا محمد مظفر المشتهر به ميرزا خان و ميرزا عنايت بيك و ميرزا شمس الدين ابراهيم و ميرزا سلطان مسعود . و از آن جمله ميرزا عنايت بيك و ميرزا سلطان مسعود به رتبهء جليل المرتبهء مين‌باشيگرى سرافراز گرديدند و احوال خير مآل هريك در محل خود رقمزدهء كلك بيان خواهد گشت ، انشاء اللّه تعالى وحده العزيز .\r\nو ساير فرزندان و برادران و اقوام آن عالىمكان در غايت اعزاز و احترام و نهايت اجلال و اكرام در وطن مألوف و مسكن معهود يعنى دار الشجاعهء بافق روزگار\r\n\r\n","description":"","footnote":"","page_name":" 277 ","page_number":305},
  {"content":"\r\n\r\nگذرانيدند و مىگذرانند و طوايف انام [ 220 ب 
  ] از خواص و عوام آن ديار به وجود فايض الجود ايشان مستظهر و مطمئن خاطر بوده و هستند .\r\nو آن حضرت در دار بىوفا و سراى بىبقا عمارات رفيع ارتفاع و باغات دلگشا احداث نموده ، و از آن جمله در « محلهء مال امير » خارج دار العبادهء يزد منزلى در نهايت تكلف و صفا ساخته و در آنجا سكنى داشتند . و بعد از آن‌كه افتخار اكابر و اهالى رايت عزيمت به ديار بقا برافراخت منصب عالى مين‌باشيگرى حسب الحكم قضا جريان خاقان والاشان گيتىستان شاه عباس ماضى به اقبال پناه جلالت دستگاه جلالا محمدا برادرزادهء آن حضرت مفوض گرديد . فروغ اين معنى بر پيشگاه ضمير هوشمندان آگاه مىتابد كه نضارت روضهء دولت و اقبال از سرچشمهء شمشير آبدار است و اضاءت شمع امانى و آمال از پرتو شعلهء سنان شهاب آثار روشنى ديدهء اميد در غبار معركهء پيكار توان ديد و فروغ حدقهء سعادت جاويد از سواد شب كارزار بايد طلبيد ، شعر :\r\n هركس كه كشيد از ميان تيغ جهاد * پيوسته قدم به وادى غزو نهاد\r\nگردد به رياض ملك دايم دلشاد * [ 221 الف 
  ] در سايهء شمشير بود باغ مراد \r\n\r\n[ جلالا محمدا 
  ]\r\nمصداق اين سياق صورت حال خجسته مآل رفعت و اقبال پناه جلالا محمدا است كه از مبادى ايام جوانى تا نهايت اوقات اقبال و كامرانى همواره در ركاب فلك‌فرساى فرمانفرماى ربع مسكون اعنى خاقان ولايت پناه گيتىستان خلد اللّه ملكه و سلطانه مانند ظفر و نصرت ملازم آستان اقبال‌آشيان بود ، و در اكثر معارك نقد جان در كف گرفته به سبب قوت دولت پادشاهى و به امداد شجاعت موروثى بر عساكر روم و گرجى غالب مىآمد . در معركهء شجاعت و دلاورى از كمال جلادت و ميدان‌دارى روح رستم را خجل ساختى ، و در ميدان محاربت و تيغ‌گذارى از صعوبت ستيز و خونريز بنياد شجعان اسفنديار توان را برانداختى ، و از سهم گرز گران -\r\n\r\n","description":"","footnote":"","page_name":" 278 ","page_number":306},
  {"content":"\r\n\r\nسنگش كيوان بر سپهر هفتم اضطراب نمودى ، و از بيم پيكان تير خدنگش چشم مريخ شبى بر بستر فراغت نغنودى . شمشير آبدارش در درياى هيجا همه‌جا و همه وقت به گردن خصم مىرسيد ، و شعلهء سنان خونريزش در صحراى وغا مدام خرمن حيات اعدا [ را 
  ] محترق مىگردانيد . لاجرم دست عنايت ايزدى ابواب مرادات [ 221 ب 
  ] بر روى او گشود و از رشحات سحاب مرحمتى شاهنشاهى گل دولتش در مملكت تمنى « 1 » شكفته گرديد و منصب جليل القدر عظيم الشان مين‌باشيگرى و حكومت بافق و بهاباد و توابع و لواحق و نوقات و حومهء كرمان مع مفازه « 2 » و جندق و سريزد و فهرج در قبضهء اقتدارش قرار گرفته پايهء قدر و منزلتش از ايوان كيوان درگذشت . در زمان كامرانى و استقلال و ايام دولت و اجلال همواره به ايثار درم و دينار خاطر بيگانه و خويش و ضماير غنى و درويش را خرم و مسرور مىگردانيد و پيوسته بساط عيش و نشاط مبسوط داشته به تجرّع شراب ارغوانى و استماع الحان صبوح را به عيوق و عيوق را به صبوح مىرسانيد تا در سنهء « 3 » و اربعين و الف كه سلطان مراد فرمانفرماى ولايت روم به ارادهء تسخير و فتح دار السلام بغداد با لشكرى كه انديشهء حساب و تعداد ايشان در ضمير وهم و قياس نگنجد روى توجه به عراق عرب نهاد حسب الاشاره شاهنشاه ملايك سپاه مظهر الطاف ربانى مورد فيوضات جاودانى آفتاب جهانتاب افق - معدلت و انصاف شعلهء جهانسوز نهال جور و اعتساف ملاذ سلاطين بلند اقتدار سلطان شاه صفى بهادر خان آن‌جناب به اتفاق بعضى از امراى عاليشان [ 222 الف 
  ] به جهت محافظت شهر و قلعه بدان ملك شتافت و محافظت طرفى از حصار و نگاهداشت بعضى از بروج در عهدهء اهتمام آن‌جناب مقرر گرديد .\r\nچنانچه در جلد دويم اين مجلد مرقوم قلم فيروزى رقم گرديده سلطان مراد بعد از جنگ و جدال شهر و قلعه را به يد تصرف و قبضهء اقتدار درآورده در آن حين يكى از بروج كه فى الجمله از آسيب توپ و تفنگ محفوظ مانده بود آن حضرت با جمعى از بهادران شجاعت آثار و جوانان رستم اقتدار كه عدد ايشان به دويست مىرسيد ، شعر :\r\n\r\n\r\n","description":"","footnote":"\r\n( 1 ) - اصل : تمنا\r\n( 2 ) - اصل : مفاضه\r\n( 3 ) - در اصل سفيدست\r\n","page_name":" 279 ","page_number":307},
  {"content":"\r\n\r\n همه با دل شاد و با ساز جنگ * همه گيتىافروز با نام و ننگ \r\nقطب‌وار پاى وقار در مركز قرار چون اساس دولت خاقان سكندر اقتدار استوار گردانيد و سبك دست به تير و كمان يازيد و چپ را الف و راست را دال ساخته ، شعر :\r\n خدنگش الف از خم نون و دال * روان كرد بر سينهء بدسگال \r\nجوانان بافق كه به بهادرى و حصار دارى مشهور و در واقع ايشان طايفه‌اىاند در شيوهء شجاعت و بهادرى به حد كمال و در دلاورى و پهلوانى بىشبه و مثال به موافقت او چون ستاره در خيل ماه [ 222 ب 
  ] از چرخ كمان شهاب پيكان آتش - فشان و گلولهء تفنگ آتش خوى به جان روميان روان گردانيدند . چون خبر جرأت آن فوج نصرت شعار و قتل عساكر روم نكبت دثار به سلطان مراد رسيد به خيال آنكه دفع ايشان به اسهل وجهى ميسر خواهد گرديد از پيكار ايشان چندان حسابى برنداشت و متعاقب هم عساكر خود را به پاى برج مىفرستاد و بهادران ايران به زخم تير و گلوله دمار از نهاد آن قوم برمىآوردند ، تا مدت چهار روز هرروز از وقتى كه جمشيد شرقى انتساب آفتاب سنجق ارتفاع از قلعهء حصار فيروزه كار سپهر بر مىافراخت تا اوانى كه رايت عزيمت به جانب نهانخانهء مغرب انعطاف مىفرمود لشكر ادبار شعار روم به پاى برج شتافته در تسخير آن مىكوشيدند و چون دست قدرت و كمند همتشان به كنگرهء آن نمىرسيد ناچار خاك بىناموسى بر مفارق خويش ريخته باز مىگرديدند . آخر الامر سلطان روم خود به پاى برج آمده امان - نامه مانند اساس دولت خويش نااستوار و رسولى به نزد دليران فرستاده به هرحيله كه دانست و توانست آن جماعت را به زير آورد . جلالا محمدا مكمل و مسلح داخل بارگاه [ 123 الف 
  ] فرمانفرماى روم شد . در اثناى مكالمه و گفتگو شعلهء غضب در كانون دل سلطان مراد مشتعل شد و دود سبكبارى روى به روزنهء دماغش نهاد و\r\n\r\n","description":"","footnote":"","page_name":" 280 ","page_number":308},
  {"content":"\r\n\r\nعقل از تيرگى دخان خبث باطن كه چون ابر ظلمت سبب تاريكى ديدهء او گشته بود به قتل دليران فرمان داد و اسباب حشمت و تجمل مين‌باشى مذكور را كه زياده از چند و چون بود در حيطهء ضبط [ و 
  ] تصرف درآورده او را به موكلان هوشيار سپرده به جانب ديار روم برد و بعد از آن از آن‌جناب خبرى به ايران نرسيد و حقيقت اين مضمون به وضوح انجاميد ، شعر :\r\n جهان را هرگلى بر نوك خاريست * خزانى در پى هرنوبهاريست\r\nوصال غنچه بىخار جفا نيست * چراغ لاله بىباد فنا نيست\r\nجهان گر گنج دارد مار با اوست * وگر خرما نمايد خار با اوست \r\nو چون خامهء مشكين عمامه بر سبيل اجمال شمه‌اى از حال آن‌جناب جلالت - آثار را در سلك تحرير كشيد اكنون عندليب بنان را در گلزار باغات آن حضرت به ترنم درآورده بر صفحهء بيان مىنگارد كه آن‌جناب در اوان اقتدار بل زمان اختيار در قصبهء بافق [ 223 ب 
  ] به احداث باغى فردوس‌نما امر فرمود و آن باغى است در غايت نيكويى و نهايت زيبايى مشهور به « باغ عمارت » . عماراتش از قصر و ايوان همه منقش و بساتينش سبزى با طراوت و دلكش ، و در ميان باغ قصرى ساخته شده كه ايوان او در رفعت با كيوان دعوت همسرى مىكند و شرفاتش از روى اوج سر بر ماه و مهر مىافرازد ، شعر :\r\n تبارك اللّه از اين قصر آسمان مقدار * كه روبد از سر بامش فلك به ديده غبار\r\nفراز شرفهء او ماه قبهء سيمين * درون غرفهء او مهر شمسهء زركار \r\n\r\n","description":"","footnote":"","page_name":" 281 ","page_number":309},
  {"content":"\r\n\r\n\r\nگفتار در بيان وصول كوكب طالع مطلع الانوار جاه و جلال ميرزا عنايت بيك به درجهء شرف و اقبال و ذكر شمه‌اى از صادرات افعال آن قدوهء ارباب استقلال\r\nخامهء گوهرفشان بر صفحات بيان بدينگونه رقم مىزند كه آن حضرت به صفت عدالت و شجاعت اتصاف داشت و پيوسته همت عالىنهمت بر تقويت اركان ملت بيضا و تمشيت امور شريعت غرّا مىگماشت و در ايام دولت و حكومت سادات عظام و علماى اعلام و مشايخ كرام [ را 
  ] كه در قصبهء بافق و بهاباد ساكن بودند از مؤونات و تكاليف ديوانى معاف [ 224 الف 
  ] و مرفوع القلم ساخت و به‌همين منوال به حال ضعفا و بيچارگان پرداخته وظيفه و مدد معاش به جهت هريك مقرر داشت و هم در عنفوان اوان جوانى به تهور و دلاورى معروف گشته در ميدان شجاعت گوى مسابقت از مبارزان رستم‌آيين در ربود ، بيت :\r\n به دور شاه عباس جوان‌بخت * كه زيبد آسمانش پايهء تخت \r\nكوكب اقبالش در نفاذ امر و علو شأن و مزيد اقتدار و كمال اختيار روى به اوج شرف و رفعت نهاده به منصب يوزباشيگرى سرافرازى يافت و كمر خدمت بر ميان جان بسته همواره در موكب فلك احتشام پادشاه مىبود تا آنگاه كه به ارادهء پادشاه ملك‌بخش خاقان سكندر شوكت دارا كياست فريدون شان سلطان سلاطين جهان سلطان شاه صفى صفوى موسوى بهادر خان قدم بر سرير پادشاهى ايران نهاد و به سرپنجهء قدرت قادر كن فيكون مقاليد ايالت ربع مسكون به قبضهء درايت آن حضرت داده ماهچهء رايت ظفر آيينش از مشرق عظمت طلوع كرد . حكام زمان و سلاطين نافذ فرمان سر بر خط فرمانش نهاده روى به آستان ملايك‌آشيان گذاشتند ، مثنوى :\r\n به گردش ز گردان هركشورى * به اندك زمان جمع شد لشكرى \r\n\r\n","description":"","footnote":"","page_name":" 282 ","page_number":310},
  {"content":"\r\n\r\n بگسترد سر خيل كارآگهان * [ 224 ب 
  ] بساط بزرگى به رسم جهان \r\nطهماسب قلى خان حاكم دار الملك ايروان خاك بىناموسى و ادبار بر فرق خويش پاشيده روى از آستان ملايك‌آشيان گردانيد و قلعهء ايروان و ساير محال قلمرو چخور سعد را به تصرف قيصر داده روى به خدمت سلطان روم نهاد . و چون اين خبر به مسامع جاه و جلال رسيد راى مملكت‌آراى خاقان بلندمكان اقتضاى آن فرمود كه به جانب ايروان و ديار روم حركت نمايد و ولايت موروثى را به حيطهء تصرف درآورده سلطان مراد والى ولايت روم را گوشمالى دهد كه ديگرباره پاى غرور از حد قدرت و مكنت خود فراتر نگذاشته بندگان عاصى اين دودمان عاليشان را به خدمت خود راه ندهد ، شعر :\r\n كان سيه‌دل كه شد از جام هوى مست غرور * فتنه‌انگيزتر از غمزهء خوبان گردد \r\nبنابرين سايهء التفات بر ترتيب سپاه انداخته در اول بهار سنهء « 1 » و اربعين و الف كه لشكر سبزه و رياحين در اطراف دشت و بساتين حركت نمود و سلطان گل به اصناف حشمت و تجمل روى به باغ و بستان آورده به زخم پيكان خار جنود شتوى را از فضاى « 2 » گلزار منهزم گردانيد با سپاهى مانند [ 225 الف 
  ] اوراق اشجار بسيار و بسان قطرات امطار بىشمار همه چون كوه آهن پولادپوش و چون سيل تندرو با افغان و خروش رايت عزيمت به صوب چخور سعد برافراخت و بعد از وصول بدان ارض و بام سراپردهء حشمت و عظمت برافراشته گشت . پاشايان و سنجق بيگيان روم كه در قلعهء ايروان بودند از وسوسهء ديو غرور و پندار به حصانت حصار و تيغ بسيار مغرور گشته سر به ربقهء متابعت و گردن به طوق بندگى و اطاعت در نياورده دست به انداختن توپ و تفنگ گشادند . چون جرأت و سركشى ارباب خلاف ظاهر گشت حسب الفرمان قهرمان زمان عساكر نصرت‌نشان دايره كردار قلعه و حصار را در ميان\r\n\r\n\r\n","description":"","footnote":"\r\n( 1 ) - اصل : سفيدست\r\n( 2 ) - اصل : فزاى\r\n","page_name":" 283 ","page_number":311},
  {"content":"\r\n\r\nگرفته در تضييق محصوران كوشيدند و از دو طرف نيران جنگ اشتعال يافته توپ و تفنگ صاعد و هابط گرديد و چند روز از وقتى كه بر افق مشرق علم نورانى صبح صادق نمايان مىشد تا زمانى كه تيغ آفتاب از حجاب غروب نيام مىساخت شمشير كينه و جدال آخته رايات جنگ و قتال افراخته بود ، بعد از انقضاى يك ماه در هنگامى كه جمشيد منوچهر چهر به عزم تسخير حصار زبرجدنگار سپهر لواى ضيا برافراخت و شهر بند گردون به تيغ جهان ستان عالم اقطاع [ 225 ب 
  ] شعاع از حشر اختر و مواكب كواكب پرداخت شعر :\r\n كشيد از كمين تيغ كين شاه مهر * بپرداخت ز انجم حصار سپهر \r\nمصراع :\r\n خديو جهان‌بخش گيتىستان \r\nجبهء توكل پوشيد و بر سمند دولت ابد پيوند به سعادت و اقبال سوار گشته غريو و خروش كور كه و كوس در خم طاق آبنوس سپهر افتاد ، لشكر فيروزى اثر ، مصراع :\r\n به فرمان سلطان صاحب‌قران \r\nروى قهر به حصار و قلعه آورده از هرجانبى جنگ در انداختند و از آهن تيغ بر سنگ دلها و از تيغ آتش پيكار افراخته كمند همت بر تسخير آن حصن حصين انداختند ، شعر :\r\n ز هرسو چو تنگ اندر آمد سپاه * يكى ابر گفتى برآمد سياه\r\nكه باران او بود شمشير و تير * جهان شد به كردار درياى قير \r\nو يكى از بروج قلعه كه تسخير آن در عهدهء شير بيشهء مردى و نهنگ درياى پردلى ميرزا عنايت بيك و تفنگچيان تا بين او بود و آن برجى بود به غايت محكم و استوار ، بلندى بارويش به مرتبه‌اى كه چون پاسبانش به كنگره برآمدى از آسيب\r\n\r\n","description":"","footnote":"","page_name":" 284 ","page_number":312},
  {"content":"\r\n\r\nشير فلك در خطر بودى و عمق خندقش به حيثيتى كه اگر در تهش سبزه دميدى از تعرض گاو زمين امان نيافتى ، از پهناى خندقش [ 226 الف 
  ] عقاب به يك پرواز نتوانستى گذشت ، و مرغ بر كنگره‌اش اگر توانستى برسيد از شدت حرارت آفتاب نتوانستى نشست ، نظم :\r\n به غايتى ز بلندى كه عقل نتوانست * كمند فكر فكندن به‌طرف بام حصار \r\nآن شيردل كه در بحر كين نهنگى بود مردم‌خوار و در بيشهء پيكار شيرى بود پيل شكار پاىمردى پيش گذاشت و دست شجاعت از آستين تأييد آسمانى بر آورده به يك ساعت قبل از غازيان شير شكار خود را بر فراز چنان برجى رسانيده علم فتح را استوار ساخته در نظر ارباب شجاعت ظاهر نمود ، فلك دوّار ازان حركت حيران و مريخ خنجر گذار از آن كار انگشت تعجب در دهان بماند ، شعر :\r\n گر آن جنگ رستم بديدى به خواب * شدى از نهيبش دل و زهره آب \r\nقورچيان عظام و سائر ملازمان آستان خلايق مكان چون چنان ديدند عرق حميتشان در حركت آمده روى جلادت به فتح قلعه و حصار آوردند و از اطراف و جوانب هجوم نموده جنگ در انداختند . مثنوى :\r\n به جنبش درآمد سپه فوج‌فوج * چو درياى جوشان به هنگام موج\r\nدل‌وجان پر از كين قيصر همه * به كف گرز و شمشير و خنجر همه \r\n[ 226 ب 
  ] لاجرم نسيم فيروزى از مهب دولت غرّا وزيدن گرفت و والى قلعه از نهيب صولت بهادران گردون سطوت مضطرب و مضطر گشته از در عجز و مسكنت درآمد و آوازهء اين فتح نامدار كه سرمايهء فتوح سلاطين كامكار است به اقطار امصار رسيد ، شعر :\r\n\r\n","description":"","footnote":"","page_name":" 285 ","page_number":313},
  {"content":"\r\n\r\n جهان شد پر آوازهء فتح شاه * ز هرجانبى تا بيك ساله راه\r\nفزود اهل اسلام را خرّمى * دل مشرك از خوف وحشت غمى\r\nاز آن اهل ايمان به امن اندرند * كزو كافران خون دل ميخورند \r\nبنابر چنان دليرى كه از آن‌جناب صادر گشت تحسين پادشاه حشمت‌آيين بر وجنات احوالش تافت و هرروز در كمال دولت و نفاذ امر و حكومت و رفعت ترقى زيادت مىيافت تا در سنهء « 1 » اربعين و الف هجريه كه كوكب بخت جلالا محمدا به حدود و بال رسيد آفتاب اقبال آن حضرت سمت ارتفاع گرفته به منصب جليل المرتبهء مين‌باشيگرى معزز و مفتخر گشت و چون [ نهال 
  ] قامت قابليتش بر جويبار اقبال بالا كشيد به فرمان خاقان جهان روى توجه به حكومتگاه خود نهاد و در تشييد قواعد نصفت پرداخته درهاى عدل و انصاف برگشاد و به نفس نفيس سرانجام كليات و جزئيات مهمات را از پيش خود گرفت [ 227 الف 
  ] و در تعمير باغ و بستان و ترفيه حال رعايا و برايا سعى تمام نمود و در افاضهء خيرات و اشاعهء حسنات و انعام علما و اكرام فضلا كمال اهتمام فرمود . و هم در آن ايام در اصل قصبهء بافق مصلايى در نهايت وسعت و تكلف بنا كرد و به اتمام رسانيد و در كمال اعتبار و اقتدار گاهى در ركاب فلك‌فرساى پادشاه سكندر آيين به خدمات لايقه قيام نموده بعضى اوقات به امر حكومت در محال ترشيزوتون و طبس لواى ابهت مىافراخت و مابقى ايام اقبال در متنزهات فردوس‌نماى يزد و محال تيول خود با اكابر و اهالى به عيش و عشرت و صحبت روزگار مىگذرانيد و چون رايت اعتبار و اقتدار آن‌جناب در غايت ابهت و اقبال سر به فلك دوار كشيد و در سنهء اثنى و خمسين و الف كه فراشان قضا و قدر بساط جهانبانى و سرير سلطنت و فرمانروائى عرصهء ربع‌مسكون را جهت جلوس همايون نواب كامياب سپهر ركاب كيوان بارگاه\r\n\r\n\r\n","description":"","footnote":"\r\n( 1 ) - در اصل سفيدست\r\n","page_name":" 286 ","page_number":314},
  {"content":"\r\n\r\nملايك سپاه باسط بساط امن‌وامان رافع لواى عدل و احسان سلطان سلطان نشان صاحب‌قران گيتىستان ابو المظفر ابو المنصور سلطان شاه عباس ثانى بهادر خان خلد اللّه ملكه و سلطانه زيب و زينت داده منشيان ديوان  « وَ اللَّهُ يُؤْتِي مُلْكَهُ مَنْ يَشاءُ »  منشور خلافت معمورهء جهان بنام نامى آن حضرت نوشتند سلاطين اطراف و گردن - كشان [ 227 ب 
  ] آفاق و امراى نامدار و بهادران امصار غاشيهء بندگى بر دوش و كمر فرمان‌بردارى بر ميان بستند ، نظم :\r\n سراسر دليران ايران زمين * كشيدند صف بر يسار و يمين\r\nپى تهنيت يك بيك همگنان * زبان برگشادند زانوزنان\r\nكه شاها به زيب و فر و تخت و تاج * بمان تا بماند ز آدم نتاج\r\nترا بندگانيم از جان و دل * ولى بندگانى ز خدمت خجل\r\nنه ما چاكرانيم و تو شهريار * كه ما بندگان تو خداوندگار \r\nو چون شاهنشاه ايران بر مسند خاقانى متمكن گشت ابواب خزاين و دفاين بگشاد و مجموع اركان دولت و اعيان حضرت و طبقات حشم و طوايف خدام را به مواهب فراوان و عطاياى بىكران بنواخت ، شعر :\r\n رعيت ز انصافش آباد شد * ز بخشش سپاهش همه شاد شد \r\nو امرا و خوانين و ساير مقربان را به مناصب بلند و مراتب ارجمند مفتخر و سرافراز گردانيد و همگى همت خاطر قدسى مظاهر ملكوت ناظر بر آن گماشت كه دار الملك قندهار كه بسببى از اسباب چنانچه در جلد دويم اين مجلد بدستيارى\r\n\r\n","description":"","footnote":"","page_name":" 287 ","page_number":315},
  {"content":"\r\n\r\nكلك وقايع‌نگار مرقوم قلم فيروزى رقم شده در تحت تصرف فرمانفرماى بلاد هند درآمده بود مجددا در حيطهء ضبط و تصرف [ 228 الف 
  ] اين دودمان خلافت - نشان قرار گيرد ، و به اين ارادهء هميون در زمستان سنهء ثمان و خمسين و الف كه آفتاب تابان در اواخر جدى بود و از شدت برودت آب رود منجمد شده مانند نقرهء خام مىنمود و از بسيارى برف قلهء كوه و فضاى صحرا و بساط هامون مسطح شده و باهم مساوى و از وفور طوفان باران كرهء خاك غديرى مىنمود صاحب‌قران زمان از سرير خلافت مصير بر مركب كوه شكوه قمر مسير برآمده عنان عزيمت بدان ولايت ارتفاع فرمود ، شعر :\r\n روان كرد لشكر به عزم جهاد * سمند ظفر زير ران مراد \r\nو چون رايت نصرت شعار محفوف به عنايت آفريدگار در ساحت قندهار رسيده سراپردهء ابهت و تمكين افراشته گشت و قبهء بارگاه كيوان دستگاه از اوج افلاك و ذروهء سماك درگذشت حاكم نافرجام و امرايى كه در آن قلعه بودند چون از دانش مايه و از سعادت پيرايه نداشتند به اقدام اطاعت و فرمانبردارى پيش نيامده طريق طغيان و عصيان سپرده ابواب قلعه چون بخت خود بستند و پاى جهالت از طريق ضلالت فراتر نهاده دست جسارت از آستين بىباكى برآوردند ، لاجرم امر واجب الامتثال به فتح قلعه و استيصال آن زمره صادر گشت [ 228 ب 
  ] و در اول بهار طراوت شعار تسع و خمسين و الف كه سلطان بلند جناب آفتاب بقلعهء عالى محل حمل نهضت نمود و بهار در تيزتاز صبا از هوادارى خسرو ربيع جهانگشا قلعهء غنچه را بىآنكه سنان خار به خون لاله رنگين گردد به چستى و چالاكى بگشود ، شعر :\r\n صبا به قلعه‌گشائى غنچه بسته كمر * به فرّ دولت شاه ربيع عدل سير \r\n\r\n","description":"","footnote":"","page_name":" 288 ","page_number":316},
  {"content":"\r\n\r\n نكرد خار سنان را به خون لاله خضاب * حصار غنچه شده فتح با ذخيرهء زر \r\nعساكر گردون مآثر روى جلادت و اقتدار به فتح حصار آوردند و از اطراف و جوانب هجوم آورده چنان جنگى در پيوست كه تا بهرام خون‌آشام به كوتوالى قلعهء زبرجدفام حصار فلك موسومست واقعه‌اى بدان هولناكى ياد نداشت و چون نزديك شد كه قلعه را به غلبه و قهر بگشايند سيلاب رعب و بيم در خانهء تمكن ساكنان بروج افتاد و والى قلعه از نهيب صولت بهادران گردون سطوت مضطرب و مضطر گشته از در عجز و مسكنت درآمده به اقدام عبوديت و بندگى طريق اطاعت و انقياد سپردن گرفت و با اكابر و اهالى از حصار بيرون آمده روى بر آستان سلطنت آشيان كه سجده‌گاه سرافرازان روى زمين و بوسه‌گاه سلاطين جمشيد تمكين بود نهادند . [ 229 الف 
  ] در آن يورش شير بيشهء هيجا ميرزا عنايت بيك ، شعر :\r\n گروهى نه پردل كه يك پاره دل * نپوشيده آهن كه آهن گسل \r\nشجاعتى نمود كه داستان رستم و اسفنديار در نظرها خوار و بىاعتبار گشت .\r\nلاجرم حضرت خاقان صاحبقران صنوف مراحم و عواطف خسروانه دربارهء او ارزانى داشته به خلاع فاخره و انعامات مفتخر و سرافراز فرمود و داروغگى و حكومت تون و طبس علاوهء آن گردانيد . و ايضا چنانچه در همان كتاب افادت‌اياب مرقوم است سپاه تيره راى هند كه محاسب و هم به عقد انامل و قياس تخمين و شمار آن نميتوانست كرد به ارادهء تسخير قندهار روى جلادت به آن مرزوبوم نهاده و از دستبرد سپاه اقبال پناه ايران شكسته راه فرار پيموده بودند در سنهء ثلث و ستين بعد الف باز به فرمان پادشاه هند يكى از شاهزادگان با لشكر فراوان متوجه قندهار گشت . چون پرتو اين خبر بر ضمير منير خاقان سكندر تمكين رسيد حسب الاشارهء همايون بعضى از امرا و شجعان روانهء آن ملك گشتند و بعد از ورود به فرمان حاكم قلعه هريك از بروج و محافظت دروازه بجمعى از دليران و مبارزان رستم\r\n\r\n","description":"","footnote":"","page_name":" 289 ","page_number":317},
  {"content":"\r\n\r\nتؤامان مقرر شده نگاهبانى « دروازهء ماشول » بعهدهء اهتمام ميرزا عنايت بيك و جوانان [ 229 ب 
  ] تابين او قرار گرفت . به حسب اتفاق عساكر هند در برابر آن دروازه رحل اقامت گسترده كمر همت به فتح و جدال بستند . مين‌باشى اسفنديار شوكت دروازهء مزبور را چون بخت خاقان دارا احتشام گشاده تخته پل بر روى خندق انداخته در شاه برج قرار گرفت . سران سپاه مخالف چون چنان مشاهده كردند آن را فوزى عظيم دانسته بهيأت اجتماعى قدم جرأت پيش گذاشتند . بهادرانى كه بر فراز برج و باره بودند دست به انداختن تير و تفنگ گشاده بسيارى از آن قوم تيره راى را بر خاك مذلت « 1 » انداختند ، نظم :\r\n كمان گشت دهقان صفت تخم‌كار * ورا تخم پيكان و دل كشتزار \r\nسپاه ناقص عقل هند چون حال بدان منوال ديدند خجلت زده و شرمسار خاك بىناموسى بر فرق خويش پاشيده روى به بنگاه خود آوردند و تا مدت چهار ماه و ده روز حال بدين منوال جارى بود ، عاقبت چون دانستند كه دست قدرتشان به خاكريز نمىرسد ناكام راه فرار پيمودند .\r\nبر مرآت ضمير منير ارباب جاه و جلال مستور نماناد كه در آن اوقات كه سپاه مخالف در برابر قلعه و حصار نشسته هرروزه به‌طرف « دروازهء ماشول » كه محل قرار مين‌باشى شجاعت قرين بود [ رايت 
  ] جنگ و جدال افراخته مىگشت « 2 » [ 230 الف 
  ] از بسيارى سعى و زدوخورد « 3 » مزاج آن عالىمقدار از نهج استقامت انحراف يافته به سرحد سقم و علت شتافت و اطبا هرچند سعى نمودند فايده بر استعمال دوا و غذا مترتب « 4 » نگشت ، عاقبت مدبر طبيعت دست از تمشيت امور قلعهء بدن كوتاه كرد ، شعر :\r\n اينست هميشه عادت چرخ كبود * چون بىغميى ديد زوال آرد زود \r\n\r\n\r\n","description":"","footnote":"\r\n( 1 ) - اصل : مزلت\r\n( 2 ) - ازينجا در صحافى دو ورق پس و پيشى روى داده است ، اصلاح شد .\r\n( 3 ) - اصل : خرد\r\n( 4 ) - اصل : مرتب\r\n","page_name":" 290 ","page_number":318},
  {"content":"\r\n\r\nاز آن حضرت خلف ارجمند سعادتمندى كه ماه برج جلالت و آفتاب اوج مكرمت است موسوم به ميرزا فخر الدوله به يادگار ماند . سيماى بزرگى از ناصيهء خجسته اثرش ظاهر و امارات اقبال و جاه از حركات و سكناتش باهر ، مصراع :\r\n چو بدر درخشنده روشن لقا \r\nخاقان صاحبقران سكندر مكان رعايت حقوق خدمات والد غفران‌پناه و اجداد عظامش نموده او را به منصب جليل القدر يوزباشىگرى سرافراز و بين الاقران ممتاز فرمود ، و حال تحرير اين صحيفه كه سنهء اربع و ثمانين و الف است آن فرازندهء « 1 » مسند جلالت بر وسادهء ابهت و كامرانى متمكن و به امر مزبور قيام و اقدام دارد .\r\n\r\nذكر شمه‌اى از حشمت و كامرانى رفعت و اقبال پناه ميرزا سلطان مسعود و بيان مجملى از احوال آن عاقبت محمود\r\nباز بلبل طبع خرد سخن ساز اين نغمه آغاز نهاد كه در آن‌زمان كه افتخار [ 230 ب 
  ] فضلاى روشن‌ضمير و مرجع ارباب جاه و اهل شمشير مولانا فخر الدين احمد والد آن حضرت به ديار عقبى شتافت بنابر آنكه آن عاقبت محمود هنوز در صغر سن و در مبادى اوان صبى بود در قصبهء بافق كه مسكن و موطن آباء عظامش بود توقف نموده همت بر تحصيل گماشت . بعد از چندى به دلالت هادى توفيق به دار العلم شيراز تشريف داده به تحصيل فضايل و كمالات مشغولى فرمود و همواره به مجلس اكابر علما تشريف برده نسبت به ساير صلحا و فقرا طريقهء اخلاص و ارادت بجاى مىآورد و به طاعات و عبادات اوقات شريف صرف مىفرمود ، نظم :\r\n نشستى به اهل عبادت همه * سرانجام كارش سعادت همه\r\nفرونامدش سر به چرخ كبود * همين سر به محرابش آمد فرود \r\nدر آن اثنا شمه‌اى از حسن كردار و عظمت و اقتدار آباء نامدار آن‌جناب بر\r\n\r\n\r\n","description":"","footnote":"\r\n( 1 ) - نسخه وزيرى : برازنده\r\n","page_name":" 291 ","page_number":319},
  {"content":"\r\n\r\nپيشگاه ضمير انور خاقان فريدون حشمت دارا كياست ، شعر :\r\n فرازندهء تاج كيخسروى * طرازندهء تخت اسكندرى \r\nشعر\r\n عظيم قدرى كه قدر او و حشمت او * اگر درافتد بر اوج نه سپهر ظلال\r\nچنان ز قدرش قدر فلك بيفزايد * كه گر چو نشر كند آفتاب از اختر بال\r\nدگر ز سطح فلك با كمال گرم روى * [ 231 الف 
  ] دقيقه‌اى نكند طى به صد هزاران سال \r\nالسلطان بن السلطان بن السلطان سلطان شاه صفى موسوى الصفوى بهادر خان روشن گشته فرمان واجب الامتثال عز ورود و شرف صدور يافت كه روى اميد به آستان سلطنت‌آشيان آورد . بنابر فرمان پادشاه كامران آن حضرت روى ارادت به پايهء سرير خلافت مصير آورده زبان به ثنا و ستايش برگشاد كه ، شعر :\r\n اى در پناه چترت خورشيد پادشاهى * محكوم امر و نهيت از ماه تا به ماهى\r\nهم ملك تست ايمن از صدمهء تزلزل * هم دور تست فارغ از وصمت تباهى\r\nاز راى تست عالى رايات كامكارى * در شان تست منزل آيات پادشاهى \r\nالتفات و عنايات بىنهايت خاقان وافر احتشام شامل حالش شده منظور نظر مرحمت گشت و به خلاع فاخره و منصب يوزباشيگرى جلو خاصهء شريفه سر افتخار به اوج اعتبار رسانيد و پيوسته در ركاب ظفر انتساب و اسفار و معارك نقد جان بر كف گرفته نثار اقدام شاهنشاه زمان كرده به خدمات لايقه قيام و اقدام داشت ، تا در سنهء اربع و ستين و الف كه غفران‌پناه ميرزا عنايت بيك چنانچه در صدر اين\r\n\r\n","description":"","footnote":"","page_name":" 292 ","page_number":320},
  {"content":"\r\n\r\nصحيفه مرقوم گشته در قندهار جان نازنين به جوار مغفرت [ 231 ب 
  ] رب العالمين سپرده رخت به رياض رضوان كشيد ، پرتو آفتاب عنايت خاقان كامران خلد - آشيان صاحبقران از مطلع مرحمت نامتناهى طالع شده بر وجنات احوال خير مآل آن حضرت تافت و من حيث الاستقلال در مسند مين‌باشيگرى و حكومت دار الشجاعهء بافق و بهاباد و نوقات و مفازه « 1 » و جندق تكيه داده پايهء قدر و منزلتش از امثال و اقران درگذشت ، و بىشايبهء تكلف و سخنورى آن مهر سپهر سرورى حاكمى بود در كمال نصفت و رعيت‌پرورى و نهايت معدلت و مرحمت‌گسترى . نسبت به اهل فضل و هنر التفات بسيار داشت و همواره همت عالىنهمت بر انتظام حال رعيت و زيردستان مىگماشت ، نظم :\r\n فرومرد بدعت در ايام او * نبودى بجز مكرمت كام او \r\nو هم در زمان استقلال در منزل « چاه قادر » كه وسط راه يزد و بافق و چون تيه موسى از آب و آبادانى دور است سرايى در نهايت وسعت و تكلف ساخته گرد ستم از چهرهء مترددين بسترد ، و در قصبهء طيبهء بافق حمامى در افروختگى و گرمى چون سينهء عاشقان و در لطافت و پاكيزگى مانند خاطر ارباب عرفان بنا فرمود و از جامه خانهء التفات لنگهاى لطيف و كيسهاى پاكيزه به جهت صادرين و واردين معين نمود و حجامان چربدست جهت خدمت برپاى داشته [ 232 الف 
  ] خاطرها را از اجرت آزاد كرد ، شعر :\r\n كه گرمابه در دهر ديد اين‌چنين ؟ * كه گلشن ازو گشته گلخن‌نشين\r\nجهانيست از جامش اخترشناس * كه هست اين رصد بر ضميرش قياس\r\nبه مهر آب‌وآتش در آغوش هم * در آن خاك تن ايمن از باد غم \r\n\r\n\r\n","description":"","footnote":"\r\n( 1 ) - اصل : مفاضه .\r\n","page_name":" 293 ","page_number":321},
  {"content":"\r\n\r\n ز شامش فروزان صفاى سحر * در آن فرش مرمر به‌جاى صخر\r\nبراى جدارش ز كاشى تراش * دل كان فيروزه اندر خراش\r\nدر آن لاله رويان به بالاى سرو * ز جامش نگه رشك بال تذرو \r\nو چون رايت اعتبار و اختيارش در غايت ابهت و اقتدار سر به فلك دوار كشيد به تاريخ شهور سنهء احدى و سبعين بعد الف در دار السلطنهء اصفهان به عارضهء صعب مبتلى گشت ، چنانچه اطباء حاذق و حكماء مدقق هرچند در ابراء آن مرض و ازالهء آن سعى نمودند جوهر ذات پسنديده‌صفات را صورت صحت دست نداد و صفت ضعف قوت پذيرفته عندليب روح پرفتوحش از قفس قالب به جانب گلشن رياض قدس در پرواز آمد ، شعر :\r\n جانش مقيم روضهء دور السرور باد * خلوتسراى مرقد او پر ز نور باد \r\n\r\n[ محمد حسين بيك 
  ]\r\nچون واقعهء آن حضرت به عرض مقربان بارگاه جلالت خسرو كامران رسيد و از چهرهء حال و صفحهء آمال جلالت و اقبال پناه محمد حسين بيك برادرزادهء [ 232 ب 
  ] غفران‌پناه مزبور دلايل عزت و شواهد عظمت پيدا و در ميدان جلادت و سپاهيگرى گوى مسابقت از يكه‌سواران معركهء دليرى مىربود و حسن خدمات و جانسپارى آباى نامدارش منظور نظر خاقان سكندرشان بود لا جرم او را به عنايات پادشاهانه و نوازشات خسروانه ممتاز و به منصب موروثى سرافراز گردانيد ، به جهت محافظت دار القرار قندهار روانهء آن سرحد فرمود .\r\nو آن عالىمقدار بعد از ورود بدان ديار علم شوكت افراخته به خدمات سركار خاصهء شريفه قيام و اقدام مىنمود و باوجود غلوى جوانى و استعداد عيش و كامرانى حيا و تقوى بر او غالب و از مناهى و ملاهى به غايت محترز و\r\n\r\n","description":"","footnote":"","page_name":" 294 ","page_number":322},
  {"content":"\r\n\r\nمجتنب مىبود . چون مدت چند سال در آن مملكت در غايت ابهت گذرانيد در سنهء ثلث و سبعين و الف موافق توشقان‌ئيل بنابر اقتضاء قضاء مالك الملك واجب - التعظيم سر بر بستر ناتوانى نهاده مضمون آيهء كريمه  « وَ ما تَدْرِي نَفْسٌ بِأَيِّ أَرْضٍ تَمُوتُ »  وصف الحال آن مهر سپهر اقبال گشت و چون زمان حيات مقرر به سر آمده بود داعى  « يا أَيَّتُهَا النَّفْسُ الْمُطْمَئِنَّةُ »  را لبيك اجابت گفته به هزار حسرت درگذشت ، بيت :\r\n تا ديده ديد واقعه زين صعتبر نديد * دل كين خبر شنيد كسش باخبر نديد \r\n\r\n[ ميرزا فخر الدين احمد 
  ]\r\nپس از فوت آن حضرت قرة العين سپهر جلالت و ماه اوج حكومت [ 233 الف 
  ] ميرزا فخر الدين احمد كه انوار بزرگى از ناصيهء خجسته‌اش طالع و آثار جلالت و حكومت از بشرهء همايونش ساطع به وفور شجاعت و دلاورى مشهور و به صفت نباهت و سخاوت بر السنه و افواه مذكور ، مصراع :\r\n فلك احتشام معالى پناه \r\nبه فرمان خاقان صاحبقران گيتىستان افسر حكومت بر سر نهاده لواى استقلال منصب مين‌باشيگرى افراشت و با عجزه و زيردستان عدل و داد ورزيده با كافه برايا بر وجه احسن معاش فرموده والى يومنا هذا كه مسود اوراق در دار الخلد حيدرآباد [ است 
  ] و تاريخ هجرى به شهر رجب المرجب سنهء اربع و ثمانين و الف رسيده آن حضرت جلالت دستگاه در قصبهء بافق و بهاباد به امر حكومت اشتغال دارد و رجاء واثق و وثوق صادق كه آن عالىمقام در سايهء دولت و معدلت آفتاب اوج پادشاهى خلد اللّه تعالى ملكه و سلطانه به اعلى مدارج اقبال شتابد و فروغ انوار جاه و جلال از مطلع عنايت نواب كامياب شاهنشاهى بر وجنات احوالش تابد ، شعر :\r\n خواهم كه به ظل دولت شاه جهان * بر مسند اقبال بماند جاويد \r\n\r\n","description":"","footnote":"","page_name":" 295 ","page_number":323},
  {"content":"\r\n\r\n[ 233 ب 
  ] و چون به مراقبت رفيق توفيق قلم صاحب تحقيق جواهر اخبار اين طبقهء جليله را تا اين غايت در سلك عبارت كشيد از رشحات چشمهء حيات‌بخش دوات رطب اللسان گشته عنان بيان به صوب تحرير بدايع وقايع ديگران معطوف گردانيد .\r\nبر ضمير دانش‌پذير واليان ممالك سخن و خاطر مهر تنوير واقفان حكايات نو و كهن پوشيده نماند كه در صدر مقالهء اولى مقرر شده بود كه برخى از احوال مباشرين اوقاف و عمال جزو سركار ديوانى در مجلس سادس و سابع نگارش شود و چون كميت خوش‌رفتار قلم در عرصهء احوال هرطبقه تكاپوئى نموده به سرمنزل ايشان رسيد مسود اوراق كه غريب وادى حيرت و ناكامى بود در ركاب ظفر انتساب نواب قدسى القاب « 1 » [ 234 الف 
  ] پادشاهزادهء نامدار كامكار ، قرهء باصرهء دولت ، غرهء ناصيهء سلطنت . تازه نهال بوستان رفعت ، نوباوهء گلستان ابهت ، نور حديقهء شوكت و حشمت ، ثمرهء روحيهء عظمت و جلالت ، يكتا گوهر دودمان گيتىستانى ، خلاصهء اولاد حضرت صاحبقرانى ، عالىنژاد والاگهر سلطان محمد اكبر به تاريخ نهم شهر شعبان المعظم سنهء تسع و ثمانين بعد الف بدار الامان ملتان داخل گرديد . اما چون هرخزانى را بهارى در عقب و هرليلى را نهارى متعاقب مىباشد در خلال اختلال احوال رياح امانى و آمال از مهب جاه و جلال در اهتزاز آمده غنچهء دل مانند دل غنچه از تنسم نسيم بهارى تبسم آغاز نهاد و انوار [ 234 ب 
  ] لطف و افضال از مطلع دولت و اقبال لامع گشته نرگس ديده را مانند ديدهء نرگس از خواب ناز بازگشاده شجرهء اميد به ثمرهء سعادت جاويد بارور گرديد ، بيت :\r\n دميد صبح سعادت ز مشرق آمال * رسيد مژدهء دولت ز هاتف اقبال \r\nيعنى به محض موهبت ايزد متعال بندهء خاكسار منظور نظر كيميا اثر آن\r\n\r\n\r\n","description":"","footnote":"\r\n( 1 ) - ازينجا دو ورق پس‌وپيش صحافى شده است ، اصلاح شد .\r\n","page_name":" 296 ","page_number":324},
  {"content":"\r\n\r\nپادشاهزادهء عالىگهر كه مهر منير در سپهر مستدير هرصباح اقتباس نور از مصباح راى جهان‌آرايش مىنمايد و زحل بلندمحل بر فراز طلسم هفتم هرشام جهت پاسبانى قصر كامرانيش ابواب افتخار بر روى خود مىگشايد ، نظم :\r\n پايهء قدر او ازان بيش است * كه توانم اداى آن [ 235 الف 
  ] كردن\r\nبلكه نتوان به صد هزار زبان * عشر اوصاف او بيان كردن \r\nگرديد ، و مهم وزارت و خدمت « خان سامانى » سركار نواب مستطاب معلى القاب آفتاب احتجاب قمر ركاب مريم آداب عليهء عاليهء متعاليه حرم محترم خود كه بلقيس سراپردهء عصمت و شاهزادهء دودمان سلطنت و عظمت است علاوهء منصب « دوصدى » حقير نموده به خطاب « خان سامان » سرافراز فرموده به مقام عنايت و التفات درآمد .\r\nبنابرين امور فرصت تأليف و تحقيق احوال جمعى كه ملتزم شده بود نماند .\r\nو سبب ديگر آنكه برخى از خصوصيات هريك از اين طبقه به تقريب مناسبت در ضمن وقايع سابقه به قيد كتابت [ 235 ب 
  ] درآمده و به عون عنايت يزدانى مجملى ديگر در تحت حكايات آينده تحرير خواهد يافت . لاجرم درين مقام طريق اختصار مسلوك داشته متعرض [ 236 الف 
  ] حالات ايشان نگشت و عنان جواد خامهء بلاغت‌نژاد را به صوب تحرير مقالهء ثانيه انعطاف داد ، و هو الهادى فى سبيل الرشاد .\r\n\r\n","description":"","footnote":"","page_name":" 297 ","page_number":325},
  {"content":"\r\n\r\n\r\n[ 236 ب 
  ] مقالهء ثانيه از مجلد سيم در ذكر علما و قضاة و محتسبان و واعظان و خطبا و منجمان و خطاطان و اطبا و شعرا و اشراف و اعياد از خواص و عوام\r\nكه خامهء بلاغت نشان به‌همين ترتيب در ده فصل بيان خواهد نمود ، انشاء اللّه تعالى وحده العزيز ، شعر :\r\n خدايا ثناى تو گويم نخست * كه بالاتر از هرسخن حمد تست\r\nتويى صانع انجم و نه سپهر * ز انوار لطف تو يك ذره مهر\r\nز انشاى صنع تو در روزگار * سواد شب است و بياض نهار \r\n\r\nفصل اول در بيان شمه‌اى از احوال علما و فضلا\r\nبدان اى عزيز كه اين ضعيف طريق طلب قدم قدم نورديده و اوراق صحف ورق ورق گرديده و از هركس سخنى شنيده تا سرمايهء احوال اين زمرهء جليله چون خرقه و لقمهء درويشان هرپاره از جايى و هرلقمه از سرايى فراهم آورده ، نظم :\r\n\r\n","description":"","footnote":"","page_name":" 298 ","page_number":326},
  {"content":"\r\n\r\n به پوست تخته و كشكول و بانگ شىء اللته * جهان بگشتم كاينك منم گداى سخن\r\nز نقد عمر عزيزم هرآنچه رايج بود * به رونماى سخن رفت و در بهاى سخن \r\nعلما و فضلا كه در خطهء يزد در ظلال مرحمت نامتناهى الهى در غايت فراغت به نشر فضايل و كمالات اشتغال نموده بيشمارند و بيان حالات مجموع موجب اطناب و تطويل ، لاجرم خامهء نكته‌دان صحايف [ 237 الف 
  ] اين اوراق را به ذكر مجملى از حال مشاهير اين طبقه مىآرايد و تقديم و تأخير منظور نمىدارد .\r\n\r\nاشرف فضلاى ايران و الطف علماى دوران جامع كمالات صورى و معنوى مولانا شرف الدين على اليزدى\r\nآن حضرت به كمال دانش و سخنورى علم گشته و به جمال فطنت و هنرپرورى از امثال و اقران در گذشته ، عقود منثوراتش كامثال اللؤلؤ المكنون فرح‌بخش خواطر و درر منظوماتش در نظر ديده وران مبصر بهتر از عقود جواهر ، شعر :\r\n روشن‌روان تيززبان بلند قدر * مجلس‌فروز انجمن‌آراى سرفراز \r\nهمواره در عراق و فارس نزد سلاطين حشمت‌آيين معزز و محترم مىبود و به قلم لطايف‌نگار مؤلفات بدايع آثار بر صحيفهء روزگار و اوراق ليل و نهار تحرير مىنمود . مدتى مديد در كمال اعتبار انيس خاص و نديم بزم اختصاص خاقان مظفر - لوا معين السلطنه شاهرخ ميرزا بود و به لفظ گوهربار آن حضرت به « جناب مخدومى » ملقب گرديده بود . در سنهء خمس و اربعين و ثمانمائه فارس مضمار تهور ميرزا سلطان محمد بن ميرزا بايسنغر در ممالك عراق به تخت سلطنت متمكن گشته در دار المؤمنين قم نزول اجلال فرمود . به سمع شاهزاده رسيد كه مخدوم جهان مولانا شرف الدين على در بلدهء يزد بر مسند افاده نشسته [ 237 ب 
  ] و چندانكه سلاطين زمان استدعاى حضور شريفش ميكنند التفات نمىفرمايد . شاهزادهء عاليقدر را داعيهء\r\n\r\n","description":"","footnote":"","page_name":" 299 ","page_number":327},
  {"content":"\r\n\r\nصحبت آن‌جناب غالب گشته نشانى به استدعاى حضور موفور السرورش در قلم آورده مصحوب بعضى از مقربان با تحف فراوان به جانب دار العبادهء يزد ارسال نمود . آن حضرت حسب الفرمان قضا جريان متوجه پايهء سرير سلطنت مصير گرديد . چون قرب وصول قريب گرديد شاهزاده با خواص امرا به استقبال شتافت و آن حضرت را در آغوش عطوفت كشيده آن مقدار اشفاق و مهربانى اظهار كرد كه مزيدى بر آن متصور نبود . بعد از ورود به منازل جنت آثار همواره شاهزادهء عالىمقدار با فوجى از علماى خجسته‌صفات در خدمت آن‌جناب صحبت مىداشت و بيشتر اوقات فرخنده ساعات به تحصيل فضايل و تحقيق مسائل همت مىگماشت . و بنابر آنكه در آن ايام از اطراف بلاد و امصار اكابر و اشراف به درگاه شاهزادهء عاليجاه جمع آمدند و دخل آن خسرو دريادل به خرجش وفا نمىكرد بعضى از مردم فتان به عرض رسانيدند كه ضعف شيخوخت « 1 » بر مزاج همايون حضرت خاقانى مستولى گرديده و قوا به مرتبه‌اى ضعيف شده كه آن حضرت را مجال حركت نمانده فرصت غنيمت بايد شمرد و بلدهء اصفهان و شيراز را به تحت تصرف درآورد و حال آنكه در آن زمان [ 238 الف 
  ] حكومت اصفهان تعلق به امير سعادت خواند شاه مىداشت و ميرزا عبد اللّه ولد ميرزا ابراهيم سلطان در شيراز علم حكومت مىافراشت . القصه ميرزا سلطان محمد آن سخنان را قبول نموده بيك ناگاه بر سر اصفهان تاخت و امير سعادت را گرفته مقيد و محبوس ساخته اموال بسيار از آن ولايت حاصل كرده به سپاهيان بخشيد و يورش فارس را پيشنهاد همت بلندنهمت گردانيد . چون اين خبر به سمع شريف خاقان عالىگهر رسيد باوجود ضعف شيخوخت « 1 » به واسطهء رعايت ناموس پادشاهى در شهور سنهء خمسين و ثمانمائه لواى نصرت انتما به جانب فارس و عراق برافراشت . چون مملكت رى مضرب خيام عساكر نصرت انجام شد از استماع اين خبر از يورش فارس عنان باز كشيده راه فرار پيش گرفت . خاقان سرافراز فرار شاهزاده را معلوم فرموده عنان انصراف به صوب اصفهان معطوف ساخت و چون در آن بلده نزول اجلال فرمود جمعى از سادات و فضلا را كه در سلك هواداران\r\n\r\n\r\n","description":"","footnote":"\r\n( 1 ) - اصل : شيخوخيت\r\n","page_name":" 300 ","page_number":328},
  {"content":"\r\n\r\nميرزا سلطان محمد انتظام داشتند مؤاخذ و معاتب گردانيد ، بلكه در اواسط ماه مبارك رمضان اكثر آن قوم عاليشان را به ياسا رسانيد و جناب اشرف الفضلا و المحققين مولانا شرف الدين على را طلب فرمود و بنابر آنكه حضرت خاقانى شنيده بود كه نوبتى خدمت مولوى بر شاهزاده خوانده كه ، شعر :\r\n [ 238 ب 
  ] چرخ است پير و اختر بخت تو نوجوان * آن به كه پير دولت خود با جوان دهد \r\nو مىگفته كه حضرت خاقان سعيد متوجه اين‌جانب نخواهد شد ، پرسيد كه تو از كجا مىگفتى كه من بدان‌جانب نخواهم آمد . مولانا جواب داد كه من اين سخن را از روى دلايل نجومى نمىگفتم بلكه به قياس عقلى عرضه مىداشتم ، زيرا كه شاهزاده نهاليست خجسته ظلال بر جويبار دولت و اقبال بالا كشيده ، و آفتابيست فرخنده پرتو از افق حشمت و استقلال طالع گرديده . ظاهر چنان بود كه از صرصر غضب خسرو عالىگهر از پاى در نيايد و در برج عاطفت خاقان بحر و بر از وصمت زوال و عقدهء كسوف ايمن ماند .\r\nميرزا عبد اللطيف كه خاطر متوجه مخلص حضرت مولوى داشت عرض نمود كه پدرم ميرزا الغ بيك مدتيست به جهت اتمام رصد در سمرقند طالب خدمت مولوى است ، اگر راى عالى اقتضا فرمايد او را به نزد والد گرامى فرستم . حسب - الاستدعاى شاهزاده اشارهء خاقان سعيد درين معنى نموده شد و ميرزا عبد اللطيف آن جناب را در كمال اعزاز و اكرام به جانب ماوراء النهر فرستاد . بعد از وصول به بلاد تركستان مدتها در نهايت احترام مصاحب ميرزا الغ بيك مىبود . بعد از واقعهء هايلهء خاقان سعيد چون سلطنت بلاد خراسان با ميرزا [ 239 الف 
  ] سلطان محمد قرار گرفت حضرت مخدومى را رخصت انصراف به جانب دار العبادهء يزد داد و ما يحتاج سفر از خيمه و خرگاه و ساير اسباب سرانجام فرموده هرساله به جهت مدد معاش آن‌جناب مبلغ پانزده هزار دينار از بابت وجوهات يزد مقرر فرمود .\r\nدر شهور سنهء ثلث و خمسين و ثمانمائة حضرت مولانا شرف الدين على بلدهء\r\n\r\n","description":"","footnote":"","page_name":" 301 ","page_number":329},
  {"content":"\r\n\r\nيزد را به نور حضور منور فرمود و پس از يك ماه به قريهء تفت در « باغچهء مخدوم » كه به يمن همت عالىنهمتش عمارت يافته بود رحل اقامت گسترد و به موجب استدعاى علما آغاز درس و افاده نموده پرتو انوار ضمير دانش پذيرش بر صفحات احوال طلبه تافت .\r\nدر كتاب « سلم السموات » كه از جملهء مؤلفات شيخ ابو القاسم ولد شيخ ابو حامد كازرانى ( كذا ) است مرقوم و مسطور گشته كه حضرت اشرف العلما مولانا شرف الدين على يزدى صاحب « ظفرنامه » و جناب خواجه صاين الدين محمد تركه اصفهانى شارح « فصوص الحكم » بعد از تحصيل علوم رغبت تمام به مشاهدهء درويش صاحب‌حال و ولى صاحب‌كمال داشتند . چنان مصلحت ديدند كه در جست و جوى اين معنى مسافرت نمايند با كتب و مؤونات بسيار متوجه بغداد شدند و در مدرسه نزول نمودند و به طريق طلب گرد محلات و كوچه‌هاى بغداد گشتند .\r\n[ 239 ب 
  ] به در خانه‌اى رسيدند كه دو درويش در آنجا نشسته بودند . از حال ايشان پرسيدند . گفتند ما را پيريست ، در اين خانه ساكن است و ما در خدمت او بر اين در مجاوريم . استدعاى ملاقات پير نمودند و بعد از صحبت التماس رفاقت و همراهى او كردند . وى گفت طريقهء ما ترك است و شما را كتب و متعلقات بسيار هست .\r\nايشان به مدرسه آمدند و جملهء كتب و مؤونات سفر بر طلبهء علوم و مستحقين ايثار كردند و به خدمت درويش بازگشتند و مدتها با درويش مسافرت كردند و احتمال رياضات نمودند . اصلا فتح البابى كه منظور ايشان بود دست نداد و چيزى از مشاهدهء كرامات و خارق عادات اتفاق نيفتاد . از صحبت پير جدا شدند و به مصر رفتند .\r\nشنيدند كه درويشى صاحب‌حال مدتيست كه از خلق منقطع گشته و در بالاخانهء خانقاهى منزويست . بر خانقاه رفتند و مدتى مجاور شدند . اتفاق صحبت نيفتاد ، تا آنكه آن درويش وفات يافت . ناچار عزيمت مراجعت نمودند . چون به تبريز رسيدند شنيدند كه زنى مجذوبه از غيب خبر مىدهد و خلقى برو گرد آمده‌اند .\r\nايشان نيز آنجا رفتند . آن زن از خصايص سفر و اسامى ايشان خبر داد و گفت سبب آنكه درويش ثانى با شما خلطه ننمود [ 240 الف 
  ] بىوفايى بود كه با درويش\r\n\r\n","description":"","footnote":"","page_name":" 302 ","page_number":330},
  {"content":"\r\n\r\nاول نموديد .\r\nاز جملهء مؤلفات افادت‌اياب آن‌جناب يكى كتاب بلاغت اياب « ظفرنامه » است كه به اعتقاد اكثر مورخين در فن تاريخ به لطافت و نظافت آن در اسلوب فارسى نسخه‌اى مكتوب نيست ، و آن كتاب شريف بواسطهء حسن اهتمام ميرزا ابراهيم سلطان در شهور سنهء ثمان و عشرين و ثمانمايه به اتمام رسيد . و « حقايق التهليل » و « حلل مطرز » و « منتخب » آن در فن معما و لغز و « شرح قصيدهء برده » و « كنه المراد در علم وفق اعداد » از جملهء نتايج اقلام بلاغت نظام آن فاضل عالىمقام است .\r\nوفاتش در سنهء ثمان و خمسين و ثمانمائه اتفاق افتاد و در « مزار شرفيه » واقعه در جنب « مسجد جامع محلهء مير چقماق » كه بانى آن مولانا شمس الدين على والد آن‌جناب بود و حضرت مخدومى در جنب آن عمارت مدرسه ساخته و « شرفيه » نام كرده مدفون گشت .\r\nجناب غفران‌پناه مولانا شمس الدين محمد برادرزادهء آن‌جناب در عمارت و تعمير « مدرسه و خانقاه شرفيه » كمال اهتمام فرمود و اطعام هرروزه به جهت فقرا و درويشان و مرسوم قرّاء و مؤذنان تعيين نموده مدتى مديد هرصباح و مسا درويشان و فقرا مستفيض و بهره‌مند مىبودند . الحال آن عمارت روى به خرابى آورده [ 240 ب 
  ] و حكم ساير بقاع الخير به‌هم رسانيده .\r\nبر رأى جهان‌آراى ارباب استعداد مخفى نخواهد بود كه « جناب مخدومى » گاهى زبان به نظم اشعار مىگشود و اين غزل از نتايج طبع آن حضرت است كه در حين تحرير به خاطر بود ، غزل :\r\n سواره بر سر ره جلوه‌اى نمودى و رفتى * هزار تير بلا بر رخم گشودى و رفتى\r\nسواره دوش به ميدان چو مست ناز گذشتى * به يك كرشمه دل عالمى ربودى و رفتى \r\n\r\n","description":"","footnote":"","page_name":" 303 ","page_number":331},
  {"content":"\r\n\r\n چه آتش از دل من كم شود ازينكه تو يكره * بسان برق ز دورم رخى نمودى و رفتى\r\nنه كشتن شرفت قصد بود در دم رفتن * به صيد مىشدى و خنجر آزمودى و رفتى \r\n\r\nافضل الفضلاء المتقدمين اعلم العلماء المتأخرين افتخار الحكماء المتبحرين مولانا مؤمن حسين يزدى\r\nاز غايت تبحر در علوم معقول و منقول و از كمال مهارت در مباحث فروع و اصول بر جميع فضلا فايق بود و در ميدان تحقيق و آن حلال معضلات رسايل و توضيح خفيات متقدمين قصب السبق از دانشمندان زمان مىربود ، بيت :\r\n سپهر علم را بود آفتابى * فنون فضل را جامع كتابى \r\nآن استظهار العلما در مبادى ايام زندگانى همت بر كسب كمال گماشت و در صحبت دانشمندان شرايط تلمذ بجاى آورد و به واسطهء قابليت اصلى [ 241 الف 
  ] بلكه به محض عنايت لم يزلى هنوز در سن شباب بود كه از شميم فضايل و كمالاتش مشام مستنشقان گلزار علوم معطر گشت و از رشحات قلم گوهربارش رياض دانش در خضرت و نضارت از ساحت بوستان ارم درگذشت . لاجرم اعاظم افاضل به اميد كسب علم و دانش متوجه ملازمتش بودند و بعد از ادراك آن سعادت عظمى از شعشعهء ضمير فيض آثارش اقتباس انوار كمالات مىنمودند . در ايام جهانبانى خسرو گيتىستانى به حسب تقدير مفتح الابواب آن‌جامع فضل و كمال را عارضه‌اى دست داد كه اطبا از معالجه عاجز آمدند . آخر الامر مرغ روح شريفش از تنگناى قفس قالب به فضاى عالم ارواح طيران نمود .\r\nرباعيات آن فاضل عاليمقام در ميان ارباب فضل مذكور و منظومات فصاحت - آياتش ورد زبان خاص و عام اين چند رباعى كه از نتايج طبع مستقيم آن دانشمند يگانه است و در حين تحرير به خاطر بود زينت اين صحيفه گرديد ، رباعى :\r\n\r\n","description":"","footnote":"","page_name":" 304 ","page_number":332},
  {"content":"\r\n\r\n در مرتبهء على نه چون است و نه چند * در خانهء حق زاده به جانش سوگند\r\nبىفرزندى كه خانه‌زادى دارد * شك نيست كه باشدش بجاى فرزند \r\n[ 241 ب 
  ] ايضا\r\n گه بستهء زلف همچو زنجير شدم * گاه از نگهى نشانهء تير شدم\r\nآزادى هردو كون مىخواست دلم * در بندگى نفس و هوى پير شدم \r\nايضا\r\n مست مى عشقيم و جنون در سر ماست * اين كهنه سفال چرخ كى درخور ماست\r\nآبى كه ازو عمر ابد يافته خضر * بر خاك فشاندهء ته ساغر ماست \r\nايضا\r\n شادى ز دل كسى گريزنده مباد * بر گريه كس زمانه را خنده مباد\r\nهردم غمى از رهگذرى بايد خورد * روزىّ كسى چنين پراكنده مباد \r\nايضا\r\n لبريز ز باده ساغر جهّال است * پيمانهء ما ز غصه مالامال است\r\nاوضاع جهان اگر برين منوال است * خوبست كه رسم عمر استعجال است \r\n\r\n","description":"","footnote":"","page_name":" 305 ","page_number":333},
  {"content":"\r\n\r\nايضا\r\n در دهر بناى خرمى منهدم است * و اسباب نشاط و عيش نامنتظم است\r\nخون مىخورم و نمىزنم دم گويا * طفلم من و تنگناى گيتى رحم است \r\nو حضرت بخشندهء بىمنت دو خلف نيك‌اختر سعادتمند به آن قدوهء اصحاب فضل و كمال عنايت فرموده بود كه به حسن صورت و سيرت آراسته و نهال جود ايشان از صفات ذميمه پيراسته . يكى ميرزا ابو الحسن كه به جودت طبع و حدّت ذهن و فصاحت بيان و طلاقت لسان موصوف و معروف و هم در عنفوان ايام جوانى ازين منزل فانى به ديار باقى خراميد . و ديگرى حضرت [ 242 الف 
  ] خجسته‌صفات ميرزا ابو الهادى كه از ناصيهء سعادت اثرش انوار بزرگى طالع و آثار جلالت از بشرهء پاكيزه‌اش ساطع ، در زمان خلافت و فرمانروايى ماه آسمان عظمت و شهريارى مركز دايرهء شوكت و جهاندارى خاقان جمجاه ملايك سپاه مظهر الطاف إله ، شعر :\r\n شاه قوى طالع فيروز جنگ * گلبن اين‌روضهء فيروزه رنگ\r\nداغ نه ناصيهء سركشان * تيغ‌زن تارك لشكركشان \r\nابو المظفر سلطان شاه صفى صفوى موسوى بهادر خان ارادهء سفر هندوستان نمود و بعد از عرض رخصت سلطان صاحب سعادت از غايت عنايت قامت قابليتش را به تشريفات شاهان آراسته اجازت رفتن فرمود . بعد از ورود بدان مملكت در كمال اعتبار به ملازمت حضرت پادشاه آن ديار شهاب الدين محمد شاه جهان رسيده چند سر اسب عراقى با ساير نفايس به رسم پيشكش به نظر گذرانيده درجهء قبول و شرف استحسان يافت و به تشريفات معزز گشت . بعد از چندى عنان ابلق مراد به جانب دار الخلد حيدرآباد انعطاف داد و در آن خطه به خدمت قطب فلك سلطنت\r\n\r\n","description":"","footnote":"","page_name":" 306 ","page_number":334},
  {"content":"\r\n\r\nو كامكارى سلطان عبد اللّه قطبشاه رسيد . چون از اوضاع و اطوارش لوامع نجابت درخشان و از حسن گفتار و كردارش دلالت سعادت نمايان بود بنابرآن منظور نظر آن پادشاه و الا جاه گرديد و مدتى در غايت [ 242 ب 
  ] فراغت و رفاه حال و در نهايت عزت و اجلال در متنزهات فردوس‌نماى آن ملك روزگار مىگذرانيد ، تا در شهور سنهء « 1 » به حسب اقتضاى قضا آن حضرت به عارضه‌اى افتاده چنانچه اطباى حاذق و حكماى مدقق هرچند در ازالهء آن سعى نمودند جوهر ذات پسنديده‌صفات را صورت صحت دست نداد و ضعف صفت قوّت پذيرفته عندليب روح پرفتوحش از قفس قالب به جانب گلشن رياض قدس در پرواز آمد و فحواى مضمون اين رباعى به ظهور پيوست ، رباعى :\r\n بىخار اگر گلى ميسر بودى * هردم به جهان لذت ديگر بودى\r\nاين كهنه‌سراى زندگانى ما را * خوش بود اگرنه مرگ بر در بودى \r\nبعد از اين واقعهء هايله قدوهء ارباب جاه و جلال امير محمد سعيد مير جملهء حيدرآباد نظر بر دوام آشناييهاى سابق نموده يكى از معتمدان خود را تعيين فرمود تا نعش آن غفران‌پناه را از حيدرآباد به نجف اشرف نقل نموده در آن ارض مقدس به خاك سپرد و به جهت مجاوران آن‌مكان متبرك تحف كرامت و ارسال فرمود .\r\nو از حضرت مرحوم مغفور خلف سعادتمندى ميرزا محمد صفى نام به يادگار مانده كه به فنون فضايل و كمالات آراسته و به محامد سير و محاسن شيم پيراسته و به ذكر مكارم اخلاق و قدم خاندان معروف و مشهور و از اكابر و اشراف ممتاز گشته و سيماى بزرگى و نجابت از ناصيه‌اش طالع و ظاهر ، مصراع :\r\n« به دانش بزرگ و به همت بلند » و از طرف ام نهال سيادت از دودمان رسالت پناهى مىافرازد چه نسبت صبيه‌زادگى با عاليحضرت سيادت و غفران‌پناه حاوى علوم\r\n\r\n\r\n","description":"","footnote":"\r\n( 1 ) - در اصل سفيدست .\r\n","page_name":" 307 ","page_number":335},
  {"content":"\r\n\r\nمصطفوى ، جامع كلام مرتضوى ، الواصل الى رحمة اللّه الولى « 1 » مير معز الدين محمد شيخ الاسلام دارد و پيوسته در خطهء بهشت منزلهء يزد با كمال اقتدار اوقات با بركات به اكتساب فضايل و كمالات مصروف مىدارد .\r\n\r\nجامع اصناف علوم محسوس و منقول حاوى انواع مسايل فروع و اصول مولانا محمد صادق\r\nعلو شأن آن‌جناب در ميان [ 243 الف 
  ] علما كالشمس فى وسط السماء هويدا و كمال دانش و تبحر در علوم معقول و منقول ضرب المثل فضلا ، در علم فقه و حديث بىمثل و بدل و در فنون علوم از اكثر علما افضل ، در حسن سيرت و نقاء سريرت دست پرورد عنايت سبحانى ، به جودت طبيعت و حدّت قريحت جامع انواع كمالات نفسانى . ذهن سليمش در ادراك اقسام علوم به درجهء كمال ترقى نموده ، طبع مستقيمش در ميدان اكتساب فنون قصب السبق از علماى زمان ربوده ، جواهر زواهر مصفاتش مثال اللؤلوء المكنون ، شعر :\r\n اى طبع تو مشّاطهء ابكار سخن * از رشحهء كلك تو جهانى گلشن \r\nآن فاضل فرخنده‌صفات به صفت تواضع و پرهيزگارى و حلم و ديندارى اتصاف داشت و همواره نقش افاده و تأليف بر صفحات خاطر شريف مىنگاشت . در اندك فرصتى آوازهء فضل و كمال و زهد و ديانت آن فاضل بىنظير روى زمين در اقطار و امصار رسيده و پرتوى از آن بر پيشگاه ضمير منير خاقان گيتىستان ، مصراع :\r\n كه ختم گشت برو تا ابد جهانبانى « 1 » \r\nتافت ، [ 243 ب 
  ] راى حقيقت بين خسرو عدالت‌آيين ، مصراع :\r\n سلطان تاج‌بخش جهاندار تخت‌گير \r\nاقتضاى آن فرمود كه مبلغ يكهزار تومان نقد و جنس كه همه ساله از بابت خالصه در وجه مستحقين آن خطه مقرر است آن‌جناب به ارباب وظايف و استحقاق\r\n\r\n\r\n","description":"","footnote":"\r\n( 1 ) - اصل : جهانى تافت\r\n","page_name":" 308 ","page_number":336},
  {"content":"\r\n\r\nرساند . چون اطاعت امر پادشاهى بر كافهء خلايق واجب و لازم است آن‌جناب انگشت قبول بر ديده گذاشته در غايت اختيار و نهايت ديانت و اعتبار به لوازم آن مهم اقدام نمود و هرروز مرتبهء او در تزايد مىبود ، تا مدت چهل سال من حيث - الاستقلال بدان امر اشتغال داشت و چون به مقتضاى كريمهء  « كُلُّ شَيْءٍ هالِكٌ إِلَّا وَجْهَهُ لَهُ الْحُكْمُ وَ إِلَيْهِ تُرْجَعُونَ »  ثبات و دوام خاصهء ذات بيچون قادر كن فيكون است و انتقال و ارتحال از دنياى دون لازم وجود محنت فرسود ، در شهور سنهء ثلث و ستين بعد الف آن ، مصراع :\r\n سپهر فضل و مهر اوج افضال \r\nدر بلدهء يزد به جوار مغفرت ايزد متعال پيوست ، مصراع :\r\n شد مقيم كوى ارباب وصول . \r\n\r\nاعاظم اهل علم و اجتهاد و اكابر اصحاب زهد و ارشاد و مظهر فيض الهى مولانا محمد باقر يزدى\r\nبرادر اعيانى طغراى فرامين فضل و كمال و عنوان مناشير عزت و جلال مولانا محمد صادق بود ، شعر :\r\n هريكى در مكارم اخلاق * شده چون آفتاب عالم‌گير \r\nفضايل و كمالات ارسطو حكمت ، افلاطون دانش مولانا محمد باقر بسيار است و تصنيفات افادت آياتش در علوم دينيه و فنون نقليه و رياضى و ساير علوم بىشمار و محتاج به شرح و بيان نيست ، مصراع :\r\n به ماهتاب چه حاجت شب تجلّى را . \r\nلاجرم خامهء گوهرفشان بر صفحات بيان به همين‌قدر اختصار نمود و به مناسبت كلام عنان خوشخرام بنان به صوب ثبت اثرى از اولاد امجاد آن‌جناب انعطاف مىدهد كه جامع فضل و كمالات مولانا محمد حسين كه ، مصراع :\r\n به فضل و هنر مثل او كس نبود \r\n\r\n","description":"","footnote":"","page_name":" 309 ","page_number":337},
  {"content":"\r\n\r\nخلف ارجمند سعادتمند آن‌جناب بود . و عاليجناب حقايق و معارف آگاه مولانا محمد مجيدا كه در فضل و كمال به درجهء بلند و مرتبهء ارجمند ترقى نموده شرف صبيه‌زادگى مولانا زين العابدين برادر آن‌جناب با كمال و قابليت ذاتى جمع نموده و همواره نكات رنگين و كلمات شيرين بر لوح بيان مىنگارد و پيوسته در مسجد جامع دار السلطنهء اصفهان مجلس افاده گشاده جمعى كثير و جمعى غفير از طلبهء علوم از ميامن با بركاتش مستفيض و بهره‌مند مىگردند .\r\n\r\n[ 244 الف 
  ] عاليجناب فضايل پناه افادت دستگاه افتخار المحققين استظهار المحدثين حاوى الفروع و الاصول مولانا محمد مقيم يزدى\r\nعلو مرتبهء آن نقطهء دايرهء تقوى و طهارت در تحصيل علم و فضيلت به مرتبه‌ايست كه در مذهب علماى عليهء اماميه كمال درجه يافته و از غايت تبحر در علوم فقه و حديث معتقد حكام اسلام و مرجع علماى واجب الاحترام آن ديار گرديده ، فصاحت بيان و طلاقت لسان آن‌جناب از درجهء توصيف بيرون و نهايت ديندارى و پرهيز - گاريش نزد اكابر و اصاغر بسان فروغ آفتاب ظاهر و هويدا . و چون آن مزين محراب عبادت به صفت علم و عمل موصوفست و به غايت تقوى و ديندارى معروف هرگز از هيچ پادشاه والاجاه و صدور عاليجاه انعام و سيورغال و وظيفه و مدد معاش قبول ننموده و به سبب آنكه پيوسته صفحهء درس و فتوى و ايوان علم و تقوى آراسته و ابواب تقرير معانى تفسير و حديث گشاده جمعى كثير از طلبهء علوم و درويشان در صحبت شريفش بسر مىبرند [ 244 ب 
  ] و از نتايج طبع و ميامن باطنش بهره‌ور گرديده شرايط تلمذ و ارادت بجاى مىآورند .\r\nاز جملهء مؤلفات بلاغت سماتش ترجمهء « جامع الاخبار » و كتاب « من لا يحضره الفقيه » است و تفسير قرآن مجيد معروف به « سفينة النجاة » كه به نكات بديع و استعارات دقيق نوشته و در ميان طوايف انام مشهور گرديده . و چون امامت و گزاردن « 1 » نماز جمعه و جماعت از سنت سنيهء حضرت خاتم الانبيا عليه من الصلوات\r\n\r\n\r\n","description":"","footnote":"\r\n( 1 ) - اصل : گذاردن\r\n","page_name":" 310 ","page_number":338},
  {"content":"\r\n\r\nو حضرات ائمهء معصومين صلوات اللّه و سلامه عليهم اجمعين است آن پيشواى اهل طاعت متابعت امام الرسل و پيشوايان اهل توكل نموده در اوقات صلوة به آب ديده وضو ساخته و به پاى خضوع به مسجد شتافته ، مصراع :\r\n روى نياز بر زمين ، دست دعا بر آسمان \r\nبه آداب فرايض مىپردازد . و اميد كه توفيق طاعات قرين اوقات خجسته ساعاتش باد .\r\nبر ضمير منير واقفان سلسلهء انساب مخفى نماناد كه حضرت بخشندهء بىمنت تعالى شأنه جهان‌بين آن‌جناب را به ديدار اولاد امجاد كه هريك در ميدان عبادت گوى مسابقت از زهاد ربوده‌اند روشن ساخته و در وقتى [ 245 الف 
  ] كه آن‌جامع فضل و افضال به معركهء جهاد با شيطان رجيم و نفس اماره كمر اجتهاد بسته به آداب صلوة خمس مىپردازد صف اول به پشت‌گرمى و شجاعت فرزندان گرامى استحكام مىيابد .\r\nو فرزند ارشد اكبر آن‌جناب مولانا كمال الدين محسن به حسن خلق و صفاى بشره و طلاقت لسان و سير سنيه معروف و به غايت فضل و كمال و نهايت زهد و تقوى مشهور ، پيوسته ايوان درس و افاده گشاده جمعى از طلبهء علوم از صحبت با بركاتش مستفيض مىگردند .\r\nديگرى مولانا حسنا كه از غايت زهد و تقوى محتاج به تعريف نيست ، همواره اوقات خجسته ساعات به اداى وظايف طاعات و عبادات صرف مىنمايد .\r\nو ديگرى مولانا محمد تقى كه به تمامى صفات حسنه آراسته و به زيور كمالات و فضايل پيراسته ، شعر :\r\n خلوت ديگران و صحبت او * وحدت اين و آن كثرت او\r\nپاى رفعت بر آسمان دارد * سر خدمت بر آستان دارد \r\n\r\n","description":"","footnote":"","page_name":" 311 ","page_number":339},
  {"content":"\r\n\r\n در عبادت به گفتن و ديدن * حق او طرز حق پرستيدن\r\nدر دلش اين و آن نمىگنجد * هيچ جز حق درو نمىگنجد \r\n[ 245 ب 
  ] و اين معانى در شأن او آيتيست نازل : گوشى حق شنو ، زبانى حق‌گوى ، چشمى حق‌بين ، دلى حق جوى ، خاطرى عرفان‌راى ، سينه [ اى 
  ] معرفت‌خيز ، تاركى آسمان‌ساى .\r\nو ديگرى مولانا محمد مفيدا است كه سيرت پسنديده و اطوار گزيده دارد .\r\nصاحب خلق و جمال و جامع فضل و كمال به مطالعهء تأليف الفتش بيگانگان در شرح متن آشنايى ، شعر :\r\n آنكه رخسار او نديد چه ديد * وانكه نشنيد ازو سخن چه شنيد \r\nسال و ماه ابد پيوندش در سر خيابان عشر سيوم ، و غلغلهء فضايل و كمالاتش در مغز ساكنان سپهر هفتم .\r\nو خامس ايشان مطيعا محمدا و سادس مولانا محمد ابراهيما . آن دو گوهر گرانمايه تحصيل كمالات و فضايل در خدمت والد بزرگوار نموده‌اند . اولين در اوان شباب و عنفوان جوانى شرف زيارت بيت اللّه الحرام و روضهء منورهء حضرت سيد الانام صلوات اللّه و سلامه عليه دريافته و ثانى از راه زهد و عبادت متابعت ابراهيم ادهم نموده اميد كه روز به روز خاص و عام اين ديار به ميامن با بركاتشان مستفيض و بهره‌ور گردند .\r\n\r\n[ 246 الف 
  ] ذكر اهتزاز صرصر خزان از مهب تقدير حضرت سبحانى در بهار چمن زندگانى اعلم العلمايى مولانا محمد مقيماء يزدى\r\n گفتم كه ز غصه مشكلى بنويسم * وز درد فراق حاصلى بنويسم \r\n\r\n","description":"","footnote":"","page_name":" 312 ","page_number":340},
  {"content":"\r\n\r\n كو دل كه از آن حال غمى شرح دهم * كو دست كزان درد دلى بنويسم \r\nافسوس كه سپهر غدّار ارباب فضل و كمال را در مسند افاده آسوده و برقرار نمىگذارد و فرياد كه زمانهء ستمكار پيوسته تخم آزار در فضاى ضمير خاص و عام مىكارد ، شعر :\r\n آن‌روز كه آب و خاك برهم زده‌اند * بر طينت آدم رقم غم زده‌اند\r\nخالى نبود آدمى از درد و بلا * كين ضربت اولين برآدم زده‌اند \r\nباغبان قدر نهال ثمربخش كدام فاضل افادت دستگاه را در چمن زندگانى پرورش داد كه بالاخره خريف اجل اوراق شجرهء وجودش را به باد فنا برنداد و كاتب ديوان قضا نام كدام حقايق آگاه را در ديوان « يرفع درجات » ثبت كرد كه عاقبت الامر رقم ختم بر حاشيهء اوراق حياتش نكشيد ، شعر :\r\n خورشيد حيات كه بود پاينده * [ 246 ب 
  ] دايم نبود نور بقا تابنده\r\nچه شه چه گدا چه خواجه و چه بنده * باشد همه را به يك اجل آينده \r\n « كُلُّ شَيْءٍ هالِكٌ إِلَّا وَجْهَهُ لَهُ الْحُكْمُ وَ إِلَيْهِ تُرْجَعُونَ »  . غرض ازين تحرير و مقصود برين تقرير آنكه آن‌جناب در صغر سن نزد علماى انام در تحصيل علوم محسوس و منقول شرايط اجتهاد مرعى داشته لوازم اهتمام بجاى آورد و به اندك زمانى سرآمد علماى عالم گشته شمايم نتايج طبع سليمش مانند روايح گلهاى بهارى از وزيدن نسيم به مشام ناظمان مناظم فضيلت ورى رسيد و نسايم خصايص ذهن مستقيمش همچون فوايح فيض اثر حواشى رياض مؤلفات عالميان معالم سخن‌سازى را تزيين داده ، خامه گوهر نثارش عقود دقايق نكته‌دانى در دست امانى شرايف اماثل\r\n\r\n","description":"","footnote":"","page_name":" 313 ","page_number":341},
  {"content":"\r\n\r\nنهاد ، شعر :\r\n ز لفظ در فشانش گشت بىقيل * مبين معنى آيات تنزيل\r\nز ابر كلك او بحر معانى * شدى پر از زلال زندگانى \r\nلاجرم آن فاضل ستوده‌شيم به التماس مسلمين به لوازم درس و افاده پرداخت [ 247 الف 
  ] و نيز مدت چهل سال در « مسجد جامع كبير » دار العبادهء يزد به اقامت فرايض جمعه و جمعات قيام و اقدام نمود و در فيصل شرعيات كافهء برايا خود را معاف نداشته در اين ابواب غايت جد و جهد به‌جاى مىآورد . و در هنگام فرصت و ايام تعطيل به تأليف و تصنيف همت نيكو نهمت مصروف و معطوف مىداشت و چون متقاضى اجل كه حجتش در محكمهء قضا به نشان  « لا يَسْتَأْخِرُونَ ساعَةً وَ لا يَسْتَقْدِمُونَ »  ثبت يافته بود در رسيد و تاريخ هجرى به روز جمعه بيست و پنجم شهر رمضان المبارك سنهء اربع و ثمانين و الف رسيد ، موكلان قضا و قدر گريبان جان آن‌جناب را گرفته كشان كشان به عيادت دوستى به « محلهء مير چقماق » بردند .\r\nبعد از مراجعت در وقتى كه به « ميدان قلعه » عبور مىفرمود سه جاهل از ملازمان تجار قزوينى از روى جهل و غرور به دوانيدن مراكب اجل سير اشتغال داشتند ، از باد حملهء مركبان آن فاضل عالىمكان بر خاك ناتوانى افتاده اعضايش توتيا - آسا گشت . نهال ثمربخش گلزار فضل و كمال از اهتزاز صرصر بيداد عالم پرملال از پاى درافتاد و كوكب آسمان علم و هنر از اوج برج افضال روى به حضيض خانهء و بال نهاد . مؤمنان آن حوالى ازين واقعهء عبرت‌بخش اطلاع يافته آن‌جناب را بر دوش مهربانى گرفته به منزل شريفش رسانيدند .\r\n[ 247 ب 
  ] فرزندان و متعلقان و اصحاب و دوستان از وقوع اين واقعه بىطاقت گشته آواز گريه و افغان به مرتبه‌اى بلند ساختند كه غلغله در زمين و زمان افتاد و به موافقت ايشان سيلاب اشك از ديدهء معتكفان عالم بالا و مقيمان ملاء اعلى بگشاد\r\n\r\n","description":"","footnote":"","page_name":" 314 ","page_number":342},
  {"content":"\r\n\r\nو بعد از سه روز كه يكشنبه بيست و هفتم ماه مبارك رمضان بود عندليب روح پر فتوحش از قفس قالب به جانب گلشن رياض قدس در پرواز آمد و نايرهء حزن و اندوه كانون درون خاص و عام را فروتافت و آواز ناله و فغان برنا و پير صدا در گنبد سپهر مدوّر انداخت ، شعر :\r\n زين مصيبت جان آن دارد كه چشم آفتاب * دامن گردون ز اشك گرم آلايد به خون\r\nليك با حكم قضا جان را چو مىافتد رجوع * مرجع دل نيست جز  « إِنَّا إِلَيْهِ راجِعُونَ »  \r\nچه گويم كه متوطنان بلدهء يزد را از حدوث آن واقعهء هايله چه مقدار اضطراب دست داد و چه نويسم كه سادات و افاضل را از وقوع آن حادثهء شامله چگونه اندوهى اتفاق افتاد ، شعر :\r\n ز اندوه اين ماتم جان‌گسل * روان كرد وز ديده‌ها خون دل \r\nعاقبت همگنان دست در حبل متين تحمل زده به تجهيز و تكفين قيام نمودند و به ختمات آيات بينات كلام ملك علام روح شريفش را شاد فرمودند و جسد مطهرش را در « حظيره » حوالى « ميدان وقت [ و 
  ] ساعت » به مقتضاى سنت خير البريه عليه السلام و التحية مدفون گردانيدند .\r\n\r\n* « 1 » عارف معارف ازلى واقف علوم خفى و جلى علامة العلمايى شفيعا محمدا المخاطب به خطاب مستطاب « دانشمند خانى »\r\nشمه‌اى از اوصاف كمال و اندكى از فضل و افضال و مجملى از جاه و جلال آن حضرت حميده خصال بيان مىگردد . ظاهر حالش به وفور دانش و تبحر علوم آراسته و به درجات عاليهء اجتهاد و اخلاق حسنه پيراسته ، باطن فيض مواطنش به فقر و درويش نهادى موصوف ، ظاهر جاه و جلالش مانند آفتاب تابنده معروف ، نظم :\r\n\r\n\r\n","description":"","footnote":"\r\n( 1 ) - ازينجا ببعد در حاشيهء صفحه است .\r\n","page_name":" 315 ","page_number":343},
  {"content":"\r\n\r\n آراسته بود جانش از زيور علم * بر فرق سر مباركش افسر علم \r\nدر اوايل ايام شباب تحصيل علوم در خدمت سلالهء خاندان حضرت خير الانام امير معز الدين محمد شيخ الاسلام كه لوح ضمير مهر تنويرش مطرح اشعهء انوار كتب الهى و صحيفهء خاطر عالى مآثرش مهبط لوامع حقايق اخبار حضرت رسالت پناهى بود نموده . بعد از آن چند وقتى در دار السلطنهء اصفهان اوقات شريف به افاده و استفاده صرف فرمود و در سنهء « 1 » الف هجرى به حسب سرنوشت و تقديرات ازلى متوجه بلاد هندوستان شده چون وارد آن ملك شد كوكب طالع ارجمندش از افق سعادت و اجلال لامع گرديده منظور عين التفات خسرو آن ديار گرديده نخست به منصب « يك هزارى » ذات و پانصد سوار سرافرازى يافت و پس از آنكه انوار دانش و فضل و كمال آن منبع فضل و افضال بر پيشگاه ضمير انور پادشاهى پرتو انداخت به خطاب مستطاب « دانشمند خانى » و منصب جليل المرتبهء « پنجهزارى » ذات و سه هزار سوار يك اسبه و دو اسبه مفتخر و سربلند شده « بخشى الملك » گرديد و آن‌جناب معدلت شعار به نشر عدل و احسان قريب جود و امتنان لواى مفاخرت و ابقاى ذكر جميل و ادخاء فضل جليل را مقصد همت بلند ساخت و تخم محبت در فضاى سينهء ارباب عرفان كاشت .\r\nو چون خياط قضا قباى اقبال بر قامت قابليت او دوخت و دست صنع و قدرت انگشترى اجلال در انگشت دولت او كرد . باران انعامش چنان بر خاص و عام هرديار باريد كه آوازهء آن به گوش اهالى روم و شام رسيد ، بلكه چمن آمال ساكنان اقطار و امصار از رشحات سحاب قيمتى آثارش تازه و ريّان گشت ، در بذل و سخا طريق افراط مىسپرد و در جود و عطا گوى از متقدمان و متأخران مىبرد - به حكم آنكه ، شعر :\r\n جهان نيمى ز بهر شادكاميست * دگر نيمى ز بهر نيك ناميست\r\nچو بگشايى گشايد بند بر تو * فروبندى فروبندند بر تو \r\n\r\n\r\n","description":"","footnote":"\r\n( 1 ) - در اصل سفيدست .\r\n","page_name":" 316 ","page_number":344},
  {"content":"\r\n\r\nاز منافع و مداخلش آنچه مىرسيد بىثبت مستوفى و مشرف مىبخشيد و خط نسخ بر حكايات حاتم و آل برمك مىكشيد . هيچ سايل از زبانش كلمهء لا و لم نشنيد و هيچ فقير از مايدهء احسانش بىبهره بازنگشت ، شعر :\r\n ز غايت كرم اندر كلام تو نى نيست * در اعتقاد تو ضد است نون مگر نى را \r\nآدميزادگان اقطار كه در محبس هند به قيد مفلسى گرفتار مىگشتند كيسهء اميد ايشان را به نقود ابيض و احمر مالامال گردانيده روانهء وطن مىكرد . و در ايام اقتدار آن مقدار كتب نفيسه جمع ساخت كه هرگز هيچ صاحب جاهى را ميسر نگشت .\r\nو بنابر آنكه بقاى موجودات از جملهء ممتنعات است در شهور سنهء احدى و سبعين و الف آن‌جناب پهلو بر بستر ناتوانى گذاشته بعد از روزىچند جهان فانى را وداع كرده روى به عالم باقى آورد ، نظم :\r\n هركس به بهانه‌اى ازين دير فنا * شد عازم آن سراى جاويد بقا\r\nباقى نبود كسى به عالم ابدا * غير از احدى كه نيست او را همتا \r\nدوستان و محبّان و ملازمان حسب الوصيت در شاه جهان‌آباد به مقام قدم حضرت رسول حظيره‌اى كه آن‌جناب به جهت همين مصلحت ساخته بود مدفون ساختند . از جملهء آثار آن‌جناب حظيره‌ايست كه مسطور گشت و ديگر خانه‌ايست كه در كمال تكلف و صفا و غايت زينت و بها در شاه جهان‌آباد معمار همت عالى نهمتش به اتمام رسانيده .\r\nو حضرت رب جليل آن حاوى علوم نبوى را خلف ارشد ارجمندى موسوم به ميرزا محمد نصير كرامت فرموده كه به جودت طبع سليم و سلامت ذهن مستقيم از ابناى زمان امتياز تمام دارد و در ايام جوانى تحصيل كمالات نفسانى نموده\r\n\r\n","description":"","footnote":"","page_name":" 317 ","page_number":345},
  {"content":"\r\n\r\nمقبول اعالى و اصاغر گرديده و در اين اوقات در غايت اعزاز و احترام و نهايت حرمت و اكرام در وطن مألوف و مسكن معهود اعنى خطهء بهشت‌نماى يزد تشريف دارد و طوايف انام به وجود با كرامتش مستظهر و به صحبت پرفيضش مشعوف‌اند . « 1 »\r\n\r\n[ 248 الف 
  ] جامع فضل و كمال مولانا علاء الدين محمد\r\nولد رشيد مرحوم مولانا محمد حسين قارى بود و در مكارم اخلاق و محاسن اعراق و لطف گفتار و حسن كردار سرآمد ابناى روزگار مىنمود . طبع پاكش از اقسام فضايل و كمالات بهره‌ور ، و ذهن دراكش نقاد فنون علم و هنر . رشحات خامهء بدايع نگارش بسان خط خوبان گل عذار دلفريب ، و اثر آب كلك بدايع لطايف آثارش همچون عقود جواهر مكنون پرزينت و زيب . در مبادى ايام جوانى از تحصيل علوم و فنون محسوس و مفهوم در ميدان درس و افاده از اماثل و اقران قصب السبق در ربود و به دستيارى عنايت حضرت پروردگار و به پايمردى توفيق دو مرتبه سفر حجاز و يثرب نموده ، بعد از آن در قريهء تفت من اعمال يزد همت بلند بر اداى وظايف طاعات و عبادات گماشت و به درس و افاده اشتغال نمود و الحق در آن اوقات طلبهء علوم [ 248 ب 
  ] از نتايج طبع نقادش مستفيض مىگشتند و سالكان زهد و تقوى و طالبان دولت عقبى نسبت به آن‌جناب در غايت اعتقاد سلوك مىنمودند تا در اوايل محرم الحرام سنهء ثمانين و الف بر بستر ناتوانى افتاده بعد از هفت هشت روز از محنت‌آباد جهان به رياض راحت‌فزاى جنان انتقال فرمود ، قطعه :\r\n مخدوم اهل علم علاء جهان فضل * دردا كه كوكب شرفش در و بال رفت\r\nآمد ز اوج عزّ قدم همچو روح قدس * در عالم مثال ولى بىمثال رفت \r\nعنايت ايزدى آن ، مصراع :\r\n علامهء بىمثال آفاق \r\n\r\n\r\n","description":"","footnote":"\r\n( 1 ) - تا اينجا در حاشيهء صفحات است .\r\n","page_name":" 318 ","page_number":346},
  {"content":"\r\n\r\nرا فرزندى كرامت فرموده كه آثار صلاح از ناصيهء حالش هويدا و به سن هفت سالگى رسيده اميد كه به مراتب والد مرحوم رسد .\r\nمحل سكنى آن‌جناب در اوايل حال منزلى بود موروثى در « محلهء خلف بقعه » و در اواخر حيات « باغچهء قاضى مشهورا » در قريهء تفت و « باغ زرگرى » اهرستان كه از غايت شهرت محتاج به تعريف و توصيف نيست .\r\nو « حمام فرط » و بازار جنب آن ملك شرعى آن‌جناب بود .\r\n\r\nافادت‌پناه امينا محمدا عادل\r\nفاضلى است زاهد صفت با امانت و عالمى است كم‌آزار باديانت . در علم صرف و نحو بىبدل ، [ 249 الف 
  ] و در علم كلام و منطق ضرب المثل ، به صيام دهر روزگار مىگذارند و همواره به وظايف طاعات و عبادات قيام مىنمايد .\r\nدر صلاح و تقوى منزلتى يافته كه گوشه‌نشينان آن ديار دريوزهء همت از باطن او مىكنند و گرمروان باديهء مجاهدت استمداد عنايت از بدرقهء نظر او مىنمايند ، بيت :\r\n روى خوبست و كمال هنر و دامن پاك * لاجرم همت پاكان دو عالم با اوست . \r\n\r\nفضيلت و كمالات دستگاه مولانا محمد داود\r\nارشد اولاد توفيق آثار حاجى محمد شفيع مصلائى بود . مبادى عنفوان اوان جوانى را كه خلاصهء اوقات زندگانى است به اكتساب فضايل نفسانى و تحصيل كمالات انسانى صرف نموده به اندك زمانى حقايق اكثر علوم معقول و دقايق بيشتر فنون معقول را بر لوح خاطر نگاشت و در نوشتن خطوط خصوصا خط ثلث و نسخ « 1 » و رقاع و ريحان قلم نسخ « 1 » بر خطوط استادان ماهر كشيد و جمال حالش به حليهء اصناف فضل و هنر آراسته گشته رايت بىمثلى برافراشت [ 249 ب 
  ]\r\n\r\n\r\n","description":"","footnote":"\r\n( 1 ) - اصل نسق\r\n","page_name":" 319 ","page_number":347},
  {"content":"\r\n\r\nبه طلاقت لسان و فصاحت بيان و حسن خلق و لطف طبع و سلامت نفس مشهور گشت .\r\nحاصل الامر آن‌جناب در بيان فضايل و آداب بحرى بود بىكران و در معرفت و حقايق گنجى بود گوهرافشان . لاجرم اكابر و اهالى به صحبت شريفش مبل نمودند و به مجالست او اظهار دلخوشى ميكردند و هم در ايام شباب آن‌جناب به گزاردن « 1 » حج اسلام و طواف روضهء مقدسهء خير الانام عليه الصلاة و السلام مشرف شده به وطن مألوف مراجعت نمود و به افاده و استفاده مشغولى مىنمود . تا در شهور سنهء ثمانين و الف قايد تقدير عنان جانش گرفته به جانب هندوستان كشيد . چون به حوالى جهرم رسيد سر بر بستر ناتوانى نهاد و مضمون آيه كريمهء  « وَ ما تَدْرِي نَفْسٌ بِأَيِّ أَرْضٍ تَمُوتُ »  وصف الحال او آمده همچنان منزل به منزل طى مىنمود . چون زمان حيات مقرر به سرآمد به مقام كو خرد حوالى بندر گنگ رسيد و داعى  « يا أَيَّتُهَا النَّفْسُ الْمُطْمَئِنَّةُ »  را لبيك اجابت گفته به هزار حسرت عازم سفر عقبى گشت ، نظم :\r\n كرد عزم سفر ولى سفرى * [ 250 الف 
  ] كه از آن هيچكس نداد نشان\r\nسفرى چون شب دراز فراق * همچو روز وداع آفت جان\r\nبود كان هنر غريب بدان * كه نهان شد به زير سنگ چو كان\r\nقصه كوته به خاك غربت مرد * گشت در خاك همچو گنج نهان\r\nدر خط استاد بود ليك چه سود * كه نبودش ز مرگ خط امان \r\n\r\nاعيان علما و افضل فضلا مولانا محمد شريف مزنگ\r\nآن‌جناب سرآمد فضلاء محققين و افضل علماء مدققين بود . در مبادى ايام شباب به تكميل فنون معقول و منقول و تحصيل فروع و اصول موفق گشته تا آخر\r\n\r\n\r\n","description":"","footnote":"\r\n( 1 ) - اصل : گذاردن .\r\n","page_name":" 320 ","page_number":348},
  {"content":"\r\n\r\nايام حيات « 1 » به افاده مشغولى ميفرمود ، نخل قامت با استقامتش در محراب عبادت چون كمان ابروى خوبان خميده و ديدهء دل رياضت كشيده‌اش در مرآت رخسار مهرويان جز پرتو جمال حقيقت صورتى نديده ، از صبح تا شام در بيان اسرار حقايق و معارف زبان گشوده و از شام تا بام به ركوع و سجود و قيام و قعود اقدام فرموده ، شعر :\r\n همه ذكر او در ركوع و سجود * همه فكر او در قيام و قعود \r\nمحل سكنى آن‌جناب [ 250 ب 
  ] در دار دنيا در « محلهء خلف باغ عزاباد » بود و انتقال روح مطهرش به منزهات عالم عقبى در شهور سنهء « 2 » اتفاق افتاد .\r\n\r\nفضيلت پناه نورا محمدا اعلمى\r\nآن‌جناب برادر اعيانى وزارت و غفران‌پناه برهانا ميرزا خليل اللهاء وزير بود و به شرف علم و عمل اتصاف داشت و پيوسته در باب رفع اخراجات و تكاليف ديوانى از رعاياى آنجا سخنان به عرض عمال مىرسانيد و عمال خجسته اعمال آن سخنان را به سمع رضا مىشنودند .\r\nبدان اى عزيز كه آن‌جناب به طلاقت لسان معروف و در گفتن الفاظ مغلظه مهارت تمام بهم رسانيده در نهايت ادب تكلم مىنمود .\r\nچنانچه مشهور است كه گبرى بهرام نام خروارى هيمه به جهت فروختن حمل الاغ نموده متوجه محلى بود . آن‌جناب ارادهء خريدارى كرده به اين عبارت فرمود : خدام حضرت رئيس كمال الدين بهرام حفظه اللّه اين وقر حطب كه به ريسمان رطب بر خلف حمار مرتب داشته‌ايد « 3 » به چند دينار عراقى به داعى باخلاص مبيع مىفرمايى . گبر اين سخن را فهم نكرده گفت ملا تركى نمىدانم . آن‌جناب متبسم شده فرمود عجب از هوش خدام با كمال دانش و قابليت ذاتى كلام فضلا را به لسان اتراك نسبت جنسيت دهند . چندان‌كه گبر سعى نمود آن سخنان را\r\n\r\n\r\n","description":"","footnote":"\r\n( 1 ) - اصل : حيوات\r\n( 2 ) - در اصل سفيدست\r\n( 3 ) - از اينجا در حاشيهء صفحات است .\r\n","page_name":" 321 ","page_number":349},
  {"content":"\r\n\r\nندانست ، و آن‌جناب هرچند خواست كه به او فهماند نتوانست . ناچار از سر بيع و شرى گذشتند .\r\nو ايضا اشتهار دارد كه ميرزا خسرو كه از نباير خواجه قطب الدين خسرو شاه ميبدى است در مبادى عنفوان جوانى بعضى از اوقات شريف به كبوترپرانى صرف مىنمود و منزل او در همسايگى خانهء نورا محمدا بود . پيوسته آن‌جناب از كردار ميرزا خسرو انكار نموده در نصايح او تقصير نمىنمود . اما او اصلا آن سخنان را به سمع رضا اصغاء نمىفرمود و در امر مزبور غايت سعى به‌جاى مىآورد .\r\nنوبتى به همان شغل بر فراز بام با همكاران در گفت‌وشنود بود . جناب فضيلت - پناهى بر بام خانهء خود رفته زبان به نصايح او گشود : كه اى ميرزا خسرو تا چند حمامه بازى را شعار خود ساخته و به قبول نصيحت من نپرداخته قدم بر سطح مىگذارى و احجار ارضى را به يد بد خود برداشته به سوى سماء مطبق معلق مىاندازى و انديشه نمىنمائى كه بعد از رجوع آن از فلك مطبق معلق به سوى درك اسفل كه مركز اصلى اوست اگر خدا نخواسته بر دست يا پاى يكى از اهالى حرم محترم ما كه بدايع ودايع حضرت آفريدگارند خورده اشل يا اعرج گردد چگونه از عهدهء جنايت آن بيرون مىتوانى آمد . ميرزا خسرو از راه مزاح تفك آتش‌خا را از پنبه و باروت پر ساخته به جانب نورا محمدا آتش داد . آن عزيز بر پشت افتاده فرياد كرد كه : حضرت والدهء ماجده نوشيدم ! والدهء عصمت پناهش فرمود چه چيز ؟ گفت شما فنگ ! آن صالحه از صداى تفنگ و اضطراب فرزند جامهء صبر و شكيبايى چاك‌زده خود را برسانيد و چندانكه ملاحظه نمود اثر زخم نديد . باز آن‌جناب فرمود نيكو ملاحظه كنيد كه به جان و سر برادر عاليقدرم برهانا خليل - اللهاء سلمه اللّه تعالى كه مكرر مشاهده افتاده كه بندگان ميرزايى ما تحت مناقير عصافير را زده ، عجب با كمال مهارت كه تير او خطا شده باشد . بعد از آنكه برو ظاهر گشت كه اثر گلوله و زخمى نيست برخاسته « 1 » گفت الحمد للّه كه خلل در\r\n\r\n\r\n","description":"","footnote":"\r\n( 1 ) - اصل : خواسته .\r\n","page_name":" 322 ","page_number":350},
  {"content":"\r\n\r\nهنر آن عزيز راه يافته و تير او خطا مىشود .\r\nبدان اى عزيز كه به اين قسم سخن گفتن مخصوص آن‌جناب نبوده و ديگران هم در نهايت غلظت تكلم مىنموده‌اند . چنانچه در « حبيب السير » مرقوم است كه خواجه جمال الدين يلغز وزير پادشاه مرحوم سلطان حسين بن سلطان اويس مقيد بود به آنكه بغايت مغلظ تكلم نمايد .\r\nو دو پسر داشت موسوم به عبد اللّه و فضل اللّه . نوبتى امير شمس الدين زكريا يكى از نوكران ترك را جهت طلب كاه به خدمت خواجه جمال الدين فرستاد .\r\nچون آن‌شخص پيغام بگزارد خواجه جواب داد كه به سر عبد اللّه و به جان فضل اللّه كه در متين ما چندان تبنى موجود نيست كه عصافير به مناقير بر سطوح بيوت كشند . ترك بيچاره معنى اين كلمات را ندانسته بار ديگر گفت چه جواب فرموديد .\r\nخواجه فرمود كه اعادت عبارات از عادات اولو الالباب بعيد است . آن ترك چون ديد كه هرچند مىايستد سخنى مفهوم نمىشود بازگشت و امير شمس الدين زكريا را گفت من هرچند از خواجه كاه مىطلبم او قران مىخواند . « 1 »\r\n\r\nاعاظم اهل علم و اجتهاد و اكابر ارباب زهد و رشاد مولانا زين الدين\r\nتوضيح كلام اللّه را عبارات فصاحت آياتش وافى و تصحيح احاديث حضرت رسالت پناهى را اشارات حقيقت صفاتش كافى ، كشف مشكلات رسائل سلف را منطق بليغش مبين و رفع شبهات [ 251 الف 
  ] مسايل خلف را بيان بديعش متضمن ، خلاصهء روزگار متقدمين در مرآت طبع نقادش مصور و نقاوهء آثار متأخرين بر صحيفهء ضمير فيض‌پذيرش محرر ، شعر :\r\n هست نوك كلك او مفتاح باب مشكلات * هست نور راى او مصباح راه اهتدا\r\nمىبرد لطف كلامش تاب از آب حيات * مىزند بحر كمالش موج بر اوج سما \r\n\r\n\r\n","description":"","footnote":"\r\n( 1 ) - تا اينجا در حاشيهء صفحات است .\r\n","page_name":" 323 ","page_number":351},
  {"content":"\r\n\r\nو آن‌جناب در سلك اشراف و اعيان ولايت يزد منتظم ، و به رقت قلب و كثرت عبادت از زهاد زمان ممتاز ، و به مزيد مكنت و اسباب و افزونى املاك و رقبات از ارباب حال مستثنى بود . و اكثر اوقات خجسته ساعات به اداء وظايف طاعات و عبادات صرف مينمود . و همواره بر سجادهء پرهيزگارى و دين‌دارى نشسته شرايط افادهء علوم ظاهرى و باطنى به‌جاى مىآورد ، نظم :\r\n ازو نور ايمان فروزنده بود * به او سنت مصطفى زنده بود \r\nو آن‌جامع فضايل را دو خلف نيك اختر پسنديده‌خصال حميده اخلاق خجسته افعال بود :\r\nيكى ميرزا محمد صالح نام كه بواسطهء اتصاف به وفور مكارم اخلاق و محاسن آداب همواره نقش خيرخواهى بر صحايف خاطر نگاشته نهال مودت در پيشگاه ضمير صغير و كبير مىنشانيد [ 251 ب 
  ] و چون سن شريفش قريب به هفتاد رسيد متوجه رياض قدس گرديد . محل سكنى آن‌جناب درين دار بىبقا منزليست بهشت‌نما در « محلهء گنبد سبز » مشهورا .\r\nو ديگرى به ميرزا محمد سليم موسوم كه سيماى نجابت از ناصيهء خجسته - اثرش ظاهر و وفور فهم و جودت طبع و قابليتش نزد همگنان باهر ، پيوسته اكابر و اهالى جوياى صحبت شريفش بودند و در غايت اعزاز و احترام و نهايت اجلال و اكرام با وى سلوك مىنمودند .\r\nو چون متقاضى اجل موعود در رسيد در سنهء خمس و سبعين و الف دامن از صحبت برچيده متوجه عالم آخرت گرديد . و از آن‌جناب خلف سعادتمندى به يادگار مانده ميرزا محمد مظفر نام كه به زيور قابليت و كمالات آراسته و در مكارم اخلاق و محاسن اعراق و لطف گفتار و حسن كردار سرآمد ابناى روزگار گشته طبع پاكش از اقسام كمالات بهره‌ور و ذهن دراكش نقاوهء علم و هنر . [ منثورات 
  ] منشوراتش مثال سخنان سحبان به زيور جواهر بلاغت آراسته و منظومات منشآتش مانند لآلى بحر عمان\r\n\r\n","description":"","footnote":"","page_name":" 324 ","page_number":352},
  {"content":"\r\n\r\nاز شوايب عيب و منقصت پيراسته . رشحات خامهء بدايع نگارش بسان خط خوبان گلعذار دلفريب ، و ترشح كلك لطايف آثارش همچون عقوذ جواهر مكنون پرزينت و زيب . [ 252 الف 
  ] مهارتش در فن معما و نظم تاريخ به جايى رسيده كه رقم نسخ بر گفتار چهرهء آن صنف كشيده . محبتش در خاطرها چنان سرشته گشته كه نقش غم را در آن جاى نمانده . قصايد و مقطعات طبع سحر آثارش مانند عقود جواهر آبدار مزين ، رخسار عرايس ابكار سخن و غزليات خامه گهر نثارش  « كَأَمْثالِ اللُّؤْلُؤِ الْمَكْنُونِ »  زيور گوش هوش اصحاب انجمن .\r\nچون در حين تحرير احوال خير مآل آن زبدهء نجبا اين غريب وادى سرگردانى در حيدرآباد رحل اقامت گسترده ندامت تمام به احوال و اوضاع خود داشت و مضمون اين ابيات به خاطر گذرانيده دريافت صحبت عزيزان از درگاه احديت مسئلت مينمود ، بيت :\r\n غرض ز عمر بجز وصل دوستداران نيست * ز زندگى غرضى جز حضور ياران نيست\r\nقسم به جان عزيزان كه شادكامى دهر * به غير صحبت ياران و غمگساران نيست \r\nاز منظومات آن‌جامع كمالات چيزى به خاطر نمىرسيد ، لاجرم طوطى كلك شيرين منقار زبان در كام خاموشى كشيده صحايف اين اوراق زيب و زينت نيافت .\r\n\r\nافادت‌مآب قدوة المحققين و افضل المتأخرين [ 252 ب 
  ] مولانا وجيه الدين فضل اللّه\r\nعالميست متبحر و به طلاقت لسان و فصاحت بيان مباهى و مفتخر ، و به جودت ذهن وحدت طبع سرآمد افاضل . مولد و منشأ آن‌جناب قريهء عقدا من اعمال يزد است . در مبادى ايام شباب و جوانى همگى همت به تحصيل مصروف ساخته در اندك زمانى از اكتساب فضايل و كمالات بهرهء تمام يافته در سلك علما منتظم گشته\r\n\r\n","description":"","footnote":"","page_name":" 325 ","page_number":353},
  {"content":"\r\n\r\nبلكه رايت بىمثلى برافراخت . و بعد از آن بر مسند افاده نشسته به مباحثهء علوم دينيه اشتغال فرمود و اليوم حسب الاستدعاى اكابر و اهالى در آستانهء مقدسهء فرزند حضرت خير البريه اعنى امامزاده واجب التعظيم و التكريم امامزاده ابو جعفر محمد عليه التحية و التسليم و در بقعهء رفيعهء خونزاده و مخدومزاده به لوازم افاده مىپردازد و از بركات انفاس شريفش تلامذه مستفيض و بهره‌ور مىگردند و به زبان حال مضمون اين مقال به ادا ميرسانند ، نظم :\r\n اى مشكل اهل فضل از كلك توحل * گشته به فنون علم در دهر مثل\r\nطبع تو در انواع فضايل كامل * ذات تو ز اصحاب فضيلت افضل \r\nو بخشندهء بىمنت آن‌جناب را چند خلف صالح زاهد عابد عالم كرامت فرموده .\r\nبزرگتر مولانا مسعود نام كه در خدمت [ 253 الف 
  ] والد بزرگوار تحصيل علوم نموده و از اقسام فضايل بهرهء تمام يافته .\r\n\r\nسيادت و افادت‌پناه علامى شمسا للسياده امير محمد صالح اردكانى\r\nجمال حالش به علوّ نسب و تبحر در علوم معقول و منقول آراسته بود و در فن رياضى و حكميات سرآمد فضلاى دوران مىنمود . طبع سليمش مدرك مخفيّات مؤلفات علماء متقدمين و ذهن مستقيمش مظهر مخزونات مصنفات فضلاى متأخرين .\r\nدر عنفوان اوان جوانى از بلدهء اردكان كه منشأ و مولودش بود بعضى اوقات به دار السلطنهء اصفهان رفته و برخى احوال به دار العبادهء يزد آمده تحصيل علوم نمود و به اندك زمانى تكميل اكثر فنون كرده قصب السبق از امثال و اقران در ربود . آنگاه علم عزيمت به جانب ديار هند برافراشته روانه گرديد . بعد از ورود چون شاه جهان‌آباد و كهنه دهلى را از وحشت هندونژادان ظلمات  « بَعْضُها فَوْقَ بَعْضٍ »  مشحون ديد خاطر عاطرش متأذى گشت و به مقتضاى حديث حب الوطن\r\n\r\n","description":"","footnote":"","page_name":" 326 ","page_number":354},
  {"content":"\r\n\r\nمراجعت فرمود و در خطهء بهشت منزلهء يزد رحل اقامت انداخته چندگاه به قلم دانش نقش افاده بر صحيفهء خاطر طلبه مىنگاشت تا در شهور سنهء « 1 » [ 253 ب 
  ] توجه به صوب عالم آخرت نمود و دو پسر خجسته سير يادگار گذاشت :\r\nميرزا محمد نصير و ميرزا وجيه الدين ، و اين دو جوان فضيلت نشان به لطف طبع و صفاء ذهن و اخلاق حميده و اطوار پسنديده موصوف و معروف‌اند . و ميرزا محمد نصير در سنهء ثمان و سبعين و الف مستوفى موقوفات سركار مشايخ عظام كرام دادائيه عليه الرحمة و التحية گشته مدت سه چهار سال در آن امر اشتغال داشت .\r\n\r\nافادت‌پناه جامع الاوصافى حاجى محمد تقى استيفاجى\r\nآن‌جناب به صفت ورع و پرهيزگارى و وقوف و كاردانى در امور دنيوى اتصاف دارد و به زيور حسن خلق كه نوريست از انوار حكمت الهى و سرّى از اسرار عزت پناهى كه بدان نور شريف ديدهء بصيرت منور گردد ، آراسته . از بدايت حال تا اين‌زمان كه سن شريفش از خمسين سنه تجاوز نموده اوقات با بركات به تحصيل علوم و به اكتساب كمالات مصروف داشته در خيرخواهى [ 254 الف 
  ] عباد اللّه و كلمة الحق خود را معاف نداشته ، و از گفتار و كردارش بوى نفاق به مشام اولو الالباب نرسيده ، بلكه پيوسته نقش خيرخواهى كافهء برايا بر ضمير منير نگاشته رعايت و مراقبت همگنان را واجب و لازم ميداند . لاجرم ارباب جاه و جلال به صحبتش راغب و اهل فضل و كمال به مجالستش مايل و عجزه و زيردستان به ديدارش خرسنداند « 2 » ، شعر :\r\n هرچند فكر ميكنم از هرچه در جهان * نام نكوست حاصل ايام آدمى « 3 » \r\nو چون ميداند كه ملاحظهء ديانت لازمست و ديانت محافظت امانتيست كه ميان بنده و خداوندست و كسى بر آن اطلاع نيابد مگر بعد از اظهار آن ، و صيانت\r\n\r\n\r\n","description":"","footnote":"\r\n( 1 ) - در اصل سفيدست\r\n( 2 ) - اصل : خورسنداند\r\n( 3 ) - نسخهء وزيرى : زندگى\r\n","page_name":" 327 ","page_number":355},
  {"content":"\r\n\r\nقانون ديانت موجب سعادت هردو سراى بلكه سبب وصول رضاى خداست ، شعر :\r\n در ديانت كوش تا دنيا و دين گردد فروغ * بىديانت را نه دنيا بر مرادست و نه دين \r\nآن‌جناب در گفتار و كردار همين شيوهء ستوده منظور نظر همت داشته يكسر موى پاى از شاهراه دين‌دارى برنداشت . بنابرآن در سنهء اربع و ستين و الف كه مسند - آراى وزارت صفى قلى بيك خلف مقرب الخاقانى محمد على بيك ناظر بيوتات سركار خاصهء شريفه بامر حكومت و وزارت به مملكت يزد آمد [ 254 ب 
  ] به تكليف تمام و مبالغهء مالا كلام مهم استيفا چيگرى اقمشه انفادى سركار خاصهء شريفه در عهدهء اهتمام او گذاشت . و آن‌جناب در زمان صاحب دخلى رايت كفايت و درويش - نوازى برافراشت و در رعايت و جانبدارى زيردستان و اهل حرفه خود را معاف نداشت . و چون از اشغال دنيوى ملول گرديد و اجل مقرر در رسيد جهان فانى را وداع نموده در شهور سنهء « 1 » ثمانين و الف متوجه رياض رضوان گرديد .\r\n\r\nمولانا محمد شرفى\r\nبه ذكر مكارم اخلاق و قدم خاندان ممتاز بود و نسبت قرابت با اشرف العلما و افضل الفضلا مولانا شرف الدين يزدى المشتهر به « مخدوم » كه از غايت اشتهار احتياج به توصيف و تعريف ندارد درست مىنمود و در اوايل حال سالها صاحب رتق‌وفتق سركار حضرت كرامت منقبت ولايت مرتبت مرتضى ممالك اسلام شاه نور الدين نعمت اللّه ثانى بوده لواى وكالت و نيابت مىافراشت و در اواسط زمان خلافت و فرمانروايى ، مصراع :\r\n شهريار كامياب كامبخش كامكار \r\nابو الفتح شاه طهماسب بهادر خان انار اللّه برهانه از بلدهء يزد كه وطن مألوفش بود به دار السلطنهء قزوين رفته منظور نظر كيميا تأثير پادشاه جنت‌مكان گشته در سلك ندماى بارگاه فلك جاه انتظام يافت و ما دام الحيوة در نهايت اعتبار روزگار\r\n\r\n\r\n","description":"","footnote":"\r\n( 1 ) - در اصل : سفيدست\r\n","page_name":" 328 ","page_number":356},
  {"content":"\r\n\r\nگذرانيده تخم محبت و اخلاص در مزرعهء دل همگنان مىكاشت . اين رباعى از نتايج فكر آن‌جنابست كه در حين تحرير به خاطر آمده در اين اوراق [ 255 الف 
  ] نگارش يافت ، رباعى :\r\n خواهم كه به كام خويش اى مهر گسل * در زلف دلاويز تو آويزم دل\r\nچين در سر زلف دلكشت بگذارم * تا هيچ دلى درو نگيرد منزل \r\n\r\nالموفق بتأييدات الهى مولانا معين الدين معلم يزدى\r\nدر زمان خود اعلم علما وافقه فقها بود و پيوسته اوقات با بركات را به درس و افادهء علوم عقلى و نقلى صرف نمود . به قلم بلاغت رقم تأليفات فصاحت شيم بر صفحات روزگار مرقوم مىگردانيد ، و از اوايل زمان سلطنت سلاطين حشمت تمكين آل مظفر كه شهرياران نيك سيرت ملك نهاد و جهانداران خوب صورت پاك‌اعتقاد بودند تا اواخر استقلال آن زمرهء عدالت كيش در بلدهء فاخره يزد بر سجادهء تقوى و پرهيزگارى نشسته مردم آن ديار از تزكيهء نفس نفيس و تصفيهء خاطر خطيرش بهره‌مند مىگشتند . و همواره جمعى كثير از فضلا و اهل طلبه طريق ملازمتش پوئيده به صحبت با فيضش مستفيض بوده مضمون اين مقال به گوش هوش يكديگر مىرسانيدند ، شعر :\r\n صحبت غنيمتست عزيزان درين چمن * فرداست همچو گل همه بر باد رفته‌ايم \r\nو پادشاه مطاع سلطان [ 255 ب 
  ] جلال الدين شاه شجاع از زمان صبى تا اوان اوقات [ شباب 
  ] زندگانى به قدم اخلاص به مجلس درس آن‌جناب شتافته به تحصيل علوم دينيه و كمالات انسانيه اشتغال داشت ، و حسب الاستدعاى پادشاه وافر احتشام آن حاوى فضايل « تاريخ معينى مظفرى » كه مشتمل است بر ذكر جهانگيرى و\r\n\r\n","description":"","footnote":"","page_name":" 329 ","page_number":357},
  {"content":"\r\n\r\nخصوصيات و وقايع احوال خسروان مظفرى به قلم فصاحت رقم مرقوم ساخته و بلبل - نوايان گلشن انشا و نغمه‌پردازان چمن املا به هزار زبان اعتراف نموده‌اند كه در هيچ‌وقت و اوان عذار اجزاى تأليف را به مثل الفاظ درر نثار آن نسخه به خط و خال عنبرفام زيب و زينت نداده‌اند .\r\nو در سنهء تسع و ثمانين و سبعمائه معمار همت مولانا معين الدين در اهرستان بموضع « داربندك » طرح مسجدى عالى اساس و گنبدى رفيع ارتفاع انداخته در نهايت خوبى و تكلف به اتمام رسانيده و پنجرهء كاشى بر شارع گذاشت و باغى دلگشا در جنب مسجد احداث فرمود و در سنهء مذكوره به مقتضاى  « كُلُّ نَفْسٍ ذائِقَةُ الْمَوْتِ »  بناى حيات آن‌جناب انهدام يافته در گنبد مسجد مزبور مدفون گرديد .\r\n[ 256 الف 
  ] و بسبب طول زمان خرابى تمام به آن عمارت راه يافته بود و از مجالست زهاد و عباد محروم گشته بود . در سنهء احدى و ثمانين و الف هجرى معمار همت عالىنهمت حضرت سيادت‌منقبت فرشته خصلت نيكو سيرت زبدهء اكابر و اعاظم قدوهء سادات ذو المكارم ، شعر :\r\n همه حسن و همه خلق و همه حلم * همه لطف و همه جود و همه علم \r\nاعنى ميرزا محمد كاظم دارائى كه ذات محمدت صفاتش از ذكر مكارم و اوصاف مستغنى و طبع درّاكش به انواع فضايل و كمالات متحلى ، شعر :\r\n چراغ روشن از نور امامت * مه تابنده بر برج كرامت \r\nبه تعمير مسجد و مزار مزبور ساعى گرديده در نهايت تكلف و صفا به اتمام رسانيد .\r\nالحال از رفعت فلك‌فرساى گنبد مقصوره و جماعتخانه‌اش خيمهء مينافام سپهر خجل گرديده و در لطافت ابنيهء رفيعش قصر خورنق پردهء احتجاب بر رخسارش كشيده ، بيت :\r\n\r\n","description":"","footnote":"","page_name":" 330 ","page_number":358},
  {"content":"\r\n\r\n تا برگذشت سقف رفيعش ز آفتاب * گردون سايه‌دار شب‌وروز در غم است \r\n\r\nمولانا عبد اللّه يزدى صاحب حاشيه\r\nاز جملهء اشراف و اعيان بهاباد بافق است و پيوسته بقلم گوهر نگار نقش تأليف و تصنيف بر لوح روزگار مىنگاشت و در ميدان درس و افاده [ 256 ب 
  ] گوى سبقت و رجحان بر امثال و اقران مىربود .\r\nاز جملهء تأليفاتش دو حاشيه است : يكى بر « مختصر معانى » و ديگرى بر « حاشيهء خطائى » . و مهارتش در فنون علم فقه به غايتى بود كه مىگفته اگر متوجه بدان علم گردم به توفيق اللّه تعالى برهان دلايل عقلى بر مسايل فقهى گفته چنان علم فقه را مدلل سازم كه مجال چون و چرا نماند . بر خواطر دانايان سلسلهء انساب پوشيده نماند كه فخر الوزرا برهانا ميرزا خليل اللها « 1 » وزير خطهء يزد نسبت قرابت قريبه با آن فاضل افادت دستگاه داشت و بدان واسطه علم مفاخرت مىافراشت .\r\n\r\nمولانا حاجى حسين اردكانى\r\nمردى صالح فاضل پسنديده‌اخلاق بود و دامن عرض خود را به اغراض دنيويه كمتر مىآلود و پيوسته به اداى وظايف طاعات و روايت عبادات قيام و اقدام مى - نمود . در اواخر ايام حيات به دار السلطنهء اصفهان رفته به افاده و استفاده اشتغال داشت تا وقتى كه متوجه بلاد عقبى گشت . ميرزا ابو الفضايل كه جوان پسنديده‌اخلاق نيكو - صفات است ولد ارجمند آن‌جناب است و تا حين تحرير اين اوراق در اردكان [ 257 الف 
  ] كه مسكن آباء و اجدادش است به امر زراعت و عمارت و تحصيل ثواب آخرت مشغولى مىنمايد .\r\n\r\nمولانا سلطان حسين ندوشنى\r\nافضل و اعلم فقهاء و محدثين عصر خود بود . از وطن مألوف بدار السلطنهء اصفهان رفته به افاده و استفاده اشتغال نمود و بغايت دين‌دار و پرهيزگار و با تقوى بود\r\n\r\n\r\n","description":"","footnote":"\r\n( 1 ) - اصل : خليل الها .\r\n","page_name":" 331 ","page_number":359},
  {"content":"\r\n\r\nو در ترك مستلذات دنيا درجهء عليا داشت . از مأكولات و مشروبات به سدرمق قناعت مىفرمود و اكثر ايام صايم مىبود و از غايت اشتهار منظور نظر توجهات پادشاه گيتىستان اعنى خاقان والاشان ، مصراع :\r\n جهان‌دار دين‌دار عباس شاه \r\nگرديد و در سنهء عشرين و الف هجرى كه صدراعظم قاضى خان به ايلچىگرى روم مأمور شده حسب الفرمان قضا جريان آن‌جناب به رفاقت مقرر گرديد و بعد از مراجعت [ 257 ب 
  ] از آن سفر چند سال ديگر در كمال اعتبار و نهايت زهد و وقار در اصفهان به افاده مشغولى داشت .\r\nو بنابر آنكه از دايرهء فنا و فوات هيچ‌كس را خروج ممكن نيست و هركه قدم در عالم وجود نهاد هرآينه شربت اجلش بايد نوشيد و لباس هلاكتش مىبايد پوشيد ، او نيز چون ديگران نداى ارجعى شنيده راه عالم باقى پيمود .\r\n\r\n[ 258 الف 
  ] ملا عباس گيلانى\r\nفضيلت پناه مشار اليه در ايام شباب و عنفوان جوانى از بلاد گيلان كه مولد مألوفش بود به دار العلم شيراز آمده به طلب علوم دينيه و تحصيل كمالات اشتغال نمود و در اندك روزگار بر مدارج دانش ترقى نمود ، اما به غايت تندخو و درشتگو بود و در حين درس و تعليم با طلبه كمال درشتى كردى ، مصراع :\r\n بىمحابا ، پاك‌طينت ، تندخو ، آتش مزاج \r\nو گاه بودى كه به حرب و ضرب مىرسانيدى .\r\nنوبتى بنابر مقدمه‌اى كه شرح آن لايق سياق نيست فيما بين آن فاضل شجاعت آثار و آصف عدالت شعار مناقشه و مجادله روى نمود و كار به حدى رسيد كه مولاناى مومى اليه را بودن در شيراز محال مينمود . ناكام ترك مجاورت آن ملك داده به دار العبادهء يزد آمد و در « مصلى كبوتر خان » « 1 » گوشهء خلوتى اختيار نموده از تكلفات خورش و پوشش به كشكينه و پشمينه قناعت نمود و پشت بر اسباب دنيا\r\n\r\n\r\n","description":"","footnote":"\r\n( 1 ) - اصل : خوان\r\n","page_name":" 332 ","page_number":360},
  {"content":"\r\n\r\nكرده روى به تهيهء زاد آخرت آورد ، بيت :\r\n سوختهء تاب تجلى شده * شيفتهء حضرت موسى شده \r\nدر اندك زمان آوازهء فضل و صلاح آن عزيز [ 258 ب 
  ] به حوالى و نواحى افتاد . فضلا و علما از دورونزديك به رسم تيمن و تبرّك و تحصيل علوم در خدمتش آمد شد آغاز نهادند و چون او را به زيور دانش آراسته يافتند در مواد اعتقاد افزوده تردد بيشتر مىنمودند . اما به احتياط تمام مباحثه كرده مضمون اين بيت به ادا مىرساند ، شعر :\r\n رسيده‌ام من تشنه‌جگر به چشمهء صاف * ولى چه سود كه ياراى آب خوردن نيست \r\nچون سالى چند برين گذشت از صحبت مردم آن ديار ملول گرديده اجابت دعوت حق نمود و از جام  « كُلُّ نَفْسٍ ذائِقَةُ الْمَوْتِ »  بىهوش افتاد ، بيت :\r\n هرآنكه زاد ز مادر ببايدش نوشيد * ز جام دهر مى  « كُلُّ مَنْ عَلَيْها فانٍ »  \r\n\r\nفضيلت و صلاحيت دستگاه مولانا عبد اللّه عادل\r\nآن عزيز دوجهانى بر مدارج دانش عروج كرده و جوهر نفس ناطقه را به زيور فضايل تحليه نموده و از صحبت خلق احتراز فرموده باندك كفافى قانع شده و ديده از خلايق دنيى بر دوخته و خاشاك اخلاق ناپاك را بشعلهء آتش رياضت سوخته ، و ديدهء چشم بيدارش از فرط شب‌زنده‌دارى چهرهء خواب نديده ، گوش هوشش از غايت [ 259 الف 
  ] پرهيزگارى جز نداى  « وَ اللَّهُ يَدْعُوا إِلى دارِ السَّلامِ »  نشنيده ، شعر :\r\n دمش گنجينهء تحقيق ريزان * جبينش آفتاب صبح خيزان \r\nآن‌جناب چهار مرتبه به دستيارى مؤونت و توشهء توكل سفر به بطحا و يثرب كرده و به شرف زيارت بيت اللّه الحرام و مرقد منور و معطر سيد انام صلوات اللّه و - سلام عليه استسعاد يافته ، و در هيچ‌وقت از اوقات از پادشاهان ذىشان و صدور\r\n\r\n","description":"","footnote":"","page_name":" 333 ","page_number":361},
  {"content":"\r\n\r\nعالىمكان وظيفه و مدد معاش نگرفته .\r\nللّه الحمد و المنة كه در حين تحرير كه دو سنين از سنهء ثمانين و الف هجرى گذشته آن فاضل عبادت شعار در دار العبادهء يزد توفيق مقيم و ساكنين آنجا به ميامن با فيضش بهره‌مند مىگردند .\r\n\r\nجناب فضيلت پناهى كمالات دستگاهى خواجه محمد زكى\r\nمكارم اخلاق و محاسن صفات در طينت آن‌جامع كمالات سرشته و قلم خجسته رقم آيت جوانمردى و فتوت بر صفحات حال آن‌جناب نوشته . به صيقل صحبت او غبار ملال از آينهء دل دوستان محو مىگردد و بنور حضور او ظلمات آفات از هواى سينهء محبان مرتفع مىشود ، شعر :\r\n دل كه آيينهء شاهى است غبارى دارد * از خدا مىطلبم صحبت روشن‌رائى \r\n[ 259 ب 
  ] از مبادى عنفوان جوانى تا اين اوان كه سن شريفش شش مرحله از منازل عشره طى نموده روزها بوادى كسب فضايل و كمالات به سر برده و شبها مناهج عبادت را به طريق جهد و مجاهده به پايان رسانيده ، بيت :\r\n شمع محبت به دل افروختى * هرچه به‌جز حق همه را سوختى \r\nو خلف ارشد آن‌جناب خواجه محمد مغيث جوانيست به صفت كمالات معروف و به شرف ذات و حسن صفات موسوم و موصوف ، بيت :\r\n با ادب جان‌فزا ، با سخن دلپذير * با خرد بيكران ، با هنر بىشمار \r\nو آن عزيز مصاحبى است مناسب و دوستى است موافق و رفيقى است مهربان ، دل مصاحبان در صحبت او تازه و خرم و سينهء محبان به محبت او مبتهج و بىغم .\r\nو در حين تحرير ، اين غريب وادى تحير خصلتهاى ستوده و صفتهاى پسنديدهء آن دوست حقيقى و برادر دينى را به خاطر گذرانيده اين ابيات را نگاشتهء\r\n\r\n","description":"","footnote":"","page_name":" 334 ","page_number":362},
  {"content":"\r\n\r\nاين اوراق ساخت ، شعر :\r\n مرد را دوستان صاحبدل * زيور دين و زينت دنياست\r\nنعمت دهر اگرچه بسيار است * نعمتى بهتر از رفيق كجاست \r\n\r\nفضيلت و كمالات دستگاه زاير بيت الله الحرام حاجى مير شيخ احمد دادائى\r\n[ 260 الف 
  ] آن‌جناب به كمال خرد و صلاح هنر آراسته و به داد و امانت و تقوى و ديانت زينت يافته و به حق‌گزارى « 1 » و نصيحت و هواخواهى مسلمين از امثال و اقران ممتاز گشته ، اكابر و اشراف مشتاق صحبت او و خواص و عوام آرزومند مجالست او . سلسلهء نسب پاكيزه‌اش به سلطان الاوليا و برهان الاتقيا سلطان تقى الدين دادا محمدا عليه الرحمه انتظام دارد و به دستور آباء عظام و اجداد كرام از زمانى كه نوبت جمشيد سرير خورشيد در پيشگاه ايوان  « وَ السَّماءَ بَنَيْناها »  مىنوازند و تا وقتى كه بساط مشكين شعار سلطان شب در فضاى  « وَ الْأَرْضَ فَرَشْناها »  مىگسترانند اوقات شريفش به موعظت عباد و قضاى حاجات مسلمين و مسلمات مصروف ميگردد ، شعر :\r\n بهر حرفى فلك را كيسه پرداز * بهر كارى قضا را محرم راز \r\nو از هنگامى كه مواكب سپاه نجوم و ثواقب در ميدان سپهر به جولان مىآيند تا فرصتى كه فراشان قدرت بواسطهء قنديل صبح عالم‌آرا كه از مطلع افق فروزان شده آثار طليعهء آفتاب جهانتاب به ساكنان اقطار زمين مىنمايند شمع‌وار بر قدم طاعت ايستاده و از سوز محبت و شعلهء توفيق در گداز آمده [ 260 ب 
  ] اشك مىبارد ، نظم :\r\n\r\n\r\n","description":"","footnote":"\r\n( 1 ) - اصل : حق‌گذارى\r\n","page_name":" 335 ","page_number":363},
  {"content":"\r\n\r\n به آب ديده دست از خويش شسته * ز كنج فقر گنج فيض جسته\r\nزده بر هردو عالم پشت پايى * ز خود بيگانه با حق آشنايى \r\n\r\nافادت و فضيلت دستگاه مولانا محمد محسن مصلايى\r\nدر فنون علوم و كمالات كمال مرتبه و درجه يافت و به نوشتن خطوط خط نسخ بر مرقومات خوشنويسان عراق و فارس كشيده ، از لطافت صورت و اعتدال مزاج او استدلال خوبى توان كرد و از ذهن كاملش دلالت دانش فهم توان نمود . سقيم مزاجان كند فهم كه به تربيت آن فاضل سر ارادت گذرانند ، اگرچه طبع ايشان از نهج اعتدال منحرف گشته باشد به نظر تربيت و تازيانهء تعليم او در اندك زمان به مرتبهء كمال رسند . چه از اثر تربيت آن‌جناب سنگ خاره ياقوت فرح‌افزاى و لعل آبدار دلگشاى تواند شد ، چنانچه اكابر اشاره به آن نموده‌اند ، شعر :\r\n از تربيت است كاب گوهر گردد * خون در تن نافه مشك اذفر گردد\r\nوان آهن تيره روى بىقيمت را * اكسير چو تربيت كند زر گردد \r\n\r\nمؤسس مبانى فضايل و سالك مسالك كمال شهابا مولانا عبد اللها\r\nآن جناب ولد اكبر ارشد مولانا محمد محسن است كه [ 261 الف 
  ] به انواع آداب محلى گشته و با اصناف فضايل و كمالات آراسته ، چنانچه بزرگان فرموده‌اند :\r\nبيت\r\n ندارد پدر هيچ بايسته‌تر * ز فرزند شايسته شايسته‌تر \r\nو الحق در معرفت كمالات گنجى است گوهرافشان و به فنون فضايل بحرى است بيكران و در تحرير نمودن خط ثلث و نسخ « صيرفى » دوران .\r\n( 1 ) - اصل : نتواند ( ! )\r\n\r\n","description":"","footnote":"","page_name":" 336 ","page_number":364},
  {"content":"\r\n\r\n\r\nالموفق بتأييدات ربانى ميرزا تقى ولد توفيق آثارى حاجى محمد رضاى بندشى\r\nجوانى است پسنديده‌خصال حميده افعال ، به كمال صلاح و تقوى موصوف و به صفت علم و فطانت و طلاقت لسان و فصاحت بيان معروف . چون موفق به تأييدات الهى گشته با آنكه در حين تحرير كه هنوز هجده مرحله از منازل سنه طى ننموده در اكثر علوم وقوف تمام بهم رسانيده ، بلكه از بعضى فضلا و دانشمندان رجحان يافته و همگى اوقات در « مسجد جامع كبير » بعد از اداى وظايف طاعات و عبادات به درس و افاده اشتغال مىنمايد و طلبهء علوم از افاضهء ضمير فيض‌پذيرش مستفيذ مىگردند و نيز در نوشتن خطوط سته گوى مسابقت از اقران ربوده و چهرهء جمال خط به نقطهء خال ندرت گشوده و به حسن قدرت [ 261 ب 
  ] از استادان بلند رتبت در گذشته و به روش دلپسند خط نسخ بر رخسار آثار ناسخان سحر مدار كشيده . اگر اين دو بيت از نتايج طبع سليم آن عزيز مىبود به غايت مناسب و بجا بود ، نظم :\r\n جوهرى قدر خط من داند * ورنه در دهر مهره بسيار است\r\nزان سبب خط من بود شيرين * كه نى كلك من شكربار است \r\n\r\nمولانا محمود طبسى\r\nطالب علمى متبحر بود و در علم حديث و فقه اظهار مهارت مىنمود و به ارشاد و نصايح فرق برايا به غايت مشعوف و در زهد و پرهيزگارى سرآمد زهاد و عباد .\r\nسالها در مقصورهء جامع مير چقماق علم موعظه افراخته به نصيحت خلايق مشغولى داشت .\r\n\r\nمولانا على\r\nبرادر مولانا محمود طبسى بود و مدتها غاشيهء ارادت علامهء عصر مولانا نور اللّه واعظ بر دوش گرفته خود را از جملهء شاگردان آن‌جناب مىشمرد ، و در تمامى\r\n\r\n","description":"","footnote":"","page_name":" 337 ","page_number":365},
  {"content":"\r\n\r\nجمعات در « مسجد جامع كبير » در وقتى كه علامى مومى اليه به گفتن وعظ قيام مىنمود در برابر منبر به قراءت كلام ملك علام اشتغال داشته در نهايت خوش - خوانى صداى بهجت‌فزا به گوش حاضران مىرسانيد .\r\n\r\nاعلم العلماء و افضل الفضلاء مولانا رفيعا محمدا اردكانى\r\nآن‌جناب جامع اصناف فيوضاتست . به نصيحت و ارشاد فرق عباد مىپرداخت و الحق در آن باب به احسن وجهى و ابلغ صورتى رايت تفوق بر اماثل و افاضل مىافراخت . از ساير اقسام فضايل نيز بهرهء تمام داشته همواره نقش تتبع سنن سنيهء حضرت مصطفويه عليه التحية بر لوح خاطر عاطر مىنگاشت . در علم كلام و منطق و حكميات اعلم علماى زمان خود بود و در درس ساير علوم معقول و منقول كمال دقت و لطف طبع ظاهر مىنمود . [ 262 الف 
  ] سالها در قصبهء طيبهء اردكان من اعمال يزد كه محل توطن و مسكن مألوفش بود به درس و افادت اشتغال مىنمود . در اوايل سنهء ثمانين و الف از محنت‌آباد جهان به رياض راحت‌فزاى جنان انتقال فرمود ، شعر :\r\n جانش مقيم روضهء دار السرور باد * خلوتسراى مرقد او پر ز نور باد \r\nبر ضماير آفتاب مآثر طالبان احوال علماء دين‌دار پوشيده نماند كه مسود اوراق از زبان گوهرافشان سرخيل فضلا مولانا رفيع الدين محمداء مزبور شنيد كه در اوايل ايام جوانى در مدرسه‌اى از مدارس اصفهان به تحصيل علوم اشتغال مىنمودم و در شبى از شبها در حين مطالعه سلطان منام « 1 » بر شهرستان دماغم غلبه كرده سر بر بستر آسايش گذاشتم . بعد از اندك زمان از حركات و صداى جمعى از خواب درآمده چهار نفر را در نهايت حقارت جثه ديدم كه دو بر بالاى « 2 » سرود و بر پايين پا گوشه‌هاى قاليچه‌اى كه بر آن غنوده بودم\r\n\r\n\r\n","description":"","footnote":"\r\n( 1 ) - اصل : مشام\r\n( 2 ) - اصل : بالين\r\n","page_name":" 338 ","page_number":366},
  {"content":"\r\n\r\nگرفته از جاى برداشتند . از غايت خوف و دهشت به خواندن آيهء كريمهء آية الكرسى شروع كردم . دو نفر كه در بالاى سر بودند دست از قاليچه برداشته به رفقا خطاب نمودند كه به خواندن قرآن اشتغال دارد . ديگران در جواب گفتند باكى نيست و همه به اتفاق قاليچه را گردانيدند ، چنانچه سر به‌جاى پا و پا به‌جاى سر قرار گرفت . بعد از آن از نظر من غايب گشتند . بعد از تفحص ظاهر گشت كه قرآن مجيد در پايين پاى بوده به خواب رفته بودم .\r\n\r\nشيخ‌زاده محمد حافظ\r\nدر سلك حفاظ كلام ملك علام انتظام داشت و از اوايل ايام صبى تا نهايت اوقات شيب در « مسجد جامع كبير » دار العبادهء يزد به قراءت قرآن مجيد اشتغال نموده همت بر اداى وظايف طاعات و عبادات مىگماشت و همواره اوقات شريف را مستغرق ذكر الهى گردانيده جمعى كثير از باطنش اقتباس انوار سعادت مىنمودند . و او را پسرى بود ميرزا ابراهيم نام كه مهر درخشان روشنى از چهرهء رخشان او وام كردى و ماه تابان از زيبايى رخسارش و تازگى عذارش در ميدان سپهر سرگشته گشتى و باوجود حسن صورت به خوبى سيرت آراسته بود و نهال جمال به ازهار كمال زيور بسته .\r\nاز طرف مادر در زمرهء اولاد رسالت پناهى صلى اللّه عليه و آله و سلم انتظام يافته .\r\nناگاه چشم زخم روزگار به آن جوان رسيده [ 262 ب 
  ] به دست يكى از جهال كشته گشته به عالم آخرت شتافت . شيخ‌زاده محمد از فراق قرة العين گريان و نالان نعش فرزند دلبند بر راحلهء توفيق نهاده كربت غربت و خطر سفر قبول نموده از غم و ناله زاد و توشه برداشته روى به آستانهء عرش درجهء سلطان كرامت و امامت صلوات اللّه و سلامه عليه آورده متوجه خراسان گشت و مضمون اين بيت به ادا مىرسانيد ، شعر :\r\n هردو گامى كرد چشمم چشمهء خونين روان * حال رفتن چون بود اين خود نخستين منزلست \r\nبعد از ورود به آن مشهد عطرسا روى نياز بر زمين و جسد نور ديده به خاك نهاده به طاعت و عبادت شبانروزى همت گماشت ، تا آنگاه كه داعى حق را لبيك\r\n\r\n","description":"","footnote":"","page_name":" 339 ","page_number":367},
  {"content":"\r\n\r\nاجابت گفته درگذشت . مشهور است كه آن موفق به تأييدات ابدى قرآن مجيد در حفظ كتابت كرده و الحال در « مسجد جامع كبير » در صف حفاظ گذاشته مؤمنان از قراءت آن بهره‌ور مىگردند .\r\n\r\nفضيلت پناه مولانا محمد طاهر\r\nآباء و اجداد آن‌جناب در سلك اشراف و اعيان ولايت بافق انتظام داشتند و جد او مولانا عبد اللّه مدتى در آن ملك به امور دنيوى صاحب‌اختيار بود و چون رخت هستى به عالم بقا كشيد ولد امجدش مولانا مير حسين [ 263 الف 
  ] كه در زهد و تقوى درجهء عليا داشت بعد از تفحص و تجسس هركس به غير وجه شرعى چيزى به پدرش داده بود رد نموده ابراء الذمه حاصل نموده آنگاه به خطهء يزد آمده به وظايف عبادات پرداخت تا وقتى كه به رياض جنان خراميد . و مولانا محمد طاهر كه به مكارم اخلاق و محاسن آداب سرآمد گشته از اوايل ايام صبى تا اين‌زمان همواره به تحصيل علوم مشغول و به اداء وظايف طاعات و عبادات قيام دارد .\r\n\r\nخواجه عبد الغالب\r\nولد حاجى محمد امين است ، در اوايل ايام جوانى كه اوان نشاط و كامرانى است از ارتكاب مناهى و ملاهى به يكبارگى درگذشت و روى به محراب عبادت و پرهيزگارى آورد ، و هم در آن ايام به اشارهء هادى توفيق روانهء حجاز و يثرب شده شرف طواف بيت اللّه الحرام و زيارت روضهء حضرت رسول انس و جان صلوات اللّه الملك المنان دريافته به وطن مألوف مراجعت نمود و به تحصيل علوم مشغول شده در اكثر فنون علمى مهارت تمام بهم رسانيد ، و الحال در « مصلى كبوتر خان » كه محل فيوضاتست به درس و افاده اشتغال دارد .\r\n\r\nافادت و فضيلت پناهى مولانا هدايت اللّه آبشورى\r\nاز جملهء دانشمندان خطهء يزد است و در علم حكميات و رياضى عديل و نظير\r\n\r\n","description":"","footnote":"","page_name":" 340 ","page_number":368},
  {"content":"\r\n\r\nندارد و به وفور فضايل و محاسن خصايل [ 263 ب 
  ] بر اكثر اماثل و اقران امتياز دارد .\r\nاز مبادى ايام نشوونما تا اين‌زمان كه سن شريفش قريب به شصت رسيده پيوسته بعد از افاده و استفاده سجادهء دين‌دارى گسترده به اداى وظايف طاعات و رواتب عبادات قيام و اقدام مىنمايد ، و از غايت علوّ همت از صحبت و مجالست ارباب جاه و جلال روى گردانيده نظر التفات به مزخرفات دنيوى نمىفرمايد و طالب درويشان اهل حال بوده به زبان مقال مضمون اين رباعى به ادا مىرساند ، رباعى :\r\n از هردو جهان گذشته مىخواهم * وز مهرووفا سرشته مىخواهم\r\nمانند دل كباب در پهلوى خويش * يك سوختهء برشته مىخواهم \r\nو آن‌جناب را ولديست صالح خواجه محمد زكى نام كه اوقات خود را صرف عبادات مىنمايند .\r\n\r\nمولانا قطبا\r\nدر زهد و تقوى درجهء عليا داشت و همواره همت بر اداى وظايف طاعات و عبادات مىگماشت . در اوايل ايام جوانى از قريهء « خويدك » كه محل توطن آباء و اجدادش بود به يزد آمده به تحصيل علوم مشغول گرديد و روى به محراب پرهيزگارى آورده جيب خود را به گرد گناه آلوده نساخت ، تا وقتى كه متوجه عالم بقا گرديد . و از وى پسرى ماند ملا محمد ربيع نام كه به تحصيل علوم ساعى [ است 
  ] [ 26 الف 
  ] و در اداى طاعات غايت جهد بجاى مىآورد .\r\n\r\nكمالات دستگاه خواجه اسمعيل مصلايى\r\nبه لطف طبع و سرعت فهم و محاسن سيرت معروف است . در ايام شباب به تحصيل علوم و كمالات قيام نموده از اماثل و اقران رتبهء تقدم يافت و از حسن خط قلم نسخ بر خطوط استادان كشيد و حال تحرير اين صحيفه در دار السلطنهء اصفهان به تحصيل و كسب كمالات اشتغال دارد .\r\n\r\n","description":"","footnote":"","page_name":" 341 ","page_number":369},
  {"content":"\r\n\r\n\r\nسيد حسيب نجيب امير محمد رفيع ولد مرحوم امير محمد ابراهيم\r\nجوانيست ستوده‌خصال به زيور صلاح آراسته و به اقسام كمال پيراسته ، هم در عهد شباب به دستيارى عنايت الهى و به پايمردى همت متوجه حجاز گشته به شرف طواف بيت اللّه الحرام استسعاد يافته به وطن مألوف مراجعت نمود و اكنون به تحصيل علوم دينيه و آداب فرايض اشتغال دارد .\r\n\r\nافادت دستگاه مولانا عبد الباقى\r\nخلف مرحوم مولانا زين العابدين است كه شمه‌اى از صفات آن‌جناب به دستيارى كلك وقايع‌نگار درين رساله نگارش يافته ، و مولانا عبد الباقى در اكثر علوم مهارت تمام بهم رسانيده و در حسن خط انگشت‌نماى دورونزديك شده خط نسخش [ 263 ب 
  ] ناسخ مرقومات متقدمين و حسن خطش مرضى طبايع متأخرين .\r\n\r\nحاوى فضايل نفسانى شيخ يحيى عشيره اردكانى\r\nبه صفت علم و فضيلت و زهد و عبادت موصوف بود . در بدايت حال از قصبهء طيبهء اردكان كه محل توطن آباء و اجدادش بود به دار السلطنهء اصفهان رفته به افاده و استفاده همت گماشت و در خدمت علماى آن ديار استماع حديث و تحصيل علم فقه و تفسير و قراءت نموده در جميع علوم مهارت كامل پيدا نمود و در آخر علماى انام و فضلاى كرام به اجتهادش اذعان فرمودند . اما او در همان ايام داعى   « يا أَيَّتُهَا النَّفْسُ الْمُطْمَئِنَّةُ ، ارْجِعِي إِلى رَبِّكِ راضِيَةً مَرْضِيَّةً »   را لبيك اجابت گفته به جهان جاودان توجه نمود .\r\n\r\nملا ميرزا على بافقى\r\nآن‌جناب به صفت فضل و تقوى و پاكيزه روزگارى و پرهيزگارى مشهور و معروف بود و مدتها در « مسجد جامع كبير » خطهء يزد گوشه اختيار كرده به طاعت و عبادت شبانروزى اشتغال داشت و بعد از چند روز كه به صوم مىگذرانيد يك روز [ 265 الف 
  ] افطار ميكرد و هرگز پيرامن دنياى فانى نمىگشت ، شعر :\r\n\r\n","description":"","footnote":"","page_name":" 342 ","page_number":370},
  {"content":"\r\n\r\n چو بودش ملك ملك جاودانى * نبودى طالب دنياى فانى \r\n\r\nسيد مرحوم امير مظفر شيخ دادائى\r\n[ در 
  ] حقيقت زهد و عبادت و اطاعت اوامر و نواهى الهى و متابعت سنن سنيهء حضرت رسالت پناهى تقصيرى از آن‌جناب واقع نشده ، و در تمامى اصناف طاعات به مرتبه‌اى اجتهاد و اهتمام مىنمود كه فوق آن درجه [ 265 ب 
  ] تصور نتوان كرد و زياده بر آن دقيقه‌اى به خزانهء خيال در نتوان آورد .\r\n\r\n[ 266 ب 
  ] زينت مجالس و آيين محافل نورا محمداء جلد\r\nبر خواطر فيض مظاهر ارباب قابليت و استعداد و صدرنشينان مسند افاده و ارشاد ظاهر و مبرهن خواهد بود كه آن عزيز صورت نيكو دارد و نيكويى صورت به زيبايى معنى دليليست روشن كه « الظاهر عنوان الباطن » و بزرگان گفته‌اند حسن عنوان از لطف مضمون نامه خبر مىدهد ، بيت :\r\n هركه عاقل بود از خوبى عنوان داند * كه در آن نامه خبرهاى نكو خواهد بود \r\nو صفحهء عذارش به آيت حسن مزين است و بدين دليل نيكويى از تازه - رويى او چشم توان داشت ، مصراع :\r\n كسى كه روى تو اى گل نديد هيچ نديد \r\nو رخسارهء حالش به خال خوبى آراسته است و حسن صورت نمونهء لطافت معنى است ، نظم :\r\n هركه اخلاق ظاهرش با خلق * نيك بينى گمان بد مبرش \r\nكاروانسالار عمر شريفش پنج مرحله از منازل عشره طى نموده و آوازهء فضل و كمالاتش در هفده محلهء يزد افتاده . درين مدت پيوسته جزو بياض در بغل هرجا مجلسى منعقد مىشود از طلبهء علوم به نور حضور آن مجمع را روشن مىسازد و به دو\r\n\r\n","description":"","footnote":"","page_name":" 343 ","page_number":371},
  {"content":"\r\n\r\nزانو درآمده بلى بلى مىگويد و هرمسئله كه به ميان مىآيد [ 267 الف 
  ] غواص فكر را ببحر تفكر فرستاده بعد از ساعتى گوهر جوابى برطبق بيان نهاده نثار حضار مىسازد ، اما هيچ‌كس به‌جاى خزف برنمىدارد و با اينهمه سعى و كدّ كه چون شمع گداخته و لمحه‌اى از سوز و گداز مطالعه و مباحثه فارغ نبوده تا « شرح جامى » خوانده و به اعتقاد ناقص خود هيچ عبارت نفهميده ، شعر :\r\n اگر از مخزن توفيق عطايى نرسد * سعى سودى نكند جهد به جايى نرسد \r\nچه كند بيچاره ! هرچند جهد بيش مىكند تصرفش در آن كمتر است و چندان كه نهال عبارت در گلشن خيال مىنشاند به‌جز ثمرهء نسيان بار نمىآورد و در لباس زهاد و عباد آراسته با تحت الحنك بسته به معبد گبران مىرود ، شعر :\r\n هيچ‌كس منكر تحت الحنك زاهد نيست * اينقدر هست كه چسبانتر ازين مىبايد \r\nو شانه و مسواك در دست و خرقهء صوفيانهء در بر ، گوى مسابقت و جلد روى از چابك‌سواران ربوده به معركهء جنگ گاو و طاس‌بازى حاضر مىگردد . و عجب اگر اين بيت از زبان حال آن فاضل بر صفحهء مقالش مرقوم نگشته ، نظم :\r\n خرقه‌پوشىّ من از غايت دين‌دارى نيست * پرده‌اى بر سر صد عيب نهان مىپوشم \r\nكمالات آن عزيز [ 267 ب 
  ] بسيارست . به دست چپ خط را خوب مىنويسد - اما صورتى ندارد . و در فن تاريخ‌خوانى مهارت تمام دارد ، اما سواد ندارد و از بس خوب مىخواند عبارت در ميان نمىماند . نوبتى در حين خواندن « تاريخ عالم‌آرا » زينل بيك توشمال‌باشى [ را 
  ] زنبيل بنگ « 1 » توشمال باشى و « الليل حبلى » را « ليلى چپلى » خوانده .\r\nدر شيوهء عشق و عاشقى اندازه ندارد . گاه‌گاه عاشق دختران گبر مىشود ، اما معشوق معين نيست . و از وقتى كه مرغ زرين جناح آفتاب در آشيانهء مغرب قرار مىگيرد تا اوانى كه زاهد سفيدپوش صبح صادق از گوشهء خلوت قدم بيرون مىگذارد\r\n\r\n\r\n","description":"","footnote":"\r\n( 1 ) - نسخهء وزيرى : تنگ\r\n","page_name":" 344 ","page_number":372},
  {"content":"\r\n\r\nگرد محله و كوچهء يار خود مىگردد ، اما خانه را نمىداند و شمع‌وار از شعلهء هجران مىسوزد و اشك حسرت مىريزد و مىگويد ، شعر :\r\n همچو صبحم يك نفس باقيست كو ديدار يار * دلبرم گر رخ نمايد جان برافشانم چو شمع \r\nو از مضمون جانش فحواى اين بيت مستفاد مىشود ، بيت :\r\n دارم امشب گرميى در سر كه ننشينم ز پاى * تا سراپاى وجود خود نسوزانم چو شمع \r\nنيكوتر آنكه زود از عاشقى فراغت مىبايد و با آنكه سخن معشوق به گوشش نرسيده اظهار محبت و تعشق و رازونيازش مىكند و [ 8 - الف 
  ] نقلهاى عجيب و غريب از زبان معشوق معدوم نقل مجلس مىسازد و به سوز سينه دود آه به كرهء اثير رسانيده مىگويد ، بيت :\r\n محبت شمع فانوس است كى پوشيده مىماند * غم او عاقبت در پرده رسوا مىكند ما را \r\nحكايت ملا لتربوق بن پشم بن پانزده را نيكو به رشتهء نظم كشيده و معانى غريب و استعارات عجيب به يادگار گذاشته ، اميد كه به مطالعهء آن موفق بوده باشد .\r\nبه گوش هوش ابو البصائر و الابصار مىرساند كه فصاحت و بلاغت‌شعار مولانا نور الدين محمد در اداء حكايات و بيان روايات مزخرفات نادرهء دوران است ، چنانچه در باب عشقبازى و كمال تعلقى كه با دختر گبرى داشته بدين عبارت در رشتهء بيان آورده : كه دخت زردشتىنژادى در دام فريب آورده‌ام در نهايت حسن و غايت جمال ، آهو چشمى كه به عشوهء شيرين شير شرزه را شكار نمايد و به شيوهء روباه‌بازى صد همچو من را خواب خرگوش سازد ، مثنوى :\r\n در سرم ديگر هماى عشق يار * ريخت طرح آشيان از خارخار \r\n\r\n","description":"","footnote":"","page_name":" 345 ","page_number":373},
  {"content":"\r\n\r\n شوق بر گرد دلم پر مىزند * از طپيدن حلقه بر در مىزند\r\nهمچو فانوس از فروغ عشق دوست * جمله خونم نور شد در زير پوست\r\n[ 268 ب 
  ] از دلم برخيزد آه از شوق يار * چون ز تاب مهر از دريا بخار\r\nبر دلم زد عشق اكسير گداز * شد ز خون مرده‌ام پروانه‌ساز\r\nاشكم آيد از دل پراضطراب * از گل برقست در جامم گلاب\r\nعضو عضوم مشق سودا مىكند * از طپيدن بال و پر وا مىكند\r\nفكر خالى برده آرام از برم * مور را سر داده در مغز سرم\r\nگشت دل بر كاكل شمعى اسير * كش پر پروانه‌ام ريزد عبير\r\nسوز غم در استخوانم يافت راه * شد تنم چون شمع صرف اشك و آه\r\nياد زلفى سوخت خون در پيكرم * بوى عنبر مىدهد خاكسترم\r\nباز در مغزم شرابى ريخت عشق * روغنم با شعله‌اى « 1 » آميخت عشق\r\nدلبرى برد از دلم صبر و قرار * كز رخش برقع بود صبح بهار \r\n\r\n\r\n","description":"","footnote":"\r\n( 1 ) - نسخهء وزيرى : شعله‌اى بار و غنم .\r\n","page_name":" 346 ","page_number":374},
  {"content":"\r\n\r\n فتنه‌جويى آفت صبر و شكيب * نو گلى چشم غزالش عندليب\r\nزلف پرچين كردهء عمر دراز * نوك مژگان خامهء تصوير ناز\r\nگردش چشمى چو دور روزگار * صد هزاران فتنه‌اش اندر كنار\r\nاز زنخدان بر كباب دل ز دور * سرنگون كرده نمكدان بلور\r\nاز صفا سيب ذقن كوكب شده * گشته شبنم هاله و غبغب شده\r\n[ 269 الف 
  ] غمزه‌اش بر سينه ناوك مىزند * خنده‌اش بر بوسه چشمك مىزند\r\nعنبر از سوداى زلفش تر دماغ * سينهء ماهى ز پشت پاش داغ\r\nسينه‌اش از بس‌كه باشد نرم و صاف * بوسه از لغزش ناستد تا به ناف\r\nصاف مرواريد و مه را بيختند * طرح لوح سينه‌اش را ريختند\r\nسينه‌اش دل برده از خوبى ز حور * در صفا سرچشمهء آب بلور\r\nبوى گل در نسترن پنهان شده * غنچه سان باليده و پستان شده\r\nابرويش از ناز چشم نيم‌خواب * مىزند پشت كمان بر آفتاب \r\n\r\n","description":"","footnote":"","page_name":" 347 ","page_number":375},
  {"content":"\r\n\r\n گشت شيداى چنين چشمى دلم * ز آتش گل سوخت آخر حاصلم\r\nروزم از خورشيد تابان شد سياه * رفت دين و دل به تاراج نگاه\r\nگفتمش اى از تو دلها كامياب * از تو زهر آرزو در شهد ناب\r\nشادى وصل و غم هجران ز تو * گرمى هنگامهء دوران ز تو\r\nگر توانى چاره كن درد مرا * ارغوانى كن رخ زرد مرا\r\nسوختم از انتظار وصل يار * اى بهشت از دوزخ هجرم برآر\r\nدر جوابم با زبان حال گفت : * كى شده با محنت ايام جفت \r\n* * *\r\n شب عشرت غنيمت دان و داد خوشدلى بستان * كه در عالم نمىداند كسى احوال فردا را \r\n[ 269 ب 
  ] و در اثناى تقرير حكايت ، زمان به زمان آه سرد از سر درد كشيده مىگويد كه اى دوستان زبان سرزنش كوتاه كنيد و مرا ملامت مكنيد كه منظور من چنان دلربائيست كه زلف شبرنگش در درازى شب يلدا را مدد مىدهد و روى جان - بخشش به كمال حسن از مه چهارده سبق مىبرد . زاهد شب‌زنده‌دار اگر خيال جمال او را در خواب بيند چون صبح پاكيزه‌دامن از مهر رويش گريبان خرقهء پرهيز چاك زند ، شعر :\r\n به ديدن همايون به بالابلند * به ابرو كمان و به گيسو كمند \r\n\r\n","description":"","footnote":"","page_name":" 348 ","page_number":376},
  {"content":"\r\n\r\n چو سروى كه پيدا كند در چمن * ز گيسو بنفشه ز عارض سمن \r\nمرا با چنان نازنين دلبستگى بهم رسيده كه مشاهدهء جمالش را حاصل - الحيات مىدانم و تماشاى زلف و خالش را سرمايهء زندگانى مىشمرم . هرنفس جاذبهء عشق جانان جوهر جانم را به جانب خود مىكشد و طرّهء طرّار دلارام نقد شكيبايى از جيب دلم در مىربايد . شعر :\r\n من نه به اختيار خود مىروم از قفاى او * گيسوى چون كمند او مىبردم كشان كشان \r\nو آن شوخ فتنه‌انگيز چون مرغ دل مرا مقيد دام زلف دلاويز ديده كمان ابرو را تا بناگوش كشيده [ 270 الف 
  ] و خدنگ غمزه بر هدف سينه‌ام مىگشايد و ساعت‌به‌ساعت به كرشمه‌هاى رنگين و عشوه‌هاى شيرين بندى ديگر برپاى دلم مىنهد ، شعر :\r\n رسم عاشق‌كشى و شيوهء شهرآشوبى * جامه‌اى بود كه بر قامت او دوخته است \r\nو از آنجا كه استغناى « 1 » حسن اوست به مجرد عشقبازى با من قانع نمىشود و از اطراف و جوانب ديگران را نيز مسخر مىسازد و كمند دلربايى در گردن شوريدگان بيابان هوس انداخته به جانب خود مىكشاند .\r\nالحال با جوانى زيبا طلعت نيكو سيرت كه خط سبزش مانند خضر بر لب آب حيات رسيده و سبزهء خطش چون سنبل بهشت بر كنار جويبار كوثر دميده ، شعر ،\r\n به گرد لعل لب او دميده سبزهء خط * چو بر حوالى آب حيات مهر گياه \r\nسر و كارى آغاز نهاده و آن جوان نيز به غرقاب عشق درافتاده و بر جريدهء حالش از دفتر ثبت رقمى و بر صفحهء روزگارش از اثر حيات رمقى نمانده . چون به\r\n\r\n\r\n","description":"","footnote":"\r\n( 1 ) - نسخهء وزيرى : مقتضاى\r\n","page_name":" 349 ","page_number":377},
  {"content":"\r\n\r\nخلاف طبع از جانان اين حركات ديدم كه ناپسندم آمد دامن از صحبت او در كشيدم و مهر ازو برچيده و گفتم ، شعر :\r\n برو هرچه مىبايدت پيش‌گير * سر ما ندارى سر خويش گير \r\nبر پيشگاه خاطر عشقبازان عرصهء جهان مختفى نماناد كه با آنكه حكايت آن عزيز به طول كشيد سخن ناگفته و درّ ناسفته درين باب بسيار ماند . شعر :\r\n سخن دراز كشيديم ، همچنان باقيست * حديث دلبر فتان و عاشق مفتون \r\n\r\nملا محمود اردكانى\r\nمدتى مديد همت [ 270 ب 
  ] بر تعليم و تعلم اطفال مسلمين گماشته جمعى كثير در خدمتش راه هدايت يافتند . اكنون در مسجد جامع چقماقيه كه جامع اصناف فيوضاتست به امر پيش‌نمازى و نصيحت و ارشاد فرق عباد اشتغال دارد و همواره نقش سنن سنيهء حضرت مصطفويه بر الواح خاطر همگنان مىنگارد .\r\n\r\nخواجه محمد على ولد خواجه عبد اللّه ساكن خلف باغ عزآباد\r\nمرد درويش‌وش پسنديده‌اخلاق است و دامن غرض خود را به اغراض دنيويه كمتر آلوده مىسازد و پيوسته به اداى وظايف طاعات و رواتب عبادات قيام و اقدام نموده بر سجادهء پرهيزگارى نشسته به اظهار زهد و تقوى و ارشاد فرق برايا به غايت مشعوفست و جهة سوانح مهمات مردم استخاره كرده واقعات تقرير مىنمايد ، و در سلوك و رياضت و داشتن چله و تسخير كواكب و اجنه اوقات شريف صرف نموده در آن باب حكايات نقل مىكند و گاهى به معالجهء امراض و علل عباد امة همت گماشته به مداوا مىپردازد . از عزيزى استماع شد كه وقتى از اوقات آقا رفيع ولد آقا جلال بر بستر ناتوانى افتاده اطباء حذاقت دستگاه از معالجه عاجز آمده به عجز اعتراف [ 271 الف 
  ] نمودند . آن سجاده‌نشين مسند زهد و تقوى بر بالين او رفته به\r\n\r\n","description":"","footnote":"","page_name":" 350 ","page_number":378},
  {"content":"\r\n\r\nمعالجه پرداخت و به سمع جمع رسانيد كه چند يوم ديگر جهانبينش از ديدن عاطل و باطل خواهد ماند و بعد از پنج شش يوم روشن مىگردد - بلكه صحت بدنى نيز يافته در سلك تندرستان منسلك مىشود . به حسب اتفاق چنان كه بيان نموده بوده واقع گرديده مشاهدهء اولو الابصار گرديد .\r\n\r\nشيخ يحيى معلم اردكانى\r\nحافظ كلام اللّه است و در علم قراءت مهارت تمام حاصل نموده و در صلاح و تقوى تتبع قدما مىكند . مدتى مديد در « مسجد جامع كبير » در صدر حفاظ به قراءت قرآن مجيد و فرقان حميد اشتغال داشت و هم در آن ايام در جنب مسجد مزبور به تعليم اطفال همت مىگماشت و به تازيانهء شفقت تأديب ايشان مىكرد . ناگاه شوق سفر هند و خيال دورودراز عنان اختيار او را گرفته بدان ديار برد و پس از دو سال به الهام ملهم توفيق و دلالت هادى سبيل به حجاز و يثرب شتافته و شرف طواف ركن و مقام و زيارت رسول آخر الزمان عليه التحية و السلام دريافته به خطهء يزد مراجعت نمود و الحال به امر حافظى و به تعليم اطفال مؤمنين مشغولى دارد .\r\n\r\nملا محمد كوزه‌گر\r\nبه مزيد زهد و تقوى و كثرت طاعات و عبادات از زهاد [ 271 ب 
  ] و عباد زمان ممتاز گشته چندين سال به طلب علم مشغولى نموده مهارت تمام در مسائل شرعى بهم رسانيده بود و به سبب كمال تواضع و حسن خلق همواره تخم مهر و محبت در فضاى خاطر صغير و كبير مىكاشت ، شعر :\r\n معاصى نيامد ازو در وجود * ز لوث گنه پاك و معصوم بود \r\nبه جهت كمال دين‌دارى و پرهيزگارى مردمان به تقبيل انامش رغبت داشتند و او سپر ممانعت بر روى كشيده به غايت از آن حركت احتراز مىنمود و اين معنى سبب آن گرديده بود كه اكثر مسلمانان از روى اعتقاد و يا از راه مزاح\r\n\r\n","description":"","footnote":"","page_name":" 351 ","page_number":379},
  {"content":"\r\n\r\nهمت بر تقبيل دست و پاى او مىبستند و احيانا اگر احدى را اين معنى ميسر مىگشت آن صالح متقى اراده مىكرد كه در عوض دست آن‌شخص را بوسه دهد و سر در عقب او نهاده كوچه به كوچه در قفاى او مىگشت ، و گاه بودى كه در اثنايى كه به نماز مشغول بود احدى اين حركت مىكرد . بعد از سلام سر در عقب آن مرد گذاشته تا دست و پايش نمىبوسيد دست از سرش برنمىداشت و چون عمرش قريب به هشتاد رسيد از سجادهء تقوى برخاسته « 1 » متوجه رياض خلد گرديد .\r\n* * * و چون جواد خوش‌خرام خامه از جولان در ميدان احوال اين طبقهء كرام باز پرداخت به موجب وعده كه كرده بود عنان به صوب احوال قضاة اسلام معطوف ساخت .\r\n\r\n\r\n","description":"","footnote":"\r\n( 1 ) - اصل : خواسته\r\n","page_name":" 352 ","page_number":380},
  {"content":"\r\n\r\n\r\n[ 272 الف 
  ] فصل ثانى از مقالهء دويم در بيان احوال قضاة اسلام\r\nبر مرآت ضمير آفتاب كردار علماى دين‌دار صورت اين معنى عكس‌پذير خواهد بود كه قضات اسلام و مقوّيان مهام ملت خير الانام عليه الصلاة و السلام هرگاه كه در فيصل قضاياى شرعيه از اغراض دنيوى اعراض و اجتناب نموده ميل مداهنه ننمايند و جمال حال خود را به حليهء امانت و دين‌دارى كه بهترين صفات انسانيست بيارايند ، هرآينه شرع شريف احمدى و دين حنيف جعفرى رواج و رونق تمام خواهد يافت و مسلمين و مسلمات كه بدايع ودايع حضرت آفريدگارند جلت عظمته در مهاد امن‌وامان روزگار مىتوانند گذرانيد و جمعى ازين طبقهء جليله كه به صفات موصوفه و اطوار گزيده آراسته و در خطهء يزد بر مسند قضا تكيه داده و احوال خير مآلشان برين خادم دين مبين ظاهر و هويدا گرديده بر صفحهء بيان مىآورد ، بمنه و كرمه .\r\n\r\nقاضى كمال الدين مير حسين ميبدى\r\nدر سلك افاضل علماى عراق بلكه اعاظم دانشمندان آفاق انتظام داشت و در مملكت يزد به امر قضا منصوب بوده علم ديانت و امانت مىافراشت ، [ 272 ب 
  ] و عالى - جناب صاحب اعظم دستور وزراء معظم خواجه معين الدين على ميبدى ولد آن حاوى فضايل و كمالات نفسانى وزير دار العبادهء يزد بوده و احوال خجسته‌مآل آن منبع جود و احسان در ذيل حالات وزرا به دستيارى كلك حقايق بيان مرقوم گرديده .\r\n\r\n","description":"","footnote":"","page_name":" 353 ","page_number":381},
  {"content":"\r\n\r\nاز جمله مؤلفات قاضى كمال الدين مير حسين شرح ديوان معجز نشان حضرت مقدسهء امير المؤمنين عليه التحية و الثنا تصنيفى است دانش اثر و مطبوع طباع سليمهء دانشوران فضليت‌پرور . همچنين آن‌جناب بر « كافيه » و « هدايه حكمت » و « طوالع » و « شمسيه » حواشى دقيقه در عقد انشا انتظام داده و در آن مؤلفات كمال دانش و جودت طبع خود را بر منصه عرض و بيان نهاده . در فن معما نيز رساله‌اى نوشته مفيده به ميزان ذهن اصحاب نظم و نثر سنجيده .\r\nو در يكى از مؤلفات درج نموده كه روزى در مسند قضا نشسته و بر متكاء افاده تكيه داده بودم . شخصى مذكور ساخت كه در « كوچهء ديگ‌بندان » حوالى « ميدان وقت [ و 
  ] ساعت » عورتى كه مدت هفت سال حامله بود دو روز قبل ازين وضع حملش شده و دخترى ازو تولد يافته و او را فاطمهء سربزرگ نام نهاده ، هركس بخانهء ايشان در مىآيد آن دختر وصف الحال آن‌كس [ 273 الف 
  ] بيتى از اشعار خواجه شمس الدين محمد حافظ شيرازى مىخواند . ازين سخن متعجب گشتم و به اتفاق جمعى از اهل فضل و دانش به در آن خانه شتافتم . چون حلقه بر در آشنا كرديم آن دختر مادر خود را آواز داده گفت : قاضى شهر با جمعى بديدن ما آمده‌اند ، در بگشا تا درآيند .\r\nچون درآمديم و چشم او بر ما افتاد در كمال فصاحت اين بيت را بر ما خواند ، شعر :\r\n چون ما به گرد دامن مردى نمىرسيم * شايد كه گرد دامن مردى بما رسد \r\nتعجب‌كنان بازگشتيم . روز ديگر استماع افتاد كه به مزخرفات دنيى ناپايدار التفات ننموده و به عالم باقى خراميد .\r\nو صاحب « نگارستان » مرقوم قلم فيروزى رقم گردانيده كه قاضى كمال الدين مير حسين مزبور در شرح ديوان معجز بيان حضرت امير المؤمنين و امام المتقين اسد اللّه الغالب على بن ابى طالب صلوة اللّه و سلامه عليه ايراد نموده كه از جمعى مردم مقبول الرواية شنيدم كه در خطهء يزد طفلى تولد يافت كه انواع سخنان مىگفت و قرآن و اشعار مىخواند و از احوال خفيّهء غيبيه خبر مىداد و چون دوساله گشت\r\n\r\n","description":"","footnote":"","page_name":" 354 ","page_number":382},
  {"content":"\r\n\r\nوفات يافت و خواجه معين الدين على پدرم آن طفل را ديده بود ، قطعه :\r\n از غرايب هرآنچه مىشنوى * كه نيابى به منع آن برهان\r\nممكنش دان نه ممتنع كه حكيم * گفت دعه ببقعة الامكان \r\nبالجمله به تقدير ايزد سبحانى در اوايل دولت و پادشاهى خاقان سليمان شان ابو البقا شاه اسمعيل بهادر خان سجل حيات آن قاضى كامل الصفات به خاتم انقضا مختوم گشت و نقد حيات به قابض ارواح سپرد .\r\nمكشوف رأى حقيقت پيراى ارباب دانش و بينش آنكه از اسناد معتبره به نظر ذرهء بىمقدار درآمده كه در آن ايام كه قاضى كمال الدين مير حسين در مسند قضاى خطهء يزد متمكن بوده القاب آن‌جناب را بدين عبارات در اسانيد مرقوم مىنموده‌اند :\r\n« عالى حضرت شريعت شعار حقيقت دثار ، مخدوم على الاطلاق ، قاضى القضاة فى الافاق ، اعلم العلماء المتقدمين ، افضل الفقهاء المتأخرين ، جامع المعقول و المنقول [ 273 ب 
  ] ، حاوى الفروع و الاصول ، كشاف المشكلات العقليه ، حلال المعضلات النقليه ، صاحب النفس القدسيه و الكمالات الانسيه ، المؤيد من عند اللّه مالك الكونين خواجه كمال الشريعة و الحقيقة و الطريقة و التقوى و الدين امير حسين قاضى نافذ الحكم خلد اللّه تعالى ظلال معدلته و اقباله بين الانام . »\r\nخلف الاكابر و الاهالى ميرزا عبد الرشيدا منجم از اولاد امجاد آن‌جنابست و از عمارات رفيع بنايش كه در نظر ارباب بصاير ظاهر است « حمام قاضى » است كه در حوالى « ميدان خواجه » ساخته . آن‌جناب را اشعار دلفريب و معانى خاص بسيار است و « منطقى » تخلص مىفرموده ، اين غزل از جملهء ديوان اشعار او بخاطر بود ثبت افتاد ، غزل :\r\n رفتيم و دل ملازم آن آستان بماند * چون مرغ پرشكسته كه در آشيان بماند \r\n\r\n","description":"","footnote":"","page_name":" 355 ","page_number":383},
  {"content":"\r\n\r\n افروختيم شمع محبت هزار بار * از آتش فراق كه در استخوان بماند\r\nماريست گرد گنج حقيقت برآمده * داغت كه در درون دل ناتوان بماند\r\nگردون به سينه داغ تو دارد ز روى مهر * اينك ببين كه ماه ز داغش نشان بماند\r\nهركس به روى يار دهد آب ديده را * جز « منطقى » كه ديدهء او خون‌فشان بماند \r\nاين معما باسم « حسام » زادهء طبع آن فاضل عالىمقام است ، معما :\r\n از حسن بىحد تو اى نازنين شمايل * عاقل شدست مجنون مجنون شدست عاقل \r\n\r\nجامع سعادات دنيوى و اخروى و مظهر لطف الهى شيخ على صبح جبل عاملى\r\nدر فضل و كمال به درجهء بلند و مرتبهء ارجمند رسيده بود . [ 274 الف 
  ] در اوايل سلطنت پادشاه گيتىستان به منصب جليل المرتبهء شيخ الاسلامى خطهء يزد معزز گشته علم شريعت‌پرورى برافراخت و در تشييد قواعد اسلام و تمهيد مبانى ملت خير الانام عليه الصلاة و السلام ابواب سعى و اجتهاد گشاده ، درهاى معاصى بر روى خلايق بربست و به آب تقوى گرد گناه از چهرهء اهالى آن ديار فروشست . و چون پيشنهاد خاطرش تقويت دين نبوى و ترويج ملت مصطفوى بود پادشاه شريعت - پرور دست تصدى آن زبدهء متورعين را در تمشيت آن امر خطير قوى ساخته زمان - زمان پرتو تحسين بر وجنات احوالش مىتافت . و در باب منع از شراب و آزار شراب‌خوارگان به نوعى اهتمام مىنمود كه در آن عصر مستى جز در چشم مشكين - خطان خطايى مشاهدهء نظاره‌گيان نمىگشت . رندان باده‌نوش از صولت تازيانه‌اش دست از گردن صراحى و لب از لب پياله برداشته شكسته‌خاطر با تسبيح و مسواك\r\n\r\n","description":"","footnote":"","page_name":" 356 ","page_number":384},
  {"content":"\r\n\r\nبه مساجد آمدوشد آغاز نهاده بجاى تهليل به مضمون اين دو بيت حافظ شيرين كلام ترنم مىنمودند ، غزل :\r\n [ 274 ب 
  ] بود آيا كه در ميكده‌ها بگشايند * گره از كار فروبستهء ما بگشايند\r\nدر ميخانه ببستند خدايا مپسند * كه در خانهء تزوير و ريا بگشايند \r\nدر شهر و نواحى هرجا خمخانها از گلاب ناب مالامال و انديشهء وصول به آنجا جهت ريختن شراب امرى محال بود ، مصراع :\r\n آنجا مگر شمال وزد يا صبا رسد \r\nپيك شريعتش راه برده آن راح ريحانى و بادهء ارغوانى را بر خاك راه مىريخت و جويى از ياقوت حمرا در ميان كوچه و بازار روان مىساخت . رندان مىپرست از استشمام رايحهء آن از دست رفته از اشك عقيق رنگ رخساره را لعل گون ساخته در غايت حسرت سرانگشت تأسف به دندان گزيده كلمهء  « يا لَيْتَنِي كُنْتُ تُراباً »  بر زبان مىآوردند .\r\nنقلى است مشهور كه در آن اوان جمعى از بىباكان اوزبك از جانب والى تركستان متوجه پايهء سرير خلافت مصير شاهنشاه ايران بودند . چون به خطهء يزد رسيدند چند روزى به جهت آسايش از رنج راه رحل اقامت گسترده به ناى و نوش مشغول گشتند . اتفاقا [ 275 الف 
  ] حضرت شريعت دستگاه سواره بدان محله رسيد .\r\nاز نغمه‌پردازى طنبور و شادى دايره كه حلقهء غلامى او در گوش كرده از نشاط در پوست نمىگنجيد ، به غمّازى كمانچه پيك شعورش بدانجا راه يافته از اسب پياده گشت و كلمهء توحيد بر زبان رانده فردا و وحيدا بدان مجلس داخل شده صراحى را از پاى درآورد و آبروى دختر رز بر خاك مذلت ريخت و ناى كه همدمى ارباب طرب مىكرد بند از بندش جدا ساخت و دايره را به ضرب طپانچه از دايرهء نشاط بيرون كرد . تركان باده‌نوش از مشاهدهء آن حال جهان در چشمشان تاريك گشته\r\n\r\n","description":"","footnote":"","page_name":" 357 ","page_number":385},
  {"content":"\r\n\r\nدم نيارستند زد .\r\nغرض از عرض اين حكايت آنكه چون در آن‌زمان سلاطين حشمت‌آيين قضات و محتسبان امين دين‌دار متشرع تعيين نموده دست تكفل ايشان را قوى و مطلق مىداشتند و به اين مرتبه در ترويج ملت بيضا و نفاذ احكام شريعت غرّا مىكوشيدند لاجرم يوما فيوما ساحت مملكت سعت وسعت مىگرفت و ساعة فساعة رياض دولت صفت خضرت و نضارت مىپذيرفت ، قطعه :\r\n سرسبزى نهال سعادت به باغ ملك * [ 275 ب 
  ] بىرشحهء عيون شرايع طمع مدار\r\nليكن زلال چشمهء دين كى شود روان * بىيارى سياست شاهان كامكار \r\n\r\nامير عبد الغفار المشتهر به مير بزرگ\r\nمرجع سادات و اعلم علما بود . در زمان سلطنت و اقبال خاقان جنت‌مكان در خطهء يزد به لوازم امر قضا اشتغال داشت و در فيصل قضاياء برايا به دستور آباء و اجداد بزرگوار خويش در طريق امانت و ديانت سلوك مىنمود و مع ذلك به امر درس و فتوى و نشر علوم دينيه مىپرداخت و همواره طلبه را از فوايد ذهن وقاد و مآثر طبع نقاد مستفيد و بهره‌ور مىساخت .\r\n\r\nشاه عبد العلى\r\nاز اعاظم سادات عبد الوهابى بود و به لوازم منصب اقضى القضاتى بلدهء يزد علم اقتدار برمىافراشت و از علوم دينيه و كمالات نفسانيه بهرهء تمام داشت و هرگز خيال مداهنه و ملاحظه بر ضمير منير نمىگذرانيد . و چون علم عزيمت به جانب ديار عافيت برافراخت حسب الفرمان قضا جريان خاقان گيتىستان خلف ارشد ارجمند سعادتمندش ميرزا محمد ابراهيم بر مسند قضاء آن ملك متمكن گرديد . و آن جناب نيز به دستور آباء عظام و اجداد كرام مدتى مديد به لوازم آن امر جليل القدر اقدام مىنمود .\r\n\r\n","description":"","footnote":"","page_name":" 358 ","page_number":386},
  {"content":"\r\n\r\n\r\n[ 276 الف 
  ] ميرزا محمد مؤمن\r\nمقتداء سادات عاليشان و پيشواى دانشمندان بلندمكان بود . در زمان سلطنت و جهانبانى اعليحضرت خاقان فريدون مكان گيتىستان مدتى در كمال استقلال در خطهء بهشت‌نماى يزد به تمشيت منصب جليل المرتبهء اقضى القضاتى قيام و اقدام مىفرمود و تا آخر ايام حيات بر مسند جاه و جلال متمكن بوده همواره نقش امانت و ديانت و خيرخواهى برايا بر سجل ضمير و صحيفهء خاطر عاطر مىنگاشت .\r\nبعد از وفات آن حضرت ميرزا شاه عبد الباقى كه خلف ارشد او بود تصدى موقوفات متفرقهء آن ملك را اختيار نموده دادوستد اوقاف در عهدهء اهتمامش بود تا آنگاه كه متوجه عافيت‌آباد عقبى گرديد . و از آن‌جناب سه خلف نيك‌اختر به يادگار ماند . ميرزا ابو الفتوح كه ولد ميانى بود ، در سنهء تسع و سبعين و الف هجريه از وطن مألوف هجرت نموده با توشهء توكل و پايمردى همت قدم در بلاد هند سيه‌بختان نهاد و نخست كوكب اقبالش درخشيدن آغاز نهاده به منصب « دوصدى » رسيد و پس از دو سال چنانچه عادت روزگار است ستارهء بختش روى به نشيب آورده در حوالى [ 276 ب 
  ] پشاول در وقتى كه فيما بين امرا و خوانين هند و افاعنهء يوسف زئى « 1 » مجادله به مقاتله انجاميد و افاغنه چون سباع شكارى كه در گلهء گور و آهو افتند و مانند عقاب شكوهمند كه قصد مرغان ضعيف غراب صفت كنند بر مردم هند حمله بردند و خرمن زندگانى جمله سوخته روز حياتشان تيره‌تر از پر زاغ و روى زمين از خونشان گونهء منقار طوطى گرفت ، شعر :\r\n ز بس كشته كافتاد بر كوه و دشت * جهان گفت بس بس كه از حدّ گذشت \r\nقليلى از سپاه هند راه هزيمت يافته اسباب و جهات ايشان به باد غارت و تاراج رفت ، اموال آن‌جناب نيز صورت هباء منثورا گرفت و بهزار مشقت جان خود را از ورطهء خوف و بيم بيرون آورد . فرمانفرماى بلاد هند در مقام تدارك و دلجويى آمده يكصدى از منصب او كم نموده به تعيناتى كشمير مقرر ساخت . در اوايل سنهء\r\n\r\n\r\n","description":"","footnote":"\r\n( 1 ) - مقصود يوسف‌زائى است .\r\n","page_name":" 359 ","page_number":387},
  {"content":"\r\n\r\nثلث و ثمانين و الف كه آن عزيز روانهء كشمير بود مسوّد اوراق در شاه جهان‌آباد با او به صحبت يكديگر رسيده غمزداى خاطر هم گرديديم .\r\n\r\nامير غياث الدين محمد\r\nآن‌جناب در انواع فضايل و كمالات نصاب كامل حاصل نموده در سلك سادات رفيع مقدار و فضلاء كبار دار السعادهء ابرقوه انتظام داشت و در فن انشا و علم املا بىمثل زمان خود بود . در اوايل سلطنت و فرمانروايى اعليحضرت خاقان رضوان مكان عليين آشيان به منصب شيخ الاسلامى بلدهء يزد علم اقتدار افراشت و مدتى در آن امر اشتغال مىنمود تا وقتى كه سجل عملش به قلم عزل مزين گرديده به وطن مألوف و مسكن معهود شتافت و در آنجا كارسازى سفر خير اثر فنا نموده روانه گشت . از آن‌جناب يك پسر ماند ميرزا ابو الفضل نام كه بعضى اوقات در ابرقوه به امر شيخ الاسلامى و مدتى در محال باونات « 1 » به شغل تصدى و منصب وزارت اشتغال مىنمود .\r\n\r\n[ 277 الف 
  ] افضل الفقها نورا محمداء مفتى\r\nدر سلك افاضل علماى دار السلطنهء اصفهان انتظام داشت . در زمان سلطنت شاهنشاه قضا فرمان گيتىستان سمى عم رسول ملك منان ، نظم :\r\n ابو الغازى آن شاه گيتىستان * كه دادست دوران به دستش عنان\r\nجهاندار جم قدر گيتىپناه * كه خورشيد ملكست و ظلّ إله \r\nبه منصب جليل القدر شيخ الاسلامى خطهء يزد ممتاز گرديده بدان ملك شتافت و چند سال من حيث الاستقلال به لوازم آن مهم و فيصل قضاياى فرق عباد اشتغال داشت و در آن اوقات يك دينار و يك من بار از احدى طمع و توقع نكرده رايت نيكنامى برافراشت . و بعد از آنكه از آن امر دلگير گشت به دار السلطنهء اصفهان مراجعت كرده مدتها بىآنكه مقيد به منصبى باشد روزگار مىگذرانيد تا آنگاه\r\n\r\n\r\n","description":"","footnote":"\r\n( 1 ) - در اصل چنين است . ظاهرا مراد بوانات است . در نسخهء وزيرى بوانات آمده است .\r\n","page_name":" 360 ","page_number":388},
  {"content":"\r\n\r\nكه عازم سفر آخرت گشت . و حالت تحرير كه دو سنين از ثمانين و الف گذشته [ 277 ب 
  ] خلف العلمايى ميرزا افضل كه به محامد سير و محاسن شيم آراسته و از مستعدان زمان و ولد ارشد آن‌جنابست در غايت احترام و نهايت اكرام در اصفهان بر وسادهء عزت و اعتبار تمكن دارد .\r\n\r\nمير محمد صفى\r\nدر سلك اشراف سادات حسينى قصبهء نايين منتظم بود و با زبدهء [ اولاد 
  ] آل عبا ميرزا رفيع الدين محمد قرابت قريبه داشت . در اواسط سلطنت خاقان گيتىستان به موجب فرمان واجب الاذعان متصدى شرعيات و شيخ الاسلام بلدهء يزد گرديد و در فيصل قضايا اقتدا بسنت سنيّهء آباء عظام و اجداد كرام خويش كرده غايت سعى و اجتهاد و نهايت امانت بجاى مىآورد . بعد از دو سه سال بواسطهء سلامت نفس و عدم ميلان خاطر بسرانجام اشغال دنيوى از امر شيخ الاسلامى استعفا فرموده دست از آن كار بازداشت . و در حين تحرير ولد ارشدش ميرزا محمد يوسف در غايت احترام در اصفهان بسر ميبرد .\r\n\r\n[ 278 الف 
  ] عاليحضرت سيادت‌منقبت افادت مرتبت غفران‌پناه الواصل الى رحمة اللّه امير معز الدين محمد شيخ الاسلام\r\nسدّه سنيّه‌اش ملاذ طوايف اكابر و اشراف انام و عتبهء عليه‌اش مجمع خاص و عام ، لوح ضمير مهر تنويرش مطرح اشعهء انوار كتب الهى و صحيفهء خاطر عالى مآثرش مهبط لوامع حقايق اخبار حضرت رسالت پناهى ، گنجينهء سينه‌اش به جواهر زواهر علوم مشحون و عقود درر كلمات در مخزن باطن خجسته ميامنش مخزون .\r\nنيّر شمايل نبوى از مشارق جمال خجسته مآلش طالع و شعشعهء آثار فضايل مرتضوى از مطالع خصايص علم و كمالش لامع . رأى عالم‌آرايش كشاف اسرار معالم تنزيل و طبع مشكل گشايش حلال معضلات مواقف تأويل . فنون مكنون كه\r\n\r\n","description":"","footnote":"","page_name":" 361 ","page_number":389},
  {"content":"\r\n\r\nاز علوم ابو على و علامهء طوسى در ستر خفا محجوب بود در نظر بصيرتش جلوهء ظهور داشت و اسرار آن مخزون كه از معلم اول و ثانى مكتوب مانده بود قلم عنايت سبحانى بر صحيفهء ضميرش مىنگاشت ، شعر :\r\n زبانش مظهر اسرار تحقيق * ضميرش مظهر انوار توفيق\r\nجمال دين مزين ز اهتمامش * علوم شرع واضح از كلامش\r\nز توضيح بيانش گشته روشن * بر اهل علم هرمشكل ز هرفن \r\nآن حضرت در علم تفسير و حديث بىنظير آفاق گشته و در ساير اقسام علوم دينيه و انواع فنون تعيينيه از مفسران و محدثان به استحقاق در گذشته و پيوسته به قلم هدايت ازلى نقش و ارشاد و نصيحت بر الواح [ 278 ب 
  ] خواطر اعاظم اشراف و اكابر مىنگاشتند و بعد از فراغ از آن شغل بقيهء اوقات خجسته ساعات را مستغرق طاعات و عبادات ساخته به اذخار مثوبات اخروى مىپرداختند . در زمان سلطنت خاقان زمان و فرمانفرماى جهان شاه صفى صفوى بهادر خان به تكليف تمام و مبالغهء ما لا - كلام منصب عظيم الشأن شيخ الاسلامى دار العبادهء يزد به وجود فايض الجود آن حضرت زيب و زينت يافت و دين مبين حضرت رسالت پناهى رواج و شرع شريف احمدى رونق مجدد گرفت ، شعر :\r\n شد از سعيش قوى اركان اسلام * ندارد جز شريعت‌پرورى كام \r\nاگرچه راضى به آن شغل نبود اما رعايت جانب امر و فرمان پادشاهى نموده در فيصل قضاياى مسلمين و مسلمات توجه مىنمود و چون محالست كه سپهر غدار درين مرحلهء ناپايدار ارباب فضل و افضال را آسوده و برقرار گذارد در شهور سنهء خمسين و الف هجريه داعى  « وَ اللَّهُ يَدْعُوا إِلى دارِ السَّلامِ »  نداى  « يا أَيَّتُهَا النَّفْسُ الْمُطْمَئِنَّةُ » \r\n\r\n","description":"","footnote":"","page_name":" 362 ","page_number":390},
  {"content":"\r\n\r\nبه گوش هوشش رسانيد و آن‌جامع حقايق شرعيه خاطر از امور دنيوى فارغ گردانيده به ضيافتخانهء  « وَ فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ »  خراميد ، نهال ثمربخش فضل و افضال به صرصر فنا از پاى درافتاد و آفتاب درخشندهء برج سيادت و نقابت از اوج كمال روى به حضيض و بال نهاد ، شعر :\r\n روح پاكش در جهان پرنور باد * [ 279 الف 
  ] چشم زخم از خاندانش دور باد \r\nگاهى آن حضرت متوجه نظم اشعار مىشدند و اين رباعى در مدح حضرات مطهرات فرموده :\r\n از بعد نبى خواجهء خورشيد غلام * ميدان كه دوازده امامند مدام\r\nاز مهر جهان‌فروز و شك نيست كه مهر * گردد به دوازده مهش دور تمام \r\n\r\nحضرت ستوده حسب حسينىنسب عارف رموز مسايل شرعى واقف علوم عقلى و نقلى سلالهء سلسلهء امامزادهء عريضى امير محمد جعفر مفتى\r\nبه زيور كمالات علمى و عملى متجلى و از رذايل و نقايص نفسانى متخلى ، [ 279 ب 
  ] ذات كامل الصفاتش منبع فنون فضايل و معالى ، و محكمهء حقانيت اساسش مرجع اصاغر و اكابر و اعالى ، و مكنون ضمير منيرش محض خير و نيك خواهى . و به تحقيق كه اين سخن از تكلف بيگانه و از ريا بريست و نه از قبيل تصنيفات منشيانه و آرايش سخنوريست شعر :\r\n خجسته ذات شريفش به صورت بشرى * تبارك اللّه گويى كه رحمتيست جسيم \r\nدر علم فقه و حديث كمال تفقه دارد ، چنانچه اهالى اين ديار پيوسته از راى رزينش استفتا مىنمايند و در معضلات مسايل از ذهن وقادش انحلال مىجويند . در\r\n\r\n","description":"","footnote":"","page_name":" 363 ","page_number":391},
  {"content":"\r\n\r\nاكثر علوم متداوله خاصه در فن طب يد طولى دارند ، اما از غايت دين‌دارى متوجه معالجهء مرضى از امراض جسمانى نگشته سوداوى مزاجان علت تنازع را به داروى سودمند تصالح مداوا مىنمايد . از لسان گوهرافشانش كه مفاتيح خزاين فضل و احسانست در وقت افاده ، نظم :\r\n عقل واله شود و ديده بماند حيران * دل منور شود و قوت روان يابد جان \r\nبه ظرافت طبع و جودت ذهن و سرعت قريحت اتصاف داشت و جمهور عقلا به حسن تدابير صايبه و صحت آراء ثاقبه‌اش اقرار و اعتراف دارند و از كمال وثوق و اعتقاد همه روزه صغير و كبير در مهام كليه و امور جزئيه براى مقتبس « 1 » تقصى مىنمايند ، شعر :\r\n شد از سعيش قوى اركان اسلام * ندارد جز شريعت‌پرورى كام \r\n[ 280 الف 
  ] در تحرير سجلات و صكوك شرعيه متوحد زمان و منفرد عصر است .\r\nچنان كه بر محررات مهرهء اين فن هميشه نقطهء شك گذاشته خط بطلان مىكشند و پيوسته فيصل معاملات شرعيه و قطع منازعات كليه در خدمت شريفش مىشود و آباء و اجداد كرامش نيز در اعصار خود مشار اليه و مرجع اليه طوايف خلايق بوده‌اند .\r\nاميدوارى به كمال مكرمت كردگارى آنكه پيوسته آن حاوى فضايل انسانى مقرون به حصول انواع امالى و امانى در غايت عافيت و كامرانى روزگار خجسته آثار گذراند و پيوسته از رشحات سحاب كلك گوهربار و قطرات غمام خامهء گوهر نثار رياض فضل و كمال را ناضر و ريّان گرداند ، بمنه و فضله و عونه و طوله .\r\n\r\nمقوى شريعت غزا و حامى دين حنيف بيضا قاضى صفى الدين محمدا\r\nبر سرا بوستان خاطر فيض مظاهر ارباب فضل و كمال و صدرنشينان مسند شريعت و اجلال آرايش يافته خواهد بود كه اشتهار آن افتخار قضاة عظيم المقدار\r\n\r\n\r\n","description":"","footnote":"\r\n( 1 ) - اصل : متقبس .\r\n","page_name":" 364 ","page_number":392},
  {"content":"\r\n\r\nبه كمال علم و دانش در اقطار امصار به مرتبه‌ايست كه احتياج شرع و بيان ندارد و اعتبار آن استظهار فضلاى بلاغت دثار در زمان سلاطين حشمت‌آيين به مثابه‌اى بود كه قلم دو زبان [ 280 ب 
  ] تبيين آن را كما ينبغى محال مىشمارد و الحق آن شريعت دستگاه قاضيى بود صايب‌تدبير روشن‌ضمير كه به طريق مناصحت جهانى را به راه صلاح آورده بر شاهراه شرع اقدس ثابت‌قدم گردانيدى و به نوشداروى موعظت انحراف مزاج عدالت را زايل ساخته بر سمت سلامتش صفت استقامت بخشيدى و چون مزاح بر مزاج آن‌جناب غلبه داشت همواره نكات رنگين و كلمات شرين بر لوح بيان مىنگاشت و آنچه گفتى به صدق و صواب مقرون و به فوايد حكمت و عوايد فضيلت مشحون بود . و در ايامى كه بر مسند قضا تمكن داشت احدى را ياراى آن نبود كه سرپايى از جادهء شريعت غرّا بيرون گذارد .\r\nتبيين اين مقال بر سبيل اجمال طوطى كلك بلاغت‌شعار بيان مىنمايد كه قاضى صفى الدين محمد برادرزاده قاضى عبد المؤمن هرندى است و قاضى عبد المؤمن سالهاى بسيار به حسب ارث و استحقاق بر مسند شرعيات آن ولايت اشتغال داشت و قاضى صفى الدين محمد در ايام خجسته‌آغاز فرخنده‌انجام سلطنت خاقان وافراحتشام گيتىستان از وطن مألوف هجرت نموده به يزد آمد و هم در آن روزها از جناب صدور عظام به امر تصدى موقوفات [ 281 الف 
  ] اشتغال نموده در اندك روزى نظارت سركار مزبور نيز در قبضهء اختيارش قرار گرفت و او به رهنمايى نفس سليم و ارشاد پيرعقل با رعايا و برايا بر وجه احسن سلوك مسلوك مىداشت و چون جمال حالش به متابعت ملت حضرت خير الانام عليه السلام زيب و زينت داشت و همواره همت عالىنهمت بر تقويت اركان شريعت غرّ او تمشيت مهام ملت بيضا مىگماشت بنابرآن كارفرمايان قضا و قدر منصب اقضى القضاتى دار العبادهء يزد و توابع و لواحق و منع و زجر اصحاب فسق و فجور من حيث الاستقلال در كفّ كفايت و قبضهء درايت او گذاشتند و آن‌جامع كمال بر مسند جلال نشسته به آب معدلت و انصاف گرد ظلم و اعتساف از چهرهء اهالى آن حوالى فروشست و در ترويج امور شريعت مساعى جميله به تقديم\r\n\r\n","description":"","footnote":"","page_name":" 365 ","page_number":393},
  {"content":"\r\n\r\nرسانيد و در تمشيت آن امر بر وجهى آثار اقتدار ظاهر ساخته بود كه هيچكس از مردم آن ديار خيال ارتكاب مناهى در حواشى ضمير نمىگذاشت و زمان تا زمان پرتو تحسين پادشاه سكندر آيين بر وجنات احوالش تافته تا در كمال دولت و نفاذ امر ترقى عالى يافته منصب نظارت كل خالصجات علاوهء مناصبش گشت و بواسطهء اطوار حميده و آثار پسنديده به اندك زمانى اختيار ملك و مال آن ولايت [ 281 ب 
  ] مسخر فرمان او گشته پايهء قدر و منزلتش از ايوان كيوان درگذشت و فرمان واجب - الاذعان شرف نفاذ يافت كه ساير عمال از سخن و صوابديد آن قدوهء اهل كمال تجاوز ننموده وجوه مستحقين و حاصل و مداخل خالصجات ما دام كه بروات به مهر آن‌جناب نرسد هيچكس دادوستد ننمايد . و چون دوام و ثبات جميع ممكنات از مقولهء محالاتست و فنا و زوال تمامى مخلوقات از قبيل واجبات مقارن آنكه كوكب اقبالش به كمال رسيد آفتاب حياتش به حضيض و بال تحويل نموده سر بر بستر ناتوانى گذاشت و چون دانست كه از دايرهء فنا و فوات هيچكس را خروج ممكن نيست و هركه قدم در عالم وجود نهاد هرآينه شربت اجلش بايد نوشيد ناچار در شهور سنهء ثلث و ستين و الف كه عمر عزيزش قريب به هشتاد رسيده بود دل از مال و جاه برداشته راه عالم باقى پيمود ، مصراع :\r\n ز دار القضا شد به دار السلام \r\nاز آن‌جناب گرامى خلفى به يادگار ماند ميرزا محمد مفيد نام كه به لطف طبع و جودت ذهن و مكارم خلق معروف و به شيوهء تهور و سخاوت و كمال همت موصوف است و از اوان رشد تا اين‌زمان كه عمر شريفش قريب به هفتاد رسيده پيوسته با حضرات عمال و حكام مصاحبت و مجالست نموده همگى اعزاز و احترام و اكرامش بجاى مىآورند . در شهور سنهء احدى و ثمانين و الف امر جليل القدر احتساب خطهء يزد به آن جناب رجوع گرديده [ 282 الف 
  ] و حالا در آن مهم استقلال دارد . و بخشندهء بىمنت جهانبين آن‌جناب را به ديدار دو اختر برج سعادت « 1 » كه دو جوان پسنديده‌خصال حميده افعال خجسته اطوار كه\r\n\r\n\r\n","description":"","footnote":"\r\n( 1 ) - اصل : سعادت كه دو .\r\n","page_name":" 366 ","page_number":394},
  {"content":"\r\n\r\nبه محاسن آداب و مكارم اخلاق و حسن خلق و استقامت طبع و سلامت نفس زيب و زينت يافته‌اند روشن ساخته : بزرگتر ميرزا محمد عظيم كه لمعات اصناف صفات محمدت آثارش بسان فروغ آفتاب بر تمامى فرق بشر ظاهر و هويداست و محتاج به شرح و بيان نيست ، مصراع :\r\n به ماهتاب چه حاجت شب تجلى را \r\nو آن حاوى كمالات نفسانى در سنهء خمس و سبعين و الف به امداد و توفيق سبحانى در ايام شباب و عنفوان اوان جوانى كه بيست مرحله از منازل سنه طى نموده بود به دلالت هادى دين قويم و هدايت دليل  « وَ اللَّهُ يَهْدِي مَنْ يَشاءُ إِلى صِراطٍ مُسْتَقِيمٍ »  قدم از سر ساخته و آن را سرمايهء همه مرادات شناخته پاى در وادى بطحا و يثرب نهاد و به اداى مناسك حج اسلام و طواف بيت اللّه الحرام پرداخته به زيارت روضهء منورهء حضرت خير الانام عليه السلام سرافرازى يافت و از آنجا به عتبات عاليات شتافته سعادت ابدى حاصل نمود ، شعر :\r\n پاى ملامت زده بر سنگ آز * روى نهاده به زمين نياز \r\nو پس از آن در ضمان امان حضرت منان به وطن مألوف و مسكن معهود مراجعت نمود و اكنون در غايت اعزاز و احترام و فراغت خاطر در دار العبادهء يزد مقام دارد و همواره اوقات شريف را به اداى وظايف طاعات مصروف مىدارد .\r\nو كهتر ميرزا محمد سديد است كه بواسطهء [ 282 ب 
  ] اتصاف به وفور مكارم اخلاق و محاسن آداب انگشت‌نماى خرد و بزرگ گشته و به سبب صلاحيت جبّلى و ملايمت اصلى و توفيق سرمدى از مبادى ايام صبى اوقات خجسته ساعات را به تحصيل علوم عقلى و نقلى مصروف داشته بواسطهء جودت ذهن و حدّت طبع به اندك زمانى قصب السبق از امثال و اقران ربوده رايت مهارت در فنون محسوس و مفهوم برافراشت ، و بىشايبهء تكلف درين روزگار آن‌جناب به مزيد صلاح و تقوى و سعى\r\n\r\n","description":"","footnote":"","page_name":" 367 ","page_number":395},
  {"content":"\r\n\r\nدر اوامر طاعت و عبادت و تحصيل در علم و فضيلت از اكثر صناديد آن ولايت علم مفاخرت مىافرازد .\r\nبر خواطر ارباب اجلال مخفى نماناد كه جناب قاضى صفى الدين محمد در ايام اقتدار و كامرانى باجراى قنوات و انشاء عمارات عالى و قصور زرنگارى بسيار راغب بود و در شهر و بلوكات باغات بهشت بنياد احداث فرمود . در بدايت حال در قريهء توران پشت باغى مروح طرح انداخته عمارتى نيكو ساخت و در حوالى آن قناتى جارى ساخته مزرعه احداث كرد مشتمل بر باغات و عمارات و حمام و غير ذلك و موسوم نمود به مفيدآباد . و در قريهء تفت باغى كه رضوان از رشك آن انگشت تحير بدندان داشت در يد تصرفش بود و بعد از فوت او متعلق گشت بافادت‌پناه مولانا علاء الدين محمدا . و در اصل قصبهء مهريجرد خانه و باغچه كه بنا كرده معمار همت خواجه عبد العظيم سمنانى بود ، با بسيارى از باغات و اراضى و حقابه به عنوان تمليك شرعى داخل متصرفات او گشت . و در « محلهء پير برج » خانهء عالى اساس طرح انداخته در ايام حيات بلكه زمان اقتدار در آنجا بسر مىبرد . و همچنين در اكثر قرى و مزارع املاك و رقبات و باغات بهم رسانيد . و در اصل شهر مستغلات « 1 » بيشمار خريده وفور آنها به حدى رسيد كه هرساله مالوجهات وجهاتى كه موافق قانون مملكت بسركار ديوان ميداد قريب به مبلغ سى و پنج تومان تبريزى ميشد .\r\n\r\nشريعت‌پناه قاضى محمد محسن\r\nبعد از آنكه متقاضى اجل كه حجتش در محلهء قضا بنشان  « لا يَسْتَأْخِرُونَ ساعَةً وَ لا يَسْتَقْدِمُونَ »  ثبت يافته بود در رسيد و قاضى صفى الدين محمد علم عزيمت بصوب عالم آخرت برافراخت . قاضى محمد محسن ولد قاضى عبد المؤمن هرندى كه به شرف مصاهرت آن‌جناب اختصاص داشت بر مسند قضاى خطهء يزد متمكن گشت و پس از چندى سفر حجاز و يثرب اختيار نموده متوجه آن صوب گشت . مولانا شاه تقى كه نسبت قرابت قريبه به آن‌جناب داشت به خدمت ديوان الصدارة العلية العالية عرضه داشت كه مرغ روح قاضى محمد محسن كه در تنگناى قفس قالب محبوس بود در\r\n\r\n\r\n","description":"","footnote":"\r\n( 1 ) - اصل : مستقلات .\r\n","page_name":" 368 ","page_number":396},
  {"content":"\r\n\r\nدر باديه از زندان بدن خلاصى يافته به طرف آشيانهء عقبى پرواز نموده است و در ضمن اين عرض استدعاى منصب قضا كرده [ 283 ب 
  ] بمطلب خويش فايض گرديد . بعد از آنكه قاضى محمد محسن از آن سفر مراجعت نموده از فوت خود و نصب او در مسند قضا مطلع گرديد به غايت متألم گشته آن‌زمان مرگ خود را معاينه ديد . روى به اردوى معلى نهاده به عرض مقربان بارگاه خلافت‌پناه رسانيد ، شعر\r\n نشان هستى من زان جهان همى دادند * اميد لطف حقم باز اين جهان آورد \r\nو به شاهد و بينه ثابت و محكوم به نمود كه در قيد حياتست ، اگرچه وكلاى ديوان الصدارة العليه العاليه قول اول را اصح مىدانستند و خلاف شبهه به آن راه نمىدادند ، اما بنابر اخذ ارمغان و رشوه سخن او را به سمع رضا اصغا نموده بدستور سابق مهم مزبور را رجوع به او نمودند . بعد از مدتى زمانه رقم عزل بر صفحهء عملش كشيد و در شهور سنهء احدى و ثمانين و الف علم عزيمت بصوب عالم آخرت برافراخت .\r\n\r\nسيادت و شريعت‌پناه افادت و فضيلت و نجابت دستگاه خلف السادات شهابا ميرزا عبد اللهاء نايب الصداره العليه العاليه\r\nنخل‌بند حدايق اخبار گلدسته احوال آن حضرت را بدين روايت زيب و زينت مىدهد كه سيادت و غفران‌پناه [ 284 الف 
  ] مير محمد حسين المشتهر به مير اجرى والد ماجد آن حضرت از جملهء اجلهء سادات صاحب‌سعادات عظيم القدر دار المؤمنين استرآباد است و به جودت طبع سليم و حدّت ذهن مستقيم و اتصاف به فضايل و اكتساب كمالات سرآمد اكابر زمان و مستعدان دوران بود و به وفور تمول و ثروت مشهور و به صفت نجابت و قدمت خاندان بر السنه و افواه مذكور . املاك و رقباتش از حيطهء ضبط بيرون و نفايس اسبابش زياده از چند و چون : همواره اوقات خجسته\r\n\r\n","description":"","footnote":"","page_name":" 369 ","page_number":397},
  {"content":"\r\n\r\nساعات به صحبت ارباب نظم و نثر صرف مىنمود و احيانا زبان به نظم اشعار مىگشود .\r\nاين دو بيت در سلك منظومات آن‌جامع كمالات انتظام دارد ، نظم :\r\n ما نواسنجان محنت خانه‌زاد غربتيم * در ميان بيضه ما را ز آشيان برداشتند \r\nوله\r\n بس‌كه كردم گريه بر ياد قد آن مىپرست * سبزه از ويرانه‌ام يك گردن از مينا گذاشت \r\nو چون محالست كه زمانهء ستمگر ارباب مجد و معالى را پايدار و برقرار گذارد و حكم محكم و قضاى مبرم سمت تقديم و تأخير گيرد در شهور سنهء سبع و اربعين و الف جمعى از اهل شرّ و فساد كه از آن‌جناب كينهء ديرينه در سينهء بدانديش داشتند قاصد انهدام بناى حياتش گشتند و شبى با تيغهاى كشيده در قريهء اشكذر به سر بالينش رفته [ 284 ب 
  ] چند زخم بر وى زدند تا به رحمت الهى پيوست .\r\nروز ديگر هرچند حكام آن ولايت تفحص و تفتيش نمودند از قاتل خبرى نشنيدند و نه بر حقيقت جريمهء مقتول شهيد مطلع گرديدند .\r\nدر آنوقت كه نهال حيات آن سيد ستوده‌خصال به تيغ ستم اعادى از پاى درآمد سلالهء آل طه و يس ميرزا عبد اللها كه عقل وافر و كياستى زايد الوصف داشت و هم از عهد خردى آثار بزرگى در ناصيهء خجسته‌اش ظاهر و هويدا بود از خطهء يزد كه وطن مألوفش بود به دار السلطنهء اصفهان رفته به اكتساب فضايل و كمالات پرداخته آغاز درس و تحصيل علوم فرمود و به اندك زمانى تكميل اكثر فنون كرده قصب السبق از امثال و اقران در ربوده پايهء قدر و منزلتش ارتفاع يافت و بواسطهء كمال فراست و كياست و علو نسب و سموّ حسب و شرافت دودمان و قرابت قريبه كه با سيد صاحب حشمت صايب تدبير مرجع و ملاذ فضلاى روشن‌ضمير ميرزا محمد شفيع مستوفى موقوفات ممالك محروسه داشت پرتو التفات پدرى و توجه و اشفاق خويشى [ پرورى 
  ] آن حضرت بر وجنات احوال خير مآلش تافته به مصاهرت آن قدوهء ارباب جاه و به منصب جليل القدر\r\n\r\n","description":"","footnote":"","page_name":" 370 ","page_number":398},
  {"content":"\r\n\r\nاحتساب دار العبادهء يزد معزز گرديد . و بنابر آنكه آن سيد مرتضوى خصال به زيور ايمان و اسلام و حليهء متابعت ملت حضرت خير الانام عليه الصلاة و السلام [ 285 الف 
  ] زيب و زينت داشت و همواره همت عالىنهمت بر تقويت اركان شريعت غرّا و تمشيت مهام ملت بيضا مىگماشت در سنهء اربع و ستين و الف حسب الفرمان قضا جريان خسرو خلد آشيان صاحبقران تقسيم وجوه مستحقين دار العبادهء يزد كه فى الحقيقة منصبيست از مناصب عليه به قبضهء اختيار و اقتدارش قرار يافت و چون امانت ركنى اعظم است از خصال حميده و ديانت اصلى محكم از اخلاق پسنديده ، شعر :\r\n شرع كه بنياد صيانت نهاد * قاعدهء دين به ديانت نهاد \r\nو اين خصال حميده و اوصاف پسنديده لازمهء ذات شريف آن حضرت است مدت چند سال در آن مهم به نوعى قيام و اقدام نمود كه موجب سعادت هردو سراى بلكه سبب حصول رضاى حق سبحانه و تعالى گرديد ، شعر :\r\n از ديانت كار مىگيرد نظام * وز امانت مرد كامل مىشود \r\nو همچنين ميرزا عبد اللها در سنهء ثلث و سبعين و الف به منصب نيابت صدارت علم اقتدار افراشته در فيصل قضاياى شرعيه غايت امانت و دين‌دارى و نهايت ديانت و پرهيزگارى ظاهر ساخت و در كمال استقلال به قطع و فصل مهمات دينيه پرداخته مضمون حكم همايون  « فَاحْكُمْ بَيْنَ النَّاسِ بِالْحَقِّ »  همواره مطمح نظر عالى اثر گردانيده در هيچ قضيه از قضاياى فرق انام از مقتضاى فتوى علماى اسلام تجاوز نمىنمايد . و حالا در غايت اعزاز و احترام و نهايت اجلال و اكرام در وطن مألوف و مسكن معهود اعنى خطهء يزد تشريف دارد و به همان مهم پرتو اهتمام انداخته طوايف انام از خواص و عوام به وجود فايض الجودش مستظهر و مطمئن خاطر بوده لوازم حسن عقيدت به‌جاى مىآورند . و بخشندهء بىولد از فيض فضل ربّانى و اطعام\r\n\r\n","description":"","footnote":"","page_name":" 371 ","page_number":399},
  {"content":"\r\n\r\nعام سبحانى آن حضرت را خلفى ارجمند موسوم به ميرزا محمد مهدى كرامت فرموده كه هم از عهد خردى آثار بزرگى از ناصيهء خجسته‌اش ظاهر است . اميد كه در خدمت والد بزرگوار بر مدارج عليه عروج نمايد . بر پيشگاه خاطر اصحاب بينش مخفى نماناد كه آن حضرت سيادت‌منقبت در وقتى كه قدم بر مسند منصب احتساب گذاشت در « محلهء مصلى عتيق » كه منزل آباء عظامش بود طرح عمارتى دلگشا انداخته در نهايت تكلف به اتمام رسانيد و مياه دهاباد در ميان حوضخانه و اطراف عمارت جارى ساخت و اكنون در خرمى و صفا به جايى رسيده كه عذوبت زلال خوشگوارش از عين سلسبيل حكايت مىكند و لطافت هواى فرح‌افزايش از نسيم جنات النعيم روايت مىنمايد .\r\n\r\n[ 285 ب 
  ] اعلم العلما و افضل الفقها آقا بديعا محمدا شيخ الاسلام\r\nلمعات فضايل و كمالات آن‌جناب مانند فروغ آفتاب جهانتاب منور عرصهء [ ربع 
  ] مسكون است و رشحات اقلام فيض انجام آن زبدهء شيخ و شاب بسان قطرات سحاب خضرت بخش فضاى جهان بوقلمون . حاشيهء سجاده‌اش مهبط فيوضات غيبى و آستانهء خلوتش مستقر واردات عالم لاريبى ، شعر :\r\n بر سر از شين شرع ساخته تاج * دل او عرش و مسجدش معراج \r\nدر شهور سنهء خمسين و الف كه قدوهء ارباب علم و عرفان و دوحهء چمن پيغمبر آخر الزمان صلوات اللّه و سلامه من الملك العلام امير معز الدين محمد شيخ الاسلام ، مصراع :\r\n كرد رحلت به سوى خلد برين \r\nآن‌جناب به منصب جليل القدر شيخ الاسلامى يزد منصوب گشت و در فيصل قضايا اقتدا به سنت سنيّهء حضرات ائمهء هدى نمود و تمامى همت بر احياى رسوم شرع مصروف داشت و همگى همت بر امضاى لوازم خير مقصور ساخت . مرغ محبت دنيا\r\n\r\n","description":"","footnote":"","page_name":" 372 ","page_number":400},
  {"content":"\r\n\r\nدر ساحت سينهء او آشيانى نيافته و پرتو التفاتى از خورشيد ضميرش بر جهان تيره‌وش نتافته ، شعر :\r\n خوش آن كسان كه گذشتند پاك چون خورشيد * كه سايه‌اى به سر اين جهان نيفكندند \r\nو باوجود اين ورع و زهادت [ 286 الف 
  ] آنچه از خزانهء و لله خزاين السموات و الارض نصيب آن حضرت شدى بر فقرا و غربا ايثار فرمودى ، نظم :\r\n رسان كواكب ايثار را بر اوج سپهر * ز برج بذل كه ايثار را بسى اثر است \r\nچون قريب مدت بيست سال در آن خطه به فيصل قضاياى مسلمين قيام نموده از آن شغل هرگاه فراغت حاصل مىنمود مجلس افاده گشاده از نفحات انفاس فضايل اقتباسش ضماير بسيارى از طلبهء علوم روشن مىگشت . و چون سن شريفش از هفتاد تجاوز نمود ناگاه گوش هوشش صفير عقاب اجل شنيده مرغ روح پرفتوحش قفس از قالب شكسته به سرابستان جنان پرواز نمود . ولد ارشد ارجمند افادت پناهش ميرزا قواما محمدا قايم‌مقام گشت و اعتبار و اختيار آن حضرت در آن ولايت از اماثل و اقران درگذشت و در فيصل قضاياى شرعيّه غايت امانت و دين‌دارى و نهايت ديانت و پرهيزگارى ظاهر ساخته مضمون حكم همايون  « فَاحْكُمْ بَيْنَ النَّاسِ بِالْحَقِّ »  همواره مطمح نظر عالى اثر مىنمود . و در هيچ دقيقه از قضاياى فرق انام از مقتضاى فتواى علماء اسلام تجاوز نمىنمود ، بيت :\r\n چو قاضى به فكرت نويسد سجل * نگردد ز « دستار بندان » خجل \r\nبعد از چند سال كه به آن شغل استقلال داشت در شهور سنهء خمس و سبعين و الف ، مصراع :\r\n از حكم قضا سجل عمرش طى شد . \r\n\r\n","description":"","footnote":"","page_name":" 373 ","page_number":401},
  {"content":"\r\n\r\n[ 286 ب 
  ] و از آن حضرت دو پسر عالىگهر به يادگار ماند :\r\nمهتر عالىجناب فضايل پناه ميرزا محمد مغيث و كهتر حضرت افادت و شريعت دستگاه اقضى القضاتى ميرزا محمد حسيب . بعد از آنكه والد غفران‌پناه ايشان ، مصراع :\r\n يافت از حادثهء دهر نجات \r\nمنصب قضاء دار العبادهء يزد و مضافات مفوض به رأى صواب‌نماى حضرت شريعت پناهى ميرزا محمد حسيب گرديده در فيصل قضاياء شرعيّه اقتدا به سنت سنيهء آباء عظام و اجداد كرام خويش نمود . و در حين تحرير اين اوراق كه دو سنين از سنهء ثمانين و الف گذشته هردو برادر خجسته سير در غايت اعزاز و احترام يكى به افاده و استفاده و ديگرى بر مسند قضا تمكن دارند ، شعر :\r\n آن بود خورشيد منظر ، اين بود برجيس قدر * آن بود محمود طالع ، اين بود مسعود فال \r\n\r\nحضرت سيادت و شريعت‌پناهى افادت و فضيلت دستگاهى شمسا « 1 » ، ميرزا محمد باقر امامى اصفهانى\r\nدر سلك اولاد امجاد امامزادهء واجب التعظيم امامزاده زين العابدين عليه التحية و التسليم انتظام و به رتبت برادرزادگى و شرف مصاهرت با قدوة السادات و النجبا شمسا امير سيد محمد مستوفى موقوفات ممالك محروسه دارد . قامت قابليتش به زيور كمال فضل و انسانيت و غايت مكارم اخلاق [ 287 الف 
  ] و شريعت‌پرورى آراسته ، طبع لطيفش مدرك اسرار علوم و ذهن شريفش حاوى فنون . در بدايت حال به منصب احتساب خطهء فردوس‌نماى يزد و استيفاى كل موقوفات آن ملك معزز گرديده بر مسند استقلال نشست و بعد از چند سال امر اقضى القضاتى به آن‌جناب متعلق گشته رقم بطلان بر دفتر موقوفات كشيد . و چون چندى برين گذشت و\r\n\r\n\r\n","description":"","footnote":"\r\n( 1 ) - نسخهء وزيرى : شهابا\r\n","page_name":" 374 ","page_number":402},
  {"content":"\r\n\r\nزمانه بسى اوراق ليل و نهار را به سجل شرع‌آرايى درنوشت به سببى از اسباب آن ، شعر :\r\n حامى دين حضرت نبوى * جانشين جناب مرتضوى \r\nفى سنهء ثلث و سبعين بعد الف قاليچهء قضا را به مسند شيخ الاسلامى مبدل ساخت .\r\nآنگاه همت بلند بر فيصل قضاياء فرق عباد گماشت و با ارباب مجد و معالى سلوك پسنديده مسلوك فرمود . و در شهور سنهء خمس و سبعين و الف حسب الفرمان قضا جريان خاقان خلدآشيان صاحبقران تقسيم وجوه مستحقين كه از مناصب عليه است علاوهء مهماتش گشت ، و از آن اوان الى يومنا هذا در كمال اعتبار و نهايت استقلال به مهمات مزبوره اشتغال دارد و به وظايف طاعات و عبادات غايت سعى به جاى مىآورد . و در منزل جنت‌نماى « باغچهء بهشتى » كه عمارت يافتهء غفران‌پناه ميرزا حكيم كلانتر است با علماء و اهل حال صحبت مىدارد .\r\n\r\nشريعت‌پناه مرحمت دستگاه مولانا شاه تقى نايب الصداره\r\nبرادرزاده و داماد عمدة المحدثين و افتخار المحققين آقا بديعاء شيخ الاسلام بود و از فنون علوم متداوله بهره‌مند ، و در بعضى اقسام فضايل و كمال دعوى مهارت مىنمود . در بدايت حال به امر نيابت صدارت به خطهء يزد آمده چندگاه به همان مهم راضى و شاكر بود . [ 287 ب 
  ] در سنهء خمس و ستين و الف كه اقضى القضاتى قاضى محمد محسن هرندى كه با آن‌جناب قرابت قريبه داشت به ارادهء گزاردن « 1 » حج اسلام روانهء حجاز گرديد جناب نايب الصداره به ديوان الصدارة العلية العاليه عرض نمود كه شريعت‌پناه مذكور از راه باديه عنان گردانيده به جانب دار الملك فنا رفته است ، به جايزه و جلدوى اين خبر منصب جليل القدر قضا به دستيارى كاركنان قدر و قضا به او متعلق گشت . قاضى محمد محسن بعد از مراجعت از سفر خير اثر بر آن حال اطلاع يافته آن‌زمان مرگ خود را معاينه ديد و به اردوى معلى شتافته به شاهد و بينه ثابت و محكوم به ساخت كه در قيد حياتست . هرچند كه وكلاء عظام\r\n\r\n\r\n","description":"","footnote":"\r\n( 1 ) - اصل : گذاردن .\r\n","page_name":" 375 ","page_number":403},
  {"content":"\r\n\r\nديوان الصداره مخبر نخست را صحيح القول و عادل مىدانستند بنابر خاطرجويى او ادعايش را قبول كردند و به دستور سابق مهم مزبور را در عهدهء اهتمامش گذاشتند .\r\nمولانا شاه تقى باز وسيله ساخته شيخ الاسلامى دار العبادهء يزد را كه با عمّش بود در قبضهء تصرف درآورده بر قاليچهء شريعت‌پرورى شاد و خرم نشست و با خود تكرار مىكرد ، مصراع :\r\n فرصت امروز غنيمت شمار \r\nآقا بديعا محمدا نيز به اردوى معلى رفته بعد از مشقت بيشمار آن منصب جليل - المرتبه را از يد او انتزاع كرده به جهت فرزند ارشد سعادتمند ميرزا قوام الدين محمد كه آثار قابليت و كمال از ناصيهء احوالش هويدا بود گرفت . آنگاه مولانا شاه تقى به منصب نيابت صدارت راضى گشته مدتى در نهايت اعتبار در آن كار علم اقتدار مىافراشت و چون متقاضى اجل موعود در رسيد فى سنهء اثنى و سبعين بعد الف دست از امور دنيوى كوتاه كرده به سراى راحت‌آباد عقبى شتافت .\r\n\r\n[ 288 الف 
  ] شريعت و نجابت پناهى مطلع انوار شرع نبوى ميرزا محمد معصوم قاضى قصبهء مهريجرد\r\nدر سلك اشراف و اعيان دار المدينهء ميبد انتظام و به قدم خاندان و عظم دودمان افتخار و مباهات دارد و به اصناف سنيه و شيم مرضيه و لطف طبع و صفاى ذهن و اخلاق حميده و اطوار پسنديده مشهور و معروف گشته ، در فن انشا و تحرير صكوك « 1 » شرعيه و مناشير مهارت كامل حاصل نموده اوقات شباب و ايام جوانى را به اكتساب فضايل و كمالات صرف نمود تا در آن فنون از اماثل و اقران رتبهء تقدم و رجحان يافت . و چون كمال اسلام و دين‌دارى و وفور ديانت و پرهيزگاريش مانند لوامع خورشيد درخشيدن آغاز نهاد منصب جليل المرتبهء قضاى قصبهء مهريجرد و توابع و لواحق به قبضهء اقتدارش قرار گرفت و الحق كه در فيصل قضايا اقتدا به سنت سنيّهء حضرت خير البريّه كرده غايت امانت و پرهيزگارى ظاهر مىسازد و از حركات\r\n\r\n\r\n","description":"","footnote":"\r\n( 1 ) - اصل : سلوك\r\n","page_name":" 376 ","page_number":404},
  {"content":"\r\n\r\nو سكنات و سجلاتش نهايت اشفاق نسبت به عباد اللّه ظاهر گشته در كمال اعتبار و استقلال و استغنا به قطع و فصل مهمات فرق برايا همت مىگمارد و به مزخرفات دنيوى چندان التفات نمىفرمايد . اميد كه پيوسته بر مسند شرع‌پرورى متمكن و خاص و عام از صحبت فيض اثرش بهره‌مند گردند ، بمنه و كرمه .\r\nو آن‌جامع كمالات را ولد رشيديست ميرزا محمد رضى نام كه در خدمت والد بزرگوار به كسب كمال اشتغال دارد .\r\n\r\n[ 288 ب 
  ] افادت و افاضت پناه جامع الكمالات مولانا ابو البقاء\r\nاكثر اوقات ايام شباب را به اكتساب فضايل نفسانى و كمالات انسانى صرف نموده در ميدان درس و افاده از اماثل و اقران قصب السبق در ربود و در فن انشا و تحرير مكاتيب و مناشير مهارت كامل حاصل كرده در تحرير سجلات و صكوك شرعيه متوحد زمان و منفرد عصر گشت و بر محررات مهرهء اين فن نقطهء شك گذاشته خط بطلان كشيد . به تكليف صدور عالىمقام و عمال خجسته اعمال و اكابر و اشراف متوجه قضاى قصبهء طيبّهء ميبد و ساير محال گرديده بر مسند شريعت‌پرورى نشست . و در قطع و فصل قضاياى شرعيّه طريق اجتهاد مسلوك داشته در غايت امانت و دين‌دارى و نهايت ديانت و پرهيزگارى قيام و اقدام نموده همواره به لوازم درس و فتوى پرداخته نقش افاده بر الواح خاطر طلبه معلوم مىگمارد .\r\n\r\nسيد فاضل متدين امير محمد مؤمن بفروى\r\nمدتى مديد و عهدى بعيد در قصبهء طيبّهء ميبد و توابع و مضافات به لوازم امر جليل القدر قضايا پرداخته در فيصل قضاياء فرق برايا طريق امانت و ديانت مسلوك داشته اصلاميل و مداهنه نمىفرمود و به جودت طبع و حدّت ذهن [ 289 الف 
  ] اتصاف دارد ، و احيانا اشعار دلفريب نظم كرده بر لوح بيان مىنگارد و سالهاى بسيار در هرماه يك هفته در مسجد جامع دار العبادهء يزد به امر خطابت قيام مىنمود .\r\n\r\n","description":"","footnote":"","page_name":" 377 ","page_number":405},
  {"content":"\r\n\r\nمشهور است كه قوت عربيت و بلاغت آن‌جناب به مرتبه‌ايست كه هرمرتبه خطبهء غير مكرر انشاء كرده به سمع خلايق مىرساند و در علم انشا كمال وقوف دارد .\r\n\r\nسيادت و فضيلت دستگاه مير عبد المطلب اشكذرى\r\nسيد حميده اخلاق خجسته اطوار به سلامت نفس و استقامت طبع مشهور و در خط نسخ سرآمد خوشنويسان نزديك و دور است . در تحرير صكوك و سجلات مهارت تمام بهمرسانيده رايت بىمثلى مىافرازد و به طريق آبا و اجداد در قريهء اشكذر من اعمال دار العبادهء يزد به امر قضا منصوب و به فيصل قضاياى شرعيهء فرق انام برحسب فتوى علماء اسلام قيام و اقدام دارد .\r\n\r\nشريعت‌پناه قاضى محمد محسن\r\nبه وفور فضايل و محاسن خصايل از امثال و اقران ممتاز و به سلامت نفس و كم‌آزارى و دين‌دارى معروف است . آباء و اجدادش در قريهء بهشت بنياد تفت به امر قضا اشتغال داشته‌اند و به حسب ارث و استحقاق اكنون آن‌جناب بر مسند شريعت‌پرورى متمكن و در فيصل قضاياى [ 289 ب 
  ] كافه برايا در غايت پرهيزگارى قيام مىنمايد . و شريعت‌پناه مزبور را خلف ارجمنديست قاضى مير حسين نام كه به زيور صلاح آراسته و همواره اوقات به اكتساب فضايل و كمالات مصروف مىدارد .\r\n\r\nقاضى افضل\r\nولد قاضى مير محمد نصرآبادى است كه به امر قضاء قريهء نصرآباد و مضافات منصوب و نسبت قرابت با مرحوم مولانا سلطان حسين ندوشنى كه اعلم علماء زمان خود بود درست مىنمود . قاضى افضل در ايام شباب به اكتساب كمالات پرداخته مهارت تمام در علم تحرير و صكوك شرعيه به‌هم رسانيده مدتى در دار القضا در سلك محرّران انتظام داشت و بعد از پدر به مهم موروث مأمور گشته در غايت\r\n\r\n","description":"","footnote":"","page_name":" 378 ","page_number":406},
  {"content":"\r\n\r\nكدّ و سعى در آن شغل اشتغال دارد .\r\n* * * لله الحمد كه خامهء مشكين عمامه بر سبيل اجمال شمّه‌اى از حال قضاة اسلام و مقربان ملت حضرت خير الانام عليه الصلاة و السلام در سلك تحرير كشيد .\r\nاكنون به موجب التزامى كه نموده عنان بيان به صوب حالات محتسبان معطوف مىدارد .\r\n\r\n","description":"","footnote":"","page_name":" 379 ","page_number":407},
  {"content":"\r\n\r\n\r\n[ 290 الف 
  ] فصل ثالث از مقالهء دويم در ذكر محتسبان لازم الاكرام\r\nبر راى شريف صدرنشينان مجالس شريعت ظاهر و هويدا خواهد بود كه منصب احتساب از اجل مهمات دين نبويست ، و چون بىشايبهء اغراض دنيوى بدان امر جليل القدر قيام نمايند منتج سعادات اخرويست و به جهت تقويت اركان ملت حضرت خير البشر و تمشيت مهمات امر معروف و نهى منكر فضلاء دانشور پيوسته در دار العبادهء يزد به اجتهاد راى شرع‌آراى فرق انام را به اداى وظايف طاعات و اقامت نماز جمعه و جماعات امر مىفرموده‌اند و از مهابت تازيانهء سياست جهلاء امت را از منكرات بازداشته مستحقان عقوبت را تأديب مىنموده‌اند ، لاجرم روزبروز رونق اسلام و رواج ملت خير الانام عليه الصلاة و السلام در تزايد بوده چنانچه يكى از شعراى بلاغت اياب درين باب فرموده ، رباعى :\r\n تا مرشد احتساب آمد به ظهور * زاهد نكشد ز ترس او جام طهور\r\nشد دغدغهء فسق ز خاطر مهجور * فاسق ز مى مغانه در دور تو دور \r\n[ 290 ب 
  ] و چون اوصاف و احوال برخى از آن طايفهء جليله در ضمن حكايات سابقه مرقوم قلم مشكسا گرديده و كيفيت انجام روزگار بعضى ديگر نزد اين ضعيف به وضوح نپيوسته بود و در حين تحرير اين مقاله با خاطر مشوش در محنت غربت\r\n\r\n","description":"","footnote":"","page_name":" 380 ","page_number":408},
  {"content":"\r\n\r\nسرگردان و [ در 
  ] دار القيد هندوستان گرفتار و از صحبت فيض‌بخش دوستان و ارباب اخبار محروم مانده در بحر حيرت و اضطراب افتاده هرساعت تشويش و تفرقهء گوناگون دست مىداد ، مثنوى :\r\n هرروز كه صبح نو دميدى * بر جان ستمى دگر رسيدى\r\nاز سيل سرشك چشم خونبار * هرشام شفق شدى پديدار\r\nدل از ستم سپهر خودكام * در سينه نداشت يك‌دم آرام \r\nبنابرآن به پيرامن ذكر آن نگرديد و كميت واسطىنژاد قلم را در ميدان عرض احوال واعظان نصيحت انجام در تكاپوى درآورد .\r\n\r\n","description":"","footnote":"","page_name":" 381 ","page_number":409},
  {"content":"\r\n\r\n\r\n[ 291 الف 
  ] فصل رابع از مقالهء دوم در ذكر واعظان نصيحت انجام\r\nبر راى عقده‌گشاى واعظان منابر دانش و دانشمندان كارخانهء آفرينش روشن و مبرهن خواهد بود كه موعظه و نصيحت از جملهء سنن حضرت خاتم الانبيا است و على مرتضى عليه من الصلاة اتمها آن سنت را احيا فرموده‌اند . و واعظ را چند امر ضروريست : اول دانستن علم تفسير و حديث ، دويم علم به اخبار و احوال انبياى مرسلين و ائمهء معصومين و اولياى كرامت قرين ، سيوم عالمى دانشمند فصاحت آيين كه عبارت قريب الفهم مؤدا نمايد و موزون بوده قوت حافظه داشته باشد و اين معانى آيتيست نازل در شأن\r\n\r\nعمدة المفسرين ناصح الملوك و السلاطين عالم معالم التنزيل واقف مواقف التأويل مولانا نور اللّه الواعظ اليزدى\r\nو اولاد امجاد آن هدايت‌شعار كه به صفت زهد و تقوى موصوف و به حسن خلق و به استقامت طبع معروف [ 291 ب 
  ] و به وفور علم و دانش و پرهيزگارى در اكناف عالم به غايت مشهور و به سعادت دارين موفق و مستسعد و در علم تفسير و حديث بىبدل و در ساير علوم عقلى و نقلى از اكثر علماء زمان افضل‌اند و آن عالىجناب هدايت دستگاه مقتداء فضلاء زمان و پيشواى اصحاب زهد و عرفان بود و در جميع اقسام علوم معقول و تمامى فنون مفهوم و منقول سرآمد علماء يزد\r\n\r\n","description":"","footnote":"","page_name":" 382 ","page_number":410},
  {"content":"\r\n\r\nبلكه مقتداى دانشمندان هرشهر بوده و سلسلهء نسب شريفش به علامهء نيشابورى ملحق مىگردد .\r\nاز اوايل ايام جوانى تا نهايت اوقات زندگانى همواره همت با نهمت بر اداء وظايف طاعات و عبادات مىگماشت و در جمعات به آواز خوش و صوت دلكش در مسجد جامع دار العباده به امر وعظ و نصيحت عباد اللّه مىپرداخت و در ساير ليالى به قلم فضل و كمال نقش افاده بر صحايف ضماير بسيارى از طلبهء علوم مىنگاشت .\r\nو از آن منبع فضل و افضال تصنيف و تأليف عربى و فارسى بسيار مانده و در نظم اشعار قوت بيشمار داشته و پيوسته در منقبت حضرت رسالت‌پناه و شاه ولايت دستگاه [ 292 الف 
  ] و ساير ائمهء معصومين سلام اللّه عليهم اجمعين تصنيفات و تأليفات مىپرداخت و حالا آن صحايف بلاغت‌مآب به غايت مشهور است و بر السنه و افواه محبّان آل عبا مذكور .\r\nوفور وقوف آن‌جناب در فن شعر و صفت انشا عربى و فارسى به مرتبه‌اى بوده كه قلم سخن‌آرا از تبيين آن به عجز و قصور اعتراف دارد و كمال بلاغتش در تحرير حكايات و تقرير روايت درجه‌اى داشته كه بيان بنان فصحا توضيح آن را كما ينبغى از جملهء محالات مىشمارد .\r\nتأليف « مولود نامهء » رسول اللّه صلى اللّه عليه و آله و سلم و كتاب « روضة الشهدا » بر ثبوت اين دعوى برهانيست معيّن و تلطيف عبارات آنها بر وقوع اين معنى دليليست مبرهن . و چون اجل موعود در رسيد زبان زمان به اداى اين مقال گويا گرديد كه ، شعر :\r\n پيش واعظ منشين قصهء طوبى مشنو * قد برافراز كه كوته شود اين افسانه \r\n\r\n[ مولانا هدايت حسين 
  ]\r\nو بعد از آنكه آن عالم ربّانى از جهان فانى به عالم جاودانى انتقال نمود فرزند ارجمند سعادتمندش مولانا هدايت حسين\r\n\r\n","description":"","footnote":"","page_name":" 383 ","page_number":411},
  {"content":"\r\n\r\n در علم يگانه در فضيلت نادر * عالىنسبى كه بود در دين فاخر \r\n[ 292 ب 
  ] قايم‌مقام والد بزرگوار خويش گرديد و در هرجمعه در « مسجد جامع كبير » يزد كه جامع فيوضاتست به نصايح و ارشاد فرق عباد مىپرداخت . و الحق معانى آيات بينات و احاديث به احسن وجهى و ابلغ صورتى بيان مىنمود و در آن باب رايت تفوق بر اماثل و افاضل مىافراخت . از ساير اقسام فضايل نيز بهرهء تمام داشت .\r\n\r\n[ مولانا نور الله 
  ]\r\nو چون واقعهء ناگزير در رسيد مهر سكوت بر لب زده عالم آخرت را منزل ساخت و جاى آباء عظام و اجداد كرام كه حسب الارث در تصرف داشت به اعيان علما و ابلغ بلغا و افصح فصحا مولانا نور اللّه فرزند دلبند سعادتمند خود تفويض نمود . و آن‌جامع فضل و كمال به وفور فضايل نفسانى و اكتساب كمالات انسانى موصوف و معروف و در انواع محاسن خصايل از اقران و اماثل ممتاز و مستثنى و به لطافت طبع و طلاقت لسان سرآمد فصحا و افاضل دوران بود ، شعر :\r\n مادر گيتى نزاده همچو او صافى صفات * ديدهء دوران نديده مثل او صاحب‌كمال \r\nو آن عالىجناب بعد از والد فضيلت‌مآب پاى بر پايهء منبر نهاد و به گفتن وعظ و ارشاد عباد همت گماشت و در اثناى موعظه [ 293 الف 
  ] حكاياتى كه مشتمل بود به وفور حكمت و عبارتى كه از صفا و لطافت مشابه آب حيات بود و از شيرينى و ظرافت همشيرهء شربت نبات ادا مىنمود ، شعر :\r\n سخنهايى به پاكى از گهر به * به شيرينى ز حلواى شكر به\r\nكسى را كان سخن در گوش رفتى * گر افلاطون بدى از هوش رفتى \r\n\r\n","description":"","footnote":"","page_name":" 384 ","page_number":412},
  {"content":"\r\n\r\nو در مبادى ايام جوانى و عنفوان اوان زندگانى آرزوى حرم كه عبارتست از استيناس  « إِنَّ أَوَّلَ بَيْتٍ وُضِعَ لِلنَّاسِ  ،  وَ مَنْ دَخَلَهُ كانَ آمِناً »  از زاويهء دلش ظهور نموده صداى داعى  « وَ أَذِّنْ فِي النَّاسِ »  را لبيك اجابت زنان عزيمت احرام و زيارت كعبه مصمم گردانيد ، نظم :\r\n اميّد طواف حرم كوى تو افكند * در وادى غم طايفهء بىسروپا را\r\nلبيك زنان بر عرفات سر كويت * صد قافله جان منتظر آواز درا را \r\nو بعد از قطع مسافت به مكهء معظمه رسيده لوازم و اركان حج بجاى آورده توجه به آستان بوسى روضهء مقدسهء حضرت سلطان تختگاه رسالت و خاقان بارگاه عزت و جلالت ، شعر :\r\n آن شهسوار گرم عنان بلند سير * كز نه اديم چرخ دوال ركاب ساخت \r\nصلى اللّه على محمد المختار و آله الاطهار نموده به سعادت تقبيل عتبهء عليهء نبويه [ 293 ب 
  ] مستسعد گشت ، شعر :\r\n اى خاكبوسى درت مقصود هرصاحبدلى * بردن به خاك اين آرزو مشكل‌تر از هرمشكلى \r\nو پس از فراغ از آداب مراسم زيارت زبان به اداى اين مقال گويا گردانيد كه ، شعر :\r\n سخن بست از لبم احرام طوف كعبهء دلها * تماشا كن درو چون كاروان كعبه محملها\r\nز زهد و توبه در كار دلم صد عقده افتادست * بيا ساقى مرا آزاد كن از قيد مشكلها \r\n\r\n","description":"","footnote":"","page_name":" 385 ","page_number":413},
  {"content":"\r\n\r\n بود سيب ذقن نقل مى تحقيق عارف را * بيابان حرم را بر سر چاه است منزلها \r\nو به جانب وطن مألوف توجه نموده در ضمان امان حضرت ملك منان نزديك به يزد رسيد . از نسيم مژدهء وصول مقدم آن فاضل خجسته سيما گلهاى خاطر علما و فضلا و دوستان باوفا شكفته مضمون اين مقال بر زبان حال و قال ايشان گذشت ، مصراع :\r\n چشم روشن شد كه نور ديدهء ما مىرسد \r\nو بعد از وصول به دار العباده در جمعات به شغل موروث قيام نمود ما بقى اوقات فرخنده ساعات را به تحصيل فضايل و تحقيق مسايل گذرانيده همت بر اكتساب سعادت اخروى مىگماشت و در ليالى تعطيل از درس و مباحثه مجالس حضرات عاليات و اكابر عالىدرجات را به نور حضور روشن ساخته [ 294 الف 
  ] در كمال شكفتگى و بشاشت با ايشان صحبت مىداشت - چنان كه بزرگان اشاره به آن نموده‌اند ، شعر :\r\n صحبت ياران غنيمت دان كه نقد زندگى * خاصه از بهر نثار صحبت ياران خوشست\r\nخوش بود بهر تماشا گلشن عمر عزيز * وان تماشا هم به ديدار هواداران خوشست \r\nو چون محال است كه سپهر غدار درين مرحلهء ناپايدار ارباب فضل و افضال را آسوده و برقرار گذارد در شهور سنهء سبع و ستين و الف هجريه نبويه بر بستر ناتوانى افتاد و معالجه و مداواى حكما و اطبا مفيد نيفتاده كار از ترتيب اغذيه و اشربه درگذشت . داعى  « وَ اللَّهُ يَدْعُوا إِلى دارِ السَّلامِ »  نداى  « يا أَيَّتُهَا النَّفْسُ الْمُطْمَئِنَّةُ »  به گوش هوشش رسانيد و او به طيب نفس اجابت نموده به ضيافت خانهء  « فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ »  خراميد . نهال ثمربخش گلزار فضل به صرصر فنا از پاى درافتاد و آفتاب برج اوج كمال روى به حضيض و بال نهاد ، بيت :\r\n\r\n","description":"","footnote":"","page_name":" 386 ","page_number":414},
  {"content":"\r\n\r\n گردون كه مركز ستم و نقطهء بلاست * يك دل كه مبتلاى غمش نيست در كجاست \r\n\r\n[ مولانا محمد حكيما 
  ]\r\nو چون آن‌جناب دامن همت بر عالم افشاند از وى خلف نيك‌اخترى به يادگار ماند .\r\nو هو العالم الفاضل مولانا محمد حكيما سلمه اللّه كه در اوان صبى به تحصيل علوم اشتغال نموده در اندك زمان در تمامى فنون متداوله به درجهء كمال ترقى كرده و در ميدان دانش قصب السبق از علماء زمان در ربود و بعد از آن آغاز درس و افاده فرمود . از شميم فضايل و كمالاتش مشام گلزار طالبان علوم معطر گشت و از رشحات قلم گوهربارش رياض [ 295 ب 
  ] دانش در خضرت و نضارت از ساحت بوستان ارم درگذشت و بعد از آنكه والد غفران پناهش . مصراع :\r\n رفت از دار فنا سوى بهشت \r\nآن علامهء بىمثال آفاق كه به جودت طبع مستقيم و وفور قوت حافظه و وقوف بر علوم دينيه اتصاف دارد بر فراز منبر موروث برآمده به آواز فرح‌افزا و صوت دلگشا به امر موعظه و نصايح عباد اللّه پرداخت ، به عبارات فصاحت آيات معانى آيات بينات كلام الهى و غوامض اسرار احاديث نبوى صلوات اللّه و سلامه عليه را مبين به مسامع خاص و عام مىرساند و به صيقل نصايح مشفقانه زنگار غفلت از مرآت غافلان مىزدايد ، شعر :\r\n زهى ضمير تو از سرّ كن فكان واقف * زهى بيان تو اسرار علم را كاشف \r\nاميد كه الى يوم القيام صدر منابر به وجود شريفش آراسته [ و 
  ] فرق برايا از نتايج طبع سليمش بهره‌مند مىگرديده باشند و چون راقم حروف نسبت به آن واضع كمالات كه ، شعر :\r\n جز به قانون علم دم نگشاد * پاى از راه دين برون ننهاد \r\n\r\n","description":"","footnote":"","page_name":" 387 ","page_number":415},
  {"content":"\r\n\r\nعقد اخوت استحكام داده اگر كلك سخن‌گذار درين مقام بيش از اين در ذكر مكارم اخلاق و محاسن آداب آن عزيز مبالغه كند شايد كه دوربينان ارباب عرض به خودستايى حمل نمايند و گفتار اين بىمقدار را داخل لاف و گزاف داشته زبان اعتراض بگشايند ، لاجرم از اطناب اجتناب كرده تحقيق اين معنى را به صحبت كثير الفيض آن‌جناب حواله نمود .\r\n\r\n","description":"","footnote":"","page_name":" 388 ","page_number":416},
  {"content":"\r\n\r\n\r\n[ 295 الف 
  ] فصل خامس از مقالهء دوم در ذكر خطباء فصيح الكلام\r\n\r\n[ امير محمد ابراهيم مهريجردى 
  ]\r\nبر لوح خاطر فضلاء ستوده مآثر اين معنى سمت تحرير پذيرفته خواهد بود كه چون فصيح بيان انا افصح العرب عليه السلام و التحية از مكهء مكرمه هجرت نموده در نواحى مدينهء طيبه نزول اجلال فرمودند ، در روز جمعه كه از محلهء قبا متوجه نفس مدينهء طيبه شدند در بطن رانونا فرود آمده خطبه‌اى در غايت فصاحت خوانده نماز جمعه به جماعت گزاردند « 1 » و آن نخستين خطبه‌اى بود كه بر زبان مبارك آن حضرت گذشت و اول نماز جمعه بود كه مؤدا گشت . و هم در آن سال سنت اذان جهت اعلام وقت نماز معين شد . اما تا سال هفتم از هجرت آن حضرت بر چوبى كه آن را حنانه گويند تكيه فرموده خطبه مىخواندند و در سال مذكور منبرى مشتمل بر سه درجه ترتيب يافت و مقرر گشت كه من بعد خطبا بر منابر صعود كرده خطبه خوانند و آن سنت سنيّه در ميانهء امت تا قيام الساعة باقى ماند . و خطهء مباركهء يزد كه دار العباده و محل اجتماع علما و فضلا بوده و هست همواره خطباى بلاغت‌شعار خطبه را به زبان فصيح [ 295 ب 
  ] انشا نموده به حسن ادا قراءت نموده‌اند و احوال جمعى كه بر اين حقير ظاهر گرديده به مناسبت مقام درين نسخهء بلاغت انجام مرقوم كلك اهتمام و در سلك بيان سمت انتظام يافته و حالات جمعى ديگر كه نزد راقم حروف به تحقيق نپيوست همچنان در پردهء اختفا گذاشته از سر بيان آن درگذشت .\r\n\r\n\r\n","description":"","footnote":"\r\n( 1 ) - اصل : گذاردند .\r\n","page_name":" 389 ","page_number":417},
  {"content":"\r\n\r\nو حال تحرير اين مجلد خطابت مسجد جامع كبير آن خطه تعلق دارد به سيد نجيب حسيب نيكو صفات جامع الخصايل امير محمد ابراهيم مهريجردى كه به شرف سيادت و علوّ نسب و محاسن آداب و مكارم اخلاق موصوفست و والد غفران‌پناه او امير خليل اللّه و اجداد كرامش به اين امر قيام داشته‌اند ، اقدام دارد .\r\nو در هرجمعه خطبه در غايت فصاحت به آواز دلكش به مسامع اصحاب دورونزديك مىرساند .\r\n\r\n","description":"","footnote":"","page_name":" 390 ","page_number":418},
  {"content":"\r\n\r\n\r\n[ 296 الف 
  ] فصل سادس از مقالهء دوم در ذكر منجمان برجيس احترام\r\n\r\n[ مولانا محمد طاهر منجم 
  ]\r\nحكماى دقيقه‌شناس و دقيقه‌شناسان حكمت اقتباس دانند كه علم نجوم از جملهء معجزات ادريس پيغمبر است على نبينا و عليه الصلاة و السلام . و منجمان در اكثر زمان محتاج اليه امير و وزير و برنا و پير بوده‌اند و در خطهء ميمنت - افزاى يزد جمعى در آن علم شريف انگشت‌نماى صغير و كبير گشته كوكب طالع ايشان درخشيدن آغاز نهاده و به سبب حسن طالع و مهارت در آن فن آفتاب عنايت سلاطين آفاق سايهء مرحمت بر وجنات احوال ايشان تافته خصوصا زبدهء اصحاب تقويم افتخار ارباب تنجيم مولانا محمد طاهر منجم اردكانى يزدى كه تا سپهر دوار به نجوم ثوابت و سيار آرايش يافته و در گرد كرهء خاك داير است و به صد هزار ديده در حال عالم و عالميان ناظر ، اختر بخت هيچ صاحب طالعى را مانند كوكب اقبال آن سعادتمند نديده كه در بارگاه فلك ارتفاع احدى از سلاطين به اين مرتبه ارتفاع نيافته باشد و از شعشعهء انوار خورشيد مثال پادشاه مجازى به حضيض و بال نرسيده باشد ، سواى اختر اقبال آن ستوده اوصاف كه روزبروز به اوج رفعت و كمال رسيده و آفتاب عنايت خاقان ستوده‌خصال سرو گلزار جاه و جلال سلطان شاه صفى ماضى انار اللّه برهانه بر وجنات احوالش تافته به رتبهء تقرب رسيده و پايهء قدر و منزلت او از ايوان كيوان در گذشته از عقدهء خسوف و كسوف ايمن ماند . و بنابر التفات خسرو كيوان جاه قصبهء طيبهء اردكان من اعمال دار العبادهء\r\n\r\n","description":"","footnote":"","page_name":" 391 ","page_number":419},
  {"content":"\r\n\r\nيزد كه محل توطن و مسكن آباء عظام و اجداد كرام آن فاضل عاليمقام بود تيول و مقررى او مقرر گرديد و خواص و عوام آن خطه بوجود فايض الجود [ 297 الف 
  ] آن‌جناب مستظهر و مطمئن خاطر گشته در بستر راحت غنودند و لوازم حسن اعتقاد و ارادت بجاى آورده و مرفه و آسوده خاطر به عبادات شبانه‌روزى قيام و اقدام مىنمودند . و چون دوام و ثبات در عالم محنت انجام به هيچ فردى از افراد ممكن و مسلم نيست لاجرم آن‌جناب در شهور سنهء « 1 » و الف هجريه از دست ساقى اجل جام راحت ممات نوشيده علم عزيمت به صوب عالم آخرت برافراخت ، مصراع :\r\n بقا بقاى خدايست و ملك ملك خدا \r\n\r\n[ مولانا محمد مظفر خلف نجما محمودا 
  ]\r\nو از او دو خلف به يادگار ماند : يكى موسوم به ميرزا محمد على كه مدتى مديد در زمرهء مقربان آستان ملايك‌آشيان اعليحضرت خاقان خلدآشيان صاحبقرانى انتظام داشت ، و ديگرى ميرزا محمد شفيع كه اكنون در وسادهء دولت متمكن و علم اقتدار مىافرازد و به مجالست بهشت‌آيين خسرو سليمان بارگاه سرافرازى دارد .\r\nو ديگرى [ 297 ب 
  ] نتيجة الاكابر العظام ميرزا محمد مظفر خلف نجما محمودا است كه به علو قدر و رفعت مكان و شرف دودمان از اشراف و اكابر زمان ممتاز و مستثنى و اعلم منجمان دوران بود و احكام نجومى آن‌جناب مانند حكم قضا و قدر تخلف نمىنمود ، بيت :\r\n همه زيج فلك جدول به جدول * به اصطرلاب حكمت كرده مدخل \r\nذات فايض البركات آن مرجع اهل كمال به اداء وظايف طاعات و عبادات موصوف و اوقات فرخنده ساعاتش به خيرخواهى خلايق معروف . عمال خجسته افعال در تعظيم و احترامش مىكوشيدند و اشراف و اهالى به مجالست و مصاحبتش مفتخر مىبودند . و چون به اقسام كمالات حسنه آراسته گشته شرف مصاهرت مرجع سادات عاليمقام و ملاذ علماء اقطار جهان امير معز الدين محمد شيخ الاسلام دريافته بود و بعد از\r\n\r\n\r\n","description":"","footnote":"\r\n( 1 ) - در اصل سفيدست\r\n","page_name":" 392 ","page_number":420},
  {"content":"\r\n\r\nآنكه سن شريفش از هفتاد سال متجاوز گشت نداى  « يا أَيَّتُهَا النَّفْسُ الْمُطْمَئِنَّةُ »  را به گوش هوش شنيده متوجه رياض قدس گرديد . ميرزا محمد سامع و ميرزا وجيه الدين و ميرزا محمد مجيب كه از جملهء اعاظم اولاد خير البشر و اجلهء سادات سعادت اثر و جوانان حميده اخلاق خجسته اطوار پسنديده سير كه به سلامت نفس و استقامت طبع و محاسن آداب و مكارم اخلاق معروف و به صدق گفتار و حسن كردار موصوف پيوسته به اكتساب فضايل نفسانى و كمالات انسانى قيام و اقدام دارند صبيه‌زادهء آن حضرت‌اند ، و والد غفران‌پناه ايشان سيادت و نجابت‌پناه سلالة السادات ميرزا غياث خلف ميرزا ركنا محمدا است كه از مشاهير سادات صاحب‌سعادات آن ملك بود .\r\n\r\n[ مولانا جعفر 
  ]\r\nو ديگرى از منجمان صلاحيت دثار مولانا جعفرست كه در علم نجوم بىمثل زمان و در اكثر علوم سرآمد امثال و اقرانست و پيوسته اوقات شريف را به اداء وظايف طاعات و عبادات صرف مىنمايد و در سلوك رياضت و تقوى تتبع قدما مىكند و همواره بر سجادهء پرهيزگارى و دين‌دارى نشسته شرايط اوراد بجا مىآورد و به زبان راز مضمون اين مقال به ادا ، مىرساند ، بيت :\r\n از پى شوق و ذكر حق ما را * در دو عالم دل و زبانى بس\r\nوز طعام و لباس اهل جهان * كهنه دلقى و نيم نانى بس \r\nو خالق بىمانند او را ولدى كرامت كرده مولانا عبد الواحد نام كه سيماء صلاح از ناصيه‌اش ظاهر و حركات والد از سكناتش باهر ، و آن دو فرشته خصال در « محلهء اهرستان » به « كوچهء عنبرى » ساكن و به عبادات شبانه‌روزى قيام دارند .\r\n\r\n","description":"","footnote":"","page_name":" 393 ","page_number":421},
  {"content":"\r\n\r\n\r\n[ 298 الف 
  ] فصل سابع از مقالهء دوم در ذكر خطاطان\r\nعلماء فن تاريخ و سير اتفاق دارند كه صنعت كتابت به امداد قلم و مداد مخترع ادريس پيغمبرست عليه السلام و كعب الاحبار « 1 » كه از جملهء اخيار علماء اخبار تميز و اشتهار دارد در اخبار درج كرده است كه اول كسى كه آغاز كتابت فرمود آدم صفى بود عليه السلام و اين صورت پيش از فوت آن حضرت به سيصد سال واقع شد ، اما در مكتوبات آن حضرت كاغذ و قلم و مداد مدخل نداشت زيرا كه صفى اللّه بر گل كتابت كرده آن را به آتش مطبوخ گردانيد تا به مرور شهور از الواح خواطر محو نشود و دليل بر آنكه صنعت كتابت در زمان ابو البشر على نبينا و عليه الصلاة و السلم ظهور يافته و به صحت پيوسته آنست كه در آن‌وقت كه حق سبحانه و تعالى ذريت آدم را در عالم رؤيا بدان حضرت نمود نظر آن‌جناب بر جوانى افتاد كه بسيار مىگريست . از جبرئيل عليه السلام پرسيد كه اين جوان كيست و سبب گريهء او چيست . روح الامين جواب داد كه از جملهء اولاد عظام تست و در سلك انبياى عظام انتظام دارد و اسم شريفش [ 298 ب 
  ] داود است و گريهء او را سبب اللّه تعالى مىداند . آدم باز سؤال فرمود كه عمر داود چند سال خواهد بود ؟ جبرئيل جواب داد كه مقدر چنانست كه آن حضرت مدت شصت سال در جهان سريع الانتقال زندگانى نمايد . آدم عليه السلام بر قلت حيات داود رحم كرده و شفقت ابوت به حركت آمده فرمود كه من چهل سال از عمر خود به داود بخشيدم و آن بخشش مقبول بارگاه خالق موت و حيات افتاده مقرر شد كه داود عليه السلام مدت صدسال در دار الملال\r\n\r\n\r\n","description":"","footnote":"\r\n( 1 ) - اصل : كعب الاخبار\r\n","page_name":" 394 ","page_number":422},
  {"content":"\r\n\r\nبه سر برد و چون نهصد و شصت سال از عمر آدم عليه السلام بگذشت ابو يحيى به ملازمتش رسيده قصد كرد كه به قبض روح مطهرش قيام نمايد . حضرت آدم فرمود كه بخشندهء بى منت عمر مرا به هزار سال مقرر و مقدر كرده است و هنوز چهل سال از آن باقى مانده سبب تعجيل چيست ؟ عزرائيل گفت كه تو چهل سال از آن به داود عليه السلام بخشيده‌اى . آدم از كيفيت واقعه فراموش كرده انكار فرمود . عزرائيل اين صورت را معروض راى بارگاه حضرت عزت گردانيد . فرمان الهى صادر شد كه چهل سال ديگر مزاحم ابو البشر نشود و عمر داود نيز صدسال باشد ، مشروط بر آنكه من بعد هركار كه در ميان بنى - آدم واقع شود وثيقهء موشح به خطوط شهود و عدول نويسند تا در وقت فيصل آن [ 299 الف 
  ] قضيه انكار نتوانند نمود . بالجمله در زمان انبياى سابق امت ايشان به خطى كتابت مىكرده‌اند و در زمان حضرت رسالت‌پناه صل اللّه عليه و آله و سلم خط كوفى شايع نبود و حضرت امير المؤمنين و امام المتقين على بن ابى طالب و حضرات ائمهء معصومين صلواة اللّه و سلامه عليهم اجمعين به خط كوفى كتابت فرموده‌اند .\r\nو صاحب تاريخ « هفت اقليم » را اعتقاد آنست كه خط كوفى اختراع حضرت امير المؤمنين عليه السلام است .\r\nدر زمان خلافت مقتدر يا قاهر كه از جملهء خلفاء عباسىاند محمد بن على ابن مقله كه بر مسند وزارت تمكن داشت رقم نسخ بر خطوط سابق كشيده اختراع خط ثلث و نسخ نمود و ياقوت مستعصمى در خلافت مستعصم تصرفات در آن نمود و به قلم مشكين رقم خط نسخ بر لوح تعليق ثلث ابن مقله كشيد و در تمامى اقطار عالم اين خط شهرت يافته به آن كتابت كردند .\r\nو در « رسالهء خط » كه از جمله تأليفات مير علاء الدولهء حسينى است مذكور و در صفحات آن مسطورست كه خط كوفى از مخترعات حضرت امير المؤمنين و امام - المتقين اسد اللّه الغالب على ابن ابى طالب صلواة اللّه و سلامه عليه است و در سنهء عشر و ثلثمائة ابن مقله خط نسخ و توقيع را اختراع نمود و بعضى برآنند كه خط ثلث و توقيع و نسخ و ريحان و رقاع از استخراج ابن مقله است و خط نستعليق در زمان حضرت\r\n\r\n","description":"","footnote":"","page_name":" 395 ","page_number":423},
  {"content":"\r\n\r\nصاحبقران امير تيمور گوركان مولانا مير على تبريزى اختراع نموده و خط نستعليق كه از رقاع و توقيع مأخوذ است اسناد آن به خواجه تاج سلمانى كرده‌اند .\r\n\r\n[ مولانا شمس الدين محمد شاه 
  ]\r\nو در همان كتاب مذكور است كه يك روز خواجه تاج در سمرقند به اتفاق علما و اكابر و شعرا به سير باغى رفت . در اثناى صحبت در فن كتابت و مهارت در آن سخن به ميان آمد . خواجه تاج براى امتحان دوات و قلم طلب كرد و به نوشتن مشغول گرديده چون چاشتگاه شد و طعام ترتيب يافت و سفره در ميان آوردند دو هزار و هفتصد سطر از جميع خطوط نوشته بود كه همگى متجلى بود بر تعليم و اسلوب و قواعد خط و در آن باب وثيقه نوشته شيخ الاسلام و اكابر و علما و جمعى كه حاضر بودند مهر كردند .\r\nو صاحب خطان عرصهء دلگشاى يزد به خامهء خطوط شعاعى مهر منير بر كاغذ زرافشان اطباق آسمان مشق فضايل كردند و در خطوط اصول كه عبارتست از ثلث و نسخ و محقق و ريحان و رقاع و توقيع بجايى رسانيدند كه ديدهء هيچ مبصرى بر مانند رقمى كه از قلم مانى شيم [ 299 ب 
  ] ايشان نيفتاده بلكه خامهء معجز - طراز آن سرافرازان رقم نسخ بر خطوط جميع خوشنويسان كشيدند و به خط تعليق و نسخ تعليق كه از خطوط فروعست قصب السبق از امثال و اقران ربودند .\r\nو سرآمد خوشنويسان نگارخانهء يزد مرحوم مغفور سعيد مولانا شمس الدين محمد شاه حكيم است كه به صفت ورع و دين‌دارى و تقوى و پرهيزگارى اتصاف داشته و در تحرير انواع خطوط درجهء كمال حاصل نموده به تخصيص در ثلث و نسخ و رقاع و توقيع و در علم كتابه‌نويسى عديل و نظير نداشته . چنانچه بىشبهه سطور آن رشك لؤلؤى منثور و نسخ و رقاع خوشنويسان نزديك و دور است . اگر خوش - خطان بلاد و امصار به ديدهء بصيرت بر كتابهء مسجد چقماقيه و پيش طاق عمارت حاجى صدر الدين احمد ابيوردى كه از نتايج قلم سحر آثار آن‌جنابست نظاره نمايند از روى انصاف خواهند فرمود ، رباعى :\r\n\r\n","description":"","footnote":"","page_name":" 396 ","page_number":424},
  {"content":"\r\n\r\n اى كلك تو ز آيينهء دل زنگ زداى * از جوهر خط تو بصر نور فزاى\r\nهرچند كه چشم تيره گردد ز غبار * بيند ز غبار خط تو ديده جلاى \r\nوفات آن‌جناب در غرّه شهر محرم الحرام سنهء اثنى و ستين و ثمانمائة اتفاق افتاد و مدفن و محل آسايش او در « مزار زنگيان » واقع گرديد .\r\n\r\n[ مولانا كمال الدين بن مولانا شهاب الدين المشتهر به عصار 
  ]\r\n[ 300 الف 
  ] و از جملهء مشاهير آن طبقه ديگرى مولانا كمال الدين بن مولانا شهاب الدين المشتهر به عصار است كه در ايام شباب و اوان جوانى به تحصيل فضايل نفسانى موفق گشته و باوجود حسن خلق و لطف طبع در خط ثلث و نسخ و رقاع و توقيع آن مقدار مهارت حاصل نموده و بر آن دست يافته كه تعليم مشكين رقم خط نسخ بر الواح خطوط خوشنويسان كشيده و آن‌جناب همواره به كتابت قرآن مجيد اوقات شريف صرف مىنمود و گاهى به جهت يادگار به كتابه‌نويسى همت مىگماشت و كتابهء آن‌جناب در عمارات دلگشاى يزد بسيار است . كتابه كه در بيرون حظيرهء آقا شمس كه در حوالى « ميدان شاه » واقع است از جملهء تحرير مشار اليه است كه چون خط عذار خوبان دلربا و در نظر ارباب بصيرت ظاهر و هويدا است و هركرا نظر بر آن مىافتد بىاختيار بر زبان مىآورد ، رباعى :\r\n اى خط تو از لؤلؤى مكنون خوشتر * چون خط عذار خوبرويان دل‌بر\r\nكردى ياقوت اگر به خط تو نظر * فى الحال زدى دست تعجب بر سر \r\n\r\n[ ملا فاطمه سلطان 
  ]\r\nو ديگرى مرحوم ملا فاطمه سلطان صبيهء ملا مقصود است كه به حسن خط ثلث و نسخ [ 300 ب 
  ] سرآمد خوشنويسان و مانند هلال انگشت‌نماى متوطنان اكناف بود و توفيق الهى شامل احوال ستر عظمى گشته پيوسته به نوشتن كلام اللّه\r\n\r\n","description":"","footnote":"","page_name":" 397 ","page_number":425},
  {"content":"\r\n\r\nمجيد و فرقان حميد و « صحيفهء كامله » اشتغال مىنمود و به اعتقاد مستعدان اطراف آن عفت شعار قلم نسخ بر خطوط ياقوت و خواجه عبد اللّه صيرفى كشيده ، و همشيرهء آن عفت قباب عمدهء نستعليق‌نويسان جهان بوده .\r\n\r\n[ مولانا ابو طالب 
  ]\r\nو از جمله خوش‌نويسان اين خطهء جنت مرتبه مولانا ابو طالب كه به صفت زهد و تقوى موصوف و معروفست و در نوشتن خط ثلث و نسخ سرخيل نويسندگان نزديك و دور و در علم كتابه‌نويسى علم مفاخرت مىافراخت و از رشحات خامهء مشكين عمامه‌اش تتمهء سورهء انا فتحنا [ است 
  ] كه در كتابهء صحن مسجد جامع كبير است ، معلوم همگنان مىگردد .\r\n\r\n[ مولانا نور الدين محمد كجوئى 
  ]\r\nو ديگرى از آن جمله شيرازه مجلس اهل صحبت و طرب مولانا نور الدين محمد كجوئى است كه به لطف طبع و صفاء ذهن موصوف و به فنون كمالات معروف بود . در مبادى ايام جوانى تا اوان اوقات زندگانى پيوسته اوقات شريف را به صحبت فضلا و علما و اكابر اهالى صرف نموده دقيقه‌اى از دقايق [ 301 الف 
  ] نديمى و نكته‌پردازى فوت و فروگذاشت نمىكرد و مهارت در علم تواريخ و شناختن خطوط از ابناى زمان امتياز تمام داشت و در علم كتابه‌نويسى علم مفاخرت مىافراخت و به قلم اعجاز كردار به نوشتن خط ثلث و نسخ خط نسخ بر خطوط استادان كشيده بود . و عمارات شهر و بلوكات بل اكثر بلاد و امصار كه به نظر او درآمده و دست بدان رسانيده بقلم صحايف نگار اشعار آبدار به ديوار آن نوشته و اسم خود را در تحت آن به يادگار ثبت نموده . چنانچه در ميانهء ظرفا مشهور و معروفست كه نوبتى با جمعى از مصاحبان حريف و جوانان لطيف به باغى درآمد كه خلد برين از لطافت آب‌وهواى آن عرق انفعال بر روى جارى مىساخت و در آن باغ عمارات عاليه پر تزيين كه رشك قصور جنان بود معماران مدقق و مهندسان مؤسس ساخته بودند و در جنب آن عمارت « صحت خانه » ترتيب داده بودند . آن عزيز بىآنكه پى بر آن برده معلوم نمايد كه چه مكان و كدام محل است در ديوار « صحت خانه » اين بيت مرقوم مىسازد ، نظم :\r\n\r\n","description":"","footnote":"","page_name":" 398 ","page_number":426},
  {"content":"\r\n\r\n [ 301 ب 
  ] به نادانان چنان روزى رساند * كه صد دانا درو حيران بمانند \r\nالعبد نور الدين محمد كجويى\r\nظرفا و ندما كه بدين معنى اطلاع يافتند اين بيت را ورد زبان ساخته پيوسته با آن عزيز « دهان خوانى » مىكردند و چون عمر عزيزش قريب به هشتاد رسيد از صحبت دوستان ملول گشته در سنهء ثمان و سبعين و الف هجريه هجرت نموده در زاويهء عدم منزوى گرديد . محل سكنى آن‌جناب در دار فانى در « محلهء شيخ داد » بود و مدفنش در جوار سيد مير اشرف حوالى بقعهء رفيعهء سلطان مشايخ شيخ تقى الدين دادا محمد عليه التحية و الغفران اتفاق افتاد ، مصرع :\r\n روح پاكش در جهان پرنور باد . \r\n\r\n[ مولانا افضل 
  ]\r\nو ديگرى فضيلت و كمالات دستگاه مولانا افضل محرر محكمهء عليه دار القضاء يزد است كه در انواع فضايل و كمالات درجهء عليا دارد و اكثر خطوط در غايت جودت بر صحيفهء تحرير مىآورد ، شعر :\r\n مشام دهر معطر شود گهى كه كند * بياض صفحهء كافور را به مشك‌افشان \r\nخطوط با صفايش مانند سبزهء گلزار جهان و قطعات دلگشايش زينت صفحات زمان ، منشيان شيرين‌زبان [ 302 الف 
  ] به بدايت مراتب كمال او نرسند و نظر دقيق هنروران صاحب عرفان به دقايق ارقام كلك معجز نظامش راه نيابند . قريب به مدت سى سالست كه آن عزيز در محكمهء دار القضاء يزد به امر تحرير اشتغال دارد .\r\nدر اين مدت احدى سخن بلند و ركيك ازو نشنيده و به ناخن بىحرمتى رخسار اعتبار احدى نخراشيده ، بلكه در نهايت خلق و شكفتگى و كم‌طبعى در فيصل مهمات مسلمين و مسلمات همت مىگمارد . وقتى كه گوش به حرف شخصى مىدارد كميت واسطىنژاد قلم را در عرصهء ميدان عرض ديگرى جولان داده و يكى را به تحرير و\r\n\r\n","description":"","footnote":"","page_name":" 399 ","page_number":427},
  {"content":"\r\n\r\nديگرى را به استماع تقرير راضى و خوشنود ساخته و پيوسته اين مضمون را ورد زبان خود نموده ، شعر :\r\n عمر به خوشنودى دلها گذار * تا ز تو خوشنود شود كردگار \r\n\r\n[ مولانا زين العابدين آبشورى 
  ]\r\nو ديگرى از خطاطان سحر آثار استاد الماهرين و افتخار المعاصرين مولانا زين العابدين آبشورى است كه در نوشتن خط نستعليق مرتبهء عالى يافته و باوجود حسن خط به انواع فضايل و كمالات و تقوى آراسته بود . خطش در ميانهء خطوط استادان كالشمس من ساير الكواكب امتياز تمام دارد و به قدرت و تعليم از خطوط [ 302 ب 
  ] متقدمين رجحان يافته و گاهى به نظم اشعار زبان مىگشاد و ديوان اشعار او در ميان فرق انام به غايت مهشور است و اين غزل كه از جملهء منظومات آن‌جناب و بخاطر بود مرقوم گرديد ، غزل :\r\n تا عشق تو در جان من خسته وطن ساخت * شادم كه سراى دلم از غير تو پرداخت\r\nتأثير مى شوق تو نازم كه به يك دم * يكباره مرا بىخبر از هستى خود ساخت\r\nتنها نه سر من به سر كار وفا رفت * صد همچو مرا درد تو از پاى در انداخت\r\nتدبير من سوخته‌دل غير فنا چيست * گر آتش غم شمع وجودم همه بگداخت\r\nترك سر خود چون نكنم كاى ستم انديش * ساغر زده خنجر به كف از خانه برون تاخت\r\nتر دامنى من تو نكو يافتى اى عشق * كس قلب زراندود مرا غير تو نشناخت \r\n\r\n","description":"","footnote":"","page_name":" 400 ","page_number":428},
  {"content":"\r\n\r\n تاراج الم شد خرد عزلتى آن‌روز * كاندر دل او آتش شوقش علم افراخت \r\nو آداب تعليم را به شاگردان در لباس نظم ادا مىنموده ، اكابر و اشراف به ملازمتش مىرفتند و به شاگرديش مباهات مىنمودند . وفات مولاناء مشار اليه در اواخر سلطنت خاقان عليين آشيان شاه صفى صفوى بهادر خان اتفاق افتاد . و آن جناب را دو پسر بود : يكى مولانا محمد محسن و ديگرى مولانا كمال الدين اصيل .\r\n\r\n[ مولانا محمد محسن و ديگرى مولانا كمال الدين اصيل 
  ]\r\nهردو در نهايت صلاح و تقوى و فى الجمله در خط نستعليق دستى داشتند و بعد از مدتى ايشان نيز به ديدن والد خود شتافتند .\r\n\r\n[ خواجه على اكبر 
  ]\r\nو ديگرى از آن طبقه زبدة الاماثل و الاقران خواجه على اكبر است كه به خصايل و شمايل مرضيّه اتصاف دارد . در مبادى ايام جوانى به رسم تجارت به جانب بلاد هندوستان رفته در كمال اعتبار چند سال در آن ملك ماند . بعد از مراجعت گاهى به نيابت غفران‌پناه ميرزا محمد شفيع وزير يزد كه برادر خرد « 1 » آن‌جناب بود به حكومت اشتغال مىنمود و در امر نظم و نسق و سياست دقيقه [ اى 
  ] فروگذاشت نمىكرد . چون از آن امور دلگير گشت همت بر مثوبات [ 303 الف 
  ] اخروى گماشت و به فراغت خاطر در منزل خود كه در ايام قدرت و اعتبار در « محلهء مصلى عتيق » ساخته بود منزوى گرديد و به نوشتن خطوط اشتغال نمود و در خط ثلث و نسخ رتبهء اعلى و درجهء قصوى بهم رسانيد و در تناسب و استحكام رتبه‌اش به جايى رسيد كه دست اهل كمال به دامنش نرسيد . در حال تحرير كه دو سنين از ثمانين و الف گذشته آن‌جناب در يزد و در همان شغل مشغول است .\r\n\r\n[ ملا عبد الوهاب 
  ]\r\nو ديگرى ملا عبد الوهاب است ، كه در وادى قوت كتابت و صفاى خط ممتاز بوده خصوصا ثلث و نسخ و محقق و پايهء آن را به جايى رسانيده كه دست قدرت خطاطان به آن نمىرسد و تتبع آن از حيّز قدرت و امكان بيرونست . كتابهء در « مصنعهء درب شاهى » كه از رشحات كلك آن‌جنابست برين معنى شاهديست ظاهر .\r\n\r\n\r\n","description":"","footnote":"\r\n( 1 ) - اصل : خورد\r\n","page_name":" 401 ","page_number":429},
  {"content":"\r\n\r\n\r\n[ حاجى محمد حسين ولد حاجى قطبى 
  ]\r\nو ديگر از خطاطان ماهر حاجى محمد حسين ولد حاجى قطبى بوده و در نوشتن خط ثلث و نسخ بهرهء تمام يافته و اكثر اوقات همت بر تعليم قواعد آن فن مىگماشت و از نتايج قلم مشار اليه كلام اللّه مجيدى است كه در مسجد جامع كبير عباد اللّه تلاوت مىنمايند .\r\n\r\n[ مير محمد فضايل طباطبايى 
  ]\r\nو ديگرى از خطاطان آن ملك سيادت‌پناه مير محمد فضايل [ 303 ب 
  ] طباطبايى است . مشار اليه سيد درويش صالح متقى كم‌آزار است . قريب بيست سال مىشود كه در محكمهء قضات به امر تحرير قيام دارد [ و 
  ] احدى را از خود آزرده نساخته و حسب المقدور در فيصل قضاياى درويشان سعى نموده و هرگاه از آن شغل فارغ مىگردد بقيهء اوقات صرف كتابت مىنمايد .\r\n\r\n[ مولانا رحيماى قارى 
  ]\r\nو ديگرى از خوشنويسان و سرآمد ظرفا و خوش‌طبعان مولانا رحيماى قارى است كه در خط نستعليق رايت بىمثلى مىافرازد و باوجود حسن خط و خلق انواع فنون و اصناف كمالات حاصل نموده و اكثر اوقات همت بر تعليم قواعد آن مىگمارد . قطعاتش چون گلهاى بهارى روح‌افزاى و خطش چون خط خوبان دلرباى . در فنون شعر و معما سرآمد بلغا و اشعار آبدارش رشك چشمهء حيوان و بنات افكار ابكارش غيرت حور و ولدان ابيات دلاويزش ناسخ سخنان سخن‌سنجان و لطايف لطف آميزش مرغوب طبايع انسان . هركس كه اشعار شيرين او شنيد و ظرافتهاى رنگين او استماع نمود [ 304 الف 
  ] به جان و دل جوياى صحبتش گرديد ، شعر :\r\n رخسارهء او نديده چون مردم چشم * فى الحال درون ديده جايش دادند \r\nدر شهور سنهء ثمانين و الف به پايمردى قابليت و به دستيارى استعداد به اردوى معلى شتافت و قطعات و اقسام كمالات خود به عرض مقربان بارگاه خلافت‌پناه خاقان سليمان شان رسانيده به درجهء قبول و خلعت استحسان رسيده سرافراز شد و مدتى در اصفهان جنت‌نشان با اعزه و ارباب دانش گوى مصاحبت و نرد مجالست باخته\r\n\r\n","description":"","footnote":"","page_name":" 402 ","page_number":430},
  {"content":"\r\n\r\nباز به وطن مألوف مراجعت نموده و حال تحرير در خطهء يزد با دوستان يكدل و محبّان مشفق صحبت داشته به زبان حال مىگويد ، شعر :\r\n صحبت غنيمت است بهم چون رسيده‌ايم * تا كى دگر به‌هم رسد اين تخته پاره‌ها \r\nو اين بيت را به آن‌جناب نسبت مىدهند كه در تعريف شكيله نام مطلوب خود فى البديهه به رشتهء نظم كشيده ، شعر :\r\n شپش سر شكيله به نظر چنان نمايد * كه ميان سنبلستان چرد آهوى خطايى \r\n\r\n[ مولانا محمد محسن معلم 
  ]\r\nو ديگرى از صاحب‌خطان ملا زكى ولد كوچكتر فضيلت‌پناه مولانا محمد محسن معلم است . در سنهء احدى و ثمانين بعد الف كه ولد مرحومش به سراى باقى خراميد بر زيلوچهء تمكين قرار گرفته همت بر تعليم اطفال مؤمنين گماشت ، مصراع :\r\n به‌جاى پدر شاد و خرم نشست \r\nو تختهء جفا بر دامان خردسالان دبيرستان بيغمى گذاشته به تازيانهء [ 304 ب 
  ] صلابت و زهر چشم نگاه رونق عيش و نشاط از دلشان در ربود ، بيت :\r\n در ايام او روز طفلان چو شام * شب از بيم او خواب ايشان حرام \r\n\r\n[ مولانا بهاء الدين هزارسپ 
  ]\r\nو يكى ديگر از خوشنويسان معروف و مشهور مولانا بهاء الدين هزارسپ بود كه چون ياقوت مستعصمى سرآمد گشته نظير نداشت و در علم انشا و مهارت در آن رايت بىمثلى مىافراخت . اكثرى كتابه‌هاى عمارات يزد مثل كتابهء « مسجد جامع » كه به فرمودهء شاه نظام كرمانى وزير يزد سورهء انا فتحنا منقوش نموده و استادان سحرآفرين كاشىساز به كاشى تراشيده نصب نموده ، ترتيب داده‌اند .\r\n\r\n","description":"","footnote":"","page_name":" 403 ","page_number":431},
  {"content":"\r\n\r\nلله الحمد و المنة كه به تأييد احدى و توفيق سرمدى فصل سابع از مقالهء دويم من مجلد ثالث جامع مفيدى به اتمام رسيد و فارس واسطىنژاد خامهء بديع هنگامه عنان بيان به صوب احوال اطباى عيسوى انفاس معطوف گردانيد ، بمنه و كرمه .\r\n\r\n","description":"","footnote":"","page_name":" 404 ","page_number":432},
  {"content":"\r\n\r\n\r\n[ 305 الف 
  ] فصل ثامن از مقالهء دويم در ذكر اطباى مسيحادم و حكماى خضر قدم\r\n به نام حكيمى كه روز نخست * شد از حكمتش كار عالم درست\r\nپى مورى از حكم او سر نتافت * سر مويى از سرّ او كس نيافت\r\nدهد قطرهء آب را چشم و گوش * نهد در كفى خاك فرهنگ و هوش\r\nپديد آورد از تف خون و شير * حكيمان داناى روشن‌ضمير\r\nكند بخت بر آن زبان آفرين * كه گويد ثناى جهان‌آفرين \r\nبر رأى عقده‌گشاى اكابر و اهالى مخفى نماناد كه علماى فن تاريخ و سير اتفاق دارند كه در زمان سلطنت و پادشاهى جمشيد بن يافل بن لامخ كه از نسل قابيل بن آدم عليه السلام بود در علم طب شروع نمود و پيش از وى كسى ديگر اين علم شريف را نمىدانست و طبقهء جليلهء اطبا همواره معزز و مكرم بوده‌اند و سلاطين معظم در باب تعظيم و تكريم و رعايت و تربيت ايشان اعتنا و اهتمام مىفرموده‌اند و پيوسته در خطهء دلگشاى يزد اطباى حاذق و حكماى مدقق بوده و هستند و احوال\r\n\r\n","description":"","footnote":"","page_name":" 405 ","page_number":433},
  {"content":"\r\n\r\nجمعى كه بر فقير حقير بىبضاعت ظاهر گرديده به دستيارى خامهء سخن‌گذار [ 305 ب 
  ] بر صفحهء بيان مىآورد .\r\n\r\nعاليجناب حكمت‌مآبى معانى آثارى مولانا مؤيد الدين محمد الحموى\r\nاز ساير اولاد مولانا سعد الدين محمد حموى بلكه از اكثر علماء فضايل - پناه و اطباء حذاقت دستگاه به جودت طبع سليم و سلامت و ذهن مستقيم امتياز تمام داشته و در ايام جوانى تحصيل كمالات نفسانى نموده در علوم معقول و منقول نقش مهارت بر لوح خاطر نگاشته . وفور و وقوف آن حضرت در علم طب به مرتبه‌اى بوده كه اگر جالينوس و بطلميوس در زمانش مىبودند در خدمت او به دوزانو درآمده دست ارادت و شاگردى به دامانش مىزدند و به مطالعهء نسخه‌جات افادت سماتش زنگ امراض و علل از الواح خاطر سقيم مزاجان ميزدودند . اگر تمامى صفحات اين اوراق به ذكر كمالات و فضيلت و بيان نجابت و حذاقت آن ارسطو صفت بيارايد عشرى از اعشار آن مرقوم نخواهد نمود . لاجرم درين مقام به‌همين‌قدر اختصار مىنمايد و به دستيارى خامهء بلاغت شيم به ذكر احوال خلف آن مسيحا دم مىپردازد .\r\n\r\nاعلم اطباء زمان و اكمل [ 306 الف 
  ] حكماء دوران مولانا سالك الدين محمد الحموى\r\nآن حكيم مؤسس مبانى فضايل و سالك مسالك اخلاق با طبعى مخزن نفايس علوم اسرار و حكم و ذهنى معدن سراير خواص [ حدوث 
  ] و قدم ، شعر :\r\n راى پيرش تتق سرّ قضا را محرم * دل پاكش نظر لطف خدا را منظور \r\nدر خطهء فرح فضاى يزد در معالجهء مرضى و ازالهء علل برايا ميمنت انفاس مسيحا ظاهر مىنمود و مهارتش در علم طب بلكه در ساير علوم به مرتبه‌اى بود كه قلم سخن‌آرا از تبيين آن به عجز و قصور اعتراف دارد و كمال فضل و دانش آن جناب درجه‌اى داشته كه بيان بنان فصحا توضيح آن را كما ينبغى از جملهء محالات\r\n\r\n","description":"","footnote":"","page_name":" 406 ","page_number":434},
  {"content":"\r\n\r\nمىشمارد . تأليف كتاب افادت آيات « هيكل فيل » بر ثبوت اين دعوى برهانيست معين و تلطيف عبارات و بيان خواص اشيا و ساير فنون آن نسخهء شريفه بر وقوع اين معنى دليلى است مبرهن .\r\nدر اواخر ايام سلطنت خاقان گيتىستان شاه عباس صفوى موسوى بهادر خان پهلو بر بستر ناتوانى نهاد و چون زمان [ 306 ب 
  ] حلول اجل مقدر در رسيده بود استعمال اشربه و اغذيه اصلا نافع نيفتاد ، مصراع : طبيب كيست فلاطون اگر شود بيمار ؟\r\nناكام آن حكيم فطنت شعار دل بر واقعهء ناگزير نهاده از عالم ناپايدار درگذشت ، شعر :\r\n درين دقيقه بماندند جملهء حكما * كه آدمى چكند با قضاى كن فيكون\r\nاصول نبض چو شد منحرف ز جنبش اصل * بلاى عجز فرورفت پاى افلاطون\r\nصلاح طبع چو روى فساد روى نمود * بماند بيهده در دست بو على قانون \r\n\r\nميرزا نجيم بيك و ميرزا جعفرى\r\nعلو نسب و رتبت حسب ايشان بسان فروغ آفتاب بر تمامى معشر بشر ظاهر و هويداست و عظم شان و شرف دودمان آن دو جوان پسنديده‌خصال حميده فعال محتاج به شرح و بيان نيست ، مصراع :\r\n به ماهتاب چه حاجت شب تجلى را . \r\nآن دو نهال خجسته كه در گلزار فضل و كمال پرورش يافته و از چشمهء صافى حذاقت و به آبيارى باغبان حكمت آب خورده فرزندان مولانا سالك الدين محمد بوده‌اند و در بلدهء يزد در معالجهء مرضى و ازالهء علل برايا ميمنت انفاس مسيحا ظاهر مىنموده‌اند . ميرزا نجيم بيك در « قلعهء چاه خاور » كه وسط راه بافق و يزد است داعى حق را لبيك [ 307 الف 
  ] اجابت گفته به منزهات رياض جنان شتافت .\r\n\r\n","description":"","footnote":"","page_name":" 407 ","page_number":435},
  {"content":"\r\n\r\nو ميرزا جعفرى بعد از مراجعت از سفر هندوستان در سنهء خمس و اربعين و الف از بلدهء يزد ، مصراع :\r\n كرد رحلت به سوى خلد برين \r\nو از آن ارسطو دانش افلاطون منش خلف ارجمندى ميرزا سالك الدين محمد نام به يادگار مانده كه به لطف طبع و صفاى ذهن موصوف و در علم طب و مهارت در آن از ابناء زمان ممتاز و به احياء سنن سنيهء آباء عظام و اجداد كرام قيام و در معالجهء مرضى و ازالهء علل برايا ميمنت انفاس مسيحا ظاهر مىسازد . محل سكنى و منزل حكمت انتماء آن سلسلهء حذاقت دستگاه در « محلهء شهرستان » داخل شهر يزد بوده و هست .\r\n\r\nسلالهء اشراف و اعيان زبده و خلاصهء اطباء زمان ميرزا عبد الكريماى حكيم\r\nبه اصناف سير سنيه و شيم مرضيه معروف و به لطف طبع و صفاء ذهن و اخلاق حميده و اطوار پسنديده موصوف بود و به تحصيل فضايل و كمالات و تكميل اسباب بزرگى و سعادات سرآمد ابناى روزگار مىنمود . آن‌جناب حكيمى بود كه « قانون » [ و 
  ] « كليات شفا » [ 307 ب 
  ] از طيب انفاس روح افزايش هويدا و راى صوابنمايش در ازالهء امراض و حصول اعراض حاوى اصناف كمالات بود . لاجرم آواز فضل و حذاقتش در اطراف و اكناف بلاد و امصار منتشر گشته سلاطين زمان و فرمانفر - مايان جهان به صحبت و مجالستش راغب گشتند . تا در شهور سنهء خمسين و الف خاقان بلندمكان شايستهء سرير سلطنت فريدون خلاصهء اولاد سلاطين صفوى نشان شاه صفى بهادر خان آن‌جالينوس زمان را به رفتن بلاد هند و شرف دريافت ملازمت نير برج دولت و اقبال ، كوكب سپهر عظمت و اجلال ، درة التاج نصرت و فيروزى ، مصراع :\r\n سلطان تاج‌بخش جهاندار تخت‌گير \r\nسلطان عبد اللّه قطب شاه تكليف فرمود . چون اطاعت فرمان سلاطين عدالت\r\n\r\n","description":"","footnote":"","page_name":" 408 ","page_number":436},
  {"content":"\r\n\r\nآيين بر كافهء برايا واجب و لازم است آن‌جناب انگشت قبول بر ديدهء اخلاص - بين گذاشته به جانب كلكنده روانه گشت . « 1 » بعد از ورود بدان ملك شرف خدمت آن حضرت دريافته بر مدارج تقرب و دولت ترقى نمود و ساعت‌به‌ساعت سايهء التفات پادشاهى بر وجنات احوالش مىتافت و به فراغ خاطر در سايهء مرحمت پادشاه نصفت پناه روزگار مىگذرانيد . تا در سنهء خمس و سبعين و الف موافق قوى - ئيل ميرزا محمد ابراهيم خلف ارجمند سعادتمند حكيم افلاطون‌منش كه سروى بود بر جويبار حكمت پرورش يافته شوق ملاقات والد بزرگوار عنان جانش گرفت و به دستيارى قايد تقدير به جانب حيدرآباد بهشت‌آباد كشيده بعد از وصول بدان خطه به ديدار يكديگر خوشوقت گشتند و هم در آن چند روز به سبب عين الكمال حكيم حذاقت شعار سر بر بستر ناتوانى نهاده دست اطباء حاذق به دامن علاج آن عارضه نرسيد و كار از تدبير برنا و پير درگذشت و طاير روح شريفش به منزهات آن جهانى پرواز نمود . ميرزا محمد ابراهيم نعش والد غفران‌پناه را به آيين شريعت سيد المرسلين صلواة اللّه عليه و آله الطيبين به خاك سپرد و خود با تجمل تمام و اسباب مالا كلام متوجه بلاد ايران گشت و از بندر سورت در كشتى نشسته زورق « 2 » حيات در سفينهء ممات نزديك نمود و در عين دريا كشتى عمرش در گرداب فنا افتاده به صد حسرت و نگرانى جان نازنين به قابض ارواح سپرده چون حضرت يونس على نبينا و عليه السلام در كام ماهى جاى گرفت و زبان روزگار به اداى اين مقال گويا گرديد ، نظم :\r\n ز روزگار همين حالتم پسند آمد * كه خوب و زشت و بد و نيك در گذر ديدم\r\nبرين صحيفهء مينا به خانهء خورشيد * نگاشته سخن خوش به آب زر ديدم \r\n\r\n\r\n","description":"","footnote":"\r\n( 1 ) - ازينجا تا ستارهء بعد در حاشيهء صفحات نسخهء لندن است .\r\n( 2 ) - اصل : ذورق\r\n","page_name":" 409 ","page_number":437},
  {"content":"\r\n\r\n كه اى به دولت ده‌روزه گشته مستظهر * مباش غرّه كه از تو بزرگتر ديدم \r\nمقارن همان ايام فرزند دلبندش ميرزا اسمعيل نام كه تازه‌تر از نهال كامرانى و سرافرازتر از شاخ شجرهء شادمانى بود و ده مرحله از مراحل سنه طى نموده بود در خطهء يزد طبل رحيل فروكوفته به ديدن والد رحمت‌پناه شتافت . بر نظاره‌كنندگان گردش روزگار مخفى نماند كه اسباب و اموال و رقبات و مستغلات « 1 » و نقود و جواهر و اقمشه از حكمت‌پناه ميرزا عبد الكريما بيد تصرف وارثان قرار گرفت كه از حيطهء تعداد بيرون بود . اما در اندك روز بسيارى در معرض تلف درآمده صفت هباء منثورا گرفت . اما حليلهء جليلهء ميرزا محمد ابراهيم خلف حكيم ارسطومنش در خيرات و مبرات تقصير و تكاهل نكرده بسيارى از ضعفا و ايتام و فقرا را به لباس و ما يحتاج دستگيرى نمود و در « محلهء چهارمنار » به قرب « مزار سيد عضد » مصنعه‌اى ساخت و همچنين در قصبهء ميبد بر سر راه مسافران اطراف و اكناف مصنعهء ديگر احداث نموده كافهء برايا كه ودايع بدايع حضرت آفريدگار جل شانه‌اند مستفيض مىگردند .\r\n\r\nافتخار حكماء حذاقت دستگاه حكيم عبد اللّه\r\nاعلم اطباء خطهء يزد بود و در معالجهء مرضى و ازالهء علل برايا ميمنت انفاس مسيحا ظاهر مىنمود و بصفت حسن خلق متصف بود . در اوايل ايام شباب علم عزيمت بصوب بلاد هندوستان برافراخت و چون سلاطين و امراء آن ملك از ورود مقدم عزيزش مطلع گشته دانستند كه « قانون » [ و 
  ] « كليات شفا » از طيب انفاس روح‌افزاى آن‌جناب هويدا و راى صواب‌نمايش در ازالهء امراض و حصول اغراض حاوى اصناف كمالات است لاجرم صحبت فيض اثرش را مغتنم دانسته كمال توقير و احترام به جاى آوردند و پس از چند وقت مضمون حديث حب الوطن من الايمان به خاطرش رسيد و قائد توفيق گريبان جانش گرفته از راه دريا نخست به جانب حجاز و\r\n\r\n\r\n","description":"","footnote":"\r\n( 1 ) - اصل مستقلات\r\n","page_name":" 410 ","page_number":438},
  {"content":"\r\n\r\nيثرب برد و بعد از طواف بيت اللّه الحرام و شرف زيارت روضهء رسول انس و جان صلواة اللّه الملك المنان به خطهء بهشت منزلهء يزد كه وطن مألوفش بود آورد و آن جالينوس الزمان تا در قيد حيات « 1 » بود به عنايت حكيم على الاطلاق از دار الشفاء  « وَ إِذا مَرِضْتُ فَهُوَ يَشْفِينِ »  شربت شفاء به كام بيماران مىرسانيد . و آن‌جناب را سه ولد ستوده‌خصال بود : ميرزا محمد مقيم ، ميرزا محمد شفيع ، ميرزا كاظم .\r\nميرزا محمد مقيم به صفت ورع و دين‌دارى و تقوى و پرهيزگارى اتصاف داشت و در طاعت و عبادت از واجبى و نوافل شبانه‌روزى دقيقه‌اى فوت و فروگذاشت نمىكرد . اما بواسطهء نفس الامرى و تندخويى و آتش مزاجى و اطاعت شرع شريف و رفع ظلم و ستم بعجزه و ضعفا پيوسته بر روى عمال ابواب تقرير مىگشاد . در زمان سلطنت خاقان سرافراز ، مصراع :\r\n گل بخت بهارستان اقبال \r\nسلطان شاه عباس صفوى مرحمت‌پناه ميرزا حكيم كلانتر به سبب گفتگو و تقرير آن عزيز از اوج جاه و اعتبار به حضيض و بال و نكال افتاده روى از راه دريا به‌طرف هندوستان نهاد و در ميان بحر كشتى عمرش در گرداب بلا سرگردان شده سفينهء حياتش غرق گرديد . بعد از روزىچند قائد تقدير و محصل قضا عنان اختيار ميرزا محمد مقيم را كشيده به جانب هند دكن برد . چون اوضاع آنجا را موافق دلخواه نديد به جانب ايران مراجعت نمود و در آن اوان فراشان قضا شادروان عظمت و سلطنت خاقان كامران ، مصراع :\r\n چراغ چشم دولت شاه عباس \r\nدر بسيط زمين گسترانيده بود . آن‌جناب به منصب نظارت موقوفات و بعضى از تصدى كامياب گرديد و در آن مهمات چنانچه لازمهء امانت و ديانت بود سر موئى فروگذاشت نكرد . بالاخره به منصب نظارت خالصهء خطهء يزد سركار خاصهء شريفه سرافراز گرديد و در كمال دقت و امانت و سعى در آن كار مدت چند سال قيام و اقدام نمود و بنابر آنكه نقش كفايت و ضبط مال ديوانى بر لوح\r\n\r\n\r\n","description":"","footnote":"\r\n( 1 ) - اصل : حيوات\r\n","page_name":" 411 ","page_number":439},
  {"content":"\r\n\r\nخاطر عاطر مثبت ساخته بود و روزوشب نسبت به وزراء و متصديان و ساير عمال رقم تقرير بر اوراق ضمير مىنگاشت مزاج اهل عالم از وى متنفر گرديد و دست او از مهمات ديوانى كوتاه گشت . ناكام در كنج انزوا مقيم گشته به عبادت پروردگار كه هميشه پيشنهاد خاطرش بود اشتغال نمود ، تا در سنهء اثنى و سبعين و الف هجرى داعى حق را لبيك اجابت گفته درگذشت . و از مومى اليه يك پسر ماند ميرزا محمد داود نام ، بيت :\r\n چنين است كردار گردون سپهر * گهش زهر قهرست و گه نوش مهر\r\nبه ناز ار كسى پرورد در كنار * به خاك افكند آخرش خوار « 1 » و زار \r\nو خلف ديگر آن‌جناب ميرزا محمد شفيع است كه در مكارم اخلاق و محاسن اعراق و لطف گفتار و حسن كردار عديل و نظير ندارد . طبع پاكش از اقسام فضايل و كمالات بهره‌ور و ذهن درّاكش نقّاد فنون دانش و هنر و پيوسته نيكويى و خوش‌خلقى را شعار خود ساخته هرگز دلى را نيازرده به آستين مرحمت و كلام ملايم گرد كدورت از جبين و دل دوستان زايل كرده مزاحمت به حال احدى نرسانيد و از روى نيت پاك و اعتقاد درست به حجاز و يثرب شتافت و بعد از گزاردن « 2 » حج اسلام و طواف ركن و مقام به زيارت روضهء مقدسهء حضرت خير الانام فايض گرديده عنان عزيمت به جانب ديار خود انعطاف فرمود و باداء طاعات و عبادات مشغول گرديد .\r\nو خالق بىولد آن مجمع مكارم اخلاق را دو ولد امجد كرامت فرموده : اول ميرزا محمد رفيع كه در فضل و دانش و زهد و تقوى درجهء عليا دارد و همواره همت به تحصيل علوم دينيّه مصروف داشته اوقات شريف بر اداء وظايف عبادات صرف مىنمايد .\r\n\r\n\r\n","description":"","footnote":"\r\n( 1 ) - اصل : خار\r\n( 2 ) - اصل : گذاردن\r\n","page_name":" 412 ","page_number":440},
  {"content":"\r\n\r\nو ديگرى ميرزا عبد الحسين است كه از اوايل ايام جوانى كه اوان نشاط و كامرانى است تا اين‌زمان كه سن شريفش قريب به چهل سالگى رسيده هرگز گرد گناه به خاطرش ننشسته و همواره به سلوك پسنديده با دوست و دشمن بسر برده در عبادت پروردگار عالميان به تقصير راضى نمىشود .\r\nو فرزند خردتر آن‌جناب يعنى جالينوس الزمان حكيم عبد اللّه ميرزا محمد كاظم بود كه در اوان عنفوان جوانى متوجه هندوستان شده ازو خبرى نيامد و او را ولديست ميرزا عبد اللّه نام كه در تاريخ تحرير اين صحيفه در وطن مألوف اعنى بلدهء يزد به رفاه حال روزگار ميگذراند « 1 » .\r\n\r\nعاليجناب حكمت و حذاقت دستگاه ارسطو صفاتى جالينوس الزمانى مولانا معينا محمدا\r\nآن‌جامع كمالات [ 308 الف 
  ] در زهد و تقوى و صلاح و پرهيزگارى درجهء عليا داشت و همواره همت بر اداء وظايف طاعات و عبادات مىگماشت و به وفور فضل و ادب و كمالات پيراسته و در حسن سيرت و نقاء سريرت دست پرورد عنايات سبحانى بود و در تكميل اسباب بزرگى و سعادت دارين ممتاز و مستثنى مىنمود . در اوايل ايام جوانى كه اوان نشاط و كامرانى است روى به محراب دين‌دارى آورده هرگز گرد گناه به پيرايهء ضمير منيرش ننشست و به تعليم علم طب و ساير علوم كه موروثى داشت اشتغال نموده به مرتبهء كمال رسيد بلكه از اكثر دانشمندان فاضل ارسطو - منش رجحان يافته در علم طب جالينوس زمان خود گرديد و در معالجهء امراض عباد اللّه همت گماشته سقيم مزاجان دردمند از انفاس عيسوى مثالش جان تازه مىيافتند و باوجود اشتغال به اين امر از اداء فرايض و نوافل شبانروزى ساعتى غافل و ذاهل نبود . چون اوصاف حميده [ 308 ب 
  ] و اطوار پسنديده و ذكر محاسن آداب و مكارم اخلاق آن‌جناب بر تمامى فرق بشر ظاهر و هويدا است محتاج به شرح و بيان نيست ، مصراع :\r\n به ماهتاب چه حاجت شب تجلى را . \r\n\r\n\r\n","description":"","footnote":"\r\n( 1 ) - تا اينجا در حاشيهء صفات نسخهء خطى بود .\r\n","page_name":" 413 ","page_number":441},
  {"content":"\r\n\r\nو چون عمر شريفش از هفتاد متجاوز گشت مرضى صعب بر آن‌جناب طارى شد و هرچند اطباء حاذق به تدبيرات لايق و ادويه و اشربهء موافق در معالجه سعى نمودند اصلا مفيد نيفتاد و چون طومار عمر آن يگانهء روزگار به بند  « كُلُّ نَفْسٍ ذائِقَةُ الْمَوْتِ »  رسيده بود نفس شريفش دعوت  « ارْجِعِي إِلى رَبِّكِ راضِيَةً مَرْضِيَّةً »  را اجابت نمود و ازين نشيمن تغيّر و انقلاب به گلشن عدن انتقال نمود ، شعر :\r\n روانش به خلد برين شاد باد * ز اخلاف او عالم آباد باد \r\nمرقوم كلك سخن‌گذار مىگرداند كه ، مصراع : فاضل عصر و منشى دوران ميرزا محمد ابراهيم منشى رقعه به خدمت شريف آن حاوى فضايل و كمالات نوشته و طلب مداوا نموده در حين تحرير احوال خير مآل آن‌جناب در نظر بود لايق نمود كه درين صحيفه ثبت گردد ، صورت رقعه :\r\nاميد كه هميشه حضرت حق سبحانه و تعالى از زلال [ 309 الف 
  ] سرچشمهء ابدى - الاتصال احسان و عطانهال برومند وجود با جود فايض الجود سعادت اثر فضيلت ثمر حضرت مسيح الالقابى را خرم و شاداب و سرسبز و سيراب داشته از هراس صرصر خزان تا هنگام ظهور صاحب العصر و الزمان محفوظ و مصون دارد تا شكسته‌دلان وادى حيرت و سينه ريشان خارخار الفت و محبت كه پريشان خاطران رنجور و سرگشتگان از بلاد عافيت دوراند به مدد انفاس حيات‌افزاى جان‌بخش آن افلاطون الزمانى و بقراط الدروانى از فيض لذات نفسانى و جسمانى بهره‌مند توانند شد . حقيقت حال و بيان اين مقال چند مزخرفيست كه نكته‌پرداز خيال در سلك نظم درآورده و به ارسال آن مصدع اوقات فرخنده‌مآل خجسته خصال گشته تا به يمن توجه خاطر عاطر فيض مظاهر دريا مقاطر خورشيد مآثر آن مخدومى كه مجاور ديار فضيلت [ 309 ب 
  ] و دانشوريست از ضعف القلبى خلاصى يافته به صحت مزاج تواند رسيد ، قطعه :\r\n اى حكيمى كه عقل دورانديش * به ضمير تو التجا دارد \r\n\r\n","description":"","footnote":"","page_name":" 414 ","page_number":442},
  {"content":"\r\n\r\n وى خردپرورى كه افلاطون * گر سبق گيرد از تو جا دارد\r\nبنده را هست يك سخن ليكن * خجلت از عرض مدعا دارد\r\nبىهنر عضو شهوت‌انگيزم * پشت گرم از شكست ما دارد\r\nكام از جاى برنمىگيرد * بند گويى مگر به پا دارد\r\nضعفش از پا چنان درآورده * كه ز انگشت من عصا دارد\r\nنيست جز نام در ميان چيزى * حال سيمرغ و كيميا دارد\r\nآنچه او كرد در حقم يك چند * گر بود آن‌چنين سزا دارد\r\nليك داغم از آنكه هرگوشه * شوخ‌چشمى به من نوا دارد\r\nنسخه‌اى لطف كن كه مىدانم * حرز خط تواش شفا دارد\r\nلطف فرما خلاصيم بخشا * كه مرا بخت « 1 » مبتلا دارد \r\nحق تعالى به ظاهر و باطن اول و آخر حفيظ و حافظ و ناصر و معين باد به حق محمد و آله الامجاد .\r\n\r\n\r\n","description":"","footnote":"\r\n( 1 ) - نسخهء وزيرى : سخت\r\n","page_name":" 415 ","page_number":443},
  {"content":"\r\n\r\n\r\n[ 210 الف 
  ] جالينوس زمان و افلاطون دوران جامع خلق و احسان ميرزا محمد مفيداى حكيم خلف ارشد ارجمند سعادتمند قدوهء حكماء ايران معينا محمدا\r\nبه وفور علم و سرعت فهم و جودت طبع از اكثر اطباء حاذق امتياز دارد و در تزكيهء « 1 » نفس نفيس و تصفيهء باطن شريف و سير رضيه و شيم مرضيه عديل و نظير ندارد ، بيت :\r\n اى چو صبح آخرين سر تا به پا صدق و صفا * وى چو عقل اولين پا تا بسر فضل و هنر \r\nو به سبب كمال تواضع و حسن خلق همواره تخم مهر و محبت در فضاى ضمير صغير و كبير مىكارد ، شعر :\r\n اى چو وهم از افتتاح آزمايش دوربين * وى چو عقل از ابتداى آفرينش كاردان \r\nبه جهت تقرب به درگاه الهى و دريافت مثوبات اخروى باوجود وفور اسباب و مكنت و جلالت قدر و منزلت به طيب نفس و بشرهء شكفته بسر بالين فقر او مساكين تشريف مىبرد و از روى طوع و رغبت بىتكلف نخست از بيمار و مدت ملال و كيفيت و كميت علت و اسباب و علامات آن استكشافى تمام و استفسارى شافى مىنمايد [ 310 ب 
  ] و بر كليات و جزئيات و دلايل نبض وقوفى كامل حاصل كرده بعد از آن در معالجت شروع و در مداوات خوض مىفرمايد لاجرم به ميامن انفاس با بركاتش كه دل مرده را حياتى تازه و سينهء پژمرده را نشاطى بىاندازه مىدهد شدايد الم به عوايد راحت مبدل مىگردد ، نظم :\r\n بار غمى كه خاطر ما خسته كرده بود * عيسى دمى خدا بفرستاد و برگرفت \r\nاين‌قدر اوصاف آن مسيحا صفات كه به تحرير و تقرير درآمده قطره‌ايست\r\n\r\n\r\n","description":"","footnote":"\r\n( 1 ) - اصل : تذكيه\r\n","page_name":" 416 ","page_number":444},
  {"content":"\r\n\r\nاز درياى بيكران فضل و ذره‌ايست از كمال دانش او ، بيت :\r\n گر صد هزار قرن كنم وصف بىشكى * از صد هزار گفته نيايد مگر يكى \r\nلله الحمد و المنة كه بخشندهء بىمنت جهانبين آن فرشته خصلت را به جمال خلف ارجمند كه به شرف ذات و محاسن صفات و اخلاق حميده و اطوار مرضيه موصوف و به اصناف سير سنيه و شيم رضيه و لطف طبع و به انواع فضايل و كمالات معروف و اسم شريفش ميرزا محمد رضى است روشن ساخته ، [ 311 الف 
  ] اميدوارى به كمال مكرمت كردگارى آنكه ، مصراع :\r\n تا جهان را بقا بود ممكن \r\nآن حاوى فضايل انسانى و مخدومزادهء گرامى مقرون به حصول انواع امالى و امانى در غايت عافيت و كامرانى روزگار خجسته آثار گذراند و همواره از دم عيسوى انفاس ايشان مستمندان خطهء فرح‌آباد يزد مستفيض و بهره‌مند باشند . با وجود آنكه آن عالىجناب در حومهء شهر و بلوكات منازل دلگشا و باغات فرح - افزا دارد خصوصا در موضع خيرآباد اهرستان مشهور به « باغ شاه نگار » و آن چنان باغيست كه به انواع اشجار آراسته و به گونه گونه رياحين پيراسته ، رضوان از رشك آن روضه انگشت عبرت گزيده و آسمان در نظارهء او ديدهء حيرت گشوده ، شعر :\r\n از گل و سبزهء نوخواسته و آب روان * چشم بد دور تو گويى كه بهشت دگرست \r\nدر اصل شهر به « محلهء وقت [ و 
  ] ساعت » در خانهء آباء كرام و اجداد عظام خود نشسته [ 311 ب 
  ] و خوان احسان و كرم بر روى خلايق گشاده و به تفقد احوال عجزه و مساكين مىپردازد .\r\nمولانا شاه قلى ولد حكمت‌پناه مولانا زين الدين طبيب از جانب والد برادر غفران\r\n\r\n","description":"","footnote":"","page_name":" 417 ","page_number":445},
  {"content":"\r\n\r\nدستگاه ميرزا حكيم كلانتر بود و به صفت علم و عمل موصوف و اكثر اوقات [ را 
  ] به اداء وظايف طاعات و عبادات صرف مىنمود و در ميدان حذاقت گوى مسابقت از اكفا مىربود و آن‌جناب را ولد ارشدى بود مولانا محمد رحيم نام به وفور دانش و سرعت فهم و جودت طبع مشهور و معروف و در معالجهء مرضى و ازاله علل برايا غايت مهارت ظاهر مىنمود و هم در ايام جوانى علم عزيمت به صوب عالم آخرت برافراشت .\r\n\r\nقدوهء اطباء مسيحا صفات و حاوى فضايل و كمالات ميرزا حسن بيك\r\nبه شرف دودمان و نجابت خاندان موصوف و به لطف طبع و صفاء ذهن و اخلاق حميده و اطوار پسنديده معروف . آن زبدهء اطباء حكمت اقتباس طبيبى است حاذق مشفق كه « قانون » علاج دانسته و « اغراض » حكما را « ذخيره » خاطر كرده و در « شفاى » امراض كليات پرفن شده و در افاضهء انفاس عيسوى يد بيضا مىنمايد ، شعر :\r\n تازه گردد جان بيمار از دمش * روح را راحت رسد از مقدمش \r\nدر مبادى ايام جوانى و عنفوان اوقات زندگانى به تحصيل علم طب و ساير علوم همت گماشت و در ميدان دانش از اماثل و اقران ممتاز گرديد و به پايمردى توفيق از خطهء يزد كه مسكن مألوفش بود به جانب مشهد مقدس رفته قريب به بيست سال به دولت زيارت روضهء رضويهء عرش درجهء سلطان خراسان عليه التحية سرافراز بود و در آن ارض مقدس به معالجهء عباد اللّه قيام نموده دم عيسوى [ 312 الف 
  ] ظاهر مىساخت . آخر الامر به مقتضاى حديث حب الوطن عمل نموده به يزد آمد و حال تحرير كه دو سنين از سنهء ثمانين و الف هجريه گذشته در آن ملك تشريف دارند و كافهء برايا از انفاس با بركاتش مستفيض مىگردند .\r\n\r\nحكمت پناهى حذاقت دستگاهى حكيم محسناى نصرآبادى\r\nآن‌جناب به كمال هنر مذكور و به يمن معالجت و مباركى دم و قدم مشهور ،\r\n\r\n","description":"","footnote":"","page_name":" 418 ","page_number":446},
  {"content":"\r\n\r\nدمى چون دم عيسى جان‌گشاى و قدمى چون قدم خضر فرح‌افزاى ، شعر :\r\n گر خواستى به يك دو نفس آفت دوار * زايل شدى ز گنبد دوّار بىثبات\r\nيمن قدم چنان كه به باغ ار درآمدى * دادى ز رنج رعشه سفيدار را نجات \r\nو با آن كمال به صفت اخلاق حسنه آراسته و با منظر خوش درين گشاد - بازار محبت و قحط سال الفت كه دوستان قديم از هم فراموش كرده‌اند و آشنايان كهن از ياد هم رفته‌اند در دكان مصاحبت گشاده و متاع خلق بالاى هم نهاده ، مصراع :\r\n بالاى هم نهاده چو تجار تنگ تنگ \r\nو سبك‌روحى و شيرين‌حركاتى را شعار خود ساخته اگر كسى به جهت بيع و شراى محبت به خدمت شريفش ميل نمايد به بركت صحت آن عزيز اخلاق ذميمه ازو زايل گشته [ 312 ب 
  ] مزاج حالش به اعتدال ميل مىكند ، چه سركه‌اى به آن حدت و ترشرويى كه دارد چون با انگبين درآميزد از صرافت حموضيت بازرسته موجب ازالت چندين علت مىگردد ، بيت :\r\n تو همچو سركه ترشرو به انگبين آميز * كه دافع مرض و راحت روان گردى\r\nمباش مرده دل و همدمى به جان بگزين * كه از مصاحبت جان تو نيز جان كردى\r\nچو سايه باش ملازم به پيش اهل صفا * كه آفتاب صفت شهرهء جهان گردى \r\nو بنابر آنكه نقد محبت آن‌جناب در دار الضرب اخلاص به سكهء وفادارى آرايش يافته و نهال مودت او در روضهء اختصاص به رشحهء يكجهتى و رضاجويى پرورش پذيرفته مصاحبت او راحت روح و مدد فيض و فتوح است ، مصراع :\r\n\r\n","description":"","footnote":"","page_name":" 419 ","page_number":447},
  {"content":"\r\n\r\n شكر خدا كه شربت صحبت چشيده‌ام . \r\nعزيزى در باب لطفهاى شيرين و ظرافتهاى رنگين آن‌جناب چه نيكو گفته ، شعر :\r\n طبع را لذت از ظرافت او * روح را بهجت از لطافت او . \r\nچون شمه‌اى از حال اطبا در سلك بيان انتظام يافت ، وقت آن شد كه خامهء سخن‌دان در تحرير و تقرير وقايع ديگرى شروع نمايد و ذيل اين صحيفه را به ذكر مجملى از احوال شعرا بيارايد ، و منه الاعانة و التوفيق .\r\n\r\n","description":"","footnote":"","page_name":" 420 ","page_number":448},
  {"content":"\r\n\r\n\r\n[ 313 الف 
  ] فصل تاسع از مقالهء دويم در ذكر شعراى بلاغت‌شعار\r\nبر ضماير اولو الابصار مختفى و مستتر نخواهد بود كه در بلدهء جنت صفات يزد از طبقهء شعرا كه ناظمان مناظم سخنورى و پيرايه بندان سلسلهء معنوىاند جمعى كثير در ميدان فصاحت گوى بلاغت از چابك‌سواران اقاليم سخندانى ربوده‌اند .\r\nچون در حين تحرير احوال اين زمرهء فصاحت آثار كه در باب علوّ شان ايشان همين بيت كافيست ، شعر :\r\n پيش و پسى بست صف انبيا * پس شعرا آمد و پيش انبيا \r\nفقير حقير بىبضاعت در بصرهء بصيره گرفتار و سفر خير اثر بلاد هند در پيش و مآل حال خود را نمىدانست چه جاى آنكه از احوال خير مآل ديگرى باخبر باشد و راضى به آن هم نميشد كه صحايف جامع مفيدى از ذكر احوال اين طبقهء جليله بالكليه خالى ماند - چنانچه فرموده‌اند ، بيت :\r\n همچو بلبل‌هاى و هويى كن كه بر خواهد پريد * مرغ روح از شاخسار عمر تا هى مىكنى \r\nلهذا خامهء نكته‌دان صحيفهء اين اوراق را به ذكر مجملى از احوال بعضى از آن طايفه كه به خاطر بود مىآرايد و زبان زمانه به نيابت آن زمره مضمون اين مقال به گوش هوش بندهء خاكسار مىرساند ، نظم :\r\n\r\n","description":"","footnote":"","page_name":" 421 ","page_number":449},
  {"content":"\r\n\r\n اى مگس عرصهء سيمرغ [ 313 ب 
  ] نه جولانگه تست * عرض خود مىبرى و زحمت ما مىدارى \r\n\r\nمجد همگر\r\nيزدى الاصل است و معاصر اباقا خان بود و ديوان مجد از قصايد و غزليات مشهورست و ابيات بلاغت آياتش در السنه و افواه مذكور . در اوايل حال از يزد به اصفهان رفته چندگاه در ملازمت خواجه بهاء الدين محمد ولد خواجه شمس الدين محمد صاحب‌ديوان مىبود . و در آن ايام كه از يزد عزيمت اصفهان نمود منكوحهء خود را كه به غايت مسنّه بود در يزد گذاشت ، و گويا كه اين دو بيت خواجه غياث نقشبد يزدى مناسبت تمام به احوال آن عفيفهء عفت شعار دارد ، شعر :\r\n درج لبش ز گوهر دندان شده تهى * سرو قدش چو بيد مولّه شده دوتا\r\nچشمان به دستيارى عينك كرشمه‌ساز * قد در خرام و جلوه به پامردى عصا \r\nمجد كه جوان ظريف لطيف شيرين‌سخن خوش‌حركات بود و مدت مفارقت از حد گذشت خاتون زياده از آن تاب جدايى نياورده از عقب شوهر به اصفهان رفت و در وقتى كه مجد در خانه نبود به خانه منزل نمود . يكى از تلامذه « 1 » مجد را از قدوم خاتون خبر داده گفت مژده كه خاتون به خانه فرود آمد و مژدگانى طلبيد . مجد گفت كه مژدگانى وقتى مىدادم كه خانه به خاتون فروآمدى و خبر مرگ خاتون آورده بودى . همان ساعت [ 314 الف 
  ] اين سخن را رسانيدند ، نظم :\r\n خاتون چو شنيد اين فسانه * زد آتش غيرتش زبانه\r\nگفتا چه كنم چه چاره سازم * بيم است كه جامه پاره سازم \r\n\r\n\r\n","description":"","footnote":"\r\n( 1 ) - اصل : تلامزه\r\n","page_name":" 422 ","page_number":450},
  {"content":"\r\n\r\nمقارن آن مجد به خانه آمد . چون چشم زن بر شوهر افتاد آغاز عتاب كرده گفت ، مصراع :\r\n پيش از من و تو ليل و نهارى بوده . \r\nمجد گفت اى بىبى پيش از من بلى ، اما پيش از تو حاشا كه ليل و نهارى بوده باشد .\r\nدر كتاب سلم السموات كه از جملهء مؤلفات شيخ ابو القاسم كازرونى است مذكورست كه خواجه مجد الدين همگر معاصر شيخ مصلح الدين سعدى شيرازى بوده و مدتى به امر وزارت اشتغال نموده . شعراى آن‌زمان او را به استادى مسلم مىداشته‌اند و نسبت ميانهء شعرا از او سؤال مىنموده‌اند . اين دو بيت از آثار مكارم اوست ، شعر :\r\n آن مهر گسل با دگرى زان پيوست * تا بشكند آن عهد كه با ما مىبست\r\nبر ديده نهم دست چو او بر گذرد * تا با دگرى نبينمش دست‌به‌دست \r\n\r\nنام مناظم سخندانى مولانا وحشى\r\nبافقى المولدست اما در خطهء يزد نشوونما يافته ، جوان حميده اخلاق خجسته اطوار و شاعرى شيرين كلام فصاحت آثار ، در ميدان بلاغت و سخندانى گوى مسابقت از شعراى زمان خود ربوده بود و همواره ابيات ظرافت‌آميز و اشعار مزاح‌انگيز بر لوح بيان مىنگاشت و در هيچ مجلس دقيقه‌اى از نديمى و نكته‌پردازى نامرعى نمىگذاشت و بىشايبهء تكلف نادرهء دوران و وحيد زمان بود . در غزل و مثنوى سرخيل فصحا و شعراى آن اوان . از غزليات اين چند بيت كه از نتايج طبع آن شاعر شيرين كلام است و در خاطر بود اكتفا مىرود ، غزل :\r\n يك جهان جان خواهم و چندان امان از روزگار * كين جهان جان بر آن‌جان جهان سازم نثار \r\n\r\n","description":"","footnote":"","page_name":" 423 ","page_number":451},
  {"content":"\r\n\r\nايضا\r\n مريض طفل مزاجند عاشقان ورنى * [ 314 ب 
  ] علاج رنج تغافل دوروزه پرهيز است \r\nايضا :\r\n گرد ننشيند به‌طرف دامن آزادگان * گر براندازد فلك بنياد اين ويرانه را\r\nمى ز رطل عشق خوردن كار هربىظرف نيست * وحشيى بايد كه بر لب گيرد اين پيمانه را \r\nو كتاب « فرهاد و شيرين » كه از رشحات كلك بلاغت آيات انتظام داده بين - الجمهور مشهور و معروف و از جملهء ابيات آن به اين ابيات قطع مىگردد ، شعر :\r\n كه گر بر سنگ خوردى نعل شبرنگ * وزان خوردن شرارى جستى از سنگ\r\nهنوز آثار گرمى با شرر بود * كزان در مجلس شيرين خبر بود \r\nايضا فرموده :\r\n خوشا عشق خوش آغاز خوش انجام * همه ناكامى اما اصل هركام\r\nهرآن شادى كه بود اندر زمانه * نهادند از كرانه در ميانه\r\nچو كلى جمع گشت آن شادى عام * شدش آغاز عشق و عاشقى نام \r\nايضا\r\n يكى صياد مرغى بسته پر داشت * به بستان برد و بند از پاش برداشت \r\n\r\n","description":"","footnote":"","page_name":" 424 ","page_number":452},
  {"content":"\r\n\r\n زدندش طايران آسمانى * صلاى رغبت هم آشيانى\r\nچو پر زد ديد بال خويش بسته * عدوى خانه در پهلو نشسته\r\nبرآورد از شكاف سينهء خويش * صفيرى پرخراش از سينهء ريش\r\nكه مرغى را چه ذوق از سرو [ و 
  ] شمشاد * كه پروازش بود بر دست صياد\r\nشما كازادگان شاخساريد * نشاط سرو و گل فرصت شماريد\r\nكه صياد مرا با من شكاريست * مرا هم با شكنج دام كاريست \r\nاين دو بيت نيز از ديوان غزليات اوست ، غزل :\r\n ما بىخبر ز قاعدهء و كار عالميم * بيهوده گرد كوچه و بازار عالميم\r\nما مردمان خانه بدوشيم و خوش‌نشين * نى ز آن گروه خانه نگهدار عالميم \r\n[ 315 الف 
  ] مكارم اخلاق جناب فصاحت شعار و اشعار آبدار آن شاعر بلاغت آثار زياده از آنست كه اين مختصر گنجايش بيان تمامى آنها داشته باشد ، لهذا به همين‌قدر اختصار نمود . وفات آن‌جناب در شهور سنهء سبع و تسعين و تسعمايه در خطهء جنت‌نشان يزد اتفاق افتاد و در « محلهء پير برج » مقابل مزار كثير الانوار سلالهء دودمان رسالت صلى اللّه عليه و آله و سلم شاهزادهء واجب التعظيم شاهزاده فضل رضا عليه التحية و الثنا مدفون گشت ، نظم :\r\n\r\n","description":"","footnote":"","page_name":" 425 ","page_number":453},
  {"content":"\r\n\r\n وحشى شيرين‌سخن نكته‌سنج * كالبدش شد به زمين همچو گنج \r\nو در وقتى كه مقرب الخاقانى محمد على بيك حسب الامر خاقان گيتىستان كركراق و متصدى سركار خاصهء شريفه و در يزد مىبود مقبرهء مختصر در غايت تكلف و صفا بر سر قبر آن بلاغت انتما ساخت و تا حالت حرير اين اوراق كه سنهء اثنى و ثمانين و الف است داير و در نظر بينندگان ظاهر . مولانا ضميرى و مولانا محتشم كاشى با آن‌جناب معاصر بوده‌اند .\r\n\r\nعندليب گلستان فصاحت و خوش الحانى و طوطى شكرستان بلاغت و شيرين‌زبانى خواجه غياث الدين على نقشبند يزدى\r\nبه فصاحت بيان و طلاقت لسان وحدت فهم و لطافت طبع موصوف و در تحصيل كمالات [ 315 ب 
  ] و تكميل اسباب بزرگى و سعادت از ساير ابناء روزگار معروف و ممتاز بود و آن‌جناب از نباير جناب مولانا كمال خطاط « 1 » المشتهر به عصار است كه ياقوت زمان و صيرفى دوران بود و جناب خواجه غياث الدين على همواره مقبول سلاطين و متبوع خواقين نافذ فرمان مىبود و در زمان جهانبانى خاقان گيتىستانى شاه عباس ماضى منظور نظر كيميا اثر آن حضرت گشته از ساير مقربان درگاه و مصاحبان بارگاه فلك‌اشتباه به مزيد قرب و منزلت امتياز يافت و به مجالست مجلس اعلى سر افتخار به اوج مباهات مىافراخت و پيوسته ابيات ظرافت‌آميز و اشعار مزاح‌انگيز بر لوح بيان مىنگاشت و مطالب خود را نظم نموده به خدمت پادشاه سرافراز عرض مىنمود ، چنانچه در باب طلب مواجب درين رباعى درج نموده ، رباعى :\r\n اى از تو فروغ چشم خونبار مرا * بگشا به نگاهى گره كار مرا \r\n\r\n\r\n","description":"","footnote":"\r\n( 1 ) - اصل : خطات\r\n","page_name":" 426 ","page_number":454},
  {"content":"\r\n\r\n اى عقده‌گشاى ملك ايران سخن * امسال بده مواجب پار مرا \r\nمشهور است كه زربفت مشجرى تمام كرده بود كه صورت خرسى نقش شده بود به خدمت خاقان گيتىستان برد . ابو قرداش « 1 » كه در كمال شوخى بوده بعد از مشاهدهء زربفت تعريف خرس كه بافته شده مىكند . خواجه غياث در بديهه مىرساند كه :\r\n خواجه در خرس بيش مىبيند * هركسى نقش خويش مىبيند . \r\nوقتى قباى زربفتى تمام كرده در حاشيهء آن اين رباعى را كه زادهء طبع اوست نقش نموده :\r\n اى شاه سپهرقدر خورشيد لقا * خواهم ز بقا به قد عمر تو قبا\r\nاين تحفه بنزد چون تويى عيب منست * خواهم كه به‌پوشى ز كرم عيب مرا \r\nشاه در جواب فرمود كه به چشم بپوشيم .\r\nو آن‌جناب در مبادى زندگانى و عنفوان جوانى به شرب شراب [ 316 الف 
  ] روح افزا و مصاحبت ماهرويان ناهيد سيما شعف تمام داشت و اوقات زندگانى را بىراح ريحانى و بادهء ارغوانى حرام مىپنداشت و پيوسته در مجلس بهشت اساس خاقان گيتىستان در هرصباح كه جام زرنگار مهر در بزم سپهر لامع شدى از ساقيان خورشيد عذار شراب خوشگوار طلبيد و هرشام كه قدح سيم‌اندام هلال در مجلس ثوابت و سيار به گردش درآمدى از دست خوبرويان ماه ديدار جام بادهء غمگسار در كشيدى تا آنكه توفيقات ازلى شامل حال او شده زبان به اداء كلمهء  « تُوبُوا إِلَى اللَّهِ »  گويا ساخته عن صميم القلب از جميع مناهى توبه نمود . و سبب توبه او آن بود كه شبى از روى پشيمانى و ندامت روى نياز بر خاك گذاشته توفيق\r\n\r\n\r\n","description":"","footnote":"\r\n( 1 ) - اصل : ابو قرداس ( تصحيح مبتنى بر تذكرهء نصرآبادى است ) .\r\n","page_name":" 427 ","page_number":455},
  {"content":"\r\n\r\nتوبه از حضرت غفار الذنوب مسئلت نموده تير دعاى او به هدف اجابت رسيد و در همان‌شب در عالم رؤيا به خدمت امير المؤمنين و امام المتقين اسد اللّه الغالب على - ابن ابى طالب صلوات اللّه و سلامه عليه رسيده در دست مبارك آن حضرت به شرف توبه [ 316 ب 
  ] مشرف گرديد و اين چند بيت از آن جمله است كه نظم نموده ، مثنوى :\r\n شبى از دهشت تقصير طاعات * به خاك افتادم و كردم مناجات\r\nكه غفّارا به حق شاه مردان * كزين آلودگىام پاك گردان\r\nچو ظاهر كرد صدق دل زبانم * اجابت كرد استدعاى آنم\r\nهمان‌شب نيك‌بختم ديد در خواب * شه خيبرگشا را رو به محراب\r\nدل بيدار بر وى اقتدا كرد * دو فرض اندر قفاى او ادا كرد\r\nچو فارغ گشت آن بحر حقيقت * كرامى كردم از پند و نصيحت\r\nز اندرزم در توفيق بگشود * ز شرب باده‌ام پس توبه فرمود \r\nو اين چند رباعى نيرزادهء طبع آن بلبل شكرستان فصاحت است ، رباعى :\r\n امروز مرا به دشمنان غالب كن * و اندر طلب حقيقتم طالب كن\r\nفردا كه سر از خاك لحد بردارم * حشرم به على ابن ابى طالب كن \r\n\r\n","description":"","footnote":"","page_name":" 428 ","page_number":456},
  {"content":"\r\n\r\nايضا\r\n من درّ گرانمايه اين نه صدفم * من مادر دهر را گرامى خلفم\r\nصد ره ز ملك پيش ز قدر و شرفم * يعنى سگ آستان شاه نجفم \r\nايضا\r\n در دهر محبت على حاصل ماست * وين گل به ازل شكفته ز آب و گل ماست\r\nچون خون به رگ غياث و چون جان به جسد * مهر على و آل على در دل ماست \r\n[ 317 الف 
  ] خواجه غياث الدين على در فن نقشبندى عديل و نظير نداشت و پيوسته به قلم انديشه امور غريبه و صور عجيبه بر صحايف روزگار مىنگاشت و اقمشهء نفيسه به اتمام مىرسانيد و در آن كار به مرتبه‌اى بلندآوازه گشت كه پادشاهان عاليشان نافذ فرمان هند و ترك و روم تحف و هدايا به جهت او ارسال فرموده اقمشه‌اى كه در كارخانهء طبيعت او به اتمام رسيده بود طلب مىنمودند و اسباب تجمل و نفايس از چينى و كتب و املاك و رقبات او به حدى رسيد كه محاسب و هم از حساب آن به عجز اعتراف دارد . و آن‌جناب به جهت سكنى در دار فنا در « باغچهء دار الشفاى صاحبى » عمارات عالى در غايت تكلف و صفا به اتمام رسانيد و اين غزلى كه از نتايج طبعش بود در كتابه به آب زر مسطور ساخت ، غزل :\r\n خانهء ما كه بناى غم ازو ويرانست * وقف رندان خراباتى بىسامانست\r\nخشك از رشك زلالش لب سرچشمهء خضر * تر ز تأثير شمالش چمن رضوانست \r\n\r\n","description":"","footnote":"","page_name":" 429 ","page_number":457},
  {"content":"\r\n\r\n اثر نزهت اين آب‌وهوا دانى چيست * اثر فيض قدوم ملك ايرانست\r\nآن شهنشاه جهان‌بخش كه از معدلتش * رشك فردوس برين كلبهء درويشانست\r\nخنك آن‌كس كه درو رخت اقامت بنهد * زآنكه اين مرحله سرمنزل بيكارانست\r\nاندرين عرصه مده زحمت كس گر خواهى * روضهء خلد كه مأواى كم آزارانست\r\nغرض آسايش احباب بود ورنه غياث * كى دلش را هوس قصر و سر ايوانست\r\nهشت بيت است كه دم مىزند از هشت بهشت * حوريش بكر سخن حسن خطش غلمانست \r\nو در ايام زندگانى در آنجا مأوى داشت و چون ثبات و دوام در عالم محنت - فرجام هيچ فرد از طوايف انام را ميسر بيست او نيز اقتدا به قدما كرده از لباس حيات عارى گشته خانهء تن از ميهمان روح بازپرداخت ، مصراع :\r\n بقاى جاودانى نيست ممكن . \r\nو چند وقت قبل از آنكه متوجه سفر عقبى گردد زبان به اداى اين رباعى گشاد ، رباعى :\r\n افسوس كه رفت حاصل عمر به باد * فرياد ز ايام جوانى فرياد\r\n[ 317 ب 
  ] اى پير خرف مگر نمىآرى ياد * سودا به ميان شصت و هفتاد افتاد \r\nو از آن‌جناب شش پسر به يادگار ماند ، چنانچه طوطى نطق شكرافشانش اشاره به آن نموده ، نظم :\r\n\r\n","description":"","footnote":"","page_name":" 430 ","page_number":458},
  {"content":"\r\n\r\n اى سرو سرور خردمندان * بشنو حال ما و فرزندان\r\nمن كه در يزد ، رشك ايرانم « 1 » * در هنر بر گزيدهء يزدانم\r\nبر سر صد هزار گونه عطا * شش درم داده از دو درج خدا\r\nافضل و اكمل و رفيع و معز * كه نبينم زوالشان هرگز\r\nاصغرست و ابو الفضايل خرد * صاف در سيرت و به صورت درد\r\nاز كرم اى كريم عقده‌گشا * صانع بىشريك ارض و سما\r\nهمه را در هنر گرامى كن * در كمالات و فضل نامىكن \r\nو در حين تحرير اين مقاله كه دو سنين از سنهء ثمانين و الف هجريه هجرة نموده از نباير و اقوام آن‌جناب جمعى در بلدهء جنت صفات يزد در كمال عزت روزگار مىگذرانند و اشرف و افضل ايشان حكمت‌پناه جالينوس الزمان ميرزا محمد مفيدا ولد مرحمت‌پناه معينا محمدا حكيم است كه به صفت زهد و طاعت و حسن خلق و عبادت [ 318 الف 
  ] آراسته و در معالجهء مرضى و ازالهء علل برايا آثار نفس مسيحا ظاهر مىگرداند و از روى طوع و رغبت و طيب نفس و بشرهء شكفته در معالجهء درويشان و محتاجان شرايط اهتمام به‌جاى مىآورد و بىتكلف خواص و عوام آن ديار از يمن انفاس ميمنت انجامش محظوظ و بهره‌ور مىگردند .\r\n\r\nمولانا محمد زمان رونقى\r\nبافقى الاصل بود و در زمان خاقان گيتىستان شاه عباس ماضى از قصبهء طيبهء بافق كه وطن مألوف و مسكن معهودش بود به دار العبادهء يزد آمده به تحصيل\r\n\r\n\r\n","description":"","footnote":"\r\n( 1 ) - اصل : افزايم\r\n","page_name":" 431 ","page_number":459},
  {"content":"\r\n\r\nكمالات كمال جد و اجتهاد نمود و پيوسته با اكابر و اشراف « 1 » مصاحبت مىنمود و از نظم اشعار مهارت و وقوفى تمام داشت و همواره غزلهاى دلفريب و ابيات طرب - آميز بر لوح بيان مىنگاشت و در حين تحرير اين چند بيت كه از منظومات اوست و به خاطر بود ثبت گشت : بيت :\r\n زخم دندان خوبتر كرد آن لب پر خنده را * قيمت آرى « 2 » بيشتر باشد عقيق كنده را \r\nايضا\r\n مكيدن ، لب شاهد و زخم كردن * نمك خوردن است و نمكدان شكستن \r\n[ 318 ب 
  ] و له ايضا\r\n دلم در زلف او گم گشت و من با شانه در جنگم * كه در شب آنچه گم گردد به شبگردست تاوانش \r\nو در ايامى كه مولاناى مذكور در بلدهء بهشت اساس يزد مقام نمود در مرياباد حومه منزلى در غايت صفا ترتيب داد و در آنجا بسر مىبرد تا آن‌وقت كه به عالم عقبى منزل گزيد .\r\n\r\nافصح البلغا امينا محمدا متصدى مشهورا\r\nدر سلك فضلاء فصيح زبان و بلغاء مليح بيان انتظام داشت و به متانت طبع و لطافت ذهن و تحقيق مسايل علوم و تدقيق در مباحث محسوس و مفهوم مشهور و معروف بود . در عنفوان شباب از خطهء يزد كه مسكن معهود او بود بپاى سعى و اجتهاد به دار العلم شيراز رفته به تحصيل علوم دينيّه و كمالات نفسانيّه اشتغال نموده در اندك زمانى ترقى بسيار كرد و در فن انشا و شعر و معما نيز مهارت تمام حاصل نمود و چون پايهء قدر و منزلت خود را زياده از امثال و اقران يافت به اردوى معلى شتافته از جانب صدور عاليقدر به منصب تصدى وقف [ 319 الف 
  ] دار العبادهء يزد معزز گرديد و چند سال به لوازم آن شغل اشتغال داشت و به واسطهء وفور قابليت و\r\n\r\n\r\n","description":"","footnote":"\r\n( 1 ) - اصل : شراف\r\n( 2 ) - اصل : آرى قيمت\r\n","page_name":" 432 ","page_number":460},
  {"content":"\r\n\r\nاستعداد قريب مبلغ چهل تومان تبريزى از سركار خاقان خلدآشيان صاحبقرانى و از حاصل اوقاف يزد مدد معاش وظيفهء همه ساله يافت و چون از وجه معاش خاطر را اطمينان داد از سرچشمهء ضمير صافى زلال اشعار لطافت آثار مرشح مىساخت و به نظم قصيده و تاريخ و رباعى از ساير اقسام شعر زبان مىگشاد و اين رباعى از جملهء منظومات آن بلاغت‌شعار است كه خامهء فصاحت آئين بيان مىنمايد كه ، رباعى :\r\n مجنون منشان عشق رب الارباب * در بحر و برند روزوشب بىخور و خواب\r\nيك زاهد روزه‌دار در بحر « 1 » سراب * يك صوفى چرخ زن به دريا گرداب \r\nو اين بيت نيز از جملهء منظومات اوست كه ، شعر :\r\n « يزد » از « ايزد » يك الف دور است تا دانى كه نيست * ساكنان اين بلد را دورى از حق بيش از اين \r\nو ايضا اين غزل از جملهء منظومات اوست ، شعر :\r\n آن‌روز بويم آن زلف شب‌بو * كز هجر گردم چون تار آن مو\r\nبرگشته از من پيوسته با غير * برگشته مژگان ، پيوسته ابرو\r\nنازم به داغم كز ذوق ناسور * از ننگ مرهم دزديده پهلو\r\nچون شاه حسنش آيد به بازار * خورشيد گردد سنگ ترازو\r\nآيد به دامم شوخست بسيار * من كهنه صياد او برّه آهو \r\n\r\n\r\n","description":"","footnote":"\r\n( 1 ) - نسخهء وزيرى : دشت\r\n","page_name":" 433 ","page_number":461},
  {"content":"\r\n\r\nبر ضماير دانش مآثر اذكيا مخفى نماناد كه جامع الكمالات امينا محمدا به سبب عارضهء كوفت قريب سه چهار سال بر بستر ناتوانى افتاده قدرت بر قيام نداشت .\r\nدر برابر اين غزل كه از نتايج طبع « رافع » است كه ، غزل :\r\n خضر ره شد تا مرا چون نقش پاافتادگى * ميكنم در هرقدم صد جابه‌جا افتادگى\r\nاختلاط ما و او باهم چو آب و آتشست * شيوهء او سركشى و كار ما افتادگى\r\nدست پرورد سرشك ما بود سرگشتگى * خانه‌زاد ماست همچون نقش پاافتادگى\r\nلغزش پايى نمىبايد مرا در هيچ باب * طفل اشكم قسمتم كرده خدا افتادگى \r\n\r\nمن كلام امينا محمدا\r\n خاكسارى طور و من موسى عصا افتادگى * وحى ما خاموشى و معراج ما افتادگى\r\nكعبه از ما درگذشت از شوق استقبال ما * حبّذا بيدست و پايى مرحبا افتادگى\r\nهركجا ره دور شد گفتيم يا گمگشتگى * هركجا لغزيد پا گفتيم يا افتادگى\r\nحاصل آزادگى از سرو پرسيديم گفت * ابتدا گردن فرازى انتها افتادگى\r\nدر طريق عشقبازى اى « امين » كوى عشق * هست مقصد خاكسارى مدّعا افتادگى \r\nو چون ثبات و دوام در عالم محنت انجام هيچ فرد از طوايف انام را ميسر نيست لاجرم در سنهء خمس و سبعين و الف [ 319 ب 
  ] روى به عالم آخرت آورد و از مشار اليه سه پسر ماند .\r\n\r\n","description":"","footnote":"","page_name":" 434 ","page_number":462},
  {"content":"\r\n\r\nمولانا ابو الآداب از همه بزرگتر و به وفور فضايل و كمالات و قابليت از امثال و اقران ممتاز و مستثنى مىنمود و در فن انشا و شعر و معما انگشت‌نماى پير و برنا بود و در عنفوان جوانى از دار السلطنهء اصفهان به تاريخ شهر ذى حجة الحرام سنهء سبع و سبعين و الف هجريه روى به شهرستان عدم نهاد . و در اندك زمان مولانا محمد كافى به ديدن پدر و برادر مهربان شتافت . و مولانا عبد النبى كه از همه كوچكتر است در حين تحرير اين اوراق كه سنهء اثنى و ثمانين و الف است در بلدهء يزد اقامت دارد .\r\n\r\nمولانا حسن على يزدى\r\nدر اكثر اوقات به كسب كمالات اقدام نموده با ارباب فضل و دانش مصاحبت و مجالست مىنمود و گاهى به گفتن شعر زبان مىگشود . اين چند رباعى از رشحات كلك بلاغت نظام اوست ، رباعى :\r\n گوشم كر و چشم كور « 1 » و پايم لنگست * اين پيرى نامرد سراپا ننگست\r\nعيبم مكن ار كسى مرا ننوازد * كين ساز شكسته سخت بىآهنگست \r\nايضا\r\n در زير سپهر مرد در آزارست * در گلشن ايام ذليل و خوار « 2 » است\r\nبا زن طبعان زمانه دايم يار است * مهر مادر به دختران بسيار است \r\nايضا\r\n جان چيست درون سينه سوزى و تفى * دل چيست غم و درد و بلا را هدفى \r\n\r\n\r\n","description":"","footnote":"\r\n( 1 ) - اصل : كند ، تصحيح مبتنى بر نسخهء وزيرى است\r\n( 2 ) - اصل : خار\r\n","page_name":" 435 ","page_number":463},
  {"content":"\r\n\r\n القصه پى شكست ما بسته صفى * مرگ از طرفى و زندگى « 1 » از طرفى \r\nو اين غزل نيز از جملهء منظومات آن عزيز است :\r\n غم هجران آن سرو قباپوش * گرفته چون قبا تنگم در آغوش\r\nزمانه با مراد من چنانست * كه غم با شادمانى زهر با نوش\r\nچنان با تلخكامى خو گرفتم * كه كردم جان شيرين را فراموش\r\nزمانه پر صداى كوس رحلت * ولى ما را ز غفلت پنبه در گوش\r\nفلك با صد هزاران ديده حيران * به كار ما و ما در خواب خرگوش \r\n\r\nجامع الكمالات مولانا محمد امين المتخلص به وقارى\r\nجوان مستعد سخندان و شاعرى بليغ فصيح زبان به مكارم [ 320 الف 
  ] اخلاق آراسته و در نظم و نثر گوى تفوق و رجحان از ابناى زمان ربوده است و در خط ثلث و نسخ و تعليق به قلم اعجاز كردار خط نسخ بر خطوط متقدمين كشيده . آن جناب خلف مولانا عبد الفتاح برادر مرحوم مولانا عبد الكريم طبسى است و جد اعلاى او مولانا شمس الدين محمد طبسى بود كه در « تذكرهء دولتشاهى » بعضى از كمالات نيكو خصالش بر سبيل اجمال مذكور است و از آن تا حال تاريخ فضل و شعر از آن سلسله گسيخته . مولانا محمد امين چون در يزد بسيار بوده به يزدى شهرت يافته . در مبادى حال و اوان جوانى به مصاحبت عمش مولانا عبد الكريم از بلدهء طبس كه مولد و منشاء او بود به قصبهء طيبهء بافق و خطهء دلگشاى يزد خراميده به كسب علوم دينى و دنيوى و\r\n\r\n\r\n","description":"","footnote":"\r\n( 1 ) - اصل : زنده‌گى\r\n","page_name":" 436 ","page_number":464},
  {"content":"\r\n\r\nاستعداد ظاهرى اشتغال نموده به درجهء كمال رسيد و پيوسته با اكابر آن ولايات گوى مصاحبت مىباخت و در شهور سنهء سبعين و الف هجرى از بلدهء بهشت بنياد يزد هجرت نموده به دار السلطنهء اصفهان شتافت و به دستيارى استعداد و قابليت مقبول اعاظم و امرا و خوانين گرديده به صحبت فيض مآثرش مستفيض مىگردند . اين غزل از جملهء منظومات و از نتايج طبع مشار اليه است ، غزل :\r\n با خيال صنمى عيش نهان ما را بس * با غم دوست كنارى ز ميان ما را بس\r\nسايهء سرو و لب جوى به عاشق نرسد * در غم سرو قدى اشك روان ما را بس\r\nدل شاد و لب خندان به شما ارزانى * جان پرحسرت و چشم نگران ما را بس\r\nعاشقان خسرو اقليم تجرّد باشند * دل پرداغ ز اسباب جهان ما را بس\r\n[ 320 ب 
  ] اگرم زاهد شهر از نظر انداخت چه باك * نظر مرحمت پير مغان ما را بس\r\nما نداريم « وقارى » طمع بوس و كنار * سخنى از لب شيرين دهنان ما را بس « 1 » \r\n\r\n\r\n","description":"","footnote":"\r\n( 1 ) - در نسخهء وزيرى اضافه دارد :\r\nمراتب فضل و كمال و معارج متانت فكر و لطافت خيالش از مطالعهء ديوان حقايق بنيانش بر ارباب هوش و اصحاب شعور ظاهر و هويدا مىگردد و خود در بعضى حقايق و قصايد اشارتى به اين معنى نموده چنان كه خطاب به ممدوح ميگويد :\r\nقصيده\r\n خدا يگانا دارم به دل گره دردى * ز غنچهء دلم اين عقده خار راه گشاد \r\nبقيهء حاشيه صفحهء بعد\r\n","page_name":" 437 ","page_number":465},
  {"content":"\r\n\r\n\r\nطوطى شكرستان فصاخت امير محمد قاسم المتخلض به نبيره\r\nچه گويم از شوخى طبع فرح‌افزاى مشار اليه و چه بيان نمايم در ايانى ظرافت مومى اليه . اهالى مجالس عمال و اكابر از ديدن روى او شادان و اشعار آبدارش چون لؤلؤى مكنون آويزهء گوش و گردن منعمان . دكاكين بازار بزازان از يمن مقدمش چون غرفهاى جنان و باغات بهشت‌آباد « اهرستان » از فرّ طلعتش بر ساكنان روضهء خلد نواخوان . جوانان ظريف طبع از استماع غزلياتش در جوش و پيران خردمند از شنيدن رباعياتش در خروش . قطع نظر از تكلفات منشيانه و\r\n\r\n\r\n","description":"","footnote":"\r\n منم كه منفردم در جهان استعداد * به جامعيت من مادر زمانه نزاد\r\nنماند در صدف كون گوهر هنرى * كه دست قدرت در جيب فطرتم ننهاد\r\nچه از رسوم علوم و چه از فنون خطوط * چه از طريقهء انشاء ، چه از ره انشاء\r\nچه مثنوى ، چه رباعى ، چه قطعهء تاريخ * چه از غزل ، چه قصيده كفى بها الاشهاد\r\nچه حل و عقد معما ، چه قبض‌وبسط لغز * چه از مبادى مبدأ ، چه از مآل معاد\r\nدگر ز جنس هنر آن‌قدر كه شخص گمان * گه شمارهء آن عاجز آيد از تعداد\r\nولى چه سود كه بختم نمىكند يارى * ولى چه سود كه طالع نمىكند امداد\r\nبهر درى كه زدم حلقه زين فنون كمال * بهيچوجه مرا هيچ فتح روى نداد\r\n« ظهير » نادره گو قهرمان ملك سخن * مگر به وصف من اين بيت كرده است ايراد \r\n","page_name":" 438 ","page_number":466},
  {"content":"\r\n\r\nاستعارات شاعرانه سيادت‌پناه بلاغت‌شعار جوانيست ظريف خوب‌رو و حريفيست - نديم خوشخو . قصايد و مقطعات مولانا نطيرى و انورى و ظهير فاريابى كه شعراى حال و ماضى از بيان معانى آن به عجز اعتراف دارند بىتأمل معانى ظاهرى و باطنى را به عباراتى كه هيچ گوش نشنيده بيان مىنمايد . اما ظرفا پردهء بىانصافى بر وى كشيده به‌جاى تحسين وصله [ 321 الف 
  ] خنده‌هاى خنك بيشمار ايثار مىنمايند و آن عزيز از راه ايانى كه سرشتهء ذات اوست گذرانيده در آن امر تغافل نمىكند و به تازيانهء اشعار بديهه هريك را تأديب مىنمايد . غزليات آبدارش ورد زبان خاص و عام گرديده و طنطنهء رباعياتش آوازه در ربع مسكون انداخته . اگر به نوشتن تمامى ديوان خوشتر از آب حياتش شروع نمايم از عهده بيرون نمىآيم . بارى اين چند بيت كه زادهء طبع حكايت‌پرداز آن عندليب گلشن اهرستان است و در حين تحرير اين اوراق كه منتصف شهر ربيع الاول سنهء ثلث و ثمانين و الف هجريه اين غريب از اكبرآباد روانهء دار - الخلافهء شاه جهاناباد بود اكتفا نمود ، غزل :\r\n ديريست كه ما چلو نخورديم * آلوبالو پلو نخورديم\r\nديريست كه در طويلهء دهر * پيشاهنگيم و جو نخورديم\r\nسر چنگ زديم بر حريفان * صد شكر كه پيش رو نخورديم \r\n\r\n\r\n","description":"","footnote":"\r\n « مرا ز دست هنرهاى خويشتن فرياد * كه هريگى به دگرگونه داردم ناشاد »\r\nسفينه كرده‌ام از لجهء عدم سفرى * ز رهزنان حوادث كشيده صد بيداد\r\nكنون ز بندر دل مىرسم به شهر اميد * متاع فضل و قماش هنر مباد كساد \r\n","page_name":" 439 ","page_number":467},
  {"content":"\r\n\r\n رفتيم به جلوه‌گاه معشوق * از هيچ كسى مرو نخورديم \r\nو له\r\n اين سواد نيلگون دانى كه در گردش چراست * بر دماغش خورده گويا بويى از ميناى من « 1 » \r\nو له\r\n « نبيره » جان به حق تسليم مىكرد * ندا آمد كه اى طيار مگسل \r\nو در باب معشوقى كه كمال تعلق داشت گفته ، شعر :\r\n اى دلبر نيك چهرهء من * بردى به قيافه زهرهء من\r\nتا سبزه و عارض تو ديدم * فرياد كشيد كهره من\r\nگر تشنهء سلسبيل فيضى * آبى بخور از مطهره من \r\nمحل سكنى آن طوطى فصاحت آثار در « اهرستان » و اسم والدش مير محمد رضا و شغلش بزازى و عملش خوش‌طبعى .\r\n\r\nنتيجة السادات امير سيد على [ 321 ب 
  ] المتخلص به مير صوتى\r\nدر مكارم اخلاق و محاسن اعراق و لطف گفتار و حسن كردار سرآمد ابناء روزگار بود . طبع پاكش از اقسام كمالات بهره‌ور و ذهن درّاكش نقاد فنون هنر .\r\nمنظوماتش مانند لئآلى بحر عمان از شوايب عيب پيراسته . در فن موسيقى و ادوار به قانون ادراك خرده بر استادان ماهر گرفته و به دستيارى عنايت پروردگار پاى در وادى حجاز و يثرب نهاده در زمان سلطنت و فرمانروايى اعليحضرت خاقان بلند\r\n\r\n\r\n","description":"","footnote":"\r\n( 1 ) - نسخهء وزيرى : ما\r\n","page_name":" 440 ","page_number":468},
  {"content":"\r\n\r\nمكان شهاب الدين محمد غازى شاه جهان صاحبقران ثانى به پايمردى كمالات و استعداد پاى در وادى طلب نهاده به بلاد هندوستان شتافت و منظور انظار پادشاه والاجاه گشته مشمول انعام و احسان به وطن مألوف و مسكن معهود يعنى دار العبادهء يزد معاودت نمود و در سنهء سبع و ستين و الف به امداد كمالات و قابليت به همراهى بخت بلند حسب الامر خاقان خلدآشيان صاحبقرانى سلطان شاه عباس ثانى به اردوى معلى رفته منظور نظر و التفات پادشاه عالم‌پناه گرديده به مجالست مجلس بهشت‌آيين مفتخر گرديده [ 322 الف 
  ] رتبهء تقرب يافت و به انعامات وافره از نقود و خلاع فاخره بهره‌مند و سرافراز گرديد و در اواخر سنهء ثمانين و سبعين بعد الف باز كوكب طالعش درخشيدن آغاز نهاده به مجالست مجلس بهشت نشان خاقان وافر احتشام سلطان شاه سليمان معزز گرديده سر مفاخرت به اوج مباهات رسانيد .\r\nو چون ثبات و دوام در عالم محنت فرجام ممكن نيست به ناكام پا در دامن انزوا كشيده در اصفهان به رياض راحت‌فزاى جنان خراميد . اشعار و تصانيف آن جامع كمالات بسيار است و اين بيت از نتايج طبع درّاك اوست كه در حين تحرير به خاطر بود ثبت افتاد ، نظم :\r\n از وجود من وجود هرگناهى قائم است * مىتوان گفتن مرا پروردگار معصيت \r\nو نيز اين بيت از جملهء اشعار آبدار مشار اليه است كه تصنيف نموده و ورد زبان گلعذاران « 1 » گرديده ، شعر :\r\n شاها چمن گلى و « صوتى » بلبل * حيفست كه بلبل نبرد فيض از گل \r\n\r\nفصاحت و بلاغت‌شعارى مولانا شاه محمد يزدى\r\nگلشن يزد را بلبلى خوشنوا و عندليبى نغمه‌سراست . به خوشنوايى او هيچ مرغ از آن گلشن برنخواسته و به نغمه‌سرايى او هيچ طوطى [ 322 ب 
  ] شيرين -\r\n\r\n\r\n","description":"","footnote":"\r\n( 1 ) - اصل : گلعزاران\r\n","page_name":" 441 ","page_number":469},
  {"content":"\r\n\r\nزبان آن انجمن را نياراسته . طبع سخن‌پردازش از نظم غزلهاى گزين بازار جوهرى شكسته و كلك بلاغت‌شعارش آوازهء رباعيات در ربع مسكون انداخته و به خامهء مشكين شمامه خطوط سبعه خصوصا خط نسخ خط نسخ بر خطوط استادان كشيده و با وجود كمالات و قابليت و استعداد گوى صلاح و تقوى از زهاد عصر ربوده . چون در حين تحرير اين اوراق ذرهء بىمقدار در جنت‌آباد شاه جهاناباد و از صحبت ديوان غزليات آن عزيز كه مطبوع خاص و عامست محروم گشته بود و راضى به آن نمىشد كه اوراق جامع مفيدى از ذكر افادات بلاغت آثار مومى اليه چون كيسهء مفلسان خالى ماند اين قطعه كه از واردات طبع آن جامع كمالات انسانيست - و در حينى كه دستور عدالت‌آيين كمالا اللّه قلى بيكا وزير به پوشيدن خلاع فاخره خاقان سليمان تمكين سرافرازى يافته بود در مدح آن حضرت در رشتهء نظم كشيده - و به خاطر بود ثبت افتاد ، قطعه :\r\n اى كه از اقبال و جاه و راى و تدبير و خرد * ساخت ممتازت ز اهل جاه و منصب پادشا\r\nشاه شاهان جهان [ 323 الف 
  ] يعنى سليمان زمان * آنكه دارد آصفى همچون تو با عدل و سخا\r\nاز تو دولت برنگردد تا فلك در گردش است * تا بود دوران بود خورشيد تابان را ضيا\r\nگشت رشك گلشن جنت ز عدلت ملك يزد * چون دل ويران عاشق ز التفات دلربا\r\nيزديان از عدل و احسان تو در هرصبح و شام * وردشان چون من نباشد جز دعاى بىريا\r\nگاه تمكين از تو حسن خلق باشد دلپذير * در بزرگيها بود كوچكدليها خوشنما\r\nاى تويى امروز در ملك سخن حرف آفرين * داند اين معنى به معنى آنكه باشد آشنا \r\n\r\n","description":"","footnote":"","page_name":" 442 ","page_number":470},
  {"content":"\r\n\r\n آسمان قدر آصفا چون از سليمان زمان * شد مشرف از سراپايى ترا سر تا به پا\r\nخواست « فايز » مصرع تاريخ پير عقل گفت * قدر مه افزود مهر انور از زيب قبا \r\nهرچند اين قطعه در ضمن احوال خير مآل آصف ملكى صفات درج شده درين مقام نيز به تكرار نينديشيده نگاشتهء كلك وقايع‌نگار گشت .\r\n\r\nخواجه عبد الغالب ولد خواجه زينل بيك بارجينى\r\nبسيار خوش‌طبع و نيكوروى بود و پيوسته با ارباب سخن معاشرت [ 323 ب 
  ] و مصاحبت مىنمود . روزى در قهوه‌خانه نشسته چنانچه عادت اهل زمانه است شخصى به خبث دوستان و مصاحبان زبان گشود . مشار اليه در بديهه اين بيت نظم نموده به سمع جمع رسانيده ، بيت :\r\n منصب هركه شد هزارى خبث * مىشود قهوه‌خانه جا گيرش \r\nاين دو غزل نيز از نتايج فكر مشار اليه است :\r\n شعله را سوزندگى از آتش آه منست * دردناكى ناله را از درد جانكاه منست\r\nباوجود آنكه روزم تيره از زلف مهيست * مشعل خور روشن از آه سحرگاه منست\r\nدر طريق كعبهء وصلش نمىخواهم دليل * رهبرى همچون محبت هادى راه منست\r\nاى دل شوريده راز عشق او از من مپوش * محرم سرّ محبت جان آگاه منست\r\nگشته‌ام بر نه فلك غالب ز يمن بندگيش * پادشاه ملك خاور چاكر ماه منست \r\n\r\n","description":"","footnote":"","page_name":" 443 ","page_number":471},
  {"content":"\r\n\r\nغزل\r\n كرشمه گوشه‌نشين سواد ديدهء تست * حلاوت لب شيرين نمك چشيدهء تست\r\nشهيد طرز تو گردم كه گاه جلوه‌گيرى * ربودن دل عشاق آفريدهء تست\r\nبه كعبه روى توجه نياورم به خدا * مرا كه قبلهء دل ابروى خميدهء تست\r\nدلم كه گشته دگرباره ميهمان غمت * سفارشى كه نكو داردش رسيدهء تست \r\nوفات آن عزيز در سنهء اثنى و سبعين و الف بود .\r\n\r\nنورى تنباكوفروش\r\nمرديست عامى و شغلش تنباكوفروشى . هرگز به مجلس هيچ عالمى ننشسته و شرف صحبت هيچ دانشمندى در نيافته ، اما طبع نظمى دارد و گاهى به حسب اتفاق چند بيت نظم مىنمايد . روزى در « قهوه‌خانهء ميدان خواجه » اين رباعى كه از نتايج طبع پادشاه اهل سخن و ملك شعراى ما تقدم ميرزا صايباى تبريزى است خوانده شد ، رباعى :\r\n يا رب به نياز و ناز مستان الست * صايب را كن ز جام هوشيارى مست\r\nبخشاى در آن شبى كه ساييم بهم * ما ساق به ساق و ديگران دست‌به‌دست \r\nنورى مزبور در گوشه‌اى ايستاده استماع مىنمود . در همان ساعت در جواب آن اين رباعى به رشتهء نظم كشيده به سمع حضار رسانيد ، رباعى :\r\n گر زاهد شهرى و وگر باده‌پرست * مىبايد داد جان و مىبايد رست \r\n\r\n","description":"","footnote":"","page_name":" 444 ","page_number":472},
  {"content":"\r\n\r\n [ 324 ب 
  ] از مال جهان و نقد جان دل برگير * نى ساق به ساق مال و نى دست‌به‌دست \r\nو همچنين در جواب اين رباعى ملك الشعرا ميرزا صايبا كه :\r\n وى آمده بود بر رخش رنگ عبوس * تا جام ز لعلش نكند جرأت بوس\r\nاز حسرت بط بسوخت ماهى و نشد * با خون كبوتر آشنا چشم خروس \r\nنورى مذكور گفته ، جواب :\r\n اى صاحب اين مسئلهء ساغر و بوس * ميدان به يقين كه چين ابروست عبوس\r\nبط شيشه و جام ساغر و ماهى دست * مى خون كبوتر و دهان چشم خروس \r\nو اكثر رباعيات و غزلهاى ملك الشعراء مومى اليه را جواب گفته . چون اين نسخه گنجايش تفصيل همگى را نداشت به‌همين‌قدر اكتفا شد . وفات نورى در سنهء خمس و ثمانين و الف در خطهء يزد اتفاق افتاد .\r\n\r\nملا عرشى\r\nدر ميدان زهد و عبادت گوى مسابقت از ابناى روزگار ربوده بود و همواره اشعار آبدار از نتايج طبع او ترشح مىنمود . در جواب اين غزل خواجه شمس الدين محمد حافظ شيرازى كه ، غزل :\r\n مزرع سبز فلك ديدم و داس مه نو * يادم از كشتهء خويش آمد و هنگام درو \r\nفرموده و زبانزد خاص و عام گشته . اين بيت كه مطلع آن غزلست و در حين تحرير بخاطر بود ثبت افتاد ، غزل :\r\n تخم ديگر به كف آريم و بكاريم ز نو * كانچه كشتيم ز خجلت نتوان كرد درو \r\n\r\n","description":"","footnote":"","page_name":" 445 ","page_number":473},
  {"content":"\r\n\r\nمشهور است كه بعد از فوت ملا عرشى عورتى زهره جبين نرگس چشم بنفشه - موى سيمين ساق صنوبر قامت نازك اندام شيرين‌گفتار ، شعر\r\n شب‌افروزى چو مهتاب جوانى * سيه‌پوشى چو آب زندگانى\r\nسر زلفى ز ناز و دلبرى پر * لب و دندانى از ياقوت و از در\r\nدو شكر چون عقيق آب داده * دو گيسو چون كمند تاب‌داده\r\nصنوبر قامتى آرام جانى * ز سر تا پاى مقبول جهانى \r\n[ 324 ب 
  ] به نزد ميرزا عبد اللّه ولد مشار اليه كه در كمال حسن و ملاحت و در نهايت شوخى و بلاغت بود آمده گفت كه ميرزاى من اين معنى وقوع دارد كه والد بزرگوار شما فرمود كه ، غزل :\r\n تخم ديگر به كف آريم و بكاريم ز نو * كانچه كشتيم ز خجلت نتوان كرد درو . \r\nميرزا عبد اللّه را از شنيدن اين سخن حال متغير شده در همان چند روز از گلشن يزد كه مسكن مألوفش بود روانهء هندوستان بهشت نشان گرديد و ديگر كسى از وى نشان نداد تا در سنهء ثلث و ثمانين و الف هجريه كه مسود اين اوراق به برهانپور كه از جملهء بلدان هندوستان است رسيد شخصى مذكو [ ر 
  ] ساخت كه ميرزا عبد اللّه مزبور در قيد حيات و ملبس به لباس فقر است و او را حالتى دست داده كه با اهل دنيا آميزش نمىكند .\r\nزماناى يزدى نيز در جواب اين غزل گفته مطلعش اينست كه ، غزل :\r\n سوده شد بر سر اين مزرعه داس مه نو * بس‌كه دهقان اجل كرد به اين داس درو \r\n\r\n","description":"","footnote":"","page_name":" 446 ","page_number":474},
  {"content":"\r\n\r\nاين دو بيت نيز از نتايج فكر ملا عرشى است :\r\n نبود بدلى من غبار گله * ندهم به لب خود اختيار گله\r\nآن كس كه ز بيداد دلم را خون كرد * داغش كردم ز انتظار گله \r\nو ايضا اين دو بيت از نتايج طبع اوست ، نظم :\r\n مباش عاشق « 1 » دنيا كه اين عروس مدام * كفيش پر بود از خون ، كفيش پر ز حنا\r\nنشان كشتن شوهر بود كف خونين * حنا از آنكه كند شوهر دگر پيدا \r\n\r\nملا رمزى\r\nاز طبقهء اتراك است . پدرانش در خطهء دلگشاى يزد اقامت داشته و او به نوعى [ 325 الف 
  ] در گفتن و خواندن اشعار خود مبالغه مىنمود كه در هرمجلس كه داخل مىشد تفرقه در آن مجمع مىافتاد . و اين رباعى از نتايج طبع مشار اليه است كه در حين تحرير به خاطر بوده ثبت افتاد ، رباعى :\r\n عارف كه هماى عشق شد دمسازش * ز انجام نكوى تر بود آغازش\r\nدنياش حقيرتر نمايد به نظر * هرچند بلندتر شود پروازش \r\nاين بيت را نيز به خود نسبت مىداد ، شعر :\r\n دل خراب من و مهر بو تراب در او * خرابه‌ايست كه تابيده آفتاب در او \r\n\r\n\r\n","description":"","footnote":"\r\n( 1 ) - اصل : عابد ، متن مبتنى بر نسخهء وزيرى است .\r\n","page_name":" 447 ","page_number":475},
  {"content":"\r\n\r\n\r\nملا مصاحب نائينى\r\nاگرچه مولد او قصبهء نائين بود اما بيشتر اوقات در يزد مىبود و طبيعت نظم داشت ، اين دو بيت از جملهء منظومات اوست ، شعر :\r\n مصاحب در ره اين عشق جان‌سوز * محبت را از آن كودك بياموز\r\nكه مادر بهر جورش چون ستيزد * همان در دامن مادر گريزد \r\n\r\nملا فوقى يزدى\r\nبر ضماير خورشيد مآثر ارباب عظمت و اصحاب خبرت واضح و لايح خواهد بود كه او شاعرى است شيرين‌زبان و زيبا بيان كه در فصاحت گويى گوى از ميدان بلاغت سخن‌گذاران ربوده و در بلاغت [ 325 ب 
  ] قصب السبق از سخنوران زمان برده ، بيت :\r\n روز بازار فصاحت را رواج از نظم او * صحن گلزار بلاغت راز شعرش رنگ و بو \r\nو نديمى بود تازه روى بذله‌گوى كه به نكته‌هاى رنگين محفل را آراسته مىداشت و به لطيفه‌هاى شيرين ابواب انبساط بر روى حاضران مىگشاد و اكثر اوقات در بديهه به نظم اين مزخرفات كه زادهء طبع خودش بود زبان مىگشاد ، نظم :\r\n سير و نمك به كون نهد لعل لب تو جام را * قيلقهء نگون كند زلف كج تو شام را \r\nايضا\r\n ز كون خر دگر امروز فيضها بردم * به ريش بنده مخنديد عالم غربى است \r\nو له\r\n فوقيا در زمانه خوش كلكى است * هركرا يافتيم احمدكى است \r\n\r\n","description":"","footnote":"","page_name":" 448 ","page_number":476},
  {"content":"\r\n\r\nو از جملهء منظومات او يكى كتاب « فرهاد و شيرين » است كه داد هرزه‌گويى داده و ابتداء آن نسخهء شريفه به اين ابيات نموده ، نظم :\r\n سخن ترتيزك بستان فكر است * سخن طوطىّ هندستان فكر است\r\nسخن پيسوز بزم خرمى دور * سخن گوز دهان آدمى دور\r\nسخن سوداگر شهر خيال است * سخن كاه معانى را جوال است\r\nسخن تيز و دهان چون تيزدانست * سخن قارورهء شاش بيان است\r\nتوان گفتن سخن را پرطراوت * كه از كونش چكد مغز حلاوت « 1 »\r\nسراويل سخن بس نرم بايد * كه كون طبع را راحت فزايد\r\nو ليكن كو شكرريزى كه از فكر * چكد از نيفه‌اش صد گوهر بكر\r\nكسى در هند معنى فيل راند * كه در دشت فضيلت خر چراند \r\nبدين روش به اتمام رسانيده و كتاب « ليلى و مجنون » و ديوان غزليات او تمامى برين نمط است كه به نظم آورده و در ميان طوايف انام شهرت تمام يافته و مولاناى مشار اليه دو مرتبه به بلاد هند شتافت و در آن ملك با اكابر و اهالى صحبت داشته كمال احترام او به‌جاى آوردند و در مرتبهء ثانيه در بندر سورت سفر آخرت اختيار كرده به ديار عقبى شتافت و آن عزيز در اكثر مقطع غزليات تخلص و اسم و كنيت و لقب خود را به اين قسم در رشتهء بيان مىآورد : « فوق الدين احمد\r\n\r\n\r\n","description":"","footnote":"\r\n( 1 ) - نسخهء وزيرى : جلادت\r\n","page_name":" 449 ","page_number":477},
  {"content":"\r\n\r\nسراجا شه مطلب قاسما » .\r\n\r\nمولانا اخترى يزدى\r\n[ 326 الف 
  ] در علم طب و مهارت در آن علم كمال وقوف حاصل نموده و به ديگر فضايل و كمالات اتصاف داشت . در ايام شباب فى سنهء ثلث و عشرين و الف كه زبدة السادات العظام ميرزا محمد امين شهرستانى المشتهر به مير جمله در مرتبهء ثانى كه متوجه بلاد هندوستان بود در قريهء نصرآباد يزد كه محل توطن مولانا مشار اليه بود عبور فرمود تقدير ايزد متعال عنان او را گرفته در خدمت سلالهء دودمان مصطفوى سلام اللّه عليه متوجه آن سفر شده قريب سى و هفت سال در بلاد هند به سر برد و در آخر عمر كه سنش از هشتاد و پنج تجاوز نموده بود شوق وطن و ديدار دوستان گريبان جانش گرفته كشان كشان به خطهء بهشت بنياد يزد آورد و كريمه‌اى در حبالهء نكاح آورده ازو پسرى در وجود آمد و آن مولود مسعود هنوز در عهد صبى بود كه والد غفران‌پناهش طبل رحيل كوفته به سراى باقى خراميد و حال تحرير كه دو سنين از سنهء ثمانين و الف گذشته ولد مولاناى مومى اليه كه مولانا جلال الدين محمد نام دارد و بيست مرحله از مراحل زندگانى طى نموده در دار العباده به كسب كمال اشتغال دارد .\r\nمولانا اخترى در نظم اشعار كمال مهارت [ 326 ب 
  ] داشته و ديوان غزليات او ورد زبان خاص و عام و مقبول طبايع است . در حين تحرير اين بيت كه از نتايج طبع آن‌جناب است و در خاطر بود ثبت گرديد ، بيت :\r\n شست اگر صاف نباشد نرسد تير به صيد * صاف كن دل كه دعايت به اجابت برسد \r\nو اين دو مقطع در ديوان غزليات آن‌جناب مذكور است ، نظم :\r\n اخترى در چه خيالى كه چو تارى شده‌اى * مگر انديشهء در « 1 » خويش تنيدن دارى \r\n\r\n\r\n","description":"","footnote":"\r\n( 1 ) - نسخهء وزيرى : بر\r\n","page_name":" 450 ","page_number":478},
  {"content":"\r\n\r\nو له\r\n لب بسته اخترى ز فغان يك دو شب گذشت * يا مرده است يا به وصالى رسيده است \r\n\r\nملا وارسته\r\nهمدانى الاصل است ، اما مدت چند سال در يزد ساكن بود و با عمال و ظرفا گوى مصاحبت و مجالست مىباخت . اين چند بيت زادهء طبع آن شاعر بلاغت آثار است كه در وقت تحرير به خاطر بود ، شعر :\r\n آن‌چه برجستيم و كم ديديم و در كار است و نيست * نيست در معنى به‌جز انسان كه بسيار است و نيست\r\nنيست مىگويند عنقا نيست باوركردنى * هست عنقايى ولى يار وفادار است و نيست\r\nلذت وحدت به‌جز عنقا نمىداند كسى * يك كس از حال نهان ما خبردار است و نيست \r\n\r\nشيخ نور مال اميرى\r\nخود را از احفاد شيخ صمدانى و قطب ربانى شيخ فخر الدين احمد فهادانى مىشمارد . طبع نظمى داشت و پيوسته سخنان لطافت‌آميز و اشعار مزاح‌انگيز در عرصهء بيان آورده « مدامى » تخلص مىكرد . اين رباعى از نتيجهء طبع اوست كه در حين تحرير در اورنگ‌آباد بهشت بنياد كه از جملهء بلاد هند است [ 327 الف 
  ] و به خاطر بود ثبت گرديد ، رباعى :\r\n دلم را زلف جانان مىشناسد * پريشان را پريشان مىشناسد\r\nهنوز اندك شعورى با جنون هست * كه دست ما گريبان مىشناسد \r\nوفاتش در شهور سنهء احدى و ستين بعد الف اتفاق افتاد . مير علم الهدى آبشورى\r\n\r\n","description":"","footnote":"","page_name":" 451 ","page_number":479},
  {"content":"\r\n\r\nاين مصرع در تاريخ فوت او گفته ، تاريخ :\r\n از برم « ملا مدامى » همچو « نور » از ديده شد \r\nشيخ محمد مسيح ساكن « محلهء سرسنگ » كه به زيور صلاح آراسته و با روزگار در ساخته و در كمال مردمى با مردم سلوك مىنمايد ولد ملا مدامى است .\r\n\r\nمفيدا ملا غياث بزاز\r\nدر كمال صلاح بود و گاهى به نظم اشعار اشتغال مىنمود . اين دو بيت از جمله اشعار اوست ، نظم :\r\n زلف پرتاب تو در آتش نهد زنجير را * برق پيكان تو همچون شمع سوزد تير را\r\nگريهء ما را سبب جز لعل شكربار نيست * غير شيرين هيچ باعث نيست جوى شير را \r\n\r\nخواجه محمد ظهير مخمل‌باف\r\nبه اكتساب فضل و كمال ، كمال سعى نموده در زمرهء آدميزادگان آن ولايت و در سلك ناظمان مناظم سخن‌گذارى انتظام داشت و پيوسته به اداى وظايف و عبادات اشتغال مىنمود . در شهور سنهء ثمانين بعد الف [ 327 ب 
  ] متوجه رياض جنت گشت . ازو سه پسر سعادتمند صالح عابد به يادگار ماند : ولد اكبر خواجه محمد صفى است كه به زيور صلاح و تقوى آراسته و به لطف طبع و كثرت فهم معروف گشته در اثناى محاورات اكثر اوقات كلام موزون بر زبانش مىگذرد . و اين بيت از نتايج طبع اوست كه در حين تحرير به خاطر بود ، شعر :\r\n گو اختر ما زير فلك اوج نگيرد * خورشيد چو بر اوج رسد وقت زوال است \r\nو ديگرى خواجه محمد مفيض كه به صفت عبادات علم گشته ، و ثالث خواجه محمد مجيد است كه اوقات فرخنده ساعات به كسب علوم دينيه مصروف مىدارد .\r\n\r\n","description":"","footnote":"","page_name":" 452 ","page_number":480},
  {"content":"\r\n\r\n\r\nصاحب وقار و تمكين آقا احمدا مشهور به ناوخدا\r\nآن عزيز مرديست شيرين‌گوى شيرين‌زبان مطايبه دوست ، هرگز گرد كدورت و الم پيرامن خاطرش نگشتى ، هركه را غنچه صفت دل‌تنگ يافتى به سخنان دلاويز و ظرافتهاى مطايبه‌انگيز در كمال بشاشت و خرمى چون گل خندان ساختى ، و هرگاه حكايتى به ميان آمدى آن كلمات را به عبارات رنگين و با حركات مليح شيرين ادا نمودى و اكثر اوقات با كمال شكفته طبعى با حضرات عمال و اكابر و اشراف صحبت داشته همگى او را چون جان عزيز [ 328 الف 
  ] گرامى داشتندى . و در عنفوان اوان جوانى امر تجارت كه مستحسن ارباب كياست است اختيار نموده پا در وادى غربت نهاد و قريب ده مرتبه به هند دكن رفته هرمرتبه به وطن مألوف مراجعت نمود و آنچه از منافع تجارت به دستش آمد با ارباب جاه و فقرا مصروف مىگردانيد . و الحق آن‌جناب بازرگانيست صايب‌تدبير دورانديش تمام‌خرد كه هنگام كفايت به عقل كامل رشتهء شب را بر گردن روز بستى و در وقت معامله زر خورشيد را از چار بازار فلك بدست آوردى ، مصراع :\r\n به دانش كار سازى كار دانى . \r\nو در مدت مسافرت در بلاد هند در كمال اعتبار با امرا و خوانين آن ولايت گوى مصاحبت و مجالست باخته بديدارش شادمانى مىكردند . در شهور سنهء ثلث و ثمانين و الف كه از حيدرآباد متوجه ايران بود چون وارد بندر سورت گرديده خان عظيم الشأن غياث الدين خان مقدم آن‌جناب را مغتنم دانسته مدتى در كمال عزت و اعتبار به‌هم صحبتهاى منتعش مىنمودند . در زمانى كه مسود اوراق از جهاناباد مراجعت نموده متوجه اورنگ‌آباد بود [ 328 ب 
  ] شخصى مذكور ساخت كه فصاحت شعار مومى اليه قصيده در مدح خان عالىمقدار به نظم آورده و به غايت مستحسن افتاده و آن بزرگ آنچه لازمهء بزرگى و احسان بوده به‌جاى آورده و آن عزيز مقضى المرام از بندر سورت متوجه مكهء معظمه شد و در ششم شهر ذى حجة الحرام سنهء مزبوره به احرامگاه رسيد و در آنجا از لباس حيات « 1 » مستعار عريان گشته احرام\r\n\r\n\r\n","description":"","footnote":"\r\n( 1 ) - اصل : حيواة\r\n","page_name":" 453 ","page_number":481},
  {"content":"\r\n\r\nسفر عقبى پوشيده از عالم محنت قرين به فراديس جنان خراميد . اشعار آبدار آن‌جامع كمال بسيار و قصايد و غزلياتش بىشمار . به اين چند بيت كه از نتايج طبع آن‌جناب است و در حين تحرير در حيدرآباد شخصى از ارباب اعتبار مذكور ساخت اكتفا ميرود ، نظم :\r\n گذشته از سر مطلب به چرخ ناز كنيد * مباد رشتهء اميد را دراز كنيد\r\nعروس حسن چمن باز بر سر ناز است * در نگاه به روى كرشمه باز كنيد\r\nبه پيش اهل جهان آب‌رو نگهداريد * براى مطلب خود رو به كارساز كنيد \r\n\r\nمولانا نظاماى فيروزآبادى المتخلص به ناظما\r\nآن عزيز به فرط كياست و كمال فهم و فراست بين الامثال و الاقران علم گشته و پيوسته به صيقل كلمات شيرين و سخنان دل‌آميز و مطايبات فرح‌انگيز زنگ ملال از مرآت خواطر دوستان مىزدايد . در بدايت حال سفر هند اختيار نموده چندگاه در آن ملك سير نموده و در سنهء خمس و ستين و الف به وطن مألوف مراجعت كرده در قصبهء فيروزآباد ميبد پاى در دامن فراغت كشيده اشعار آبدارش كه چون لؤلؤ و مرجان آويزهء گوش و گردن جوانان [ 329 الف 
  ] ظريف طبع تواند بود بسيار است .\r\nدر حينى كه در هند دكن مىبود اين رباعى در رشتهء نظم درآورده ، رباعى :\r\n در هند نه من سيم و زرى مىخواهم * زيبا صنم خوش كمرى مىخواهم\r\nافتاده هواى كدخدايى به سرم * بسيار بجدّم پسرى مىخواهم \r\n* و ايضا اين بيت از جملهء منظومات آن فصاحت قباب است :\r\n\r\n","description":"","footnote":"","page_name":" 454 ","page_number":482},
  {"content":"\r\n\r\n اندوخته « ناظم » دگرى خرج نمايد * خود خرج نكردن عبث از كيسهء ما رفت « 1 » \r\n\r\nملا محمد كاظم ساكن گوشهء باغ گندم\r\nطبيعتى نظم دارد و گاهى زبان به نظم اشعار مىگشايد . اين رباعى از نتايج فكر اوست ، رباعى :\r\n اى با همه بىهمه به صحبت انباز * با وصل تو مانده‌ام ز ديدار تو باز\r\nكز چشم ترم نگه چو شبنم بر گل * افتد به رخت ولى نمىگردد باز \r\n\r\nسعيداى مجنون\r\nاز كدخدازادگان معتبر يزد است . در ايام شباب و عنفوان جوانى شورشى در سرش افتاده از لباس اعتبار عريان گشته و قريب مدت سىسال با كمال نشأه جنون با ارباب عقل و هوش مصاحبت و مجالست نمود و اكثر اوقات در بديهه اشعار آبدار بر زبان آورده به مسامع حاضران مىرسانيد و اين رباعى از جملهء منظومات اوست ، رباعى :\r\n تا در صف لشكر جنون تاخته‌ايم * بر سر علم فتيله افراخته‌ام\r\nداغى كه چراغ خانه روشن‌كن ماست * قنديل كليسياى دل ساخته‌ايم \r\n[ 329 ب 
  ] و ايضا در بديهه گفته ، بيت :\r\n ما كجا و هوس لاله به دستار زدن * سايهء داغ جنون از سر ما كم نشود \r\n\r\n\r\n","description":"","footnote":"\r\n( 1 ) - ميان دو ستاره در نسخهء وزيرى نيست .\r\n","page_name":" 455 ","page_number":483},
  {"content":"\r\n\r\n\r\nمولانا آزاد يزدى\r\nآزاده‌وار مىگرديده و گاهى زبان به گفتن شعر مىگشاده ، اين بيت ازوست ، بيت :\r\n به طوف گلستان بودم كه ناگه دل شد از دستم * عجب شاخ گلى ديدم چو غنچه دل درو بستم \r\n\r\nمولانا صفائى\r\nخراسانى الاصل بوده اما در يزد مجاور بود و اوقات به كار دگرى مىگذرانيد ، شعر :\r\n سوختم چندانكه بر تن نيست ديگر جاى داغ * بعد از اين خواهم نهادن داغ بر بالاى داغ \r\n\r\nفيضى\r\nيزدى بود و كسب او قصارى « 1 » بود . بسيار فقير و درويش‌نهاد مىزيست . اين مطلع از اوست ، شعر :\r\n گر نباشد با منت مهرووفا كين هم خوش است * من به اينها پر مقيد نيستم اين هم خوش است \r\n\r\nمولانا هيبت الله المتخلص به نوائى\r\nاز قاضىزادگان قصبهء طيبهء بافق است و آباء عظام و اجداد كرام او پيوسته بر مسند قضاء آن ولايت تمكن داشته‌اند و آن‌جناب به اصناف اخلاق سنيه و شيم مرضيه و لطف طبع و صفاى ذهن اتصاف داشت و گاهى زبان به نظم اشعار مىگشاد .\r\nاين بيت از جملهء منظومات اوست كه در حين تحرير به خاطر بود ، بيت :\r\n درد دل با سنگ گفتم آتش اندر وى فتاد * يادگارى آخر از ما در نهاد سنگ ماند \r\n\r\nملا مؤمن اردكانى\r\nدر اكثر علوم مهارت تمام داشت و در فن شعر و حل معما اظهار بىمثلى\r\n\r\n\r\n","description":"","footnote":"\r\n( 1 ) - قصارى - گازرى كردن .\r\n","page_name":" 456 ","page_number":484},
  {"content":"\r\n\r\nمىنمود و بنابر آنكه در مجالس و محافل تلاش تقدم و در سخن‌سرايى غايت مبالغه كرده همواره به مدايح خود زبان مىگشاد و با ناظمان مناظم سخنورى مجادلات كرده و كناية با ايشان گفتگو مىنمود همگى در مقام غيبتش بودند و مولانا فوقى يزدى بيش از همه در اين باب ساعى بوده و در اكثر منظومات آن‌جناب را مخاطب مىساخت و او نيز به‌همين شيوه با ايشان سلوك مسلوك مىداشت [ 330 الف 
  ] چنانچه فرموده ، شعر :\r\n با ما نشدند صاف ناانصافان * هرچند كه در شكرشان شير شديم \r\nوله\r\n هيچ كافر زخمى تيغ زبان ما مباد * آب از خون « 1 » جگر داديم اين شمشير را \r\nو چون عمر او از هشتاد تجاوز نمود روى از هم‌صحبتى اهل روزگار گردانيده متوجه بلاد عافيت گشت و خواجه غفوراى يزدى در تاريخ آن واقعه گفته ، مصراع :\r\n « مؤمن » متقى ز دنيا شد . \r\n\r\nزماناى نقاش يزدى المتخلص به سالك\r\nمدتى در خطهء يزد به قلم انديشه نقش امور غريبه و صور عجيبه بر صحايف روزگار مىنگاشت و پيوسته اشعار آبدار بر لوح خيال تحرير مىنمود . ناگاه هواى هند بر سرش افتاده پا در وادى غربت نهاد و ديگر به وطن مألوف مراجعت ننموده در همان بلاد روانهء ولايت عقبى گشت و اين چند بيت كه از نتايج طبع اوست فى سنهء خمس و ثمانين و الف در حيدرآباد به نظر رسيده مرقوم گرديد ، شعر :\r\n صفحهء رخ ز صفاى خط او ساده شود * آب در كوزه ز فيض لب او باده شود \r\n\r\n\r\n","description":"","footnote":"\r\n( 1 ) - اصل : خان\r\n","page_name":" 457 ","page_number":485},
  {"content":"\r\n\r\n جلوه‌اى كرد و نهان گشت ز پيش نظرم * آدمىزاده نديدم كه پرىزاده شود \r\nايضا\r\n خوبست كه دلدار وفا داشته باشد * چندانكه دلش ميل جفا داشته باشد\r\nما خود سر فتراك جفا كيش تو داريم * فتراك تو آيا سر ما داشته باشد ؟\r\n[ 330 ب 
  ] رنجش ز تو خوبست و ليكن نه ز « سالك » * بايد بروش يار ادا داشته باشد \r\nايضا\r\n جواب نامهء ما غير نااميدى نيست * ز دست سودن بال كبوترم پيداست \r\nايضا\r\n از ما به اسيران قفس باد بشارت * كز بيضه به يك منزلى دام رسيديم \r\nايضا\r\n دشت خالى شد و پر شد ز غزالان كويت * از تو آوارهء شهرند بيابان وطنان \r\n\r\nملا كسوتى\r\nدر سلك شعراى يزد انتظام دارد و اين رباعى از جملهء منظومات اوست ، شعر :\r\n اى باده چه همنشين صهبا شده‌اى * زاهد تو چه موى بينى ما شده‌اى\r\nبايد كه به ريش محتسب بند شوى * اى پنبه چه ميخ چشم مينا شده‌اى \r\n\r\n","description":"","footnote":"","page_name":" 458 ","page_number":486},
  {"content":"\r\n\r\n\r\nملا آگهى\r\nنيز از جملهء شعراى آن خطهء دلگشاست و به كسب خياطى اشتغال داشته و به غايت نديم شيوه و خوش محاوره بوده . صاحب تاريخ « هفت اقليم » اين قطعه را به او نسبت داده ، قطعه :\r\n در جهان ده چيز دشوار است نزد آگهى * كز تصور كردن آن مىشود كس بىحضور\r\nزهد فاسق ، ناز عاشق ، بذل ممسك ، هزل رذل * عشوهء محبوب بدشكل و نظربازى كور\r\nلحن و صوت بىاصولان ، بحث علم ابلهان * ميهمانىّ به تقليد و گدايىّ به زور \r\nو اين دو بيت نيز زادهء طبع مومى اليه است ، شعر :\r\n منم به روى تو حيران و آن كسان كه نباشند * غريب بىبصرانند بهتر آن‌كه نباشند\r\nمكن ملامت اهل نظر در آينه بنگر * ببين كه عاشق روى تو مىتوان كه نباشند ؟ \r\n\r\nملا كاسب\r\nنيز از جملهء شعراى آن ملك است و اين دو بيت از منظومات اوست ، شعر :\r\n اى گل كه چنين در بغلت تنگ گرفته ؟ * كز خون دلش پيرهنت رنگ گرفته\r\nبا سوزن زنگال گرفته نشناسند * بس كز نم گريه مژه‌ام رنگ گرفته \r\nايضا فرموده\r\n چو مه چارده از گوشهء بامش ديدم * سعى بسيار نمودم كه تمامش ديدم \r\n\r\n","description":"","footnote":"","page_name":" 459 ","page_number":487},
  {"content":"\r\n\r\n\r\n[ 331 الف 
  ] شوقى\r\nاز نيكو طبعان يزد است . از زمانى كه گل غفلت در چمن جهالتش شكفتن آغاز نهاده تا هنگامى كه ياسمن مأيوسى از عارض ندامتش سر برزده قدم در كوى عاشقى داشته و انديشه بر ملاقات گلرخان جفاپيشه مىگماشته ، شعر :\r\n نداند عاشق بىدل قناعت * فزايد حرص او ساعت‌به‌ساعت\r\nدو دم نبود به يك مطلوبش آرام * به هردم در طلب برتر نهد گام\r\nچو يابد بوى گل خواهد كه بيند * چو بيند روى گل خواهد كه چيند \r\nاين دو رباعى ملا شوقى در تاريخ « هفت اقليم » مسطور و بين الجمهور به غايت مشهور است ، رباعى :\r\n شوقى غم عشق دلستانى دارى * گر پير شدى غم جوانى دارى\r\nشمشير كشيده قصد جانها دارد * خود را برسان تو نيز جانى دارى \r\nمنه\r\n شوقى غم دوست را به عالم ندهى * با هركه نه اوست شرح اين غم ندهى\r\nمرغ غم او به حيله شد با ما رام * زنهار كه مرغ رام را رم ندهى \r\n\r\nسراج الدين\r\nشاعرى بود كه سراج قلوب همگنان از نكته‌هاى دلفريب او ضياء و روشنى مىداشت و در سخن‌سنجى بين الاقران گوى تفوق مىربود . اين دو بيت ازوست :\r\n\r\n","description":"","footnote":"","page_name":" 460 ","page_number":488},
  {"content":"\r\n\r\nبيت\r\n به روزگار ستم هرشكايتى كه مراست * [ 331 ب 
  ] به روزگار دراز ار كنم نيايد راست\r\nچه سعيها به هنر برده‌ام خصوص به شعر * كزان هنر همه اكنون نتيجه رنج و عناست \r\n\r\nمولانا زمانى\r\nشعرى دارد در غايت روانى . شيخ محمد زرگر اين رباعى در صفت اشعار و تعريف او گفته ، نظم :\r\n اشعار « زمانى » در مكنون باشد * وصفش ز قياس عقل بيرون باشد\r\nقانون فصاحت است نطقش در شعر * پيچيدن آن گرفت قانون باشد \r\nو اين چند بيت از جملهء منظومات زمانى است ، شعر :\r\n گر خاك پاى مردم صاحب‌نظر شوى * در چشم روزگار چو نور بصر شوى\r\nروزى رسى به دولت آزادى اى پسر * كز بندگان حلقه به گوش پدر شوى\r\nگرچه به خوبى تو ملايك نمىرسند * مىكوش جان من كه از آن خوبتر شوى \r\nمنه\r\n الا اى در وطن با عشرت و نوش * مبادا از غريبانت فراموش\r\nازو يك گل بدست كس نيايد * مگر باغ بهشت است آن بر و دوش \r\n\r\n","description":"","footnote":"","page_name":" 461 ","page_number":489},
  {"content":"\r\n\r\n بيا يك شب به راه ما برافروز * چراغ زندگانى زان بناگوش \r\n\r\nمولانا امينى\r\nبا وفور خبط دماغ فكرى در غايت نازكى و انديشه‌اى در نهايت راستى داشته ، چنانچه ازين ابيات [ 332 الف 
  ] مستفاد مىگردد ، نظم :\r\n هرگاه ز توسنت برم نام * آغاز شود رديف انجام\r\nاز غيرت كاسهء سم او * مه بر سر خويش بشكند جام\r\nهمچون دل بىقرار عاشق * در خواب نديده روى آرام \r\n\r\nمحمد باقر\r\nدر كتاب « هفت اقليم » مسطور است كه مومى اليه تتبع پاره‌اى از متداولات كرده و شعر را نيز مىگفته و اين از جملهء اشعار اوست ، شعر :\r\n پيوستن دوستان بهم آسان است * دشوار جدايى است و ليك آسان است\r\nشيرينى وصل را نمىدارم دوست * از غايت تلخيى كه در هجران است \r\n\r\nمولانا شمس\r\nشمس فلك هنر و عطارد آسمان كمال بود و طريقهء مصاحبت و رموز مجالست را نيك مىدانست . اين دو رباعى كه ثبت مىافتد اثر قريحت طبع اوست ، رباعى :\r\n دل گفت به يار رفته جز جان نرسد * جان رفت ولى به يار آسان نرسد\r\nاكنون تن خسته بر جناح سفر است * ترسم كه به جان رسد به جانان نرسد \r\n\r\n","description":"","footnote":"","page_name":" 462 ","page_number":490},
  {"content":"\r\n\r\nمنه\r\n اى دل پى يار ناتوانى بس نيست * اى چشم فكار خون‌فشانى بس نيست\r\nعمريست كه يار رفت و جان با او رفت * هان اى تن زار زندگانى بس نيست \r\n\r\nملا محمد باقر\r\nفضيلت بسيار و مكنت بىشمار داشته و احيانا بنابر امتحان طبع شعرى مىگفته و اين از آن جمله است ، [ 332 ب 
  ] بيت :\r\n امشب كه بلا به اين ستم‌كش بارد * از ديده همه شراب بىغش بارد\r\nمن گربه نديده‌ام بدين بوالعجبى * كز ديده به‌جاى آب آتش بارد \r\n\r\nمعانى\r\nدر شاعرى خود را كم از شعراى نامى نمىدانست . اما در اشعار او بحسب ظاهر معانى كم مىتوان يافت ، هرچند تخلصش « معانى » است . اين مطلع از او است ، شعر :\r\n عاقبت دل كشتهء عشق بتان خواهد شدن * آنچه بيهودست آخر آن‌چنان خواهد شدن \r\n\r\nندائى\r\nيزدى الاصل بوده و به شرف زيارت بيت اللّه الحرام مشرف گرديده بود و در شعر مهارت تمام داشت . « روضة الشهدا » را نظم كرده ، اين مطلع ازوست ، شعر :\r\n من شمع جان گدازم تو صبح دلگشايى * سوزم گرت نبينم ميرم چو رخ نمايى\r\n. . . . يك اين‌چنين ام دور آن‌چنان * بىتاب و وصل . . . . م بىطاقت جدايى « 1 » \r\n\r\n\r\n","description":"","footnote":"\r\n( 1 ) - نقطه‌چينها در عكس چاپ نشده است . نسخهء وزيرى ندارد .\r\n","page_name":" 463 ","page_number":491},
  {"content":"\r\n\r\n\r\nملا الفتى\r\nعلم رياضى را نيكو مىدانست و در اوايل ايام شباب از خطهء بهشت منزلهء يزد به ولايت هند رفته تقرب تمام در خدمت خان زمان يافت و به جايزهء اين بيت كه ، بيت :\r\n مشت خاشاكيم و داريم آتشى همراه خويش * دور نبود گر بسوزيم از شرار آه خويش \r\nخان سخن فهم هزار روپيه به او انعام فرمود .\r\n\r\nنجدى\r\nدر بديهه‌گويى عديل و نظير نداشت . اين ابيات از واردات طبع اوست ، نظم :\r\n در من ز بس‌كه آتش هجر تو كرده كار * دارم دلى كه دوزخ ازو هست يك شرار\r\nطوفان هجر برده به جايى سفينه‌ام * كز من هزار ساله بود راه تا كنار\r\nهرحسرتى كه راه به جايى نمىبرد * در كوچهء فراق به من مىشود دچار\r\nشادى طلاق دادهء صدسالهء منست * با او مرا چه نسبت و او را به من چكار \r\n\r\nذهنى نقاش\r\nاز جملهء خوش‌طبعان يزد و سر حلقهء ارباب سوز و درد بود . ذهن صافى و سليقهء وافى داشت چنانچه ازين مطلع مفهوم مىگردد ، شعر :\r\n بعد از وفات هرقلم استخوان ما * سربسته نامه‌ايست ز درد نهان ما \r\n\r\n","description":"","footnote":"","page_name":" 464 ","page_number":492},
  {"content":"\r\n\r\n\r\n[ 333 الف 
  ] محمد سعيد ولد استاد رضا حلاق « 1 » مال اميرى\r\nجوانى بود خوش‌منظر شيرين‌سخن . در اوايل ايام شباب پاى در وادى غربت نهاده به ديار هند شتافت و از آنجا به كلكنده رفته در حيدرآباد رحل اقامت انداخت و با صاحب طبعان آن ملك گوى مصاحبت و مجالست باخته پيوسته زبان به نظم اشعار مىگشود و چون از آن امر دلگير گرديد بر راحلهء فنا سوار شده متوجه ديار عقبى شد . اين دو غزل از جملهء منظومات او است كه در حيدرآباد به نظر رسيده ثبت گشت ، غزل :\r\n مرحبا قاصد بگو آن شوخ بىپروا چه گفت * از من شوريده‌حال بىسر و بىپا چه گفت\r\nروز ما شد تيره بىرخسار او قاصد بگو * از شب هجران و از انديشهء فردا چه گفت\r\nگفت مىبايد چو شمع از آتش غم سوختن * سوختم بىدرد آخر از دل شيدا چه گفت\r\nگفت با من در طريق عاشقى خاموش باش * گشته‌ام خاموش از شور و شر دنيا چه گفت\r\nگفت با من در طريق آشنايى خاك باش * خاك ره گشتيم ما از حاصل عقبى چه گفت\r\nگفت در عقبى ترا با عشق من كار است و بس * گفتمش ديگر بگو آن ماه بزم‌آرا چه گفت\r\n[ 333 ب 
  ] گفت هركس واله ما گشت از ما مىشود * « راغب » بىصبر و دل ديگر بگو از ما چه گفت \r\nايضا\r\n بيا كه جلوهء آن شوخ دلربا آنجاست * فغان و نالهء عشاق بىنوا آنجاست \r\n\r\n\r\n","description":"","footnote":"\r\n( 1 ) - حلاق - سرتراش .\r\n","page_name":" 465 ","page_number":493},
  {"content":"\r\n\r\n برون ز دايرهء عشق پا منه اى دل * بهرطرف چه زنى گام رهنما آنجاست\r\nبر آستان تو دارم رخ نياز اى دوست * خوشم كه سايهء بال و پر هما آنجاست\r\nبه شاهراه حقيقت برآر دست نياز * بخواه حاجت خود قبلهء دعا آنجاست\r\nمرو به صومعه گر عارف سخندانى * درآ به ميكده جام جهان‌نما آنجاست\r\nبه پيش ناكس و كس شكوه سر مكن « راغب » * خموش باش دل خسته را دوا آنجاست \r\n\r\nملا محمد فدائى\r\nدر خطهء اردكان يزد ساكن و با اصحاب فضل و كمال مصاحبت و مجالست مىنمايد و همواره زبان به نظم اشعار مىگشايد . اين غزل كه از جملهء منظومات اوست در سنهء خمس و ثمانين و الف كه به حسب تقدير مسود اوراق و مومى اليه در حيدرآباد رحل اقامت گسترده بوديم از زبان او استماع شد ، شعر :\r\n جگر تا بوته‌گاه تير آن برگشته مژگان شد * دل حسرت نصيبم چون كمان از گوشه‌گيران شد\r\nعلاجش جز به باغ دلگشاى حسن ممكن نيست * غمى كز روز اول قسمت محنت نصيبان شد\r\n[ 334 الف 
  ] به ياد آوردنى امشب سوى عاشق فراموشى * به انگشت صبا پيغام ما از رشتهء جان شد\r\nدهم از رشك جان پيش از اجل در صيدگاه او * اگر بينم كه صيدى با اجل دست و گريبان شد \r\n\r\n","description":"","footnote":"","page_name":" 466 ","page_number":494},
  {"content":"\r\n\r\n به تحريك صبا چون زلفش از عارض جدا افتد * دروغى نيست گر گويد كسى عالم گلستان شد\r\nنهان در زير دام زلف نتوان داشت عارض را * تواند ماه نو يك شب به زير ابر پنهان شد\r\nبهشتى خوشتر از ديدار در عالم نمىباشد * خوشا پيرى كه نقد عمر او صرف جوانان شد\r\nمه يوسف عذارم را همين بس دعوى خوبى * كه در ايام هجرانش « فدايى » پير كنعان شد \r\n\r\nسردفتر ارباب نظم و انشاء مولانا محمد مجيب ولد حاجى محمد حسين\r\nجوانيست در لوازم محبت و برادرى يكدل و در فنون كمالات و هنرورى كامل ، شعر :\r\n نخل‌بندى در گلستان وفا * شوخ‌چشمى نزد ارباب وفا \r\nدر گفتن تاريخ و غزليات وقوف تمام دارد و در نظم رباعيات و اقسام اشعار رايت بىمثلى مىافرازد . در سنهء ثمان و سبعين و الف كه مسند وزارت خطهء بهشت منزلهء يزد به وجود عاليحضرت وزارت و اقبال‌پناه اللّه قلى بيك آرايش يافت آن تازه - نهال چمن شاعرى باوجود آنكه هنوز از باغ عرفان سر بر نياورده بود اين عقود درر و جواهر كه « كانهن الياقوت و المرجان » تواند بود آويزهء گوش و گردن « حور مقصورات فى الخيام » ساخته به مجالس و محافل خاص و عام فرستاد ، قطعه :\r\n چون ز تأييد خداوند و ز لطف پادشاه * آسمان قدرى فلك شانى امير يزد شد\r\nمنشى دوران الف گرديد و گفتا عالمى * مىشود آباد چون آقا وزير يزد شد \r\nو بنابر آنكه آن آصف مكان از غايت علو شان به زبان اشراف و اعيان\r\n\r\n","description":"","footnote":"","page_name":" 467 ","page_number":495},
  {"content":"\r\n\r\nبه « آقا » اشتهار داشت لهذا در مصرع تاريخ اشاره به آن نموده و موافق تاريخ ساخته .\r\n\r\n[ 334 ب 
  ] اوجى\r\nاز مشاهير سخنوران يزد است و اين رباعى از جملهء منظومات اوست ، رباعى :\r\n زاهد ز مى ناب نخواهيم گذشت * زين گوهر ناياب نخواهيم گذشت\r\nهرچند كه اين آب گذشت از سر ما * ما از سر اين آب نخواهيم گذشت . \r\nو ديگرى از شعراى آن خطه قبولى است كه به اين ناقبولى گفته ، شعر :\r\n نام رقيب بر لب جانان من گذشت * واقف نشد كسى كه چه بر جان من گذشت . \r\nو ديگرى شوخى است كه شوخانه گفته ، شعر :\r\n در واقعه ديديم كه شد يار پريشان * گشتيم ازين واقعه بسيار پريشان . \r\nو ديگرى عشرتى است كه در شاعرى به ساحرى مشهور بود و در صناعت سخن چون سامرى مذكور . اين دو بيت از جملهء منظومات اوست ، بيت :\r\n دوستان در بوستان چون عزم مى خوردن كنيد * اول از ياران دورافتاده ياد من كنيد \r\nمنه\r\n كجاست قابل داغ غمت دل همه‌كس * گليست آن‌كه نمىرويد از گل همه‌كس \r\nو اين بيت را به او نيز نسبت مىدهند ، شعر :\r\n كسى مقيد عشق بتان تواند بود * كه پيش تير ملامت نشان تواند بود . \r\nو ديگرى از صاحب طبعان اين خطه محمد مؤمن است كه در اوايل ايام شباب\r\n\r\n","description":"","footnote":"","page_name":" 468 ","page_number":496},
  {"content":"\r\n\r\nپا در وادى غربت نهاده به ديار هند شتافت و در كرناتك به تيغ ستم بيباكى كشته گشت . اين بيت كه از جملهء منظومات اوست در حيدرآباد به نظر رسيد ثبت افتاد ، شعر :\r\n هردم رخت ز جوش عرق تازه‌تر شكفت * گل غنچه گشت و غنچه به رنگ دگر شكفت . \r\n\r\nديرى يزدى\r\nشاعرى بود سخنور و اين غزل [ 335 الف 
  ] كه از جملهء منظومات اوست در كلكنده به نظر رسيد ، غزل :\r\n مرغ دل بىاو ندارد ميل بستان دگر * بىرخش خارست در چشمم گلستان دگر\r\nپر شد از خون جگر چندانكه جاى اشك نيست * از كجا آرم رفيقان باز دامان دگر\r\nدر تنم جان نيست از تير او شرمنده‌ام * مىخورد از بس‌كه پيكانش به پيكان دگر\r\nدر ميان بت‌پرستان باد زنارم حرام * گر دهم غير از تو دل بر نامسلمان دگر\r\n« ديرى » اين طوفان ز گردابم به ساحل مىرود * مىبرم كشتى به استقبال طوفان دگر \r\n\r\nمحمد باقر زركش\r\nطبعى موزون داشت و گاهى به نظم اشعار زبان مىگشاد و او را خالى بود محمود شيرجى نام كه از بدايت حال تا زمانى كه قريب هفتاد سال از عمرش گذشته بود مضمون اين مقال پيشنهاد خود ساخته بود كه ، شعر :\r\n عهد كردم كه نيايم به در از ميخانه * تا بدان دم كه مرا پر نشود پيمانه \r\n\r\n","description":"","footnote":"","page_name":" 469 ","page_number":497},
  {"content":"\r\n\r\nمحمد باقر كه همشيره زادهء او بود اين بيت به رشتهء نظم كشيده به گوش هوش خال رسانيد ، بيت :\r\n محمود خواهى عاقبت كار خويش را * محمودوار در خم تيزاب توبه رو \r\nآن غافل از شنيدن اين بيت به هوش آمده دست در دامن توبه و انابت زد و هم در آن سال متوجه گزاردن « 1 » حج اسلام شده بعد از مراجعت به وطن مألوف در زمرهء تائبان عمر به پايان رسانيد .\r\nاين بود شمه‌اى از احوال شعرا كه برين حقير ظاهر بود . اكنون به موجب وعده كه كرده عنان بيان به صوب احوال ديگران معطوف مىسازد .\r\n\r\n\r\n","description":"","footnote":"\r\n( 1 ) - اصل : گذاردن\r\n","page_name":" 470 ","page_number":498},
  {"content":"\r\n\r\n\r\n[ 335 ب 
  ] فصل عاشر از مقالهء دويم در ذكر اشراف و اعيان از خاص و عام\r\nبر رأى عقده‌گشاى ارباب دين و دولت مخفى نماناد كه بلبلان گلستان سخنورى و طوطيان سرابوستان فضل و هنرپرورى طوايف انسان را به چهار طبقه منقسم ساخته‌اند : اعلى و اشراف و اوسط و ادنى .\r\nاعلى عبارتست از سلاطين و امرا و صدور و وزرا و مقربان درگاه پادشاهى و متصديان اعمال سلطانى .\r\nو اشراف كنايه است از سادات و مشايخ و علما و فضلا و قضات و اصحاب مناصب شرعيّه و متكلفان امور دينيّه .\r\nو مراد از طبقهء اوسط دهاقين است و تجار و مهندسان هنرور و هنروران مهارت گستر .\r\nو مقصود از طبقهء ادنى محترفاتست و صناع و اهل بازار و مردم پيشه‌كار .\r\nو از طبقات اربعه طبقهء اولى و بعضى از ثانيه به دستيارى كلك وقايع‌نگار مرقوم قلم فيروزى رقم گرديده در اين مقام بقيه از طبقهء ثانيه و ثالثه و رابعه به‌همين ترتيب در ضمن سه سطر مسطور خواهد گشت . انشاء اللّه تعالى وحده العزيز .\r\n\r\n","description":"","footnote":"","page_name":" 471 ","page_number":499},
  {"content":"\r\n\r\n\r\nسطر اول در ذكر اشراف و اكابر و اهالى و اصحاب مكنت و ارباب ثروت\r\n* * * \r\n[ 336 الف 
  ] زبدهء اكابر عاليشان محمد زمان سلطان بن مراد بيك بايندرى تركمان و اولاد امجاد و اقوام او\r\nمجملى از احوال آن طبقهء جليله كه برين حقير ظاهر گرديده آنست كه محمد زمان سلطان از اولاد سلاطين و ميرزاده‌هاى بايندر تركمان است و پدرانش از زمرهء ارباب عقيدت و اخلاص دودمان كرامت نشان صفوى بوده و پيوسته در نهايت اعتبار و استقلال زندگانى مىكرده‌اند . مشار اليه به امداد بخت با سعادت و براهنمونى عقل دورانديش از دار العبادهء يزد كه مسكن آن سلسله بود به اردوى معلى رفته چندگاه در ملازمت شاهزادهء مغفور سلطان حمزه ميرزا و از جملهء ندما و مصاحبان مجلس اعلى بود . در ايام طغيان تركمان و تكلو چون عفت‌پناه جان آغا خانم همشيرهء او در حبالهء عليقلى خان شاملو بيگلر بيكى كل خراسان بود و امر اتابكى و لله‌گى خاقان گيتىستان شاه عباس بهادر خان به جناب خان تعلق داشت به آن تقريب به خراسان رفته چندگاه در دار السلطنهء هرات در خدمت آن حضرت مىبود و خدمات پسنديده كه از آن‌جناب و همشيرهء محترمه‌اش نسبت به خاقان گيتىستان در وجود آمده در بطون كتب مبسوطه مذكور [ است 
  ] [ 336 ب 
  ] و برخى از آن به دستيارى كلك حقيقت نگار در ذيل اين دفتر تحرير يافته درين مكان\r\n\r\n","description":"","footnote":"","page_name":" 472 ","page_number":500},
  {"content":"\r\n\r\nمحتاج به تكرار نيست .\r\nبالجمله بعد از قضاياى خراسان به يزد رفته چندگاه در وطن اصلى مىبود و از آنجا توفيق زيارت بيت اللّه الحرام و روضهء منورهء مقدسهء حضرت رسالت‌پناه صلوات اللّه و سلامه عليه دريافته بعد از معاودت سفر خير اثر حجاز و يثرب به فرّ ملازمت خسرو آفاق معزز و سرافراز گرديده در سلك ندما و مقربان خاص انتظام يافت و در سنهء تسع و الف هجرى كه خاقان گيتىستانى از دار السلطنهء اصفهان پياده به ارادهء زيارت سلطان روضهء رضا عليه التحية و الثنا كه ، شعر :\r\n يك طواف درش از قول رسول قرشى * تا به هفتاد حج نافله يكسان باشد \r\nقدم در شاهراه اخلاص گذاشتند . آن سعادتمند از ابتدا تا انتها پياده در ملازمت بوده مطلقا سوارى نكرد و حسب الفرمان به دستيارى مهتر سلمان ركابدار - باشى و ميرزا هدايت اللّه نوادهء نجم ثانى طنابى بدست گرفته و دوازده هزار زرع را كه يك فرسخ شرعى است منظور داشته راه مىپيمودند و عمدة المنجمين مولانا جلال - الدين يزدى حساب آن را نگاه مىداشت و بدين و تيره منازل و مراحل رفته [ 337 الف 
  ] تا آنكه در عرض بيست روز از اصفهان به مشهد مقدس معلى رسيده به ادراك سعادت طواف و زيارت روضهء منوره فايز گرديد ، مصراع :\r\n ببين تفاوت ره از كجاست تا به كجا . \r\nبعد از مراجعت همچنين معزز و به سعادت مجالست و همصحبتى پادشاه كامران سرافراز و سرمست بادهء التفات مىبود تا در شهور سنهء ثمان و عشر و الف كه آفتاب حياتش روى به مغرب فنا آورده در دار السلطنهء قزوين از جهان گذران « 1 » درگذشت .\r\nآن مغفرت‌پناه مرد بزرگمنش نديم خوش‌صحبت شعر فهم سليم النفس بود و در شيوهء سپاهيگرى از شجاعت موروث بهرهء تمام داشت و در خيرخواهى خلايق و القاى كلمة الخير خود را معاف نمىداشت ، لاجرم اولاد عظام و اقوام كرام او\r\n\r\n\r\n","description":"","footnote":"\r\n( 1 ) - اصل : گزران\r\n","page_name":" 473 ","page_number":501},
  {"content":"\r\n\r\nتا غايت معزز و مكرم بر وسادهء دولت و ابهت تمكن دارند ، نظم :\r\n هرمدتى نظر به كسى مىكند سپهر * هرنوبتى زمين به كسى مىدهد امان\r\nچون كام جاودان متصور نمىشود * خرم كسى كه ماند ازو نام جاودان \r\nجان آغا خانم همشيرهء محترمهء محمد زمان سلطان كه بلقيس زمان و عفيفهء دوران و در حبالهء على قلى خان بيگلر بيكى خراسان بود بنابر مهربانى و سبق خدمت كه در هراة ازو نسبت به فرمانفرماى جهان صدور يافته بود [ 337 ب 
  ] تا آنگاه كه وديعت حيات را بدرود كرد در كمال حرمت و عزت در حرم عليه مىبود در زمان اختيار در « محلهء اهرستان » به اين‌مكان كه الحال به « زاويه » اشتهار دارد عمارات عالى ساخته و بقعهء در كمال تكلف و تزيين به طلا و لاجورد به اتمام رسانيده موسوم به « بقعهء زاويه » و املاك و رقبات بسيار بر آن وقف نموده .\r\nدر « تاريخ عالم‌آرا » مذكور و مسطور است كه عصمت قباب عفت اياب صبيهء مراد بيك بايندر تركمان و حرم محترم امير عاليشان على قلى خان شاملو بيگلر بيكى خراسان بود در اوايل طفوليت خاقان گيتىستان كه خان مذكور به حكومت دار السلطنهء هراة و به لله‌گى و اتاليقى آن حضرت سرافراز بود عليا جناب مشار اليها از آن تاريخ تا سنهء اثنى و ثلثين و الف موافق تنگوزئيل كه سال سى و دويم جلوس ميمنت مأنوس شاهى بود كه قريب چهل و پنجسال مىشود متكفل خدمت آن نوباوهء بوستان سلطنت بود و از ساير پرستاران حريم عزت به دوام خدمت ممتاز و به رتبهء بلند نه‌نه‌گى يعنى مادرى سرافراز و كدبانوى حرم عليه و محل وثوق و اعتماد خاص بود . درين سال هنگام بيرون آمدن از قشلاق مازندران رحل اقامت بر راحلهء فنا بسته سفر [ 338 الف 
  ] آخرت اختيار نمود . حضرت اعلى نظر بر دوام خدمت آن مرحومه فرموده نعش او را به كربلاى معلى فرستاده در آن ارض مقدس مدفون ساختند . « 1 »\r\n\r\n\r\n","description":"","footnote":"\r\n( 1 ) - صفحهء الف از ورق 337 به‌همين‌جا تمام مىشود و صفحهء ب همين ورق سفيد است .\r\n","page_name":" 474 ","page_number":502},
  {"content":"\r\n\r\n\r\n[ 339 الف 
  ] اقبال‌پناه ميرزا اسحق بيك المخاطب به خطاب « حقيقت خانى »\r\nآن‌جناب از اولاد سلاطين و ميرزاده‌هاى دودمان آق قوينلو و بايندرى است و چنانچه در كتب مبسوطه مسطور است كه در شهور سنهء اثنى و ثمانين و ثمانمائه كه معز السلطنه ابو النصر امير حسن بيك مشهور به حسن پادشاه وداع تاج و تخت نموده به بلاد عقبى شتافت فتور تمام به احوال آن دودمان راه يافته هريك از فرزندان و اقوام آن امير عدالت‌گستر به قطرى از اقطار رفتند جد اعلى آن‌جناب و حضرات بايندرى با بعضى از فرزندان و اقوام به الهام ملهم غيبى به دار العباده توجه نموده در « محلهء اهرستان » كه در لطافت هوا ثانى اثنين فردوس برين است رحل اقامت گسترده پاى در دامن فراغت كشيد و به جهت اين عاقبت‌انديشى آفتاب عنايت پادشاهان سكندر مكان فريدون حشمت دارا كياست صفوى بر وجنات احوال آن طبقهء جليله تافته همگى را به سيورغالات و تيولات و انعامات سرافراز فرموده در تعظيم و تكريم ايشان ارقام و احكام مطاعه عز صدور يافته كمال تأكيد فرمودند و بعضى از آن جماعت را به مناصب عليه معزز گردانيدند .\r\nو چون ميرزا اسحق بيك از سرحد طفوليت به حد رشد و تميز رسيد به حسب سرنوشت پاى در وادى [ 339 ب 
  ] غربت نهاده ببلاد هند توجه نمود . بعد از ورود بدان ملك چون از حركات و سكناتش نسايم نجابت به مشام جان فرمانفرماى آنجا رسيد او را طلب داشته به منصبى لايق معزز نمود . بعد از چند سال حب وطن از خاطر خطيرش سر زده بالحاح و مبالغهء بسيار رخصت معاودت به بلاد ايران حاصل كرده با جمعيتى تمام از حيطهء حساب و شمار بيرون بخطهء بهشت قرين يزد خراميد و به الهام ملهم توفيق به ساختن عمارت خير راغب و ساعى گرديد .\r\nنخست به تعمير « مصلى كبوتر خان » مقابل مزار منور سلطان العارفين شيخ جمال - الاسلام كه از جملهء متحدثات خواجه شمس الدين محمد تازيكو بود و به سبب امتداد ايام خراب و باير گشته بود پيشنهاد همت ساخته معماران و بنايان را طلب داشت و در ساعتى مسعود طرح عمارت انداخت و اطراف و جوانب را صفه‌هاى رفيع و ايوانهاى\r\n\r\n","description":"","footnote":"","page_name":" 475 ","page_number":503},
  {"content":"\r\n\r\nمنيع ساخته در ميان فضا طاقى در نهايت ارتفاع به اتمام رسانيدند و در طرف قبلى مسجدى عالى اساس بنا فرموده و تمامى صحن و اطراف را فرش از آجر پخته مثمن گسترد و در وسط حقيقى كوى بود بر سر آب جديده ، در آنجا مسجدى عالى اساس بنا نهاد و به كاشى مزين ساخت و بر در مصلى درگاهى عالى اساس ساخته درى نصب « 1 » نمود و كتابهء آن را خوشنويسان ياقوت بنان [ 340 الف 
  ] به كاشى الوان تزيين نمودند و تاريخ اتمام و اسم بانى مثبت گشت . طوطى طبع مولانا حسن يزدى به نظم آن ابيات گويا گشته در حين تحرير مصرع تاريخ به خاطر بود نگارش يافت ، مصراع :\r\n كعبهء ارباب حاجت سجده‌گاه مقبلان \r\nو الحق كه تا خسرو سيارگان به سير درآمده هرگز چشمش بر اساسى بدين قياس نيفتاده و تا سپهر تيزرو آغاز حركت نموده عمارتى بدين‌سان مشاهده ننموده ، از آواز مؤذنانش مقيمان عالم بالا را فيض و سرور و از غلغلهء ذكر مسبحانش ساكنان ملاء اعلى را مسرت و حضور . و ايضا مقرر نمود تا علماى عاليمقدار بساط افادت انداخته طلبهء افاضت شعار به تحصيل پردازند و وظيفه و مدد معاش به جهت آن جماعت عاقبت محمود تعيين كرده اطعام هرروزه جهة فقرا و مساكين مقرر داشت .\r\nو در شهر و بلوكات املاك و مستغلات « 2 » و قرى و مزارع خريده بر آن بقعهء شريفه وقف ساخت و در منزل « چفته » خانقاهى بود از جملهء بناهاى سيد ركن الدين محمد . چون موقوفات آن سيد عاليشأن به عنوان ملكيت به تصرف هركس قرار گرفته رونق از آثار خير او روى برتافته بود جناب ميرزا اسحق بيك آن را عمارت نموده ساباطى بر در دروازه ساخت و مصنعه‌اى ترتيب داده مزارع حوالى را خريده داخل موقوفات اسحاقيه نمود و نيز در « انجيره » كه پنج‌فرسخى شهر است رباطى بود [ 340 ب 
  ] كه مسافران در آن‌منزل مىنمودند و به سبب طول مدت خراب گشته عمارت كرده مصنعه در حوالى آن ساخت و در پاى كوه كه نيم‌فرسخى رباط است چشمه‌اى بود كه چون چشم سنگين‌دلان نم بيرون نمىداد و مانند كف درم‌داران\r\n\r\n\r\n","description":"","footnote":"\r\n( 1 ) - اصل : نسب\r\n( 2 ) - اصل : مستقلات\r\n","page_name":" 476 ","page_number":504},
  {"content":"\r\n\r\nگشوده نمىشد به ضرب كلنگ و تبر قطرهء آب بهم رسانيده به مصنعه آورد تا مترددين از آن منفعت يابند .\r\nو چون ازين شغلها بازپرداخت ديگرباره شوق سفر هند از خاطرش خطور نموده متوجه گرديد و در اكبرآباد به ملازمت حضرت پادشاه فرمانروا شهاب الدين محمد شاه جهان رسيد . پادشاه جهان بر حقيقت او آفرين گفته از غايت توجه آن جناب را به خطاب « حقيقت خانى » مخاطب و به منصب ديوانى مهد عليا جهان‌آراى - بيگم صاحب صبيهء ارجمند خود كه ملكهء بلاد هند و به منصب هشتاد هزارى ذات و سوار علم اقتدار مىافراخت سربلند ساخت .\r\nو آن‌جناب همگى همت به خدمات سركار شاهزادگى و مثوبات اخروى گماشته در بندر سورت كه به صاحب صوبگى « 1 » قيام داشت كاروانسرائى كه شبيه و نظيرش [ 341 الف 
  ] در مملكت هند به نظر هيچ مسافرى درنيامده ساخته وقف نمود و در همان بندر و ساير بلاد هند منازل دلگشا و باغات بهشت بنياد بنا فرمود و چون سن شريفش قريب به هشتاد سال رسيد وداع ملك و مال نموده به عالم بقا شتافت .\r\nاز آن‌جناب يك صبيهء عفت قباب ماند كه به عقد ازدواج خان عاليجاه و الا شان ظهير الدلاله ابراهيم خان درآمده و حضرات عاليات زاويه بنى اعمام آن حضرت و نجابت و معالىپناه ميرزا زمان بيك كه حسب الوصية آن‌جناب متولى « اسحاقيه » است شرف همشيره‌زادگى دارد .\r\n\r\nنظارت و اقبال‌پناه مقرب الخاقانى شمسا محمد على بيكا ناظر بيوتات سركار خاصهء شريفه\r\nآن حضرت به صفت اصابت راى و صفاى عقيدت و وفور حسن خلق و مروت از ارباب جاه و حشمت مستثنى و ممتاز بود . در بدايت حال به امداد بخت خدا داد منظور نظر عنايت و ملحوظ تربيت و رعايت خاقان جمشيد حشمت فريدون شوكت گيتىستان گشت و به اصناف [ 341 ب 
  ] انعام و احسان معزز و مفتخر شده\r\n\r\n\r\n","description":"","footnote":"\r\n( 1 ) - صوبه - ولايت .\r\n","page_name":" 477 ","page_number":505},
  {"content":"\r\n\r\nمحسود اماثل و اقران گرديد و مرتبهء او از مراتب اقربا و اخوان درگذشت و نخست به خدمت كركراقى به خطهء يزد آمده مدت چند سال در كمال استقلال بدان مهم قيام و اقدام نموده رايت اعتبار در امر امانت و ديانت برافراخت و انوار حسن سلوك و سعى او در هرباب به پيشگاه خاطر خاقان وافر احتشام روشن گشته به نوازشات شاهانه و الطاف خسروانه سربلند گرديد . تا آنكه از مهم مزبور استعفا نموده روى اميد به آستان ملايك‌آشيان گذاشته در اندك زمان در سلك مقربان بزم اختصاص و در زمرهء امراء كبار انتظام يافته پاى بر ذروهء جاه و جلال نهاد و مهم قيجاجى سركار خاصه و ملك التجارى ممالك محروسه به قبضهء اقتدار و يد اختيارش درآمد . همچنين در اوايل سلطنت و فرمانروائى پادشاه جمجاه ملايك سپاه ، سزاوار تشريف خلافت و جهاندارى ، شايستهء سرير سلطنت و كامكارى ، رافع لواى عدل و احسان ، مظهر قدرت رحيم رحمان سلطان شاه صفى موسوى بهادر خان پرتو الطاف شاهنشاهى بر وجنات احوالش تافته به ايلچيگرى هندوستان مأمور گرديد ، [ 342 الف 
  ] رباعى :\r\n هركس كه ز فضل ايزدى بهره‌ورست * بر چهرهء او ز نور دانش اثر است\r\nاندر نظرش عروس اقبال ظفر * هردم به بهانهء دگر جلوه‌گر است \r\nو آن‌جناب حسب الفرمان لازم الاذعان جهان‌مطاع به حشمتى كه چشم زمانه شبيه و مانند آن نديده اعلام توجه مرتفع ساخت و پس از وصول به ولايت هند به نوعى در اداء رسالت قيام نمود كه دستور العمل ايلچيان عظيم الشأن گشت و بعد از مراجعت و تقبيل قوايم سرير خلافت خدمات شايستهء او در نظر پادشاه هفت كشور درجهء استحسان يافته فرق افتخار و مباهاتش را به انعام افسر زرنگار و خلع فاخره به اوج سپهر دوار رسانيده مشمول عواطف بىدريغ ساخت .\r\nو هم در آن ايام منصب جليل المرتبهء وزارت دار السلطنهء اصفهان را در عهدهء اهتمامش فرمود و آن وزير عدالت تمكين به تمهيد بساط عدالت و انصاف و رفع رسوم\r\n\r\n","description":"","footnote":"","page_name":" 478 ","page_number":506},
  {"content":"\r\n\r\nظلم و اعتساف پرداخته روضهء اميد رعايا و متوطنان آن ملك كه تشنه‌لبان بوادى نامرادى بودند از رشحات سحاب مكرمت انتساب آن آصف ثانى سمت نضارت گرفت و بعد از اندك زمان باز پرتو آفتاب عنايت از مطلع مرحمت شاهنشاهى طالع شده بر وجنات احوالش تافته نظارت بيوتات سركار خاصهء شريفه كه اعظم مناصب ديوان اعلى است به آن‌جناب مفوض گرديد و پايهء قدر و منزلتش از اكثر امراء عظام و مقربان بارگاه فلك احتشام درگذشت و درگاه خلايق ملاذش آرامگاه اكابر و اشراف [ 342 ب 
  ] و بىشايبهء تكلف و غايلهء تصلف آن‌جناب از عنفوان اوان جوانى تا اواخر ايام زندگانى در كرم و سماحت وجود و سخاوت رقم نسخ بر مكارم صاحب رى و حاتم طى كشيد و هرچه از هرممر به دستش آمد در وجه انعام سادات و علما و مشايخ و فضلا مصروف گردانيد و پيوسته همت بر اشاعهء خيرات و مبرات مىگماشت و در باب ساختن پل و رباط و اجراى آب قنوات و احداث قرى و مزارع غايت مبالغه به‌جاى مىآورد .\r\nدر آن اوقات كه كوكب اقبال آن حضرت در نفاد امر و علو شان و مزيد اقتدار روى به اوج شرف و رفعت نهاد ابراز شرم ايثار دست گوهربارش غرق عرق خجلت بود و كوه از اندوه دل گوهر بخشش خون در درون بسته كان لعل و ياقوت ظاهر نمىنمود ، نظم :\r\n هيچ سايل به خوش‌دلى و به خشم * لا در ابروى او نديده به چشم\r\nتا نيايد ز سايلان تشوير * همه پيش از بيار گويد گير . \r\n\r\nذكر قرى و مزارع و عماراتى كه حسب الفرمودهء آن حضرت در اصل شهر و بلوكات يزد احداث گرديده\r\nدر آن اوقات كه مقرب الخاقان مومى اليه به امر كركراقى در خطهء يزد بر قاليچهء استقلال نشسته بود نخست در اصل قصبهء مهريجرد قناتى حفر نموده موسوم\r\n\r\n","description":"","footnote":"","page_name":" 479 ","page_number":507},
  {"content":"\r\n\r\nساخته به مياه علياباد .\r\nو ايضا به موجب اشارهء آن‌جناب [ 343 الف 
  ] استادان بنا و باغبانان دانا باغاتى دلگشا و بوستانى روح‌افزا در صحرايى بهشت‌آسا به قرب قصبهء مزبوره به سرآب نعيماباد طرح انداختند و در اطرافش جدار بلند مقدار برافراخته ساحت باراحتش را از نشاندن نهالهاى ثمربخش و گلبنهاى عطرپرور معطر ساختند و در اطراف و جوانب درخت سرو و چنار و كاج غرس نمودند و آسيا و مصنعه و سرا در همانجا بنا نموده به اتمام رسانيدند و حالا آن گلشن فردوس‌وش مشهور گشته به « علياباد » و به كمال معمورى رسيده و از نزاهت چمنها و لطافت آب‌وهوا غيرت گلستان ارم گرديده ، شكوفهء بساتين افلاك از انفعال گلهاى رنگارنگش گاهى سرخ و گاهى زرد برآيد و عندليب خوشنواى طبع دراك در وصف گلهاى بدايع آثارش نغمهء روضة من رياض الجنة سرايد ، بنفشهء مشكبوى از حوالى لاله‌هايش چون زلف دلفريب خوبان سر برزده و سنبل سلسلهء موى با گلهاى حمرايش همچون خط غاليه بوى با لعل بتان خوش برآمده اثمار حلاوت آثار اشجارش قوت روح و قوت دل و هواى فضاى دلگشايش [ 343 ب 
  ] در جميع اوقات به غايت معتدل ، شعر :\r\n چو خط بتان سبزه‌اش دلگشا * ز سرگشتگانش نسيم صبا\r\nدرختان سروش همه دلپسند * چو سبزان رعناى بالابلند\r\nهوايش هميشه نه گرم ، نه سرد * نه در وى غم گل نه اندوه گرد \r\nو همچنين در سنهء ست و اربعين و الف در حوالى قصبهء مهريجرد چشمه جارى كرده قريب به پنج فرسخ راه قنات حفر نموده آن آب را به موضع « چاهوك » آورد و در آن صحرا امر فرمود تا معماران دانا و استادان بنا طرح قريه انداختند مشتمل بر خيابان بسيار ، همه متساوى الاضلاع . و مسجد و حمام و بازارچه و كاروانسرا\r\n\r\n","description":"","footnote":"","page_name":" 480 ","page_number":508},
  {"content":"\r\n\r\nو باغات و عمارات رفيع الارتفاع بنا كرده به اتمام رسانيدند .\r\nو خلف الامرايى محمد مؤمن بيك ولد اكبر آن‌جناب در سنهء ثلاث و خمسين و الف كه به امر داروغگى به خطهء يزد آمده بود بر سر خيابان به جهت ديوانخانه طرح باغى انداخت و بنايان و معماران چابك دست به اندك روزى عمارت نمودند و در باغ درياچه‌اى كه طول و عرض آن چون فضاء امل پايان ندارد ساخته درختان چنار در اطراف نشانيدند .\r\nو عاليحضرت غفران‌پناه صفى قلى بيك ولد كهتر آن حضرت در ميان همان باغ [ 344 الف 
  ] عمارتى مختصر ساخته در رونق قريهء مزبوره مساعى جميله به ظهور رسانيد و اكنون خرمى و نزاهت آن محل به درجه‌اى رسيده كه رشك‌فرماى فردوس برين و از كثرت باغات و عمارات غيرت‌افزاى طارم ارم گرديده ، بيت :\r\n بوستانيست كه طاوس ملايك هردم * از سر سدره نمايد به هوايش پرواز \r\nديگر در حوالى « سريزد » قناتى حفر نمود و از ميان باغات و شارع سريزد آب را جارى ساخت و در سفلى سريزد طرح ديهى انداخته سرا و خانه‌ها و باغات ترتيب داده آن محل را موسوم ساخت به ناظرآباد و تا مدت سه چهار سال قريب چهار رقم آب در جريان بود بيك ناگاه آب بازايستاد و قنات مسدود گشت و آن موضع روى به خرابى آورد و هرچند وكلاء آن‌جناب در جريان آب سعى نمودند قطره‌اى به كام لب‌تشنگان اطفال نبات نرسيد .\r\nديگر بر سر قبر ناظم مناظم سخندانى مولانا وحشى بافقى حظيرهء مختصر در نهايت تكلف ساخت و در حوالى مزار منور حضرت امامزاده واجب التعظيم شاهزاده فضل رضا عليه التحية و التسليم برجى ساخته نقاره‌خانه ترتيب داد و تا اليوم صبح و شام صداى ناى و نفير به گوش ساكنان فلك اثير مىرسانيد .\r\nديگر در بيرون « درب مهريجرد » حمامى چون دل عاشقان جان سوخته گرم سودا و مانند چهرهء گلرخان [ 344 ب 
  ] عرق‌آلود حيا بنا فرمود . سقفش از\r\n\r\n","description":"","footnote":"","page_name":" 481 ","page_number":509},
  {"content":"\r\n\r\nقطرات عرق چون گنبد آسمان پرستاره و چشم مهر و ماه بر گل جامش گرم نظاره ، شعر :\r\n به‌جز گل جام و سقف او كه ديده * طلوع چند مهر از يك سفيده \r\nديگر در « عبد الملك » كه محل نزول قوافل است و مصنعه و ساير عمارات آن منهدم گشته بود عمارت نموده به حالت اصلى آورد .\r\nبر ضماير دانش مآثر اذكيا ظاهر و هويدا خواهد بود كه مقرب الحضرة الخاقانى محمد على بيك به اشاعهء خيرات و ساختن عمارات به غايت مايل و راغب بود و در ايام اختيار به بقاع خير و رباطات مثل بقعهء واقعه در بابا ركن اصفهان و رباط ورزنه و نائين و نيستان و شاه طور و مورچه‌خوار و سر راه چال سياه و خوار رى و ساير بلاد و امصار بنا فرمود . لاجرم عنايت سبحانى اشعهء شمسهء قصر اقبالش را مانند نور آفتاب به اوج ظهور رساند و اسم شريفش در نيكويى بر كتابهء مبانى روزگار باقى و پايدار ماند .\r\nو آن حضرت را دو خلف نيك‌اختر بود : يكى محمد مؤمن بيك نام كه هم در ايام حيات والد به عالم بقا خراميد و ديگرى صفى قلى بيك كه بعد از فوت پدر نامدار بر مسند وزارت خطهء يزد متمكن گرديد و شمه‌اى از اوصاف حميدهء او در ضمن اطوار وزرا مرقوم گشته و درين مقام متوجه تكرار آن نمىگردد .\r\n\r\nمرحمت و غفران [ 345 الف 
  ] پناه زبدة الاماثل آقا حاجى يزدى المشتهر به مهتر حاجى\r\nوالد مشار اليه مرد صالحى نيكو نهاد بود چندانكه ولد خود را در ايام صبى ترغيب به كسب كمال مىنمود و مفيد نمىافتاد و هرچند زجر مىكرد آن پسر بلند - همت اطاعت پدر نمىنمود . چون منع و زجر به سرحد افراط رسيد و آقا حاجى از دست والد خود به جان رسيد ناچار فرار نموده از وطن مألوف اعنى دار العبادهء يزد پياده و بىزاد و راحله به جانب اصفهان شتافت . و چون به شهرستانك اصفهان رسيد\r\n\r\n","description":"","footnote":"","page_name":" 482 ","page_number":510},
  {"content":"\r\n\r\nديد كه خاقان گيتىستان سلطان شاه عباس ماضى بهادر خان بر سمند باد رفتار هامون نورد كه شمال تندرو از همراهى او بازماند و وهم تير گرد به گرد او نمىرسد ، شعر :\r\n چو اشك عاشقان گلگون و خوش‌رو * جهان پيماتر از شبديز خسرو \r\nنشسته و به همراهى قايد اقبال بىجود و حشم متوجه يزد است . بىآنكه برو ظاهر شود كه آن والاجاه فرمانفرماى زمانست در جرگهء شاطران ركاب فلك‌فرسا به دوندگى درآمد . چون منزل ورزنه محل نزول خسرو جهان گرديد تمامى پياده - روان كه در ركاب سعادت انتساب بودند در عقب مانده سواى آقا حاجى ديگرى حاضر نبود . اسب را به او سپرده به استراحت مشغول شد و در وقتى كه خسرو سيارگان [ 345 ب 
  ] از راحت خانهء مغرب به جانبى ديگر از افق رايت طلوع و ظهور برافراخت خسرو ايران بر توسن گردون خرام سوار گشته روانه گرديد و در آخر همان روز آن مسافت بعيد كه قريب به چهل فرسخ بود طى فرموده به يزد رسيد . و چون آن خطهء بهشت منزله از فرّ شكوه آن حضرت رشك حديقهء جنان و روضهء رضوان گرديد آقا حاجى را در ركاب عالى ديده زبان به تحسين گشاده اسب را به دو سپرد و مشار اليه را در سلك شاطران سركار همايون انتظام فرمود و بعد ، از مراجعت به مقر سلطنت آقا حاجى كه جوانى بود خوب‌روى شيرين‌زبان دل پادشاه زمان در اثناى محاورت به ملاقات او مايل شد و خاطر مبارك را به ملاقات دايمى او رغبتى پديد آمد و او روزبروز به حركات غريب و سخنهاى عجيب پادشاه كامران را شكفته ساختى و ساعت به ساعت ملك وافر احتشام در تقرب و تعظيم او بيفزودى تا محرم حريم سلطنت و جلال گشت ، مصراع :\r\n هركه شد محرم دل در حرم يار بماند . \r\nخاقان بنده‌نواز رتبهء تقرب و محرميت و مجالست مجلس اعلى او را اختصاص داده به امر عظيم القدر مهترى ركابخانهء خاص سرافراز ساخت و به خطاب مقرب -\r\n\r\n","description":"","footnote":"","page_name":" 483 ","page_number":511},
  {"content":"\r\n\r\nالخاقانى « مهتر حاجى » معزز و ممتاز فرمود . مشار اليه زمين خدمت بوسه داده گفت ، شعر :\r\n گل باغ شه عالم‌افروز باد * [ 346 الف 
  ] چراغ شبش مشعل روز باد \r\nمن بنده خود را قابل اين منصب عالى نمىبينم و استحقاق چنين رتبه در خود مشاهده نمىنمايم ليكن نظر شهنشاهى كيميايى است كه خاك تيره را زر صافى سازد و سنگ ناقص را گوهر كامل گرداند ، مصراع :\r\n خاكى كه بر آن گذر كنى زر گردد . \r\nاميد كه به ميامن عنايت خسروانه شرايط ملازمت بروجهى مرعى افتد كه به درجهء استحسان اقتران تواند يافت و خدمت شهريار را به نوعى پيش گرفت كه روز به روز قربت او در حضرت شاهى زياده مىشد تا به كلى معتمد عليه گشت و به واسطهء ملازمت گوى شرف از اقران در ربود ، مصراع :\r\n به چوگان خدمت توان برد گوى . \r\nو چندان املاك و رقبات و زر و اسباب جمع نمود كه نه پاى يقين پيرامن قياس و تخمين مىگشت و نه دست گمان به دامن حصر و شمار آن مىرسيد و چون اجل مقدر در رسيد به صد حسرت دل از ملك و مال برداشته به وادى عدم شتافت و در اندك وقتى تمامى آنها در معرض تلف درآمده از دست وارث بدر رفت .\r\nو بعد از فوت آن‌جناب هريك از پسران و اقوام به منصبى مقرر و ممتاز گشتند و رفعت و معالىپناه جامع الكمالات ميرزا ابراهيم كه به صفت فراست و كاردانى و سمت كياست و فضايل نفسانى [ 346 ب 
  ] اتصاف داشت و به حلاوت گفتار و محاسن كردار و اطوار پسنديده معروف و مشهور بود و قرابت قريبه با آن مرحمت‌پناه داشت در زمان سلطنت و جهانبانى اعليحضرت كيوان رفعت قضا قدرت جمشيد حشمت خاقان رضوان مكان سلطان شاه صفى بهادر خان به منصب تصدى خالصهء سركار خاصهء شريفهء خطهء يزد سرافراز گرديده فرق عزت به اوج مباهات رسانيد\r\n\r\n","description":"","footnote":"","page_name":" 484 ","page_number":512},
  {"content":"\r\n\r\nو صبيهء صلبيهء خود را در عقد ازدواج اسمعيل قلى بيك ولد غفران دستگاه آقا حاجى انتظام داده بعد از چند وقت درخت بختش به ميوهء مراد بارور گرديد و در چمن زندگانى گلى شكفته گشت ، شعر :\r\n چو بختش به اقبال منشور داد * سپهرش يكى نامور پور داد \r\nيعنى طليعهء طلعت خجسته‌اثر خلفى ارجمند در شهور سنهء ثلاث و خمسين و الف از افق ولادت طلوع نموده موسوم گشت به ميرزا نور الدهر بيك . ديدهء اميد جد و والد از ديدن آن قرة العين روشنايى افزود ، شعر :\r\n ز نور طلعت آن درى سپهر كرم * چو بوستان ارم شد رياض جان خرم \r\nكلك دبير نتيجة الوزرائى ميرزا حسن مستوفى المتخلص به « واهب » در تاريخ تولد آن مولود عاقبت محمود [ 347 الف 
  ] بر لوح روزگار نگاشت ، نظم :\r\n فكر تاريخ كرد « واهب » و گفت * مردم هردو چشم اسمعيل \r\nو ميرزا خان مفرد نيز در رشتهء نظم كشيده ، شعر :\r\n بربا از قمر كلاه و بگو * از قمر آفتاب پيدا شد \r\nو ميرزا نور الدهر بيك در ايام طفوليت در مهد تربيت جد نامدار و پدر عاليمقدار نشوونما يافته چون به حد تميز رسيد به كسب كمال و تعليم علم سياق همت گماشته در اندك زمانى سرآمد نويسندگان عطارد نظير گشت و در حسن خلق و خط انگشت‌نماى مستعدان روزگار گرديد .\r\nو بنابر آنكه حاجى احمد خان عمش در ولايت هند منظور نظر مرحمت فرمانفرماى آن ديار شده به منصب مناسب رسيده بود شوق ملاقات عم عنان جانش گرفته در سنهء ثمانين بعد الف به جانب هندوستان روان گرديد و در اكبرآباد\r\n\r\n","description":"","footnote":"","page_name":" 485 ","page_number":513},
  {"content":"\r\n\r\nبه ملاقات عم رسيده در همان چند روز اول مراجعت نمود و به حسب سرنوشت كار - فرمايان قضا و قدر آن‌جناب را به جانب حيدرآباد تكليف نمودند و بعد از وصول بدان ملك نواب نامدار عالىمكان نيكنام خان امير الامراى ولايت كلكنده [ 347 ب 
  ] كه راى عالم‌آرايش شمع شبستان مملكت بودى و فكر صواب‌انديش او بيك تأمل هزار عقدهء مشكل برگشودى و بيك نظر التفات آدميزادگان سرگشتهء وادى غربت را به مرتبهء جاه و جلال رسانيدى ، شعر :\r\n همتش دست كرم چون برگشادى روز بزم * خيره ماندى از عطايش ديدهء وهم و قياس \r\nآن‌جناب را منظور نظر اشفاق و مرحمت فرموده مقدم او را به اعزاز و اكرام تلقى نمود و رياض امانى و آمالش را به زلال عاطفت سرسبز و شاداب گردانيده قامت حالش را به خلعت مكرمت و افضال اعتدال سرو سهى بخشيد و منصب « جماعت‌دارى » و سركردگى پنجاه سوار مع انعام و مواجب مناسب عنايت نمود ، شعر :\r\n به كارى كه اقبال يارى دهد * از اول اساسش به خوبى نهد \r\nو چون ميرزا نور الدهر بيك به صفت فراست و كاردانى و سمت قابليت ارثى و اكتسابى اتصاف دارد و به ميدان دانش گوى مسابقت از امثال و اقران در ربوده همواره تخم خيرخواهى و نيكويى و احسان در زمين دل طوايف انسان مىكاشت و شمه‌اى ازين اوصاف مرضيه در نظر بصيرت نواب حقيقت بين حشمت تمكين روشن گرديد لاجرم در ازدياد جاهش افزود و در روز چهارم شهر مبارك رمضان سنهء اثنى و ثمانين و الف « سرلشكرى » پانصد سوار به او مفوض گردانيده [ 348 الف 
  ] سر افتخارش را به اوج اعتبار و عزت رسانيد .\r\nبر ضمير منير ارباب استعداد مخفى و مستتر نماناد كه آن‌جناب طبعى نظم و وقوفى تمام در حل معما دارد و گاهى كلك سخن‌گذارش به تحرير غزل و رباعى زبان مىگشايد . در سنهء خمس و سبعين و الف آقا محسن معدن‌باشى در\r\n\r\n","description":"","footnote":"","page_name":" 486 ","page_number":514},
  {"content":"\r\n\r\nيزدآباد اصفهان به احداث مسجدى جديد موفق گشت و طوطى قلم خجسته رقم آن جامع كمال به نظم اين رباعى گويا گرديد ، رباعى :\r\n چون گشت به يمن شحنهء ارض نجف * اين تازه بنا تمام از روى شعف\r\nاز عرش مجيد اين ندا نازل شد * يابد ز نماز صاحب الامر شرف . \r\n\r\nغفران‌پناه امجد خواجه پير احمد\r\nاز بزرگزادگان و اشراف و اعيان مفازه « 1 » و جندق بود و در علم استيفا و سياق بىنظير آفاق بود . مدتى به سرانجام اعمال بزرگ و وزارت نواب بلقيس الزمانى صفيه سلطان بيگم مشهور به شاهزاده خانم صبيهء شاه اسمعيل ثانى اشتغال داشت و در آن مهم پايهء قدر و منزلتش از امثال و اقران درگذشت و به سبب عنايت آن ملكهء جهان مالك عقار [ 348 ب 
  ] و ضياع بىشمار شده رايت بىمثلى مىافراخت و آن جناب را دو خلف سعادتمند بود : خواجه محمد سعيد و خواجه عبد الحى و هردو در كمال اعتبار و حرمت زندگانى به پايان رسانيدند و اكنون اولاد امجاد ايشان در غايت رفاه حال و نهايت عزت در خطهء بهشت منزلهء يزد روزگار مىگذرانند .\r\n\r\nمنظور انظار حضرت ربانى خواجه محمد على يزدى و اولاد امجاد آن غفران‌پناهى\r\nآن‌جناب در امر تجارت به غايت ماهر بود . از حسن طالع بعد از ترددات و تعب اسفار روم و هند صاحب مال و اسباب حشمت گشته املاك و رقبات لا تعد و لا تحصى دريد تصرفش قرار گرفت و اجراى قنات علياباد از طرف ولايت ميبد كرده آب آن را بقصبهء طيبهء اردكان برده در خانه‌ها و باغات اهالى و اشراف و رعايا جارى ساخت و نهال اميد ساكنان آنجا را سرسبز و سيراب نمود و نيز همت به جارى نمودن قنات محمودآباد ميبد [ 349 الف 
  ] و احداث قريهء مزبوره گماشته باغات بهشت بنياد و عمارات عالى اساس طرح انداخته در اندك زمان چنان آباد نمود كه رشك‌فرماى جنان و\r\n\r\n\r\n","description":"","footnote":"\r\n( 1 ) - اصل : مفاضه\r\n","page_name":" 487 ","page_number":515},
  {"content":"\r\n\r\nقصور خورنق گرديد . و چون زمان اجل مقدر رسيد فرزندان گرامى خود خواجه ملك قاسم و ميرزا محمد امين را به ساختن سرا و پل و رباط و مصانع وصيت و امر نمود .\r\nخواجه ملك قاسم كه مهين فرزند ارجمندش بود و در امور دنيوى يد بيضا داشت از مشقت گاه و بيگاه و تعب اسفار نينديشيده همت به امر تجارت گماشت و بعد از آنكه سالها اوقات در آن امر صرف نموده مالك ضياع و عقار گرديد ، قايد قضا و قدر عنان اختيارش به جانب بلاد هند كشيده در اكبرآباد مرغ روح شريفش از قفس قالب نجات يافته به جانب فردوس اعلى در پرواز آمد . و از آن‌جناب خلف سعادتمندى ماند موسوم به ميرزا عسكر [ 349 ب 
  ] و آن جوان حميده خصال به لطف گفتار و حسن كردار و صورت خوب و سيرت مرغوب اتصاف داشت و پيوسته نقش زهد و عبادت بر لوح خاطر مىنگاشت . در شهور سنهء ثلث و ثمانين و الف متوجه بلاد هند گرديد و بعد از آنكه به احمدآباد گجرات رسيد از غايت دين‌دارى و پرهيزگارى شوق طواف بيت اللّه الحرام و ادراك زيارت روضهء حضرت خير الانام صلوات اللّه و سلامه عليه از باطن پاكيزه‌اش سر برزده بودن در ولايت هند را مكروه شمرد و از راه دريا به حجاز و يثرب شتافت و پس از شرف و سعادت طواف و زيارت و تحصيل دولت آخرت عنان عزيمت به صوب وطن مألوف انعطاف نموده چون به ارض فارس رسيد داعى حق را لبيك اجابت گفته به منزهات آن جهانى رخت هستى انداخت .\r\nو خادم آل سيد المرسلين ميرزا محمد امين ولد خردتر « 1 » [ 350 الف 
  ] خواجه محمد على كه به كمال مردمى و مروت و جوانمردى و سخاوت معروف و به حسن مقال و لطف گفتار و سيرت پاكيزه و خوى خوش و كردار نيك موصوف بود بعد از والد غفران‌پناه به فرّ مصاهرت جالينوس الزمانى حكيم كاشفا محمدا كه از غايت عظم شان و سبب تقرب پادشاهان عالىمكان صفوى محتاج به توصيف نيست رسيده در نهايت اعتبار و غايت اقتدار در بلدهء يزد قرار گرفت و نخست حسب الوصية والد مرحوم\r\n\r\n\r\n","description":"","footnote":"\r\n( 1 ) - اصل : خوردتر\r\n","page_name":" 488 ","page_number":516},
  {"content":"\r\n\r\nكاروانسرائى در قصبهء ميبد و ديگرى در قريهء عقدا به استحكام تمام ساخت تا ملجأ مسافران ستم رسيده و پناه غريبان محنت كشيده و موجب امن‌وامان دارين بوده باشد و ديگر پلها بسته بر آبهاى عظيم مثل « پل اجيه » و غيره تا مردمان را تردد بر آن سهل و آسان و موجب رضاى حضرت رحمن و ترفيه حال مسكينان و مترددان بوده باشد و [ 350 ب 
  ] ديگر در « محلهء ابو المعالى » مصنعه ساخته كه آب آن با ماء معين دم مساوات مىزند و پيوسته لب‌تشنگان آن محله از زلال چشمهء همت آن جناب كام اميد تر ساخته سيراب مىگردند .\r\nو بنابر آنكه ميرزا محمد امين در باب ساختن قصور و منازل دلگشا و باغات فردوس‌نما شعف تمام داشت درين باب نهايت سعى به عمل آورده چندان زر صرف نمود كه به نوشتن و گفتن در نمىتواند آمد . راقم اوراق بر بيان بعضى از آن مرقوم قلم حكايت نگار مىگرداند و رجوع برخى ديگر به نظاره كردن حواله مىنمايد ، بمنه و كرمه .\r\nحجله‌آراى ابكار معانى و پيرايه بند انجمن خوش الحانى اعنى طوطى شيرين كلام قلم عشرتگاه سخن را بدينگونه آرايش داده و دار الملك معنى را بدين نمط آذين مىبندد كه آن‌جناب منزلى نزهت قرين در حوالى « خان خواجه ضياء الدين محمد » اختيار نمود و مهندسان و معماران حسب الفرموده به بديع‌تر وصفى [ 351 الف 
  ] اساس انداختند و سقف و جدار به نقوش و زيب به خوبتر صورتى پرداختند چنانچه آن آرامگاه ارم آيين از طلا و لاجورد رشك نزهت سراى خلد برين گرديد ، شعر :\r\n رضوان به لاجورد ابد بر كتابه‌اش * تحرير كرده دام لك العز و البقا \r\nو ديگر در سرآب گرد فرامرز طرح باغى بهشت‌آسا انداخته عمارتى نيكو بنا نمود و درختان سرو غرس كرده در كمال تكلف به اتمام رسانيد و بعد از آنكه ازين امور فراغت يافت در سنهء سبع و ستين و الف هجريه لبيك‌گويان به حجاز و يثرب شتافته به شرف طواف بيت اللّه الحرام و زيارت سيد آخر الزمان عليه الصلاة\r\n\r\n","description":"","footnote":"","page_name":" 489 ","page_number":517},
  {"content":"\r\n\r\nو السلام مشرف گرديده عنان عزيمت به وطن مألوف انعطاف داد و پس از ورود سالهاى بسيار در نهايت عزت و اعتبار بر مسند مراد تكيه داده آسوده و مرفه زندگانى نمود و به قدر مقدور در ترفيه حال فرق برايا همت گماشت .\r\nو بنابر آنكه هركمالى را زوالى متعاقب [ 351 ب 
  ] و هربهارى را خزانى در پى فى سنهء ثمان و ثمانين بعد الف بدست تقدير حضرت سبحانى بساط زندگانى آن‌جناب طى گرديد و سه خلف نيكو خصال به يادگار ماند : ميرزا كلبعلى ، ميرزا محمد على ، ميرزا محمد رضا .\r\nميرزا كلبعلى جوانيست كه ذات مكرمت قبابش به آب خوشگوارى سرشته شده و نهال قامت طوبىمثالش سر به اوج خلق و احسان كشيده باوجود حسن صورت به خوبى سيرت آراسته و جمالش به ازهار بىتكلفى پيراسته ، همه مردى و مروت و جوانمردى و فتوت و حسن مقال و لطف فعال ازو پيدا ، نظم :\r\n اى ز سر تا پا چو چشم خويش عين مردمى * چون تواند بود چندين لطف در يك آدمى \r\nدل دوستان در صحبت او تازه و خرم و سينهء غريبان از مرهم خلقش مبتهج و بىغم . از بدايت حال تا اين‌زمان كه سن عزيزش ده مرحله از چهل گذشته پيوسته در دكان مصاحبت با كافهء خلايق گشاده [ 352 الف 
  ] و هزل و مزاح نسبت به خاص و عام ورد زبان كرده در سنهء ثمان و ستين بعد الف هجرى كه جامهء عمرش طراز شباب و موى سرش اثر پر غراب داشت متوجه مشهد مقدس معلى گرديده شرف طواف مزار فايض الانوار ، شعر :\r\n دين و ايمان جهان سلطان على موسى رضا * آنكه بىمدحش سراسر گفتگو قيل است و قال \r\nحاصل نمود و در ماه مبارك صيام به طاعت و عبادت گذرانيد و در ليالى ثلثين اصلا سلطان منام بر شهرستان حواس آن‌جناب استيلا نتوانست يافت . و بعد از چند وقت\r\n\r\n","description":"","footnote":"","page_name":" 490 ","page_number":518},
  {"content":"\r\n\r\nبه خطهء يزد كه وطن مألوفش بود مراجعت نمود و فى سنهء تسع و ستين و الف قايد قضا و قدر گريبان جانش گرفته به ديار هند كشيد . و بنابر آنكه مردم خليق مكرم باشند و نزد همه‌كس عزيز و محترم ، چه حسن خلق نوريست از انوار حكمت الهى و سرى از اسرار عزت پادشاهى كه بدان نور شريف ديدهء بصيرت منور گردد و بدان سر عزيز معرفت حسن صفات [ 352 ب 
  ] [ حاصل شود 
  ] و آن‌جناب جوانيست به كرم مشهور و به رعايت ميهمانان و مراعات ايشان موصوف و به حسن خلق و مصاحبت معروف ، امراى عاليشان به صحبتش راغب گشتند و تا اين‌زمان كه سنهء هجرى به تسعين و الف رسيده منظور انظار اعاظم خوانين و امراى آن ملك است .\r\nميرزا محمد على به محامد سير و محاسن شيم موصوف و در زهد و تقوى درجهء عليا دارد و همواره به تحصيل علوم دينيه همت مىگمارد . در اوايل ايام جوانى كه اوان نشاط و كامرانى است تا اين اوان كه چهار مرحله از مراحل عشره طى نموده اصلا مرتكب مناهى و ملاهى نشده و روى به محراب دين‌دارى و طاعت و عبادت آورده از خود به تقصير راضى نگشته .\r\nو ميرزا محمد رضا كه فرزند كهتر ميرزا محمد امين و صبيه‌زادهء بقراط - الدورانى حكيم كاشفا محمدا است كه از غايت عظم شان محتاج به توصيف نيست عزيزيست [ 353 الف 
  ] نيكو روى خوش خوى شيرين مقال . در حين تحرير احوال خير مآل آن‌جناب در دار الامان ملتان اشتياق ملاقات از حد اعتدال تجاوز نموده طوطى شيرين‌گوى بنان از جانب مسود اوراق به اين مضمون مترنم گرديد ، شعر :\r\n گرچه دوريم به ياد تو قدح مىنوشيم * بعد منزل نبود در سفر روحانى « 1 » \r\n\r\n\r\n","description":"","footnote":"\r\n( 1 ) - صفحهء الف از ورق 353 بهمين‌جا ختم مىشود و صفحهء ب آن سفيدست .\r\n","page_name":" 491 ","page_number":519},
  {"content":"\r\n\r\n\r\n[ 354 الف 
  ] نجابت‌پناه نتيجة الحكما ميرزا محمد سميع ولد ميرزا عبد الجليلا\r\nآن‌جناب خلف سعادتمند مرحمت‌پناه ميرزا عبد الجليلا و برادرزادهء حكمت و غفران دستگاه ميرزا كريما است و به حسب نجابت ذاتى و كمالات اكتسابى افضل اماثل و اقران بود . رخسار آفتاب كردارش چراغى بود از شبستان خاندان مجد و كمال روشن گرديده و قامت طوبى مثالش سروى بود از بوستان حكمت اطباء عالى - مقام سركشيده ، شعر :\r\n جمالش خوبتر از هرچه گويم * نمىدانم ازين بهتر چه گويم\r\nكمالش تا به حدى بود ظاهر * كه كلكش از بيانش گشت قاصر \r\nو آن مجمع كمالات از طبابت كه موروثى آن سلسله است استغنا زده ظاهر همت خود را در هواى تحصيل كمالات ديگر در طيران درآورده لواى عافيت افراخت و همواره بر وسادهء بىتكلفى متكى بوده با حضرات عاليات عمال خجسته اعمال و اشراف و اهل علم و اجتهاد صحبت مىداشت و چون سن شريفش قريب به چهل سالگى رسيده ناگاه فى سنهء سبع و ثمانين و الف [ 354 ب 
  ] دست تقدير ايزد قدير تعالى شانه و عظم برهانه بساط انبساط آن حاوى اخلاق را درنوشت و آفتاب جهانتاب زندگانيش سر در نقاب اختفا كشيد ، شعر :\r\n آن يوسف مصر عزّ و اقبال * خورشيد سپهر فضل و افضال\r\nاز اوج سرير و عزت جاه * در چاه فنا فتاد ناگاه \r\nمحل سكنى ميرزا محمد سميع درين دار فنا و منزل بىبقا خانه‌اى بود در « محلهء چهارمنار » مشهور به « خانهء اميناى فتوحا » كه به عنوان ملكيت شرعى در يد تصرفش\r\n\r\n","description":"","footnote":"","page_name":" 492 ","page_number":520},
  {"content":"\r\n\r\nدرآمده در تعمير آن غايت سعى به‌جاى آورده بود . و از آن‌جناب چند پسر نيك‌اختر به يادگار ماند . در سنهء ثمان و ثمانين بعد الف كه مسود اوراق در شاه جهاناباد بود استماع افتاد كه ميرزا محمد مغيظ مهين فرزندش كه در عنفوان شبابست و آثار نجابت از ناصيهء احوالش هويداست به‌طرف حيدرآباد توجه نموده .\r\n\r\nجامع كمالات و فضايل صورى و معنوى مولانا محمد امين قارى\r\nبه علو نسب و شرف حسب و محاسن آداب و مكارم اخلاق [ 355 الف 
  ] موصوف و معروف و عالمى متبحر و فاضلى روشن‌ضمير و در علم قرائت به غايت ماهر بود . از خطهء يزد كه محل توطن آباء كرامش بود به دار السلطنهء اصفهان رفته پرتو انوار عاطفت شاهنشاهى بر وجنات احوالش تافت و به مدد معاش و مقررى همه ساله كامروا گرديده بعد از اجازت از جانب خاقان كامران به مشهد مقدس معلى رفته بر سجادهء تقوى و پرهيزگارى نشسته سالهاى بسيار علما و اشراف هرديار از وجود فايض الجود آن منبع خلق و احسان مستظهر مىبودند تا آنگاه كه به منزهات جنات عدن انتقال نمود .\r\nو از آن عالم علوم ربانى خلفى به يادگار ماند ميرزا ابو الحسين نام كه ذات با بركاتش مجمع اخلاق حسنه بود . در ايام شباب و اوان جوانى به تحصيل فضايل نفسانى موفق گشته در سنهء ست و ستين و الف به عزم گزاردن « 1 » حج اسلام و دريافت سعادت زيارت روضهء مطهره ، شعر :\r\n محمد تاجدار تخت كونين * دو كون از وى پر از زيب و پر از زين\r\nچراغ چشم [ 355 ب 
  ] چرخ انجم‌افروز * ز نامش حرز طومار شب‌وروز \r\nتوجه نمود و بعد از ادراك آن دولت عظمى و مراجعت از يثرب و بطحا به وطن مألوف در كمال اعتبار و احترام روزگار خجسته ساعات مىگذراند . « 2 »\r\n\r\n\r\n","description":"","footnote":"\r\n( 1 ) - اصل : گذاردن\r\n( 2 ) - صفحهء ب از ورق 355 بهمين‌جا ختم مىشود و صفحهء الف از ورق 356 سفيد است .\r\n","page_name":" 493 ","page_number":521},
  {"content":"\r\n\r\n\r\n[ 356 ب 
  ] مرحوم سعادتمند خواجه سيف الدين محمود نقشبند\r\nآن‌جناب نسبت قرابت قريبه با عندليب بوستان فصاحت و شيرين كلامى خواجه غياث الدين على نقشبند يزدى داشت و در اقسام كمالات و هنر و كياست يگانهء روزگار و وحيد اعصار بود . در اصابت راى و وقوف و مهارت در امر نقشبندى شبيه و نظير نداشت . لاجرم كمالات او در السنه و افواه داير گشته شمه‌اى از آن به عرض خاقان زمان و زمين خلاصهء اعاظم السلاطين ابو المظفر سلطان شاه صفى ماضى موسوى صفوى رسيده قامت قابليت او به تشريف خلعت آراسته در زمرهء بندگان انتظام فرمود و به آن التفات پايهء قدر و منزلت آن‌جناب روى در تزايد نهاده در اندك زمان آن مقدار املاك و رقبات و باغات بهشت بنياد و اسباب جمع نمود كه كم دولتمندى را ميسر شده باشد و در « فراشاه » مزرعه‌اى احداث كرده در آبادانى آن مساعى جميله به تقديم رسانيد و در « محلهء خيرآباد » اهرستان باغى كه نمونه‌اى از گلستان ارم است [ 357 الف 
  ] مشتمل بر عمارات مرغوب طرح نموده به اتمام رسانيد و به جهت مثوبات اخروى در قناة سلغرآباد به رضاى مالكين يك رقم آب زياد كرده نصفى به صاحبان بازگذاشته نصفى ديگر از خانه‌ها و باغچه‌هاى « محلهء مال امير » و « قلعه كهنه » جارى ساخته بر در « مسجد جامع كبير » آورد و حوضى مانند فكر عقلا عميق و بسان همت اهل سخا عريض و پهناور ترتيب داد تا بندگان حضرت رحمان مستفيض گردند . و در « محلهء قلعه كهنه » حمامى نيكو ساخت . مقارن آن ذره‌اى از توفيقات الهى و شرزمه‌اى از عنايت لايزالى شامل حال خواجهء مومى اليه گشته به الحاح و مبالغه و التماس رخصت مجاورت نجف اشرف اعلى از حضرت پادشاه دين‌دار حاصل نموده بدان مكان متبرك كه قبلهء ارباب حاجات و محل استجابت دعواتست شتافته روى مسكنت به آن خاك پاك گذاشت و مدت چند سال به عبادت شبانه‌روزى قيام و اقدام نمود [ 357 ب 
  ] و دست همت از آستين سخاوت بيرون آورده به درم و دينار به زايران و مجاوران آن ارض معلى مضايقه نكرده به دانهء احسان مرغ دل همگى را به دام محبت خود درآورد و در صحن روضهء مقدسه ، شعر :\r\n\r\n","description":"","footnote":"","page_name":" 494 ","page_number":522},
  {"content":"\r\n\r\n امام انس و جان شاه ولايت سرور غالب * كه مىزيبد گداى آستانش را سليمانى \r\nچاهى حفر نمود و عمارتى بر سر چاه ساخته مبلغى از حاصل رقبات خود معين گردانيد كه هرساله به جهت اخراجات كشيدن آب اولاد او مىداده باشند و اين خير جارى اميد هست كه تا قيام الساعة باقى و پايدار ماند و چون خواجهء موفق مدتى متمادى به طاعت و عبادت و زيارت عتبات عاليات و مجاورت روضهء منوره روزگار گذرانيد جهان فانى را وداع كرده روى به عالم باقى آورد و در روضهء مطهر مدفون گرديد ، شعر :\r\n چونكه در آنجا شده مدفون تنش * مرتبهء خاص بشد حاصلش \r\n\r\n[ 358 الف 
  ] جامع فضايل نفسانى مرجع اكابر و اهالى مولانا عبد الحى متولى\r\nخلف صدق عالىجناب غفران دستگاه معالىپناهى مولانا مسعود متولى است كه نسب شريفش به چند واسطه به حاوى علوم ظاهرى و باطنى مولانا سعد الدين محمد حموى مىرسد . لمعات فضايل و كمالات مولانا سعد الدين محمد مانند فروغ آفتاب جهانتاب منور عرصهء ربع مسكون و رشحات اقلام فيض انجام آن زبدهء شيخ و شاب بسان قطرات سحاب خضرت بخش فضاى جهان بوقلمون ، از جواهر كلام سحر آفرينش صدف افلاك پر در شب‌افروز و از لئالى گفتارش عرصهء عالم خاك جواهراندوز ، تصانيفش در اقسام علوم بىحد و در هرتصنيف خزاين معانى بىعد ، لاجرم حاجت به آن نيست كه خامهء دو زبان در تعريف آن مرجع ارباب دانش و عرفان شروع نمايد و به انامل سعى و اجتهاد ابواب [ 358 ب 
  ] مناقب و مفاخر آن ملاذ اصحاب ايقان برگشايد .\r\nو مولانا مسعود پس از وصول به سن رشد و تميز بواسطهء مناسبت اصلى و ملايمت ذاتى به دستور آباء عظام و اجداد كرام به امر توليت « مسجد جامع كبير »\r\n\r\n","description":"","footnote":"","page_name":" 495 ","page_number":523},
  {"content":"\r\n\r\nدار العبادهء يزد قيام و اقدام نموده غايت امانت و دين‌دارى و نهايت ديانت و پرهيزگارى بجاى آورد و از عهدهء نظم و نسق و تعمير و رونق آن‌مكان متبرك كما ينبغى بيرون آمد و به جهت سكنى خود و اولاد امجاد در « محلهء دردمق » قصبهء مهريجرد باغى بهشت بنياد و عمارتى خورنق‌نژاد كه رشك‌فرماى جنان و نگارخانهء چين بود طرح انداخت و به نوعى به اتمام رسانيد كه سپهر برين در عرصهء زمين مانند آن نديده و موسوم ساخت آن نزهت قرين را به « باغ باحرز « 1 » » ( ؟ ) و در برابر باغ مسجد عالى اساس فيض‌بخش و مصنعهء كوثر اثر حيات « 2 » بخش ترتيب نمود و چون خاطر ازين امور فارغ ساخت [ 359 الف 
  ] رايت عزيمت به صوب عالم آخرت برافراخت .\r\nو ولد سعادتمند نيكو خصايل مولانا عبد الحى را به نيابت گذاشت و آن عالى جناب به غايت دين‌دار و پرهيزگار و زاهد و متورع بود و با امرا و حكام و وزرا در كمال ابهت و استغنا سلوك مىنمود و بسيارى دكاكين و باغات و مزارع خريده اضافهء موقوفات سركار مسجد مزبور كه نمونه‌اى از مسجد اقصى است نمود و باغات و مزارع وقف آن سركار كه در زمان فتن و فتور به تصرف سلاطين ماضيه و حكام سابقه درآمده بود بعد از سعى و ترددات كه حقيقت آن به مسامع پادشاه جهان نافذ فرمان عرصهء ربع مسكون خاقان گيتىستان ، شعر :\r\n خديو جهان خسرو دين‌پناه * جوانبخت جم قدر عباس شاه \r\nرسانيد و احكام و ارقام حاصل كرده مجددا داخل رقبات آن سركار گردانيد و موذنان و حفاظ [ 359 ب 
  ] و خدام تعيين [ كرده 
  ] و آشخانه ساخته اطعام يوميهء به جهت فقرا و ايتام و ضعفا مقرر نمود . و ساحت در مسجد و دهليز و اطراف و جوانب از سنگ‌فرش نمود و پس از آنكه سن شريفش هشت مرحله از مراحل عشره طى نموده قريب به منزل نهم رسيد عاليجناب نجابت و افادت‌پناه حاوى كمالات و جامع اخلاق\r\n\r\n\r\n","description":"","footnote":"\r\n( 1 ) - نسخهء وزيرى باخرر\r\n( 2 ) - اصل : حيوات\r\n","page_name":" 496 ","page_number":524},
  {"content":"\r\n\r\nحسنه شهابا مولانا عبد اللّه خلف ارجمند سعادتمندش كه به محاسن آداب و مكارم اخلاق موصوف و به صفت دين‌دارى و پرهيزگارى معروف و سيماى نجابت ذاتى از ناصيهء خجسته اثرش هويدا و علامات سعادت دوجهانى از جبين مبين‌اش پيدا بر مسند توليت شرعى نشانيد و زمام رتق‌وفتق و حل و عقد و بسط و گشاد سركار فيض آثار خانهء معبود در قبضهء اقتدار ولد رشيد كامكار گذاشته جهان فانى را وداع كرده [ 360 الف 
  ] روى به عالم باقى آورد و چون آن‌جناب معالى قباب حسب الارث و الاستحقاق به‌جاى آباء عظام و اجداد وافر احترام قرار گرفت نهال قامت با استقامش از جويبار رحمت الهى سركشيده سايهء مرحمت بر مفارق زهاد و عباد گسترده همت عالىنهمت بر تعمير و رواج و رونق آن بقعهء رفيعه گماشته در شهر و بلوكات املاك و رقبات بىشمار خريده و اجراى قنات عباس‌آباد حوالى مهريجرد نموده داخل موقوفات سركار مزبور نمود و به نوعى سعى و اجتهاد كرد كه زياده بر آن مقدور اهالى روزگار سابق و لاحق نبوده و نخواهد بود . للّه الحمد و المنه كه بسعى آن عالى وقار الحال در كمال رونق و حاصل موقوفات آن به موجب شروط واقفين به مصرف رسيده دقيقه‌اى فوت و فروگذاشت نمىشود .\r\nبر اذكيا پوشيده نماند كه پادشاه بىولد آن عالى حسب را خلف ارجمندى كرامت فرموده موسوم به مولانا اسحق كه نجابت ارثى [ 360 ب 
  ] با كمالات مكتسبى جمع نموده و به حدّت طبع و جودت ذهن و مكارم اخلاق و محاسن آداب سرآمد ابناى روزگار است و پيوسته نقش رضامندى والد عالىمقدار بر لوح ضمير نگاشته به ضبط و نسق املاك و رقبات سركار فيض آثار مسجد مباركه قيام و اقدام نموده متوجه احوال ضعفا و مستحقان و فقرا مىشود و همگى را به درم و دينار خوشدل مىسازد .\r\nو عاليجناب شهابا عبد اللها در « باغ باحرز » « 1 » كه به ارث شرعى به او انتقال يافته بود عمارات عالى اساس ساخته در تزيين و تكلف آنها و آبادانى آن سعى جميل به‌جاى آورد . چگويم از صفا و زينت و نزهت آن ساحت جنت‌نشان . اگر خور العين\r\n\r\n\r\n","description":"","footnote":"\r\n( 1 ) - درين مورد نسخهء وزيرى نيز « باحرز » است .\r\n","page_name":" 497 ","page_number":525},
  {"content":"\r\n\r\nاين‌مكان فرح‌افزاى ديدى از رشك در كانون سينه صد هزار شعلهء سوزنده افروختى .\r\nاگر فردوس برين به تماشاى اين بهشت مثال رسيدى از آتش غيرت چون دوزخ تابنده سوختى ، [ 361 الف 
  ] شعر :\r\n ز رشك اين بر و بوم خجسته * بهشت عدن در دوزخ نشسته \r\nشميم عنبرآميز و نسيم عطر بيزش جان‌پرور روح روحانيان از هواى دلاويزش دريوزه‌گر ، نظم :\r\n هوا چندان « 1 » نشاطانگيز و نيكوست * كه از شادى نگنجد غنچه در پوست . « 2 » \r\n\r\n[ 362 الف 
  ] الموفق بتأييد ازلى خواجه كريم الدين براكوهى\r\nآن‌جناب از جملهء اشراف و اعيان قصبهء براكوه من اعمال كرمان بود و به غايت نيكو اعتقاد و پاك‌طينت و خجسته‌صفات بوده به صفت عقل و ديانت موصوف و به زيور زهد و عبادت آراسته . در عين جوانى از وطن مألوف به خطهء يزد آمده رحل اقامت گسترده و بدادوستد مشغول گشته به خريدن املاك و رقبات همت گماشت و چندان از باغات بهشت بنياد و مزارع نزهت‌آباد و منازل دلنشين به عنوان ملكيهء شرعى در يد تصرفش قرار گرفت كه از حيطهء تعداد بيرون است . و مدت سى و پنج سال در يزد روزگار گذرانيد و هرگز خاطرى آزرده نساخت و چون اجل موعود در رسيد در سنهء ثلث و ثمانين بعد الف به ناكام دست از دنياى ناپايدار كوتاه كرده به منزهات آن جهانى شتافت .\r\n\r\nخواجه شمس يوسف\r\nمشار اليه از مردم ولايت خطهء ميبد بود . در آغاز جلوس هميون [ 362 ب 
  ] پادشاه گيتىستان ، مصراع :\r\n خديو فلك رتبه عباس شاه \r\n\r\n\r\n","description":"","footnote":"\r\n( 1 ) - اصل : خندان\r\n( 2 ) - صفحهء الف از ورق 361 بهمين‌جا ختم مىشود و صفحهء ب آن سفيدست :\r\n","page_name":" 498 ","page_number":526},
  {"content":"\r\n\r\nبه حسب حسن طالع به ملازمت اشرف رسيده منظور نظر اعتبار گرديد و به خدمت تصدى [ خالصجات 
  ] دار العبادهء يزد سركار خاصهء شريفه سرافراز شده روز به روز آثار رشد و كاردانى و ضبطوربط مهمات از ناصيهء احوال او مشاهدهء خاقان بنده‌پرور گرديده و اعتبارش مىافزود و او در مهم تصدى به وفور رشد و كاردانى مدتها در مملكت يزد حكمرانى كرده مالك باغات فردوس‌مانند و مزارع نزهت قرين و خانات و دكاكين گرديد . از جملهء متملكات و متحدثات او يكى « چهارسوق مير چقماق » و خان مشهور به « كاروانسراى شمس يوسف » است .\r\nو ديگر خانه و باغچه در قصبهء مهريجرد احداث نمود كه صدق اين مقال مناسب آنست « 1 » : و از هرگوشهء روضه آن نگارخانهء چين - دوشيزگان و حور عين كامثال اللؤلؤ المكنون .\r\nو خواجه شمس يوسف را پسرى رشيد بود [ 363 الف 
  ] نور الدين محمد در كمال وجاهت و شجاعت . در اوايل جوانى و عنفوان شباب به‌طرف هند رفته به حسن طالع و وفور مردانگى منظور نظر التفات خان عاليشان آصف خان شده در سلك ملازمان آن‌جناب انتظام يافت و در زمانى اندك اموال و اسباب بسيار فراهم آورده به ولايت ايران فرستاد و خود در همانجا مانده چون اجل مقدر در رسيد متوجه سفر عقبى گرديد . و حال تحرير اين نسخهء بلاغت دثار صبيه‌زاده‌هاى او خواجه شمس الدين و خواجه نور الدين محمد در فيروزآباد ميبد به خوبى و خوشحالى مىگذرانند .\r\n\r\nتوفيق و تأييد آثار حاجى مولانا قطب الدين نقشبند\r\nبه سلامت نفس و استقامت طبع و محاسن آداب معروف و به صدق گفتار و حسن كردار موصوف . لوح ضمير منير را به نقوش خيرخواهى خلايق آرايش داده خود را از گفتن كلمة الحق معاف نمىدارد و در طلب رضاى الهى غايت سعى نموده بر خود واجب و لازم مىداند . در بدايت حال و عنفوان شباب به مضمون اين مقال كه ،\r\n\r\n\r\n","description":"","footnote":"\r\n( 1 ) - ظاهرا اينجا اشعارى ساقط شده است .\r\n","page_name":" 499 ","page_number":527},
  {"content":"\r\n\r\nشعر :\r\n هست طواف حرم كردگار * در دو جهان [ 363 ب 
  ] واسطهء اقتدار \r\nمتوجه گزاردن « 1 » حج اسلام و طواف روضهء منورهء حضرت خير الانام عليه - الصلاة و السلام شده بعد از ادراك زيارت به وطن مألوف مراجعت نموده در كمال حرمت و نهايت عزت روزگار مىگذراند و در امر نقشبندى و مهارت در آن مظهر بدايع صورت و مظهر نوادر هنر گرديده قلم مانى رقمش ناسخ آثار مصوران عالم و بيان معجز شيمش ماحى تصويرات هنروران بنى آدم .\r\nو بخشندهء بىمانند آن‌جناب را چند ولد صالح كرامت فرموده ، و اكبر ايشان ملا عبد الكريم است كه هرگز گرد گناه بذيل جامه‌اش ننشسته و ارادهء عصيان بخاطرش خطور نكرده . در بدايت حال بعضى اوقات به نوشتن خط و تعليم در آن همت گماشت و در خط ثلث و نسخ يد طولا بهم رسانيد .\r\nو جناب حاجى مولانا قطب الدين را در اصل قصبهء مهريجرد به « محلهء دردمق » باغيست جنت مثال و به عذوبت ماء و لطافت هوا موصوف و به كثرت اشجار ميوه‌دار و وفور اثمار حلاوت آثار معروف ، نظم :\r\n باغى چو بهشت از نكويى * چون باغ ارم به تازه‌رويى . \r\n\r\n[ 364 الف 
  ] زاير بيت اللّه الحرام خواجه محمد شفيع ولد خواجه احمد\r\nدر ايام شباب و عنفوان جوانى به امر تجارت قيام نموده چندين مرتبه سفر هند نمود و بعد از آنكه اسباب وجهاتش به سرحد نصاب و كمال رسيد متوجه گزاردن « 1 » حج اسلام و طواف روضهء منورهء حضرت خير الانام عليه الصلاة و السلام شده پس از مراجعت در خطهء يزد پاى در دامن فراغت كشيده در اصل شهر و بلوكات باغات\r\n\r\n\r\n","description":"","footnote":"\r\n( 1 ) - اصل : گذاردن\r\n","page_name":" 500 ","page_number":528},
  {"content":"\r\n\r\nخوب و مزارع مرغوب خريدارى كرده در يد تصرفش درآمد و حال تحرير كه سنهء هجرى به ثلاث و ثمانين و الف رسيده سن آن‌جناب قريب به هشتاد رسيده و اثر پيرى در آن عزيز اثر كرده و حواس ظاهرى خلل كلى پذيرفته گردش آسياى چرخ دوار غبار ضعف بر فرقش افشانده و دست‌برد خزان روزگار آب طراوت و آثار لطافت از نهال بوستان حيات باز ستانده ، شب شباب كه سراسر اسباب قوت و تابست به صبح شيب مبدل شده ، شعر :\r\n آه كه ايام جوانى گذشت * عمر بدانگونه كه دانى گذشت\r\nداعيه كم گشت و ندامت فزون * رفت ز سر باد رعونت برون \r\nو آن‌جناب را ولد ارشديست آقا بقا نام . [ 314 ب 
  ] جوانيست حميده اخلاق خجسته اطوار ، به سلامت نفس موصوف و به صلاح و كم‌آزارى معروف كه در اوان شباب به دلالت هادى توفيق شرف طواف بيت اللّه الحرام و زيارت روضهء حضرت رسول انس و جان صلواة اللّه الملك المنان دريافته .\r\n\r\nحاجى غلامرضاى مال اميرى\r\nدر مبادى ايام جوانى به امر تجارت كه مستحسن ارباب عقولست مشغول گشته اسباب و مؤنت تمام بهم رسانيد و در « محلهء مال امير » خانهء خواجه قوامى كه از مشاهير منازل بهشت بنياد است خريدارى نمود و بسيارى املاك و رقبات در موضع سلغرآباد و يعقوبى و تفت بهمرسانيد .\r\nو او را دو پسر بود صالح و عابد : يكى حاجى محمد على نام و ديگرى موسوم به محمد حسين . در اوايل شباب متوجه عتبات عاليات شدند ، در اثناى راه ناگاه از جام  « كُلُّ نَفْسٍ ذائِقَةُ الْمَوْتِ »  جرعه‌اى نوشيده به عالم بقا رفتند . از غم و الم فراق آن دو قرة العين و سبب طول مكث درين دار ملال مقدمهء سپاه مرگ كه عبارت از ضعف پيرى باشد بر مملكت نهادش تاختن آورد و طلايهء لشكر اجل كه اشاره به موى\r\n\r\n","description":"","footnote":"","page_name":" 501 ","page_number":529},
  {"content":"\r\n\r\nسفيد است حوالى حصار وجودش فروكوفت ، شعر :\r\n نوبت پيرى چو زند كوس درد * [ 365 الف 
  ] دل شود از خوشدلى و عيش فرد\r\nموى سفيد از اجل آرد پيام * پشت خم از مرگ رساند سلام \r\nحاجى غلام رضا دانست كه دم بدم كوس رحيل فروخواهند كوفت و سرمايهء حيات كه متاعيست در خانهء بدن وديعت نهاده باز خواهند طلبيد ، در فكر كار آن جهانى افتاد و حقوق واجبى كه بر ذمه داشت از خمس و زكات « 1 » به مستحقان رسانيد و در « محلهء مال امير » به قرب « حوض آبشور » حمامى در نهايت خوبى و وسعت و تكلف بنا نمود و اتمام آن در شهور سنهء ست و سبعين و الف اتفاق افتاد .\r\n\r\nمير كمال بندرآبادى\r\nاعضاى تركيب او خالى از غرابت نبود و به عظم جثه « 2 » و دورهء كمر و كوچكى سر و بزرگى شكم مشهور و معروف بود . در امور دنيوى يد بيضا داشت ، اما از فضايل اكتسابى و نفسانى به غايت بىبهره بود ، چنانچه بزرگان اشاره فرموده‌اند ، مصرع :\r\n جوى طالع ز خروار هنر به \r\nبه حسب امداد طالع و تقدير قضا از مرتبهء دكاندارى به منصب نظارت خالصهء خطهء يزد سركار خاصهء شريفه [ 365 ب 
  ] و حكومت و داروغگى مجوسيان رسيده مدت چند سال به استقلال در سرانجام امور ملك و مال دخل داشت و به شرب مدام شعف تمام داشت . مضمون اين رباعى كه زادهء طبع عزيزى است مناسبت تمام به حال او دارد ، رباعى :\r\n شغل تو و اين باده‌پرستى باهم * مانند بلندى است و پستى باهم \r\n\r\n\r\n","description":"","footnote":"\r\n( 1 ) - اصل : زكواة\r\n( 2 ) - اصل : جسته\r\n","page_name":" 502 ","page_number":530},
  {"content":"\r\n\r\n حال تو به چشم خوبرويان ماند * كانجاست هميشه نور و مستى باهم \r\nدر ايام اقتدار در كمال مغرورى و بلندپروازى سلوك نموده علم كامرانى ارتفاع داده بود تا آنكه به تصرف در اموال ديوانى و تعدى به رعاياى مجوسى متهم گشته در سنهء اربع و خمسين و الف معزول و محبوس گرديد . چون خود را مقيد نتوانست ديد افيون دو بالا برانداخته سر در نقاب تراب كشيد ، شعر :\r\n نردبان خلق از ما و منى است * عاقبت اين نردبان افتادنى است\r\nهركه او يك پله بالاتر نشست * گردن او خوردتر خواهد شكست « 1 » [ 366 الف 
  ] \r\nبر پيشگاه ضمير منير مستعدان روزگار و صاحبان دولت و اعتبار پوشيده و پنهان نماند كه كمالات مير كمال الدين از مضمون انشاء كتابتى كه زادهء طبع دانش - پذيرش بوده به افلاطون دوران و ارسطوى زمان كاشفا محمداى طبيب كه حكيم‌باشى ايران و از جملهء مقربان خاص و محرمان سرادق اختصاص سلاطين و الا مكان صفوى بنيان بود مرقوم قلم حماقت رقم گردانيده معلوم همگنان مىگردد كه ، شعر :\r\n بخت و دولت به كاردانى نيست * جز به تأييد آسمانى نيست\r\nكيمياگر به غصه مرده و رنج * ابله اندر خرابه يافته گنج \r\nدرآمد كتابت سعادت نصاب اعتمادى دولت اياب اعتضادى نواب مستطاب فلك جناب آفتاب احتجاب خورشيد شعاع قمر ركاب فردوس مكانى حكمت‌پناه بلقيس رتبت جنت آشيانى جالينوس الزمانى ملايى زرين كلاهى آنكه او را به وصف حاجت نيست ملا كاشف الدين محمد سلام مالا كلام عرضه مىدارد .\r\n\r\n\r\n","description":"","footnote":"\r\n( 1 ) - در اصل روى اين دو بيت خط كشيده شده است . نسخهء وزيرى هم اشعار را ندارد .\r\n","page_name":" 503 ","page_number":531},
  {"content":"\r\n\r\nبدان اى عزيز كه چون سخن [ 366 ب 
  ] بدين مقام رسيد طوطى بنان از تحرير باقى اعراض كرده در بيان احوال ديگران به ترنم درآمد .\r\n\r\nمرحوم خواجه على اكبر طراح\r\nبه صنوف كمالات انسانى و فصاحت و خلق اتصاف داشت و به اوصاف ارباب عرفان و تحقيق و استسعاد به سمات اصحاب ايقان و توفيق خيرات و مبرات امتياز تمام داشت . در بدايت حال به مقتضاى ايام شباب پيوسته به اسباب بهجت و مسرت پرتو التفات بر عيش و عشرت مىانداخت و در بزم امانى و شادمانى مىنشست و نواى مطربان خوش‌الحان زمزمهء طرب و شادمانى در عشرتگاه ناهيد مىرسانيد .\r\nناگاه ابواب عنايت ربانى بر روى روزگارش مفتوح گرديد و دست در دامن توبه و انابت زده روى به طاعت و عبادت آورد و به خيرات و مبرات راغب گشته در « محلهء شاه ابو القاسم » مصنعه بنا نمود و از عين فيض بحر موهبت الهى به سعى آن‌جناب مصنعه‌اى ساخته گشت كه رياض [ 367 الف 
  ] آمال تشنگان باديهء غوايت تازه و سيراب گرديد و خواجهء موفق شكر فياض على الاطلاق به‌جاى آورد . آنگاه روى ارادت به آستان ملايك‌آشيان ، شعر :\r\n على عالى الشان مقصد كل * بذيلش جمله را دست توسل\r\nجبين‌آراى شاهان خاك راهش * حريم قدس دور بارگاهش\r\nولايش عروة الوثقى جهان را * به دو نازش زمين و آسمان را \r\nآورد و رحل اقامت گسترد و در آن مكان سعادت‌نشان به طاعت و عبادت حضرت ذو المنن و اقامت وظايف صيام و قيام و هرگونه فرايض و سنن مىپرداخت تا وقتى كه جهان فانى را وداع كرده روى به عالم باقى آورد و در ارض مقدس نجف\r\n\r\n","description":"","footnote":"","page_name":" 504 ","page_number":532},
  {"content":"\r\n\r\nاشرف معلى مدفون گرديد .\r\nو آن‌جناب را دو پسر بود : خواجه محمد رشيد و خواجه محمد مقيم . خواجه محمد رشيد در زمان [ 367 ب 
  ] حيات « 1 » والد آفتاب حياتش به مغرب فنا غروب نمود . و خواجه محمد مقيم بعد از آنكه به طواف بيت اللّه الحرام و زيارت روضهء مطهرهء حضرت خير الانام عليه السلام مشرف گرديده بود فى سنهء سبع و سبعين بعد الف دست قضا اوراق زندگانى او را به باد فنا داد .\r\nبر راى اصحاب اعتبار پوشيده نماند كه خواجه على اكبر را مالك الملك قدير املاك و رقبات بسيار كرامت كرده بود و آن‌جناب در ايام مجاورت [ نجف 
  ] اشرف اقدس اعلى فروخته وجه آن در راه پروردگار عالميان به فقرا و مسكينان ايثار نمود .\r\nو ايضا مشار اليه را خانهء نيكو در « محلهء مال امير » بود كه مياه سلغرآباد در آن جارى و در ايام اختيار عمارت عالى كرده بود و تا اكنون در يد تصرف اولادش باقى مانده « 2 » .\r\n\r\n\r\n","description":"","footnote":"\r\n( 1 ) - اصل : حيوات\r\n( 2 ) - صفحهء 368 الف در اصل سفيدست .\r\n","page_name":" 505 ","page_number":533},
  {"content":"\r\n\r\n\r\nسطر دويم در ذكر صلحاء و گوشه‌نشينان و مهندسان هنرور و هنروران مهارت گستر\r\nو آن مشتمل است بر دو حلّه .\r\n\r\nحله اول در ذكر صلحا و گوشه‌نشينان امير هدايت الله\r\nحافظ قران و قارى كلام ملك علام است و سيديست صحيح النسب به صلاح و تقوى آراسته و از غايت عبادت و رياضت رنگش زرد گشته . در اوايل ايام زندگانى شاگردان بسيار داشت كه از وى قرآن آموخته تعليم قرائت مىگرفتند . در سنهء سبعين و الف در بقعهء صفيهء تفت قهستان رحل اقامت انداخته به عبادت پروردگار عالميان مشغول گرديد .\r\nو امير نعمت اللّه مهين فرزندش كمر خدمتكارى والد بر ميان جان بسته چنانچه بايدوشايد به خدمت شبانه‌روزى قيام مىنمايد .\r\n\r\nحاجى محمد زمان جندقى\r\nآن عزيز مكرمت قباب به مكارم اخلاق و محاسن آداب موصوف و معروف است .\r\nدانشمندى گفته كه من در لطافت و ظرافت و استقامت عقل و روش صوفيه و لزوم\r\n\r\n","description":"","footnote":"","page_name":" 506 ","page_number":534},
  {"content":"\r\n\r\nقناعت و اعتقاد پاكيزه و كثرت عبادت و وفور زهد [ 368 ب 
  ] و تجرد و تفرد از علايق دنيويه و خوش بودن و خوش گذرانيدن بىاسباب صورى مانند او كمتر ديده‌ام و چنان خليق و شيرين‌سخن و مؤدب است كه راحتى از مجالست با وى مىيابم كه از مجالست هيچكس ديگر نمىيابم .\r\nسالها ميانهء مولانا عباس گيلانى كه شمه‌اى از فضل و كمال او درين اوراق تحرير يافته رابطهء محبت و اتحاد مستحكم بود . چنانچه در آن ايام كه ضعفى در باصرهء مولانا عباس روى داده از ديدن باطل و عاطل مانده بود به منزل خود برده مدتها به تفقد حال او مىپرداخت و سر مويى از جوانمردى و مروت فوت و فروگذاشت نكرد و به مضمون ابيات شيخ مصلح الدين سعدى شيرازى عمل كرده نسبت به آن فاضل غريب بينوا و ساير فروماندگان رعايتها نمود ، نظم :\r\n به حال دل خستگان در نگر * كه روزى تو دل‌خسته باشى مگر\r\nدرون فروماندگان شاد كن * ز روز فروماندگى ياد كن . \r\n\r\n[ 369 الف 
  ] شيخ اسمعيل صوفى\r\nمرديست درويش‌نهاد ، به اخلاق پسنديده و آداب آراسته و نهال اقوال و افعالش باظهار مكارم اوصاف پيراسته و بواسطهء آنكه دلى دارد به حقايق معرفت دانا اهالى شهر او را دوست مىدارند ، شعر :\r\n آن را كه كمال معرفت شد حاصل * هم مونس جان باشد و هم مرهم دل \r\nقريب سى سال است كه در مسجد جامع كبير گوشهء خلوتى اختيار نموده و اوقات را صرف عبادات مىنمايد و به اندك چيزى قناعت كرده خود را تسلى مىدهد و به زبان راز مىگويد ، مصراع :\r\n هركه قانع شد به خشك و تر شه بحر و بر است \r\nو به ذكر و ذاكرى كمال شعف دارد و طريقهء صوفيه را نيكو مىخواند . در\r\n\r\n","description":"","footnote":"","page_name":" 507 ","page_number":535},
  {"content":"\r\n\r\nشبهاى جمعه صوفيان و ارباب حال در حجرهء او جمعيت نموده به ذاكرى قيام مىنمايند و در آن حال او را حالى دست داده به سماع در مىآيد . اميد كه موفق بوده اين غريب وادى تحسر را بدعا ياد نمايد ، مصراع :\r\n شايد كه باز بينم ديدار آشنا را . \r\n\r\nخواجه محمد على المشتهر به حاجى ارباب\r\nصالحيست به كمال نفس موصوف [ 370 ب 
  ] و به نيكويى اخلاق معروف .\r\nمولد و منشأ او قصبهء طيبهء بافق است . در عنفوان جوانى و ايام شباب به خطهء يزد آمده ساكن گشت و در اندك زمان اسباب و ما يعرف موروثى كه مبلغى كلى بود صرف صلحا و درويشان نمود و به دستيارى توفيق و به پايمردى همت دو مرتبه سفر حجاز و يثرب نمود و الحال با دست تهى و توشهء توكل ، شعر :\r\n بگذشته از تكلف و بنشسته گوشه‌اى * ز اسباب اين جهان شده قانع به توشه‌اى \r\nبدان اى درويش كه آن عزيز مدتى متمادى در شادى گذرانيد و بهار جوانى را به خزان پيرى و ناتوانى رسانيد . الحال آثار ضعف در اطراف بدنش پديد آمده سرور از دل و نور از بصر رخت رحيل بربسته و نهال قوت كه ميوهء مراد بارآوردى از سموم عجز و بيچارگى روى به پژمردگى نهاده و چراغ طربش از تندباد آفت و تعب منطفى شده و بساط نشاط به هجوم غموم منطوى گشته و زمان زمان زبان به اداى اين مقال گويا مىگرداند ، نظم :\r\n نشاط جوانى ز پيرى مجوى * كه آب روان باز نايد به جوى\r\nببايد هوس كردن از سر به در * كه دور هوس بازى آمد بسر\r\nچو بر سر نشيند ز پيرى غبار * دگر عيش و شادى توقع مدار \r\n\r\n","description":"","footnote":"","page_name":" 508 ","page_number":536},
  {"content":"\r\n\r\n\r\n[ 371 الف 
  ] درويش على خان\r\nاز طبقهء اتراك است و درويشى مجذوب بود و از وى كرامات و خوارق عادات ظهور مىنمود و قريب بيست سال در خطهء يزد بوده اكثر اوقات در مزارات متبركات به سر مىبرد و از كسى چيزى طلب نمىكرد و پيوسته به سر كارد در نهايت خوبى آيات قرآنى و احاديث حضرت نبوى صلواة اللّه و سلامه عليه بر در و ديوار نقش مىكرد .\r\nدر آن حين كه خسرو سكندر آيين عليين آشيان خاقان فردوس مكان ابو المنصور سلطان شاه صفى انار اللّه برهانه سرير سلطنت را خالى نموده عازم مملكت بقا گرديد و سرپنجهء قدرت قادر كن فيكون مقاليد خلافت ربع مسكون به مقتضاى  « إِنَّ الْأَرْضَ لِلَّهِ يُورِثُها مَنْ يَشاءُ مِنْ عِبادِهِ »  به قبضهء درايت خاقان سپهر منزلت خورشيد رتبت قدر قدرت قضا صولت خلاصهء ملوك عالم زبدهء سلاطين بنى آدم شاه عباس ثانى بهادر خان داده ماهيچهء رأيت ظفر آيتش از مشرق عظمت طلوع كرد و هنوز اين خبر انتشار نيافته بود و به غير از خواص بر اين معنى مطلع نبودند يكى از ارباب جاه و جلال كه به سرّ كار آگاه شده بود درويش على خان را ديده مىگويد كه از خسرو ايران چه خبر دارى . [ 371 ب 
  ] درويش روشن‌ضمير به نور كرامت دريافته زبان به اداى اين مقال مىگشايد ، بيت :\r\n يتيمى كه ناكرده قرآن درست * كتب خانهء هفت ملت بشست \r\nاگر اصحاب تفكر تأمل نمايند بكنه سخن او خواهند رسيد كه شاهنشاه قضا فرمان در سن طفوليت در مسند خلافت و گيتىستانى متمكن گرديد و پادشاهان جهان سر بر خط فرمان و متابعتش « 1 » نهادند و آفتاب راى گيتىگشاى آن حضرت از افق حشمت نورافشان شده ولايت شرق و غرب را كواكب‌آسا معدوم و ناپيدا ساخت و حقيقت اين‌كه ، شعر :\r\n چو خورشيد بردارد از رخ نقاب * ستاره نهان گردد اندر حجاب \r\nبه وضوح پيوست .\r\n\r\n\r\n","description":"","footnote":"\r\n( 1 ) - اصل : مطابعتش\r\n","page_name":" 509 ","page_number":537},
  {"content":"\r\n\r\n\r\nعارف رياضت‌كش سيفاء زركش\r\nبه جودت طبع و حدّت ذهن شهرت تمام دارد در بدايت حال چندگاه به كسب زركشى اشتغال نموده در آن فن بىمثل گشت و بعد از آن اوقات به دانستن علم سياق مصروف داشته مهارتى به‌هم رسانيد و در اوايل ايام جوانى كه اوان نشاط و كامرانى است از ارتكاب مناهى و ملاهى به يكبارگى درگذشت و همت به تحصيل كمالات اخروى گماشت [ 372 الف 
  ] و روش صوفيه را پيشنهاد همت ساخت و در سن جوانى به سلوك طريق درويشان مايل شده به اصفهان شتافت و در آنجا دست ارادت به متابعت شيخ المشايخ خراسان شيخ محمد على صوفى مشهدى زده در سلك مريدان آن‌جناب انتظام يافت و بعد از فوت شيخ تقوى دثار به مشهد مقدس معلى رفته چندگاهى در آن ارض مقدس در خدمت درويشان و گوشه‌نشينان به سر برده بالاخره به مقتضاى حب الوطن متوجه ديار خود گشت و به اداء طاعت و عبادت مشغول گرديد . « 1 »\r\n\r\n\r\n","description":"","footnote":"\r\n( 1 ) - صفحهء 372 الف بهمين‌جا ختم مىشود و صفحهء 372 ب سفيد است .\r\n","page_name":" 510 ","page_number":538},
  {"content":"\r\n\r\n\r\n[ 373 الف 
  ] حلهء دويم در ذكر مهندسان هنرور و هنروران مهارت‌گستر\r\n* * * \r\nنادر العصرى محمودا نقاش\r\nآن عزيز در چرب‌دستى انگشت‌نماى جهان شده و در نقاشى دلپذير اهل زمان گشته از خامهء چهره‌گشاى او جان صورتگران چين در وادى غيرت حيران و از طبع رنگ‌آميزش دل نقش‌پردازان خطا به باديهء حيرت سرگردان ، شعر :\r\n به چابك‌دستى آن فرزانه استاد * كشيدى نقشها بر آب چون باد\r\nچو زلف و روى خوبان دل‌افروز * به بستى زلف شب بر تختهء روز\r\nچو او بر لوح صورت كلك راندى * چو صورت عقل بر جا خشك ماندى \r\nو او را ولد رشيديست خواجه مسعود نام كه پيوسته به قلم انديشه امور غريبه و صور عجيبه بر صحايف روزگار تحرير مىنمايد و در فن تصوير مهارت تمام دارد ، شعر :\r\n تا خامهء تقدير شده نقش نگار * همچون تو مصورى نياورده به كار \r\n\r\n","description":"","footnote":"","page_name":" 511 ","page_number":539},
  {"content":"\r\n\r\n هرچهره كه تو گشايى از نوك قلم * از غمزه كند خاطر يوسف افكار \r\n\r\nاستاد محمد صالح ولد استاد شهاب\r\nقدوهء مهندسان زمان و مرجع معماران دوران بود . از جملهء آثار آن استاد نادره كار در خطهء يزد عمارت « دار الفتح » است و آن‌چنان بنائيست كه قوت ناطقه از توصيف آن به عجز قايل و زبان قلم در تعريف آن به قصور مايل . در رفعت به مرتبه‌ايست كه مرغ تيزپر تا به سقف آن مىرسد چند جاى توقف مىنمايد ، [ 373 ب 
  ] شعر :\r\n پر از نقش‌ونگار از فرش تا سقف * مهندس را برو فكر و نظر وقف\r\nز عالى غرفه‌هايش چشم بد دور * مقرنس طاقها چون ابروى حور \r\nانهدام بناء حيات استاد محمد صالح در شهور سنهء اربع و ستين و الف اتفاق افتاد .\r\n« باغ استاد شهاب » كه نمونه‌اى از روضهء ارم و در « محلهء خلف باغ عزآباد » واقعست از آثار استاد شهاب معمار والد مشار اليه است .\r\n\r\nآقا ملك قصاع\r\nدر فن كاشى پختن ذو فنون زمان خود بود و پيوسته به قلم انديشه امور غريبه و صور عجيبه بر صحايف روزگار تحرير مىنمود . چندگاه همت بر پختن چينى فغفورى گماشت . بعد از تجربهء بسيار و ارتكاب مشقت بىشمار جسم ظروف و اوانى كه به اتمام رسانيد با چينى بغايت شبيه گشته اما رنگ و صفايش چنانچه مىبايست نبود . منزل و محل سكنى پدران آقا ملك در « محلهء خلف باغ عزاباد » بوده و او نيز منزلى به غايت دلنشين ساخته تا در قيد حيات « 1 » بود در آنجا به عشرت گذرانيد .\r\nآقا سليما و آقا معز ولدان مشار اليه‌اند كه شغل والد از دست نگذاشته به همان امر مشغولى دارند .\r\n\r\n\r\n","description":"","footnote":"\r\n( 1 ) - اصل : حيوات\r\n","page_name":" 512 ","page_number":540},
  {"content":"\r\n\r\n\r\n[ 374 الف 
  ] خواجه سميع زرگر\r\nبه جودت طبع و حدت ذهن شهرت تمام داشت . در اوايل حال چندگاه به كسب علوم پرداخته در علم نجوم و رياضى ماهر گرديد . بالاخره به جهت وجه معاش كسب زرگرى اختيار نموده در اندك زمان چنان استاد گشت كه كورهء تفتان آفتاب براى گداز زر او لايق و بوتهء رخشان ماه كارگاه سيم‌پالاى او را موافق . در جوهرشناسى به مثابه‌اى كه به مجرد ديدن صدف قيمت درى كه درون او بودى بدانستى و در عيار گرفتن به منزلهء تجربه محك از غش و صفاى زر خبر دادى ، نظم :\r\n روزوشب كوشش هنر كرده * وز هنر كار خود چو زر كرده\r\nهرچه بتوان ز سيم و زر پرداخت * ساختى آن‌چنان‌كه نتوان ساخت \r\nو در سنهء سبع و سبعين و الف به حجاز و يثرب شتافته بعد از گزاردن « 1 » حج اسلام و طواف مرقد مطهر [ 374 ب 
  ] حضرت خير الانام به وطن مراجعت كرد و هم در آن ايام پهلو به بستر ناتوانى نهاده رخت هستى به باد فنا برداد .\r\n\r\nنادر الزمان و الاعصار استاد محمد صادق معمار\r\nقدوهء مهندسان و مرجع معماران دوران است و از جملهء آثار آن استاد نادره - كار در خطهء فردوس‌نماى يزد تعمير عمارت « چهارسوق اعظم » است كه بين الجمهور مشهور و منظور اقطار نظاره‌گيان اكناف و اقطار است . « 2 »\r\n\r\n\r\n","description":"","footnote":"\r\n( 1 ) - اصل : گذاردن\r\n( 2 ) - صفحهء 374 ب بهمين‌جا ختم مىشود\r\n","page_name":" 513 ","page_number":541},
  {"content":"\r\n\r\n JAMI , I MUFIDI ( History of Yazd ) Persian Text of the XIth Century A . H . \r\n by Mohammad Mufid Mustowfi Bafqi \r\n Edited by IRAJ AFSHAR \r\n Vol . 3 2007 Tehran \r\n\r\n","description":"","footnote":"","page_name":" 514 ","page_number":542},
  {"content":"\r\n\r\nعكس دو صفحه از اواسط نسخهء موزهء بريتانى به خط مؤلف\r\n\r\n","description":"","footnote":"","page_name":" 515 ","page_number":543},
  {"content":"\r\n\r\nعكس صفحهء آخر نسخهء موزهء بريتانى به خط مؤلف\r\n\r\n\r\n","description":"","footnote":"","page_name":" 516 ","page_number":544}
  ]